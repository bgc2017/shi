陜西通志卷七
疆域二(形勝附)
陜西布政司
治在京師西南二千六百五十里東至河南閿鄉縣
界三百五里西至秦州清水縣界六百三十里南至
四川太平縣界一千三十里北至榆林邊墻一千三
百九十六里(按舊志多載廣袤若干里蓋即合東至西至而成東西相距之里數合南至北)
(至而成南北相距之里數如自閿鄉至清水東西合計九百三十五里即廣數也自太平至榆林邊墻南)
(北合計二千四百二十六里即袤數也讀者合觀自能知之故不復贅至於府州之境循例似宜先列廣)
(袤但如華之蒲城中隔西安屬之渭南耀之白水中隔華州屬之蒲城繡錯之處殊難以不聯屬者強計)
(里數也兹亦從略玩圖自明)東南至河南淅川縣界六百二十里
西南至四川廣元縣界一千三百八十五里東北至
山西河曲縣界一千八百六十里西北至慶陽府徵
寧縣界三百二十里領五府十二州七十三縣
形勝秦四塞之國被山帶渭東有關河西有漢中(史記)
(蘇秦傳)北有甘泉谷口之固南有涇渭之沃巴漢之饒
右隴蜀之山左關崤之險(荆軻傳)秦形勝之國帶山河
之險懸隔千里持戟百萬秦得百二焉地形便利其
以下兵於諸侯譬猶居高屋之上建瓴水也(高祖本紀)金
城千里天府之國(留侯世家)三輔南有江漢北有河渭汧
隴以東商雒以西厥田肥饒所謂陸海(東方朔傳)東有函
谷蒲津西有散關隴山南有嶢山武關北有蕭關黃
河(史記正義)踐華為城因河為池(賈誼過秦論)東溝大河南阻
高山西采雍梁北鹵涇垠(揚子法言)被山帶河四塞以為
固(漢書婁敬傳)左據函谷二崤之阻表以終南太華之山
右界褒斜隴首之險帶以洪河涇渭之川衆流之隈
汧湧其西華實之毛則九州之上腴焉防禦之阻則
天地之隩區焉(班固西都賦)左有崤函重險桃林之塞綴
以二華巨靈贔屭高掌遠蹠以流河曲厥跡猶存右
有隴坻之隘隔閡華戎岐梁汧雍陳寳雞鳴在焉於
前則終南太一隆屈崔崪隱轔鬱律連岡乎嶓冡抱
杜含鄠欱灃吐鎬於後則高陵平原據渭踞涇澶漫
靡迤作鎮於近其遠則有九嵕甘泉涸隂沍寒廣衍
沃野厥田上上實為地之奧區神臯(張衡西京賦)右隴蜀
左崤函襟憑終南太華之隂背負清渭濁河之固地
方數千里帶甲十餘萬兵強士勇用武之國秦漢所
以成帝業也(郭子儀奏議)自萬年至於渭南其蔽曰華州
其關曰潼關自華而北界於櫟陽其蔽曰同州其關
曰蒲津自灞而南至於藍田其蔽曰商州其關曰武
關自長安至於盩厔其蔽曰洋州其關曰華陽自武
功而西至於好畤其蔽曰坊州自咸陽而西至於奉
天其蔽曰邠州由四海之内總而合之以至於關由
關之内束而會之以至於王都(柳柳州文集)夫秦四塞之
國也雖偏鎮於西隅而國之形勢實為天下雄固帝
霸之業也(鴻書)潼關制全陜之命漢中實楚蜀之衝(朱思)
(本輿地總圖說)關中形勝西自崑崙發脉落於三輔長河自
西北而南華嶽諸山自西而東會於潼關水口關鎖
之密結搆之巧天下莫並(韓苑洛集)太乙峙其南豐鎬出
其西華嶽鎮其東龍首乘其北周環八水襟帶三川
形勝實甲於天下(顔敏重修藩司公廨記)
西安府(最要)
治在布政司西東至華州界一百六十里西至武功縣
界一百四十五里南至鎮安縣界一百六十里(正南微西)
(至石泉縣界四百三十里於按長安縣南境舊說祗以鎮安之西北為界故止一百六十里若微西取)
(子午谷道抵五郎關雖非坦途亦屬封域何可竟置不論故凡係補入而里數懸絶者皆此𩔖也玩圖可)
(互證)北至耀州界一百七十八里東南至商州界二百
里西南至洋縣界三百六十里東北取高陵路至蒲
城縣界二百一十里西北至永壽縣界二百里領一
十四縣
形勝蕩蕩乎八川分流相背而異態(司馬相如上林賦)九嵕
嶻嶭太一巃嵸南有元灞素滻湯井温谷北有清渭
濁涇蘭池周曲浸決鄭白之渠漕引淮海之粟(潘岳西征)
(賦)憑山河之形勢宅田里之上腴(陸宣公奏議)天府惟雍
神臯作京當四海之會同在三輔而尤劇(常衮撰孟皥京兆尹)
(制)京兆府挾灃灞據函崤得百二方千里(唐𩔖函)終南
太乙為天地肺腑之區氣之所蟠以森以毓(左𢡟第集)
長安縣(最要)附郭在府治西偏東與咸寧分治西至咸陽
縣界二十五里南至鎮安縣界一百六十里正南微
西至石泉縣界四百三十里北至涇陽縣界三十里
西南至□縣界四十里西北至咸陽縣界三十里編
戶四十九里(按舊志所載疆域里數或治或界紛錯互見致有異同兹於府州分域祗列界)
(限而州縣專封則先列四至八到與隣邑接壤之里數而後附以四鄰距治之里數庶幾為界為治一覽)
(瞭然)
西至咸陽縣治五十里北至涇陽縣治七十里西南
至鄠縣治七十里
形勝長安界在舊岐豐之左攬結太乙終南之氣夙
稱神臯陸海(李華然縣志序)為雍秦之首邑帝王之故都形
勝奥區(梁禹甸縣志序)終南峙其前渭流遶其後(縣志)
咸寧縣(最要)附郭在府治東偏東至臨潼縣界四十五里
西與長安分治南至舊縣關鎮安縣界二百五十里
北至高陵縣界三十里東南至藍田縣界五十里東
北至高陵縣界三十五里編戶六十六里
東至臨潼縣治五十里東南至藍田縣治九十里東
北至高陵縣治七十里南至鎮安縣治三百四十里
形勝居會城之左百二名邦實據上游几終南屏渭
水帶五岡襟三川滻灞左纏滈潏右抱白鹿豐梁護
其東鳳棲神禾環其南金鑾銅人關其北千峯擁玉
案以遥迎兩雁來伭都以近侍代為帝都世稱天府
(縣志)
咸陽縣(要)治在府西少北五十里東至長安縣界二十
五里西至興平縣界二十五里南至鄠縣界二十里
北至涇陽縣界三十八里東南至長安縣界二十五
里西南至盩厔縣界三十里東北至涇陽縣界四十
里西北至醴泉縣界四十里編戶十里
東至長安縣治五十里西至興平縣治五十里南至
鄠縣治五十五里東北至涇陽縣治五十里西北至
醴泉縣治七十里
形勝南臨渭水北倚九嵕(方輿勝覽)左挾崤函右控隴蜀
原隰壯麗山川被貫九嵕峙其北渭水流其南(李炳遷縣)
記渭水臨於南嵕山倚於北長安控其東槐里遶其
西川原沃野稱為秦陸海之最區(縣志序)
興平縣(要)治在府西一百里東至咸陽縣界二十五里
西至武功縣界四十五里南至盩厔縣界二十五里
北至醴泉縣界三十五里東南至麻紙頭咸陽縣界
三十里西南至薛固邨武功縣界四十五里東北至
夏家寨咸陽縣界三十三里西北至張染邨醴泉縣
界四十里編戶十五里
東至咸陽縣治五十里西至武功縣治九十里北至
醴泉縣治五十五里東南至鄠縣治五十里西南至
盩厔縣治七十里
形勝地勢高闊平原雄峙翠吸終南屏倚九嵕幅麓
山以在座帶渭水而前流掖咸陽於左腋兮跨扶風
於右肋引醴泉之秀瑞兮盩厔拱而朝額抗谷口之
窈阻兮涇乾翼而拱背豁漢中之庭衢開武功之門
戶(費尚彬興平縣賦)後倚高原前襟渭水元嵕峙其北終南
扄其南(府志)北倚高原而峙九嵕南襟豐渭而對終南
西由岐鳳以控巴蜀東迎華嶽以聯嵩洛風氣攸萃
古右輔之地也(縣志)
臨潼縣(要)治在府東五十里東至渭南縣界四十七里
西至咸寧縣界十五里南至藍田縣界三十五里北
至富平縣界七十里東南至藍田縣界六十里西南
至咸寧縣界二十五里東北至蒲城縣界九十五里
西北至高陵縣界三十里編戶四十里
東至渭南縣治八十里西至咸寧縣治五十里南至
藍田縣治八十五里北至富平縣治九十里東北至
蒲城縣治一百六十里西北至高陵縣治五十里
形勝驪峯嶻嵲啓其陽渭水瀠洄環其朔(南居仁魁樓記)面
眺驪山背阻渭水鴻門控其左灞陵接其右(府志)西接
終南南走藍田北俯渭水東控鴻門蓋西京以來稱
衝要名區云(縣志)
高陵縣(簡)治在府東北七十里東至臨潼縣界十五里
西至康橋堡涇陽縣界二十里南至蘇馬堡咸寧縣
界二十里北至仁村三原縣界十里東南至嘴頭臨
潼縣界二十里西南至咸寧縣界三十五里東北至
齊家堡三原縣界七里西北至桑園邨三原縣界十
五里編戶十五里
東南至臨潼縣治五十里西南至(長安咸寧)縣治七十里
西至涇陽縣治五十里東北至富平縣治五十里西
北至三原縣治三十五里
形勝南臨渭水北枕平原清谷跨其左洪波襟其右
(府志)涇渭屬流於前山原遥峙於後清谷在左洪波在
右蓋古形勝之區高明之國(呂柟地理志)
鄠縣(中)治在府西南七十里東至長安縣界三十里西
至盩厔縣界十五里南至終南山二十里(山南面復屬長安縣)
(境界)北至咸陽縣界三十五里東南至長安縣界一百
里西南至盩厔縣界三十里東北至長安縣界三十
里西北至興平縣界二十里編戶十五里
東北至(長安咸寧)縣治七十里西至盩厔縣治八十里北
至咸陽縣治五十五里西北至興平縣治五十里
形勝面拱終南背倚渭水灃水遶其東澇水環其西
(府志)
藍田縣(簡)治在府東南九十里東至大龍廟渭南縣界
一百二十里西至咸寧縣界五十里南至郭庵子鎮
安縣界一百四十里北至小金山臨潼縣界五十里
東南至新店鋪商州略七十五里西南至填安縣界二
百里東北至厚子鎮渭南縣界五十里西北至新街
填咸寧縣界四十里編戶二十里
東南至商州治二百一十里西南至鎮安縣治二百
九十里北至臨潼縣治八十五里東北至渭南縣治
一百二十里西北至(長安咸寧)縣治九十里
形勝嶢關青泥之險為三輔藩蔽(李東撫治商洛碑記)南山秀
拔北山雄劍戟森然對羣玉(王渥遊藍田詩)南面七盤北背
繡嶺玉山左峙灞水右環(府志)玉山金嶺相接抵渭七
盤藍關蜀楚要津巨哉其秦之咽喉也(疆圉志)
涇陽縣(中)治在府西北七十里東至高陵縣界二十五
里西至醴泉縣界三十二里南至咸陽縣界十五里
北至淳化縣界五十里東南至長安縣界四十里西
南至咸陽縣界十五里東北至三原縣界十五里西
北至淳化縣界六十五里編戶四十四里
東至高陵縣治五十里西至醴泉縣治九十里南至
(長安咸寧)縣治七十里西南至咸陽縣治五十里東北至
三原縣治三十里西北至淳化縣治九十里
形勝東峙唐原西拱仲山涇流遶其南嵳峩鎮其北
(府志)峩仲聳於北涇水環其南帶文川襟西城背豐稔
面畢原平疇曠衍村落相連有河渠之饒有巖寨之
險(縣志)
三原縣(中)治在府北九十里東至臨潼縣界四十里西
至涇陽縣界八里南至涇陽縣界八里北至富平縣
界五十五里(正北偏西至韓家村耀州界五十里北舊稱北至耀州界四十五里按三原)
(抵陵前鎮又北乃入富平界非耀州界也且耀州南三里即屬富平何可越富平而以耀為界舊說蓋指)
(正北微西而言)東南至高陵縣界二十里西南至涇陽縣界
八里東北至富平縣界三十里西北至淳化縣界五
十里編戶三十里
北至耀州治八十里東南至高陵縣治三十五里西
南至涇陽縣治三十里東北至富平縣治六十里
形勝京兆壯縣道通八郡之肯綮(張縉彦減税記)京兆上郡
衢通九邊吭扼三疆(陳嘉績併關税記)南據涇渭之流北倚
嶻嶭之山仲山拱於西清水環於東(縣志)
盩厔縣中治在府西南一百六十里東至鄠縣界六十
五里西至郿縣界四十里南至洋縣界四百里北至
武功縣界五里(舊稱北至興平縣界二十里按縣北五里抵渭河馬家村即武功界自北)
(而東乃興平界也舊說指正北微東而言)東南至鄠縣界五十里南微東
至石泉縣界二百四十里西南至洋縣界二百里東
北至興平縣界五十里西北至武功縣界三十里編
戶四十里
東至鄠縣治八十里西至郿縣治一百里南至洋縣
治五百里東北至興平縣治七十里西北至武功縣
治五十里
形勝道通巴漢三蜀南極山不盡三十里北阻渭短
長之補與南而近其野半為澤麓(沈亞之盩厔縣丞廳壁記)谷水
繞其東溝阜阻其西南山叠拱北渭帶流(建置志)
渭南縣(要)治在府東一百四十里東至華州界二十三
里西至臨潼縣界三十三里南至商州界一百四十
里北至蒲城縣界六十里東南至雒南縣界一百五
十里西南至藍田縣界七十里東北至同州界五十
五里西北至富平縣界六十里編戶五十六里
東至華州治五十里西至臨潼縣治八十里南至商
州治三百里北至蒲城縣治一百里東南至雒南縣
治二百五十里西南至藍田縣治一百二十里東北
至同州治一百里西北至富平縣治一百里
形勝南面秦嶺北帶渭河少華峙其左湭水繞其右
(舊志)左控倉堡右扼青原風門前列渭藪後匯(縣志)
富平縣要治在府東北一百二十里(取三原路一百五十里)東至
蒲城縣界四十里西至三原縣界三十里南至臨潼
縣界二十里北至同官縣界六十里東南至關山里
蒲富臨渭四縣界四十里西南至三原縣界三十里
東北至六井村蒲城縣界九十里(舊稱東北至蒲城界四十里按富平)
(東至莊子鎮蒲城界四十里東北九十里抵六井村始盡其境舊說蓋指莊子鎮稍北而言)西北
至耀州界四十里編戶四十里
東至蒲城縣治九十里南至臨潼縣治九十里西北
至耀州治六十五里西南至高陵縣治五十里微南
偏西至三原縣治六十里東南至渭南縣治一百里
形勝頻陽北當上郡西河為數郡凑(漢薛宣傳)北倚頻山
南限漆沮溝會脈連堤堘□□(府志)負頻面荆帶以石
温而浮山鳳凰若左右翼非蕞爾一奥區哉(縣志)
醴泉縣(要)治在府西北一百二十里東至涇陽縣界五
十八里西至乾州界五里南至興平縣界二十里北
至淳化縣界八十里東南至興平縣界三十里西南
至武功縣界七十里東北至土門脚底涇陽縣界五
十里西北至永壽縣界六十里編戶十八里
東至涇陽縣治九十里西至乾州治四十里南至興
平縣治五十五里北至淳化縣治一百二十里東南
至咸陽縣治七十里西南至武功縣治九十里西北
至永壽縣治一百四十里
形勝終南聳其前九嵕峙其後襟泔涇帶渭水左聯
殽函右接隴蜀居百二之衝實形勝之國也(縣志)
延安府(要)
治在布政司北七百二十里東至山西永寧州界三百
里西至合水縣界一百八十里南至鄜州界一百三
十里北至米脂縣界二百六十里東南至韓城縣界
三百五十五里西南至鄜州界一百四十里東北至
清澗縣界一百九十五里西北至靖邊縣界二百五
十里距京師二千二百里領八縣
形勝濟河而西山河廻流其左右秦已上為戎都漢
已下為巨防有府城襟帶焉其風悍其國險(楊炎河西節度)
(使廳記)上郡北地義渠故國臨制戎狄屏於關中(常衮丹延)
(團練使制)形勝之地為五路襟喉(宋史趙高王庶傳)其城據山四
面甚險邊陲之郡(寰宇記)三城鼎峙秦地要區(元志)處萬
山夾谷之中水勢分南拱北衝之要三山鼎峙二水
帶圍觀風者占為勝槩(趙廷錫祭河神文)東距黃河西接弘
化京兆踞南沙漠界北控奇扼險果秦之上郡也(府志)
(序)襟帶關陜控制靈夏(府志)
膚施縣(中)附郭東至延長縣界六十里西至安塞縣界
四十里南至甘泉縣界四十五里北至安塞縣界二
十五里東南至鄧旗屯甘泉縣界八十里西南至甘
泉縣界四十五里東北至上磁窑安定縣界一百里
西北至郝家砭安塞縣界五十里編戶四里
東至延長縣治一百五十里南至甘泉縣治九十里
西北至安塞縣治四十里東北至安定縣治一百八
十里
形勝西北長城因河為塞洛水之交三川所會(圖經)
安塞縣(簡)治在府北少西四十里東至安定縣界九十
里西至保安縣界九十里南至膚施縣界一十五里
北至靖邊縣界一百八十里東南至膚施縣界二十
里西南至甘泉縣界一百二十里東北至安定縣界
一百里西北至保安縣界八十里距省七百六十里
編戶六里
東北至安定縣治一百四十里西北至保安縣治一
百八十里東南至膚施縣治四十里
形勝長城為依延水環拱當銀夏之衝為金明巨鎮
(府志)東依天澤西亘大河萬山環峙二水瀠流南逼烏
延北連沙漠幅&KR0695;廣辟寧夏襟喉(縣志)河流環其内隂
山横其背西控靈武東逼五原塞亦今古之奥區哉
(縣志總論)
甘泉縣(簡)治在府南九十里東至延長縣界一百五十
里西至伍花頭鄜州界七十里南至鄜州界四十五
里北至膚施縣界四十五里東南至宜川縣界一百
七十里西南至梅閣嶺鄜州界五十里東北至膚施
縣界四十五里西北至石門子安塞縣界四十里距
省六百三十里編戶二里
東至宜川縣治二百六十里南至鄜州治九十里北
至膚施縣治九十里西南至合水縣治三百里東北
至延長縣治二百四十里
形勝枕山環谷鄜延衝要(府志)
安定縣(簡)治在府北微東一百八十里東至清澗縣界
八十五里西至靖邊縣界八十里南至膚施縣界九
十里北至米脂縣界一百里(按縣北至瓦窑鋪與米脂接界綏德則東北界)
(也舊稱北至綏德州界是指東北為正北矣)東南至延(川長)二縣界俱六十
里西南至安塞縣界五十里東北至綏德州清澗縣
界七十里西北至懷遠縣界七十里距省九百里編
戶二里九甲
東至清澗縣治一百二十五里正南微西至膚施縣
治一百八十里西南至安塞縣治一百四十里東南
至延川縣治一百四十里東北至綏德州治一百五
十里北至米脂縣治二百二十里
形勝翠巘屏拱河水環瀾為西塞要徑(府志)
保安縣(簡)治在府西北二百二十里東至安塞縣界九
十里西至安化縣界一百七十里南至安塞縣界一
百三十里北至靖邊縣界四十里東南至安塞縣界
六十里西南至合水縣界一百五十里東北至廟兒
灣靖邊縣界一百里西北至安化縣界一百三十里
距省九百四十里編戶六里
東南至安塞縣治一百八十里北至靖邊縣治一百
四十里西至安化縣治三百七十里
形勝襟山帶水嶺岡重叠三秦咽喉邊陲要地(府志)
宜川縣(簡)治在府東南二百六十里東至山西吉州界
一百里西至鄜州界九十里南至洛川縣界七十里
北至蘇洛邨延川縣界二百里東南至韓城縣界一
百里西南至洛川縣界一百里東北至馮家坬村延
川縣界一百九十里西北至虎峪寺甘泉縣界九十
里距省由韓城縣小路七百二十里由洛川縣中路
七百里由延安府大路九百九十里編戶十五里
東南至韓城縣治二百二十里西南至洛川縣治一
百八十里西至甘泉縣治二百六十里西北至延長
縣治一百七十里北至延川縣治二百三十里東北
至山西大寧縣治二百三十里東至山西吉州治一
百四十里
形勝東據黃河南扼孟門峻嶺廣阜名勝要區(府志)
延川縣(簡)治在府東少北一百九十里東至山西永和
縣界七十里西至延長縣界七十五里(按縣西七十里抵酒店鋪)
(迤南五里為豐年鋪始至延長界舊稱西至延長界三十里似指文安驛言然非延長界也)南至
宜川縣界八十里北至清澗縣界十五里東南至山
西永和縣界一百里西南至交口鎮延長縣界五十
里東北至賀家畔清澗縣界七十里西北至寒沙寨
安定縣界一百一十五里距省九百二十里編戶四
里
西南至延長縣治一百二十里北至清澗縣治六十
里南至宜川縣治二百三十里西北至安定縣治一
百四十里東南至山西大寧縣治一百九十里東北
至山西石樓縣治一百七十里
形勝西南依山東北臨壑延水襟帶層巒叠嶂屹然
巖邑古今餉道(縣志)
延長縣(簡)治在府東一百五十里東至宜川縣界七十
里西至膚施縣界九十里南至甘泉縣界六十里北
至延川縣界五十里東南至雲岩鎮宜川縣界九十
里西南至甘泉縣界四十里東北至延川縣界七十
里西北至延川縣界六十里距省八百五十里編戶
十里
西至膚施縣治一百五十里西南至甘泉縣治二百
四十里東南至宜川縣治一百七十里東北至延川
縣治一百二十里
形勝後高奴而前翠屏左鳳嶺而右龍潭(薛柱斗過街樓記)
北依山勢為城南憑延水為池嶺谷險阨屹然巖邑
(府志)
鳳翔府(要)
治在布政司西少北三百六十里東至武功縣界一百
五十里西至清水縣界二百七十里南至鳳縣界一
百七十里(正南微西由寳雞至鳳縣界二百二十里)北至靈臺縣界七十
里東南至盩厔縣界譚家寨一百六十五里(按舊說有謂東)
(南至漢隂縣界三百七十里但漢隂在石泉之東不與郿縣接壤即漢隂之四正四隅亦無接郿界之語)
(故改從今說)西南至鳳縣界一百八十里東北至永壽縣
界一百六十五里西北至華亭縣界二百一十里距
京師三千里領一州七縣
形勝地形險阻原田肥美物産富饒成周興王之地
(唐志)右扶風之地跨枕隴蜀扼塞西門(獨孤及送孫傳御赴鳳翔序)
襟汧擁漢古稱右輔以扶助王畿(沈珣撰崔珙鳳翔節度使序)秦
之舊都漢為右地扼戎羌之要害作上國之藩籬(沈珣)
(撰李玭鳳翔節度使序)鳳翔右袤涇原地平少巖阻(唐書王承元傳)南
望斜谷口三山如犬牙西觀五丈原屈曲如長蛇(蘇軾)
(詩)渭汧岐漆雍五水皆會於郡界(寰宇記)四山之中五
水之會(舊志)鳳郡為西岐舊壤周興王業之隆秦啓霸
圖之盛漢室地雄西輔唐家鎮重南藩太白峙前吳
山枕後漆沮瀠繞汧渭周流沃野平原素稱陸海(府志)
(序)關隴阻其西益門扼其南(府志)
鳳翔縣要附郭東至岐山縣界四十里西至汧陽縣界
三十五里南至寳雞縣界四十里北至麟遊縣界五
十里東南至岐山縣界六十三里西南至寳雞縣界
五十里東北至麟遊縣界九十里西北至汧陽縣界
六十五里編戶三十九里
東至岐山縣治五十里西至汧陽縣治七十里西南
至寳雞縣治九十里東北至麟遊縣治一百二十里
形勝岐山峙其左汧渭瀠其右(府志)南控褒斜西達伊
凉岐雍高峙汧渭争流成周興王之地嬴秦創霸之
區(縣志序)横水東環靈山西峙汧河瀠帶於前君坡屏
倚於後(縣志)
岐山縣(要)治在府東五十里東至扶風縣界三十五里
西至鳳翔縣界十里南至郿縣界三十里(正南微西至鳳縣界)
(一百五十里)北至麟遊縣界五十里東南至郿縣界四十
里西南至寳雞縣界四十里東北至扶風縣界六十
里西北至鳳翔縣界七十里距省三百一十里編戶
二十九里
東至扶風縣治六十里西至鳳翔縣治五十里東南
至郿縣治五十五里東北至麟遊縣治九十里
形勝天柱巍聳太白鬱蒼汧流分導渭水環襄(王轂岐山)
(懷古賦)天柱後擎太白前峙鳳脉西繞龍尾東環周原
奠其中渭水瀠乎外(府志)渭水南瀠潢河東合(縣志)
扶風縣(要)治在府東一百十里東至武功縣界四十里
西至岐山縣界二十五里南至郿縣界三十里北至
麟遊縣界七十里東南至武功縣界四十里西南至
郿縣界二十里東北至乾州界四十里西北至岐山
縣界二十里距省二百五十里編戶二十九里
東至武功縣治六十里西至岐山縣治六十里南至
郿縣治四十里北至麟遊縣治一百一十里
形勝扶風古縣在京之西環渭而北望標關輔之首
雄壓劇秦之大(陳浩扶風縣文廟記)東臨漆水西接岐山南阻
渭流北據鳳嶺(府志)諸陵左峙岐岫右環襟太白而帶
渭流倚周原而繞漆水(縣志)
郿縣(簡)治在府東南一百一十里東至盩厔縣界六十
里西至岐山縣界三十里南至太白山五十里(按南至洋)
(縣以太白山為界不通路難以里計舊誤稱至漢隂縣界二百八十里詳見府疆域中)北至扶
風縣界十里東南至盩厔縣界六十里西南至岐山
縣界桃川里六十里東北至扶風縣界牛蹄堡二十
五里西北至岐山縣界桃源邨十五里距省三百里
編戶十八里
東至盩厔縣治一百里北至扶風縣治四十里西北
至岐山縣治五十五里
形勝横渠鎮跨於東五丈原距於西太白聳其前渭
水繞其後(府志)亘終南環渭水太白之所盤踞鳳泉斜
谷之所浸匯(縣志序)
寳雞縣要治在府西南九十里東至岐山縣界九十里
西至秦州界九十里(正西微北至隴州界八十里)南至鳳縣界一
百三十里北至汧陽縣界四十里東南至岐山縣界
一百里(舊志云東南至郿縣界按岐山西南桃川里接鳳縣境何得越岐至郿今改正)西南
至鳳縣界九十里東北至鳳翔縣界五十里西北至
隴州界四十五里距省四百五十里編戶四十九里
東北至鳳翔縣治九十里西南至鳳縣治二百四十
里北至汧陽縣治六十里西北至隴州治一百五十
里
形勝左金陵右玉澗面渭水背原陵地形險阻之處
(府志)陳倉面波千頃目秀萬峯汧吳襟帶其右岐鳳雄
峙其左(舊志)北屏山原南扼棧雲清渭金陵玉澗三水
相環如帶(縣志序)前渭水後陵原左金陵右玉澗(縣志)
汧陽縣(中)治在府西少北七十里東至鳳翔縣界三十
五里西至隴州界四十五里南至寳雞縣界二十里
北至靈臺縣界七十里東南至寳雞縣界二十五里
西南至隴州界五十里東北至鳳翔縣界五十里西
北至隴州界三十五里距省四百二十里編戶五里
東至鳳翔縣治七十里西至隴州治九十里南至寳
雞縣治六十里東北至靈臺縣治一百五十里
形勝南臨汧水北倚馮河五里坡蜿蜒於左月曲山
盤踞於右山嶺重複溪澗險阻(府志)
麟遊縣(簡)治在府東北一百二十里東至乾州界七十
里西至鳳翔縣界六十里又至汧陽縣界一百五十
里南至扶風縣界四十里北至永壽縣界四十五里
東南至乾州界七十里西南至岐山縣界四十里東
北至永壽縣界四十五里西北至靈臺縣界一百一
十里距省三百三十里編戶六里
東至乾州治一百二十里西南至鳳翔縣治一百二
十里南至扶風縣治一百一十里西北至靈臺縣治
一百二十里東北至邠州治一百四十里
形勝因山為城因澗為池麟川遶而鳳臺峙四山環
而道路險(府志)環麟皆山環山皆川(縣志)
隴州(中)治在府西少北一百五十里東至汧陽縣界四
十五里西至清水縣界一百二十里南至寳雞縣界
一百四十里北至崇信縣界八十一里東南至寳雞
縣界一百二十里西南至胡店秦州界二百二十里
東北至靈臺縣界六十里西北至華亭縣界七十里
距省五百一十里編戶二十八里
東至汧陽縣治九十里東南至寳雞縣治一百五十
里西至甘省清水縣治二百里北至華亭縣治一百
一十里
形勝旁據汧陽横當隴首地有提封之勝軍多帶甲
之雄(錢珝撰李繼文隴州防禦使制)西控天水金城北通回中蕭關
(袁揩建署記)左隴山而右汧河面五峯而枕靈谷為秦鳳
要害之地(府志)關山蔽虧汧河蕩駛固形勝之地也(州志)
序關山西塞渭水南環帶二河之䨇流抗咸宜之險
阻咽喉於鞏而臂視岐陽實三秦南控之大都會也
(州志)
漢中府(要)
治在布政司西南一千七十里東至石泉縣界三百十
里西至階州界五百里(舊稱西至四川廣元縣界三百七十里西南至廣元縣治)
(四百八十里按廣元在府西南若於正西言界西南復言治是指西南為正西而遺却正西一面矣)南
至四川南江縣界一百四十里北至寳雞縣界五百
一十里東南至紫陽縣界三百二十里西南至四川
廣元縣界三百四十里東北至五顆樹盩厔縣界三
百六十里西北至兩當縣界四百八十里距京師
三千五百里領一州八縣
形勝地形險固(三國志)東接南郡南接廣漢西接隴西
北接秦川(華陽國志)秦之坤蜀之艮連高夾深九州之險
(歐陽詹集)漢水上游梁山東險控巴岷之道路作咸鎬之
藩屏(唐文宗命温造為山南西道節度使詔)氐羌接軫為威御之鎮(寰宇)
(記)秦蜀出入之衝(文同集)前瞰三秦後蔽四川黃横以
為蜀之股肱楊洪以為蜀之咽喉(孫道夫奏議)左控三秦
右跨西蜀中纏襄楚為關隴一大都會而斗山天柱
挾褒斜之險瀉嶓&KR1815;之奇遂擅秦漢以來名勝第一
(陳繼儒樂城十景跋)漢郡關以南一大都會也羣山環抱漢江
合流(李喬岳觀音閣記)内為平壤外則險巇周以崇巖峻嶺
倚天插戟斷崖裂岫蛇退猿愁(府輿地志)
南鄭縣(要)附郭東至城固縣界二十里西至褒城縣界
三十里南至四川南江縣界一百四十里北至褒城
縣界二十里東南至四川通江縣界一百二十里西
南至四川巴州界一百九十里東北至獨木山城固
縣界四十里西北至褒城縣界二十里編戶十八里
東至城固縣治七十里西至沔縣治一百一十里西
北至褒城縣治四十里
形勝枕斜襟漢(秦時吉安民記)漢山面其南漢水下流環圍
若帶(府志)南襟江漢北控褒斜(縣志)
褒城縣(要)治在府西少北四十里東至南鄭縣界二十
五里西至鈕項鋪沔縣界三十里南至官倉坪四川
南江縣界二百里北至鳳縣界一百四十里東南至
龍江鋪南鄭縣界二十里西南至蔡壩寧羌州界一
百八十里東北至文川城固縣界六十里西北至雲
霧山沔縣界七十里距省一千三十里編戶十一里
東南至南鄭縣治四十里西至沔縣治九十里北至
鳳縣治三百七十里
形勝棧道千里惟褒斜綰轂其口(史記)為蜀西鄙在周
南岐(岑參集)東環褒水西峙牛山中梁聳其南雲棧繞
其北(府志)
城固縣(中)治在府東少北七十里東至洋縣界十里西
至南鄭縣界五十里南至西鄉縣界七十里北至鳳
縣界一百五十里東南至五堵門西鄉縣界五十里
西南至南鄭縣界一百四十里東北至關王廟河洋
縣界六十里西北至南鄭縣界五十里距省一千一
百四十里編戶二十三里
東至洋縣治五十里西至南鄭縣治七十里東南至
西鄉縣治一百五十里
形勝介梁洋之間南控巴山北距漢水(郭豈開石峽記)前瞰
巴山後據秦嶺漢江湑水合流雙乳五峯並峙(縣志)
洋縣(中)治在府東一百二十里東至桑溪壩石泉縣界
一百六十里西至城固縣界四十里南至西鄉縣界
六十里北至盩厔縣界一百里(至華陽山郿縣界二百一十里)東南
至申溪西鄉縣界九十里西南至泥鰍溝西鄉縣界
七十里東北至五顆樹盩厔縣界二百四十里西北
至黃溪埡城固縣界八十里距省一千一百九十里
編戶二十四里
東至石泉縣治二百三十里西至城固縣治五十里
南至西鄉縣治一百二十里北至盩厔縣治五百里
形勝東連襄漢南蔽巴蜀(舊洋州志)要地有三置關有八
(方輿勝覧)駱谷轉山圍境内漢江奔浪遶城邊(韋宗魏詩)東南
北三面皆崇山叠嶂綿亘周匝(鄒溶理洋略)泳游漢水詩
歌周召流徽瞻眺秦山勢接崤函餘險(纂修縣志徵文獻引)龍
首峙於北灙水匯於西(府沿革志)南俯巴山北倚秦嶺褒
斜西翼楚襄東障上通荆楚旁出雍商秦蜀出入之
衝(縣志)
西鄉縣(簡)治在府東南二百四十里東至石泉縣界一
百二十里西至城固縣界一百里南至四川太平縣
界五百里北至洋縣界三十里東南至紫陽縣界一
百里西南至四川通江縣界四百里東北至石泉縣
界一百二十里西北至紅瓦鋪洋縣界六十里距省
一千二百九十里編戶十六里
東南至紫陽縣治二百九十里北至洋縣治一百二
十里東北至石泉縣治二百一十里西北至城固縣
治一百五十里
形勝三楚上游關南喉邑(張台耀重修城垣記)北屏秦巘南障
巴嶺木溪洋川環流如帶蓋稱巖邑云(李喬岱建魁樓記)北
倚蒿坪南臨木馬(府沿革志)東繞漢江西峙巴嶺(舊志)南接
蜀川北連秦嶺江漢遶其東巴山峙其西為關南險
要之地(縣志)
鳳縣(要)治在府西北三百八十里東至寳雞縣界一百
一十里西至兩當縣界六十里南至褒城縣界二百
三十里北至清水縣界七十里東南至褒城縣界二
百三十里西南至沔縣界一百七十里東北至寳雞
縣界一百一十里西北至兩當縣界七十里距省六
百九十里編戶九里
南至褒城縣治三百七十里東北至寳雞縣治二百
四十里西南至略陽縣治二百三十里
形勝北接蕃戎東綿秦漢(寰宇記)大散扼其東武休障
其西褒斜阻其南秦嶺限其北重巒叠嶂隱然為蜀
門重地(府志)北連大散南出褒斜秦楚之要膂也(舊志)
寧羌州(要)治在府西南二百八十里東至褒沔二縣界
一百二十里西至金山寺四川平武縣界二百七十
五里南至四川廣元縣界七十里北至黃土鋪沔縣
界一百十里(正北微西至略陽縣界一百三十里)東南至四川南江縣
界二百五十里西南至七盤關廣元縣界六十五里
東北至金堆鋪沔縣界一百零五里西北至青木川
階州文縣界一百二十里距省一千三百二十里編
戶四里
東北至沔縣治一百八十里正北微西至略陽縣治
二百一十里西南至廣元縣治二百里西北至文縣
治三百五十里
形勝劍閣朝天峙其西五丁嶓&KR1815;據其北南控川蜀
東連漢沔(元一統志)控扼蜀門山有嶓&KR1815;河有漾水(府沿革志)
漢水遶流地據險固(府志)
沔縣(要)治在府西一百一十里東至褒城縣界六十里
西至略陽縣界四十里南至寧羌州界七十里北至
鳳縣界一百里東南至天池子山褒城縣界六十里
西南至黃土嶺寧羌州界七十里東北至黃沙窑褒
城縣界五十里西北至上沮水略陽縣界六十里距
省一千一百三十里編戶五里
東北至褒城縣治九十里西南至寧羌州治一百八
十里西北至略陽縣治一百九十里東至南鄭縣治
一百一十里
形勝西北通秦隴西南控川蜀界居二國之間道路
凌空極天下之至險且後依景山龍岡前聳定軍卓
筆右踞白馬金牛左控雲霧百丈漢江諸水經帶包
絡於其間(隋書地理志)漢沔形勢之地前控六路之師後
據西蜀之粟左通荆襄之財右出秦隴之馬(張浚奏議)北
通秦隴西控巴蜀(府志)通道隴蜀山水高深(舊志)西樂石
馬峙古城於東西(縣志)
略陽縣(中)治在府西少北二百九十里東至沔縣界一
百三十里西至階州界一百一十里南至寧羌州界
八十里北至徽州界一百三十里東南至鐵佛鋪寧
羌州界四十里西南至階州界一百六十里東北至
白礬壩沔縣界一百三十里西北至階樓壩成縣界
一百九十里距省一千三百二十里編戶四里
東南至沔縣治一百九十里正南微東至寧羌州治
二百一十里東北至鳳縣治二百三十里西北至成
縣治二百里
形勝崖谷峻絶十里百折(柳宗元興州江運記)山峯環矗江濤
洶湧道路險惡控扼蜀門(府志)
榆林府(最要)
治在布政司北一千三百五十里東至乾溝葭州界九
十五里西至花馬池寧夏靈州界五百九十里南至
班家溝米脂縣界一百六十五里北至鄂爾多斯界
五十八里東南至白家溝葭州界一百二十里西南
至五個掌兒慶陽府環縣界八百二十里東北至鄂
爾多斯界一百三十里西北至鄂爾多斯界八十里
距京師一千七百九十里領四縣
形勝榆谿為九塞巖險第一綿亘千里(鄭汝璧都督題名記)延
綏五路之襟喉三秦之要區孤懸絶漠控制諸邊左
提右攜罥足扼吭固今之雄鎮也(李宗樞送張南溪撫延綏序)榆
林為九邊重鎮(譚吉璁鄉飲酒禮記)邊陲衝要全陜藩籬北臨
沙漠巍然雄鎮(延安府志)遠際龍沙四無襟帶(榆林舊志)
榆林縣(最要)附郭東至葭州界九十五里西至華家梁懷
遠縣界六十里南至米脂縣界一百六十五里北至
邊墻十里東南至白家溝葭州界一百二十里西南
至党家岔懷遠縣界八十五里東北至羊圈莊邊墻
八十里西北至寨城莊邊墻四十里
東至神木縣治二百六十里西至懷遠縣治一百六
十里南至米脂縣治一百七十里東南至葭州治由
建安堡二百九十里由窰兒灣捷路二百里
形勝榆林城在常樂保寧之中彪騰虎踞左山右水
固天設巖疆鎮之上游(延綏鎮志)
懷遠縣(要)治在府西一百六十里東至華家梁榆林縣
界一百里西至三道河溝靖邊縣界九十五里南至
西川中川米脂縣界一百五十里下川綏德州界一
百三十里上川安定縣界九十里北至邊墻二十里
東南至馬□峪米脂縣界一百八十里西南至卧牛
城安塞縣界一百七十里東北至官莊灘榆林縣界
一百二十里西北至石渡口靖邊縣界一百三十里
距省一千四百二十里
東至榆林縣治一百六十里西至靖邊縣治二百一
十里東南由響水堡至米脂縣治二百一十里
形勝波羅響水去邊七十里威武清平邊垣臨險阻
高峯峻坂可據(延綏鎮志)
靖邊縣(要)治在府西三百五十里東至清平堡懷遠縣
界一百四十里西至柳樹澗定邊縣界一百里南至
徐家坮保安縣界一百一十里北至邊墻十里東南
至牛頭坡保安縣界九十里西南至張千戶岔安化
縣界一百八十里東北至石渡口邊界一百一十里
西北至大河灣邊界五十里距省一千一百里
東至懷遠縣治二百一十里西至定邊縣治二百三
十里南至保安縣治一百四十里
形勝寧塞迤西平川錯雜為延安之門戶鎮靖鎮羅
皆為要害(延綏鎮志)
定邊縣(最要)治在府西五百五十五里東至寧塞堡靖邊
縣界一百六十里西至花馬池寧夏靈州界四十里
南至鐵鞭城環縣界二百六十里北至大邊一里東
南至吳起營靖邊縣界一百七十里西南至五個掌
兒環縣界二百六十里東北至大邊一里西北至大
邊一里距省一千一百六十里
東至靖邊縣治二百三十里西至靈州治三百六十
里西北至寧夏府治三百二十里
形勝延鎮西隣寧夏與花馬池接壤者定邊之鹽場
堡也定邊轉而東磚井各堡皆依山臨塹倚險可守
(延綏鎮志)
興安州(中)
治在布政司南六百八十里東至湖廣鄖縣界四百一
十五里西至西鄉縣界三百四十五里(取漢中赴省驛路至西鄉)
(縣界三百三十里)南至四川太平縣界三百五十里北至鎮
安縣界二百七十里東南至湖廣鄖縣竹山二縣界
五百四十里西南至太平縣界四百四十里東北至
湖廣鄖西縣商州山陽縣界四百二十里(一路民塘由桑園鋪)
(至鎮安縣界一百六十五里一路兵塘由老樹嘴至鎮安縣界一百九十五里)西北至長安
鎮安二縣界三百九十里取河南路距京師四千
四百四十里(取山西路四千二百一十里)領六縣
本州境東由江南至洵陽縣界七十里由江北至洵陽
縣界六十里西至漢隂縣界一百五里南至平利縣
界三十里北至燕子嶺鎮安縣界三百里(舊云北至鎮安界一)
(百四十里按州北三百里抵燕子嶺與鎮安接界未有百四十里之近者惟東北由桑園鋪抵洵鎮二縣)
(界牌灣最近然踰洵陽不與本州接界)東南至平利縣界四十里西南
至紫陽縣界一百六十里(至鐵佛寺四川太平縣界三百七十里)東北
至關溝嶺洵陽縣界九十里西北至鳳凰山漢隂縣
界一百四十里編戶二十三里
東至洵陽縣治水路一百二十里陸路一百三十五
里東南至平利縣治九十里西北至漢隂縣治一百
八十里西南至紫陽縣治二百二十里水路二百八
十里
形勝北阻方山南臨漢水(元和志)東接襄沔南通巴蜀
西連梁洋北控商虢(安康郡志)自漢中而東則謂金多山
嶺由均房而西則謂金多平曠(舊圖經)秦頭楚尾一大
都會(方輿勝覧)舟車輻輳商賈接踵秦楚之交一大都會
也(舊志)三面楚蜀延袤千有餘里砯壑修險梯棧鈎連
而長江如帶舳艫飛輓由來利之(許爾忠州志圖說)綿亘蜿
蜒六邑拱衛屹然江干保障(李正芳圖說)
平利縣(簡)治在州南少東九十里東至白土關埡湖廣
竹溪縣界一百五十里(按縣東一百五十里抵白土關埡為竹谿界舊誤稱東至)
(洵陽界一百里洵陽固在其東北也而東南復云至竹谿界一百五十里是蓋悮以正東為東南也)西
至狗脊關埡本州界五十里南至雞心嶺四川奉節
縣界五百一十里北至高望山本州界四十里東南
至固城洞竹谿縣界二百五十里西南至花池嶺四
川太平縣界二百六十里東北至大頂山竹谿興安
洵陽三境界一百六十里西北至紙房河岸本州界
三十里距省七百四十里編戶五里
東北至洵陽縣治一百九十里西北至本州治九十
里
形勝在萬山之中接楚蜀之境前則灌溪縈紆後則
月河旋繞(劉博重建平利縣記)神峯聳立秀水分岐天府之屏
藩關中之指臂(縣志)
洵陽縣(簡)治在州東一百二十里東由江南至白河縣
界一百二十里由江北至藍灘鋪白河縣界一百八
十里西至廟溝鋪本州界六十里南至青山觀湖廣
竹山縣界一百五十五里北至下茅坪鎮安縣界一
百六十五里東南至白河縣界一百四十里(至雞籠山湖廣)
(房縣界一百五十里)西南至了角山平利縣界一百六十里東
北至蠻川關山陽縣界三百里(微東北至湖廣鄖西縣界一百五十里)
西北至鎮安縣界一百六十里距省九百一十里編
戶四里
東至白河縣治二百八十里西至本州治一百三十
五里北至鎮安縣治二百八十里南至竹谿縣治三
百八十里
形勝背環洵水面臨漢江倚山為城阻水為池(城池志)
東接荆襄西通巴蜀南連房竹北控商洛誠金州之
保障天府之屏藩也(縣志)
白河縣(簡)治在州東四百里東至沙溝湖廣鄖縣界一
十五里西至藍灘鋪洵陽縣界一百里南至界嶺湖
廣竹山縣界一百六十里北至漢江湖廣鄖西縣界
三里(舊云北至鄖西縣界百里按縣北三里即為漢江與鄖西分界百里則至鄖西治矣)東南
至鄖縣界九十里西南至竹山縣界一百六十里東
北至鄖西縣界三里西北至鄖西縣界五十里距省
一千里編戶一里
西至洵陽縣治二百八十里東至湖廣鄖縣治二百
八十五里西南至平利縣治二百七十里南至湖廣
竹山縣治二百八十里北至湖廣鄖西縣治一百里
形勝前臨漢水後擁天池北岡在左南臺在右(城池志)
秦頭楚尾(縣志序)
紫陽縣(簡)治在州西南二百二十里東至本州界四十
五里西至團鑼寨西鄉縣界一百九十里南至四川
太平縣界八十里北至五里坡漢隂縣界一百里東
南至太平縣界一百二十里西南至二州埡太平縣
界一百八十里東北至蒿坪河本州界七十里西北
至漢隂縣界九十里距省八百三十里編戶五里
東北至本州治二百二十里西至西鄉縣治二百九
十里北至漢隂縣治一百八十里
形勝南通巴蜀西接梁洋(州志)峯巒矗起江漢紆折險
隘扼塞秦蜀之要區也(疆域志)
石泉縣(簡)治在州西北二百七十里(水路五百六十里)東至漢
隂縣界五十里西至洋縣界七十里南至西鄉縣界
九十里北至長安縣界一百二十里東南至火星山
漢隂西鄉二縣界一百三十里西南至漁壩西鄉縣
界六十里東北至鎮安縣界一百二十里西北至山
河界長安縣界一百二十里距省一千三百里編戶
八里
東至漢隂縣治九十里西南至西鄉縣治二百一十
里西至洋縣治二百三十里
形勝東接荆襄西通漢沔南連巴蜀北距秦關(縣志)
漢隂縣(簡)治在州西少北一百八十里東至越梅鋪本
州界七十五里西至草溝石泉縣界三十五里南至
紫陽縣界八十里北至離恨坡鎮安縣界三百一十
里東南至圓潭子紫陽縣界一百二十里西南至清
溪西鄉縣界一百二十里(微西南至猪頭山西鄉縣蠟溪地界二百一十里)
東北至本州界八十里西北至石泉縣界九十里距
省一千二百一十里編戶四里
東至本州治一百八十里西至石泉縣治九十里南
至紫陽縣治一百八十里
形勝龍岡北枕鳳嶺南屏(縣志)
商州(中)
治在布政司東南三百里東至河南盧氏縣界取商南
道三百三十里西至藍田縣界一百三十里南至湖
廣鄖西縣界二百四十里北至華隂縣界一百九十
里東南至河南淅川縣界三百二十里西南至興安
州界四百三十里東北至河南閿鄉縣界二百一十
里西北至渭南縣界二百里距京師二千九百里
由雒南赴潼關路二千六百里領四縣
本州境東至武關商南縣界一百九十里西至牧護關
藍田縣界一百三十里南至下官坊山陽縣界九十
里北至藥子嶺雒南縣界七十里東南至申家垤山
陽縣界一百二十里西南至藥王坪山陽縣界一百
一十里東北至鸛崖雒南縣界一百九十里西北至
鄭家坪藍田縣界一百四十里編戶十六里
東北至雒南縣治九十里東至商南縣治二百五十
里南至山陽縣治一百二十里西南至鎮安縣治三
百四十里西至藍田縣治二百一十里
形勝繞霤之固南當荆楚(王莽命前關將軍)江河之交(孔穎達注)
西接藍田東武關有唐名郡數商顔(王禹偁小畜集)武關東
塞嶢簣西據南面龜山北背太華(西安府志)鶻嶺有僧道
之關呂灣有廉康之蹟山峯削立以㠝岏石壑懸嵒
而嶔﨑嶺嘆資峪關名鬼門信為四塞之雄永作上
游之勝(舊志)北接熊華南臨漢江東連荆襄西通關輔
固秦楚咽喉也(牛維曜州志序)東襟楚豫西屏秦蜀高山環
繞自為隩區(王廷伊州志序)内而屏倚金鳳襟帶丹流龍峯
左蔽娥壁右閑且東溪西平楚乳荆泉諸水包絡環
互高車天柱熊龜雞莵諸山保障並峙外則東有武
關之天險西有牧護之要區南有劉嶺綿亘千里北
有黃沙高踞千尋至於隣邑之富水豐陽簣嶢函谷
等關又可作商之重門外郛古稱四塞信不誣云(州志)
鎮安縣(簡)治在州西南三百四十里東至山陽縣界一
百三十里西至五郎壩(石泉長安)二縣界三百五十里南
至洵陽縣界一百二十里北至咸寧縣界九十里(按縣)
(北九十里抵舊縣關咸寧界舊云至藍田界百五十里以東北為北矣)東南至元樹嶺
鄖西縣界一百三十里西南至紫溪河興安州界一
百八十里東北至藍田縣界一百五十里西北至澗
長庵長安縣界一百六十里距省三百四十里編戶
二里
東至山陽縣治二百二十里南至洵陽縣治二百八
十里北至咸寧縣治三百四十里東北至藍田縣治
二百九十里
形勝北阻秦嶺南通巴漢東接商山西連石馬岡巒
層叠河水瀠洄(縣志)
雒南縣(簡)治在州東少北九十里東至河南盧氏縣界
一百二十里西至本州界三十里南至本州界三十
里北至華隂縣界一百里東南至老鸛崖商南縣界
二百一十里西南至藥子嶺本州界二十里東北至
扇車峪河南閿鄉縣界一百二十里西北至楊家河
渭南縣界一百一十里距省由商州鋪遞大路三百
六十里一捷徑自縣西三十里至火燒寨商州界到
省三百里編戶十二里
東南至商南縣治二百七十里北至華隂縣治一百
七十里東北至潼關縣治一百四十五里西北至華
州治一百八十里
形勝東障太華西環洛水北控秦嶺南據武關(西安府志)
雒雖彈丸而實據伊洛上游左顧崤函右顧嶢武地形
既接利害亦相關(地理志論)秦嶺限其北中幹繞其南西
枕嶢關東臨嵩虢洋洋洛水横貫其中所謂四塞之
國(縣志)
山陽縣(簡)治在州南少東一百二十里東至商南縣界
一百二十里西至鎮安縣界一百里南至湖廣鄖西
縣界一百二十里(按縣南至龍王廟鄖西界百二十里東南至任嶺百三十里舊云南)
(至鄖西縣界百三十里是以東南為正南也)北至本州界三十里南至任
嶺鄖西縣界一百三十里西南至七星碥鄖西縣界
一百五十里東北至申家垤本州界七十里西北至
藥王坪本州界七十里距省四百二十里編戶二里
東至商南縣治二百六十里西至鎮安縣治二百二
十里北至本州治一百二十里東南至湖廣鄖西縣
治二百四十里
形勝東負竹林雄關之險西阻殺虎峻嶺之扼鶻嶺
層阿石門崇墉(西安府志)北倚秦嶺南近漢江扼荆襄之
上游壯武關之聲勢(舊志)蓮嶺後圍翠屏前障一水逆
流萬山環拱東之靈官一碥人不能並肩馬不能疾
馳一夫扼要萬人自廢西北金井一河浩若天塹截
流登岸即仰陟沙狐嶺綿亘若長城南有鶻嶺之阻
石磴崎嶇北有高碥之險石門狹隘此山邑之形勝
四塞可恃者也(縣志)
商南縣(簡)治在州東少南二百五十里東至河南淅川
縣界四十里西至四條嶺本州界五十里(正西微南至姚家灣)
(州河本州界一百四十里)南至湖廣鄖縣界二百七十里北至盧
氏縣界八十里東南至月兒灣淅川縣界九十五里
(微東南至木家凹淅川縣界七十里)西南至湖廣鄖縣界二百五十里
東北至四山凹盧氏縣界六十里西北至雒南縣界
四十三里距省五百四十里編戶一里
西南至山陽縣治二百六十里西至本州治二百五
十里西北至雒南縣治二百七十里東南至河南淅
川縣治三百里
形勝面對羣山背負叢嶺左跨沐河右環峻坂誠南
北襟喉諸路管轄也(黃儼創建縣治記)左依富水右據武關
角山峙其北兩河經其南(西安府志)
同州(要)
治在布政司東北二百四十里(取沙苑路二百六十里)東至山西
蒲州府永濟縣界五十八里西至蒲城縣界三十里
南至華州界三十五里北至洛川縣界一百八十里
東南至渭河華隂縣界五十里西南至喬店村渭南
縣界五十里東北至龍門山西河津縣界二百六十
里西北由澄城至洛川縣界一百九十里取蒲津路
距京師二千一百三十里領四縣
本州境東至朝邑縣界十里西至蒲城縣界三十里南
至華州界三十五里北至澄城縣界二十五里東南
至渭河華隂縣界五十里西南至喬店村渭南縣界
五十里東北至厮羅寨北朝邑縣界三十里西北至
坊舍鎮蒲城縣界三十里編戶三十四里
東至朝邑縣治三十里西北至蒲城縣治七十里南
至華州治七十里東南至華隂縣治七十八里東北
至郃陽縣治一百一十里西南至渭南縣治一百里
形勝羌魏兩民之交許洛水陸之際先漢之左輔皇
魏之右翼形勝名都實惟西藩奧府(北魏安定王燮表)商原
故地灃水攸同襟帶山川接軫甸服(李雲仲同州刺使兼防禦使制)
前臨沙苑後枕許岡左接平原右帶雒水(舊志)
朝邑縣要治在州東三十里東至山西蒲州府永濟縣
界二十八里西至本州界二十里南至華隂縣界四
十里北至郃陽縣界五十里東南至華隂縣界六十
里西南至華隂縣界四十里東北至烏牛鎮郃陽縣
界五十里西北至澄城縣界五十里距省三百二十
里編戶三十六里
東南至潼關縣治六十里南至華隂縣治六十里北
至郃陽縣治一百里西至本州治三十里西北至澄
城縣治一百里東至山西永濟縣治三十里
形勝洛水浩蕩於前平原崚嶒於後黃河左帶馮翊
右連(西安府志)邑界兩邦之間左蒲坂而右馮翊上下隙
道四出係一方之要害與潼關埒(舊志)界秦晉襟帶河
渭左蒲關而右同華(後志序)左蒲坂右馮翊南據渭水
北枕鐮山大河通津韓淮隂陳兵之所長春别殿馬
北平降叛於斯蓋秦晉繡錯之奥區實百二腰腹之
隙道也(縣志)
郃陽縣(要)治在州東北一百一十里東至黃河山西臨
晉縣界四十里西至王村澄城縣界二十里南至朝
邑縣界五十里北至韓城縣界五十里東南至黃河
山西蒲州府永濟縣界四十里西南至澄城縣界四
十里東北至大棗邨北韓城縣界五十里西北至澄
城縣界四十里距省三百七十里由朝邑華隂華州
至省四百二十里編戶四十四里
西至澄城縣治四十里南至朝邑縣治一百里東北
至韓城縣治九十里西南至本州治一百一十里東
南至山西蒲州府治一百里
形勝乳羅面其南梁山負其北東帶黃河西襟金水
(西安府志)黃河左環大谷右繞(封域志)枕梁山面乳羅洽水
出其北詩所謂在洽之陽又以大邦稱者也(地理志)控
延安障同州唇齒澄韓朝邑(宰莘退食錄)
澄城縣(中)治在州北一百里東至郃陽縣界二十里西
至白水縣界四十里南至本州界六十里北至洛川
縣界七十里東南至雙泉鎮朝邑縣界六十里西南
至汚泥河蒲城縣界六十里東北至九郎山韓城縣
界九十里西北至洛川縣界九十里距省三百二十
里編戶四十里
東至郃陽縣治四十里東南至朝邑縣治一百里南
至本州治一百里西至白水縣治九十里西南至蒲
城縣治九十里東北至韓城縣治一百二十里西北
至洛川縣治二百二十里
形勝其地西北山環之縣境籠其趾沙石相礴(杜牧同州)
(澄城縣功倉戶尉廳壁記)前拱原阜後倚山壠大谷河繞其左甘
泉水羅其右誠三輔之名城馮翊之巖邑也(縣志)
韓城縣(要)治在州東北二百二十里東至山西榮河縣
界十五里西至神道營石堡洛川縣界一百二十五
里南至後窑頭郃陽縣界四十里北至宜川縣界一
百二十里東南至黃河榮河縣界二十里西南至營
鐵村郃陽縣界七十里東北至龍門山西河津縣界
六十里西北至北池山下宜川縣界一百二十里距
省四百四十里編戶二十八里
南至郃陽縣治九十里西南至澄城縣治一百二十
里西至洛川縣治二百八十里西北至宜川縣治二
百二十里東南至山西榮河縣治三十里
形勝龍門界其東北大河中瀉而左旋梁山鎮於西
南澽水内出而右繞(王盛重修儒學記)三嶺龍嶓於後古城
蛇舒於前東阻湯湯洪水西塞巖巖疊峯馮翊幽
壤關中奥區(舊志)西枕梁麓千巖競秀北峙龍門九曲
奔流諸水襟帶其前大河朝宗於外崇巒峻嶺回環
叠抱封域宅中地造天設(縣志)
華州(要)
治在布政司東一百九十里東至河南閿鄉縣界一百
一十五里西至渭南縣界二十七里南至雒南縣界
八十里北由蒲城至白水縣界一百六十里東南至
雒南縣界一百一十里西南至箭峪口石家村渭南
縣界六十里東北至朝邑縣界一百里西北由蒲城
至同官縣界二百一十里距京師二千四百六十
里領三縣
本州境東至華隂縣界四十里西至渭南縣界二十七
里南至雒南縣界八十里北至渭南縣界三十里東
南至華隂縣界一百一十五里西南至渭南縣界六
十里東北至同州界三十五里西北至渭南縣界三
十里編戶四十一里
東至華隂縣治七十里西至渭南縣治五十里東南
至雒南縣治一百八十里東北至同州治七十里
形勝東雍地界山河境連巴蜀形勝之會(册府)自洛而
東東距洛師抗雄多臨大道其縣有七若接壤天府
號因舊國分鄭為之首(梁肅鄭縣尉廳壁記)前據華嶽後臨涇
渭左控桃林之塞右阻藍田之關所謂百二之勝天
府之國也(元一統志)位曰上游為函谷咽喉之地(州志)
華隂縣(要)治在州東七十里東至潼關縣界三十五里
(按縣東舊包潼關至河南閿鄉縣界四十五里雍正三年改潼關為縣建滿城於西遂以滿城西門外分)
(界止三十五里)西至本州界三十里南至雒南縣界四十里
北至朝邑縣界二十里東南至雒南縣界四十里西
南至雒南縣界八十里東北至朝邑縣界三十里西
北至渭河同州界三十里距省二百六十里編戶二
十七里
東至潼關縣治四十里北至朝邑縣治六十里南至
雒南縣治一百七十里西至本州治七十里西北至
同州治七十八里
形勝太華為屏首陽為衛渭洛繞其北大河縈其東
四鎮之咽喉滇蜀之門戶也(元一統志)華山峙其前渭水
繞其後左據潼關雄鎮右引下邽洪流(西安府志)三峯壁
立河渭環拱如帶(馮從吾縣志序)州境之咽喉潼關之肘腋
(縣志)
蒲城縣(要)治在州北少西一百二十里東至同州界四
十里西至富平縣界五十里南至渭南縣界四十里
北至白水縣界四十里東南至同州界四十里西南
至臨潼縣界七十里東北至澄城縣界七十里西北
至同官縣界九十里距省二百二十里編戶五十四
里
東南至同州治七十里西至富平縣治九十里南至
渭南縣治一百里北至白水縣治五十里東北至澄
城縣治九十里
形勝前峙二華諸峯之秀旁連涇渭大河之流(鄭松修學)
(記)左襟洛水右控龍原北枕堯山南臨大泊(縣志)
潼關縣(要)治在州東一百一十里(按治内境土皆屯衞舊區錯處華隂朝邑)
(及河南靈閿諸邑分布參差難以廣袤道里計今苐就建治一區列其近界)東至河南閿
鄉縣界五里西至滿城西門外華隂縣界五里南門
外不數武即華隂閿鄉二縣界北至山西蒲州府界
一里距省三百里
西至華隂縣治四十里西南至雒南縣治一百四十五
里西北至朝邑縣治六十里北至山西永濟縣治七
十里東至河南閿鄉縣治七十五里
形勝秦有潼關蜀有劍閣皆國之門戶(春秋傳)上躋高
嵎俯視洪流盤紆峻極實謂天險河之北岸則風陵
津北至蒲關六十餘里河山之險迤邐相接自此相
望川途曠然蓋神明之奥區帝宅之戶牖百二之固
信非誣也(元和志)南據連山北限大河(元史)東連鼎湖西
接太華秦嶺障其南黃河繞其北(西安府志)潼關南薄山
北阻河中通一徑車不得方軌馬不得成列一夫當
關億萬之衆不可踰也若南據秦峪之險而襄鄧之
門戶一塞北嚴渡口之防而晉陽之隙道難成是非
三秦之樞紐寰宇之雄鎮哉(華州志)關之南秦嶺雄峙
東南有禁谷之險禁谷南設十二連城以防秦嶺諸谷
北有洛渭二川會黃河抱關而下西則華嶽三峯聳
環諸山高出雲霄(縣志)
耀州(中)
治在布政司北一百八十里東至富平縣界十里西至
淳化縣界五十里南至富平縣界三里(舊云南至三原界四十五)
(里東南至富平界三里是以正南為東南矣按州南三里為岔口即富平界不與三原接壤詳見三原)
北至宜君縣界一百里東南至梅家坪富平縣界七
里西南至三原縣界二十里東北踰蒲城地由白水
至洛川縣界二百七十里西北至岸門三水縣界九
十里距京師二千四百里領二縣
本州境東至富平縣界十里西至淳化縣界五十里南
至富平縣界三里北至同官縣界二十里東南至富
平縣界七里西南至三原縣界二十里東北至同官
縣界十五里西北至三水縣界九十里編戶六里
南至三原縣治八十里北至同官縣治七十里西至
淳化縣治九十里東南至富平縣治六十五里西北
至三水縣治一百六十里
形勝前抱乳山後倚高原漆水經其東沮水繞其西
(西安府志)東連馮翊南肘長安關輔之襟喉延慶之腰膂
(舊志)步壽原控其北寳鑑諸山翼其左星原環其右漆
沮會流乳山合抱四塞形勝之區(州志)
同官縣(簡)治在州北七十里東至蒲城縣界五十里(舊云)
(至白水界按白水中隔蒲城地不與同官接界)西至本州界四十里南至本
州界五十里北至宜君縣界六十里東南至富平縣
界三十里西南至本州界五十里東北至烏泥川蒲
城縣界六十里西北至袁家山宜君縣界五十里距
省二百五十里編戶六里
東南至(富平蒲城)縣治(九百十十里一四里)南至本州治七十里
北至宜君縣治九十里
形勝峯巒環峙原阜旋廻左襟漆水右帶同川(西安府志)
北控神水峽旁以龍虎諸山為城以漆水為池内倚
濟陽永寧足備緩急其扼阻加於他處(耀州志)南則關
中之襟喉北則延寧之要害(地理志)羣山錯峙北當金
鎖之衝同水奔流南據上游之勢(舊志)
白水縣(簡)治在州東北二百十里東至洛河澄城縣界四
十里西至白石河蒲城縣界四十里(不與同官接界說見同官)南
至臨川鋪蒲城縣界五里北至洛川縣界七十里東
南至故現村蒲城縣界三十五里西南至西河下蒲
城縣界五里東北至孔走鎮澄城縣界六十里西北
至宜君縣界七十里距省二百六十里編戶二十里
東至澄城縣治九十里南至蒲城縣治五十里東南
至同州治一百二十里西南至富平縣治一百四十
里北至洛川縣治二百一十里西北至宜君縣治一
百六十里
形勝前峙堯龍後擁秦馬左襟洛川右帶白水(馬朴文昌)
(閣記)西邐岍首會於岐隴東連黃麓抵於梁山南通同華
北接延慶蓋全陜之衝(張三同築城記)北枕秦山東環洛水
堯嵂南崿漆流西抱(西安府志)密邇臨晉上通鄜延環慶
重岡邃澗戰争所趨(縣志)
乾州(要)
治在布政司西北一百六十里東至醴泉縣界三十五
里西至扶風縣界六十里南至盩厔縣界九十五里
北至邠州界一百二十五里東南至盩厔縣界九十
里西南至扶風郿縣界七十五里東北至邠州界一
百六十里西北至邠州界一百四十里距京師二
千八百里領二縣
本州境東至醴泉縣界三十五里西至扶風縣界六十
里南至武功縣界四十里北至永壽縣界四十五里
東南至興平縣界六十里西南至武功縣界五十里
東北至永壽醴泉二縣界五十里西北至麟遊縣界
六十里編戶二十四里
東至醴泉縣治四十里西至麟遊縣治一百二十里
北至永壽縣治九十里西南至武功縣治六十五里
形勝九嵕諸山控扼東北涇渭二水環帶東南(元一統志)
陸陌臨平陽峪屹兮後擁甘河武水清渭帶兮前容
是宜桑山人獻防危之策嚴京兆樹拓城之功(楊通奉天)
(一覽賦)九嵕控其東武水環其西北枕梁山南接平壤
誠秦地之上游北門之鎖鑰也(州志)
武功縣要治在州西南六十五里東至興平縣界四十
五里西至扶風縣界二十里南至盩厔縣界三十五
里北至乾州界二十五里東南至薛固村盩厔興平
二縣界六十里西南至楊陵鎮郿扶二縣界十五里
東北至東馬午興平乾州界三十里西北至黃家河
扶風乾州界二十里距省一百九十里編戶十四里
東至興平縣治九十里西至扶風縣治六十里東南
至盩厔縣治五十里東北至乾州治六十五里西南
至郿縣治七十里
形勝古后稷封有斄之地其土疆沃美高厚有丘陵
墳衍之大(柳宗元武功縣丞廳記)鳳岡西拱武水南傾(游靖重修縣廳)
碑平原控其東鳳岡翼其西長川帶其北終南太白
揖其南蓋古形勝之區強武之國也(舊志)
永壽縣要治在州北九十里東至大𣲖邨醴泉縣界八
十里西至楊家村麟遊縣界三十里南至本州界四
十五里北至邠州界三十五里東南至東五式村醴
泉縣界九十里西南至明月山乾州扶風縣二界八
十里東北至邠州界七十里西北至邠州界三十里
距省二百五十里編戶五里(按永壽舊城在縣南三十里至醴泉治一百一)
(十里今治康熙八年改建故多三十里)
東南至醴泉縣治一百四十里北至邠州治七十里
西南至麟遊縣治一百里
形勝虎嶺峙於右龍峯蟠於左川原繞於前烈山屏
於後(張焜新造城池記)五峯聳其東明月峙其西(張朝綱遊武陵山記)
東環涇水西接麟遊平原面其南高岡峙其北(西安府志)
東接涇水南抵乾陵西界麟遊北倚古邠山城險固
地勢崔嵬(縣志)
邠州(要)
治在布政司西北三百二十里東至耀州界一百八十
里西至涇州界一百一十里南至永壽縣界三十五
里北至寧州界六十里(正北微東至徵寧縣界六十里)東南由淳化至
涇陽縣界一百七十里西南至麟遊縣界七十五里
東北至宜君縣界一百五十里西北至湯溪村寧州
界一百二十里距京師三千里領三縣
本州境東至淳化縣界八十五里西至長武縣界四十
里南至永壽縣界三十五里北至寧州界六十里東
南至淳化縣界八十里西南至麟遊縣界七十五里
東北至三水縣界三十五里西北至寧州界七十五
里編戶二里
東至淳化縣治一百四十里西至長武縣治八十里
南至永壽縣治七十里東北至三水縣治六十五里
西南至麟遊縣治一百四十里
形勝王畿之腋劃為巨防外殿朝那作捍西疆中拱
皇都以臨諸夏(李直方邠州節度使院壁記)涇水繞其北邠崖峙
其南依山為城地勢雄壯(元一統志)東指甘泉南枕梁山
西距回中北臨石門(元志)東以棗池為扄牖西以秦羽
作邊陲南望則踰鷄紅之嶺北據則峙堡嘴之㕒(文在)
(中鉅賦)山川秀麗地勢雄偉有周肇基之所實天造之
扼塞(州志)
三水縣(簡)治在州東北六十五里東至(耀君州宜縣)二界俱
六十里西至本州界三十里南至淳化縣界五十里
北至徵寧縣界五十里東南至岸門耀州界七十里
西南至本州界四十里東北至宜君縣界九十里西
北至長溝川徵寧縣界六十里距省二百七十里編
戶八里
東至宜君縣治二百一十里東南至耀州治一百六
十里南至淳化縣治一百里西南至本州治六十五
里
形勝山環水繞地形完美(李錦修城記)界入公劉之&KR0695;境
絡古公之鄉豳有九谷而邑當其中為陶穴之隩區
(文倬天林邑侯頌序)雞阜山雄其左雙槐堡峙其右五峯擁後
三水面南(邠川志)
淳化縣(簡)治在州東少南一百四十里東至耀州界四
十四里西至本州界四十五里南至醴泉縣界四十
里北至三水縣界四十五里東南至涇陽縣界四十
里西南至南莊村醴泉縣界五十里東北至孟侯村
耀州界四十五里西北至二十里原三水縣界四十
里距省一百六十里編戶六里
東至耀州治九十里西至本州治一百四十里南至
醴泉縣治一百二十里北至三水縣治一百里東南
至涇陽縣治九十里
形勝仲山居其前石門擁其後右環涇水左峙唐山
(西安府志)石門仲山擁其前後左有高嶺右有深溝依山
為城臨水為池(邠州志)山環水遶鼉伏鳳舉亦都城西
北一奧區也(縣志序)右環涇水左挹清渠仲山居其前
石門擁其後(縣志)
長武縣(中)治在州西北八十里東至本州界四十里西
至涇州界三十里南至途店鎮靈臺縣界三十五里北
至寧州界三十里東南至少寨鎮靈臺縣界四十里
西南至响河村涇州界三十里東北至梁社邨本州
界三十五里西北至湯溪邨寧州界四十里距省四
百里編戶三里
東至本州治八十里西至甘省平凉府涇州治一百
一十里南至平凉府靈臺縣治五十五里北至慶陽
府寧州治九十里東南至麟遊縣治一百二十里
形勝東環黑水西距回中南枕宜山北帶涇河(西安府志)
漆水遶其東阮共控其西南枕宜山北環涇水四府
之通衢三邊之咽喉也(縣志)
鄜州(中)
治在布政司北五百五十里東至韓城縣界二百一十
里西至合水縣界一百七十里南至同官縣界二百
四十里北至甘泉縣界四十五里東南至澄城縣界
一百九十里西南至徵寧縣界二百二十里東北至
宜川縣界九十里西北至保安縣界二百里(至安塞縣界一)
(百五十里)距京師二千五百里領三縣
本州境東至洛川縣界三十里西至合水縣界一百七
十里南至中部縣界八十里北至甘泉縣界四十五
里(按州北四十五里抵倒坐鋪甘泉界東北九十里抵界牌山宜川界舊云北至宜川界九十里是以)
(東北為北矣)東南至街子河洛川縣界四十里西南至原
村中部縣界九十里東北至界牌山宜川縣界九十
里西北至保安縣界二百里(至安塞縣界一百五十里)編戶十八
里
東南至洛川縣治六十里西至合水縣治二百九十
里南至中部縣治一百四十里北至甘泉縣治九十
里東北至宜川縣治一百八十里西北至保安縣治
三百五十里
形勝渭州之北秦山之東乃眷雕隂實曰鄜畤兵家
完勁賦輿殷繁扼朔塞之咽喉為鎬京之管鑰(封敖撰劉)
(礎鄜坊節度使制)洛水交波鄜城舊畤地當寇壘界接王畿
外為襟帶之邦中有賦輿之實(封敖撰陳君從鄜州節度使制)秦塞
要險地連京師(寰宇記)山峙水環城當衝要延州喉襟
之地(延安府志)阻龜山帶洛水固范希文經略西夏之重
地也(劉仕增建城垣記)襟帶三川咽喉五路(州舊志序)四山雄峙
三川紆廻被山帶河五路咽喉連西夏而控延朔掖
黃河而屏華嶽居三秦上游為北門鎖鑰(州志)
洛川縣(簡)治在州東南六十里東至阿石崖韓城縣界
一百五十里西至本州界三十里南至史家河白水
縣界一百三十里北至聞喜邨東河隂(鄜川州宜縣)二界
九十里東南至界頭山澄城縣界一百三十里(舊云至白)
(水界一百二十里以正南當東南矣)西南至中部縣界七十里東北至
界牌山宜川縣界六十里西北至本州界二十五里
距省四百五十里編戶九里
東至韓城縣治二百八十里西北至鄜州治六十里
南至白水縣治二百一十里西南至中部縣治一百
一十里東北至宜川縣治一百八十里
形勝山城天塹據險成雄為鄜延衝路(延安府志)枕鄜之
胸跨韓之背(王高修城記)邑在西延之交黃龍故横阻為
馮翊屏蔽其地多古人據險拒戰之地(舊志)緣山阻澗
亦天險也(縣志)
中部縣(簡)治在州南少西一百四十里東至曹村洛川
縣界四十五里西至党家崾嶮徵寧縣界一百八十
五里南至曹家坬宜君縣界二十里北至攔虎村本
州界五十里東南至秦官村洛川縣界六十里西南
至許家原宜君縣界二十里東北至交口洛川縣界
四十里西北至桃樹村徵寧縣界二百里距省四百
里編戶一里
南至宜君縣治七十里北至鄜州治一百四十里東
北至洛川縣治一百一十里
形勝北據橋山南環沮水屹然鄜延門戶(延安府志)橋山
頂峙沮水腰纏秦中一名勝區也(縣志序)
宜君縣(簡)治在州南二百十里東至石盤里洛川縣界
九十里西至雙槐樹徵寧縣界一百五十里南至烈
泉鋪同官縣界三十里北至東湖橋中部縣界五十
里東南至暗門白水縣界一百里西南至泊鐵三水
縣界一百四十里東北至嘴兒頭中部縣界一百里
西北至徵寧縣界一百一十里(微西北至七里鎮中部縣界八十里)距
省三百三十里編戶九里
南至同官縣治九十里北至中部縣治七十里西南
至三水縣治二百一十里東南至白水縣治一百六
十里西至慶陽府徵寧縣治二百二十里
形勝城據山巖路當衝要(延安府志)
綏德州(要)
治在布政司東北一千一百里東至西河渡黃河山西
永寧州界一百三十里(正東微北至岔道塢吳堡縣界一百二十里)西至
折家坪安定縣界一百四十里南至延川縣界一百
六十里北至榆林縣界八十五里東南至延川縣界
二百二十里西南至安定縣界八十里東北至葭州
界一百三十里西北至雷家寨懷遠縣界二百八十
里距京師一千八百里領二縣
本州境東至黃河永寧州界一百三十里西至米脂縣
界二十里南至清澗縣界二十里北至米脂縣界二
十五里東南至福樂坪清澗縣界一百三十里西南
至沐溝清澗縣界五十里東北至石岔里吳堡縣界
一百二十里西北至高和尚砭米脂縣界五十里編
戶七里
東至吳堡縣治一百四十五里東南至清澗縣治一
百四十里正北微西至米脂縣治八十里西南至安
定縣治一百五十里
形勝綏德為石隰襟喉延鄜門戶崇墉巨障雄列其
間實山陜扼險之地(世法錄)前依雕山後連川水黃河
在其東沙漠在其北襟帶關陜控制靈夏實為用武
之地(州志)
米脂縣(簡)治在州北少西八十里東至高家園葭州界
六十里西至安定縣界八十里南至高和尚砭本州
界三十里北至榆林縣界五里東南至吳堡縣界五
十里西南至安定縣界八十里東北至葭州界五十
里西北至狄青園懷遠縣界二百里距省一千二百
里編戶五里
東至葭州治一百二十里南至本州治八十里北至
榆林縣治一百七十里西南至安定縣治二百二十
里
形勝形據山川境連沙漠為延綏襟喉地(延安府志)地接
長城邑連上郡為榆塞襟喉(白乃正縣志序)山環水繞控雄
邊而枕紫塞(高京縣志序)前對文屏後倚烟洞左黃河右
銀水北連榆林南通關陜極衝要地(縣志)
清澗縣(簡)治在州東南一百四十里東至黃河山西石
樓縣界一百五十里西至安定縣界四十里南至延
川縣界四十五里北至本州界一百二十里東南至
山西石樓縣界一百四十里西南至延川縣界三十
里東北至綏德州界一百三十里西北至米脂縣界
一百二十里距省九百五十里編戶九里
南至延川縣治六十里北至本州治一百四十里西
至安定縣治一百二十五里
形勝東據黃河西繞黑水鍾樓官山前後聳峙延安
扼要地(延安府志)前河後寨左澗右隘主草岡而食清流
形勝之地也(舊志)岡嶺重叠谿谷深阻左可致河東之
粟右可固延安之勢北可控沙漠之地屹為麟延之
衝(縣志)
葭州(要)
治在布政司東北一千三百二十里東至山西臨縣界
二里西至米脂縣界六十里南由吳堡至綏德州界
二百二十五里北至邊墻一百八十里東南由吳堡
至山西永寧州界二百二十里西南至綏德州界八
十里東北至山西河曲縣界五百四十里西北至榆
林縣界一百七十里距京師一千八百里領三縣
本州境東至山西臨縣界二里西至米脂縣界六十里
南至吳堡縣界一百一十里北至神木縣界一百六
十里東南至山西臨縣界二里西南至綏德州界八
十里東北至神木縣界一百一十里西北至榆林縣
縣界一百七十里編戶三里
東至山西臨縣治一百一十里西至米脂縣治一百
二十里南至吳堡縣治一百八十里西北由建安堡
至榆林縣治二百九十里由捷路二百里東北至山
西興縣治二百二十里
形勝葭處榆林東隅膚切於邊延綏之腹背關陜之
襟喉(章評修城記)亂山廻繞川水夾流崎嶇險阻邊方用
武之地(延安府志)東連黃河西繞蘆水峰巒廻抱道路險
阻(舊志)東臨晉地萬山羅列蘆水黃河左右環抱一峯
據其北横嶺繞其南諺以鐵葭州稱之良不誣與(州志)
吳堡縣治在州南一百八十里東城下即黃河山西
永寧州界(舊云東至永寧界二十里是指東南為東也)西至綏德州界三
十里南至綏德州界二十五里(按縣南二十五里抵河西驛與綏德接界)
(舊稱南至綏德界六十里是以西南為南也)北至本州界七十里東南至
永寧州界三十里西南至綏德州界六十里東北至
孟門鎮永寧州界三十里西北至米脂縣界五十里
距省一千二百四十里編戶六里
西至綏德州治一百四十五里北至葭州治一百八
十里東至山西永寧州治一百七十里東北至山西
臨縣治一百二十里
形勝因黃河為池據西山為城邊陲負險之地(延安府志)
左蟠龍穴右踞虎岡沙漠相連隇䧅四塞因河為固
夙號銅吳堡秦晉咽喉邊陲要地(縣志)
神木縣(要)治在州東北二百六十里東至盤塘府谷縣
界一百三十里西至邊墻五十里南至棗灣溝本州
界一百三十里北至邊墻十里東南至興縣界一百
里西南至葭州界一百里東北至府谷縣界八十里
西北至邊墻三十里距省一千六百三十里編戶四
里三分
東北至府谷縣治一百七十里西至榆林縣治二百
六十里西南至葭州治二百六十里
形勝西藩榆陽東控河朔南翰關華北當套虜(余廷諫建)
(石城記)東阻黃河北控沙漠山谿險隘延州保障之地
(延安府志)兩山雄峙三水環流南望關中北臨河套秦晉
之咽喉榆城之屏翰也(縣志)
府谷縣(中)治在州東北四百三十里東至黃河山西河
曲縣界一里西至萬家墩神木縣界一百里南至黃
河保德州界一里北至鄂爾多斯界九十里東南至
保德州界一里西南至李家石堡神木縣界四十里
東北至焦家坪山西河曲縣界九十里西北至鄂爾
多斯界九十五里距省由榆林府路一千七百九十
里編戶四里
西至神木縣治一百七十里東至山西河曲縣治七
十一里南至山西保德州治四里
形勝境連沙漠勢據黃河延安之藩籬(延安府志)黃河帶
其南長城繞其北地據上游勢若建瓴實秦晉之咽
喉關陜之險要也(縣志)
陜西通志卷七
