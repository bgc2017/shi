陜西通志卷十六
關梁一
天險難升大川利涉崤函褒隴鞬閉攸攝跨渭卧虹
浮㶚映月三輔握樞肆張門闕壯志棄繻良才作楫
凡賦西征莫由飛越擊柝招舟官司是設百二雄圖
鎮撫毋忽作關梁志第七
西安府長安縣
郭杜鎮在城南三十里(縣冊)
賈里鎮在縣南三十五里(縣冊)
黃良鎮在縣南四十里(縣冊)
姜村鎮在縣南五十里(縣冊)
子午鎮在縣南五十五里(縣冊)宋景祐三年置以南山
子午谷名(宋敏求長安志)長安子午鎮(金史地理志)(附古子午關)張
儀曰秦一軍塞午道鮑氏曰北山是子南山是午顔
師古曰今京城直南山有谷通梁漢道者名子午谷
(戰國策註)長安正南山名秦嶺谷名子午(三秦記)王莽通子
午道因置此關(元和志)王莽以皇后有子通子午道從
杜陵直抵終南(風土紀)唐廣德二年吐蕃既去亡軍逃
卒猶竄伏南山子午等五谷為患南山西接岐山界
東抵虢州界谷之大者有子午駱谷斜谷藍田衡嶺
五谷(通鑑胡註)梁王神念以舊路沿山避水橋梁多毁别
開乾路更名子午道即此路是也舊道在今金州安
康縣界語曰山水險阻黃金子午魏張郃由子午欲
攻漢中曹真從子午南入漢中桓温伐秦命司馬勛
出子午道漢平帝正始五年王莽通子午道從杜陵
直絶南山徑漢中因置關宋於子午谷口置陽嶺寨
西城路置渭門寨分水寨皆備禦之要(地理通釋)今俱廢
(府志俱按子午谷口之陽嶺寨駱谷口之石佛堡在洋縣乃二谷出漢中之南口也)
杜角鎮在城南五十五里(縣冊)杜角鎮在縣南四十五
里(宋敏求長安志)
西乾河鎮在縣西南三十五里(縣冊)
東乾河鎮在縣西南四十里(縣冊)終南有甘河鎮(金史地理)
(志即按甘河疑乾河)
三橋鎮在縣西二十里(縣冊)縣境有三橋乾河斗門賈
里黃良姜村馬坊等鎮(縣志)
斗門鎮在城西三十五里(縣冊)
馬坊鎮在縣西四十五里(縣冊)
(附縣境古隘)莎城鎮在長安城南近郊之地(胡三省註)乾寧二
年上出啟夏門趣南山宿莎城鎮(通鑑)今廢(宋敏求長安志)
第五橋在縣南二十里沈橋里(縣冊)韋曲之西有華嚴
寺寺西北有雁鶩陂陂西北有第五橋(賈志)不識南塘
路今知第五橋(杜工部集)第五橋在韋曲之西與沈家橋
相近以姓得名(張禮遊城南記注)
梁家橋在縣西南四十里通鄠縣跨灃水上邑人梁
化鳳建雍正九年修(府圖)
三橋在縣西二十里(縣志)唐興元元年上自興元還長
安李晟戎服謁見於三橋(唐書李晟傳)乾寧二年上幸石
門李克用遣騎三千駐三橋為備禦(通鑑)
皂河石橋在縣西北一十五里(縣冊)
南灃店渡在縣西四十五里灃水上(宋敏求長安志)
北灃店渡在縣西四十里灃水上(宋敏求長安志)
中橋渡在縣西北二十五里中渭橋所(宋敏求長安志)中渭
橋柱今水落猶見一二(高陵縣志)(附古中渭橋)本名横橋架
渭水上橋對横門故名(括地志)漢高后八年代王至渭
橋蘇林曰在長安故城東三里索隠曰咸陽宫在渭
北興樂宫在渭南秦通兩宫之間作渭橋(史記文帝紀注)文
帝行出中渭橋有人從橋下過驚乘輿馬索隠曰渭
橋有三所一在城西北咸陽路曰西渭橋一在東北
高陵路曰東渭橋其中渭橋在故城之北(張釋之傳注)渭
水貫都以象天漢横橋南渡以法牽牛(三輔黃圖)潘岳賦
騖横橋而旋軫關中記秦作渭水横橋(西征賦注)渭水經
長安縣北水上有梁謂之渭橋秦制也亦曰便門橋
橋廣六丈南北二百八十步六十八間七百五十柱
一百二十二梁南北有隄激立石柱柱南京兆立之柱
北馮翊立之有令丞各領徒一千五百人橋之北首壘
石水中故謂之石柱橋後董卓入關遂焚此橋魏武帝
遂更造橋三丈六尺(水經注)晉永和十二年秦主生發三
輔民治渭橋(通鑑)劉裕入關又燬之後魏重造貞觀十年
移於今所(元和志)連横門抵禁苑南馳終嶺商洛北走滇
池鄜畤(喬潭中渭橋記)舊止名渭橋因西有便門橋東有東渭
橋故加中以别之水經注又名為便門橋亦取通渭南
北往來皆便也(雍錄)
(附縣境古橋渡)横橋在長安城下有池周繞廣三丈深二丈石
橋各六丈與街等(三輔黃圖)長安城北出西頭第一門曰横
門(水經注)漢都城北横門外别有横橋子初以為三橋之
數已而考黃圖則此横橋乃跨池為橋池即城壕不跨
渭也不在三橋之數因中橋亦名横橋慮其混淆故具
言之(雍錄)崔公橋後魏崔亮於渭水為橋以利百姓名
崔公橋(潛確𩔖書)飲馬橋漢時七里渠有飲馬橋(長安圖)潘
岳西征賦戾飲馬之陽橋陽謂橋之陽也(文選注)城東八
里飲馬橋夏侯嬰冡在橋南三十里(水經注)青門橋王
渠水經楊橋下即青門橋也長安城東出第三門名霸
城門民見門色青又名青城門亦曰青門(水經注)内家
橋之西有沈家橋以姓得名(張禮遊城南記注)下杜城有丈八
溝沈家橋頼家橋(馬志)赤欄橋與第五橋相近隋開皇
三年引香積厨水自赤欄橋經第五橋入城(馬志)水邊楊
柳赤欄梁(孫蕡詩)下馬橋在建福門北(胡三省注)唐薛元賞
為京兆命左右擒神策將軍俟於下馬橋(通鑑)段留渡
在縣東北二十六里(宋敏求長安志)長安以船渡者三中橋嘉
麥(嘉麥渡在咸陽)叚留(雍錄)
咸寧縣
霸橋鎮在縣東二十里(宋敏求長安志)明置遞運所於此(府志)
高橋鎮在縣東南二十五里(縣冊)
引駕廻鎮在縣東南四十五里(縣冊)
杜曲鎮在縣南微東三十里(縣冊)
三趙鎮在縣南微東三十里(縣冊)
王曲鎮在縣南三十五里(縣志)
鳴犢鎮在縣東南四十五里(縣冊)鎮西原下有鳴犢泉
故名武宗獵於太白原即鎮西原也(宋敏求長安志)咸寧鳴
犢鎮(金史地理志)在兩川口有漢武鳴犢泉(馬志)
新住鎮在縣北微東三十里(縣冊)亦曰新築鎮(府志)
(附縣境古隘)九曲寨在縣東北(舊志)唐興元初李晟屯東渭
橋泚將張光晟屯九曲寨相拒十餘里(唐書朱泚傳)狄
寨在縣東南四十里(縣志)曲牢堡在縣南(舊志)晉太和
十六年登攻後秦將金榮於范氏堡克之遂渡渭水
攻後秦京兆太守韋範於叚氏堡不克進據曲牢(晉書)
(苻登載記)義谷鎮在縣南八十里入乾祐路俗曰谷口
鎮(宋敏求長安志)乾祐鎮屬咸寧(金史地理志)萬年縣有城
東鎮城南鎮義界鎮(九域志)
霸橋在府城東北二十里跨霸水上(縣冊)霸水有橋謂
之霸橋(水經注)漢作霸橋以石為梁(初學記)地皇三年霸
橋災卒數千沃救之不滅王莽惡之更名長存橋(漢書)
(王莽傳)霸橋跨水作橋都人送客至此折柳贈别(三輔黃圖)
長安東霸陵有橋來迎去送至此黯然故人呼為銷
魂橋(開元遺事)杜甫詩悵望東陵道平生霸上遊出長安
東門為東陵道霸水橋曰霸橋乃長安餞别之所(杜詩)
(注)隋時更以石為之(雍錄)隋開皇三年造(元和志)唐景龍
二年仍舊所為南北兩橋(宋敏求長安志)漢霸橋在長安城
東二十里霸店南北兩橋以通新豐道唐灞陵橋在
京兆通化門東二十五里元時山東唐邑人劉斌修
築堅固凡一十五虹長八十餘步闊二十四尺中分
三軌旁翼兩欄有華表鯨頭鰲首築隄五里栽柳萬
株遊人肩摩轂擊為長安壯觀(賈志)宋時橋圮韓縝重
修元季又嘗修葺明成化六年布政司余子俊增修
今沙石壅塞遺址僅存康熙六年造大小船各一水
夫給絶軍屯田水落架木橋水漲船渡有霸橋渡入
藍田路官渡水夫一名(縣志)
光太門渡在縣東二十里滻水上入高陵耀州路(宋敏)
(求長安志)
(附縣境古橋渡)金鎻廣濟橋在縣東二十里滻水上萬歷時
造今廢(縣志)申店橋在縣南二十五里潏水上萬歷
時造今廢(縣冊)橫灞官渡在萬年縣東南二十五里
入藍田路渭橋渡在萬年縣東北二十里(宋敏求長安志)
咸陽縣
河南街堡在縣南二里(縣志)
東西坊堡在縣西十五里北杜河南街馬跑泉押枝
眭村東西坊六堡俱嘉靖二十六年廵撫謝蘭分廵
道劉誌建(縣志)
馬跑泉堡在縣西二十五里交興平界(縣圖)
押枝堡在縣西北三十里(縣冊)
眭村堡在縣東北四十里(縣冊)
窰店鎮在縣東三十里(縣圖)
馬莊鎮在縣西北三十里(縣冊)
南賀鎮在縣東北二十里(縣冊)
北杜鎮在縣東北三十里(縣志)
七里橋在縣東七里明永樂十二年建(縣志)
新店橋在新店鎮西十里離城十五里(縣冊)
豐橋在縣東南三里跨豐水上(賈志)一名三里橋明永
樂十二年建弘治五年知縣趙璉重修(縣志)高丈五尺
闊二丈餘上可容二軌(舊志)
王對村橋在縣南十五里泥渠上明萬歷三十二年
邑人共建(縣志)
泥渠橋在縣西南三十里跨泥渠水上(縣圖)
兩寺渡在縣西十五里(宋敏求長安志)
安陽渡在縣西七里(賈志)
西渭橋渡在縣東南百步即西渭橋所(縣志)(附古西渭橋)
建元三年初作便門橋服虔曰在長安西北茂陵東
去長安二十里師古曰便門長安城南面西頭第一
門作橋跨渡渭水以趨茂陵其道易直即今所謂便
橋是其處也(漢書武帝本紀注)渭水上舊有便門橋與便門
對直(水經注)因號便門橋亦曰便橋(杜氏通典)武帝作茂陵
在渭北興平縣西南十里秦世已有中橋可趨興平
迂廽難逹便門在長安西面於趨陵得以云便漢元
帝欲御樓船用薛廣德諫舍船從橋即此唐太宗初
即位幸城西與頡利盟於便橋之上則橋在城西(雍錄)
唐末廢乾德四年重修後為暴水所壊淳化三年徙
置孫家灘至道二年復修於此(宋敏求長安志)漢名便橋唐
名咸陽橋今廢秋作橋水漲用船其地以橋名亦以
渡名明嘉靖間以舟為浮橋又曰渭陽古渡(縣志)
嘉麥渡在縣東二十五里渭河上以産嘉麥故名(馬志)
嘉麥渡在縣東(宋敏求長安志)
(附縣境古渡)安劉渡在縣東(宋敏求長安志)在渭河上因安劉二
氏近渡故名或曰因誅吕安劉名(縣志)西閭渡在縣
西南三十里其西有閭村故名今廢(府志)仇里渡蘇
不韋能報父仇以渡近其家故名今廢(縣志)
興平縣
郭村堡在縣西南十五里知縣劉賢建(縣志)
馬嵬堡在縣西三十里(縣志)馬嵬人名於此築城以避
難未詳何代人(孫景安征遠記)晉太元十一年苻驎保據馬
嵬為姚萇所破(晉書苻登載記)太元十九年苻登自六陌趣
廢橋後秦姚詳據馬嵬堡以拒之(姚興載記)馬嵬故城在
雍都西九十里馬嵬築以避難馬嵬者姓名也有驛
楊妃死于驛白居易曰西出都城百餘里(雍錄)
馬村鎮在縣東二十里(縣冊)
桑家鎮在縣西四十里(縣冊)
店張鎮在縣東北三十里(縣冊)北通固原最為衝要(縣志)
(附縣境古隘)劉廽堡在縣西南久廢(舊志)義熙十二年劉裕
滅秦赫連勃勃遣其子瑰向長安沈田子拒之戰不
利退屯劉廽堡(晉書赫連勃勃載記)
望斗橋在縣城東門外知縣章評修(縣志)
胡家橋在縣西南四十里有渡(縣志)跨遊豐沐浴韋川
三水合流上(縣圖)交武功界(縣冊)
板橋在縣西二十五里板橋泉上(縣志)
川河坎子渡在縣西南二十八里川河上(縣圖)
龍光渡在縣西南三十五里渭水上(宋敏求長安志)唐至德
二載關内節度使王思禮北征奏師渡渭水於龍光
渡覩水忽淺既濟水復深一丈(冊府元龜)
清化坊渡在縣西南二十五里渭河川河合流處(縣圖)
哨張村渡在縣南十八里渭河上(縣志)
張鎮村渡在縣東南十五里渭河上(縣志)
楊村渡在縣東南十五里渭河上(縣志)
柳樹屯渡在縣東南二十里(縣志)
田阜村渡在縣東南三十里交咸陽界渭河上(縣圖)
(附縣境古橋)廢橋在縣西(舊志)晉太元十九年苻登自六陌
趣廢橋姚興遣尹緯趣廢橋以拒登敗之(晉書苻登載記)
石橋在縣西二十里馬嵬店(宋敏求長安志)
臨潼縣
鴻門堡在縣東三十里(縣圖)項羽兵在新豐鴻門沛公
從百餘騎見項王至鴻門孟康曰在新豐東十七里
舊大道北下阪口名也(史記項羽本記注)鴻門也者麗山之
北十里而新豐之東十九里也地有坂橫亘大道中
鑿隧路以為門徑故曰鴻門其迹尚在不知何世立
此關隘也唐新豐在府東五十里凡自長安東出而
趨潼關路必由此故項羽東入即駐鴻門也(雍錄)
項王營在縣東南十五里(馬志)
三鎮堡在縣北八十里係三原北路(縣志)
油坊街堡在縣東北六十里(縣圖)
馬崖鎮在縣東四十里(縣志馬按圖一名額鎮)
鐵爐鎮在縣東微南四十五里(縣冊)
斜口鎮在縣西十里(縣志)
北田鎮在縣西北十五里(縣圖)
櫟陽鎮在縣北五十里即塞王司馬欣所都自高祖
移都長安遂廢後為鎮(縣志)櫟陽鎮在郭下(宋敏求長安志)
閻梁鎮在縣北八十里荆原之下(縣志)
新豐鎮在縣東北二十里即漢高帝所立新豐故地
明嘉靖三十二年寇警築新豐零口相橋康橋田市
五堡(縣志)十年更命酈邑曰新豐(史記高祖本紀)高祖象舊里
制新邑立城社樹枌榆令街庭若一(水經注)
雨金鎮在縣東北三十里(縣志)雨金堡周八百步東有
雨金泊秦獻公十六年雨金櫟陽後因以名堡其地
古櫟陽界也(宋敏求長安志)有一泊每天雨水流入似金色
故俗呼雨金堡(寰宇記)
萬夀鎮在縣東北三十五里(縣圖)
零口鎮在縣東北四十里又曰泠口泠水至此入渭
(縣志)唐天復初朱全忠入關自赤水進至零口西(通鑑)昭
應縣界有零口蓋古鴻門地(宋白續通典)臨潼有零口鎮
(金史地理志)
辛街鎮在縣東北五十里(縣志)
交口鎮在縣東北五十里(縣志)
景渡鎮在縣東北五十五里(縣冊)
廣陽鎮在縣東北七十里界清沮兩河之間舊名廣
陽屯明萬歷二十三年置鎮今一名武家屯(縣志書按魏)
(地形志景明元年馮翊置廣陽縣蓋即今鎮地)
田市鎮在縣東北七十里西屬臨潼東屬渭南(縣志)
相橋鎮在縣東北七十里(縣冊)
康橋鎮在縣東北八十里(縣志)
關山鎮在縣東北九十里界蒲富臨渭之交舊名上
寨明萬歷初改為鎮建城池係撫民廳駐劄後廢(縣志)
(附縣境古隘)李靖營在縣東二十里(馬志)櫟陽有粟邑鎮
(金史地理志)
戲河橋在縣東三十里跨戲水上(縣志)
板橋在縣東南三里跨石甕寺澗(縣志)
五里橋在縣東南五里跨風峪水上(縣志)
迎仙橋在縣西南二里(縣志)
斜口橋在縣西十里跨韓峪水上(縣志)
行者橋在縣北十里東西二橋相望(縣志)
巷裏橋在縣東北六十里跨清峪河上(縣冊)吏部劉曾
倡建(縣志)
東陽橋在縣北五十里櫟陽鎮之東一名櫟陽橋跨
清河(縣冊)橋通渭北要路總制武之望所建石堅且闊
利濟至今(縣志)
相橋在縣北六十里跨清水上宋相寇忠愍公凖所
建者在鎮西黑策橋或云要冊橋(縣志)
康橋在縣北八十里明劉瑾陷李夢陽武功康海救
之有義聲歸里時潼令為橋於漆水渡之因名(縣志)
暗橋在縣東北十五里芷陽溝相傳漢高祖間道還
灞上由此(縣志)漢高祖入關伏兵處(府志)
零口橋在縣東北四十里跨泠水上為川陜要津(縣志)
北田渡在縣西北十五里渭河上(縣圖)官船一隻水夫
四名(縣志)
李家渡在縣北二十里(府志)官船二隻水夫八名(縣志按)
(圖在縣北渭水上)
交口渡在縣東北五十里清峪漆沮合流入渭處由
涇陽三原入渭南出關之通途官船三隻水夫十二
名材木鹽煤麥豆之舟泊焉(縣志)
耿渡在縣東北五十里交口東十里渭河上與渭南
界船一隻夫四名(縣志)渭水有耿渡(宋敏求長安志)景渡亦曰
耿渡(府志)
粟邑渡在縣東北八十里(縣冊)石川河上(宋敏求長安志)
相橋渡在縣東北八十里(縣志)石川河上(宋敏求長安志)縣志
云二渡在漆沮夏潦水漲不終日而消人可徒涉故
舟楫不具(縣志)
(附縣境古橋渡)望仙橋在華清宫(天寳遺事)分襟橋在丁村北
項村南木漲渠上乃前馬處士尚賓師處士維學講
學相别之所(馬志)趙村渡在縣北十里河崩久廢(縣志)
渭水有田王渡田家渡周夏渡聖力渡萬安渡孟
渡(宋敏求長安志)今皆無考(縣志)
高陵縣
渭橋鎮在縣南十五里(縣冊)渭橋鎮在萬年縣東四十
里即李晟屯兵處(宋敏求長安志)高陵有渭城鎮(金史地理志按渭)
(城即渭橋)
毗沙鎮在縣西南十八里(宋敏求長安志)高陵有毗沙鎮(金史)
(地理志)縣人相傳文帝生於毗沙鎮故從代來復次於
此鎮通東渭橋路(縣志)
(附縣境古隘)鹿臺戍在縣西南二十五里鹿苑原上今廢
(縣冊)元季李思齊築以屯兵處(馬志)
郭橋在縣東十里昌連渠經其下(縣志)
阿石橋在迎翠門南一里潤人斗邊高望渠經其下
(縣志)
張橋在阿石橋東八里亦高望渠所經(縣志)
高橋在縣北三里中南渠所經(縣志)
孫張渡在縣西南三十里良村舖前渭水上(縣志)
新開渡在縣西南十里(縣冊)渭橋西二里渭河上(縣志)
渭橋渡在縣南十五里渭水上(縣冊)北通蒲城富平諸
處二縣各有一舟協濟(縣志)東渭橋所今橋廢用舟濟
故以渡名(馬志)(附古東渭橋)漢高帝造以通櫟陽之道(賈志)
景帝五年作陽陵渭橋索隠曰渭橋在長安東北通
高陵路(史記景帝紀注)在萬年縣北五十里灞水合渭之地
(雍錄)漢造西渭橋東渭橋以木為柱(初學記)唐建中四年
劉德信入援以東渭橋有積粟進屯此橋興元元年
韓滉運米百艘餉李晟進至東渭橋(通鑑)渭水東赴河
輸流逶迤於帝垣之後倚垣而跨為梁者三名分中
東西東渭津傍控甸邑諸陵道(沈亞之東渭橋給納使新廳記)
黃家渡在縣西南二十里楊官寨前涇水上(縣志)
上馬渡在縣西南涇入渭處(縣志)建初七年東幸至高
陵造舟於涇而渡(漢書章帝本紀)
鄠縣
南沙河寨在縣東十五里(縣冊)軍寨也(縣志沙按縣東有南河北沙)
(河等十寨西有留村石橋等五寨南有麥章宋家等十六寨北有韓村青陽等八寨皆舊時屯田之所又)
(縣東鄉有安仁安略等三十一團西鄉有永康永賴等七團南鄉有保善保仁等二十八團北鄕有寧治)
(寧利等十七團皆明崇禎八年知縣張宗孟剏立為保聚之計今民猶頼其利)
秦渡鎮在縣東三十里(縣冊)鄠有秦渡鎮(金史地理志按秦渡一)
(名秦杜在灃水西灃水去縣三十里而宋敏求長安志云鎮在縣東四十里誤也)
大王鎮在縣北十五里又有大王鎮西堡(縣冊)
澇店鎮在縣西北十五里(縣圖)
趙王鎮在縣東北二十五里(縣圖)
兆豐橋在縣東五里跨吕公河上(縣志)
澇店橋在縣西北十五里(縣冊)跨澇水上舊有橋圮萬
歷四十六年邑生員劉芝募重修有碑記(縣志)
太史橋在縣西關外澇水上明嘉靖二十一年太史
王九思修石橋高丈六尺闊三丈六尺長二十丈為
十空康熙六年知縣劉文燦重脩(縣志)
(附縣境古橋)廣濟橋在縣東三十里跨灃水上通省大道
太監盧廣協修萬歷二十四年知縣王九臯重修造
木橋長亘里許為百空高三丈餘闊二丈(縣志)今廢(縣圖)
藍田縣
藍田關在縣東南九十八里(元和志)即秦嶢關也(括地志)
秦王子嬰遣將拒嶢關沛公引兵繞嶢關踰蕢山擊
秦軍大破之應劭曰嶢山之關李竒曰在上洛北藍
田南武關之西(史記高帝紀注)關當上洛縣西北(晉書地道記)渥
水西逕嶢關北歷嶢柳城(水經注)嶢關地名嶢柳道通
荆州(魏土地紀)藍田有藍田關故嶢關(唐書地理志)杜甫渼陂
行水面月出藍田關即秦嶢關在渼陂西南(杜詩注)藍
田縣即嶢柳城也嶢山在前又名嶢關亦名藍田關
水經曰嶢柳城俗亦謂之青泥城(雍錄)山形關勢廻抱
於天(皮日休藍田關銘)七盤十二䋫藍田之險路(杜氏通典)後周
明帝元年自嶢關徙置青泥故城側改曰青泥關武
帝建德二年改為藍田關(寰宇記)隋煬帝大業元年徙
復舊所藍田關因縣為名(宋敏求長安志)嶢山在縣南二十
里秦嶢關以此山為名(雍勝略)
普化寨在縣東二十里(縣冊)
尚可堡在縣東(宋敏求長安志)俗稱稠水河在今縣東十里
(縣冊)
黃櫨堡在縣北三十里(宋敏求長安志)今名黃巢堡(縣冊)
鷄子堡在縣北四十里土坡如鷄子因名(宋敏求長安志)今
名鷄家灣(縣冊)
屏峰鎮在縣東三十里(縣冊)
厚子鎮在縣東五十里(縣冊)堠子鎮在渭南縣西南與
藍田縣接境以南山多虎故斥堠於此(宋敏求長安志按厚即)
(堠字之訛)
藍橋鎮在縣東南四十里(縣冊)
新店鎮在縣東南九十里(縣冊)
前衛鎮在縣西二十里(縣冊)
吳村廟鎮在縣西二十里(縣冊)
新街鎮在縣西北四十里(縣冊)
洩湖鎮在縣北二十里(宋敏求長安志)
(附縣境古關隘)大昌關在縣西南四十里石門谷之南(舊志)唐
景龍中崔湜言山南可引丹水通漕至商州自商鐫
山出石門抵北藍田可通輓道中宗以湜充使開大
昌關役徒數萬竟不能通(唐書崔湜傳)將帥堡在縣南
白鹿原十里漢長水校尉屯兵處與蕢山相接前數
里即長水(賈志)明市堡在縣西南四十里(宋敏求長安志)今
廢(縣冊)狗枷堡在縣西五十里(賈志)白鹿原上有狗枷
堡秦襄公時有天狗來下其上有賊天狗吠而護之
(三秦記)藍田縣有焦戴鎮(九域志)
會波橋在縣東門外會諸澗水引渠入城(馬志)
藍橋在縣東南五十里跨藍峪水上(賈志)唐中和元年
監軍楊復光與朱温戰敗之逐至藍橋而還藍橋在
藍田關南(通鑑胡注)即唐裴航得玉杵臼娶雲英尾生期
女子不至抱柱而死處(潜確類書)其橋久廢明有羽士王
天枝募鐵為練飛控如虹行人便之(縣志)藍橋介商藍
之間三秦阨塞豫楚要衝古有橋重修鐵練明季燬
於賊康熙乙巳重修亘八丈六尺南岸即鷄頭關北
憑山峽壘石為馬頭增二練上翼欄杆下支巨木(錢受)
(祺重建藍橋碑記)
干澗橋在南關外藍田東流諸水皆由此合流入灞
(馬志)
鹿原橋在縣西門外大寨水通石門湯泉(馬志)
故景橋在縣西北四十里跨黑溝(縣圖)
蔡王村橋在縣北二十里跨三里頭河(縣圖)
毓聖橋在縣北三十五里華胥渚上傳伏羲母居此
今存(縣志)
涇陽縣
永樂鎮在縣東二十二里(縣冊)一名月洛鎮(縣志)
臨涇鎮在縣西南三十里(縣圖)涇陽鎮在縣西北宜善
鄉白渠貫其中(宋敏求長安志)
石橋鎮在縣西北三十里(縣圖)
百谷鎮在縣西北四十里即王橋鎮今水利廳駐劄
(縣冊王按縣志分誤百谷橋為二鎮)
冶峪鎮在縣西北六十里(縣冊)
雲陽鎮在縣北三十里即後魏改置雲陽縣地今雲
陽鎮也鎮東有故城址(賈志)唐乾寧二年史儼敗邠寧
兵於雲陽擒雲陽鎮使王令誨等(通鑑)
(附縣境古隘)智慤寨在縣西北四十五里北臨冶谷水
崖高五十餘丈四面城墻壕塹俱存(賈志)今廢(縣冊)唐中
和時宦者曹智慤本華原富家子有膽略黃巢陷長
安智慤歸鄉里聚壯士據嵯峩山南為堡自固賊不
敢近(通鑑)温韜寨在縣西北七十里百頃原(縣志)梁開
平中華原賊帥温韜聚衆嵳峩山(通鑑)今廢(縣冊)仲山
寨在縣西北八十里仲山巔涇水遶其下可屯兵相
傳漢高祖兄所居(賈志)今廢(縣冊)孟店鎮在縣東北三
十里舊傳唐李靖屯兵處又名靖川鎮今廢(縣志)鎮在
雲陽縣東北一十里(宋敏求長安志)雲陽孟店鎮(金史地理志)
曲牢鎮在縣東南三十里涇河南岸今廢(縣志)長街
鎮在縣西北五十里即舊鼎州今廢(縣志)
殿下橋在縣北三十里(縣冊)嵯峩山前跨冶峪河上漢
武帝幸甘泉嘗宿於此其時有殿宇故名(縣志)
魯橋在縣東北四十里跨靖河(縣冊)俗傳魯班脩故名
(縣志)
清河橋在縣北三十里跨靖川水上(縣冊)
篩珠洞橋在縣西北六十里(縣冊)
小梯子崖橋在縣西北篩珠洞橋東(縣冊)
大梯子崖橋在縣西北小梯子崖橋東(縣冊)
大暗橋在縣西北大梯子崖橋東(縣冊)
小暗橋在縣西北大暗橋東(縣冊)
周家橋在縣西北五十二里小暗橋東(縣冊)
王橋在縣西北五十里周家橋東(縣冊)
馬道橋在縣西北四十六里王橋東(縣冊)
馬家橋在縣西北二十五里(縣冊)
王六十橋在縣西北十五里(縣冊)
馬橋在縣西北十三里(縣冊)
鐵眼成村橋在縣西北十里以上俱跨涇渠上(縣册)
苻家橋在縣東北十五里白渠上自有白渠即有此
橋舊以木為之弘治初居人苻琚捐貲甃以石因名
(縣志)
仝家橋在縣北十七里黃家橋東(縣圖)
趙家橋在縣東北二十里仝家橋東(縣圖)
魏家橋在趙家橋東交三原界以上俱跨北白渠上
(縣圖)
党家橋在縣東北二十里跨中白渠上通三原路以
橋為界(縣冊)
黃家橋在縣北十五里跨下白渠上(縣圖)
狄道渡在縣西北六十里涇河上路通乾州(縣志)
臨涇渡在縣西三十里涇河上路通醴泉(縣志)臨涇渡
在縣西北(宋敏求長安志)
眭城渡在縣西南十五里涇河上路通咸陽(縣冊)眭城
渡在縣西南(宋敏求長安志)左傳襄公十四年諸侯伐秦所
次即今眭城渡係漢唐通津(賈志)
花池渡在縣南十里涇河上路通長安(縣志)
宋村渡在縣東南三十里涇河上路通臨潼(縣志)
(附縣境古渡)涇河有百光渡寧甘渡涇甘渡並縣西南劉洪
渡在縣南張茹渡郭渡孫渡並縣東南(宋敏求長安志)今皆廢(馬志)
三原縣
王店鎮在縣東三十里東北隅一方居民會集之所
南臨清河北枕乾溝(縣志)
大程鎮在縣東四十五里(縣志)
陂西鎮在縣東南四十里雁陂一鄉居民會集之所
市㕓稠密基址廣袤為邑首鎮(縣志)
陵前鎮在縣北四十里(縣志靈按圖一作前鎮)
洪水鎮在縣北四十里(縣冊)
馬額鎮在縣北五十里(縣冊)
樓底鎮在縣東北二十里(縣志)
西陽鎮在縣東北二十里浮陽一鄉居民會集之所
清濁二水渠道貫城而踰市㕓亦勝(縣志)
龍橋在縣城北門外兩城對峙中貫清水河河上有
橋建隆四年清河泛漲橋圮再建後建廢不一明萬
歷二十年邑人少保温純倡建大石橋三洞高八九
丈袤十餘丈兩傍砌石欄南北各建石坊(縣志)下有龍
潭(明一統志)南北横架下凌清水古龍橋鎮故名(賈志史按金)
(地理志三原冇龍橋鎮)
通遠橋在城西門外轉南跨白渠通巴蜀雲貴道故
名舊架以木明正德乙亥醫士管韶捐貲易以石砌
(縣志)光禄寺卿馬理記(府志)
西津橋在西花園巷口跨白渠元中統二年邑人姚
斆仁斆義建八世孫義官仲禄重脩有碑記(縣志)
東津橋在織羅巷口跨白渠邑人李廷臣建(縣志)
通濟橋在譙樓北跨白渠元中統四年萬戶楊子江
建十世孫廷臣姪時敏等重修有碑記(縣志)
廣濟橋一在城東門内跨白渠一在城東門外跨高
渠邑人常節孫世英等建有碑記(縣志)
賓陽橋在城東門外跨白渠邑人張友恭建(縣志)
普濟橋在縣東北五十里跨趙氏河上康熙丙辰崔
可泰等捐建四十九年屠海元等重脩(縣冊)
登高橋在樓底跨濁峪河(府志)明正德時修萬歷間圮
天啟重建改名望峨以西望嵯峨山名(縣冊)
許渠橋在縣東四十里跨清河明崇禎初邑中丞焦
源清捐八千金倡建因流寇有石欄面石未完康熙
三十年大水橋幾傾三十九年秦藩司鄂公海捐俸
諭焦中丞孫暨里人修葺工竣立碑(縣志)
(附縣境古橋)義梁橋在龍陽宅前跨清河上義民來子春
建今廢美人橋在縣東北武官坊跨五渠上明嘉
靖七年本坊李演建今廢留運橋在縣北大白渠
上久廢(縣志)唐至德二載郭子儀及賊將李歸仁戰於
留運橋敗之(唐書肅宗本紀)通政橋喬因阜有記(府志)橋今
廢碑記亦失火燒橋在縣西北跨涇渠上今廢(縣冊)
盩厔縣
柴家關在縣南微東三百六十里(縣冊)自黑水谷歴桃
李坪爛柴灣石牛灘逾柳葉河登峻踰險至老虎
坡梨樹坪小王澗一堵墻越秦嶺六十里置關道通
洋縣明正德十六年知縣王暘請設廵司今裁(縣志)
十八盤關在縣西南入駱谷八十里十八盤嶺上倣
前駱谷關故境稍有變置道通西鄉鳳縣明正德十
六年知縣王暘請設廵司及弓手先是山險人稀仇
盗肆害設官後患息今裁(縣志)
駱谷關在縣西南一百二十里(賈志)魏正始四年曹爽
發六七萬人從駱谷入行數百里不得進(三國志曹爽傳)駱
谷路通長安(輿地廣記)唐宜夀有駱谷關(杜氏通典)駱谷道漢
魏舊道也近代廢塞武德七年復開(元和志)高祖于此
立關通梁州名駱谷關西抵興元府一百二十里(雍錄)
自長安取駱谷路至興元府六百五十二里(宋白續通典)
東北自鄠縣界西北逕盩厔縣又西南入駱谷出谷
入洋州興勢縣界(寰宇記)南口曰儻谷北口曰駱谷儻
谷一名駱谷(地理通釋)駱谷關在京兆府盩厔西南一百
二十里武德七年開駱谷道以通梁州在今關北九
里貞觀四年徙於此東北自鄠縣界西南經縣西南
入駱谷出駱谷入洋州興勢界漢魏舊道也南通蜀
漢(宋敏求長安志)西駱谷在縣西南三十里谷南八十里為
十八盤嶺又南下十里至河底為故駱谷關明設二
巡司於山谷不設守兵盗起路遂塞(縣志)
臨川堡在縣東五十里(縣冊林按縣志作川)
青花堡在縣西四十里(縣冊)
終南鎮在縣東三十里(縣冊)
尚村鎮在縣東五十里(縣冊)
焦家鎮在縣東南二十五里(縣冊)
雙溪鎮在縣東南六十里即祖菴鎮(縣冊)
甘河鎮在縣東南六十五里(縣冊在按宋敏求志甘泉鎮鄠縣西北三十)
(里以今疆域考之即縣之甘河鎮)
亞栢鎮在縣西二十五里(縣冊)
(附縣境古隘)羅開山砦在縣南六十五里□洞山砦在
縣南九十五里解保砦在縣東北三十里(宋敏求長安志)
長城戍駱谷北流逕長城西魏甘露二年姜維出
駱谷圍長城即此地也(水經注)晉永和五年司馬勲出
駱谷破趙長城戍壁于懸鈎去長安二百里長城戍
即司馬望鄧艾據之以拒姜維之地(通鑑胡注)
通仙橋在縣東十五里馮尚舖(縣志)
母豬江橋在縣東二十五里終南鎮西(縣冊)跨二泉渠
(馬志)
東河橋在縣東四十五里趷&KR3661;頭(縣冊)
映柳橋在縣東六十里(縣冊)原馬店沙河上(縣志)
白沙橋在縣東六十五里郝村西(縣冊)
響橋在縣東六十五里郝村西(縣冊)
澇河橋在縣東七十里(縣冊)跨澇水縣境東極於此接
鄠縣界(縣志)
太古橋在縣東南五十里龔家莊(縣冊)
遇仙橋在縣東南六十里跨甘河上通鄠縣及省路
(馬志)在甘河鎮王重祖師遇披毡裘二先生處(府志)
通濟橋在縣東南六十里(縣冊)雙溪鎮西(府志)赤谷甘谷
經其下(縣冊)
環水橋在縣東南五十里吕馬村(縣冊)赤谷甘谷經其
下(縣志)
瑞福橋在縣東南六十里祖菴鎮東一名祖菴橋(縣冊)
瑞福河上通鄠縣(馬志)
白馬橋在縣東南六十里韓村白馬河(縣冊)
浮水橋在縣東南七十里甘峪河上(縣冊)
陳姑坊橋在縣西南十五里陳姑坊堡(縣冊)跨觀音渠
係通道舊有木橋順治十六年漂沒耆民趙自強捐
貲倡建石橋康熙十八年圮自強子爾養重修又敗
於水知縣章泰捐俸改造(縣志)
天渠橋在縣西三十里亞栢鎮西(縣冊)通連雲棧跨天
河渠(馬志亞按府志一名栢橋)
澗河橋在縣東北四十里西寨堡(縣冊)
盧家河渡在縣東十里王唐村堡(縣冊)遇暴雨水遽湍
悍不能橋明知縣何起鳴造船二隻僉夫二名(縣志)
黑河渡在縣東二十里油坊頭堡(縣冊)
渭南縣
赤水鎮在縣東二十五里交華州界(縣冊)赤水鎮在縣
東(宋敏求長安志)縣東有赤水西鎮(九域志為按渭南華州以赤水界西赤水屬)
(渭南東赤水屬華州)
豐原鎮在縣東南十五里(縣圖)
長收鎮在縣東南二十里(縣圖)
崇寧鎮在縣東南三十里(縣圖)
三張鎮在縣西南十五里(縣冊)
盛店鎮在縣西南三十里(縣冊)
員曲鎮在縣西南三十五里(縣冊)
陽郭鎮在縣西南四十里(縣冊)
黃家屯鎮在縣西十五里(縣冊)
杜化鎮在縣西二十里(縣冊有按宋敏求志縣西十三里杜化驛疑即今鎮也)
大吉鎮在縣西北二十里(縣冊)
田市鎮在縣西北三十里東屬渭南西屬臨潼(縣冊)
秦橋鎮在縣西北五十里(縣冊)
藺家鎮在縣西北五十里(縣冊)
刁劉鎮在縣西北五十里(縣冊)
陽右曲鎮在縣西北六十里(縣冊)
官底鎮在縣西北六十里(縣冊)
新市鎮在縣北二十一里(縣冊)下邽有新市鎮(金史地理志)
下邽鎮在縣北五十里(縣冊)
上漲鎮在縣東北十里(縣冊)
小石鎮在縣東北三十里(縣冊)
蒼頭鎮在縣東北三十里(縣圖)
巴邑鎮在縣東北三十里(縣圖)
孝義鎮在縣東北四十里(縣冊)
故市鎮在縣東北四十里(縣冊)
定通鎮在縣東北四十里(縣冊)
交斜鎮在縣東北五十里(縣圖)
來化鎮在縣東北六十里(縣圖)下邽有素化鎮(金史地理志)
(按來化疑素化之訛)下邽縣有來化鎮(九域志)
凴信鎮在縣東北七十里(縣冊)
明光橋在縣東三里(馬志)跨明光峪康熙九年知縣孫
熿建(縣志)
西陽橋在縣東八里(馬志)跨西陽峪(縣志)
東陽橋在縣東八里(馬志)跨東陽峪(縣志)
赤水橋在縣東二十五里一名法濟橋(縣圖)跨赤水交
華州界(縣冊)
湭水橋在縣西門外跨湭水上萬歷三十一年知縣
王九叙建甃石為梁廣二丈二尺高一丈五尺長二
十丈下為門者十後縣令楊所脩增修十餘丈順治
乙未知縣尚九遷又增修十二眼計十三丈(縣志)檢討
南師仲記(府志萬按縣圖一名里橋)
三岔橋在縣西跨三岔河(縣志)
杜化橋在縣西二十里跨杜化峪(縣冊)
方家渡在縣西北二十里(縣圖)
沙家渡在縣西北十五里(縣圖)
上漲渡在縣北十里渭河上(馬志)官船二隻水夫十名
(縣志)
下漲渡在縣東北十里渭河上(馬志)官船二隻水夫十
名(縣志)
蔡渡在縣東北三十里渭河上(馬志)民船渡(縣志)開門當
蔡渡(白樂天集)
(附縣境古橋)關門橋在縣東郭門外以驟雨暴水衝激大
路而架後修路水洩於北灘橋廢東冷水橋在縣
西三十里以引冷水灌田故名後水洩於渭橋廢板
橋秦橋杜橋俱在渭北石川河上後河泄西流皆廢
為村(縣志)
富平縣
張橋堡在縣東南四十里美原流曲莊里道賢張橋
五堡俱嘉靖丙午巡撫謝蘭命同知李用中知縣胡
志䕫建(縣志)
王寮鎮在縣東十五里(縣冊)
劉集鎮在縣東二十五里(縣冊)
留古鎮在縣東二十五里(縣冊)
都村鎮在縣西十五里(縣冊)
覓子鎮在縣西三十五里(縣冊)
莊里鎮在縣西北三十里即王翦故屯兵處(縣冊)
曹村鎮在縣北三十里(縣冊)
流曲鎮在縣北三十里即故通川後魏建北地郡址(縣志)
底店鎮在縣北六十里(縣冊)
道賢鎮在縣東北三十五里(縣冊)
莊子鎮在縣東北四十五里交蒲城界(縣冊)鎮有王翦
别業(賈志)
美原鎮在縣東北六十里即唐美原縣址當宜君白
水蒲城富平四縣之交洪武三年設廵檢司尋裁(縣志)
(附縣境古隘)軍寨在縣東十里宋張浚戰場也田家營
在縣西十五里元張思道屯兵處(縣志)王侯堡在縣
西北四十五里(宋敏求長安志)即王翦屯兵之所(賈志)棘店
鎮在縣南二十里縣有永安鎮(宋敏求長安志)
東濟橋在縣東門外跨玉帶渠(縣志)
李公橋在縣北門外跨温泉水上亦名帶温橋用石
砌築明邑人鴻臚卿李道源建故名(賈志永按府志疑即興橋)
醴泉縣
西張堡在縣東三十里(縣冊)
永興鎮在縣東五十里即阡東鎮(縣冊)其相近有南屯
北屯二鎮(縣志)
石鼓趙村鎮在縣西北二十里(縣冊)
坡北鎮在縣北四十里(縣志)
叱干鎮在縣北五十里(縣志)
(附縣境古隘)北醴泉鎮在縣北二十里今有泔北鎮疑是
(宋敏求長安志)醴泉縣有甘北鎮(九域志)醴泉甘北鎮(金史地理志)
泔北鎮在今縣東北十里即醴泉鎮(縣志)今廢(縣冊)
望乾橋在縣西北城外跨泥河上(縣冊)醴泉為府西北
通衢泥河經城西北二門每水泛勢甚衝激有橋以
濟往來曰望乾以乾陵在望而名也接城門之隂迤
北遂通大道嘉靖三十四年地震橋圮兩修兩壊移
於門之西北隅苦其環繞萬歷丁亥始索故址取廢
石以固其底架木覆土廣可三丈長七丈車可方軌
履如坦途(沈夢斗碑記)萬歷間知縣芮質田捐俸倡建石
橋費數千金頗壯偉僅頂石未合甲辰秋暴漲盡毁
康熙九年知縣鄭廷秀重修有泉湧出邑人楊筠記
(縣志)
仲橋在縣北城外(府志)晉咸和四年石趙克長安劉引
自上邽趨長安軍於仲橋(晉書劉曜載記)鄭國渠經仲山渠
上有橋謂之仲橋在九嵕山之東(通鑑胡注)縣北城外有
橋亦名仲橋明嘉靖元年知縣焦端建大水衝塌十
三年知縣劉佐重修(縣志縣按縣志唐縣古仲橋城在今東北十里劉引所屯或)
(在仲橋城郡國地道記九嵕山東連仲山元和志九嵕山在縣東北二十五里古仲橋在其處亦非今縣)
(北門外之仲橋)
劉醫家渡在縣北六十里涇河上(縣志)
地道渡在縣東北五十里涇河上又名狄道又名遞
道(縣志)
涇泔渡在縣東五十里泔河合涇處渡因以名(縣志)涇
泔渡在縣東北三十里(宋敏求長安志)
名光渡在縣東五十五里涇河上(縣志)名光渡在縣東
北(宋敏求長安志)
延安府膚施縣
閻家店在縣西二十五里(府志)
(附縣境古關隘)合嶺關在縣東北(舊志)豐林縣東北有合嶺關
(唐書地理志)唐關内三十一關有延之合嶺蘆子(玉海)九
州臺堡在縣北(舊志)延夾河為兩城雉堞頗卑賊嘗登
九州臺下瞰城中嘉祐中戡判延州調兵增築之(宋史)
(程戡傳)豐林鎮在府城東三十里後魏置廣武縣隋
改為豐林宋省為鎮(馮志)今廢(縣冊)膚施有樂槃鎮(金史)
(地理志)青化鎮在縣東北六十里宋太平興國中築
號青化堡加兵戍守西控青化川口慶歷中增修建
砦(馬志)縣有青化豐林二鎮(九域志)
延水橋在府東門外延水上弘治十五年知府王彦
竒重建更名永濟(賈志)後水衝決崇禎間推官顧咸正
鳩工砌石建大橋將成遇寇未竣復為水沒每歲冬
架木起小橋夏潦則撤民苦於涉知府牛天錫易之
以舟民不習舟今仍橋(府志)
安塞縣
蘆關在縣北一百五十里(縣冊)有東西二城遺址(雍勝略)
延昌北有蘆子關長慶四年築城於關北以護塞外
(唐書地理志)蘆子關屬夏州在塞門鎮北去鎮一十八里
(元和志)後唐長興四年李彛超以夏州拒命命藥彦稠
等討之進屯蘆關彛超遣党項抄掠官軍自蘆關退
保金明(通鑑)自蘆關南入塞門為金明路舊有蘆關塞
(趙珣聚米圖經)淳化五年李繼周以阿都關塞門蘆關等砦
最居邊要遂規修築砦城(宋史李繼周傳)至道中廢元豐四
年復為戍守之所(地理志)杜甫詩焉得一萬人疾驅塞
蘆子蘆關扼兩寇深意實在此去延州百八十里有
土門山兩崖峙立如門形如葫蘆故謂之蘆子(葉夢弼杜)
(詩注)唐至德初高史二寇攻太原西渡河即延州界延
去靈武才六百里故欲守蘆關以牽制二寇(仇兆鰲杜詩注)
北控沙漠舊設兵固守今城猶新環城坑窖尚存在
峻嶺中崇岡之巔别名鐵門砦北門題曰金明咽喉
(縣志)
金明砦在縣城東南一百一十步(縣冊)倚金龍山有石
刻金明砦三字(縣志)熙寧五年省金明縣為砦(宋史地理志)
康定初夏人破金明諸砦周美請於范仲淹曰金明
當邊衝今不亟城將遂失之仲淹因屬美復城如故
(周美傳)
藩廷堡在縣西南一百里(縣冊)相傳馬超所築青州城
故址(縣志)
西縣堡在縣西南一百二十里(縣冊)即漢敷政故縣基
明置廵司今裁遺址尚存(縣志)
新興堡在縣西南一百五十里(縣冊)新砦控延州東北
疆遠川一帶宋太平興國中築(馬志新按新砦即興堡)
(附縣境古隘)龍安砦在縣西四十里高數百丈狀如盤龍
因名(府志)慶歷初籍命王信築龍安砦(宋史龐籍傳)宣和二
年改龍安曰德安砦東至安定堡八十里西至招安
驛四十里南至金明驛三十里北至御安堡四十里
(地理志)今廢遺址存(縣志)萬安砦在縣西南一百里(府志)
康定初元昊入寇平與石元孫赴援至保安既聞賊
趨金明平倍道至延州萬安鎮(宋史劉平傳)東至威戎城
六十里西至蘆移堡四十里南至威羌砦四十里北
至屈丁堡五十一里(地理志)膚施縣有萬安寨(九域志)今
廢遺址存(縣志)招安砦在縣西北四十里(府志)慶歷初
籍知延州以金明西北渾川尾曰橋子谷夏人出入
隘道因命部將狄青築招安砦於谷傍(宋史龐籍傳)元符
二年廢招安砦為驛後仍為招安砦(地理志)今廢遺址
存(縣志)塞門寨在縣西北一百五十里(馬志)本在夏州
寧朔縣界開元二年移就蘆子關南金鎮所安置(元和)
(志)淳化五年討李繼遷命開治塞門鵶兒兩路(宋史李繼)
(周傳)熙寧二年夏人請納塞門安遠二砦以乞綏州詔
許之(神宗本紀)塞門本北蕃部舊砦至道後與蘆關石堡
安遠砦俱廢元豐四年收復東至殄羌砦五十里西
至平戎砦六十里南至安塞堡四十里北至烏埏口
九十里(地理志)宋為砦明置驛今驛裁城垣屹然(縣志按)
(明初守塞門成化二年尚書王復移出榆柳莊名鎮靜九年移於白塔澗口至大邊二里去塞三百里此)
(蓋舊塞之遺基也)新安砦在縣北五十里栲栳砦之西龍
門口平控塞門一帶宋招討使命部將王信築(府志)
平羌砦在縣東北(府志)本尅胡山砦元祐四年尅胡山
新砦成賜名平羌砦(宋史哲宗本紀)東至安定堡六十里西
至安塞堡三十五里南至龍安砦五十四里北至殄
羌砦六十里(地理志)
仙人橋在縣東北五十里(縣志)
招安橋在縣西北四十里甃石為之宋狄青築招安
砦於橋子谷即北地歴元迄今往來便濟順治十六
年大水衝決今止存半行者苦之(縣志)
高家橋在縣西北五十里跨西川河(縣圖)
阿姑橋在縣北三里砌石削成二橋並峙左有阿姑
廟(縣志)
甘泉縣
臨真鎮在縣東一百八十里(縣冊)後魏為城今為鎮秦
晉衝路(縣志)
梁家橋在縣東一百三十里(縣志)跨麻洞川上(縣圖)
南門橋在縣城南門外(縣志)
暖泉橋在縣南五里跨暖泉山水(縣志)
太和山石橋在縣西南二里太和山下劉皮溝水漲
溢行者病涉萬歷間知縣蔣桐建橋有碑(縣志)
北門橋在縣城北門外(縣志)
安定縣
瓦&KR1592;堡在縣東三十里元初建因山為堡明季寇數
至郭生永治守禦有方堡頼以無恐(縣志)
柳榆堡在縣西北四十里(縣冊)宋范仲淹築(縣志)
蟠龍鎮在縣南九十里(縣志)
南溝岔鎮在縣北八十里接清澗界(縣冊)
(附縣境古隘)洛交砦在城内鳳翼山之嶺東漢時寇帥盧
方負固據守光武親討平之(府志)威羌砦在縣西北
(縣志)地名白洛嘴元符元年進築賜名東至威戎城七
十里西至殄羌砦四十里南至安定堡七十里北至
蘆移堡七十里(宋史地理志)今廢(縣志)殄羌砦在縣西北
七十里(縣志)地名那娘山元符元年賜名東至威羌堡
四十里西至塞門砦五十里南至平羌砦六十里北
至御謀城三十五里(宋史地理志)黑水砦在縣北一百
里(明一統志)宋慶歷中城安定黑水佛堂等十一堡(宋史周美)
(傳)鄜延將劉琯議欲自延安入安定黑水師雄懼有
伏請由他道既而諜者言夏人伏精騎於黑水傍(游師)
(雄傳)在威戎城南六十里紹興中金人以李顯忠為蘇
尾九族都廵檢使駐兵黑水堡(地理志)延川有黑水堡
(九域志定今屬安)東控城平川西控黑水川路入蘆子關北
自大理河至横山最為要害(馬志)安定堡在縣城東
二里(府志)宋熙寧五年种諤遣曲珍率兵通黑水安定
堡與夏人遇大敗之(通鑑)元改堡為縣明因之洪武初
立安定堡於縣東屯兵守備(縣志)久廢(縣冊)蘆移堡在
縣北(舊志)東至屈丁堡五十里西至御謀城三十五里
南至威羌砦七十里北至界臺十三里(宋史地理志)丹
頭鎮在縣東六十里(府志)延川縣有丹頭砦(九域志)舊號
丹頭堡東接寬州路宋慶歷中修元至元初置丹頭
縣後併入安定縣(馬志)今廢(縣冊)
龍溪橋在縣東一里古名迎仙橋(縣志)
廖公橋在縣東五里知縣廖均建故名(縣志)
鳳溪橋在縣西門外城側舊名永濟橋(縣志)
濟民橋在縣東南三里石佛寺之右(府志)
保安縣
園林堡在縣東八十里即園林驛(縣冊)慶歷五年置(九域)
(志)東至安塞堡七十里西至保安軍四十里南至招
安驛七里北至平戎堡五十一里(宋史地理志)
金湯城在縣西北一百二十里即宋金湯城(府志)元符
二年築鄜延路金湯城(宋史哲宗本紀)東路都廵檢周美敗
夏人於金湯城焚其族部二十一(周美傳)東至順寧砦
九十里西至慶州白豹城四十四里南至德靖六十
里北至通慶城六十里(地理志)保安城一金湯(金史地理志)
河套有警為戍守要地今基址猶存與慶陽黑水接
界(縣志)
(附縣境古隘)狄青寨在縣西南八十里狄青屯兵守此元
廢(府志)保勝砦在縣境(舊志)康定二年置慶歷十年廢
(九域志)德靖砦在縣西八十里宋置金因之元廢(明一)
(統志)天禧元年置建子城天聖元年改曰德靖(九域志)宋
寳元初元昊與諸酋約攻鄜延欲自德靖塞門赤城
三道併入(通鑑)東至保安軍八十里西至慶州荔原堡
六十里南至慶州平戎鎮五十里北至金湯城六十
里(宋史地理志)保安有德靖寨(金史地理志)石堡砦在縣北
三十里今廢(縣冊)宋景思立曲珍拔夏人磨崖葭蘆浮
圖城括議築石堡砦以臨夏人(宋史沈括傳)國初嘗置城
至道後廢崇寧三年進築賜名威德軍五年復為石
堡砦在保安軍北兩界上有洑流名藏底河夏人近
是築城為要害必爭之地政和三年賈炎乞進築不
果七年知慶州姚古克之即威德軍(地理志)順寧砦
在縣北四十里(明一統志)東北控扼黃河一帶蕃部(馬志)慶
歷四年置(九域志)崇寧四年夏人寇順寧砦鄜延第二
副將劉延慶擊敗之(宋史徽宗本紀)東至平戎砦七十里西
至金湯城九十里南至保安軍四十里北至萬金砦
四十里(地理志)保安有順寧寨(金史地理志)明洪武四年設
順寧廵司成化中廵撫余子俊築城周一里有竒後
廢(縣志)平戎砦在縣東北九十里(府志)砦本杏子河東
山紹聖四年賜名東至塞門砦六十里西至順寧砦
七十里南至園林堡五十一里北至杏子堡四十里
(宋史地理志)保安有平戎寨(金史地理志)今城址猶存(馬志)靖
邊鎮即靖邊寨在縣西南一百里明有官兵防守今
廢(縣冊)夏酋仁多蒐丁舉國入寇犯熙河定西城盧秉
治兵瓦亭分兩將駐靖邊砦指夏人來路曰吾遲明
坐待捷矣及明果至驚曰天降也縱擊之皆奔潰(宋史)
(盧秉傳)保安有靖邊鎮(金史地理志)石門鎮即沙家鎮在
縣東北五十里今廢(縣冊)明嘉靖三十年廵撫張珩言
保安縣西河川有石門鎮及石門子北接榆林寧塞
靖邊諸營堡為羌戎闌入之路宜各築一城增兵戍
守(明世法錄)保安有永和鎮(金史地理志)
便宜橋在縣東六里(縣志)
宜川縣
馬頭關在縣東北一百八十里(縣冊)
茹平堡在縣西四十四里(縣冊)
秋林鎮在縣東三十里其旁又築砦(府志)
孟嘗鎮在縣西五十里(縣冊)
中山鎮在縣西八十里(縣冊)
雲巖鎮在縣北微西八十里(縣冊)山岩重叠如雲故名
後魏置縣唐因之宋熙寧中省為鎮(府志)宜川鎮一雲
巖(金史地理志)宜川縣有雲巖汾川二鎮(九域志)
百直鎮在縣北九十里即汾川鎮舊為商賈輻輳之
地今漸廢(縣冊)
(附縣境古關隘)烏仁關在縣東北八十里下臨黃河與山西
吉州相對(府志)汾川有烏仁關(唐書地理志)唐關内三十一
關有丹之烏仁(玉海)慶歷初籍復所亡地築十一城及
開癿名平戎道通永和烏仁關(宋史龐籍傳)宜川有烏仁
關(金史地理志)金置元廢(明一統志)老吉堡在縣東南一百
二十里黃河邊與山西吉州相對(府志)七郎山寨在
縣南為縣主山宋將楊業子七郎屯兵築城地勢險
阻元參政朱希哲據守(府志)
廣濟橋在縣南五里龜背寺之東(府志)
馬頭關渡在縣東北一百五十里黃河上(縣圖)
驃騎渡在縣東北一百里黃河上(縣圖)
水南渡在縣東北一百里孟門山南黃河上(縣圖)
關頭渡在縣東一百里黃河上(縣圖)以上四渡通山西
太寧永和鄉寧吉州近河居民貿易往來不通大路
(縣志)
延川縣
延水關在縣東南七十里吐延川口東臨黃河北通
山西永和(馬志)魏置文安縣隋廢唐改延水宋省為鎮
入延川今為延水關(府志)延水關者古渡口也東則晉
之狐讘西則秦之古臨在昔設關更戍號稱隘口(劉榖)
(碑記)延水關有防兵(縣志)
清水關在縣東南一百里(縣圖)清水川口東臨黃河北
通山西大寧縣有清水關渡(縣志)
惠峰寨在縣東南九十里(縣志)
馬家寨在縣西五里滴水鋪(縣志)
文安堡在縣西三十里(府志)明嘉靖丙午參政張愚委
知縣王世相金棟相繼築門二上各豎房(縣志)
梁家山寨在縣西四十里文安驛(縣志)
曲折覺寨在縣西北五十里(縣志)
蒿岔峪寨在縣西六十里(縣志)
鏊子山寨在縣西七十里豐年鋪(縣志)
冷泉寨在縣西北清平里張家村明置又縣有墩臺
二十七處(縣志)
寒沙神寨在縣西北一百二十里(縣冊)
禪梯嶺寨在縣西七十里禪梯嶺係縣控扼要口與
延長壌地交錯明知縣王行仁與延長令協力築城
建房(縣志)嘉靖三十年延綏廵撫張珩言延川縣西有
禪梯嶺乃套虜深入之路比他鎮獨重宜增築一城
從之(明世法錄)
永平堡在縣西北一百里(縣冊)延川寨一永平(金史地理志)
古永州城(府志縣唐武德二年於金城界内置永州)金皇統二年修寨
一所明知縣王世相金棟相繼改修接連古塞門二
上各豎房(縣志)
(附縣境古關隘)永寧關在縣東七十里黃河渡口古今餉道
(賈志)永寧關延州延川縣舊關元符二年隸綏德軍(宋史)
(地理志關按金史地理志永寧亦隸綏德)路通綏德渡口即山西永和
界宋置元廢(明一統志)南山砦在縣南一里高阜上元
知院張延祐築以屯兵今廢為樹藝地(府志)
通濟橋在縣南門外知縣賀瓔建(縣志)
惠民橋在縣南一里知縣賀瓔建(府志)
弘濟橋在縣西五里一名乾橋(府志)
漩窩渡在縣東北六十里黃河上通山西隰州(府志)
馬家河渡在縣東南九十里黃河上通山西大寧(府志)
延長縣
高奴寨在縣北二百步北山(縣冊)元脫列伯令參政何
遠築以屯兵周二百九十八步在高部山上四面陡
絶俗訛為高奴非(府志)明天順間知縣孫逢吉重修(縣志)
于谷驛堡在縣西七十里(縣冊)
安溝鎮在縣東三十里(府志)
交口鎮在縣東北六十里(縣冊)
(附縣境古隘)神頭鎮在縣東北八十里接延川縣界地名
神頭原昔人築砦於此以避寇(府志)
文淵橋在學宫側橋圮補廪者不利康熙十六年知
縣孫芳馨修建是年考試廪滿額後常如數五十八
年重修(縣志)
通市橋在縣治東(縣志)
鼓樓橋在縣城中井溝水上水穿城而南舊建鼓樓
於其上雍正二年塌壞三年修復視舊規更寬大(縣志)
潄玉橋在縣東門外潄玉崖兩山夾峙中通一徑懸
崖吐水如練(縣志)
龍兒砭橋在縣東十里龍潭上(縣志)
永逸橋在縣城西門外朝陽水上即翟水中流石磴
鬱起後人鑿石為眼建橋(縣志)
永寧橋在縣西三里(縣志)
接引橋在西方院門外延水上寬敞淨潔避暑者多
遊於此(縣志)
紅蛇橋在西河溝三里許橋成之日紅蛇卧於其上
因名(縣志)
鳳翔府鳳翔縣
橋頭塞在縣東北十五里(縣志)宋紹興三十一年吳璘
遣别將彭青至寳雞渭河夜劫金人橋頭塞破之(通鑑)
横水橋在縣東三十里(縣志)鳳翔府舊有横水鎮(金史地理)
(志)
彪角鎮在縣東南三十里(縣志)
虢王鎮在縣東南四十里(縣志)
彭祖鎮在縣西二十五里(府志)
陳村鎮在縣西三十里(縣志)
窰店鎮在縣西四十里(縣志)
(附縣境古關隘)太和關在府城東五十里(舊志)唐至德二載肅
宗駐鳳翔賊分兵略太和關去鳳翔五十里命郭子
儀以朔方軍擊之(唐書王思禮傳)東安鎮在縣西(縣志)後唐
清泰初蜀人出大散關詔鳳翔益兵守東安鎮以備
之(通鑑)東安鎮在鳳翔西界(胡三省註)縣有雀模麻務長
清鎮後廢(金史地理志)縣有五里鎮(九域志)柳林鎮在
縣西二十里(舊志)
鳳鳴橋在府城東三里跨塔寺河上明洪武初建正
統間重修(馮志)嘉靖二十年建石橋更名利涉又圮順
治初邑人周承堯賈文募重修(縣志)
博濟橋在府城東南十里郿縣大路水衝渠成溝康
熙元年陳副將創木橋十一年圯邑人盧默創石橋
二十七年又壊默弟盧點重修有碑記(縣志)
屯頭橋在城西北二十里土橋民建(府志)
柳林舖橋在城西二十里柳林舖溝上木橋官建(縣志)
柳溝橋在城東四里跨柳林河上洪武初建(府志)
窰店子橋在城西三十里窰店子溝上土橋民建(縣志)
稱溝灣橋在城西四十里稱溝灣上土橋民建(縣志)
岐山縣
龍尾鎮在縣東二十里(縣冊)晉太元中赫連勃勃遣赫
連建入平凉遂入新平姚弼與戰於龍尾堡大破之
(晉書姚興載記)唐中和元年鳳翔節度使鄭畋敗黃巢兵於
龍尾坡(通鑑)龍尾城在鳳翔府岐山縣唐武德七年移
治龍尾城(胡三省註)
益店鎮在縣東三十五里(縣志)鳳翔府舊有驛店鎮(金史)
(地理志)縣有馬磧驛店二鎮(九域志店按益店即驛之訛)
棗林鎮在縣東南三十里(府志)
羅局鎮在縣東南三十五里(縣圖)岐山馬蹟鎮(金史地理志)
(按羅局鎮在馬磧里疑即馬磧鎮)
蔡家鎮在縣南四十里渭水北(縣圖)
高店鎮在縣南五十里渭水南(縣圖)
菴營鎮在縣西南十里濉水南(縣圖)
青化鎮在縣東北三十五里(縣圖)
渭河橋在縣南四十里渭河上夏船渡冬架橋(賈志)
五姓橋在縣南五十里(府志)舊有鎮今廢(縣冊)
周邸橋在縣西北周公廟西路通府境(縣志)
城南橋在縣南門外萬歷十二年知縣張近仁建(縣志)
跨横水(縣冊)
潤德橋在縣城西北郭(府志)
魯家莊橋在縣東北三十八里(縣志)
北莊橋在縣東北三十五里(縣志)
南莊橋在縣東北三十里(縣志)
廣惠橋在縣東北十五里即鄭家莊橋萬歷十八年
知縣于邦棟建有記(縣志)
(附縣境古橋)魯班橋在縣東十五里(賈志)弘治七年知縣楊
智建初難成因以魯班名嘉靖二十六年知府劉素
委官重修今廢隆輔橋在縣東十里即魯班溝渡
處萬歷十八年知縣于邦棟建今廢虎溪橋見石
刻今莫詳其處(縣志)寇村橋在縣西北八里今廢(縣冊)
扶風縣
午井寨在縣西南十五里(縣冊)
黎虎寨在縣東北四十里午井黎虎宋家孟家大寨
五寨俱明置西安軍屯守(縣志)
綘帳鎮在縣東南二十五里(縣志)即馬融傳經宅遺址
尚存(雍勝略)
文書鎮在縣東南三十里(府志)
伏波鎮在縣西七里即馬援故居(府志)伏波村在扶風
縣伏波將軍馬援故居(潜確類書)
崇正鎮在縣北二十里即美陽故城(縣志)
召公鎮在縣東北三十里即周召公采地(府志)
(附縣境古隘)宋家寨在縣東南二十里大寨在縣東南
三十里孟家寨在縣東南四十里(縣志)三寨俱廢(縣冊)
杏林鎮在縣東十里其地多杏亦曰杏林古驛今廢
(縣冊)茂陵鎮在縣東三十里(府志)今廢召公鎮天度
鎮俱在縣東北今廢又有毛公鎮今廢(縣志)
漆水橋在縣城東一里跨漆水上(賈志畤按縣城東門外溝河俗名)
(漆水馬志謂縣無漆水即湋水之訛者誤)
泰川橋在縣東北二十里跨泰川上(府志)
洪濟橋在縣北二十里崇正鎮東門外(府志)跨美水(縣冊)
浪店橋在縣東十五里跨美水上(府志)
天橋在縣南門外知縣陳子孺重建跨湋水(府志)
渭河橋在縣南二十里有舟楫濟渡(縣志)
郿縣
斜谷關在縣西南三十里(府志)褒斜谷通梁漢(賈志)南口
曰褒北口曰斜(梁州記)斜水出衙嶺山北歷斜谷(水經注)
元狩中發卒萬人作褒斜道(通鑑)魏青龍二年亮出斜
谷田於蘭坑(魏志郭淮傳)正始元年曹公征蜀使賈逵至
斜谷觀形勢(賈逵傳)建興十一年蜀運米集斜谷口治
斜谷邸閣(蜀志後主傳)十二年亮由斜谷出據五丈原(丞相)
(亮傳)長安可逹漢中惟子午關子午關在正南次西則
駱谷關又西則斜谷關漢王自漢中出襲雍則自褒
斜出也(雍錄)斜水亦謂武功水諸葛亮表遣虎步監孟
琰據武功水東司馬懿因水漲來攻亮作車橋越水
射之橋成引去後置關(雍勝略)褒斜二谷阻衙嶺相首
尾雍梁有事為出入咽㗋與祁山大散子午駱谷並
稱要地(岐山縣志)
槐芽鎮在縣東三十里(縣圖)
横渠鎮在縣東五十里宋置(縣志)唐天復二年汴師至
石鼻又至橫渠(金鸞記)
青花鎮在縣東六十里(縣圖)
金渠鎮在縣東南二十里(縣圖)
齊家鎮在縣南二十里(縣圖)
常興鎮在縣東北二十里(縣圖)
(附縣境古隘)新羅堡在縣東南(舊志)晉太元十五年姚萇
攻秦扶風太守齊益男於新羅堡克之(晉書苻登載記)圍
趣柵在縣東南(舊志)梁中大通二年魏高平賊万俟醜
奴遣將尉遲菩薩自武功南渡渭攻圍趨柵克之(通鑑)
清湫鎮在縣東二十五里以近清湫水而名元至
正十四年歹驢所築城址尚存(馬志)
西磑口渡在縣西北十里西磑里渭河上通岐山船
一隻水夫八名(縣志架按即葫蘆渡冬涸橋水漲用船)
斷途渡在縣北五里清遠里渭河上通扶風船一隻
水夫八名(縣志架按今名善脩渡冬涸橋水漲用船)
寳鷄縣
金芽關在縣東南一百二十里(明一統志)
大散關在縣南五十二里大散嶺上通褒斜(明一統志)建
武二年延岑引兵北入散關至陳倉嘉追破之散關
故城在陳倉縣南十里有散谷水因取名焉(後漢書順陽侯)
(嘉傳注)汧水東入散關(水經注)寳鷄西南有大散關(唐書地理)
(志)有汧水散關舊關故城在寳鷄縣南(杜氏通典)寳鷄縣
有武城車舍大散三大鎮(九域志)大散關屬梁泉縣在
寳鷄南為秦蜀往來要道自關距和尚原纔咫尺兩
山關控斗絶出可以攻入可以守實表裏之形勢也
(中興四朝志)在舊梁泉縣為秦蜀要地(方輿勝覽)大散關一曰
散關在縣西南大散嶺上為秦蜀襟喉南山自藍田
而西至此方盡又西則隴首特起汧渭縈流關當山
川之會扼南北之交北不得無以啟梁益南不得無
以圖關中(舊縣志)
二里關在縣西南四十里古置關遺址存(賈志)元中統
初鼎從伐蜀攻二里散關屢立戰功(元史鄭鼎傳)居高嶺
上長亘二里因名乃連雲棧出入必由之路明初設
廵檢司於益門鎮嘉靖間遷於此謂之益門二里散
關廵檢司今有分防千總(縣志)
石家營在縣南二里舊嘗設守(縣志)
鴿子堡在縣東六十里(縣圖)
金陵店在縣東五里金陵河東(縣圖)
底店鎮在縣東四十里(縣冊)石鼻寨在縣東四十里(縣冊)
武侯築以拒郝昭一名石鼻城(明一統志)唐光啟三年田
令孜奉上發寳鷄增禁兵守石鼻為後拒蘇軾曰鳳
翔府寳鷄縣武城鎮即俗所謂石鼻寨也(通鑑胡注按今底)
(店鎮有武成寺蓋即古武成鎮地)
虢縣鎮在縣東五十里即周武王封虢叔地隋為虢
縣至元省入寳鷄(府志)
陽平鎮在縣東七十里(縣志)虢縣有陽平鎮(金史地理志)
馬營鎮在縣東南三十里(縣志)
益門鎮在縣西南十五里(縣志)元末李思齊所築以備
川蜀(賈志)洪武三年蜀將王友仁攻興元守將金興旺
請援時徐逹在西安即帥師還屯益門鎮(明紀事本末)陜
西既入關平衍千餘里西南抵寳鷄復岸然山合惟
一隘口始入是為益門鎮秦山嵯峨清江滉瀁路惟
鳥道出鎮南雲棧百折逹荆梁通滇益名鎮以益義
取諸此明邑令許莊修廢雉題曰益門雄鎮(白鸞修鎮志)
賈村鎮在縣東北二十五里
(附縣境古隘)和尚原在縣西南四十里大散關東宋時吳
玠大破金人于此(縣志二按圖在渭水南里關東)模壁塞在縣
西南七十里(舊志)南漢乾祐初蜀將安思謙救鳳翔遣
别將趨模壁(通鑑)潘氏堡在縣東北(舊志)光啟三年晟
守大散關朱玫攻關晟戰於潘氏遂大敗(唐書楊晟傳)潘
氏堡在寳鷄東北(通鑑胡注)
金陵河橋在縣東五里跨金陵河上(府志)
渭河橋在縣南一里跨渭河上水勢衝激津渡不定
將寒沍而橋始成(府志)
汧陽河橋在縣東四十里跨汧河上(府志)
凍河橋在縣西南七十里(縣志)跨塔河上(縣冊)
硤石橋在縣西二十里石山夾岸高十餘丈跨陸川
上(縣冊)
汧陽縣
箭筈嶺在縣南十五里舊名箭筈關(縣冊)其地可資戰
守(賈志)梁貞明六年蜀將陳彦威出散關敗岐兵於箭
筈嶺其山兩岐故俗呼為箭筈有箭筈關(通鑑胡注)紹興
三十一年金沒立方攻箭筈關玠復遣將擊敗之(宋史)
(吳玠傳)
黃理鎮在縣東十里(縣冊)
安化鎮在縣西南三十五里今一名安化寺(縣冊)縣有
安化鎮(九域志)唐廣德後置以禦吐蕃(舊志)
新興鎮在縣西二十里(縣冊)縣有新興鎮(九域志)
草壁鎮在縣西四十里(縣冊)
(附縣境古隘)安都寨近箭筈嶺漢乾祐初蜀將安思謙進
屯散關遣高彦儔擊漢之箭筈安都寨(通鑑)白松鎮
在縣西南馮坊鎮在縣西北亂石鎮在縣西北
陽川鎮在縣東北今俱廢(縣冊)
太平橋在縣東門外跨天池溝上明隆慶三年建(縣志)
(附縣境古橋)暉川橋在縣西跨暉川河上今廢(縣志)
麟遊縣
良舍鎮在縣西三十里(縣冊)
(附縣境古隘)石窰關在縣西北一百三十里接汧陽界有
廵檢司明洪武十五年置亦曰麻夫鎮今廵司裁
西河關在縣東三十里近好畤隋時設官守備今廢
將臺故址尚存催木鎮在縣東北四十里隋修仁
夀宫時自渭上運木經此舊為鎮東接邠乾北連平慶
今廢(縣志崔九域志一作模鎮)三家店鎮在縣東招賢鎮
在縣西微南兩停鎮在縣西微南天堂鎮在縣
西微南花花鎮在縣西南今俱廢(縣冊)
偏橋在縣西門外一里上逼斷崖下臨杜水知縣吳
謙重修順治十年圮知縣吳汝為又修(縣志)
迎仙橋在縣西一里(府志)
土橋在縣北二十里(府志)跨澄水(縣冊)
(附縣境古橋)通濟橋在縣西門外山水暴漲修之屢圮知
縣崔如嶽鑿石搆梁周以鐵鎻今又圮(縣志)
隴州
咸宜關在州西四十里即古隴關(州冊)明正統中因關
山路阻改咸宜關移廵檢司於此鑿山開道通秦鳳
故關廢為鎮今廵司革(州志)梁貞明六年蜀使王宗儔
等將兵伐岐出故關壁於咸宜在隴州汧源縣界(通鑑)
(胡注)(附古隴關)在州西七十里隴山下(賈志)永和四年命扶
風築隴道塢五年羌寇武都燒隴關(後漢書順帝本紀)隴謂
西關也其坂九廻上者七日乃越(三秦記)漢置隴西當
戎翟(晉書地道記)武德五年突厥入原州陷大震關(唐書高祖)
(本紀)自武功西至於好畤其驛三其蔽曰鳳翔府其關
曰隴關(柳宗元舘驛使記)隴山一名隴坻漢隴關今名大震
關在縣西(通典)漢武帝至此遇雷震因名大震關(雍錄)大
震關後周天和元年置今名隴山關(寰宇記)大中六年
隴州防禦使薛逵言汧源西境切在故關昔有隄防
殊無制置僻在重岡之上苟務高深今移要會之中
實堪控扼舊絶泉井遠汲河流今則臨水挾山當川
限谷危墻深塹克揚營壘之勢謹畫圖進乞改為安
戎關(冊府元龜)汧源西有安戎關本大震關薛逵移築更
名(唐書地理志)唐天復二年孔勅取成隴二州乃自故關
歸後唐乾祐元年蜀將韓保貞出新關秦州清水東
五十里有大震關自薛逵徙築安戎關於隴山由是
謂大震關為故關今隴山之西有故關山新關在汧
源縣西汧隴之人謂大震為故關安戎為新關(通鑑胡注)
隴州汧源縣有新關鎮(九域志)隴州西七十里有舊故
關新故關俱屬故關大寨廵檢司(明一統志)大寧關記左
隴山而右汧水面五峯而扼靈谷為秦鳳要害之地
昔始皇嘗表此為秦之西門(雍勝略)大寧舊關在州西
五十里近汧水之源(府志)
金兜堡在州西北四十里宋置(州志)即金斗鋪(州冊)
杜陽鎮在州東二十里明嘉靖四十三年更名沙河
鎮又有小杜陽鎮在州東二十五里(舊州志肚按杜陽一作羊)
東涼鎮在州東三十里(州冊)
新街鎮在州東南八十里(州冊)
故川鎮在州東南一百一十里(州冊)
縣頭鎮在州東南一百二十里(州冊)
八渡鎮在州南四十里(州冊)
香泉鎮在州南一百三十里成化中知州李鏞奏請
添設廵檢司今革(州志)
赤沙鎮在州南一百四十里(州冊)
大松鎮在州西南一百五十里(州冊)
神泉鎮在州西二十里(州冊)
馬鹿鎮在州西一百三十里(州冊)
火燒鎮在州西北四十里當魚龍川口宋將楊政焚
金人寨處(州冊)
赤崖鎮在縣西北五十里(州冊)
(附縣境占關隘)安夷關在州西南後廢(州志)吳山縣西有安夷
關(唐書地理志)石嘴關在州西八十里(州志)今廢(州冊)白巖
關石險關青崖關三關俱在州西北四十里青
陽山之下路通固原寧夏(州志)晉義熙六年赫連勃勃
寇隴右破白崖堡(通鑑)今俱廢(州冊)隴安寨在州南一
百二十里本唐汧陽縣宋置隴安寨金置縣元省入
汧源縣明設廵檢司今革(州志)番須口在州西北五
十里隴山之口也(州冊)建武八年春歙伐山開道從番
須回中至略陽註曰番須回中並地名回中在汧(後漢)
(書來歙傳)温泉鎮在州西北十五里(州志)汧源縣有隴
西鎮隴安縣有保寧鎮(九域志東按舊志娘娘廟鎮在州三十五里荆王)
(鎮在州東四十五里南村鎮在州東南四十里官村鎮在州東南六十里小關河鎮在州西南一百六十)
(里吳寨鎮在州西南一百七十里流渠鎮在州西三十里平山鎮在州西北十五里平涼鎮在州西北七)
(十里今俱廢)
東河橋在州東門外有分防千總(州志)跨北河(州冊)
南橋在州南五里跨汧河(州冊)
流渠橋在州西三十里成化間修(州志)跨汧水(州冊)
關山橋在州西五十里(州冊)頭橋堡西舊四橋今止頭
橋二橋三橋林壑幽深清流湍激行人忘倦(州志)
八渡峽石橋在州西北四十里(州冊)鑿石作浮梁中有
石碑書愛育黎首臣服戎羌八字年號磨滅不詳(州志)
漢中府南鄭縣
青石關在縣南九十里係入山小路(縣冊)宋置(雍勝略)明
正德間置廵司嘉靖二十一年廵道李鳳會議以南
鄭西鄉界接四川路險多盗又通茶要道簽鄉民協
同青石關及大巴鹽場兩廵司在彼駐劄兼守兩省
便之(明通紀)
大壩關在縣西一百七十里交四川保寧府南江縣
界(縣冊)
長柳鎮在縣東南三十里即柳林舖接城固界(縣冊)漢
水自南鄭又東得長柳渡長柳村名也(水經注)南鄭有
長柳桓香西橋三鎮(九域志)
上水渡鎮在縣南十里(縣冊)
沙河鎮在縣西二十五里(縣冊)
彌勒院鎮在縣北三十里(縣冊)
通漢橋在縣東關南井巷後邑民張文盛李光彩等
捐貲重建(府志)
沙河橋在縣東與東門吊橋相連(縣冊)
梳洗橋在縣東五里(縣冊)
萬仙橋在縣東南五里(縣冊)
金華橋在縣東南十里金華寺前(府志)
通濟橋在縣南二里為城東要津舊用木橋屢圯嘉
靖丁酉易以石有記(府志)
明珠橋在縣西二里(縣冊)向傳一斗戶量米得一珠吞
之化龍而去排蕩成渠後橋其上(府志)
小河橋在縣西十里(縣冊)
長亭橋在縣西北八里(賈志)
上水渡在縣西南五里漢江上通褒城路有官船水
夫(府志)
下水渡在縣南三里漢水上通城固縣往興安州水
路有官船水夫二渡皆夏秋設官船冬春設徒杠(府志)
老古渡在縣東南十里漢江上(府志)
(附縣境古橋)洪溝橋在縣東十八里新舖明萬歷三十一
年修今無(府志)
褒城縣
鷄頭關在縣北八里(明一統志)關口有大石狀如鷄頭因
名自此入連雲棧(潜確類書)明嘉靖間知縣張庚立關南
鎻鑰坊題天下竒觀四字崇禎七年流賊由陽平關
入分道寇漢中官軍斷棧道守鷄頭關賊不得前舊
有巡檢司今廢(府志)關在七盤山下程軏詩山盤七曲
下鷄頭(縣志)
馬道關在縣北九十里今名馬道驛(縣冊)有分防把總
(縣志)
武曲關在縣北一百五里武曲山上(縣圖)飛仙閣即今
武曲關北棧閣五十三間總名連雲棧(鄭樵通志)諸葛亮
相蜀鑿石架空為飛梁閣道(華陽國志)飛仙嶺有閣道即
入蜀路(方輿勝覽)飛仙閣詩土門山行窄微徑緣秋豪棧
雲闌干峻梯石結搆牢(杜工部集)
虎頭關在縣北棧一百四十里居焦巖舖武關驛之
中界(縣冊)
棧道在縣北十里褒谷口(縣冊)秦棧道千里通於蜀漢
(戰國策)漢王之國張良送至褒中因說漢王燒絶棧道
顔師古曰棧道即閣道蓋架木為之魏書崔浩曰險
絶之處傍鑿山石而施版梁為閣(史記留侯世家注)褒水經
大石門歴故棧道下谷俗謂千梁無柱也(水經注)諸葛
武侯與兄瑾書曰前趙子龍退軍燒壞赤崖以北閣
道緣谷一百餘里其閣梁一頭入山腹一頭立柱於
水中今水大而急不可安柱後武侯卒於渭上魏延
先退而焚之自後案舊修路者無復水中柱(地理通釋)斜
谷至鳳州界一百五十里棧閣二千九百八十二間
版閣二千八百九十二間明弘治間重修自雞頭關
起棧閣八十五間前一里至石洞橋閣三間一里至
石嘴七盤棧閣七十二間七里至獨架橋棧閣一百
四十二間上阻石崖下臨龍江最為險峻明嘉靖二
十三年縣令張庚去編綳砌以石三里至倚雲即響
水灘棧閣五十一間前有石佛灣盤龍塢二棧共八
十五間七里至老君崖棧閣三十五間四里至堡子
舖棧閣六十間四里至飛石崖棧閣一百四十五間
一里至閻王碥棧閣一百二十間憑虚最險三里至
架雲棧閣九十二間八里至逍遥即青橋十七里至
馬道舖橋棧閣十間十里至順平棧閣三十四間十
里至甜竹碥閣道三十六間今易以石三里至三岔
舖即馬道驛南一里橋閣二間邑人李瓉鑿石為之
五里至燕子崖棧閣六十一間巨石横亘江瀠崖溜
明嘉靖二十八年主簿伍魁捐砌為二十洞二十里
至鳴玉即簸箕棧閣六十八間二里至虎頭關棧閣
三十八間一里至上天橋棧閣五十八間三里至武
曲橋橋棧三間二里至火燒碥棧閣一百二十一間
一里至碧綃棧閣四十五間二里至石梯棧閣一百
二十五間先以木為梯明嘉靖七年易以石七里至
青雲即臘魚溝橋棧二間數十步至臘魚潭棧閣三
十六間褒之所葺治者止此自臘魚潭而北又有焦
崖舖黑龍灣飛仙閣石溝橋八里關雲門新開嶺安
山灣青陽等棧(府志)
褒斜谷在縣東北十里自此入連雲棧道魏武謂斜
谷為五百里石穴蓋極言其深險也(府志)入蜀漢道其
西南曰褒谷從褒入南曰駱谷從洋入東南曰斜谷
從郿入其所從皆殊舊志謂首尾一谷非是其棧道
所出有四從成和階文出者為沓中隂平道鄧艾伐
蜀由之從兩當出者為故道漢高帝攻陳倉由之從
寶鳳出者為今連雲棧高帝之南鄭由之從城固洋
縣出者為斜谷道武侯屯渭上由之此三谷四道者
關南之險阨攻取所從來固矣(雍大記)
宗營鎮在縣東二十里交南鄭界(縣冊)
褒城鎮在縣南十里(府志)褒縣有褒城鎮(九域志)今名打
鐘壩(縣冊)
長林鎮在縣南二十里即長寨(縣冊)
高臺壩鎮在縣南七十里(縣冊)
(附縣境古關隘)松梁關在縣南一百二十里俗訛松南關(縣冊)
東西亂山相接南即巴州界(舊志)米倉關在縣南一
百七十里(舊志)進從征蜀道陳倉入興元度米倉關其
地荒塞不通進伐木開道七百里(元史李進傳)漢陽關
在縣西北二十里漢時所立昭烈嘗破夏侯淵於此
(雍勝略)十里關在縣北六十里以距青橋十里故名
今廢(縣志)甘亭關在縣北九十里(寰宇記)隋開皇初置
在牛頭山北(杜氏通典)褒城縣牛頭山北有甘寧關(唐書地理)
(志即按廿寧疑甘亭)馬盤寨在縣西北(舊志)唐天復二年王
建將王宗播攻興元取金牛黑水西縣褒城四寨又
攻馬槃寨克之(通鑑)褒縣有橋閣鎮(九域志)
栢鄉橋在縣東南二十里栢鄉舖(府志)
大通橋在縣南門外(府志)
西河橋在縣南一里(府志)
何家板橋在縣南一百里(縣圖)
兩漢橋在縣西五十里(府志)
天生橋在縣北十里七盤山下大石横亘江中舉足
可渡天然生成故名(府志)
永安橋在縣北二十五里即麻坪橋(府志)
青水橋在縣北五十里連雲棧内(府志)
鎮西橋在縣北九十五里跨馬道西溝上即西溝橋
(府志)
新開橋在武關驛東跨武關河上(府志)
飛霄橋在縣北武曲舖前跨石溝河(府志)
樊河橋在縣東北九十里跨馬道河上(府志)在馬道驛
北漢將樊噲所建歲久傾圮太守蘇公捐修路通秦
蜀民甚便(李良漢修橋記)
黑龍江渡在縣東門外黑龍江上水夫八名(府志)
山河渡在縣東門外山河堰渡口(府志)
小江渡在縣東褒水支流小江上水夫一名(府志)
兩河渡在縣南二十里褒水漢水合流處(府志)
賈村渡在縣東三十五里黑龍江上(府志)
城固縣
南樂堡在縣西二十五里即廖家營(縣冊)
隂平鎮在縣南十八里(縣冊)蜀景曜中張翼董厥詣陽
安關口為諸圍外助至隂平留住待之(蜀志姜維傳)白水
東南逕隂平故城南(水經注)今名太平村(縣冊)
袁揚鎮在縣北十里即七星寺(縣冊)
原公鎮在縣北二十五里(縣冊)
文川鎮在縣北三十五里與南鄭交界即文川口(縣冊)
(附縣境古關)南木槽關在縣南三十里元末置東接圪兜
坡南接天池山北距漢江西繞沙河通西鄉縣界(縣志)
今廢(府志)北木槽關在縣西北三十五里元末置東
連深背嶺南接遊山西繞獅子山北距亭子嶺通文
川接連雲棧(縣志)明洪武初蜀將吳友仁謀復漢中守
將金興旺請援徐逹命傅友德以精騎三千徑趨黑
龍江夜襲木槽關攻斗山巖(明紀事本末)今廢(府志)
段橋在縣東關外橋橫溪上覆橋以亭義民段友海
建孫衮重修(縣志)
二橋在縣東南二里(縣志)
甎橋在縣西南一里(縣志)
三橋在縣西南二里(縣志)
十石橋在縣西南二里(府志)
沙河橋在縣西南十五里跨南沙河上(縣志)
張橋在縣大西門外義民張成建(縣志)
葉家橋在縣西八里有渠横大道舊橋以木邑紳葉
孕秀兄弟易以石上鏤石欄(縣志)
十里橋在縣西十里(府志)
磨石橋在縣西十里(府志)
袁楊橋在縣西北十里跨北水河上(縣冊)
望仙橋在縣西北二十里斗山灣(縣志)
薛公橋在縣西北二十五里宋紹興間縣令薛可先
開渠灌田民懷其惠(縣志)
大安渡在縣西三十里漢水上水夫一名(縣志)
隂平渡在縣西南十五里漢水上水夫一名(縣志)
白崖渡在縣西南四里漢水上水夫一名(縣志)
柳渡在縣南四里漢水上(縣志)
孫家渡在縣東南四里漢水上(縣志)
丁家村渡在縣北八里壻水上(縣志)
留村渡在縣北五里壻水上(縣志)
蘇村渡在縣東五里壻水上(縣志)
(附縣境古橋)折桂橋在儒學櫺星門外前五十步上有折
桂亭已圯嘉靖間縣令楊守正移北五步又圮豐
樂橋在儒學之西上有觀音閣嘉靖四十二年燬(縣志)
洋縣
渭門鎮在縣東一百二十里(縣志谷按地理通釋宋於駱口置石佛堡於)
(子午谷口置陽嶺寨西城路置渭門鎮蓋與子午駱谷兩關相為首尾自長安通梁漢以駱谷子午為徑)
(道也)
真符鎮在縣東南六十里(縣志)
謝村鎮在縣西二十五里(縣冊)
壻水鎮在縣西北四十里接城固縣界以其近壻水
故名(縣志)唐廣明元年上嘗幸興元至壻水(通鑑)唐公昉
盡室昇天其壻會出不得偕昇今其地為壻水鎮(蔡交)
(洋州詩自注)興道縣有壻水鎮(九域志)
(附縣境古關隘)槐樹關在縣東五十里明置出盩厔走黑水
峪由此今廢土門關在縣東七十里唐置今廢
宜娘子關在縣東八十五里宋置因楊文廣妹宜娘
子守此故名明洪武間設守正德間裁(縣志)鐵石關
在縣東九十五里唐置今廢(府志)藥木關在縣南二
十五里唐置係從涪陵貢荔枝驛道今廢桐木關
在縣南五十里宋置今廢重陽關在縣南五十里
宋置今廢(縣志)興勢關在縣北四十三里興勢山上
蜀置(府志)曹爽向漢中平拒興勢下臨黃金谷(蜀志王平傳)
蜀先主遣諸葛武侯出駱谷戍興勢山置烽火樓處
處通照即此(地理通釋)興勢在洋州興道縣北四十三里
今郡城所枕形如一盆外險而内有大谷為盤道上
數里方及四門因名興勢(寰宇記)今廢八里關在縣
北八十里唐置層巖之中平原八里故名由華陽出
盩厔郿縣經此亦要路今廢(縣志)華陽關在縣北一
百五十里華陽山唐置為縣要地(府志)自長安至於盩
厔其驛十有一其蔽曰洋州其關曰華陽(柳宗元舘驛使記)
紹定四年元太子拖雷分騎兵破鳳州趨華陽屠洋
州(通鑑)明嘉靖間設鄉兵守禦今廢水碓關在縣北
二百里宋置今廢平陸關在縣北二百二十里宋
置今廢蒻嶺關在縣北三百里宋置今廢(縣志)三
十六盤關在縣東北一百八十里今廢(雍勝略)三河
關在縣東北二百里即三河口舊道向有廵檢司明
弘治初裁(縣志)三嶺關在縣東北二百餘里據三嶺
唐置今廢(府志)魏正始五年曹爽伐蜀費禕進據三嶺
以截爽自駱谷出扶風隔以終南山其間有三嶺一
曰沈嶺一曰衙嶺一曰分水嶺(通鑑胡注)榆林關在縣
東北二百四十里宋置明設鄉兵守禦今廢白椒
關在縣東北三百里宋置今廢(縣志)洛口戍在縣南
(舊志)洛谷水南流注漢所謂洛口也(通鑑胡注)罄險戍在
縣西北東晉梁州刺史楊亮嘗守此(舊志)鐵城戍在
黃金廢縣西北八十里城在山上極險峻故名(雍勝略)
姜寳據鐵城宋遣梁州刺史蕭思話攻拔之黃金戍
與鐵城對一城在山上一城在山下極其險峻故以
金鐵名(地理通釋)黃金戍在縣東北六十里即黃金峽
蜀將王平與魏曹爽曾相拒於此地(雍勝略)氐人楊難
當令薛健據黃金戍即此谷(海錄碎事)漢水經大小黃金
南山有黃金峭水北對黃金谷有黃金戍(水經注)黃金
戍傍山依險峭折七里杜佑曰黃金戍在洋州黃金
縣西北八十里張魯所築南接漢川北枕古道險固
之極者也(通鑑胡注)木馬寨木馬地名在今洋州界無
復遺址(宋白續通典)陽嶺寨在縣東北一百二十里
石佛堡在縣東北六十里(縣志)
天寧橋在縣東五里跨天寧寺溪上舊橋圮天啟三
年邑諸生周昕重修順治間邑人周應瑞父子相繼
修葺康熙二十七年水壞邑令鄒溶捐修有記(縣志)
八里橋在縣東八里(縣志)
貫溪橋在縣東十里(縣志)跨貫溪(縣冊)
龍亭橋在縣東二十五里龍亭舖(府志)跨龍溪(縣冊)
萬春橋在縣東三十五里萬春舖(縣志)
真符橋在縣東南六十里真符鎮(縣志)
雙鳳橋在縣西關以王氏雙節故名(府志)
解元橋在縣西二里橋成適邑人蕭靖發解故名(縣志)
五里橋在縣西五里(縣志)
乾溝橋在縣西六里(縣志)
謝村橋在縣西二十五里楊填堰水所經(縣志)
基公橋在縣西二十五里(縣志)
火燒橋在縣西三十里(縣志)
五間橋在縣西三十里(縣志水按圖跨壻河上)
湖橋在舊州治北囿中有湖有橋文同詩湖上雙禽
泛泛橋邊楊柳依依(明一統志)
翟家橋在縣東北十五里(縣志)
壻水渡在縣西四十里壻水上通城固縣路東岸壻
水舖西岸漢王城渡船各設一隻每十月兩縣督夫
撘長橋二月仍以船渡蓋八郡之大路自漢王城以
東至渭門共十六渡係漢江各渡有水夫(縣志)
稱鈎灣渡在縣西三十五里漢水上(縣志)
智果寺渡在縣西二十八里漢水上(縣志)
謝村渡在縣西二十五里漢水上(縣志)
六陵渡在縣西十五里漢水上俗訛栗林(縣志)
新坊渡在縣西南二里漢水上通西鄉路(縣志)
飲馬灘渡在縣南五里漢水上(縣志)
官渡在縣東南十里漢水上北岸南壩村南岸望江
舖往西鄉縣之路(縣志)今一名望江渡(縣圖)
閻家渡在縣東十二里漢水上(縣志)
龍江渡在縣東十八里漢水上(縣志)
旋絲渡在縣東二十五里漢水上(縣志)
鋪灘渡在縣東四十五里漢水上(縣志)
黃金渡在縣東六十里漢水上通西鄉路北岸新添
鋪南岸真符鎮至環珠渭門之陸路也(縣志)
白沙渡在縣東一百三十里漢水上出黃金峽口通
西鄉路(縣志)
金灘渡在縣東九十里黃金峽内(縣志)
大陽灘渡在縣東一百一十里黃金峽内(縣志)
西鄉縣
團樂關在縣東南一百五十里據高川明正德間副
憲來天球駐兵於此平荆襄賊(府志)
火爐關在縣東南二百里明以王剛之亂建(府志)
父子關在縣東南二百里父子山漢將徐氏父子守
此故名(縣志)
土門關在縣東南三百餘里(府志)
鹽場關在縣東南三百七十里有廵檢司明成化中
王剛之亂官軍守此(府志)
皂軍關在縣南五十里(賈志)皂軍山在西鄉南相傳張
光嘗屯兵於此又南五十里有皂軍關(雍勝略)
九園關在縣西南三百三十里(縣圖)
白陽關在縣西南四百里(縣冊)交四川界(縣志)
大巴關在縣西二百里(縣冊)大巴山通四川巴州界有
巡檢司(府志)
柴埡關在縣北三十里(縣圖)
漁渡壩營在縣東南三百一十里接四川通江縣界
明隆慶間何勉倡亂勦平之移通判駐此崇禎間改
設守備今增設遊擊(縣志)
故縣堡在縣東南一百五十里明正德中置(縣志)
茶溪鎮在縣東一百一十里(縣冊)
子午鎮在縣東北一百四十里(縣冊)有廵檢司今裁(府志)
(附縣境古關隘)臨岸碥關在縣南一百二十里望軍關在
縣南一百二十五里老君關在縣南一百三十里
白熊關在縣南一百五十里望星關在縣西南
一百九十五里(舊志)小洋在縣南一百五十里驚
軍壩在縣西南一百五十里舊俱有官兵防守今無
(府志)
平政橋在縣新城東門外跨濠上架木為之(縣志)
二里橋在縣西二里(府志)
南渡橋在縣南一里木馬河渡口(縣志)
東渡橋在縣東三里木馬河渡口(縣志)
洋溪渡在縣東十里洋溪河上有水手(府志)漢水又東
右會洋水川流漫闊廣幾里許(水經注)
白沔渡在縣東七十里白沔峽渡夫六名(府志)
茶溪渡在縣東一百一十里茶溪鎮(縣冊)在漢江上通
石泉縣路有水夫(縣志)石泉人胡登捐貲造船十隻自
縣至茶溪鎮接遞水站(賈志)
平地渡在縣西南五十里平地河上有水手(府志)
風口渡在縣西六十里通城固縣路有水夫(府志)
子午渡在縣東北一百五十里子午河上即子午谷
口西流入漢處(縣志)
鳳縣
進口關在縣東一百五十里與寳鷄縣接界(縣冊)
嚴三嶺關在縣東南六十里(縣冊)
廢丘關在縣東南七十里(縣冊)亦曰費丘有分防把總
(府志)
柴關在縣南一百二十里(縣圖)
武休關在縣南二百三十里接褒城界(縣圖)今置武關
驛(府志)梁泉有武休鎮(九域志)褒斜谷旁連武休關又極
東為饒風關異時獨倚饒風以控商虢由武休以逹
長安故當關為蜀之咽喉向來撒離喝寇饒風以廹
仙人吳玠劉子羽以死守故不失西蜀諸關不可不
嚴其備(方輿勝覽)
馬嶺關在縣西四十五里(縣圖)周顯德二年遣將王景
等入散關攻蜀秦州蜀將李廷珪遣别將據馬嶺寨
(通鑑)
畫眉關在縣西南一百九十五里(縣圖)當秦蜀之交為
褒斜要路(舊志)
青崖谷隘在縣東三十里(縣圖)
連雲棧在縣東(府志)陜西棧道長四百二十里自縣東
北草凉樓驛為入棧道之始南至褒城之開山驛始
平為出棧道之始(輿程記)
土關隘在縣東南三十五里(縣冊)自青岡坪&KR1631;過武休
關山寨至此甚險峻元將汪世顯取蜀經此(明一統志)
留壩在縣南一百九十里(縣冊)明設廵司弘治間遷於
廢丘關正德中又徙柴關今仍曰留壩巡司有分防
把總(府志)
清風閣在縣東北一百里今一名北星(縣冊)唐僖宗曾
駐蹕於此山險林密盗賊出沒明嘉靖八年設巡司
戍守(府志)
避難寨在縣南六十里(縣圖)
吳曦堡在縣南二里即今東西二堡子山(縣冊)宋吳曦
所築(府志)
黃牛堡在縣東北一百一十五里交寳鷄界(縣冊)據黃
牛寨山當散關之衝吳玠將楊從乂所築(府志)紹興三
年金將烏魯折合出和尚原陣北山谷路狹多石舍
馬步戰大敗移砦黃牛(宋史吳玠傳)紹興三十一年金合
喜扼大散關遣騎攻黃牛堡璘擊敗之(吳璘傳)丙修黃
牛堡築趙興原屯千餘人鳳州秋防原尤為險絶紹
興初州治于此(安丙傳)
南星鎮在縣東南九十里(縣冊)
廟臺子鎮在縣東南一百五十里(縣冊)
方石鎮在縣西三十里(縣冊)梁泉縣有方石鎮(九域志)
白石鎮在縣東北十里即古白澗鎮(縣冊)周顯德二年
蜀將李廷珪遣兵出斜谷白澗又分出鳳州北黃花
谷(通鑑)鳳州梁泉縣有白澗鎮(九域志)
(附縣境古關隘)仙人關在縣西南一百二十里接徽縣界(府志)
紹興四年吳玠命璘别營仙人關以防金人深入(宋史)
(吳璘傳)紹興四年金撒離喝欲道仙人關入蜀玠築壘
關外楊政曰此地為蜀扼塞出竒擊之敵遁去(楊政傳)
仙人關興之東境距利州纔七驛(中興四朝志)敵憑和尚
原下視散關僅如螘垤猝有緩急惟仙人關可恃(方輿)
(勝覽)路分左右自成州經天水出皂郊堡直抵秦州此
左出之路自兩當趨鳳州直出鳳翔大散關至和尚
原此右出之路(明一統志)榆林隘即榆林鋪在縣南一百
里(縣冊)梁山州隘在縣北五十里(縣冊)土地埡隘在
縣北六十里(縣冊)又縣有斜石竇家石樓西谷等隘
皆險處(縣志)松林堡在大散關旁宋時置戌守于此
與散關相犄角(府志)大散關在鳳州梁泉縣松林堡南
(通鑑)黃花鎮在縣東北十里即唐之黃花縣地(賈志)縣
有黃花鎮(九域志)黃花鎮在梁泉縣界有黃花川大散
水入焉(通鑑胡注)今廢(縣圖)縣有保安東河橋鹵土等鎮
(九域志)
廢丘橋在縣南廢丘關跨野羊河(府志)
高家橋在縣東南一百二十里高橋舖(府志)
三岔舖橋在縣南五十里三岔驛(府志)
松林橋在縣南一百一十里松林舖(縣圖)
柴關橋在縣南柴關(府志)
留壩橋在縣南留壩(府志)
鳳橋在縣城西門外(縣冊)
桑坪橋在縣西二十里(縣圖)
石獅子橋在縣東北九十里石獅子鋪(府志)
(附縣境古橋)連雲橋在縣東北四十五里今廢(縣冊)斜谷
橋在縣東二里跨斜谷水上(明一統志)今廢(縣圖)草涼橋
在縣東北六十里草涼驛有分防千總(府志)今廢五
子崖橋在縣南七十里野羊鋪今廢榆林橋在縣
南一百里榆林鋪今廢(縣圖)石峽橋在縣南六十里
今廢石窰橋在縣南八十五里今廢駟馬橋在
縣南八十五里今廢(縣冊)縣境有判官橋小橋十里
頭橋(賈志)長橋在縣東北(舊志)
寧羌州
鐵鎻關在州東五十里有防兵(州志)
牢固關在州西南四十里(縣志)
七盤關在州西南六十五里(州志)唐廣明初行營都統
王鐸置關於沮水七盤三溪木皮嶺以遮秦嶺(唐書黃巢)
(傳)
陽平關在州西一百里關城東西徑二里南倚鷄公
山之峻北靠嘉陵江之險(州冊)今有陽平關營(州志陽按古)
(平關即白馬城在今沔縣西中間更置于此仍舊名耳明一統志以為即古陽平關誤)
五丁關在州北四十五里金牛峽(州冊)
(附州境古關隘)白水關在關城西南百八十里故關城在梁
州金牛縣西(梁州記)白水阻險棧閣敗絶(後漢書隗囂傳)公孫
述使將軍侯丹開白水關(公孫述傳)建安十六年劉璋令
備督白水軍十七年楊懷高沛仗兵守關頭備勒兵
徑至關頭併其兵關頭即白水關頭也白水關在廣
漢白水縣劉璋置守於此賢曰白水關在今梁州金
牛縣西東北至關城百八十里(通鑑胡注平關域即古陽關)金牛
縣南有故白水關(通典)除口戍在州西北梁天監十
四年任大洪破魏東洛(在四川昭化縣)除口二戍(舊志)青烏
鎮在州西北(舊志)在三泉縣(武德四年置縣)西四十里(九域志)元
祐前置(輿地紀勝)大安鎮在州北九十里明正德中知
州謝豸修築鎮房周圍三百四十七間立東西二門
樹以樓櫓今廢(府志)
永濟橋在州東門外(州志)
通惠橋在州南門外(州志)
天生橋在州西南八十里水田坪其地有山高數十
仞河水自山下入川石生成如橋然(府志)
永惠橋在州西門外(州志)
五丁橋在黃金峽内(州志)
起鳳橋在州北門外上有坊(縣志)
逓運橋在州北一里(縣志)
胡溝橋在州北一里(縣志)
幹橋在州北十里金牛峽(州志)
龍門渡在州西北一百里嘉陵江上(府志)在陽平關西
十里額設渡船一隻水手二名(州冊)
(附州境古橋)大安橋在大安鎮東門外跨頻倉河明知縣
盧大謨捐修今廢(縣志)
沔縣
銅錢壩在縣西四十里(縣圖)左澗右山僅通線道中建
古蓋樓扼西路之要(縣志)
賈旗寨在縣東北十五里(縣圖)
倉臺堡在縣東二十里(縣圖)
舊州鋪鎮在縣東二十里(縣冊)
黃沙鎮在縣東四十里昔時係二鎮東為鐸水西為
仙流後人戶繁集合為一鎮改名黃沙(縣冊)縣有仙流
鐸水二鎮(九域志)
元山鎮在縣東南二十里即石馬城(縣圖)
青羊驛鎮在縣西六十里(縣冊)
(附縣境古關隘)石頂關在縣南三十里宋置今廢(縣志)石頂原
在縣南有石頂關最稱險要(雍勝略)古陽平關(在今縣西)
(一里)漢水西南逕關城北濜水又南經張魯治東山庾
仲雍謂山為白馬寨東對白馬城一名陽平關濜水
南流入沔謂之濜口其城西帶濜水南面沔川城側
二水之交故亦曰濜口城(水經注)建安二十年曹公征
張魯魯使弟衛據陽平關横水築城十餘里攻之不
能拔(魏志太祖本紀)漢褒中有漢陽平關在縣西北(通典)褒谷
西北有古陽平關(周地圖記)蜀有陽平關江關白水關為
三關(張瑩漢南記經按魏志鍾會傳會使荀愷等攻漢樂二城會過西出陽安口使胡樂等前行)
(攻破關城地理通釋以陽安即陽平關誤)百牢關在縣西七十里(雍勝略)
西縣有關官有百牢山(隋書地理志)城固西南有百牢關
(唐書地理志)隋置關在西縣即今沔縣西南今名百牢關
(通典)杜甫詩䕫州險過百牢關寰宇記在漢中西縣西
南隋開皇中置以入蜀路險號曰百牢關一云置在
百牢谷元和志百牢關在西縣西南三十步隋置白
馬關後以黎陽有白馬關故更此名為入川之隘口
(杜詩錢注)李商隠詩莓苔滑百牢圖經云百牢關故基在
今興元西縣西南兩壁山相對六十里不斷漢江水
流其中乃入金牛峽益昌路也(李商隠詩注)火燒關在
縣西北大安河今廢(縣志)蔣家營在縣東五十里(舊志)
魚孔隘即今老虎溝在縣西南十里今廢(縣冊)宋淳
祐三年四川判司言蒙古破大安軍忠義副總管楊
世安守魚孔隘孤壘不降有特立之操可任責邊防
詔以世安就知大安軍(通鑑)潭毒山寨在縣西八十
五里宋紹興三年金撒離喝入興元劉子羽保潭毒
築壘山上以此山峻拔寬平且有水也(縣志)鐵山寨
在縣西北五里今廢(縣冊)山勢極稱險峻麓開平地宋
姚仲置寨其内以拒金人(舊縣志)
舊州橋在縣東二十五里跨舊州河上(縣志)
黃沙橋在縣東四十里跨黃沙河東有石坊明御史
任維賢題安流永濟(縣志)漢水又東黃沙水左注之水
側有黃沙屯諸葛亮所開也(水經注)
仙留橋在縣東四十里仙留鎮東鐸水鎮西(縣冊)順治
十年知縣李煊重修(縣志)
新橋在縣西五里(縣志)
沮水渡在縣西三十里通寧羌州路有官船水夫(府志)
略陽縣
九股樹在縣東北六十里正德間移白馬巡司於此
今革(府志)
罝口在縣西北三十里寶虹山下沿江迤西五里弘
治初設巡司(府志)宋開禧二年金人由扳閘谷遶出關
後遂陷吳曦退屯罝口(通鑑)
峽口鎮在縣東一百里(縣志)
沮水鎮在縣東一百三十里(縣冊)順政縣有石門沮水
二鎮(九域志)
橫現鎮在縣西十五里(府志)
明水鎮在縣西四十里(縣志)
石門鎮在縣西九十里鎮有石門渡在石門河上(縣志)
漢水又東經石門灘山峽也(水經注)此門蓋漢所穿久
經荒塞魏永平中詔賈三德開創舊路閣廣四丈路
廣六尺填溪棧壑坪險架危自回萬至谷口二百餘
里(魏王遠石門銘叙)
(附縣境古關隘)略陽關在縣東南八十步(雍勝略)明洪武初伐
蜀傅友德領前鋒出秦州奪略陽關(明世法錄)興城關
在順政縣(今略陽)南五里(元和志)順政縣南有興城關(唐書)
(地理志)大桃戍在縣東(舊志)宋元嘉十一年蕭承之討
楊難當其黨趙温等退據大桃(通鑑戌按元和志有大城在順政縣東)
(南四十九里寰宇記謂之大姚戍元一統志大姚驛在略陽縣東四十五里蓋即大桃戍也)萬
仞砦在縣北(舊志)乾德二年王全斌伐蜀自鳳州後乾
溪渡克萬仞燕子二砦(宋史王全斌傳)萬仞山在長舉縣後
有關(元一統志)
通惠橋在縣東門外山溪時漲修廢無常(府志)
木瓜橋在縣東五十里(府志)
五間橋在縣東九十里五石相接(縣志)
翠秀橋在縣西三十里罝口鎮中龍水溝下(縣志)
天生橋在縣西六十里有石長七丈闊二丈橫大澗
如天生然(府志)
白水渡在縣北一百二十里白水河上(即嘉陵江)有官船
通徽縣路(府志)
八渡在縣北十五里八渡河(府志)
橫現渡在縣西(縣冊)横現河上(縣志)
官渡在縣西門外嘉陵江上水夫三名(縣志)
夾渠渡在縣東二里夾渠河上(府志)
沮水渡在縣東一百二十里沮水河上有官船通沔
縣路(府志)
榆林府榆林縣
常樂堡在榆林東三十里南至葭州一百四十里北
至大邊半里東至雙山堡四十里漢榆溪地名岔河
兒(延綏鎮志)成化十一年廵撫余子俊修營堡十二座常
樂係創治弘治二年廵撫盧祥因其地沙磧無水徙
於北二十里置今堡東通柳樹會官家岔之運道西
通鐵爐莊殺草灣之炭窰(明世法錄)嘉靖二十五年寇犯
常樂堡遊擊高天吉等敗之(明紀事本末)地在平川周三
里零五十步樓鋪十五座係極衝中地萬歷六年重
修高三丈五尺邊垣長一十八里有竒墩臺三十七
座有分防守備邊外有白崖河為鎮軍草地(延安府志)
雙山堡在榆林東少南七十里南至葭州五十里北
至大邊十里東至建安堡四十里漢真鄉縣地明正
統間築水地寨成化時余子俊移築今堡併柳樹會
兵守之(延綏鎮志)嘉靖時總督曾銑言自雙山起至龍州
城計四百九十八里邊墻宜築(圖書編)成化元年都御
史王越擊寇於雙山堡敗之(名山藏)城在山岡周三里
九十步高一丈九尺東西南門三樓鋪二十四座東
北深溝南面峻坡深壑惟西稍平係極衝中地萬歷
六年重修邊垣長三十里有竒墩臺四十座有分防
守備邊外有邵家梁為鎮軍草地(延安府志)
歸德堡在榆林南四十里南至魚河堡四十里東至
常樂堡四十里西至響水堡四十里唐党項州(延綏鎮志)
歸德魚河在榆林鎮之南適當河套之正中(圖書編)明
成化中廵撫余子俊建在半山半川周二里六十七
步南北門二樓鋪十五座係腹裏中地嘉靖十九年
增築西關萬歷五六年重修高三丈有分防把總(延安)
(府志)
魚河堡在榆林南八十里南至米脂縣九十里東至
榆林石佛堂界六十里西至響水堡四十里地名黑
土圪塔(延綏鎮志)明正統二年置魚河堡於九股水成化
十一年廵撫余子俊移置今所居無定明堂兩河之
會撤魚兒河軍守之(明世法錄)侍郎葉盛等請以魚河官
軍移守添築新堡(圖書編)城在半山周三里三百步南
北門二樓鋪十五座係腹裏上地隆慶六年增修高
三丈萬歷四年甎砌牌墻垜口有分防守備(延安府志)
鎮川堡在縣南一百四十里(縣冊)北至魚河堡五十五
里(延綏鎮志)明嘉靖二十九年廵撫張珩建城在平川周
一里三分係腹裏上地(延安府志)
保寧堡在榆林西三十里南至歸德堡四十里北至
大邊一里西至波羅堡四十里古梁城地(延綏鎮志)明成
化間廵撫盧祥建弘治二年廵撫劉忠移築今堡嘉
靖四十三年廵撫胡志䕫增修城在平川周二里一
百四十步高一丈九尺南門一樓鋪七座係極衝下
地萬歷六年重修九年參將臧士賢增築東關邊垣
長二十里墩臺三十六座今設守有大川口在堡外
二十五里有分防守備(延安府志)
舊常樂寨在縣東南四十里(縣圖)
劉官寨在縣南二十里(縣圖)
魚兒峁在縣南一百里(縣圖)
碎金鎮在縣南一百三十里(縣冊)康定初黃德和以二
千人屯碎金谷(宋史劉平傳)
(附縣境古隘)黑山營在榆林西北十里今廢(縣冊)明巡撫余
子俊築堡寨植柳萬株(賈志)康定元年都監王珪至黑
山焚虜族帳(宋史王珪傳)成化中都御史楊一清言黑山
營可伏重兵毋移徙(明世法錄)嘉靖七年令巡撫等官於
横城以北至黑山營坍塌邊牆一切修補(名山藏)
榆陽橋在縣南門外榆溪水上(縣冊)廵撫吕雯修(延綏鎮志)
響岔橋在榆陽橋南五里(延綏鎮志)
清波橋在縣西門外西河水上巡撫李尚智同知邵
世禄建康熙十年重修改曰碧潯(延綏鎮志)
懷遠縣
三捷關在波羅堡西二十里馬鞍山(延綏鎮志)今名斬賊
關衆山環列中通一道頗稱險要在縣東二十里(縣冊)
波羅堡在懷遠東四十里南至綏德州二百二十五
里北至大邊十三里東至響水堡四十里漢白土縣
地正統十年巡撫馬恭置以有波羅寺因名(延綏鎮志)嘉
靖三十二年寇犯波羅堡都御史王以旂擊敗之(明世)
(法錄)城在山畔周二里二百七十步東西門二樓鋪十
座係極衝中地萬歷元年重修六七年加高共高三
丈五尺磚砌牌墻垜口邊垣長三十五里四十七步
墩臺三十五座今設守(延安府志)
平夷堡在縣東七十里(縣圖)
響水堡在懷遠東南八十里南至綏德州一百二十
里北至大邊七十里東至歸德堡四十里漢圁隂地
(延綏鎮志)明成化二年尚書王復移出黑河山易名平夷
九年巡撫余子俊言平夷水脉頓涸其響水舊堡尚
完好可居乞還舊處(明世法錄)城在山坡周三里二百一
十步南北門二樓鋪八座係極衝中地西南倚山萬
歷六七年增修高三丈磚砌牌墻垜口邊垣長十九
里二百七十六步墩臺二十二座有分防守備(延安府志)
威武堡在懷遠西四十里南至安塞縣三百里北至
大邊四里西至清平堡四十里漢白土縣地後為響
鈴塔(延綏鎮志)成化二年尚書王復請以大兔鶻堡移出
響鈴塔撤大兔鶻堡軍守之(明世法錄)城在山阜周二里
八十步南北門二樓鋪十四座係極衝上地萬歷六
六增修高三丈五尺甎砌牌墻垜口邊垣長三十四
里三百二十一步墩臺二十六座南面平衍北有溝
通滉忽都河東西山□近城平漫負溝微險有分防
把總(延安府志)
清平堡在懷遠西八十里南至延安衛屯七十里北
至大邊十五里西至龍州城三十里漢白土縣地後
為磚營兒(延綏鎮志)明成化十一年邊備尚書王復移白
洛城於甎營兒易名清平後巡撫余子俊言清平去
水太遠乞仍舊處其新堡撥兵守護延綏參將房能
奏白洛城北地名甎營塞門堡北地名榆柳依據險
阻水草便利又與大兔鶻龍州城徑接可將安定守
軍併入白洛總制鄧璋言清平堡大澗墩至中沙墩
二十四里邊墻宜修(明世法錄)嘉靖二十五年寇入梁家
墩犯清平堡遊擊高極追之陷伏敗隆慶元年寇犯
小芹河復攻清平堡遊擊郭鈞固守不下乃引去(明紀)
(事本末)城在山原周三里八十步南北門二樓鋪十三
座係極衝中地隆慶六年加高萬歷六年增修高三
丈二尺甎砌牌墻垜口邊垣長三十一里二百六十
九步墩臺三十一座有分防守備堡南平衍通白洛
卧牛等城東北有溝有鮓鮑湖在邊外五十里其水
貫墻而入岸基傾圮靖邊監司文作於邊外得石數
丈用以障水鑿穴導石若梁焉於石上施城墻基遂
固(延安府志)
(附縣境古關隘)威武關在威武堡西懷德關在波羅堡南
石門砦在波羅堡東十里(延綏鎮志)今俱廢(縣冊)
響水石橋在響水堡南滉忽都河上(延綏鎮志)
下響水橋在滉忽都河上昔河廣半里水從崖落成
化中有僧從水底鑿三窟河流頽叠而下若沃焦尾
閭焉昔之巖際今為鰲背人履其上為石梁其上響
水橋亦然今旁兩窟俱崩中尚有一窟河水過而伏
行石間鐫跡猶存(延綏鎮志)
定邊縣
長城關在縣北五十步長城口(延綏鎮志)明隆慶三年總
督王崇古發寧夏兵從花馬池長城關出邊追擊套
虜於白城子敗之(明世法錄)前任副將王毓瑞補修三間
(縣冊)
甎井堡在定邊東五十里南至新興堡五十里北至
大邊一里東至舊安邊四十里宋鹽州地舊新興堡
有古井以甎砌因名(延綏鎮志)明正統二年置自錢亮敗
後岳嵩退保三山余子俊置新興堡於東海螺撤甎
井軍守之至嘉靖三十二年復修甎井(明世法錄)城在平
川周三里二百五十步東西門二樓鋪十二座四面
平坦係極衝上地萬歷六年加高三丈三尺甎砌牌
墻垜口邊垣長七里墩臺十七座有分防守備(延安府志)
舊安邊營在定邊東一百里南至新安邊六十里北
至大邊一里東至柳樹澗四十里宋鹽州地後為深
井(延綏鎮志)明正統二年置成化十一年廵撫余子俊移
置新安邊後廵撫丁川以舊營為勝廵按李敬亦以
退地棄城非安邊策議與川合後子俊復徙新營嘉
靖三十二年廵撫王輪以舊營切近大邊東連寧塞
西接甎井因復守之(明世法錄)成化九年兵部郎中劉洪
言安邊西南二三十里參將岳嵩新設濠塹陷穽宼
頗知懼正德元年總制楊一清言自安邊營至寧夏
横城三百里墻薄濠淺墩堡稀疎宜幇築挑濬添堡
撥守可為墩臺九百座暖譙九百間(名山藏)城在平川
周四里三分東西門二樓鋪二十座係極衝中地隆
慶六年加高萬歷六年增修高三大九尺甎砌牌墻
垜口邊垣長三十二里二十三步墩臺五十一座有
分防守備(延安府志)
柳樹澗堡在定邊東一百四十里南至永濟堡三十
里北至大邊一里東至寧塞堡四十里地有柳樹澗
因名(延綏鎮志)明天順初設成化九年巡撫余子俊奏守
永濟嘉靖三十七年巡撫董威修復自永濟移守於
此(明世法錄)城在山上周三里七分南北門二樓鋪十八
座係極衝中地隆慶六年加高萬歷六年增修高三
丈三尺甎砌牌墻垜口邊垣長三十三里二百三十
六步墩臺四十八座東面倚山左右闊澗直通境外
有分防守備(延安府志)
新興堡在定邊東南八十里南至走馬城一百里北
至甎井堡八十里東至新安邊七十里宋夏州地舊
有東西海螺二城(延綏鎮志)明初守甎井成化十一年廵
撫余子俊以甎井等四堡寇易窺覘軍馬難於出入
宜就險為守移於迤南東海螺城置今堡削山為城
(明世法錄)正德四年宼伏延綏塞下遣輕騎攻新興堡總
兵侯勛禦之被圍會救至解去(名山藏)城在山上周一
里一百四十六步東西門二樓鋪八座四面溝壑繞
以谿水係次衝中地隆慶六年重修萬歷六年加高
共三丈三尺邊垣長七里墩臺十一座今裁併定邊
營(延安府志)
新安邊營在定邊東南一百三十里南至慶陽府四
百里北至舊安邊六十里東北至永濟堡三十里宋
夏州深河兒地中山坡(延綏鎮志)明成化十一年廵撫余
子俊以安邊營平曠難守請移於迤南中山坡後巡
撫丁川還守舊營十四年子俊為兵部尚書固執前
議言安邊水少且苦昔范仲淹守鄜延必據險與水
因復徙還中山坡(明世法錄)嘉靖二十五年寇由寧塞突
入總制曾銑遣將直搗巢穴親率師由新安邊趣定
邊擊之宼錯愕遂潰(名山藏)城在山坡周四里三十五
步樓鋪十四座背山面水險阻四塞係極衝中地隆
慶六年加高邊垣長一十二里墩臺十七座今裁併
舊營(延安府志)
石澇池堡在定邊南一百里東至新興堡四十里西
至三山堡六十里南至慶陽府三百里地皆鹹鹵東
有石澇池瀦雨雪水人頼汲飲因名(延綏鎮志)明初守甎
井成化十一年廵撫余子俊修城堡十二處創石澇
池堡又於石澇池三山堡把都河各添築一墩(明世法錄)
本宋鹽池地城在山上周三里一百八十四步樓鋪
三座係次衝上地萬歷三年加高共三丈二尺邊垣
長九里二百七十四步墩臺十四座今裁併定邊營
(延安府志)
饒陽水堡在定邊南一百三十里東至沙家掌五十
里西至寧夏蒙城一百二十里南至紅德城九十里
宋夏州地饒陽水頭古蕭關(延綏鎮志)成化十三年余子
俊置屬慶陽後屬延綏城在高原周二里三十步樓
鋪八座係腹裏地萬歷二年重修高二丈七尺東面
倚山西南北三面俱臨天溝崖今二堡皆裁併定邊
(延安府志)
三山堡在定邊西南九十里東至石澇池六十里西
北至花馬池一百五十里南至饒陽水堡七十里宋
鹽池地三山兒(延綏鎮志)明參將岳嵩退保於此成化十
一年廵撫余子俊修城堡十二座創置三山堡撤甎
井軍守之(明世法錄)城在山畔周二里二百四十步樓鋪
三座係次衝中地萬歷三年加高共三丈二尺邊垣
長五里墩臺八座(延安府志)
鹽場堡在定邊西四十里西至花馬池二十里北至
大邊五里南至三山堡九十里(延綏鎮志)榆林西路計十
四堡自龍州城至鹽場堡計五百餘里俱係平川無
險阻處處皆可掏墻而入最為要害(圖書編)明成化十
三年廵撫余子俊置城在平川周二里三分東西門
二樓鋪九座係極衝中地弘治四年廵撫劉忠增修
萬歷三年加高共三丈五尺有分防把總(延安府志)
(附邊外古隘)鷄鹿塞(按邊境圖在今定邊縣西北河套内)河水自窳渾縣西
出鷄鹿塞(延綏鎮志)永元元年車騎將軍竇憲出鷄鹿塞
在今朔方窳渾縣北闞駰十三州志云窳渾縣有大
道西北出鷄鹿塞(後漢書和帝本紀注)永元二年南單于復上
求滅北庭於是遣左谷蠡王師子等將左右部八千
騎出鷄鹿(南匈奴傳)
靖邊縣
鎮羅堡在靖邊東四十里東南至安塞縣三百里北
至大邊一里東至鎮靖堡四十里(延綏鎮志)宋置本夏州
地地名魚口砦明萬歷二十八年增築城在平川周
三百七步高一丈九尺東西南門三係極衝中地邊
垣長三十里墩臺一十座今有分防把總改名鎮羅
堡(延安府志)
鎮靖堡在靖邊東八十里南至安塞縣三百里北至
大邊二里東至龍州城四十里宋夏州地後為白灘
兒(延綏鎮志)明初守塞門成化二年邊備尚書王復請移
於榆林莊易名鎮靖既又移於白塔澗口就快灘河
迤南之險其河深二三十丈長百餘里五年廵撫王
銳進守筆架城八年余子俊請復移還白灘兒即白
塔澗口(圖書編)成化八年寇入延綏鎮靖堡殺千戶黃
琮兵部請追勦之嘉靖四十四年寇犯鎮靖堡參將
魯聰戰死(明世法錄)城在山畔周四里三分南北門二樓
舖十九座係極衝中地北臨快灘嘉靖四十五年為
水所渰隆慶六年加高萬歷六年重修高三丈五尺
甎砌牌墻垜口邊垣長四十里墩臺四十三座有分
防守備(延安府志)
龍州堡在靖邊東一百二十里南至安塞縣三百餘
里北至大邊五里東至清平堡三十五里漢為龍州
宋夏州石堡砦為范仲淹哨馬營(延綏鎮志)明成化五年
廵撫王銳建尚書王復請添軍官於龍城高家緊關
衝要駐劄策應嘉靖中總制曾銑言自龍州城起至
定邊營計四百四十里邊墻宜修(明世法錄)城在平地周
二里二百十六步東西門二樓鋪九座係極衝中地
隆慶六年加高萬歷六年重修高三丈三尺甎砌牌
墻垜口邊垣長三十四里墩臺二十五座四面深溝
東接清平河口西接麻黃梁俱通險要路有分防把
總堡境有鴉兒巷腦四面天險足資保障(延安府志)
把都河堡在靖邊西南七十里南至保安縣一百二
十里北至大邊二十里西至永濟堡三十里在把都
河口宋夏州地(延綏鎮志)明初守柳樹澗成化十一年巡
撫余子俊修城堡十二座創置把都河堡(明世法錄)城周
三里一百八十步高三丈五尺樓鋪十一座隆慶六
年加高萬歷六年甎砌牌墻垜口今裁併寧塞(延安府志)
寧塞堡在靖邊西四十里南至保安縣一百八十里
北至大邊三里宋夏州地舊屬栲栳城(延綏鎮志)明成化
十一年廵撫余子俊修城堡十二座創置寧塞堡正
德元年總制楊一清言自寧塞至定邊營一百六十
三里平衍宜墻者百三十一里險崖宜剷者三十二
里可就為墩臺成化八年侍郎葉盛言宼入道路一
則自寧塞入安定進入金湯川直抵鄜州嘉靖十五
年總制楊天和奏靖邊寧塞之間寇所由入尚書唐
龍議自安南八墩至寧朔墩十七里創築新墻以杜
干溝深入之路自寧朔墩至昌平墩九十里增修重
墻以衛舊安邊孤懸之勢總兵梁震奏於干溝要路
大加剷削干溝之中挑挖濠塹皆要策也(明世法錄)嘉靖
二十五年宼十萬騎自寧塞入犯延安慶陽保安諸
處總制曾銑遣參將李珍夜出塞劫其營帳寇自是
渡河去三十二年都御史王以旂敗賊於寧塞堡(名山)
(蔵)城在山原周四里三分門四樓鋪十八座係極衝
中地隆慶六年增修高三丈三尺甎砌牌墻垜口邊
垣長五十四里墩臺五十四座西面枕山東南北俱
平川逼近紅柳河歲多水患有分防守備(延安府志)
廵檢司鎮在縣南九十里(縣圖)
(附縣境古關隘)范老關在縣西南一里宋范文正公曾屯兵
於此今廢(縣冊)把都關在寧塞堡南把都河水所經
龍城關在龍州堡東(延綏鎮志)
(附縣境古橋)永濟橋在靖邊南荍麥河上今廢(延綏鎮志)
陜西通志卷十六
