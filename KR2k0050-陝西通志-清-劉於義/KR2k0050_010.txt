陜西通志卷十
山川三(延安府)(鳳翔府)
延安府膚施縣
鳳凰山在府西城跨其上雉堞巍然為郡山首上有
鎮西樓宋范仲淹建殘碑猶存今重修(府志)
雲梯山(一名雲夢山)在府北關一名雲夢山文廟在焉又筆
架山在府學東又文廟西北有碧簮山(府志)山形如簮
高數百丈(雍勝略)
草場山在縣西南百五十步山脊入城中與府治相
連(雍大記)
太和山(一名清凉山)在縣城東北七十步其巔最高一峰曰
蓮花峰上有尸毘巖又萬佛洞内有石佛萬餘(潜確類書)
佛書言昔尸毘王割身肉飼鷹後人言膚施即此地
按漢書膚施乃秦縣其時未有佛書此傅會之說也
(雍勝略)又有仙石洞落星巖文岡爛骨泉相傳為樵子
觀仙棋爛骨處(府志)清凉山阿多名人題咏石刻參差
磊落里人呼為詩灣邑令翟善愛其名勒石志之(華岳)
(集)仙石洞下有撒珠坡萬佛洞下有插金崖(縣冊)
五龍山在城東一里(縣圖)膚施倚有五龍山(金史地理志)山
下有黑龍泉(府志)
嘉嶺山在縣東南百八十步南河之濱形勢高峻上
有古塔(縣冊)范仲淹大書嘉嶺山三字刻於石(潜確類書)熙
寧十年帥延因時遊觀南上嘉嶺北上九州臺西北
獵於伏虎龍頭山東閱武於武家坪皆極高深之致
(宋吕惠卿築四堡記)山有先憂後樂宋朝人物第一胸中自有
數萬甲兵泰山北斗出將入相一韓一范各大字山
頂古塔九級唐建洪鐘一口金造(府志)
三臺山在縣南一里(縣冊)有大通寺山下有龍耳泉(府志)
伏龍山(一名虎頭山)在城北五里一名虎頭山(府志)膚施倚有
伏龍山(金史地理志)上郡之名山(郡國志)伏龍山在膚施狀
如卧龍故名(潜確類書)
牡丹山在縣西南四十里許(名山記)牡丹山在膚施名
曰花園頭産牡丹極多樵者以之為薪(潜確類書)相傳杜
甫避亂時遊此(賈志)
卧虎山在府南十里以形似名(府志)
亞支山(一名野猪峽)在府南四十里又名野猪峽(府志)險窄可
避兵南接甘泉界(縣冊)
琉璃山在縣東北八十里(縣冊)在豐林縣北九十五里
(元和志縣豐林故城在東)
(附考)膚施縣有豐林山(隋書地理志)膚施縣有牢山(隋書地理志)
(按二山俱無考)
清水(即區水一名去斤水一名濯筋水)在縣城東北自安塞縣南流入
縣界又東入延長界(縣圖)清水又東得龍尾水口又東
會三湖水水出南山三湖谷東北流入清水清水又
東逕高奴縣合豐林水地理志謂之洧水故言高奴
有洧水肥可㸐水上有肥可接取用之豐林川長津
瀉注北流會洧洧水又有谿谷水注之水西出奚川
東南流入洧水(水經注縣高奴故城在北)膚施縣清水鮮卑謂之
去斤水斤一作筋北自金明縣界流入(元和志屬金明縣今安)
(塞)濯筋水在縣北二十九里又流入豐林縣界耆老
云昔尸毘王割身救鴿身肉並盡於此水中濯其筋
骨因名(寰宇記)膚施縣有濯筋水金志謂之濯巾水(九域)
(志)延水在府城東門外源出安塞縣蘆關嶺東南流
入府境俗稱濯筋水(明一統志)自入境至虎頭峁合西小
河水又逕縣東合杏子河水東流至延長界計行二
百八十里(縣冊杏按西小河即安塞之小平川水又按此子河别是一水非保安之杏子河)
(也)
金明川(一名西小河)在縣西北五里俗名西小河自安塞縣
流來入延水(縣冊)
定㾜泉水(㾜一作甲)在縣東一里百二十步萬佛寺北山半
崖其泉温潔流入延水(雍勝略)以尸毘王割膚療之故
名(府志)
南河水(一名杏子河)在城南門外源自甘泉野猪峽北流至
城東入延水(賈志)一名杏子河自亞支山流至郡城嘉
嶺山下凡四十五里入延水(府志)小河在縣南七里源
出牡丹山東南流四十里入杏子河一名牡丹川又
名杜甫川以子美常居此故名(縣冊)
柳湖水在城南門外昔多種柳其上故名(賈志)種柳穿
湖後延安盛可遊(宋范仲淹詩水按南河柳湖疑即古三湖然無可考)
牧龍川(一名龍泉)在縣東北五龍山下泉池蓋飲馬所也(府志)
龍泉在土軍城東南道左山下牧馬川多産名駒(水經)
(注)龍泉在延州牧龍川多産駿馬(九域志)五龍泉出山
東一里平石縫雄吼甘美上有五龍堂(寰宇記)城東兩
山相夾處俗稱黑龍溝是谷幽處城市中蒼蒼冥窅
近之摸斷碣披蟲刻有雲根雨脈四字(趙廷錫黑龍祠序)
烏耶谷水在縣東(縣冊)源出烏耶谷流入濯筋水(府志)
清化水(一名潘陵川)在縣東四十里源出嘉泉東流入濯筋
河(賈志)嘉泉在豐林廢縣東北耆老云水湧出飛流一丈
噴激可嘉(府志谿一云此即谷水)自安定縣流入即潘陵川(縣冊)
惠民泉在縣南門瓮城内(府志)
暖泉井在府西北五十里泉有七孔其味甘美大寒
衆泉皆凍惟此流溢不減(雍勝略)
石油泉在府南二十五里(府志)高奴縣石脂水水膩浮
上如漆採膏車及燃燈極明(酉陽雜俎)
不流泉在府東十里汲之不竭亦不流(府志)
鷲峰泉在城東北清凉山下泉脈出崖石中清冽可
飲寺僧於懸崖置轆轤垂繩八十餘尺汲之(雍勝略)
安塞縣
天澤山在縣治東五十步其山土石相間上有天澤
泉四時不竭(雍大略)嶙峋挺峙遠瞰清流山上有翟王
泉董翳所鑿又有惠民井在山之㘭處(縣志俱按二泉今堙)
金龍山在縣南門外又名龍吟山與天澤山相連有
石刻金明砦三字(府志)
鳳凰山(一名北邙山)在縣西南二里(縣圖)形若舞鳳又名北邙
山(縣志)
龍安山在縣西一里高數百丈狀如盤龍舊建龍安
砦(雍大記)
靈臺山(靈一作雲又名石嘴山又名石峰山)在縣北五里俗呼石嘴山巨
石高險勢如削成(府志)一名石峰山一峰孤峙二水環
流上建靈臺觀祠真武頗多遊咏(縣志)
青山在縣北七里(縣冊)幽谷清窈石磴盤紆中多洞穴
為邑人避跡之所(縣志)
蘆關嶺在縣北百五十里接靖邊界延水所出(府志)
椒蒿山在縣西北百餘里時有雲氣掘地多蝮蛇(縣志)
獅子山在縣西二十里以形似名上有報恩寺(雍勝略)
鳳頭山在縣西五十里其相近有白晝山(縣志)
摩雲山在縣西六十里近西川(府志)巉巗高聳直逼雲
霄(縣志)
石門山在縣西南百二十里兩山壁立如門洛水經
其下又相近為墨台山(府志)山色如墨不可耕作又馬
超洞在洛河川相傳為馬超所鑿(縣志)
女洛峪在縣西南百二十五里相傳室女坐化今有
寺存(府志)
三塠山在縣西南百三十里即古敷政縣望山也(雍大)
(記)在敷政縣北一里其山土石相雜上有三冡遥望
如塠因名(寰宇記縣敷政故城在西南)
洛水在縣西北百二十里自保安界來東南逕縣西
南入甘泉界(縣冊)洛河在敷政縣西七十里穿番部來
至城下(寰宇記)洛水抵敷政城下東過甘泉鄜坊入白
水境(縣志考詳見圖)
清水(即區水一名清水一名濯筋水又名延水)在縣西北源出蘆關谷南流
抵城下逕鳳凰山會西川水又東南入膚施界(縣志)隂
山西北百七十里曰申山區水出焉而東流注於河
(山海經)區水世謂之清水上郡東流入于長城逕老人
山下又東北流至老人谷(水經注)金明縣有清水(隋書地理)
(志在金明故城縣北)
西川水(一名渾州川)在縣西自保安縣黃花城牛頭坡東南
流入與小平川會(賈志)渾州川水在縣西二十里自閤
門府來至縣西合濯筋水(縣志)西川水至縣東南二十
里合小平川入膚施界注於延水(縣冊)
小平川(即龍尾水一名金明川)在縣西北(縣圖)龍尾水出北地神泉
障北山龍尾溪東南流注清水(水經注)一名金明川隋
改置金明縣取此(賈志)自縣北番部來十五里過縣西
又南流入膚施界合延水(縣冊)
背水在縣北百五十里源出武家南塔東流至卧牛
城三十里入綏德州合於無定河(縣冊)塞門水在縣西
北即圁水無定河之一也(賈志為按賈志以此圁水誤)
上龍湫在縣西北百二十里又下龍湫在縣西南百
里皆旱禱有應(縣冊)
黑龍泉在縣北三十五里(縣冊)
䑛目泉在縣西十五里元孝子王思聰噙水䑛其母
目水甚清冽傍有湧泉寺(縣志)
洗心泉在縣西四十里山麓湧出清湛可鑒眉目邑
人韓一識建洗心精舍(縣志)
龍潭牛在縣西南百二十里潭深水清四時不竭禱
雨輒應(賈志)
甘泉縣
伏陸山在縣城内東北有阿伏斤谷其水出又潜流
隠伏川陸故號伏陸天寳元年改為甘川谷(元和志)唐
置伏陸縣以此(雍勝略)
文昌山(一名鐘樓山)在縣城東南又山之東為東岳山(縣圖)鐘
樓山連峰嵯峨上有文昌閣(縣志)
太崇山(一作大虫山)在縣西北一里許洛水西岸又相接者
有白馬雙峰(縣圖)
筆架山在縣西南二里洛水西岸連太和山(縣冊)三峰
秀拔如筆架與文昌山對峙(縣志)
黑龍山在縣東北二里又相近有雲陽山(縣圖)荒史循
蜚記雲陽帝都此(府志)
太白山在縣北二里雄峙縣城有太白廟址(縣志)
大小勞山在縣北二十里(賈志)甘泉縣有大小勞山宋
狄青與夏人相拒軍疲憩此因名(香祖筆記)大勞山在小
勞山北五里(縣冊)
馬超洞在縣北四十里與安塞接界崇山峻嶺上有
十餘石洞洛水逕其下與青州城對峙道通邊塞相
傳為馬超屯兵處(縣志)
野猪峽在縣北四十五里與膚施縣亞支山接(府志)山
有屯兵古戍杏水出其下北流入延郡(縣冊)
太和山在縣西南五里一峰突起高聳孤立洛水經
其下(縣志)
神林山在縣西南二十里中有神祠(雍勝略)連山包絡
此山獨高於諸峰下有龍湫禱雨輒應(縣志)
温泉山在縣南(縣冊)山下有温泉(雍大記)
雕隂山(一名秦望山)在縣南二十里洛水西二百步山多土
穴為鷹雕所居又名秦望山(寰宇記)雕隂山在雕隂縣
西南(應劭注)雕隂寒食足遊人(唐韋莊詩)其相近有門限嶺
(縣冊在雕隂故城縣南)
聖石巖在縣東三十里(雍勝略)
清泉山在縣東四十里林木叢茂山路﨑嶇通臨真
要徑(縣志)
左家山在縣東七十里(縣冊)
空洞山在縣東百七十里(縣冊)
洛水在縣西百步自安塞界流入逕縣西又東南入
鄜州界(縣圖)甘泉縣有洛水(金史地理志)從馬超洞東南流
十里至白洛院寺又三十里至縣郭西逕太和山東
又東南流四十五里逕舊撫安驛入鄜界(縣冊考詳見圖)
野猪峽水(俗名北小河)在縣東北四十五里源出峽左逕蘇
家河至大勞山其水漸大阿伏斤水入此河俗名北
小河西南入洛(縣冊)
阿伏斤水在縣東北三十里(府志)源出大盤山東南姚
嶮谷流入洛河(寰宇記)細流十里合北小河又二十里
入洛(縣冊)
臭水在縣北十里泉色青黑微有臭氣人言其下有
銅礦(府志)即北小河倚出之水渟聚數小科不流(縣冊)
龜川在縣北一里突起圓峰似龜其水入洛(縣冊)
煖泉水在縣南三里其味甘美冬煖夏凉流至石橋
入洛(縣志)
甘泉水在縣西南五里出洛水西太和山巔近頗堙
塞惟存細流一綫入洛(縣冊)在縣南崖谷上泉去地一
丈飛流激射厥味甘美隋煬帝遊此飲之取入禁内
(潜確𩔖書)泉水作飲饌盛暑不變唐天寳元年縣名甘泉
以此(縣志)
清泉水在縣東四十里清泉山下其水清冽雖潦不
濁流至板橋溝三十里入洛(縣志)
麻洞川(即黑水一名庫利川一名臨真河一名汾川水)在縣東百二十里源出
麻洞東南流滙庫利水又東南入宜川界謂之汾川
水(縣志)黑水出定陽縣西山二源竒發同瀉一壑東南
流至其縣(水經注宜定陽縣今屬川)庫利川在臨真縣北十五
里(寰宇記縣臨真故城在東)麻洞川源出九峪溝至水滙莊又
至傅家灣合馬市川水又逕臨真城下入宜川境其
馬市川在縣東南百二十里水流細微東南入於麻
洞川(縣冊)
安定縣
鳳翼山在縣城西南為縣右輔自子午谷來蜿蜒東
行數百里遂折而西形似鳳翼又二郎山即鳳翼山
之嶺上有二郎廟邑令朱尚義更名曰錦屏又文筆
山在東關城内一名文昌山西連錦屏上建文昌閣
山巔有塔故以文筆名(縣志)
鵬山在縣東門外河北相傳明成化中有大鵬棲其
處又鍾山在縣東二里即安定砦其下有石宫寺又
冠山在縣河北一里山形似冠故名(縣志)
眉月山在縣北六十里形似半月(縣志)
五臺山在縣北七十里五峰層叠上出重霄(縣志)
高栢山(即橋山)在縣北八十里(縣冊)上郡陽周縣橋山在南
有黃帝塜(漢書地理志)山有古栢故名(雍勝略)懷寧河出此
即漢志陽周縣南之橋山秦二世賜蒙恬死處(縣志按)
(陽周故城在縣北九十里又水經注云走馬水出長城北陽周故城南橋山上有黃帝塜則橋陵似當在)
(縣境今陵在中部縣北)
滴溜山在縣北百里古木隂翳泉出崖石間邊境稱
為幽勝(府志)高出衆山遠望如卧牛上有古砦(縣志)
那娘山在縣西北七十里(縣冊)殄羌砦地名那娘山元
符元年賜名(宋史地理志)
堡子山在縣西二十里古為軍堡宋元豐四年曲珍
敗夏人於此(縣志)
祖師山在縣西三十里守經峪内矗矗屹立俯視衆
山上有真武廟址(縣志)
黑龍山在縣西三十里翠栢千章蔚然深秀周圍百
餘里皆可望見上有龍王廟鄉人禱雨處(縣志)
于岔山在縣西五十里(潜確𩔖書)
泰重嶺在縣西南三十里高聳插天(縣志)
鴉鴿山在縣南四十里林木蔚然(賈志)山産鴉鴿二鳥
並居亦鳥鼠同穴之𩔖(潜確類書)山下有靈湫禱雨輒應
建有龍王廟(縣志)
神木山在縣南六十里有古樹千株樵採不敢入人
以為神(潜確𩔖書)雷公山在縣南六十里古栢森然上有
雷神廟(縣志)
蟠龍山(一名忠山)在縣南八十里蜿蜒起伏勢若龍蟠嶺上
栢林蒼翠相傳潘美墓在焉陳橋之變獨潘美俯首
搯其柱又名忠山以此(縣志)
黑山在縣東南四十里(縣圖)山形竒挺上有真武廟(縣志)
楊家山在縣東三里峰巒秀麗環拱如屏上有古塔
廢(府志)
灌清谷在縣東三十里(縣冊曰按縣志有九峪曰磨石峪黑狼峪曰東麻池峪)
(曰西麻池峪曰石峽峪曰鸛嘴峪曰官羅峪曰守經峪曰張蹟峪麻池峪即縣西七里之麻池鸛嘴疑即)
(灌清之訛守經峪在祖師山南餘所在之處俱未詳)
木瓜峰在縣東八十里(縣冊)
懷寧河(即走馬水)在縣東北八十里源出高栢山逕栢山寺
下又流入清澗界(府志)走馬水出西南長城北陽周縣
故城南橋山上有黃帝塜其水東北流入長城昔段
熲追羌出橋門至走馬水即此處也(水經注)
黑水河在縣北百里自黑水堡東流至清澗界入懷
寧河(縣志)
秀延水(即辱水一名吐延水又名清澗水俗呼縣河又名北河)在縣北門外源出
安塞縣北王家掌東流逕泰重嶺又東逕城北通城
濠又東入清澗界謂之清澗水(縣冊)辱水出鳥山東流
入於河(山海經)辱水俗謂之秀延水東流得浣水口傍
溪西轉窮溪即浣水之源也延水又東會於根水西
南溪下根水所發而東北注延水東南露跳水西出
露溪東流又東北入延水亂流注于河(水經注水按浣水根露)
(跳水蓋即縣境之麻兒河等水及清澗之東西二河延川之站川諸水也然未有明証不可考)
麻兒河在縣西發源泰重嶺西北東流入縣河(縣志)
于岔川在縣西五十里出于岔山入北河(縣冊)
黑牛川在縣西四十里發源白廟岔東流入縣河(雍勝)
(略)
李家川在縣南三十里東流入縣河(縣志)
革班堡川在縣東北四十里南流至斜溪寺入縣河
(縣志)
寧塞川在縣東北八十里至清澗界南入縣北河(縣志)
白津川在縣東七十里流入延川界(縣志)
郝家川在縣東南七十里流入延川界(縣志)縣東南欒
家溝水源出山下逕余家坪曰郝家川流五十里入
延川縣為永平河(縣冊)
潘陵川(一名清化河)在縣南八十里發源縣之鴉鴿嶺南流
入膚施界為清化河又雷公川在縣南七十里流入
潘陵河(縣志)縣南南塔水源出山下逕白家坪為雷公
川流七十里至盤龍鎮合縣南之雲山寺水入於膚
施縣清化河(縣冊)
麻池在縣西七里峭壁臨流晨興見有烟氣即日雨
農人以之為騐(縣志)
黑龍泉在縣西北百七十里龍州砦(縣册靖按此今屬邊境)
保安縣
候雨山(一名官家山)在縣西一里傍有石室天將雨則烟霧
四起人以為候(府志)官家山在縣西一里元時撥學田
於此(雍大記)獅峰在縣西南城垣所依(縣圖)
唐毛山在縣西北近榆林寧塞營明時官軍敗於此
(縣冊)
九吾山在縣西五十里上有湫旱禱輒應(雍大記)
金鼎山在縣西百二十里洛水中四面無依兀然孤
起居民鑿石為垜穿石為門以避寇亂接慶陽府安
化縣界(府志)
三臺山在縣南四十里山從川起三峰高聳並峙(府志)
石樓臺山在縣南七十里洛水之隈竒峰突兀峭壁
陡絶下臨重淵土人築塞於此又於崖際鑿窰穴居
之(賈志)北為小石樓南為大石樓(縣冊)
馬頭山在縣東南九十里(縣圖)形𩔖馬首山高谷深松
栢蒼翠有元帝行宫(府志)
艾蒿嶺在縣東六十里即子午嶺之分名也綿亘延
慶兩府幾數百里相傳吕布生於此有吕布窰(賈志)縣
東六十里有響崖空谷中時有聲(雍勝略)
洛水在縣西百里自慶陽府安化縣流入又東南入
安塞界(縣冊)源出合水縣白於山又流逕安化縣合白
豹川入保安界(賈志)源出安邊堡井鬼畔東南流入保
安境(安塞縣志)在縣西古金湯城下流入安塞縣(縣志圖詳見)
(考)
馬步川在縣西百三十里源自安化縣東流入洛(雍勝)
(略白按此即豹川)
州川水在縣西百里源自沙漠來至石溝門入洛水
(縣冊)
吃莫河在縣西六十里自靖邊界流入(縣圖)在保安軍
北十里源出番部吃莫川南流經軍城西六十里入
洛河不勝船筏(寰宇記今宋保安軍即治)
周水在縣城西源出靖邊縣飲馬坡流至縣東南入
洛(縣冊)
阿姑泉水在縣北十里相傳何氏女化為神崖下有
清泉祈嗣者禱而飲之即應(縣志)其水西南流入周水
(縣冊)
三岔溝水在縣北西南流入周水(縣冊)
西陽溝水在縣西南二里流十里入周水(縣冊)
紫馬溝水在縣西南相傳三國時牧馬於此水漲則
注於吃莫河(縣冊)
空籠溝水在縣南十里流四十里入周水(縣冊)
園林川(一名杏子河一名東川又名響崖川)在縣東八十里一名杏子河
又名東川水源出牛頭坡至縣東六十里為響崖川
南流入安塞界為西川水(縣冊)東川水流逕園林驛入
安塞縣合延水(府志)
混牛湫在縣北八十里(縣冊)
三郎泉在縣東南三里(縣冊)
石井泉在縣東四十里又勃海泉在縣東九十里(縣冊)
宜川縣
七郎山在縣城西南三峰鼎峙壁立千仞相傳宋將
楊業之子七郎屯兵處(縣冊)縣城主山上有石洞建達
觀樓(府志)
文峰山在縣南城外(府志)上有石塔邑令趙時雍建(縣冊)
鳳翅山在縣河東上有石臺寺大佛閣(縣冊)在縣南縣
廨宇在其上(寰宇記)形如鳳翅故名山岔有渾瑊廟(雍勝)
(略)
虎頭山在縣北二里形似虎頭赤石銀川二水會于
其下又縣西北三里有公字山山形象公字(縣冊)
石閣山(一名高山)在縣北九十里今呼為高山聳峙特立俯
視羣山下瞰黃河上有古寨(府志)在雲巖縣東北三十
五里丹延兩州界形似樓閣(寰宇記縣雲巖故城在北)
雲巖山在縣西北八十里魏雲巖縣以此名(縣冊)在雲
巖縣東十里山形重叠如雲(寰宇記)宜川縣有雲巖山
(金史地理志)
庫利山在縣西北百里雲巖西與舊臨真縣相接(縣冊)
臨真縣有庫利山(金史地理志泉臨真縣今屬甘界)庫利山在宜川
縣界(明一統志)
丹陽山在縣西南(縣圖)丹水出丹陽山(水經注)臨真縣有
丹陽山(魏書地形志)丹巖山上有仙人煉丹爐(雍勝略)丹陽
山一名丹巖山即縣之面南山也脈自洛川界牌山
來為邑主山(縣冊)
晉祠山(祠一作師)在縣西南百里與鄜州接界昔晉文公駐
師于此(賈志)
壓石山在縣南九十里(縣冊)
八郎山在縣東南九十里臨黃河(縣冊)高峻險絶與韓
城縣接界有廟祀八郎神(府志)
盤古山在縣東南百二十里古碣剥落難曉俯視萬
山傳為盤古氏卜婚處(賈志)山勢紆廻翼帶河濱(縣冊)
牡丹原在縣東二十五里盛産牡丹故名(雍勝略)在秋
林鎮東山上牡丹滿山土人採以為薪(府志)
夀峰在縣東八十里高秀竒險有石寨(府志)
蟒頭山在縣東百二十里(縣冊)山聳起如蟒頭人曾於
迅雷濃霧中隠見有龍每春暮桃花與松栢相間(府志)
安樂山在縣東北七十里高樹嶺東一抺平原忽起
孤峰秀入雲表上有真武廟(縣冊)山在宜川相傳昔時
屯兵於此主帥令唱安樂詞以慰其意故名(九域志)
殺狗嶺在縣東北九十里(縣圖)在汾川縣西(寰宇記)
孟門山在縣東北百十里與山西吉州接界黃河中
流大石横亘數百步河水分流俯視如門禹鑿石導
流之處又石溞在水南村黃河中遠望横崖數百丈
其形壁立水氣噴薄如霧人不能近土人呼為溞口
(縣冊)龍門未闢吕梁未鑿河出孟門之上大溢逆流名
曰洪水大禹疏通謂之孟門(吕氏春秋)北登孟門九河之
磴(穆天子傳)孟門即龍門之上口也實謂黃河之巨阨此
石經始禹鑿河中潄廣夾岸崇深傾崖返捍巨石臨
危若墜復倚其中水流交衝素氣雲浮往來遥觀者
窺深悸魄懸流千丈渾洪贔怒濬波頽叠迄于下口
方知慎子下龍門流駛竹箭非駟馬之追也(水經注)在
汾川縣東南二十里(寰宇記縣汾川故城在東北)在宜川縣東北
石溞下三里(明一統志)西直宜川縣與韓城之龍門相對
在黃河中長七十餘尺(禹貢錐指)
重覆山在縣東北百四十里(縣圖)門山縣北有山其形
似門(元和志縣門山故城在北)在門山縣東二十七里山形重
叠故名(寰宇記)
(附考)豐林山周廻二十三里兩山相夾林木茂盛百獸
叢雜(雍勝略施按此山無考今豐林故城在膚則山疑亦在膚施境也)
黃河在縣東百里北由延川界逕本縣南至龍門入
韓城界東岸即大寧永和吉州鄉寧等地中有壺口
孟門即禹貢所謂既載壺口也(縣志)河水又南右會區
水又南合黑水又南過北屈縣西其南為孟門山又
南得鯉魚又南合赤水水出西北罷谷川東謂之赤
石川東入于河河水又南合蒲水又南合丹水又南
合黑水水西出丹水東北入於河河水又南洛水自
獵山枝分東派東南注于河河水又南出龍門口(水經)
(注黑北屈縣今屬吉州按西出丹山之水與獵山之洛水今俱無考)黃河在門山縣
東三十五里又在汾川縣東七里河岸頓狹狀似槽
形鄉人呼為石槽蓋禹治水鑿石導河之處石槽長
一千步闊三十步懸水奔流黿鼉魚鼈所不能游(元和)
(志)黃河自延川界來至本縣馮家坬入境又南至流
源頭入韓城界計經縣境三百餘里(縣圖考詳見圖)
清水(一名岔界河)在縣東北百二十里自延長界來東流入
黃河(縣圖)清水自合洧水又東注于河(水經注)渭牙川在
雲巖縣北二十五里從延長界來五十里入門山縣
界川内有水木稽胡呼水木為渭牙因名(寰宇記)門山
縣有渭牙川(金史地理志)澤徑水在縣東北百二十里東
流入黃河(府志)岔界河由府城東流逕延長縣入本縣
平樂里界歴豐慶安仁平安三里地方名岔界河計
一百五十餘里兩岸皆石河道逼窄過渡甚險(縣冊按)
(澤徑水即渭牙川也疑當别有一水乃今皆以清水指為澤徑水矣)
汾川水(即黑水一名庫利川一名雲巖河)在縣北八十里(府志)黑水源出
定陽縣西山二源竒發同瀉一壑東南流逕其縣北
又東南流合定水定水俗謂之白水出定陽縣南山
定水谷又逕定陽縣故城南又東注于黑水亂流東
南入於河(水經注縣定陽故城在西北)雲巖縣有庫利川在縣郭
南昔有賊居此川内稽胡呼為庫利因名(元和志)汾川
源出甘泉縣界逕本縣雲巖安富汾川等里行一百
七十里東流入黃河(縣冊)
仕望川在縣西北四十里源出甘泉縣東境東流過
平路堡又東合於銀川又庫碢水在縣西北二十里
川南為漢北為蕃其人於川内共締香火故呼香火
為庫碢(府志)仕望川源出甘泉界之鐘樓寺山流至本
縣加陽里與赤石銀川二水合(縣圖)
銀川水(今名西川水)在縣西一里圍繞縣城北流合城南河
(雍勝略)源出鄜州晉師山流逕縣西北城外又逕縣東
與赤石川合又喬家河在縣東北合於銀川(縣冊家按喬)
(河當即仕望川之别名)
丹陽水(即丹水)在縣西南(府志)蒲水兩源並發俱導一山出
西河隂山縣隂山東麓南又東北與長松水合水出
西三陽山東東北流入蒲水蒲水又東北與北溪會
東北注河丹水出丹陽山東北逕丹陽城東又東北
合白水口又東入河(水經注山丹陽城即今縣隂縣無考)西魏置丹
州因丹陽川為名(元和志)蒲川水自鄜州洛川縣流入
丹陽川(寰宇記)丹陽水源出洛川界牌山逕菩薩寺至
付曲村與赤石川合又遶城東北二門至虎頭山下
合銀川水又下合仕望川水逕固城加陽康寧等里
東入於河計流縣境百七十里(縣冊)
南川水(一名赤石川)在縣城東(縣圖)赤石川今名南川水源出
神道嶺至本縣付曲村合丹陽水流逕縣之東北二
門與仕望銀川二水合(縣冊川按南川今皆以為即赤石然元和志云丹州唐)
(移于赤石川口寰宇記云赤水川在縣西北二里從臨真縣流入則赤石川當即今之仕望川非南川水)
(也故寧存疑不敢強合)
白水川在縣東南百二十里(縣圖)在白水里以水色偏
白名中有小蟹源出韓城硃砂嶺東流入黃河(府志按)
(白水今在丹水之下入河恐非水經注之白水)
河清川在縣東南百三十里水至澄清雖淋潦不渣
(縣冊)源出韓城硃砂嶺東北流入黃河(府志)
聖馬溝在縣北九十里相傳有唐太宗乘馬遺跡(府志)
玉蓮池在縣北池廣千頃為一方之勝今堙(府志)
聖惠泉在縣河東鳳翅山渾瑊祠下泉極甘美深二
三丈龍常吸水其中旱禱有應且能療疾又有石臺
泉在鳳翅山石臺寺大佛閣右水至甘冽(府志)
甘泉在縣西十五里(縣志)
延川縣
東峰山(一名太和山)在縣東一里又名太和山城跨山麓(縣冊)
西山在縣西一里舊為烽堠之所(賈志)
青眉山在縣西北七十里(府志)後魏時有吐蕃青眉族
居此(寰宇記)
玉皇山在縣西北八十里(賈志)
官道山在縣西四十里山下為孔道又相近有梁家
山(縣冊)
蒿岔峪在縣西六十里(縣冊)
鏊子山在縣西七十里又相近有禪梯嶺為縣境扼
吭要口中有石洞(縣志)
窪山在縣南百里上有聖水泉旱禱即應(雍勝略)
黃河在縣東七十里自清澗縣流入與山西永和縣
分界又南入宜川界(縣冊)河水又南右納辱水又南過
高奴縣東右會區水(水經注高延川在漢亦屬奴地)黃河在延水
縣東八里(元和志縣唐延水縣在東南)延川縣有黃河(九域志考詳見圖)
秀延水(即辱水一名清澗水又名吐延水今俗名縣河)在縣東城下(府志)秀延水
東會根水又東南會露跳水亂流注於河(水經注)縣有
吐延水北自綏德縣流入(元和志清綏德縣今屬澗)自清澗縣南
流入逕縣東北至永寧關入黃河又有紫溝社樹坪
溝俱在縣西北王家溝唐家岔溝皆在縣西土谷岔
溝滔水川皆在縣北栢岔溝五龍川皆在縣東北王
林溝沙泉溝皆在縣南俱流入清澗水(縣冊)
永平川在縣西八十里(府志)源出安定界黑山逕寒沙
寨永平鎮又逕寺村馬家坪東流一百十五里入縣
河又有樓兒河亦自安定界東流逕石窰村馬家灣
合於永平河(縣冊兒按永平川即安定之郝家川樓河即安定之白津川也)
站川水在縣北一里源出禪梯嶺東流逕文安驛又
東入清澗水又小瞿唐在縣西五里南為岡北為砠
中有石澗甚隘水流湍急名為小瞿唐雲間張文藻
鐫山水竒處四字於石(縣志)
南河在縣南自官道山東流又逕通濟橋楊家□入
縣河(縣圖)
高家原水在縣南自縣西南流逕槐樹坪又東流逕
稍道河入縣河(縣圖)
骨胡川(一名乾川)延水縣有骨胡川亦自綏德縣流入四十
里入黃河故老云番名骨胡川漢名乾川今無水(寰宇)
(記)
響水潭在縣南二里俗傳夏王葬潭底上建夏王廟
有遺址邑人旱禱詣潭取水(縣志)
石油井在縣西北八十里永平邨井出石油可燃燈
(元一統志)延川縣井出石油每歲六月取之塗已瘡疾(潜確)
(類書)其地名石油溝(縣志)
五龍泉在縣東南(縣冊)
延長縣
錦屏山(一名翠屏山)在縣南一里四時花木蒼翠構有寺廟
樓閣望如錦屏故名(名山記)高聳秀麗形如畫屏翟水
經其下(潜確𩔖書)潄玉崖在縣東一里崖下有泉聲如潄
玉(雍勝略)軒豁可容百人泉出如練其下為鴛鴦渚縈
廻曲折翠蒲綠莎映帶如畫(府志)
高奴山在縣城北(縣圖)崔嵬峻險山頂平衍上有古寨
(雍勝略)
九連山在縣西十五里九峰相接不斷故名(雍勝略)
盤龍山在縣西五十里平青鋪懸崖峭絶延水環其
下山有盤龍寺又花石崖在縣西七十里千谷驛西
懸崖聳出玲瓏竒巧觀者比之太湖(縣志)
石䟦山在縣南五十里(縣志)
姑姑山在縣南七十里與宜川接界綿數十里人烟
絶少行客戒備昔設防兵守之(縣志)
鳳凰山在縣東三十里延水西遶其下(府志)
髑髏山在縣東六十里有廟相傳古時戰鬭收人首
數十萬於此山因置廟祀之(寰宇記殺按獨異志赫連勃勃人積其頭為)
(京觀謂之髑髏臺或即此也)
獨戰山在縣東北四十里(縣志)延長縣有獨戰山(金史地理)
(志)其山險峻一人拒守可以當千交口川遶之(潜確類書)
交口川在縣東北六十里源出縣西北東流經獨戰
山下入延川界(縣冊)
清水(即區水一名翟水一名去斤水一名濯筋水一名朝陽水又名延水)在縣南自膚施
縣流入又至縣東八十里白家河流入宜川界(縣圖)唐
移縣於去斤水(元和志)唐移縣就濯筋川(寰宇記)延長縣
有濯巾水(金史地理志)自膚施盤曲而來經縣南流入黃
河一名翟水即濯筋河也又縣西石磴矗起盤折流
向西門後人鑿石通水建永逸橋謂之朝陽水(縣志)
關子口川在縣西南五十里(縣冊)發源甘泉界之楊師
婆溝至槐林坪四十里許入延水(縣志)
井溝水在縣治後流一里至城南入濯筋河(縣冊)鑿井
供縣汲取餘流穿城入延水(縣志)
城東河在縣東源出潄玉巖稍東南為鴛鴦渚又東
南入延水(縣冊)
安溝河在縣南三十里源出岔口經安溝至棗林鎮
入延水(縣志)
惠民泉在縣城内儒學後自三石穴流出清冽甘美
注入學池(縣志)
石油井在縣南錦屏山下(舊志)近河有鑿開石井其油
可燃兼治大畜疥癬(元一統志)
鳳翔府鳳翔縣
雍山在縣西北三十里(明一統志)雍水出雍山(水經注)四面
積高曰雍在春秋為雍邑蓋因山得名(府志)秦漢以此
名縣又地神廟山每雨多於此發雲廟在山麓廢不
敢修相傳廟建則旱或曰即雍山(縣冊)
黃花谷在縣北二十里(府志)
鷄冠山在縣北三十里以形似名(縣志)
展誥山在縣城西北(縣志)
廻龍山在縣西北二十里落城村(縣志)
靈山(一名靈鷲山)在縣西二十五里一名靈鷲山其相近有
彭祖原(縣志)
五里坡在縣西四十里宋建炎三年隴右督護張嚴
追擊金將婁室遇伏發戰沒於此(府志)宋置五里鎮其
地與汧陽接界(縣志)
西平原在縣西南三十里接寳鷄界(縣志鷄詳見寳縣)
五畤原在縣南二十里(縣志)雍縣有五畤(漢書地理志雍縣故城)
(在縣南)五畤祠以上祠祀五帝(水經注)
紫荆山在縣東北十五里(府志)
杜陽山在縣東北二十五里杜水所出(雍勝略)故雍縣
有杜陽山北有杜陽谷有地穴北入不知所極在天
柱山南(水經注)鳳翔倚有杜陽山(金史地理志)其麓有老君
坡(明一統志)唐岐州刺史柴紹破突厥於杜陽谷即此(縣志)
汧水(一名汧陽河)在縣西三十里河之西即寳鷄界(縣志)自汧
陽縣流入(縣圖)
雍水(一名中牢水又名冰井水又名淬空水)在縣南又東南流入岐山界
(縣圖)雍水出雍山東南流歴中牢溪世謂之中牢水亦
曰冰井水南流逕胡城東而左會左陽水又與東水
合世亦名之為淬空水又東流鄧公泉注之(水經注)雍
水源出縣西北平地(寰宇記)
返眼泉水(即東水)在縣西北三十里(縣志)東水北出河桃谷
南流右會南源世謂之返眼泉亂流南逕岐州城東
而南合雍水州居二水之中南則兩川之交會也(水經)
(注在岐州故城縣南)泉出似人返眼故名源出雍山下即雍
水上源也(府志源按府志以返眼泉為上頗與水經注不合)
七里河在縣西七里源出泉浦村其水漸大東南過
岐入渭又白鷄河源出縣西北五里環流東南入於
七里河又曲家河在縣北源出縣北三十五里寗家
溝其水聲可騐隂晴今皆無水(縣志)
東湖水在縣東門外宋蘇軾官鳳翔時八觀之一也
(縣志)其水南流入雍水(縣圖)
塔寺水(即左陽水一名西水)在縣東二里(縣圖)左陽水世名之西水
北出左陽溪南流逕岐州城西又南流注於雍水(水經)
(注)左陽水行十里至西平伏不見伏三十里至三岔
復出東流合於塔寺河(縣志)塔寺河在城東從西來轉
南達於雍水又鳳凰泉在城西北遶城而流南合於
塔寺河(府志)
鄧水(即鄧公泉)在城北十里合塔寺水入渭(府志)水出鄧艾祠
北故名曰鄧公泉數源俱發逕雍縣城南又東流注
於雍水(水經注)
横水(一名小横水一名杜陽川又名夜乂河)在縣東三十里(明一統志)杜水出
杜陽山其水南流謂之杜陽川又東南流左會漆水
俗謂之小横水(水經注)俗呼為夜乂河(府志)東南流入岐
山界(縣圖)
飲馬池在城南七里舊相傳為秦穆公飲馬處有一
凹俗云六十年有水六十年無水視岐山卷阿之水
為往來謂之南凹(縣志)
槖泉在縣内東南隅其泉注水不盈旋盈旋涸有似
無底故名槖泉(縣志)雍縣有槖泉宫(漢書地理志)
忠孝井在府治東文昌宫内(明一統志)今改為分守道井
堙(府志)
謙泉在東關通津門外泉甘可飲盈而不溢有似乎
謙故名(縣志)
玉泉一在城西三里一在城北三十里牛鉢峪上有
玉泉寺旱禱輒應又名觀音湫今俱堙(縣志)
靈泉在城東北十里普門寺前(明一統志)
虎跑泉(一名金沙泉)在城東北十五里(名山記)金沙泉湧雪濤
香洒作醍醐大地凉(宋蘇軾詩)在大像寺前一名金沙泉
(賈志)
岐山縣
岐山(一名天柱山一名箭栝嶺)在縣東北五十里(府志)導汧及岐(書經禹貢)
岐在雍州(孔傳)岐在右扶風美陽縣西北(孔疏屬美陽縣今扶風)
率西水滸至于岐下(詩經大雅)周之興也鸑鷟鳴於岐山
(國語)成有岐陽之蒐(左傳)岐山九山之一也(吕氏春秋)岐山在
美陽縣西北中水鄉周太王所邑(漢書地理志)小横水歴
周原下水北即岐山(水經注)岐山縣有岐山(隋書地理志)其
山兩岐俗呼為箭栝嶺(顔師古注)關内道名山曰岐山(唐六)
(典)岐山一名天柱山(括地志)岐山時人亦謂之鳳凰堆
或曰其峰高峻迥出諸山狀若天柱故以為名(寰宇記)
箭栝山在縣東北六十里與麟遊接界又山之西為
三龍山後周以此名縣(縣志縣三龍故城在東北)
書卷山在縣北十里駱駝巷口其山層叠秀麗有似
書卷故名(縣志)
鳳凰山在縣北十五里周公廟後即鳳鳴處石上有
爪跡其山出五色土(府志)山之下有朝陽洞在周公廟
東又張仙洞相傳張三丰曾寓此在廟西又鳳山洞
在張仙洞南(縣志)
五將山(五一作武)在縣北五十里一名武將山後秦苻堅為
慕容冲所逼奔五將山即此(府志)山接麟遊界(縣冊)
石橋山在縣西南五十里接寳鷄界(府志)
令狐坡(一名渭陽坡)在縣南二十里一名渭陽坡其下即蓮
花灣又縣南二十五里有永樂洞其下有珍珠泉一
在洞前泉水清澈如珠迸出深丈許一在令狐庵(府志)
三刀嶺在縣南三十里其相近有田家坡即蔡家坡
(縣志)
五丈原在縣南五十里接郿縣界(縣志縣詳見郿)平陽縣
有五丈原(魏書地形志西平陽故城在縣南)在斜峪口諸葛亮遣孟
談據五丈原即此(雍大記)原之西有白玉嶺(府志)
石樓山在縣南五十里接寳鷄界山形如樓閣故名
上有龍湫禱雨輒應(縣志)
奥山在縣南八十里太白山西山麓有勻泉洞其右
有瀑布泉(縣志)
青峰山在縣南百五十里峰巒蒼翠接寳鷄界(賈志)又
有五星坡嶺在桃川西界八里漫嶺在桃川東界(縣志)
龍尾坡在縣東二十里唐鄭畋破黃巢兵處(雍大記)唐
武德七年移縣治於此(縣志)
周原在縣東北四十里周太王營邑處(雍勝略)周原膴
膴(詩經大雅)周原漆沮之間也(毛氏傳)周原者岐山陽地屬
杜陽地形險阻原田肥美(詩譜屬杜陽縣今麟遊)岐山下有周
原上置城周原膴膴然肥美也(史記正義)周城南有周原
(帝王世紀)小横水自周城歴周原下(水經注)岐山之南周原
在焉東西横亘肥美寬平(禹貢錐指)
崛山(一名耆闍山)在縣東北四十里(府志)耆闍山在縣北四十
里(元一統志)崛山多石穴唐時建耆闍崛山寺山之中有
金仙洞前有卧佛一軀其後有滴泉盈而不溢山之
後有石埧嶺又洞之東十里有景陽洞前有閣後有
流泉(縣志立按水經注西域波麗國有耆闍崛山兩峰雙相去二三里鷲鳥常居其嶺是山之名)
(蓋擬此也)
渭水在縣南四十里自寳雞界流入又東入郿縣界
(縣圖)渭水自合磻谿水又東逕石原南又東逕五丈原
北又東至郿縣(水經注考詳見圖)
白玉溝水在縣南五十里渭南小水也源出五丈原
西凉盧山下北流入渭(縣志)
斜谷河(即斜水一名桃川一名石頭河)在縣南自褒城界流入又東北
至郿縣界入渭(縣圖)褒水通沔斜水通渭褒之絶水至
斜間百餘里(史記河渠書)斜水出衙嶺山與褒水同源而
派分(括地志)桃川在縣南百五十里其水出大山中流
為斜谷水逕太白峽斜谷關北流入渭一名石頭河
又青峰澗水在縣南百五十里桃川西朱石澗水在
縣南百十里俱在斜谷關内繚曲四十里許北流入
渭(縣志)
雍水(一名樹亭川俗名睢河又名後河乂名交河)在縣南十里自鳳翔界流
入又東入扶風界(縣圖)雍水自合鄧公泉又東逕邵亭
南世謂之樹亭川蓋邵樹聲相近而誤耳又東南流
與杜水合(水經注)睢河一名後河東流合於潢河(縣志按)
(圖即雍水也)
横水(即杜水一名小横水一名米流川一名岐水一名姜水俗名潢河一名水南河一名雙溪)在縣
南三里自鳳翔界流入合雍水(縣圖)杜水東南流合漆
岐二水俗謂之小横水亦或名之米流川逕岐山而
又屈逕周城南又歴周原下自下亦名岐水又東逕
姜氏城南為姜水與雍水合(水經注東周城在縣北)岐山縣有
姜水(九域志)潢河一名水南河自鳳翔界流來合潤德
泉水又逕縣西有南寺溝水自實相寺南流入之又
八畆溝水自縣城北來流入之潢河又東南流會濉
河為交河亦名雙溪(縣志以按潢河即横水蓋亦木而訛水也)
潤德泉水(一作德潤又名佛兒溝)在縣西北十五里周公廟後即
古卷阿也相傳世治則泉出否則竭(府志)唐大中元年
十月大風忽作飛泉噴湧節度使崔珙上其事褒賜
今名又流逕縣西七里為佛兒溝(縣志)
湋水(一名白水一名圍川)在縣東又東南合雍水流入扶風界(縣圖)
關中有湋渠(漢書溝洫志)湋水出湋谷(如淳注)水源出縣東
北六里湋谷東(寰宇記)湋水一名白水亦名圍川唐以
此名縣又魯班溝水在縣東十里龍尾溝水在縣東
二十里麻葉溝水在縣東二十五里俱有小水南流
入交河(縣志溝按寰宇記則湋水出于縣境當即魯班諸水乃今皆直指雍水為湋水矣)
岐水(一名欒水)在縣北源出麟遊縣普潤里東南流入漆水
一名欒水(府志)鼇川在縣北三十里(縣志漆按此疑即水)
仰天池在縣西北周公廟後山上又縣南有不溢池
引潤德泉注之久而不溢(明一統志)
(附考)縣境有麟川鳳川虎溪並見石刻(府志無按三水今皆考疑岐)
(漆二水自麟遊來者為麟川斜谷水自鳳縣來者為鳳川也)
扶風縣
吳雙山在縣北五十里四峰插入雲表山隂屬麟遊
界(賈志遊詳見麟縣)
義會山在縣西北十里(賈志)
飴原在縣西北十五里詩所稱周原膴膴堇荼如飴
者也(縣志之按此即岐山周原)
美山在縣西北五十里山産竒石青紺嵌空比於靈
壁美水出於此(縣志)
飛鳳山在縣南一里湋川之南形如飛鳳有漢伏波
將軍廟(雍勝略)山頂有亭曰遠愛宋蘇軾書(名勝志)
賢山在縣南二十里相傳為昔賢隠處洞跡尚存(賈志)
蹊徑幽竒峰巒峻秀對挹南山遠臨渭水(縣志)
三畤原在縣南二十里東連武功界(雍勝略)秦文公作
鄜畤宣公作密畤靈公作吳陽上畤(史記封禪書)今阡隴
彌望去古既遠略無遺跡(雍大記)即耿弇所封地(縣志)
茂陵山(陵一作林)在縣東三十里(府志)林壑秀美(賈志)相傳為漢
威侯馬超故居舊有廟今廢(縣志)
明月山在縣東北五十里白石燦爛夜有光如月(賈志)
山壑有清風洞洞口徑尺許風聲常吼其深莫測山
之東接乾州界(縣志州亦見乾)
梁山在縣東北六十里東接乾州界(縣志州詳見乾)
渭水在縣南二十里自岐山郿縣界流入又東入武
功界(縣圖)扶風縣有渭水(九域志考詳見圖)
雍水(一名湋川一名白水)在縣南門外自岐山界流入又東入武
功界(縣冊)雍水自合姜水又東逕美陽縣之中亭川(水經)
(注在美陽故城縣北)湋川縣以縣南湋水為名(元和志即唐湋川縣今)
(治)湋水一名白水即雍水城數患水勢衝激明知縣
黃鉉築隄植柳以障之今柳伐盡隄尚存(縣志)
畤溝河(俗名漆水)在縣東十步(府志)漆水一名畤溝河南流與
湋水合(賈志)漆水西北從岐來詩云自土沮漆是也(縣志)
漆水源出縣西北五十里自岐山界龍泉寺流來至
縣東門外合湋水(縣冊水按此水入雍水與麟遊入小横之漆水别為一水縣志引)
(詩疑誤)
美水(一名浪店溝)在縣東十五里一名浪店溝源出美山逕
美陽故城又至縣東浪店南入湋水又石槽澗在縣
北鳳泉西兩山壁立古栢從石罅中出狀如虬龍其
下為石澗波濤潄激(縣志)泰川水在縣東北二十五里
源出吕寨之温泉隆冬不冰(府志)其水南流合於美水
(縣冊)
萬楊池在縣西二十里(府志)其水自岐山之麓伏流至
此池邊舊有楊柳萬株望之蔚然今無(賈志)
龍泉在縣西北三十里其泉有九亦禱雨之處(縣志)
信義泉在縣東二十里信義村東渠中形如盆口隨
汲隨盈不汲亦不溢其水甘冽(縣志)
鳳泉在縣東北五十里(縣冊)在明月山西相傳文王時
鳳鳴岐山曾飲於此(雍勝略)泉在天度鎮北十里其泉
為瀦水時或溢出檻外已復縮入有禱輒應人稱靈
異又明月山隂有水碗泉在鳳泉之後水自石罅下
注於石其形如碗故名又馬泉在鳳泉東十里(縣志)
郿縣
太白山在縣東南四十里舊在武功縣南境今屬郿
縣(雍勝略)郿縣有太白山(唐書地理志詳見圖考)
熨斗山在縣西北十里北原之上(縣志)
積石原(一名北原)在縣西北二十五里(元和志)渭水東逕石原
即北原也(水經注)郿縣有東積石原西積石原(通典)原在
縣西渭水北原也南距五丈原二十五里即諸葛亮
與司馬懿會戰處(縣志)原接岐山縣界(縣冊縣按府志云在西南五)
(里誤)
響璫坡在縣西十里人行則有聲故名(府志)
馬鞍山(即馬冢一名馬嶺山)在縣西南十五里紅崖頭一名馬嶺
山(縣志)渭水東逕馬冡北(水經注)馬冡在武功東十餘里
有高勢(諸葛亮與步隲書呼按明一統志衙嶺山在縣西南十五里俗馬鞍山今考馬鞍嶺即)
(馬冡之訛若衙嶺山在褒城界去此尚遠據水經不應渭水經其地也)
五丈原在縣西南二十五里(元和志)渭水逕五丈原北
又斜水逕五丈原東諸葛亮與步隲書曰僕前軍在
五丈原原在武功西十餘里(水經注)郿縣有五丈原(隋書)
(地理志)吕祉曰原高平廣遠行軍者必爭之地(地理通釋)在
斜谷口即諸葛亮駐師伐魏處(名山記)原接岐山界渭
水南原也有蘭坑膏腴可田(縣志)
斜谷在縣西南三十里(縣圖)棧道千里惟褒斜綰轂其
口(史記貨殖傳)右界褒斜(西都賦)秦宓曰三泉乘祗車出谷
口今之斜谷是也(三國蜀志秦宓傳)襃斜在長安西南南口
襃北口斜長四百七十里曹操謂為五百石穴(西京賦注)
正始四年開斜谷舊道(後魏武帝紀)平陽縣有斜谷(魏書地形)
(志屬平陽縣今岐山界)斜谷在郿縣南谷中皆穴山架木而行
(蜀鑑)郿縣城亦曰斜城城南當斜谷因以為名(郡縣志)入
谷口二百二十里抵鳳縣西出連雲棧復一百五十
里出谷口抵褒城兩崖高峻谷中水南北分流即褒
水斜水也又邸閣在斜谷口蓋諸葛亮欲伐魏用流
馬轉運谷中故先治邸閣於此後人因建懷賢閣(縣志)
秦王嶺在縣東十里許其稍西曰小秦王嶺有石表
曰東西嶺堠舊傳唐太宗居藩時屯牧於此又或謂
為秦文公營邑處皆無據按晉載記苻健據關中嘗
稱大單于秦王傳至登破姚萇於馬頭原後萇又滅
登亦自稱秦王則郿固二秦戰場也嶺蓋以此得名
今清湫堡南亦曰馬頭原(縣志)
渭水在縣北三里自岐山界流入與扶風接界又東
入盩厔界(縣圖)渭水東逕石原又逕五丈原北又東逕
郿縣故城南又東逕武功縣北斜水自南注之又東
逕馬冡北又逕武功縣故城北又東合雍水(水經注)渭
河自入縣界逕西磑汶家村又逕縣北東流過槐芽
鎮柿林里至龍舞屯凡流七十五里出縣界(縣冊圖詳見)
(考)
斜谷河(一名武功水)在縣西南三十里與岐山縣接界(府志)武
功縣斜水出衙嶺山北至郿入渭(漢書地理志)斜水出武
功縣西南衙嶺山北歴斜谷逕五丈原東以出武功
縣亦謂之武功水其水北流注於渭(水經注)斜谷河分
導縣境者曰清水河逕馬鞍山循紅崖東北流二十
里入渭源微而委緩清澈可鑒故名其東導一派曰
磨渠河逕景家橋與蒼龍谷水合亦曰蒼谷水南自
蒼谷北抵官村庵逕老虎溝東入乾溝河以在城南
亦名南河(縣志)
乾溝河(一名五谷水)在縣東五里源出桐谷北流入渭(府志)乾
溝河其源有五一名五谷水一曰磨石谷水出滴水
崖合井索谷水水出觀音池逕曲兀堡合萬戶谷水又
逕西梁閣合桐谷水稍東又合駱谷水自西南抵東
北逕洪寺合流紆曲四十餘里雨澇時五谷水皆會
旱則絶流故名乾溝(縣志盩按此駱谷别是一水非界之洛谷水也)
赤谷水(一名清湫河一名紅河一名太白峽水一名瀑布泉)在縣東二十五里(賈志)
源出太白山逕黑峪至縣東又北流入渭(府志)駱谷之
東有赤谷水俗呼紅河源出太白湫名太白峽水自
山巖噴飛而下𩔖瀑布又名瀑布泉出谷分三派其
逕河底注渭者曰洪溝河又名甯曲河其逕第二坡
由教坊注渭者曰教坊河其逕馬頭原清湫里者曰
清湫河北流二十里入渭又有黑谷水在赤谷水東
出於滴水崖在南山寨坪坪下有潭清澈見底再南
即四嘴山有白馬仰天池或曰即谷水之源也北流
七里逕田家坡為法泥嘴又九里逕鷄心溝為大棧
谷又東過吕家寨北入於清湫河(縣志)
山河(一名槐芽泉)在縣東三十里清湫河東(縣冊)源發太白湫
出潭谷口流二十餘里為槐芽泉其水湍激西流注
於渭(縣志)
湯谷河(即温泉一名鳳泉湯又名魚龍泉)在縣東五十里(雍勝略)郿縣有
鳳泉湯(唐書地理志)隋唐之鳳泉縣以此名(潜確類書在鳳泉故城)
(縣東)温泉在太白山下一名鳳泉湯(明一統志)鳳泉湯為隋
唐勝蹟其南有魚洞歲榖雨先有金鯽浮游少焉大
魚湧出不竭三日乃止有鱗鬛異常者亦名魚龍泉
其水出碌&KR2245;崖逕鍾吕坪出谷口循立坂北流二十
五里入渭以源發湯谷故又名湯谷河(縣志)
兩谷河(又名沙河)在縣東(縣圖)大振谷水俗稱仙人峽水在湯
谷東源出燕子窩北流二十里至睡佛寺與韋谷水
合名為兩谷河河有怪石多沙又名沙河北流二十
里至太白廟入渭其韋谷水俗訛為泥谷源出掃帚
嶺北流合大振谷水入渭(縣志亦韋谷水掃帚嶺見盩厔縣)
蓮花灣在縣南入山五十里相傳生五色蓮花風動
香聞數十里今不復見(府志)
荷池在縣東北十里(明一統志)
紅崖泉在縣西五里(縣志)
一碗泉在縣西南十里(縣志)
寳鷄縣
陳倉山(一名寳鷄山又名鷄峰)在縣東南四十里一名鷄峰山(雍大)
(記)秦文公十九年得陳寳於陳倉北坂(史記封禪書)陳倉
縣有陳倉山山上有寳鷄鳴祠(水經注縣陳倉故城在東)山在
縣南十里南接梁鳳二州界(元和志)寳鷄縣有寳鷄山
(唐書地理志)山有三峰並峙為邑之勝(明一統志)秦文公使髦
頭騎伐梓樹即此相傳山有石鷄與山鷄不别故名
鷄峰(賈志)
陵原在縣治北金陵河逕其左故謂之陵原其脈自
吳山延亘而來至此形如屏障為邑之主山(縣志)蟠龍
山在縣北二里有故相國黨少傅崇雅别業(隴蜀餘聞)
八角原(一名八弓山)在縣西二十里其形八角因名(府志)一名
八弓山(縣志)
佛巖在縣西四十里洞開陡壁飛閣懸樓頗為竒麗
(縣志)
麥澗谷在縣西七十里洪武三年産瑞麥五月進呈
劉基有頌(縣志)
益門山在縣西南十五里山巖險阻凡有事梁益州
者必取道於此故曰益門(縣志)即秦嶺北麓之峪(雍勝略)
和尚原在縣西南四十里(賈志)和尚原鳳之東境抵鳳
翔不能百里自兩當縣直出鳳州取大散關距和尚
原纔咫尺(宋中興四朝志鳳州即今鳳縣)原在大散關東(明一統志)宋
吳玠大破金人於此(府志)
大散嶺在縣西南(縣圖)光啓二年上自寳鷄幸興元使
王建負傳國璽從登大散嶺嶺在寳鷄縣南五十二
里嶺下有關通襃斜大路(綱目質實)嶺在梁泉縣松嶺堡
南(胡三省注縣梁泉今屬鳳)
煎茶坪在縣西南六十五里俗傳漢高祖引兵由故
道出駐馬於此(賈志)
蛇山在縣西南八十里其山多蛇(賈志)
香巖在縣南二十里其相近有天真洞在清風臺南
相傳為丘長春修真處(縣志)
秦嶺(乂名秦山)在縣南六十里南山之脊也(雍勝略)凡縣治南
山皆稱秦山(縣志)
石鼓山在縣東南二十里(明一統志)陳倉縣有石鼓山將
有兵此山則鳴(漢書郡國志)石鼓記周宣王田獵之事即
史籀之迹也本在此山故名(縣冊)
八魚原在縣東南三十里(賈志)
石塔山在縣東南七十里其形如塔上有石盆旱禱
輒應(賈志)其麓有烟霞洞在磻溪谷中相傳為王喬修
仙處又相近有響靜山祖佛洞洞懸峭壁棧梯而上
傍有湫池禱雨輒應(縣志)
青峰山在縣東南八十里山峰秀麗接岐山縣界(縣志)
石樓山在縣東南百二十里形如樓閣接岐山縣界
(縣志)
西平原(一名大蟲嶺)在縣東北十五里宋將吳玠嘗與金將
撒離喝相持於此(府志)原之高峻處又名大蟲嶺其原
延亘東接鳳翔界(縣志)
(附考)虢縣有楚山(九域志東按虢縣故城在縣山無考)
渭水在縣南一里自隴州流入又東入岐山界(禹貢錐指)
渭水東與楚水合又東入散關又東逕西武功北與
扞水合又東右合南山五溪水諸澗流注之又東逕
陳倉縣西陳倉水東南注之渭水又東與綏陽溪合
又東逕郁夷縣故城南汧水入焉渭水之右磻溪水
注之又東逕石原(水經注南詳見圖考西武功故城在縣西又按寰宇記郁夷故城)
(在隴州西則渭水不應逕陳倉而復逕郁夷也疑傳寫者之誤)
陸川(即楚水一名長蛇水)在縣西二十五里即秦地平川盡處(府志)
楚水南流逕長蛇戍又南流注于渭(水經注)
塔河(即扞水)在縣西南十五里(縣志)扞水經故道縣西又東
北歴大散關入渭(水經注鳳故道縣今屬縣)塔河水自鳳縣界
來東北流入於渭(縣圖)
流玉澗水在縣西南二里源出陵原之下南流五里
入渭(府志)
清澗河(即瀑布泉)在縣南五里其水洶湧東北流五十里入
渭(賈志)瀑布泉在縣西南七十里出煎茶坪山頂噴飛
如布即清澗河源也(府志之按此當即酈注五溪水也)
金陵河在縣東五里源出五峰山南流入渭(縣志)在渭
水北自隴州流入縣境又南逕陵原計流四十里入
渭(縣冊)
清水河(即陳倉水)在縣東南二十里(縣志)陳倉水出陳倉山下
東南流注於渭(水經注)在渭水南源出鷄峰山北流五
里入渭(縣冊)
汧水(一名汧陽河)在縣東三十里自汧陽鳳翔界流入又東
南入渭(縣圖)汧水自逕郁夷縣又逕平陽故城南又東
流注於渭水(水經注山平陽今屬岐縣)汧陽河源出隴州北入
境東南流六十里入渭(縣冊)
馬峪河在縣東南四十里河傍有石窊如馬跡(縣志)源
出秦嶺北流七里入渭(縣冊)
洛谷水(即綏陽溪水)在縣東南六十里源出南山北流入渭
(賈志)綏陽溪水上承斜水自斜谷分注綏陽溪北届陳
倉入渭(水經注)洛谷水在渭水南源出明家坡北流十
五里入渭(縣冊)
伐魚河在縣東南六十里源出秦嶺北流三里入渭
(縣冊)
箕谷水在縣東南六十五里源出箕谷北流三里入
渭(縣冊)
磻溪水(一名兹泉一名慈泉一名璜河)在縣東南八十里(明一統志)磻溪水
出南山兹谷乘高激流注於溪中溪中有泉謂之兹
泉泉水潭積自成淵渚今人謂之几谷東南隅有石
室蓋太公所居也其水清泠神異北流十二里注於
渭(水經注)慈泉出岐山縣西南几谷(括地志)虢縣有磻溪
太公釣處(通典)一名璜河在渭水南源出秦嶺北流五
十里入渭(縣冊)
故道水在縣西南五十餘里又西南流逕黃牛堡入
鳳縣界(縣圖)故道水出陳倉之大散嶺西南流逕故道
縣(水經注)
虢川在縣東南百五十里(縣志)虢縣有桃虢川路通漢
中(寰宇記)虢川水源出奥山下北流十里又折而西流
六十里逕進口關入鳳縣界(縣冊紫按此即鳳縣之金水源也)
玉女潭在縣西南二十五里玉女祠下(賈志)
東西官井在縣南門外相距百餘步闊五尺深不及
丈其水清甘(縣志)
九眼泉在縣南六里泉出九穴其水清冽(府志)
温泉在縣東南四十里温泉谷其水常温(府志)泉在渭
水南(明一統志)
阿谷泉(一名神泉)在縣東五里西平原之麓其水清冽觸穢
輒塞祀禱乃通人號為神泉(縣志)
鷄跑泉在縣東二十里(縣冊)相傳秦穆公神鷄飲此遇
旱淘之即雨(縣志)
滴水泉(一名三叠泉)在縣東三十里官道傍(縣志)寳鷄治東三
十里官道傍有泉三叠學使許孫荃名為三叠泉系
之以詩曰空山殊未雨何自百重泉三叠傳聲處依
稀太古絃(華岳集)
娑羅泉在縣東二里金臺觀下(府志)
汧陽縣
龍泉山(龍一作隴)在縣東十五里有泉出其下故名(雍勝略)
傅家原在縣北十里又縣北十五里為柳家原(府志)
馮坊原在縣西北二十五里(縣圖)
天台山在縣西北四十里(縣圖)
臥虎山在縣西形如伏虎舊在縣東二里今移治故
此山在西(縣志)
龍槐泉在縣西二十里(府志)
箭筈嶺在縣南十里五代梁貞明六年蜀將陳彦威
敗李茂貞兵於此其地可資戰守(縣志)
馬脊山在縣南二十里(府志)縣南二十里有秦王洞石
穴深數丈寒冽逼人入洞數里水滴瀝寒不可入俗
傳為秦王避難處(賈志)
石墨洞在縣東南三十里(縣志)
龜兒山在縣東三里又縣東五里有蛇兒嶺皆以形
似名(府志)
歇馬原在縣東二十里(府志)
馬鞍山在縣東北三十里以形似名山之下為楚作
原有望天峽又中作原在縣東北中作里(縣志)
(附考)鳴筝峽在縣東(縣志然按峽疑即今石門無可據存考)
汧水在縣南一里自隴州流入又東南逕鳳翔界入
寳鷄界(縣圖)汧水自會吳山水又東南逕隃糜縣故城
又東南歴慈山逕郁夷縣(水經注故隃糜故城在縣東又按郁夷縣及慈山)
(今俱屬隴州說見寳雞縣)汧水合暉河逕縣東玉清宫前有石峽
對鎻每逢霖雨水發則波勢洶湧轟若雷霆謂之大
石門又東一里許為小石門或傳大禹道汧入渭所
鑿也(縣志)
草壁峪溪在縣西三十里其北有石魚溝舊有石魚
神廟相傳溝内有石欲取者虔禱剖石則兩片皆有
魚形否則不全其水流入草壁溪南流六十里入汧
(縣志)
暉川河在縣西源出馮坊里為北山之水所聚勢極
猛迅南流七十里入於汧又新碧潭在縣西北三十
五里順治間知縣王國瑋疏鑿引導潭水逹於暉河
(縣志)
東江河(一名諸施溝)在縣西門外今頗堙塞(縣志)諸施溝水自
縣北四十里天台山發源南流三十里入汧河(縣冊)
天池溝水在縣東自高圪塔發源南流三十里入汧
河(縣冊)
澗口河在縣東(縣圖)自楚作原南流入汧河(縣志)源出縣
東北七十里鳳翔界之土王山南流四十里入汧河
(縣冊)
隃糜澤在縣東八里漢以此名縣(元和志)其地近水宜
秔稻今多堙廢(縣志)
礦峪溝在縣西二十里龍槐里(縣志)
三川溝在縣東北歇馬里又大魚溝在縣東龍泉里
又曲子澗在縣東十八里(府志)
吳姑泉(一名雨露泉)在縣西二十里一名雨露泉(縣志)
冽古泉在縣西二十五里其源澄清四時常温(縣志)
珍珠泉(一名吐珠泉)在縣南三里(府志)在三泉鄉其泉自山罅
迸出墜落石盤飛洒噴吐又名吐珠泉清冽較勝諸
水相傳飲此可消癭又相近有三泉泉出三眼長流
不竭(縣志)
馬跡泉在縣東南二十里泉傍石上有人馬之跡又
有秦王鑄劒爐(縣志)
馬跑泉在縣東五里馬跑泉鋪(縣志)
麟遊縣
吳雙山(一名吳重山一名四峰山一名四堆山)在縣東南四十里接扶風
縣界有四峰北曰接辰南曰聯斗東曰萃旭西曰落
照俗呼四堆山又名四峰山險峻可資戰守明末賊
張一明據此月餘始平(縣志)俗又名吳重山(明一統志)
童山在縣治北上有崔府君祠(府志)脈自靈臺縣蜿蜒
至此軒然直上為山脈結聚處又有龍穴在縣西城
外麟溪橋右峭壁懸崖穴有龍形隠如鱗甲爪角之
狀(縣志)
石鼓峽在縣北十里澄水所經峽凡三折奔濤激浪
如喧雷鼓(縣志)
加伏山在縣西北四十里(縣冊)羣山環拱聯絡數十里
接靈臺縣界(縣志)
天臺山在縣西五里唐九成宫西(雍勝略)舊構浮圖殿
于上九成萬年兩古碑尚存又屏山在鳳凰山北蒼
崖百尺摺叠如屏巨石臨危若墜復倚清泉自崖半
石罅中出如吐珠噴玉一名滴水崖又紫荆山在縣
西十里(縣志)
鳴鳳山(一名鳳凰山一名鳳臺山)在縣西五里與天臺山相對(府志)小
巒傑出有如島嶼相傳隋文帝時有鳳鳴其上亦名
鳳凰山(賈志)一名鳳臺山(縣志)
龍窩峽在縣西二十五里山水竒麗曲折入勝(縣志)
杜山在縣西五十里招賢鎮杜水所出(縣圖)
寳玉山在縣西七十里有石紅白相雜宛然若玉又
龍鳳山在縣西八十里(賈志)
青蓮山在縣西南二十里其形似蓮草木葱翠(雍勝略)
九成宫之屛山也(賈志)百尺崖在縣西南二十五里崖
壁峻絶青碧如繪(縣志)
五將山在縣西南五十里接岐山界(縣圖)瀆魁水東歴
五將山(水經注)麟遊縣有五將山(金史地理志當又見岐山縣按此别為)
(一山非醴泉之五將山也)
箭栝山在縣南五十里接岐山界嶺懸天半形勢嵯
峨隋時常伐山除道以通仁夀宫宋末金將粘沒喝
攻此吳玠遣兵擊破之蓋邑之險峻處也(縣志山亦見岐縣)
石臼山在縣南稍東十里許兩腋拱起如翼中有靈
湫滙而為池將雨則雲自池中起旱禱有應山後石
室有搗藥杵臼蓋古仙丹竈處其石壁絶頂可望邠
乾相傳唐太宗每幸九成宫使徐世勣屯軍於此營
壘遺址尚存又魚塘峽在縣南二十里怪石錯出層
稜如削望之如有落勢(縣志)
馬鞍山在縣東南十里以形似名(賈志)
火石山在縣東南三十里(縣志)
紫石山在縣東二十里二水合流處山石皆紫故名山
半有瀑布自石腹中出直下層崖有龍飛鳳舞之勢(縣志)
催木嶺在縣東北四十里隋營仁夀宫自渭上運木
經此因名(縣志當按寰宇記縣東北五十里有崔模廟疑為崔模嶺縣志所云殆訛傳也)
(附考)麟遊縣有黝土山(九域志今無考)
漆水在縣西東南流入岐山界(縣圖)猗與漆沮(詩經周頌)漆
沮岐周之二水(毛傳)羭次之山漆水出焉(山海經)漆水出
岐山(郭璞注)右扶風漆縣漆水在縣西(漢書地理志縣漆縣故城在)
(西)漆水出杜陽縣之漆溪謂之漆渠漆渠水南流大
欒水注之二川洋逝俱為一水南與杜水合(水經注杜陽)
(故城即今治)普潤縣城西有漆水(元和志縣普潤故城在西)漆沮有
二詩漆沮入於渭之上流(段氏注)漆水出漆縣西北至
岐山東入渭(十三州志)漆水源出普潤縣東南漆溪(寰宇記)
漆水合杜岐雍以入渭在涇水西(禹貢錐指)源出縣西百
二十里舊普潤縣西之青青山合岐水入渭(縣志云雍錄)
(岐之與邠固皆同隸漢世漆縣然漢志漆水特一出無兩漆也元和志務合鄭說遂分漢志一漆而著諸)
(兩縣故普潤新平皆有漆水仍于新平立之說曰漆水在縣西九里西流注乎涇今麟遊亦有漆水與此)
(異据此不獨一漆分為兩漆而意指所向正謂邠州漆水應經而岐下漆水不與綿應也夫漢志但著一)
(漆而吉甫直以邠漆為漆不以岐漆為漆則酷信鄭玄之過也按鄭氏綿詩注云公劉遷豳居漆沮之地)
(故元和志謂邠州之漆别為一水入涇而寰宇記亦以白土川當之然又考元和志云隋置普潤屯後廢)
(屯立縣在漢為漆縣地則亦明謂普潤即漆縣矣又安得謂一漆縣有兩漆水乎程大昌力辨其誤似不)
(為無見故存其說以俟考)
岐水(一名大欒水)在縣西(縣圖)岐水出石橋山東南流(淮南子)牧
龜於岐(史記封禪書)岐水名(漢書音義)大欒水出杜陽縣西北
大道川東南流入漆即故岐水也(水經注)王季葬於滑
山之尾欒水齧其墓(論衡)普潤縣有岐水(隋書地理志)岐水
即大欒水也源出普潤縣東南流入漆水(寰宇記)
杜水(一名大横水一名麟遊水一名招賢川)在縣南城下東南流入乾州
界(縣圖)杜陽縣有杜水南入渭詩曰民之初生自土沮
漆齊詩作自杜言公劉居杜與漆沮之地(漢書地理志)水
發杜陽縣大嶺側世謂之赤泥峴沿坡歴澗俗名大
横水疑即杜水矣其水東南流逕杜陽故城世謂之
故縣川二坑水注之水有二源一水出西北與瀆魋
水合而東歴五將山又合鄉谷水水出鄉溪東南流
入杜謂之鄉谷川杜水又南合莢水(水經注)普潤縣有
杜水(隋書地理志)杜水源出普潤縣東南溪澗間(寰宇記)麟
遊水在縣南源出縣西招賢川(明一統志)杜水出縣西五
十里招賢鎮杜山之隂行石澗中東南流至舊九成
宫西納鳳臺山北西海口一帶之水而其流始大蓋
西海口納良舍西坊兩流也又東南納清水河一帶
之水而其流愈大杜水又接排雲殿山細流而東逕
縣南北受通濟橋五龍泉和尚泉等水又東則南受
馬家溝口水又東折逕火星廟北過峽東轉合澄水
縣治居杜澄二水之中復折而過慈禪寺受石臼山
史家河一派再折至紫石山後受吳雙以北之水而
可以勝舟矣又數折北受縣東之尉遲澗水又受小
花石溝水而其勢益大出縣境逕乾州又至武功入
渭(縣志)
清水河在縣西十里(縣冊)合青蓮山箭栝山分水嶺下
兩流北流入杜水(縣志注按此疑即水經之二坑水)
五龍泉水在縣西門外水極清冽南流入杜水(縣志)水
味作酒異常宋熙寧中王竦為記立石今不存(府志)
澄水在縣東城下(府志)在縣北源出澄名里納北來嶺
西河四郎廟峽内諸水東南入杜水(縣志經按此疑即水注之鄉)
(溪水)
尉遲澗水在縣東三十里入長安便道兩山險阻中
横一澗相傳太宗幸九成宫尉遲敬德開修輦路於
此(縣志)
細川谷水在縣西(縣圖)蒲川水出南山蒲谷東北合細
川水(古水經注)在普潤縣南又北流入涇州界(寰宇記)
玉女潭在縣西南十五里俗傳唐武后避暑九成宫
時浴此(名山記)潭在魚塘峽内其水自永安宫前流入
此潭半山落下聲震巖谷四面屛山圍繞如畫隋文
帝時常遊宴於此(縣志)
醴泉在縣西五里(賈志)貞觀六年帝避暑九成宫歴覽
臺觀閒步西城躊躇高閣之下俯察厥土微覺有潤
因以杖導之有泉隨而湧出乃承以石檻引為一渠
其清若鏡味甘若醴(唐魏徵醴泉銘序)泉在九成宫中年久
泉涸有醴泉碑銘魏徵撰歐陽詢書尚存(雍勝略)
舊井在縣北興國寺東南味甚甘冽(府志)
隴州
吳嶽在州南七十里(州志考詳見圖)
丹陽洞在州北里許相傳為馬丹陽成仙處中有三
清殿階下有栢分十股中有清泉四時不涸(州志)
青崖山在州北四十里高峻秀聳上有清凉寺清泉
湧流旱禱有應(州志)
沙金谷(沙一作殺)在州西北十五里宋建炎中敗金人於此
(州志)
景福山(一名龍門山)在州西北六十里一名龍門山有龍門
洞漢婁敬棲真之所山水竒秀又有鳳爪朝元定心
三峰其下有甘露泉(州志)
蒲峪在州西二十里(州志)汧縣北有蒲谷鄉弦中谷(漢書)
(地理志州汧縣故城在東南)
慈山在州西四十里其相近有白環谷在汧源舊縣
界(府志州汧源故城在東南)汧水東歴慈山(水經注)白環谷白環
水所出(雍大記)
岍山在州西四十里汧水所出(雍大記)汧一作岍按有
汧水故其字或從山或從水(夏本紀注)汧源縣有岍山(隋書)
(地理志)山在汧源縣西四十里東隣岐岫西接隴岡(括地)
(志)山在縣西六十里北與隴山接禹貢導岍及岐是
也(元和志晁按隴蜀餘聞云吳與岍自是兩山酈注未詳而氏則云今之隴山天井金門秦嶺皆古)
(之汧山又按縣圖吳山脈接關山與岍慈諸山相連則岍山即吳岳之支也考汧水之源一西出岍山一)
(南出吳岳之隂故謂禹貢之導岍者或指吳岳或指岍山又安得以吳岳與岍山各自為山而遂謂其絶)
(不相屬乎)
隴山(即隴坻一名隴坂一名小隴山又名鸚鵡山)在州西六十里接鞏昌府
清水縣界(州圖)阪有漆(詩經秦風)隴阪也即今隴山地理志
隴西有隴坻在其西(詩注)天水有大坂曰隴坂(應劭注)汧
水出縣西山世謂之小隴山高嶮不通軌轍即古隴
坂也其坂九廻不知高幾許欲上者七日乃越高處
可容百餘家有清水四注下即隴頭水也(三秦記)隴山
東西一百八十里登山東望秦川四五百里極目悵
然山東人行役升此而顧瞻者莫不悲思故為之歌
(秦州記)汧源縣有隴山(隋書地理志)小隴山在吳山縣西四
十里(元和志州吳山故城在東南)小隴山在南由縣西北(胡氏鑑注南)
(由故城在州南)上有懸溜吐于山中滙為澄潭名萬石潭流
溢散下皆注於渭(潜確類書)山高而長多鸚鵡一名鸚鵡
山(雍勝略)雍大記云南踰岍隴北接沙漠其名有四一
名槍竿嶺一名米高山一名湫頭山一名龍江峽漢
屬漢陽郡刺史治名隴坻即祭遵破王元兵處(州志)
關山在州西八十里其山高峻盤折而登經五十里
始至絶頂為秦鳳要害(州志)距關中千里嶺之西有長
寧驛(雍大記)山多鸚鵡為臨鞏要關(明一統志)其頂有分水
嶺(賈志)
大蟲峪在州西南十里又州西南十五里有麥棗峪
又州西南二十里有桐樹峪又州西南七十里有青
陽峽唐杜甫有詩(州志作麥棗峪府志蜜棗)
天井山在州西南百里山巔有井四時不涸(雍勝略)
金門山在州西南百里天井山東南(府志)渭水東南出
石門(水經注)兩山對峙其形如門渭水流其中(州志疑按此)
(即石門也)
方山原在州西南百里宋紹興中吳玠與金人戰於
此(州志)紹興十一年割地畀金人求商州及和尚方山
二原許之於是遂以大散關為界(宋會要)
秦嶺在州西南(州圖)隴州隴安縣有秦嶺山(九域志城隴安故)
(在州東南)東起商洛西盡汧隴東西八百里(三秦記)晁氏以
為隴山秦嶺皆古之岍(地理通釋)秦嶺山在隴安舊縣因
西秦地勢相連其山高於諸岫故名(雍勝略)
牛頭山在州西南百二十里以形似名明末總兵楊
麒破流賊處(州志)
白牛峪在州南十里又州南十二里有黃花峪産黃
花又州南十三里有乾峪(府志)
紫塠山在州南四十里望之紫翠成堆舊屬吳山縣
(府志)脈接牛心山前連朝天嶺(州志縣按唐書地理志吳山有紫超山疑塠)
(字即超字之訛)
牛心山在州南五十里(州志)
還魂嶺在州南百七十里(州志)
朝天嶺在州東南三十里唐盧照隣有詩(州志)
塔兒峽在州東南四十里旁有石洞數丈可容百餘
人青山環峙一水七折方出峽口有三股水合流注
下絶為神異(州志)
西秦山在州東南百里(州圖)在隴安舊縣北二十里(雍大)
(記)其上有秦王試劔崖(府志)
寒居洞在州東南百二十里縣頭鎮北山下嵩陽居
士有記(府志)
龍盤山(即盤龍山)在州東南百二十七里(州圖)南由縣有盤龍
山(隋書地理志)龍盤山在吳山舊縣東南七里山勢盤曲
如龍故名(州志)
相公山在州東三十里相傳有後漢右丞相墓姓氏
莫考(州志)
峰臺山在州東四十里上有數峰雄峙(州志)
水峪在州東北四里值雨暴水溢時衝嚙州城為患
(州志)
(附考)唐太宗貞觀四年幸隴州校獵於貴全谷(冊龜)(元按)
(此谷無考全一作泉)
渭水在州南百四十里自秦州清水縣入州境又東
入寳鷄界(禹貢錐指)渭水東南出石門度小隴山逕南由
縣南東與楚水合又東入散關(水經注寳散關今屬鷄)渭水在
南由縣南四十里(元和志)渭河在隴安縣西南四十五
里(寰宇記考詳見圖)
長蛇水(即楚水)在州西南(州圖)數歴之山楚水出焉而南流
注於渭(山海經)楚水世所謂長蛇水水出汧縣之數歴
山南流逕長蛇戍東又南流注於渭闞駰以是水為
汧水(水經注魏按數歴山今無考長蛇戍即長蛇縣在州束南)長蛇川在南由
縣西百步(元和志)在吳山舊縣境内其流委曲如蛇後
魏以此名縣(州志)
金陵河在州東南四十里南村鎮西又東南流入寳
鷄界(州冊)
汧水(一名魚龍川)在州城南又東流入汧陽界(州圖)周孝王使
嬴非子養馬於汧渭之間(秦本記)汧縣汧水出西北入
渭(漢書地理志)汧水出岍山(郡國志)源出汧源縣西南岍山
東入渭(括地志)汧水出汧縣之蒲谷鄉弦中谷爾雅曰
水决之澤為汧汧之為名實兼斯舉水有二源一水
出縣西小隴山其水東北流歴澗注以成淵潭漲不
測出五色魚俗以為靈莫敢採捕因謂是水為魚龍
水自下亦通謂之魚龍川川水東逕汧縣故城北又
東歴澤亂為一右合龍泉又東會一水自水會上下
咸謂之魚龍川又東南逕隃糜縣(水經注汧隃糜縣今屬陽)汧
源縣有汧水(隋書地理志)隴州路七十餘里有洞中有石
或大或小隨水流出破之中皆有魚龍形過者並不
敢語語者便聞風雷之聲(錄異記)汧河源出岍山東流
會北河東南入汧陽界濱水之地自州西至汧陽寳
鷄幾二百里謂之汧川雖隆冬蔬草長青如春又魚
龍川源出小隴山東北流杜甫詩水落魚龍夜即此
(州志)
關山河在州西八十里源出關山東北流合於汧(州圖)
白環谷水在州西水流如環故名(州志)吳山縣有白環
水(九域志)汧源縣有白環水(金史地理志)
蒲峪水在州西二十里(州冊)雍州其澤藪曰弦蒲(周禮職方)
(氏)弦蒲在汧鄭司農云弦蒲或為汧浦(周禮注)九藪秦
有楊陓(爾雅)楊陓在汧(郭璞注)汧水出蒲谷鄉弦中谷決
為弦蒲藪(水經注)汧源縣有弦蒲藪(九域志)弦蒲藪在州
西四十里(明一統志蒲按楊陓即弦蒲而今州西四十里尚有峪寨則其為古之蒲谷鄕無)
(疑也)
北河在州城北其流最細會温泉水南入汧又温泉
水在州西北十五里隆冬不冰一名湯池(州志)
金泉水(一名白龍泉)在州南四十里(府志)汧水右合龍泉泉徑
五尺源流奮通淪漪四泄東北流注于汧(水經注)金泉
一名白龍泉(明一統志)金泉在州東南梨林川水出如注
汚之即涸俗傳昔人得金鞭于此其水東北注于汧
(州志)
八渡河(俗名一水河)在州東南(州圖)汧水又東會一水發南山
西側山下石穴廣四尺高七尺水溢石穴懸波側注
發源成川北流注於汧(水經注)一水河發源望輦峰左
旋遶廟前東北流入汧水又神岔溝在閬苑西三里
許一通五峰山壑一通一水河源即宋吳玠敗烏珠
處(州志發按水經注云汧水有二源一水出縣西山一水南山西側則二源皆汧水也本文甚明自)
(昔人誤謂一水為水名而不察汧有二源之語遂呼之為一水河且沿襲而筆之於志其謬甚矣今特為)
(正之)
汭水在州西北又東北流入華亭縣界(州圖理按漢書地志云)
(汭水出汧縣西北東入涇又水經注云芮水出小隴山朱子詩傳云芮水出吳山西北東入涇蔡氏書傳)
(云汭水出弦蒲藪西北今考隴州之水凡出吳山及弦蒲者或合於汧或入於渭而並無入涇之水漢志)
(諸書所云殊不可解惟郡縣志云涇州良原縣有芮水一名宜禄川西自隴州華亭縣流入今在長武縣)
(入涇者是也此正與詩所云芮鞫之即者合故寧據經為斷而不敢因傳以疑經存其說以俟考可也又)
(見長武縣)
丹泉在州北二里谷神觀東(雍勝略)
神泉在州西十五里平地湧出(州志)
涼泉在州西南十五里涼甫里四時皆涼(州志)
蓮花泉在州南四十里南村鎮東其水不竭(州志)
陜西通志卷十
