昭德先生讀書志四卷盖所得南
陽井氏藏書也井氏始收之禺道聚
于廬山之陽旣乃歸先生徙而置之
三峨之下書今不可得盡見矣而志
獨存宜春士趙希弁公族之秀慱學
好古蔵書亦冨遂以属之校正因即
其所蔵之目參焉已載者不復取未
有者𥙷其缺其間互出者盖詳略
之不同文義之或異而後来諸賢之
所著述亦藉以㮣見盖為五卷別
以讀書附志併鋟諸梓俾得託晁
氏而玆傳抑以夀趙君之所蔵慱極
君子當肖取於斯淳祐己酉日南至
宜春郡假守番陽黎安朝謹書
昭德先生郡齋讀書志
門人承議郎新奏辟通判茂州軍州事賜緋杜鵬舉序
先生姓晁氏名云武校井氏書為讀書
志凡四卷鵬舉作邑峨下望先生滄
洲之居雞犬相聞暇即問竒字於古
松流水之閒一日叩以此書忻然相
付先生慱物洽聞雅稱海内孰知萬
籍樓中先生所淂蓋巳超出文㡰
而此筌蹄尚足為貧子之光因庚其
傳&KR1676;吾儕晚學於未見書略知其
㮣尚先生刮蒙彂蔀之意云
昭德先生郡齋讀書志序
魏王粲爲蔡中郎所竒盡得其家書籍文章故能慱
物多識問無不對國朝宋宣獻公亦得畢文簡楊
文莊家書故藏書之冨與祕閣等而常山公以贍博
聞于時夫世之書多矣顧非一人之力所能聚設令
篤好而能聚之亦老將至而耄且及豈暇讀哉然則
王宋所以能博者蓋自少時巳得先逹所藏故也余
家自文元公來以翰墨顯者七世故家多書至於是
正之功世無與讓然自中原無事時巳有火厄及兵
戈之後尺素不存也余仕宦連蹇久益窮空雖心志
未衰而無書可讀每恨之南陽井公天資好書自知
興元府領四川轉運使常以俸之半傳錄時巴蜀獨
不被兵人間多有異本聞之未嘗不力求必得而後
已歷十餘年所有甚冨旣罷載以舟即廬山之下居
焉與余厚一日貽余書曰度老且死有平生所藏書
甚祕惜之顧子孫稚弱不自樹立若其心愛名則爲
貴者所有若其心好利則爲冨者所有恐不能保也
今舉以付子他日其間有好學者而後歸焉不然則
子自取之余惕然從其命凢得書若干部計若干卷
今三榮僻左少事日夕躬以朱黃讎校舛誤每終篇
輙撮其大指論之豈敢效王宋之博所期者家聲是
繼而巳其書則固自若也儻遇井氏之賢當如約
昭德先生郡齋讀書志序
