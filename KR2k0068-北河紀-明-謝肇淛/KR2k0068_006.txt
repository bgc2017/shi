欽定四庫全書
北河紀卷六
明謝肇淛撰
河政紀
宋太祖乾德五年正月詔大名淄滄德博等州長吏並
兼本州河隄使
開寶五年正月詔曰應緣清御等河州縣除準舊制種
藝桑棗外委長吏課民别種榆柳及土地所宜之木仍
案戶籍高下定為五等第一等歲樹五十本第二等以
下遞減十本民欲廣樹藝者聽之孤寡惸獨者免
太宗淳化二年三月詔長吏以下及巡河主埽使臣經
度行視河隄勿致隳壞違者寘於法
真宗咸平三年詔緣河官吏雖秩滿須水落受代知州
通判兩月一巡隄縣令佐迭巡隄防轉運使勿委以他
職又申嚴河上盜伐榆柳之禁
天禧三年詔河北路經水災州軍勿復科調丁夫其守
捍隄防役兵仍令長吏存恤而番休之
仁宗天聖元年以河決未塞募民輸新芻調兵伐瀕河榆柳
神宗元豐元年以都水監言給錢十萬緡下諸路以時
市樁草非朝旨及埽岸危急毋得擅用
元世祖至元三年詔以御河濱州縣佐貳官兼河防事
巡視各地分河拔去水内樁橛仍禁園圃之家毋穿堤
作井栽樹取土
仁宗延祐元年禁約船入會通河者止許百五十料過
此恐致阻滯官民舟楫違者罪之仍没其船其大都江
南權勢紅頭花船一體不許來往仍立南北隘牐各闊
九尺使大船不得入其後民乃改造減舷添倉長船至
百尺皆五六百料入至牐内不能回轉又礙他舟乃於
隘牐下岸立二石相去六十五尺如舟至彼驗量如式
方許入河長者罪之
天歴三年詔禁諸王駙馬各枝往來使臣及幹脫權勢
下番使臣并運官糧船到牐俱遵定例啓閉若不候水
則恃勢捶拷守牐人等勒令啓牐及河内用土築壩壊
牐之人皆治罪
國朝宣德四年奉聖旨今後除進用緊要的船外其餘
運糧解送官物及官員軍民商賈等船到閘務俟積水
至六七板方許開放若公差内外官員等或乘馬快船
及遞運站船如果事務緊急就於所在驛分給馬騾過
去竝不許違例開閘敢有仍前倚恃豪勢逼凌閘官
及厮爭厮鬭搶先過去的許閘官將犯人拿赴巡河官
處及所在官司或巡按監察御史處問實輕則如律處
治重則奏聞區處那沿河管閘官若再不用心依法照
管仍聽豪權勢要逼脇啓閉不時致水走洩阻滯舟船
都拿來重罪
成化九年二月兵部題奉聖旨通行淮揚迤北一帶撫
按管河洪閘等官凡遇南京進鮮等項船隻經過務要
逐一查驗比與今次所擬隻數相同方許應付
成化十三年五月奉聖旨近聞兩京公差人員裝載官
物應給官快等船有等玩法之徒恃勢多討船隻附搭
私貨裝載私鹽沿途索要人夫掯取銀兩恃強搶開洪
閘軍民受害不可勝言運糧官物倣效成風回還船隻
廣載私鹽阻壊鹽法恁都察院便出榜通行禁約敢有
不思改悔仍蹈前非者船隻等項許管河管閘官員弁
軍衛有司巡捕官兵嚴加盤詰應拿問者就便拿問如
律照例發落應奏請者指實參奏以聞若管河管閘等
官容情不舉坐視民患事發一體究治
成化二十二年六月奉聖旨近聞有回原籍省祭丁憂
起復及陞除外任文武大小官員或由河道俱無關文
倚勢於經過衙門取具印信手本轉遞前途照數起撥
人夫船隻乂有販賣物貨滿船擅起軍民夫拽送一遇
閘壩灘淺盤墊疏挑開泄水利以致人夫十分受害糧
運因而遲滯又有等公差内外官額外多討馬快船隻
販載私鹽附搭私貨起夫一二百名至七八百千名者
人民荼毒何有紀極恁都察院便出榜各地方曉諭禁
約仍行撫按巡河巡鹽御史管洪管閘部屬嚴督所屬
巡司官吏往來巡視遇有前項官員船隻就便從公盤
詰私鹽私貨入官無藉之徒及關文内無名之人擒拿
問罪干礙内官并五品以上官指實奏來處治其餘應
拿問者即拿問如律
凡閘惟進貢鮮品船到即開放其餘務待積水而行若
積水未滿或雖滿而船未過閘或下閘未閉竝不得擅
開若豪強逼脇擅開走泄水利及閘已開不依帮次爭
先鬭毆者閘官拿送管閘并巡河官處究問若因而閣
壊船隻損失進貢官物及漂流係官糧米若傷人者各
依律例從重問治干礙豪勢官員參奏以聞糧運旗軍
有犯非人命重情俱待完糧回日提問其閘内船已過
下閘已閉積水已滿而閘官夫牌故意不閉勒取客船
錢物者亦治以罪
凡漕河事務悉聽典掌之官區處他官不得侵越凡府
州縣添設通判判官主簿及閘壩官專理河防不許别
委幹辦他事防廢正事違者罪之
凡漕河所徵椿草并折徵銀錢以備河道之用毋得以
别事擅支及無故停免
凡府州縣管河官及閘壩官有犯開具所犯事由行移
巡河御史等官問理别項上司不得懷挾利忿徑自提
問(以上會典)
凡閘溜夫受雇一人冒充二人之役者編充為軍冒一
人者枷項徇衆一月畢罪遣之
凡故決山東南旺湖沛縣昭陽湖隄岸及阻絶山東泰
山等處泉源者為首之人竝遣從軍軍人犯者徙於邊
衛(問刑條例)
凡侵占牽路為房屋者治罪撤之
凡漕河内毋得遺棄屍骸淺鋪夫巡視掩埋違者罪之
凡閘壩洪淺夫各供其役官員過者不得呼召牽船
凡馬快等船每駕船軍餘一名食米之外聽帶貨物三
百斤若多帶及附搭客貨私鹽者聽巡河管河洪閘官
盤檢盡數入官應提問者就便提問應參奏者參奏提
問
凡南京差人奏事水驛乘船私載貨物者聽巡河御史
郎中及洪閘主事盤問治罪
凡漕運軍人許帶土産換易柴鹽每船不得過十石若
多載貨物沿途貿易稽留者聽巡河御史郎中及洪閘
主事盤檢入官并治其罪
凡南京馬快船隻到京順差回還兵部給印信揭帖備
開船數及小甲姓名付與執照預行整理河道郎中等
官督令沿途官司查帖驗放若給無官帖而擅投豪勢
之人乘坐回還及私回者悉究治之
凡運糧馬快商賈等船經由津渡巡檢司照驗文引若
豪勢之人不服盤詰聽所司執送巡河御史郎中處罪
之(以上會典)
南旺臨清等處舊係三年兩次挑穵隆慶六年題准每
二年大挑一次以九月初一日興工十月終完北河郎
中預呈本部具題命下之日備咨漕撫衙門并山東巡
撫及咨都察院轉行山東巡按會同本官調集兗州東
昌濟南等府泉壩閘溜淺鋪守口見役人夫前來興工
并動兗東二府河道官銀召募夫役以備停役各夫不足
之數其南旺月河及臨清阿城七級等處淤淺俱調附
近驛遞等夫協同見在徭夫依期挑濬合用樁草錢糧
及廪糧工食亦於兗州府庫河道銀内動給北河郎中
仍與南旺主事往來督查
沿河兩岸栽柳護堤兗東二府各州縣衛所管河閘官
下民鋪夫每名種二十株軍鋪十五株撈淺閘溜隄壩
等夫十八株河間府屬各河官下民鋪夫每名種二十
株軍鋪十五株歲以為常其卧柳不拘夫數每鋪三百
株與高柳相兼栽植卧柳者出土新柳也每年冬前本
部奉總河檄通行查勘但有枯損空缺去處俱責令立
春後補栽不如數者扣曠工銀入官盗拔者問罪
每年入秋通行沿河一帶州縣衛所管河官將沿河各
湖并運河隄岸生長蘆葦蒿蓼水紅等草盡行收割每
夫一日採取二十束每束曬乾二十斤以草盡為止如
法堆垜苫蓋以備河工掃料之用積久浥腐者出陳變
價採不足數捏報及偷盗者問罪
總督河道軍門禁約糧運旗軍及木筏水手一應官吏
船隻不許盗伐在隄官柳違者聽巡隄夫役拿送管河
官解赴軍門綑打一百坐贓究遣押運官知而故縱者
一併參提重處
嘉靖二十年山東布政司分守東兗道參政暨工部都
水司管理南旺閘座主事同遵明旨照得南旺湖跨漕
東西其東湖跨汶南北南曰蜀山北曰馬踏縈迴百五
十里原係濟運水櫃自正德三年以來節被豪右占侵
據為已業及因隄岸傾頽召民佃種辦納子粒一遇旱
亁遂阻糧運今按圖志爰清疆域定立界石東自泰晏
橋頭界石起由小河口跨長溝運河至秦家舊閘南界
石止計長三十里南至秦家舊界石起由山家營一帶
隄岸至孤柳樹西界石止計長四十六里西自孤柳樹
界石起跨運河由弘仁橋至北界首止計長三十四里
北自弘仁橋北界石起跨黑馬溝由苑村至泰晏橋頭
東界石止計長四十里除豁稅糧子粒以杜侵占之端
週圍栽植柳株以防盗耕敢有肆行無忌仍蹈前非者
定行照例充軍發遣
萬歴十六年總督河道僉都御史欽奉勅諭南旺臨清
一帶每年大挑小挑俱有欽限不議外但勢豪船隻多
方阻撓築壩惟利其遲天寒挑濬為難開壩又利其旱
水利瀦蓄不廣大挑年分原有欽限外其小挑年分亦
以欽定限期每年以十月十五日築壩至次年二月初
一日開壩遇有鮮貢船到彼另為設法前進其餘官民
船隻俱暫停止候開壩放行敢有勢豪阻撓者聽管河
衙門從重參究仍大書刻石竪立南旺板閘示衆遵守
工部都水司郎中員下書手十名聽事官七員巡警官
四員管橋官一員門子六名皂隸十八名傘轎夫九名
馬快手十名步快手六十九名民壯二十名總院探事
快手二名聽事水夫一名厨子二名兵夫二名馬夫三
名座船頭二十名守門總甲二名書手工食不等一年
共銀一百四十四兩四錢遇閏遞加外給飯食火炭銀
二十兩遇大挑年終犒賞銀五兩小挑犒賞銀二兩五
錢俱於臨清東平夀張武城等州縣子粒賃基地租銀
内支給聽事等官工食不等一年共銀八十兩五錢九
分六釐於陽榖縣徭編夀張汶上聊城堂邑夏津武城
舘陶東阿清平博平等縣淺夫厰夫銀内支給門子工
食不等一年共銀四十二兩於單曹鉅野陽榖四縣徭
編銀内支給皂隸工食每名每年十兩八錢内東平州
徭編六名陽榖縣五名夀張縣四名東阿縣三名轎夫
工食每名每年十兩傘夫每名每年九兩五錢於陽榖
堂邑二縣徭編臨清州行夫銀内支給馬快手工食不
等一年共銀二百零三兩六錢於青縣滄州東光景州
夀張東阿陽榖汶上等州縣徭編堂邑清平聊城博平
武城舘陶等縣淺夫臨清州行夫銀内支給步快手工
食不等一年共銀四百零七兩四錢於陽榖夀張東阿
東平聊城臨清等州縣淺夫及臨清州行夫恩縣清河
縣厰夫銀内支給民壯工食不等一年共銀一百六十
八兩一錢於夀張東阿陽榖三縣徭編銀内攴給探事
每名每年工食銀一兩五錢聽事水夫每年工食銀十
兩八錢厨子每名每年工食銀九兩兵夫每名每年工
食銀四兩八錢俱於陽榖縣徭編銀内支給馬夫每名
每年工食銀二十兩於陽榖東阿夀張三縣徭編銀内
支給船頭每名每年工食銀十兩八錢於濟寧州徭編
陽榖縣徭夫銀内支給守門總甲工食每名每年八兩
地方雜行内追給其它聽事吏承土地祠官吏及南旺
臨清二行署聽事官吏俱無工食亦無定數大都近邑
幸民藉部役以色州縣雜差而已即其有工食者半出
徭編半出設處扣除占役之數或因乏用而增加或因
眷顧而賜予歴年久遠不可窮詰蓋至於今而冗濫極
矣使後來者復仍宿弊長此安窮朘貧役之脂膏以飽
遊子之蠧猾將安用之故即今現在定數著之於編俾
後之人有所考核且以杜僥覬之端云
兗州府運河同知員下典吏二名書手三十四名門子
四名皂隸十六名馬快四名步快九十七名轎夫七名
燈夫四名更夫五名水夫二名頭號船頭九名二號六
名書手工食每年共銀九十六兩係濟寧州鉅野縣占
役淺夫工食銀内解給門子工食每年共銀一十八兩
九錢係濟寧州滋陽縣徭編銀内解給皂隸工食每年
共銀一百一十八兩八錢於郯城鄆城陽榖寧陽濟寧
滕縣各州縣徭編及東平泗水泰安萊蕪各州縣淺夫
泉夫工食銀内扣給馬快每名每年工食銀二十四兩
共銀九十六兩於鄆城魚臺東阿曹州鉅野郯城汶上
曹縣城武曲阜陽榖單縣金鄕定陶東平夀張等州縣
徭編銀内解給步快每名每年工食銀一十二兩共銀
三百四十二兩於魚臺濟寧沙溝厰城武鄒縣各州縣
徭編及汶上陽榖夀張濟寧魚臺各州縣并濟寧衛占
役淺夫工食銀内扣給轎夫每名每年工食銀一十二
兩共銀八十四兩燈夫每名每年工食銀四兩六錢共
銀一十八兩四錢更夫每名每年工食銀三兩六錢共
銀一十八兩水夫每名每年工食銀七兩二錢共銀一
十四兩四錢俱係濟寧州僉編頭號船頭占役曹縣橋
夫五名每名每年工食銀十兩八錢共銀五十四兩二
號船頭占役汶上淺夫二名濟寧州淺夫二名共四名
每名每年工食銀一十二兩共銀四十八兩
兗州府捕河通判員下典吏二名書手三名門子一名
馬快十名步快十名民壯十六名皂隸十二名轎夫六
名兵夫一名禁子四名船頭十名每名歲給工食書手
十二兩門子七兩二錢馬快二十二兩步快七兩二錢
民壯八兩皂隸五兩轎夫八兩兵夫四兩八錢禁子六
兩船頭六兩俱於本府各州縣徭編并役占淺夫銀内
支給
東昌府河務通判員下典吏二名書手八名門子二名
馬快六名步快十二名民壯三名皂隸十名轎夫八名
燈夫四名兵夫二名船頭六名書手每名每年工食銀
十二兩共銀九十六兩内聊城縣十六兩堂邑縣十二
兩清平縣十二兩臨清州十二兩舘陶縣十二兩夏津
縣十二兩武城縣二十兩以上俱在前項州縣淺鋪夫
工食銀内扣給馬快每名每年工食銀二十兩共銀一
百二十兩於堂邑莘縣清平舘陶夏津武城六縣條鞭
銀内解給步快每名每年工食銀八兩四錢共銀一百
兩八錢内濮州八兩四錢朝城縣十六兩八錢冠縣三
十三兩六錢恩縣十二兩六錢夏津縣四兩二錢臨清
州四兩二錢丘縣十六兩八錢舘陶縣四兩二錢俱於
條鞭銀内解給民壯每名每年工食銀八兩共銀二十
四兩内高唐州八兩丘縣十六兩俱於條鞭銀内解給
門子每名每年工食銀七兩二錢共銀一十四兩四錢
於本府大盈庫支領皂隸每名每年工食銀十二兩共
銀一百二十兩内聊城縣二十兩堂邑縣十二兩博平
縣十二兩清平縣十二兩臨清州十二兩清河縣十二
兩武城縣四兩恩縣十二兩舘陶縣十二兩德州十二
兩俱於淺舖夫工食銀内扣給轎夫每名每年工食銀
十二兩共銀九十六兩燈夫每名每年工食銀四兩八
錢共銀一十九兩二錢俱於聊城縣條鞭銀内解給兵
夫每名每年工食銀七兩二錢一名在聊城縣條鞭銀
内解給一名在河下淺鋪夫内扣給船頭每名每年工
食銀十兩共銀六十兩於本府大盈庫支給
河間府管河通判員下典吏二名書手八名門子二名
皂隸二十二名快手六名民壯八名轎夫四名兵夫二
名船頭八名每名歲給工食書手門子皂隸民壯兵夫
俱七兩二錢快手十五兩一錢六分轎夫六兩二錢船
頭九兩四錢俱於所屬各州縣徭編銀内支給
魚臺縣管河主簿員下書手三名門子一名皂隸二名
青衣三名燈夫一名淺鋪夫二百四十五名南陽閘跟
官一名書手一名三閘閘溜隄夫二百二十七名司府
占役一十二名實在夫四百五十八名本色樁草銀兩
各該原額州縣徵解折色磚灰銀每年額徵五十六兩
六錢四分解兗州府庫夫役每年工食銀共五千七百
零一兩二錢魚臺縣出銀四千二百四十六兩八錢曹
州出銀四百一十兩四錢曹縣出銀九十一兩二錢陽
榖縣出銀六十四兩八錢單縣出銀八百八十八兩河
灘租&KR1064;歲徵七千斤
濟寧州管河判官員下書手三名門子二名皂隸三名
僱工快手六名燈夫二名撈淺夫二百五十名淺鋪夫
七十二名天井閘夫三十名南門橋夫十名草橋橋夫
十名溜夫六十八名上中新閘夫八名閘官占一名跟
官占一名寫字占一名看廳占一名巡樹占一名運河
廳占役十名實在橋夫十名閘夫二十五名溜夫六十
八名工部分司快手占上中新閘夫四名管河衙書手
占役二名南門橋夫撥占二名在城閘夫三十名帶管
下新閘夫四名閘官占一名跟官占一名寫字占一名
看廳占一名巡樹占一名實在二十五名溜夫六十七
名下新閘四名管河衙催工快手占役二名工部分司
快手占役二名趙村閘夫三十名溜夫六十七名閘官
占一名跟官占一名寫字占一名看樹占一名實在二
十六名溜夫六十七名石佛閘夫三十名閘官占一名
跟官占一名寫字占一名看樹占一名實在二十六名
溜夫六十七名工部分司快手占役一名實在六十六
名新店閘夫三十名閘官占一名跟官占一名寫字占
一名看樹占一名實在二十六名溜夫六十七名内工
部分司快手占役一名實在六十六名新閘閘夫三十
名跟官占一名寫字占一名看樹占一名實在二十七
名溜夫七十七名内工部分司快手占役一名實在六
十六名仲家淺閘夫三十名寫字占一名跟官占一名
着樹占一名摘撥南陽橋一名管河衙占役一名實在
二十四名溜夫十名内工部分司快手占役一名實在
九名師家莊閘夫三十名閘官占一名跟官占一名看
樹占一名摘撥南門橋一名管河衙占役一名實在二
十五名溜夫三十三名内工部分司快手占役二名實
在三十一名魯橋閘夫三十名閘官占一名看樹占一
名管河衙占役一名摘撥草橋二名寫字占一名工部
分司快手占役二名實在二十二名隨溜夫用工棗林
閘夫三十名跟官占一名看樹占一名管河衙占役一
名實在二十七名本州撈淺鋪夫共三百二十二名内
看樹夫占十二名送文夫十二名運河廳船頭快手占役
三名濟寧道船頭占役一名工部分司快手占役三名
實在二百九十一名其河官書手快手工食每名每年
銀十兩八錢俱係占役淺夫門子工食每年銀六兩皂
隸工食每名每年銀七兩二錢俱係本州徭編夫役工
食淺鋪溜夫每名每年十二兩閘夫每名每年十兩八
錢内濟寧州編二百三十二名在城閘夫三十名石佛
閘夫十名師家莊閘夫十名溜夫三名單縣協編天津
閘溜夫四十五名趙村閘夫十名溜夫二十名石佛閘
溜夫二十二名新店閘夫十名溜夫十七名新閘夫五
名溜夫十八名仲家淺閘夫十名魯橋閘夫三十名棗
林閘夫十名上中新閘夫八名金鄉縣協編天井閘溜
夫八名在城閘溜夫十二名石佛閘夫二十名新店閘
夫二十名新閘夫二十五名溜夫十八名仲家淺閘夫
十名撈淺夫三十名鄆城縣協編天井閘溜夫十五名
在城閘溜夫五十五名趙村閘溜夫十名棗林閘夫二
十名撈淺夫四十五名曹州協編天井閘夫三十名曹
縣協編南門草橋夫二十名趙村閘夫二十名溜夫二
十二名城武縣協編石佛閘溜夫三十名新店閘溜夫
五十名仲家淺閘夫十名撈淺夫十五名定陶縣協編
趙村閘溜夫八名石佛閘溜夫十五名滕縣協編新閘
溜夫三十一名鄒縣協編師家莊閘溜夫三十名鉅野
縣協編趙村閘溜夫七名嶧縣協編師家莊閘夫二十
名陽榖縣協編仲家淺閘溜夫十名俱按季解給
濟寧衛管河指揮員下撈淺夫一百零二名又帶管永
通閘夫二名淺鋪夫本衛原編軍丁正戶五十名工部
分司占淺夫二名閘夫一名運河廳占淺夫一名本管
河官占淺夫六名看器具厰占閘夫一名實在夫九十
三名淺鋪軍丁五十名内小甲五名巡樹五名遞文十
名工部分司占役五名係軍牢常川答應外二十五名
巡河撈淺淺閘夫共一百零四名每年每名奉例徵副
磚石灰銀一錢二分共銀一十二兩四錢八分解兗州
府貯庫軍鋪夫五十名每年每名額徵樁草銀二錢共
銀十兩解府貯庫&KR1064;園地七十畆七分每年額徵本色
&KR1064;共二百一十二斤一兩折色銀一兩四錢八分一釐
&KR1064;貯本厰聽河工支用銀解濟寧州貯庫夫役工食曹
州編淺夫十七名每名每年工食銀十二兩閘夫二名
每名每年工食銀十兩八錢曹縣編淺夫十七名鉅野
縣編淺夫十七名單縣編淺夫十五名定陶縣編淺夫
十九名金鄉縣編淺夫十七名工食俱同曹州軍鋪夫
五十名係本衛老幼軍餘每名編銀七兩自取於屯伍
鉅野縣管河主簿員下書手二名每名每年工食銀十
二兩皂隸四名每名每年工食銀十二兩俱係占役淺
夫門子一名每年工食銀六兩皂隸二名每名每年工
食銀七兩二錢俱係本縣條編淺鋪徭夫共二百八十
名每名每年工食銀十二兩四季赴各州縣支領本縣
二百名嘉祥縣五十名曹州十名鄆城縣二十名停役
一百八十三名徵銀貯庫南旺工部占役二名本府運
河廳占役六名管河衙占六名巡湖老人一名管厰老
人一名厰夫一名渡夫二名巡樹遞文夫一十八名實
在夫二百四十三名寺前鋪閘夫三十名每名每年工
食銀十兩八錢閘官占一名寫字一名跟官一名看廳
一名巡樹一名實在二十五名溜夫四十五名每名每
年工食銀一十二兩以上工食汶上縣編閘夫二十名
東阿縣編閘夫十名鉅野縣編溜夫四十五名南旺工
部占役一名看浮橋一名實在溜夫四十三名通濟閘
夫三十名每名每年工食銀十兩八錢各州縣支領閘
官占一名看廳一名寫字一名巡樹一名跟官一名實
在二十五名溜夫五十名每名工食銀十二兩四季赴
各州縣支領新占看橋夫一名實在四十九名以上工
食鉅野縣編閘夫十七名溜夫二十九名嘉祥縣編閘
夫一名曹州編閘夫四名溜夫七名鄆城縣編閘夫八
名溜夫十四名淺舖夫并占役每名額徵磚灰折色銀
一錢二分共銀三十三兩六錢解本府貯庫二閘閘溜
夫額徵磚灰折色銀一錢二分共銀十八兩六錢解府
本管撈淺夫秋後放假入湖採割本色湖草曬乾收厰
堆垜聽備河工支用或調出外工不暇採辦原無額數
本管鋪夫并所屬寺前通濟二閘閘溜夫秋後俱放採
割沿堤本色蒿草曬乾入各厰堆垜聽備河工支用採
盡止原無額數本管河道舊有地租本色&KR1064;二千零二
十斤十五兩每年有認有退原無額數本管撈淺閘溜
夫除占役外每名每年辦柳十八根鋪夫每名辦柳二
十根辦完在於沿河兩岸空缺處所如法栽插
汶上縣管河主簿員下書手四名門子一名皂隸五名
管下淺鋪夫除司府占役及巡樹遞文共二十八名實
在夫三百五十四名袁家口閘夫三十名除跟官寫字
并本閘官坐占共四名實在夫二十六名開河閘夫三
十名除跟官寫字本閘官坐占共四名實在夫二十六
名南旺上下閘溜夫四十五名閘夫四十名除看廳跟
官寫字本閘官坐占共六名實在夫三十四名本管河
道錢糧俱在縣徵收止有淺鋪夫歲辦磚灰折色銀每
年每名一錢二分共銀四十五兩八錢四分每年徵解
本府貯庫其河官書手工食每名每年銀一十二兩皂
隸二名每名每年銀一十二兩俱係占役淺夫門子工
食每年銀六兩皂隸三名每名每年銀七兩二錢俱係
本縣條編淺鋪夫工食每名每年一十二兩俱在本縣
支給本管河灘地租并湖地租銀俱在本縣徵收其應
辦樁草原無定數每歲修計用多寡領銀買辦其河灘
租&KR1064;歲徵一千一百一十斤七兩零河道支用
東平州管河判官員下書手五名門子二名皂隸十三
名淺鋪夫共一百六十六名内部占役一名運河廳占
役一名捕河廳占役二名河官占役八名安山看厰老
人一名看厰夫一名遞文一十六名巡樹一十五名實
在夫一百二十一名靳家口閘夫三十名内官占一名
安山閘夫三十名内官占一名戴家廟閘夫三十名内
官占一名書手工食占役淺夫三名每名十二兩共銀
三十六兩門子每名每年工食三兩皂隸内三名每名
每年工食銀三兩六錢俱本州條編銀内支給外皂隸
十名占役淺夫五名每名十二兩共銀六十兩淺鋪夫
每名每年工食一十二兩共一千九百九十二兩東平
州支領閘夫每名每年工食十兩八錢靳家口閘共銀
三百二十四兩本州及東阿寧陽二縣各編十名安山
閘共銀三百二十四兩俱東阿縣支領戴家廟閘共銀
三百二十四兩俱本州支領淺鋪夫每名每年應辦折
色磚灰銀一錢二分共一十九兩九錢零觧本府庫
東平所管河百戸員下軍夫四十名遞文四名巡樹四
名跟官一名寫字一名逃亡二十六名見在只存四名
軍夫每名每年應辦樁草銀二錢共銀八兩解本府庫
河灘地一頃三十六畆零每畆租銀三分共銀四兩零
九分每畆&KR1064;三斤共四百零九斤俱解本州庫厰
夀張縣管河主簿員下門子一名皂隸二名燈夫一名
淺夫四十六名鋪夫二十五名帶管東阿縣淺夫七十
九名鋪夫四十五名内部占役一十五名運河廳占役
四名捕河廳占役三名東窰厰三名河衙十名遞文巡
樹二十九名實在一百三十一名渡夫二名沙灣小閘
夫一名夀張運河灘&KR1064;地三頃六十畆零每畆本色&KR1064;
六斤共二千一百六十二斤零折色每畆銀四分共一
十四兩四錢零以上俱解縣夀張運河灘地三頃六十
畆零每畆租銀三分共銀一十兩八錢零裏河行犁地
五頃零六畆每畆租銀三分共一十五兩一錢零裏河
葦地三頃七十九畆零每畆租銀五分共一十八兩九
錢零房基七百四十六間租銀不等共三十六兩八錢
零以上俱解部東阿縣運河灘&KR1064;地六頃每畆徵本色
&KR1064;六斤共三千六百零五斤每畆徵折色銀四分共二
十四兩零以上俱解縣東阿縣運河灘地六頃零每畆
租銀三分共一十八兩零鹽河行犁地一頃四十八畆
零每畆租銀三分共四兩四錢零鹽河葦地一十九頃
三十四畆零每畆租銀五分共九十六兩七錢零房基
七百九十五間租銀不等共五十九兩二錢零以上俱
解部其各夫役每年工食淺夫每名一十二兩共銀一
千五百兩鋪夫每名一十二兩共八百四十兩渡夫每
名六兩六錢共一十三兩二錢小閘夫十兩八錢門子
六兩皂隸每名七兩二錢共一十四兩四錢燈夫三兩
六錢俱於本縣徭編銀内支領
陽榖縣管河主簿員下門子一名皂隸二名燈夫二名
淺夫二百四十四名鋪夫六十名内工部占役一十四
名運河廳占役四名捕河廳占役五名西窰厰占役一
名麻厰占役二名河衙占十三名遞文巡樹二十四名
橋夫八名實在二百三十三名河道河灘地一十頃八
十四畆零每畆徵本色&KR1064;六斤共六千五百零五斤每
畆折色銀四分共四十三兩三錢零以上俱解縣河道
地一十頃八十四畆零每畆租銀三分共三十二兩五
錢二分零房基共一千零一十七間各賃銀不等外譙
樓下地基租銀二錢共四十四兩二錢九分零以上俱
解部其各夫役每年工食淺夫每名一十二兩共銀二
千九百二十八兩鋪夫每名一十二兩共銀七百二十
兩皂隸每名七兩二錢共銀一十四兩四錢門子六兩
燈夫每名三兩六錢共銀七兩二錢荆門阿城七級三
閘閘夫共一百五十名每名十兩八錢共銀一千六百
二十兩俱本縣支領内七級閘夫二十名夀張縣支領
以上各役每名每年徵磚灰銀一錢二分共銀五十四兩
四錢零解兗州府庫
聊城縣管河主簿員下書手三名門子一名皂隸六名
淺鋪夫二百三十名内看厰夫一名催工皂隸六名遞
送公文巡灌柳株六十九名實在夫一百五十四名周
李二閘夫共六十名内官占一名實在五十九名永通
閘夫三十名官占一名實在二十九名通濟橋閘夫三
十名橋夫十名官占一名實在三十九名本管河灘地
共一十五頃一十一畆九分内子粒地七頃五十五畆
九分每畆徵銀三分共銀二十二兩六錢七分&KR1064;地七
頃五十五畆九分每畆徵&KR1064;五斤共本色&KR1064;三千七百
八十斤折色銀三十兩二錢四分賃基地二頃三十二
畆四分每畆徵銀六分共銀一十三兩九錢外房價銀
五錢以上銀解府庫麻解本縣官厰河官書手召募無
工食門子每年工食銀六兩皂隸每名每年銀七兩二
錢俱於本縣徭編銀内支給淺鋪夫每名徵樁草銀一
兩共銀二百三十兩本縣派徵一百兩濮州協𣲖一百
一十二兩莘縣協派一十八兩俱解府庫又每名徵折
色磚灰銀一錢二分共銀二十七兩六錢在各夫名下
追徵解府每名每年工食銀一十二兩共銀二千七百
六十兩本縣派銀九百三十六兩濮州協派銀一千三
百四十四兩莘縣協派銀二百一十六兩冠縣協派銀
二百六十四兩工部分司快手占役三名工食銀二十
四兩廳事官一員工食銀七兩二錢本府河廳書皂三
名工食銀三十六兩餘銀支給各夫周家店閘夫三十
名每名樁草銀一兩共銀三十兩工食銀每名十兩八
錢共銀三百二十四兩濮州協編樁草銀十兩工食銀
一百零八兩朝城縣協編樁草銀十兩工食銀一百零
八兩范縣協編樁草銀十兩工食銀一百零八兩李海
務閘夫三十名每名樁草銀一兩共銀三十兩工食銀
十兩八錢共銀三百二十四兩堂邑縣協編樁草銀二
十兩工食銀二百一十六兩本縣派徵樁草銀十兩工
食銀一百零八兩通濟橋閘夫四十名每名樁草銀一
兩共銀四十兩工食銀十兩八錢共銀四百三十二兩
本縣派徵樁草銀二十五兩工食銀二百七十兩清平
縣協編樁草銀一十五兩工食銀一百六十二兩永通
閘夫三十名每名樁草銀一兩共銀三十兩工食銀十
兩八錢共銀三百二十四兩本縣派徵樁草銀三十兩
堂邑縣協編工食銀三百二十四兩樁草徵解府庫工
食支給以上閘夫每名徵折色甎灰銀一錢二分共銀
一十五兩六錢徵解府庫
平山衛管河本衛經歴員下書手一名門子一名皂隸
六名軍鋪夫一十五名遞送濬築栽柳巡守本管每年
額徵折色樁木四十根每根徵銀二錢共銀八兩榖草
四百束每束徵銀五釐共銀二兩二項共銀十兩在本
衛人丁内徵解河灘地一頃九十八畆五分五釐内除
子粒地六十九畆每畆徵銀三分共銀二兩八分又賃
基地五十五畆每畆徵銀六分共銀三兩三錢又地三
畆五釐蓋房三間半每間徵銀五分共銀一錢七分外
剰徵&KR1064;地七十畆九分半徵折色共銀二兩八錢四分
半徵本色&KR1064;三百五十四斤&KR1064;麻本衛河官徵解聊城
縣官厰子粒賃基折麻銀兩聊城縣帶徵其樁草銀亦
係本衛河官徵收各解府貯庫河官書手門子每名每
年工食銀三兩皂隸鋪夫每名每年工食銀五兩俱於
本衛人丁内徵給
堂邑縣管河主簿員下書手一名門子一名皂隸三名
青夫皂隸二名淺鋪溜夫一百二十一名内隨本官催
工皂隸六名遞送公文巡灌柳株占役二十一名看厰
一名實在九十三名梁家鄉閘夫三十名閘官占用一
名實在二十九名土橋閘夫三十名俱各在閘應役河
灘地九頃七十五畆除徵租地四頃八十八畆每畆徵
銀三分共銀一十四兩六錢四分&KR1064;地四頃八十七畆
半徵折色銀一十九兩四錢八分半徵本色麻二千四
百三十五斤賃基房三百七十七間半每間徵銀三分
共銀一十一兩三錢二分以上銀解府庫麻解聊城縣
官厰管河官書手召募無工食門子每年工食銀六兩
皂隸每名每年工食銀七兩二錢青夫皂隸每名每年
工食銀八兩俱本縣徭編徵給淺鋪夫每名每年工食
銀一十二兩共銀一千四百五十二兩本縣派徵一千
二百三十六兩冠縣協給二百一十六兩内工部分司
占用快手工食銀一十二兩本府河廳占用書皂工食
銀二十四兩
博平縣管河典史員下書手一名門子一名皂隸四名
淺鋪夫九十六名除看厰占用一名前項皂隸四名遞
文巡柳占用一十八名實在夫七十三名河灘地一十
三頃三十畆分租地六頃一十四畆三分每畆徵租銀
三分共銀一十八兩四錢零&KR1064;地五頃一十五畆半徵
折色共銀二十五兩三錢半徵本色&KR1064;一千九百八十
五斤賃基房一百九十八間半每間徵租銀三分共銀
五兩九錢零淺鋪夫每名每年工食銀一十二兩共銀
一千一百五十二兩内除前項書手一名工食銀一十
二兩門子一名工食銀二兩本府河廳皂隸占用工食
銀一十二兩皆於各夫銀内勻攤支給餘銀各夫分用
淺鋪夫每名徵樁草銀一兩共銀九十六兩在本縣條
鞭銀内徵收支解又每名徵磚灰銀一錢二分共銀一
十一兩五錢二分在於各夫名下追徵以上子粒麻銀
樁草磚灰銀兩俱解府庫&KR1064;麻解貯聊城縣官厰
清平縣管河主簿員下門子一名皂隸三名燈夫一名
淺鋪夫一百一十一名内除看鋪遞文巡樹看厰占用
二十五名實在夫八十六名德州左衛四鋪河道坐落
本縣河道地方本縣河官帶管四鋪軍夫四十名戴家
灣閘夫三十名閘官占一名實在夫二十九名淺鋪夫每
名徵磚灰銀一錢二分共銀一十三兩三錢於各夫工
食銀内扣解府庫本管河灘官地共一十三頃九十一
畆六分内租地六頃九十五畆四分每畆徵銀三分共
銀二十兩八錢零&KR1064;地六頃九十六畆二分每畆徵&KR1064;
十斤半徵本色三千四百八十一斤半徵折色共銀二
十七兩八錢賃基地七分徵銀八分帶管左衛四鋪河
灘地一頃四十三畆内租地七十畆五分每畆徵銀三
分共銀二兩一錢一分&KR1064;地七十二畆六分每畆徵&KR1064;
十斤半徵本色三百六十三斤半徵折色共銀二兩九
錢以上縣衛銀解府庫麻解臨清州官厰本縣河官皂
隸每名每年工食銀七兩二錢門子每年工食銀六兩
燈夫每年工食銀二兩八錢淺鋪夫每名每年工食銀
一十二兩俱本縣支領閘夫三十名每名每年工食銀
十兩八錢内本縣編徵銀二百一十六兩冠縣協濟銀
一百零八兩淺鋪閘夫每名歲徵樁草銀一兩共銀一
百四十一兩本縣派徵一百三十一兩冠縣派徵十兩
俱解府庫左衛軍夫四十名每名工食銀三兩六錢俱
在該衛徵收
臨清州管河判官員下書手十名門子一名皂隸四名
甲首二名淺鋪夫一百三十四名内除巡柳遞文每鋪
占夫三名一十九鋪共占五十七名看司看厰占三名
催工皂隸占八名量工水手四名實在夫六十二名新
開閘夫八十四名溜夫四十名内除工部快手占役二
十名駕船占二名看守北橋占四名閘官占一名書手
占一名實在夫五十六名溜夫四十名橋夫一十八名
奉文裁減二名徵銀貯庫修橋攴用實在夫一十六名
管河書手係召募應役原無工食皂隸每名每年工食
銀七兩二錢共銀二十八兩八錢甲首每名每年工食
銀四兩八錢共銀九兩六錢門子每年工食銀六兩淺
鋪夫每名每年工食銀一十二兩共銀一千六百零八兩
内除本府河廳占用書皂二名工食銀二十四兩餘銀
各夫領用閘夫每名每年工食銀十兩八錢共銀九百
零七兩二錢内除閘官支領一名餘銀各府領用溜夫
每名每年工食銀十二兩共銀四百八十兩淺鋪閘溜
夫每名徵樁草銀一兩共銀二百五十八兩以上銀兩
俱在本州支解各夫每名徵磚灰銀一錢二分共銀三十
兩九錢六分俱在各夫名下徵解橋夫每名每年工食
銀十兩八錢共銀一百九十四兩四錢又徵灰麻銀五
兩零四分俱在本州徵收裁減二名工食扣存貯庫修
橋支用餘銀各夫領用本州河灘地一十九頃七十四
畆每畆徵銀三分共銀五十九兩二錢三分賃基地一
十二頃一十七畆五分每畆徵銀五分共銀六十兩八
錢零&KR1064;地四頃三畆徵本色&KR1064;二千零七斤折色&KR1064;二
千二十四斤每斤折銀八釐共銀一十六兩一錢零
舘陶縣管河主簿員下書手一名門子一名皂隸四名
淺鋪夫七十二名内催工皂隸占六名看鋪夫四十四
名看厰夫一名實在夫四十一名河灘官地一十二頃
九十九畆内麻地六頃四十三畆五分每畆徵麻五斤
徵本色麻三千二百一十七斤半折色銀二十五兩七
錢四分租地六頃五十五畆每畆徵銀三分共銀一十
九兩六錢零皆縣徵收銀觧府庫麻解臨清官厰淺鋪
夫每名徵樁草銀一兩共銀七十二兩本縣條鞭銀内
徵收起解每名又徵磚灰銀一錢二分共銀八兩六錢
四分在各夫名下徵解河官書手係召募代寫原無工食
門子每年工食銀六兩皂隸每名每年工食銀七兩二
錢淺鋪夫每名每年工食銀一十二兩共銀八百六十
四兩以上工食俱在本縣支領其淺夫工食内除工部
分司聽事官工食銀三兩快手工食銀一十二兩并本
府河廳書皂工食銀二十四兩餘銀各夫領用
夏津縣管河主簿員下書手二名門子一名皂隸四名
青夫皂隸五夫淺夫皂隸六名催工燈夫二名看厰夫
一名澆灌巡柳夫八名遞送公文鋪夫八名挑淺夫三
十七名内本部占役一名工食給巡警官本府河廳占
役一名工食給書辦河灘官地二十六頃八十畆賃基
地八十七畆每年額徵子粒賃基銀四十八兩四錢折
麻銀五十三兩六錢正麻六千七百零一斤淺鋪灌厰
夫并淺夫皂隸共六十名每名每年徵磚灰銀一錢二
分共銀七兩二錢俱河官徵收解縣磚解本府麻解臨
清厰河官書手係各夫僱募書寫原無工食門子每季
一兩五錢皂隸每季每名一兩四錢四分青夫皂隸每
季每名二兩燈夫每季每名八錢催工皂隸并厰鋪灌
淺夫每季每名三兩俱本縣支給又各夫額載每年樁
草銀共六十兩亦在本縣條鞭徵解本府
清河縣管河典史員下門子一名皂隸四名淺鋪夫四
十八名内除遞文巡柳占用一十六名看厰一名催工
皂隸二名實在夫二十九名河灘徵租地七頃一十八
畆九分每畆徵銀三分共銀二十一兩五錢零徵麻地
七頃一十八畆六分半徵折色共銀二十八兩七錢四
分半徵本色麻三千五百九十三斤賃基地五十四畆
各價不等共徵賃銀六兩三錢八分以上銀解府庫麻
解臨清官厰淺鋪夫每名編樁草銀一兩共銀四十八
兩本縣條鞭銀内徵解府庫淺鋪夫每名工食銀内扣
磚灰銀一錢二分共銀五兩七錢六分解府其河官門
子皂隸每名每年工食銀七兩二錢淺鋪夫每名每年
工食銀一十二兩共銀五百七十六兩内除工部分司
快手一名銀三兩本府河廳皂隸一名工食銀一十二
兩餘銀各夫分用俱在本縣攴給
武城縣管河主簿員下書手二名門子一名河道老人
一名皂隸四名淺鋪夫一百七十四名内除占看厰夫
一名鋪夫五十八名催工皂隸六名實在夫一百九名
河灘官地一百一十一頃一十五畆七分内徵租地五
十五頃五十八畆每畆徵銀三分共銀一百六十六兩
七錢四分徵&KR1064;地五十五頃五十七畆半徵本色&KR1064;每
畆五斤共&KR1064;二萬七千七百八十五斤半徵折色銀每
畆徵銀四分共銀二百二十二兩二錢零賃基房七十
二間每間徵銀一錢共銀七兩二錢新丈出地二頃二
十九畆每畆徵銀五分共銀一十一兩四錢五分解部
充書辦工食其河官皂隸每名每年工食銀七兩二錢
共銀二十八兩八錢河道老人每年工食銀一十二兩
出自淺夫工食銀内攤給門子每年工食銀六兩書手
每年工食銀一十八兩出自淺鋪夫工食銀内攤給淺
鋪厰夫并占役皂隸每名每年工食銀一十二兩共銀
二千八十八兩内夥除本府河廳書手二名工食銀二
十四兩餘銀各夫領用又每名樁草銀二兩共銀一百
七十四兩入淺鋪夫每名追磚灰銀一錢二分共銀二
十兩八錢八分以上樁草及皂隸門子工食俱出本縣
磚灰銀在各夫名下追
恩縣管河主簿員下書手二名門子一名皂隸四名燈
夫一名淺鋪夫六十三名内除占役皂隸六名巡灌夫
七名遞文協巡夫七名厰夫一名實在夫四十二名河
灘官地一十三頃七畆内租地六頃五十四畆每畆徵
銀三分共銀一十九兩六錢二分&KR1064;地六頃五十三畆
每畆徵麻十斤共麻六千五百三十斤分折色麻三千
二百六十五斤每斤折銀八釐共銀二十六兩一錢二
分徵本色麻三千二百六十五斤賃基房六十五間每
間徵銀一錢共銀六兩五錢五分河官書手每名每年
工食銀六兩在淺鋪夫工食内夥除給與門子每年工
食銀六兩皂隸每名每年工食銀七兩二錢共銀二十
八兩八錢燈夫每年工食銀四兩八錢淺鋪夫每名每
年工食銀一十二兩共銀七百五十六兩内除本府河
廳皂隸一名工食銀一十二兩餘銀各夫領用每名又
徵樁草銀一兩共銀六十三兩以上俱在本縣徭編徵
給淺鋪夫每名又徵磚灰銀一錢二分共銀七兩五錢
六分在各夫名下追徵其樁草磚灰子粒折麻銀兩徵
解府庫本色&KR1064;麻解臨清官厰
德州管河判官員下書手三名門子一名皂隸四名淺
鋪夫七十名内除遞文巡灌夫一十四名管河官占役
八名看厰夫一名實在夫四十七名橋夫六名河灘地
一十頃九十五畆八分内租地五頃四十八畆每畆徵
銀三分共銀一十六兩四錢&KR1064;地五頃四十七畆徵本
色麻二千七百三十七斤三兩徵折色麻銀二十一兩
八錢九分基地一頃七十一畆九分每畆徵銀一錢二
分共銀二十兩六錢三分以上銀解東昌府并本州庫
麻解臨清官厰管河書手原無工食門子每年工食銀
六兩皂隸每名每年工食銀七兩二錢淺鋪夫每名每
年工食銀一十二兩共銀八百四十兩本府河廳占用
皂隸一名工食銀一十二兩餘銀各夫分用每名又徵
樁草銀一兩共銀七十兩橋夫每名每年工食銀四兩
又徵麻銀二兩八錢八分俱在本州條鞭徵給樁草麻
銀解東昌府并本州庫淺鋪夫每名徵磚灰銀一錢二
分橋夫又徵石灰銀四錢八分俱在各夫工食内扣解
本州庫
德州衛管河指揮員下淺鋪十座召募軍夫一百名内
除巡樹遞文應接座船鳴道旗鑼併催船催工占用四
十名實在夫六十名賃基子粒地四十七頃七十五畆
八分徵租銀七十八兩八錢九分本色&KR1064;麻一萬一千
八百七十七斤折色&KR1064;麻銀九十五兩三項錢糧出自
前項河灘地内辦納樁草銀一十六兩出自本衛以上
銀解東昌府并本州庫麻解臨清州官厰淺夫工食每
名每日給銀一分出自本衛條鞭地畆銀
德州左衛管河指揮員下淺鋪二座每鋪召募軍夫十
名共夫二十名内除遞文巡柳鳴道旗鑼占用六名書
手一名實在夫一十三名河灘地畆本折&KR1064;麻歸併清
平縣就近徵收彼處徑解東昌府庫其樁草銀一十八
兩出在本衛條鞭德州徵收淺夫工食每名每年銀三
兩六錢俱在本衛條鞭丁地内𣲖徵各夫親自支領
景州管河判官員下書手二名門子一名皂隸四名淺
鋪夫四十名其工食書手每名每年銀六兩門子皂隸
淺鋪夫每名每年銀七兩二錢俱於本州條編銀内支
給每年河道錢糧一十六兩九錢七分四毫樁木銀一
十二兩八錢葦草銀一十二兩八錢&KR1064;麻銀三兩二錢
吳橋縣管河典史員下門子一名皂隸四名河灘官地
共二十四頃五畆房基十二間每畆每間各徵銀四分
共銀九十六兩七錢折色樁木葦草銀八十四兩門子
每年工食銀七兩二錢皂隸每名每年工食銀七兩二
錢俱本縣支領
東光縣管河主簿員下門子一名皂隸六名淺鋪九座
每座淺夫十名樁木銀二十八兩八錢磚灰銀十兩八
錢&KR1064;麻銀七兩二錢河灘子粒銀七十六兩九錢六分
又奉文加租銀二十四兩八錢俱解本府庫人役工食
在於本縣支領
故城縣管河主簿員下書手一名門子一名皂隸六名
淺鋪夫四十名淺夫遞送公文旗鑼巡灌樹株修墊缺
口狼窩河灘官地一十四頃四分屋基二百一十五間
半每年共該徵銀三十九兩一錢七分俱解本府樁木
六十四根葦草一千二百八十束&KR1064;麻三百二十斤俱
淺夫置辦折銀解府衙役工食每年共該銀五十兩四
錢淺夫工食銀每年共該二百八十八兩俱本縣支領
南皮縣管河典史員下門子一名皂隸四名五淺淺鋪
夫各十名地租銀七十六兩二錢一分二釐八毫折色
樁草灰麻銀共四十二兩門子皂隸每名每年工食銀
七兩二錢淺夫每名每年工食銀七兩二錢俱於本縣
徭編銀内支給
交河縣管河主簿員下門子一名皂隸六名淺夫五十
名河灘地一十二頃五十二畆每畆徵銀四分房基八
十六間每間徵銀三分共銀五十二兩六錢内支三兩
解府河廳公用餘解府庫門皂每名每年工食銀七兩
二錢淺夫每名每年工食銀七兩二錢俱本縣徭編銀
内給發每夫一名每年坐樁草磚灰麻斤等銀八錢四
分共坐工食銀四十二兩
滄州管河判官員下門子一名皂隸六名每名每年工
食銀七兩二錢淺夫七十名每名每年工食銀七兩二
錢俱本州徭編銀内支給河灘賃基官地六頃四十二
畆每畆徵子粒銀四分賃基房三間每間賃價銀三分
二項共銀二十五兩七錢解本府萬歴二十四年新增
河灘官地二頃八十一畆每畆徵子粒銀四分賃基房
二百二十六間每間賃價銀三分二項共銀一十八兩
解本府河廳每夫一名坐樁草磚灰麻等銀八錢四分
共銀五十八兩八錢解本府
興濟縣管河典史員下門子一名皂隸四名淺夫七十
七名每年額編樁木葦草&KR1064;麻磚灰子粒賃基等銀共
九十五兩三錢六分淺夫每名每年工食銀七兩二錢
共銀五百五十四兩四錢吳橋縣協濟銀三百七十四
兩四錢青縣協濟銀一百八十兩管河官門皂等役每
年工食共銀三十六兩俱在本縣徭編銀内支給
青縣管河主簿員下門子一名皂隸六名燈夫一名六
淺鋪各淺夫十名共六十名每年額編&KR1064;麻椿草折色
銀五十兩四錢在淺夫工食内扣除徵解子粒賃基銀
一百八兩九錢門皂燈夫工食每名每年銀七兩二錢
俱在縣支領淺夫每名除扣椿草銀八錢四分外止實
在每年工食銀六兩三錢六分俱係免貼人丁給批自
取
霸州管河同知員下南蘇家淺鋪夫六名每名工食銀
七兩二錢在本州及大城縣支領河灘官地一頃八十
畆每年共徵租銀七兩二錢樁木葦草銀共五兩四分
在淺夫工食内扣辦貯州庫
靜海縣管河主簿員下門子一名皂隸七名八淺淺鋪
夫各十名地租銀一百三十九兩七錢九分折色椿草
麻灰銀共六十七兩二錢皂隸門子淺夫每名每年工
食銀七兩二錢俱於本縣徭編銀内支給
河間衛管河指揮員下分管淺夫十名每歲額編修理
河工銀一百兩守口淺夫每名每年工食銀七兩二錢
俱於本衛丁地錢糧編派州縣徵解府庫
瀋陽中屯衛管河指揮員下分管淺夫一名每歲額編修
理河工銀二十七兩守口淺夫每年工食銀七兩二錢
俱派本衛丁地錢糧銀内州縣徵解府庫
天津衛管河指揮員下淺夫人役工食出自本衛條鞭
銀内本府清軍廳徵給河灘官地八項一十四畆七分
每年額徵子粒銀二十五兩九錢靜海縣帶徵解河間
府每年額徵樁木銀十六兩葦草銀八兩共徵二十四
兩俱在條編銀内出辦清軍廳徵解河間府庫
天津左衛管河指揮員下夫役工食出自本衛條鞭銀
内本府清軍廳徵給河灘官地及新增應徵子粒銀二
十二兩四錢七分滄州管糧官徵解本府庫額徵樁木
銀二十二兩四錢葦草銀一十一兩二錢共銀三十三
兩六錢清軍廳徵收條鞭銀出辦解本府庫
天津右衛管河指揮員下淺夫五十名每名工食銀七
兩二錢係本衛條鞭人地丁銀内出辦歲解樁草銀一
十二兩在淺夫工食銀内照扣解河間府庫
北河紀卷六
