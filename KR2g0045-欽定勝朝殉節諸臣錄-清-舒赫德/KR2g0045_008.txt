欽定四庫全書
欽定勝朝殉節諸臣錄卷四
通諡烈愍諸臣上
廣寧副總兵頗廷相籍貫未詳萬歷四十六年
大兵破撫順赴援戰殁(見明史及輯覽)
參將蒲世芳遊擊梁汝貴籍貫俱未詳萬歷四十
六年
大兵拔撫順並從總兵張承廕赴援戰死(見明史及輯覽)
遼東副總兵于化龍參將高貞從遊擊于守志
守備何懋官籍貫俱未詳萬歷四十六年俱從
總兵馬林出三岔口與
大兵戰於尚間崖死之(見明史及輯覽)
廣平副總兵鄒儲賢籍貫未詳萬歷四十六年
大兵圍清河儲賢固守率親丁戰于城南死之(見明史及輯覽)
廣平參將張旆籍貫未詳萬歷四十六年與副將鄒
儲賢同守清河城戰死(見明史及輯覽)
總兵官趙夢麟保定總兵官王宣俱榆林人萬歷
四十六年佐杜松出師撫順與
大兵戰于薩爾滸山陣殁(見明史及輯覽)
瀋陽總兵官尤世功榆林人天啟元年
大兵破瀋陽總兵賀世賢兵敗往援戰死(見明史及輯覽)
宣撫使都司僉書秦邦屏忠州人天啟元年調援瀋
陽與
大兵戰渾河死之(見明史及輯覽)
鎮武總兵官都指揮使劉渠保定人天啟元年提兵
援西平遇
大兵於平陽力戰死(見明史及輯覽)
閭陽總兵官祁秉忠西寧世襲土司天啟元年援西
平兵敗平陽被重創死(見明史及輯覽)
副將劉徵籍貫未詳天啟元年
大兵破平陽力戰死(見明史及輯覽)
參將黑雲鶴籍貫未詳天啟元年
大兵克西平堡戰敗被殺(見明史及輯覽)
遼東副總兵麻承宗朔平右玉人都督貴子天啟元
年與
大兵戰敗于沙嶺死之(見明史及輯覽)
援勦總兵官童仲揆南京人天啟元年
大兵破瀋陽戰死渾河(見明史及輯覽)
援勦總兵官陳策籍貫未詳天啟元年兵敗渾河與
童仲揆同戰死(見明史及輯覽)
副總兵戚金參將吳文傑遊擊周敦吉都司
袁見龍鄧起龍守備雷安民籍貫俱未詳天
啟元年
大兵戰于渾河兵敗死之(見明史及輯覽)
雲南都司張名世山隂人以都司戴罪北邊立功天
啟元年統浙兵三千人與
大兵戰于渾河死之(見明史及輯覽)
永平同知陳輔堯揚州人天啟元年以轉餉出關
大兵破瀋陽左右以輔堯無守土責勸之去輔堯曰孰
非封疆臣何去為援刀自刎死(見明史及輯覽)
援遼總兵官梁仲善副總兵朱萬良籍貫俱未詳
天啟元年
大兵攻遼陽出城迎戰軍敗皆死(見明史及輯覽)
四川都司僉書張神武本姓陳新建人坐事論死薦
起從征遼左天啟元年率親丁與
大兵戰于遼陽孤軍無援盡殁于陣(見明史及輯覽)
前鋒副將魯之申籍貫未詳天啟五年襲
大兵于耀州敗死(見明史及輯覽)
參將李承先蘭州人天啟五年率師襲耀州兵敗死(見明
史及輯覽)
援遼副總兵駐劄三屯營張拱微神木人崇禎二年
與
大兵戰殁(見陜西通志)
山海北路援遼副總兵官惟賢籍貫未詳屢著戰功
崇禎二年與
大兵戰遵化陷陣中箭死(見明史及輯覽)
遊擊張竒化籍貫未詳奮勇陷陣膽略絶人崇禎三
年與副總兵官維賢同戰死遵化(見明史通志)
遵化參將李檟(一作檟)大同人性忠勇每戰輒先崇禎
二年
大兵入遵化陷陣死(見山西通志)
遵化(一作大同)參將周鎮遵義人崇禎二年與滿桂拒
大兵蘆溝橋戰死舉家殉節(見貴州通志)
京營副總兵申甫雲南人以金聲薦擢授職崇禎二
年
大兵薄蘆溝橋統兵出戰中流矢死一軍七千餘人盡
殁(見明史及輯覽)
良鄉知縣黨還醇三原人居官有善政崇禎二年
大兵攻良鄉乘城拒守城破力屈死(見明史及輯覽)
灤州知府揚&KR1420;銅仁人崇禎二年
大兵破灤州自刎死(見明史及輯覽)
漢兒莊副總兵葉應武龍游人崇禎二年孤軍戰殁
於文安縣妻趙氏從之殉節(見浙江通志)
山西右布政使管永平兵備鄭國昌邠州人崇禎三
年
大兵破永平自縊城上妻從死闔門殉節(見明史及輯覽)
永平知府張鳳竒陽曲人崇禎三年
大兵克永平仰藥死合門俱自經(見明史及輯覧)
揚武營中軍參將吕鳴雲山海衛人崇禎三年
大兵破永平戰死(見明史及輯覽)
副將張吉甫滿庫王之敬籍貫俱未詳崇禎四
年
大兵次錦州長山吉甫等兵敗戰殁于陣(見明史及輯覽)
遊擊李維鸞遼東人崇禎六年隨總兵黃龍守旅順
自焚其家属力戰死(見明史及輯覽)
保安守備徐國泰上虞人崇禎七年城破血戰觸石
死妻薛氏妾王氏闔門十三人殉之(見浙江通志)
鎮守東江總兵官都督僉事沈世魁遼東人守旅順
崇禎十年皮島破力戰死(見明史及輯覽)
協鎮東江總兵官左都督金日觀浦江人屢著戰功
崇禎十年
大兵攻皮島相持七晝夜力不支戰死(見明史及輯覽)
副總兵楚繼功籍貫未詳崇禎十年與金日觀守皮
島陣殁(見明史及輯覽)
薊遼總督中軍副總兵魯宗文長清人總兵欽子崇
禎十一年從總督吳阿衡與
大兵戰于牆子嶺死之(見明史及輯覽)
深州知州孫士美上海人崇禎十一年
大兵至深州力守三日城破自刎于角樓父訥同時自
縊一家從死者十三人(見明史及輯覽)
吳橋訓道劉廷訓順天通州人崇禎十一年
大兵至吳橋知縣李綦隆縋城走廷訓誓衆堅守三晝
夜中流矢束胸力戰又中六矢死(見明史及輯覽)
倒馬關參將周甘雨行唐人崇禎十一年兄弟堅守
行唐
大兵破城死之(見畿輔通志)
宣府參將張巖陽和人崇禎十一年從盧象昇戰殁
于鉅鹿(見山西通志)
山東督粮道參議鄧謙孝感人崇禎十一年
大兵臨濟南謙拒守戰于城上明年城破被執不屈死
母莫氏(一作黃氏)不食死季父有禎同死節族戚傔從
死者四十餘人(見明史及輯覽)
副總兵揚振義州人崇禎十三年
大兵圍松山振率師往援遇伏被執令往說降傳語城
中堅守被殺(見明史及輯覽)
宣府總兵官楊國柱義州人崇禎十四年率師救錦
州至松山遇
大兵突圍中矢死(見明史及輯覽)
遼東監紀同知袁國棟青陽人崇禎十四年守禦松
山中流矢卒(見盛京通志)
薊州兵備道張名世馬邑人為經略洪承疇所器重
請為監紀參軍
大兵入境守城不支力戰死子啟元同殁于陣(見山西通志)
前鋒左營(一作松山)副總兵朱文德義州人家錦州協守
松山捍禦甚力崇禎十五年
大兵破松山不屈死(見明史及輯覽)
大同副總兵焦埏大同後衛人崇禎十五年奉命東援
戰殁于山海關(見山西通志)
整飭河間兵備道僉事趙珽慈谿人崇禎十五年
大兵破河間一門十四人同死節(見明史及輯覽)
河問知縣陳三接文水人治縣有聲崇禎十五年
大兵臨城三接巷戰死妻武氏自縊死(見明史及輯覽)
永清知縣高維岱昌邑人崇禎十五年視事甫旬餘
大兵破城死節一門殉之(見明史及輯覽)
守備牛文科任縣人崇禎十五年
大兵攻任縣力戰死(見畿輔通志)
吏部文選郎中李其紀清豐人崇禎十六年
大兵破清豐被執不屈受刃死(見明史及輯覽)
臨清參將柳毓融博興人崇禎十五年與
大兵戰于臨清兵敗死(見山東通志)
臨清𣙜關戸部郎中陳興言漳浦人崇禎十五年
大兵至極力備禦援不至臨清破肅坐堂上面中兩刃
死(見明史及輯覽)
天津參將賀秉鉞泰寧左衛人崇禎十六年以扶父
喪至臨清遇
大兵巷戰竟日矢盡被執死之(見明史及輯覽)
兖州副總兵丁文明義烏人崇禎十五年兖州破與
知府鄧錫藩等同戰死(見明史及輯覽)
濟寧兵備道參議王維新廣宗人崇禎十五年
大兵薄兖州維新分門死守城破力戰被二十一創死
(見明史及輯覽)
山東協理海防道僉事樊吉人内黃人崇禎十五年
由滋陽令擢任未行
大兵破城自刎死(見明史及輯覽)
臨淄知縣文昌時全州人以廉慎得民崇禎十五年
大兵東下極力拒守城破闔門自焚(見明史及輯覽)
總兵官張登科和應薦籍貫未詳崇禎十六年馳
扼順義牛欄山與
大兵戰於螺山登科應薦陣殁(見明史及輯覽)
遼東前屯衛總兵官李輔明遼東人崇禎十六年
大兵薄寧遠輔明馳援軍敗力戰殁于陣(見明史及輯覽)
撫標守備張爾墊大同人崇禎十六年都城戒嚴令
為前鋒戰死于蘆溝橋(見山西通志)
大同參將吳希稷連城人崇禎十六年赴援京師戰
死蘆溝橋(見福建通志)
禮科都給事中沈迅萊陽人里居結砦自衛崇禎十
六年
大兵至破砦闔門死弟迓與迅俱殉(見明史及輯覧)
前屯衛副總兵楊倫本衛人以拒守殁于陣(見
盛京通志)
以上封彊殉節諸臣八十六人(附入祠士民四人)
左都督劉岱陜州人以外戚世襲職京師陷全家焚
死(見明史及輯覧)
左都督劉文燿宛平人新樂侯文炳弟分守永定門
馳至渾河與賊戰敗績京師陷母杜氏登樓女及
子婦隨之俱先縊死文燿投井死(按劉文炳本朝賜諡忠恪見
畿輔通志)
副總兵賀珍保定人甲申屯兵平則門闖賊至率千
騎力戰陷陣死(見畿輔通志)
戸部郎中徐有聲金壇人督儲大同四管神樞營草
場京師陷被執不屈支解死(見明史及輯覧)
錦衣衞都指揮僉事魏師貞魏縣人都城陷服命服
拜闕自焚一家俱投火死(見畿輔通志)
神機營參將高鍟榆林人闖賊犯闕鍟闔門俱焚死
(見明史及輯覧)
戸部郎中周之茂麻城人先遷淮安知府未任論罷
在京辨復原職侯補都城陷為賊搜得使跪不屈
折臂死(見明史及輯覧)
保定知府何復平度州人崇禎十七年闖賊攻城時
復新任冒險入境與邵宗元捍禦七日火箭中城
樓被焚死(見明史及輯覧)
平凉通判張維綱清苑人崇禎十七年守保定城及
陷被執罵賊不屈死(見明史及輯覧)
保定中軍守備楊(一作梁)儒秀籍貫未詳崇禎十
七年守城力戰殁于陣妻杜氏投水死(見明
史及輯覧)
工科都給事中尹洗安肅人左遷福寧道參政歸
保定崇禎十七年闖賊至分守西城及陷被執罵
賊見殺(見明史及輯)
保定守備張大同籍貫未詳崇禎十七年守保
定城力戰死其子之坦(一作垣)同殁于陣(見明史及
輯覧)
分巡大名兵備道副使(一作知府)朱廷煥單縣人大名
陷被執不屈死(見明史及輯覧)
進士張羅俊清苑人崇禎十七年賊至兄弟誓死
捍禦分守東城周礟擊賊連三晝夜焚殺甚衆督
師李建泰通賊城陷罵賊連創數刃而死其子生
員伸(一作紳)赴井死其伯母李氏亦罵賊見殺(見明史及
輯覧)
昌平總兵官李守鑅籍貫未詳崇禎十七年闖賊陷
昌平力戰死(見明史及輯覧)
萊州推官張力東明人里居聞都城陷偕邑人殺賊
所遣偽官為賊將所執罵賊死(見畿輔通志)
以上甲申殉節諸臣十六人(附入祠士民二人)
副總兵乙邦才青州(一作四川)人嘗於六安率精騎二百
出入賊圍不損一人大小十餘戰皆有功從史可
法守揚州與
大兵戰敗自刎死(見明史及輯覧)
副總兵馬應魁貴池人善擊賊每披白甲書盡忠報
國四字於背從史可法守揚州城破巷戰死(見明史及
輯覧)
副總兵(一作參將)莊子固遼東人從軍數有功興屯徐州
歸德間聞揚州被圍馳救城破欲擁史可法出城
格鬭死(見明史及輯覧)
副總兵樓挺(一作參將)汪(一作江)應龍(一作總兵)李豫(一作遇)參
將陶國祚許謹馮國用陳光玉李隆
徐純仁遊擊李大忠孫開忠都司姚懷龍
(一作隆)解學曾籍貫俱未詳並從史可法守揚州城
破巷戰死(見明史及輯覧)
揚州同知曲從直遼東人揚州破與其子守東門城
陷不屈被殺(見明史及輯覧)
江都知縣周志畏鄞縣人時羅伏龍受代方解職揚
州破闔門死之(見明史及輯覧)
狼山副總兵王佐才(一作伯才一作邦才)崑山人時里人推為
帥分守北城陷冠帶坐帥府被殺(見明史及輯覧)
遊擊孫志尹籍貫未詳守崑山城
大兵至迎戰敗殁(見明史及輯覧)
江隂典史陳明遇(一作選)上虞人與前任閻應元守城
三月比破闔門赴火死(見明史及輯覧)
文華殿中書舍人戚勲江隂人守城力不支令妻侯氏
妾程氏葉氏梁氏女三人先縊舉火自焚死(見明史及輯覧)
禮部儀制司主事黃端伯新城人南都破諭降不屈死(見明史及輯覧)
都司董四民九江衞人左良玉兵至從總制袁繼咸守
九江攻急先令妻史氏妾姚氏並二子投池死登樓
射殪數人自刎死(見江西通志)
以上福王殉節諸臣二十四人
東閣大學士兼兵部尚書朱大典金華人崇禎中巡
撫山東平登州亂鎮鳳陽捍禦有功福王時命督
江上軍王被擒走杭州還守金華踰年城破闔門
死之(見明史及輯覧)
衢州總兵官中軍都督府左都督永豐伯張鵬翼諸
暨人衢州破被執不屈死(見明史及輯覧)
兵科給事中熊緯南昌人從唐王至汀州王被執從
官皆散緯仍奔赴遇
大兵死之(見明史及輯覧)
協守仙霞關兵科給事中黃大鵬建陽人浦城破被
執不屈死(見明史及輯覽)
吏部稽勲員外郎葉翼雲泉州人為令有聲從唐王
入閩同安破獲不屈闔門死(見福建通志)
都督同知傅啟耀義烏人福建破全家死之(見浙江通志)
江西右布政使夏萬亨崑山人與王養正等守建昌
力戰城破繋送武昌被戮妻顧氏子婦陸氏及孫
祥生孫女先赴井死奴僕死者十餘人(見明史及輯覧)
江西按察司副使管建昌府事王域華亭人為宿州
學正有捍禦功佐有司守建昌城破械至武昌被
戮(見明史及輯覽)
分巡建昌兵備道副使王養正泗州人初知南康府
有殱賊功起兵守建昌
大兵破城執送武昌被戮妻張氏絶粒九日死(見明史及輯覧)
建昌推官劉允浩掖縣人守建昌城破被執至武昌
不屈死之(見明史及輯覽)
南昌推官史夏隆宜興人守建昌城破被執送武昌
戮死(見明史及輯覧)
建昌通判(一作臨江推官)胡縝桐城人守建昌(一作贑州)城破執
至武昌不屈死(見明史及輯覧)
贑州推官署知府事吳國球監紀通判郭寧登並
籍貫未詳守贑州城破被戮死(見明史及輯覧)
贑州同知(一作通判)王明汲金壇人守贑州城破被戮死
(見明史及輯覧)
署贑州通判事淦君鼎建昌人吉州城陷君鼎與諸生
守贑州城陷不屈死次子宏裕三子宏祐俱被殺
孫關生秀貞及妻熊氏子婦熊氏李氏婢吕氏瑞香
俱赴井死(見江西通志)
贑縣知縣林逢(一作全)春福建人守贑州城破被戮(見明
史及輯覧)
贑州副總兵進階飛虎將軍馬觀鵬順德人時方乞
假歸娶遇報急請堅守贑州力戰死妻譚氏聞訃
矢節(見廣東通志)
贑州參將陳烈籍貫未詳勇敢善戰守贑州衆以其
弟已降疑之益奮勇疾鬭被執不屈死(見明史及輯覧)
長寧營參將朱永盛汀州人守南贑城破受戮(見江西通
志)
中書舍人袁從鶚(一作諤)郴州人募兵援萬元吉贑州
之圍守東門望西垣火起聞萬元吉已殁躍入烈
燄中死(見明史及輯覧)
兵部職方員外郎(一作主事)黎遂球番禺人嘗與諸名
士在揚州鄭進士元勲影園賦黃牡丹詩十首時
推第一號黃牡丹狀元乙酉督帥廣東兵援贑州
城破巷戰死遂珙同死之(見明史及輯覧)
兵部主事於(一作于)斯昌黃岡人贑州破被執不屈
死(見明史及輯覧)
戸部主事林竒(一作珽)閩縣人贑州破被戮死(見明史及輯覧)
兵部(一作刑部)主事王其宖安福人贑州破被戮死兄其
窿亦死之(見明史及輯覧)
兵部職方主事周瑚大名人守贑州城破被執磔死
(見明史及輯覧)
翰林院編修兼兵科給事中萬發祥新喻人贑州破
被戮死(見明史及輯覧)
工部(一作兵部)主事柳昂霄兵部主事錢謙亨籍貫俱
未詳守贑州城破死之(見明史及輯覧)
兵部主事曾嗣宗寧都人楊廷麟募兵嗣宗出金饗
軍同入贑州城守禦比城破死之(見明史及輯覧)
中書舍人劉孟鍧(一作鞫)劉應試(一作駟)並安福人守贑
州城破被戮(見明史及輯覧)
吏部文選主事曾亨應臨川人被謫去官後與楊重遇募兵守撫州
大兵至被執不屈被戮子舉人筠先受刑死(見明史及輯覧)
中書賴雍(一作繼謹)平和人中書蔡紹(一作春溶一作春泗)龍溪人
江西廣信府通判毛玉潔六合人兵部主事蔡士超(一作趙士超)
閩縣人皆黃道周幕下士從道周同死江寧(見明史及輯覧)
以上唐王殉節諸臣三十七人(附入祠士民八人)
武英殿大學士兼兵部尚書劉中藻福安人初事唐王
巡撫温州後事魯王攻取福寧駐福安
大兵破城冠帶坐堂上為文自祭吞金屑死(見明史及輯覧)
吏部文選司員外郎(一作左僉都御史)林垐侯官人率福清鄉
兵攻福寧城兵敗中流矢死(見明史及輯覧)
建寧守將鄖國公王祈太倉人建寧破巷戰不勝自焚死(見明史及輯覧)
分守福興泉三府福建布政司參政湯芬嘉善(一作海塩)
人興化破緋衣坐堂上破殺(見明史及輯覧)
貴州道御史楊文瓉鄞縣人寧波破謀起兵事洩被
執死之妻張氏從死兄文琦同殉節(見明史及輯覧)
兵部職方司主事屠獻宸鄞縣人與楊文瓉同死妻
朱氏殉之(見明史及輯覧)
兵部尚書兼右副都御史王翊餘姚人魯王航海聚衆
四明山兵敗被執不屈死(見明史及輯覧)
吏部左侍郎朱永佑上海人從魯王至舟山城破被
執戮死(見明史及輯覧)
安洋將劉世勲上元人守安洋城力戰死(見明史及輯覧)
左都督張名揚江寧人定西侯張名振之弟舟山破被執
不屈死母范氏赴水死親屬五十餘人同自焚(見明史及輯覧)
錦衣衛指揮王朝相籍貫未詳舟山破護魯王妃嬪
入井用巨石覆之自刎其旁(見明史及輯覧)
以上魯王殉節諸臣十一人(附入祠士民一人)
監軍御史麥而炫高明人起兵復高明迎陳子壯
大兵克高明被執至廣州不屈戮死(見明史及輯覧)
戸部郎中(一作主事)朱實蓮南海人與麥而炫復高明攝
縣事
大兵至戰死(見明史及輯覧)
太僕寺少卿霍子衡南海人初知袁州廉潔自持歸
里廣州破召三子訓以死節大書忠孝節烈之家
懸于中堂易朝服北向拜又易緋袍拜家廟先赴
井死妾莫氏從之子生員應蘭偕妻梁氏一女繼
之生員應荃應芷(一作芑)偕其妻徐氏區氏又繼之
有小婢見之亦投井死(見明史及輯覧)
兵部職方司主事韓如璜(一作如琰)博羅人起兵與張家
玉攻東莞會
大兵來擊戰敗死(見明史及輯覧)
清遠衛指揮白常燦清遠人迎陳邦彦守城兵敗戰
死(見明史及輯覧)
湖南道副使陳象明東莞人總督何騰蛟令徵餉廣
西調土兵至梧州遇
大兵戰敗死(見明史及輯覽)
總督廣西軍務宣國公焦璉山西人與瞿式耜同守
桂林後移駐南寧訓諫兵士行至平樂陳邦傳說
降不屈自刎死(見明史及輯覽)
掛鎮西將軍印左軍都督府右都督朱旻如臨桂人
堅守平樂城破殺其妻子自刎死(見明史及輯覽)
全州守備孟泰全州人
大兵至全州守將降泰仰藥死其妻子自殺(見明史及輯覧)
吏部考功司主事侯偉時公安人從吳炳走城步
大兵至被執不屈死(見明史及輯覧)
虎賁將軍廣寧伯王興漳州人
大兵平粤興堅守文村踰年力盡闔室自焚死(見明史及輯覧)
沅江土知府那嵩沅江人嗣職循法守沅江
大兵至登樓自焚闔家死那氏藏書甲于滇中至是盡
焚(見明史及輯覽)
雲南參將徐日舜西安人為雲南參將城破被擒不
屈矢貫舌端而死(見浙江通志)
總兵官管黎平參將事蕭曠武昌人
大兵破黎平戰死(見明史及輯覽)
兵科都給事中劉堯珍鎮雄府人兵科給事中吳
霖歙縣人御史張載述涇縣人俱以阻封議為
孫可望所殺(見明史及輯覽)
刑科給事張鐫寧國人中軍都督府左都督鄭允
元歙縣人大理寺丞林(一作楊)鐘湖廣人(一作江西人)
太僕寺少卿趙賡禹袁州人翰林院簡討蔣
乾昌晉江人李元開善化人吏科給事中徐
極(一作吉)江西人江西道御史周允吉錢塘人
廣西道御史朱議㞙南昌人福建道御史
胡士瑞(一作端)進賢人兵部郎中(一作主事)朱東旦四
川人工部郎中(一作員外)蔡縯(一作縮)九江人主事
(一作内閣中書)易士佳廬陵人員外郎(一作内閣中書)任斗墟
鄞縣人兵科給事中(一作主事)林青陽新寧人俱事
桂王奉命圖去孫可望事洩被殺(見明史及輯覽)
山東道御史李如月東莞人事桂王劾孫可望不臣
被殺(見明史及輯覽)
晉寧知州冷陽春石阡人孫可望遣李定國陷晉寧
拒戰死(見明史及輯覽)
師宗知州徐道興睢州人以廉潔愛民孫可望遣李
定國陷曲靖脅之迎賊以杯擊賊首罵不絶口死
之(見明史及輯覽)
分巡上川南道僉事胡恒竟陵人孫可望陷卭州被
執罵賊死妻樊氏子之驊投端公河死(見一統志)
戸部郎中譚先哲平壩衛人孫可望陷安順與妻劉
氏罵賊全家節死(見明史及輯覽)
巡按貴州御史朱奉□華陽人左遷陜西道參議歸
蜀率衆禦孫可望於雅州兵敗罵賊被殺(見明史及輯覽)
戸部浙江司主事鄭延爵内江人起兵拒孫可望之
衆於雅州屢戰不勝殁於陣(見四川通志)
興寧知縣吳子騏貴陽人去職歸曾諭降蠻賊阿烏
謎等上功優奬孫可望攻貴州率鄉兵禦賊戰敗
被執不屈死(見明史及輯覽)
永寧知州曾異撰榮昌人孫可望寇永寧異撰集衆
拒守城陷自焚死(見明史及輯覽)
天全碉門六番招討使楊之明籍貫未詳率師拒孫
可望於飛仙關兵敗被執不屈死(見四川通志)
大理衛指揮陳楨大理衛人沙賊陷城督衆巷戰手
馘數賊而死(見通志)
吏部左侍郎王錫衮禄豐人致仕歸沙定州之亂起
義兵討賊被執不屈死(見雲南通志)
楚雄衛指揮加陞遊擊王承憲楚雄衛人沙賊之亂
出城逆戰賊皆披靡俄中流矢死弟承瑱(一作頊)力
戰死全軍皆没(見明史及輯覽)
大理衛守備陳誨大理人沙賊圍城分門守禦殺賊
力屈死(見雲南通志)
瀾滄衛指揮李君植永昌人領軍赴大理值沙賊圍
城力戰死(見雲南通志)
思恩知府董邦昌昆明人流寇陷城舉家自焚死(見雲
南通志)
崑山知縣楊永言潉明人流寇破城卷戰死(見雲南通志)
臨安通判劉之蘭平越人崇禎末流寇入滇執之脅
授偽官罵賊死(見貴州通志)
以上桂王殉節諸臣五十人(附入祠士民五人)
欽定勝朝殉節諸臣錄卷四
