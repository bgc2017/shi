欽定四庫全書
欽定勝朝殉節諸臣錄卷十
入祠士民上
武舉陳蠡測生員梅友松俱良鄉人崇禎二年
大兵破良鄉同死節(見明史及輯覽)
武舉唐之俊(一作之鏞)盧龍人崇禎三年
大兵破城同妻西向再拜死之(見明史及輯覽)
生員王元輔興化人寓居永平崇禎三年
大兵破永平元輔不屈死(見畿輔通志)
生員韓原洞(一作洞性)東勝衛人崇禎三年
大兵破□子鎮戰敗不屈死(見明史及輯覽)
生員周祚新永平人崇禎三年城破祚新視妻及子
女縊死舉火焚廬自縊死(見明史及輯覽)
生員胡登龍子光奎永平人城破闔門自焚(見畿輔通
志)
生員羅世傑弟埈(一作俊)埰圻永平人城破自
殺諸弟戰死(見畿輔通志)
生員馮繼京(一作維京)弟聯京永平人城破陣亡(見明史及
輯覽)
生員李光春丁應掄李文燦胡起鴻(一作起鳴)
劉可廷(一作可足)武生張鴻鸞俱永平人城破死之
(見畿輔通志)
生員田種玉子福元姪士儁俱永平人城破戰
死東城上妻子闔家自焚(見明史及輯覽)
廪生張汝恭灤州人崇禎三年永平破死之(見畿輔通志)
義民李應陽張俊郭重光張宗仁張禮
李大敬張尚義傅守望並盧龍人崇禎三年
大兵破永平死之(見畿輔通志)
生員姚時中張師載俱保安人崇禎七年
大兵破保安自縊死(見畿輔通志)
生員夏祖禹保安人崇禎七年
大兵破保安與妻子並投井死(見畿輔通志)
布衣唐中穎雄縣人崇禎九年縣被兵父八旬不能
避難依之勿去
大兵破城死之(見畿輔通志)
生員桑開基玉田人崇禎十一年
大兵臨城勸有司死守不從縊死文廟(見明史及輯覽)
舉人董祚隆平人崇禎十一年分汎守城
大兵破隆平祚殉節死(見明史及輯覽)
舉人檀光閭任縣人崇禎十一年
大兵破任縣死之(見畿輔通志)
武生田興國深州人崇禎十一年
大兵破深州戰歿(見畿輔通志)
養馬官陸凱(一作楊陸凱)崇禎十一年盧象昇死難凱恐
殘其尸以身覆之背負二十四矢以死(見明史及輯覽)
邏卒俞振龍籍貫未詳崇禎十一年楊嗣昌疑盧象
昇未死遣三邏卒騐之振龍以實告被箠死(見明史及
輯覽)
舉人劉化光子舉人漢儀歷城人崇禎十二年
大兵至濟南與有司同守城父子俱力戰死(見明史及輯覽)
生員王道充豐縣人崇禎十五年委守東門
大兵破豐縣道充與子賓死之(見江南通志)
皇甫世明豐縣人崇禎十五年
大兵破豐縣世明從知縣劉光先守南門死節(見江南通志)
貢生鄭獻書清豐人崇禎十五年
大兵破清豐死之(見明史及輯覽)
安守夏齊東人曾為土寇張日新招降之與日新同
守齊東崇禎十五年城破力屈死之(見明史及輯覽)
生員黃基即墨人御史宗昌次子崇禎十五年即墨
被兵宗昌率鄉人拒守城獲全基中流矢死(見明史及
輯覽)
舉人滋陽羅于宁昌邑李治躬拔貢新城王與
朋生員新城王與斌王與玫王與才王
與藎王與獻王與璧王與纓王與滿
王士駒王士竒王士瞻畢伸畢倬耿
廷梓張嗣詵徐淳如張炅然張炳然
張熒然張冲然城武劉珣堂邑孫法祖
武城商醇儒商大儒徐衍泗徐士雅王
國俊吴文光朝城岳爾高昌邑宋竒英
宋竒士泰安張遇留俱崇禎十五年城破死節
(見山東通志)
武舉馬驥新城人崇禎十五年城破死節(見山東通志)
舉人宋明佐昌邑人崇禎十五年
大兵下昌邑死之(見山東通志)
舉人丁大榖(一作轂)諸城人崇禎十五年分守東門戰
死(見山東通志)
貢生劉以楷生員戴章甫俱夏津人崇禎十五年
同守西門勢不支同死節(見山東通志)
生員馬之騆馬之駉寧波人崇禎十五年與給事
中張焜芳抵臨清遇
大兵同被執死之(見明史及輯覧)
女姑營長揚京膠州人崇禎十五年以單刀力戰
死(見山東通志)
生員宋文麗新和人城破與妻李氏自縊五
子三媳並殉節一門死者一十九人(見畿)
(輔通志)
貢生何燧莒州人城破不屈死(見一統志)
生員單經翰招遠人城破與妻王氏同縊死(見山
東通志)
生員竇啟先平度州人城破妻先自經啟先見殺(見山
東通志)
以上封彊死事士民九十八人
貢生郭鳴(一作明)世祁州人崇禎十七年保定城陷
時卧病賊入嗚世持棒擊賊死於亂刀中(見明
史及輯覧)
生員韓楓滿城人崇禎十七年居府城
保定陷手刃數賊同妻王氏投井死(見明
史及輯覧)
舉人劉會昌貢生王聯芳俱清苑人崇禎十
七年與給事尹洗守保定城罵賊被殺賊
揭其首於竿書曰據城抗節惡官逆子見
者飲泣(見明史及輯覧)
舉人孫從範清苑人張爾翬滿城人崇禎十
七年賊陷保定罵賊死(見明史及輯覧)
武進士陳國政完縣人崇禎十七年守保定城
及陷赴井死(見明史及輯覧)
生員王之珽保定衛人崇禎十七年城
陷同妻齊氏並三子二女投井死(見明史及
輯覧)
生員何一中杜日芳王(一作韓)法俱清苑人崇
禎十七年保定城陷一中等二十七人同殉
節(見明史及輯覧)
生員王景曜王絃(一作紘)吴栻王世珩王致
中王建極王昌祚王敬嗣趙居晉趙
世珩頡學曾韓延珍(一作廷珍)劉士廉周之
翰王建基何光岳同妻師氏孫誠同妻許
氏王繼桂(一作繼貴)同母及妻張氏楊(一作湯)拱辰
楊善譽(一作善舉)阮積學同妻何氏王嘉印
王祚(一作允)昌王性俱保定人城䧟同殉節死(見畿
輔通志)
布衣劉宗向劉(一作田)自重田仰民俱清苑人崇
禎十七年保定城陷宗向等二十人或自經或溺
或受刃皆不屈死(見明史及輯覽)
儒士黃(一作王)棟義民李懋(一作茂)倫王捷張智
劉養心朱永寧胡來獻(作猷)胡得銀(一作
德)鄭國寧張嘉善楊強子俱保定人城䧟
死節(見畿輔通志)
舉人高經(一作涇)清苑人崇禎十七年負母避難遇賊
求釋母而己被執乘間投井死(見明史及輯覽)
生員張羅善清苑人與兄羅俊等守城比䧟投井死
妻高氏同三女從之(見明史及輯覽)
武進士張羅輔清苑人崇禎十七年與兄羅俊等守
城羅輔為游兵巷戰射賊矢盡持短兵殺數人被
創死妻白氏同女投井死(見明史及輯覽)
布衣馮澤蠡縣人賊䧟蠡縣死之(見畿輔通志)
韓紹源(一作紹淹)安肅人流賊䧟安肅拒戰死(見畿輔通志)
歲貢生陳嘉猷慶都人賊破慶都死之(見畿輔通志)
布衣成文桂霍州人兵部郎成德之父懷柔城破死
之家屬盡歿(按成德賜諡介愍見明史)
生員祝洪籙順天人都城䧟同妻王氏縊死(見畿輔通志)
武舉黃士彩江南人聞變自縊死(見江南通志)
舉人李毓梁盂縣人流賊䧟京師徵赴西安遣妻與
二子送母入山遂自縊(見河南通志)
進士石嶐三原人聞北都䧟痛哭數日不食死(見陜西通
志)
生員許王家顧維寰俱長洲人甲申聞變死節
(見江南通志)
生員常州嚴紹賢金壇王崇圖王榮圖王明
灝王希高俱甲申聞變殉節(見江南通志)
生員王養心徐州人甲申聞變痛哭絶粒七日自縊
死(見江南通志)
舉人馬嘉祁門人聞都城䧟投繯死(見江南通志)
生員李幹才鹽城人聞京師破不食死(見江南通志)
生員張秉純徐正夫俱和州人聞北都之變秉純
絶粒死正夫自縊(見江南通志)
生員張不二含山人聞闖賊䧟北京號泣絶粒死(見江
南通志)
生員蒙隂陳主忠滋陽唐賓曹縣趙振極單
縣孫國顯城武劉武聚即墨王㬢如俱甲申
聞變殉節死(見山東通志)
生員王啟賢王採符應第符應舉符振芳
俱饒陽人甲申城破死之(見畿輔通志)
生員張玉瓉順天人都城䧟同妻魏氏投井死(見畿輔通
志)
生員蔣士忠順天人都城陷同妻黃氏投金魚池死
(見畿輔通志)
生員徐燝順天人都城陷同妻鄔氏舉家自焚死
(見畿輔通志)
生員魏起元藺衛(一作位)卿俱順天人都城陷舉家
殉節(見明史及畿輔通志)
生員鄒欽堯瑞安人甲申聞闖變自沉永寧江死(見浙
江通志)
生員陳則從平番人聞京師䧟不食死(見貴州通志)
生員李若葵大同人闖賊䧟京師與兄象葵弟心葵
從子柱周并婦女五人同縊死題曰一門完節(見
明史及一統志)
生員金錝武進人兵部主事鉉之弟殮兄後即自縊
死(按金鉉賜諡忠㓗見明史及輯覽)
貢生温元春生員杜桂枝金章王汝&KR0777;監
生郭梁俱安定人聞京師䧟散家貲倡義同殉節
死(見陜西通志)
生員許琰長洲人以孝稱聞京師䧟聚諸生同哭於
學宫遂絶粒死(見明史及輯覽)
生員徐嶧常熟人甲申聞變焚儒衣冠于文廟赴泮
水死(見江南通志)
生員周讜順天人闖賊䧟京師被執罵賊不屈死(見明
史及輯覽)
生員李汝翼順天人布政司本緯子闖賊䧟京師罵
賊被磔死(見明史及輯覽)
生員王介休丹陽人闖賊䧟京師不食七日死(見明史及
輯覽)
生員肥鄉宋湯齊郭珩(一作型)王拱辰(一作宸)
鷄澤殷淵京師䧟俱倡義起兵討賊事洩為賊所
殺(見明史及輯覽)
生員曹遜曹肅曹敬俱興州衛籍長洲人城䧟
與祖母姜氏母張氏遜妻李氏肅妻周氏妺持順
同自縊死闔門殉節(按明史傳有肅弟持敏時敏為曹遜字肅之兄也
見明史及江南通志)
舉人周元孝叙州人甲申賊執之不受偽官死節(見四
川通志)
布衣湯文瓊石埭人總兵九州從孫嘗上書言時政
不見用授徒京師城䧟呼衆殺賊書其壁曰位無
文丞相之位心存文丞相之心因自縊死於石埭
會館(見明史及輯覽)
布衣郝竒遇栢鄉人京師䧟仰藥死妻殉之(見明史及輯覽)
童生周汧大興人京師䧟悲憤搥胸嘔血數升而死
(見明史及輯覽)
儒生張世禧(一作禧)大興人貧而好學京師䧟與子
生員懋賞懋官同縊死(見明史及輯覽)
布衣范箴聽(一作箴)大興人端方有義行受業于高攀
龍京師䧟絶食七日死(見明史及輯覽)
布衣楊鉉大興人善畫時推名手京師䧟携二子赴
井死(見明史及輯覽)
布衣閻守義順天人都城破罵賊被創死妻李氏自
縊死婢從焉(見畿輔通志)
布衣田祥宇(一作大年)宛平人都城陷合門自焚死(見畿輔通
志)
賣菜傭不知姓名都城䧟荷菜過東華門哭拜莊烈
帝后畢觸石死(見畿輔通志)
布衣唐文運密雲人都城䧟慟哭飲酖死(見畿輔通志)
農夫牛德富輝縣人方執鋤田間聞京師䧟號慟走
百泉躍入水死(見河南通志)
屈坦之祝舜齡俱常熟人甲申之變死節(見江南通志)
孫源文常州人聞北京䧟咯血淚盡而絶(見江南通志)
周日曜桐城人聞闖賊䧟京城絶粒九日死(見江南通志)
陳公誥貴池人工文善書聞北京䧟痛哭自經死(見江
南通志)
布衣光岳竒陽信人聞京師䧟躍井死(見山東通志)
文襄綘州人闖賊䧟京師死之(見山西通志)
農夫鞠鳴秋長山人甲申聞變大慟自經死(見山東通志)
布衣王汝紹金壇人甲申聞變死節(見江南通志)
太學生顧杲常州人慷慨有竒氣明亡殉節(見江南通志)
布衣李夢禧順天人京師䧟率妻杜氏二子二女一
婢俱縊死(見明史及輯覽)
内閣供事張應選順天人給衛經歷銜都城䧟與妻
妾子女俱自縊(見畿輔通志)
京營卒徐道宛平人守安定門冐矢擊賊城破墜城
死(見畿輔通志)
彭月浴寧鄉人京師䧟死之(見一統志)
劉鳳池溧水人聞流賊入都赴水死(見江南通志)
髯樵叟吳縣人採薪洞庭山中聞闖賊陷北京投震
澤死(見江南通志)
以上甲申殉節士民一百六十三人
進士鄭元勲歙縣人福王時高傑攻揚州元勲責以
大義城獲全後為亂兵所殺(見明史及輯覧)
歲貢生盧渭長洲人入史可法幕府揚州破守鈔關
投水死(見明史及輯覧)
生員歸昭崑山人在史可法幕府守揚州西門死之(見明史及輯覧)
生員文乘吳縣人大學士震孟子南都亡殉節(見江南通志)
舉人張錫眉嘉定人邑城破死之(見明史及輯覧)
國子生吳可箕休寧人南都破自縊於鷄鳴山英靈
坊(見明史及輯覧)
舉人夏維新江隂人縣城破自刎死(見明史及輯覧)
布衣許德溥如臯人聞揚州陷慟哭刺其臂曰生為
明臣死為明鬼事發遂受殺妻朱氏亦死之(見明史及輯覧)
舉人傅凝之嘉定人參總兵吳志葵軍兵敗赴水死
(見明史及輯覽)
生員高孝纉王士琇王纉王績王續武
生戴之藩俱揚州人城破死節(見明史及輯覽)
武舉黃金璽江寧人謀募兵為守禦計南都破扼吭
死(見明史及輯覽)
生員司石盤鹽城人與都司鄷某同舉兵兵敗被執
死(見明史及輯覽)
生員陳大任崑山人舉兵守城城破死之子思翰同
死(見明史及輯覽)
生員陶琰崑山人與朱集璜等舉兵城破自縊死(見明
史及輯覽)
生員孫道民張謙崑山人皆朱集璜弟子城破死
之(見明史及輯覽)
生員徐趨江隂人初舉兵行塘事敗逸去後偵知江
隂無備率壯士十四人襲之不克死(見明史及輯覧)
貢生朱集璜崑山人與里人守城城破投東禪寺後
河死(見明史及輯覽)
生員王華江隂人縣城破自刎死(見明史及輯覽)
生員吕九韶武進人在江隂會□破自刎死(見明史及輯覽)
貢生黃毓祺江隂人初舉兵行塘縣城破避江北有
發其與門人募兵事被收將刑取襲衣自歛跌坐
而死仍戮其尸(見明史及輯覽)
生員馬元調上海人僑居嘉定城破死之(見明史及輯覽)
生員戴泓華亭人松江破赴冰死(見明史及輯覽)
生員謝球溧陽人毁家募兵後兵散被獲死(見明史及輯覽)
生員馬純仁六合人南京既下六合歸附純仁題銘
橋柱抱石自沈死(見明史及輯覽)
生員汪湛太倉人州城破與兄淳舉兵事敗被斫死
(見明史及輯覽)
生員王台輔邳州人南京破視其廪曰此我所樹盡
此死明年粟盡北面再拜自縊死(見明史及輯覽)
生員夏雲蛟唐全昌俱嘉定人與里人守城城破死
之(見明史及輯覽)
生員會稽潘集周卜年山隂朱瑋諸暨傅日
炯浙東破先後殉節(見明史及輯覽)
生員許用江隂人南京破倡言守城與英山主簿閻
應元堅守三月城破舉家自焚死(見明史及輯覽)
舉人顧咸受崑山破死之(見江南通志)
生員李獨明柳清俱德化人左良玉兵至赴府學
泮池死(見江西通志)
生員李全昌德化人左兵東下依母殯不忍離城破
入陽明祠縊死妻孫氏亦投井死(見江西通志)
生員柳鴻德化人乙酉左兵倡亂鴻負母潜逃賊追
及之不忍捨冐白刃而死(見江西通志)
選貢項志寧常熟人南都潰屏食而死(見江南通志)
生員宋祥遠江都人乙酉城破偕妻縊死(見江南通志)
生員韓默江都人城破墜井死妻蕭氏子彦超皆死
(見江南通志)
生員汪應坤張映發劉慶遠金飈吕家齊
饒餘汪自盤王廷佩俱丹陽人揚州破俱
死之(見江南通志)
生員方天眷仁和人整衣冠再拜自剄死(見浙江通志)
生員諸復仁和人巾服詣羅木營死之(見浙江通志)
布衣陳士逹南都破自盡(見明史及輯覽)
徐洺崑山人城破以救母死(見明史及輯覽)
沈徵憲朱國軾俱崑山人城破以代父死(見明史及輯覽)
陸彦冲周復培歸之甲陸雲將陸世鏜
莊萬程蘇逹道並崑山人竭力收禦死一云陸
彦冲在隨州與知州黃燾同殉節(見明史及輯覽)
徐激王在中吴行貞俱崑山人城破自盡(見明史及
輯覽)
虎邱儒士不知姓名里貫南京破儒冠藍衫躍虎邱
劍池中死土人憐而葬之(見明史及輯覽)
布衣鄞縣趙景麟浦江張君正永嘉鄒之琦浙
東破俱先後殉節死(見明史及輯覧)
醫士陳天拔畫士陸愉(一作瑜)義兵張有德(一作得)義民馮應
昌舟子徐某並揚州人城破殉節死(見明史及輯覧)
張瓉楊士竒俱宿松人乙酉城潰救父死(見江南通志)
方都韓(一作翰)懷寧人遇兵代父死(見江南通志)
蔣奕之阮之釪俱懷寧人乙酉城潰救母死(見江南通志)
黃淡懷寧人城潰母被刃與兄中通中德俱死(見江南通志)
吕雲竒太倉人城破以救父被殺(見江南通志)
胡士恂懷寧(一作潜山)人左兵陷城死二子再寅紹虞俱
悲憤不食死(見江南通志)
馮知十徐守質俱常熟人兵至死之(見江南通志)
王加封建寧衞人崇禎甲申散財募義勇從軍婺源
死之(見福建通志)
石樓寺僧不知何許人見王台輔死持麻鞭指其尸
曰此常事也烏用矜張後即縊死(見一統志)
以上福王殉節士民九十九人
舉人曹志明上高人起義兵佐陳泰來攻撫州兵敗
死之(見明史及輯覽)
舉人畢貞士貴溪人佐黃道周等守廣信城破赴水
家人救之至五里橋觸橋柱死(見明史及輯覽)
舉人錢文龍寧國人舉兵應金聲敗死(見明史及輯覽)
生員馮百家胡天球劉鼎甲阮善長阮恒
吴太平俱寧國人募兵應麻三衡兵敗死(見明史及
輯覽)
舉人孫兆奎生員沈自駉沈自炳俱吴江人
吴福之武進人並從吴易舉兵被獲死之(見明史及輯覽)
舉人劉日佺贑縣人贑州破偕母妻弟婦子
良竑姪良翊同日死(見明史及輯覽)
舉人祝淵海寧人學於劉宗周杭州失守時方葬母
還家設祭畢投繯死(見明史及輯覽)
生員王毓蓍會稽人學於劉宗周杭州失守宗周絶
食未死貽書請早自裁投水死(見明史及輯覽)
生員麻三衡宣城人布政使溶孫舉兵屯於姑山戰
敗被執死(見明史及輯覽)
生員沈夀蕘宣城人都督有容子舉兵應金聲戰死
(見明史及輯覽)
生員夏之旭松江華亭人以陳子龍獄詞連及執至
江寧死(見明史及輯覽)
生員鄧思銘南城人聞都都陷集庠兵思為國報仇
請於有司不應南城破殉節死(見明史及輯覽)
生員趙初浣涇縣人據涇縣城拒守城破死之(見明史及
輯覽)
生員吴漢超宣城人募兵襲寧國兵敗死妻戚氏擲
樓死(見明史及輯覽)
舉人李魯上杭人崇禎末隠福員山邑令強之仕椎
心泣血絶吭卒(見福建通志)
生員李大載甌寧人乙酉秋謁孝陵被執慷慨就死
(見福建通志)
舉人陳鼎泉州人大兵入城死之(見福建通志)
進士吴煌永定人福建破一門殉節(見福建通志)
舉人林尊賓莆田人福建破兵敗死(見福建通志)
舉人林說莆田人福建破入深山絶粒死(見福建通志)
舉人林化熙卓震福清人福建破殉節死(見福建通志)
舉人繆士珦福安人福建破殉節死(見福建通志)
廪生張璇光同安人福建破投井死(見福建通志)
生員吴應鉉李欣春俱邵武人福建破應鉉絶食
七日死欣春同殉節(見福建通志)
生員鄒宗善上杭人走明倫堂自經死(見福建通志)
生員石魁長樂人福建破殉節死(見福建通志)
生員韓元亨平遠人起兵至上杭為盗所遏失援被
害(見貴州通志)
生員唐周慈零陵人從萬元吉守贑州死(見一統志)
舉人樊于震生員郭景相樊良佐黎士竒
李應春樊廷槐孫玉□孫玉球俱南海人
廣州破隨太僕卿霍子衡死節(見廣東通志)
生員盧象同宜興人兵部尚書象昇從弟南都亡起
兵戰敗死(見明史及輯覽)
周瑞吴江人與吴易舉兵被獲死之(見明史及輯覽)
布衣楊文琦寧都人臨安通判燧從子從楊廷麟守
贑州城䧟死之(見江西通志)
布衣鐵銳永豐人兵至不屈死妻黃氏亦投城濠死
(見江西通志)
馬乾長汀人禦賊牛嶺隘失援遇害妻黃氏同死(見福
建通志)
彭君選不知何許人寓居永安唐王兵敗投水死(見福
建通志)
唐鍾祚平樂縣人應募團練仙廻鄉兵廣東陳恩兵
突入被執罹害妻孫氏妾馬氏亦罵賊死(見廣西通志)
江豫江復泰寧人福建破兄弟同死節(見福建通志)
徐英候官人始以肩販為生後折節讀書福建破不
食卒(見福建通志)
李上林陳颺言長樂人福建破殉節死(見福建通志)
劉景瑗永豐人僑寓浦城福建破縊於泮宫(見福建通志)
布衣趙宗人侯官人福建破自縊死(見福建通志)
贑州紳士月世光謝讃楊萬言孫經世徐餘慶郭其昌聶䢴晟
董讃謝明登馮復京楊麗天余孝義全之杰贑州被破俱死節(見江西通志)
以上唐王殉節士民七十五人
定西參謀顧明楫順天人生員林世英福建人俱舟山破
殉節死明楫妻亦自盡(見明史)
貢生華夏定海人杭州破與錢肅樂等起兵守寧波
後以密謀通舟山事泄被執死妻陸氏從死(見明史)
舉人周宗彛海寧人熊汝霖令守硤石鎮兵潰赴海死妻卜
氏與二妾從死弟啟琦巷戰力竭被殺(見浙江通志)
貢生婁文煥昌國衛人舟山破痛哭拱坐海邊沙上潮至隨水湧去(見浙江通志)
布衣倪文徵山隂人為蒙師紹興破掘坎坐缸中自瘞死(見浙江通志)
以上魯王殉節士民共七人
舉人龍孔蒸湘鄉人賊破長沙授以偽官不屈尋挾
母避寇不屈死(見湖廣通志)
生員李(一作季)嗣先楊時生(一作時升)王大年柳三
錫丁昌期俱常德人丁亥與萬國寧同罵賊死
(見湖廣通志)
生員熊應鵬常德人母年八十二為賊所獲請以身
代賊殺之而釋其母(見湖廣通志)
生員楊夢鼎張維翰羅三才俱武陵人與萬國
寧同罵賊死(見湖廣通志)
貢生王景昌生員張登元陳正猷布衣劉德
本俱保昌人
大兵至永昌皆死之(見雲南通志)
舉人金世鼎大姚人佐知州何思等守姚安城破自
殺(見明史及輯覽)
歲貢張如良昆陽人流寇之亂與子景輝景耀及妻
媳俱殉節(見雲南通志)
生員馬應芳(一作房)順德人陳邦彦之門人邦彦遣會
余龍軍取順德
大兵至戰敗赴水死(見明史及輯覽)
太學生朱學熙清遠人與邦彦守清遠城城破自縊
死(見明史及輯覽)
周金湯莆田人死節于粤(見福建通志)
生員薛大觀及子生員之翰昆明人雲南破謂之翰
曰吾不惜七尺軀為天下明大義汝其勉之之翰
曰大人死忠兒當死孝其母楊氏謂其妻孟氏曰
彼父子能死忠孝我兩人不能死節義耶侍兒𤨏兒
方抱幼子曰主人皆死何以處我五人同赴黑龍
潭死其僕亦殉之(見明史及輯覽)
生員祝維霍保山人流寇之亂與妻子三人俱投井
死(見雲南通志)
廪生李玉衡昆陽人流寇至一家七口俱投水死(見雲
南通志)
廪生胡郁然昆陽人流寇䧟城其母先死郁然守母
尸賊至見殺(見雲南通志)
生員王開寧州人流寇入滇其母與妻先赴昆明池
死開被執見殺(見一統志)
舉人陳士道貢生朱國龍布衣鄧貴戴鳳俱
福建人與揭重熙同被戮(見福建通志)
貢生蔡紹周胡修超(一作起)王孫齊俱貴陽人與
興寧知縣吴子騏等拒孫可望被執不屈死(見貴州通
志)
廪生王家祥楚雄人流寇入城一家二十九口皆投
水死(見雲南通志)
貢生單武襄昆明人遇兵潰闔家舉火自焚(見雲南通志)
生員施于京昆明人流寇破城闔門自焚(見雲南通志)
舉人席上珍姚安人孫可望等攻姚安上珍與知州
何思舉兵守城城陷罵賊被磔全家沉水死(見明史及
輯覽)
舉人杜天禎楚雄人初佐楊畏知拒沙賊有功後畏
知督兵擊孫可望敗績天禎即自縊(見明史及輯覽)
貢生饒謨平番州人孫可望攻州城率州人生員王
道中顧從龍黃文芳李一龍夏朝卿
李二龍毛一練尹湯傅尹湯卿熊化
楊東明唐璉賈翰張新建王仰王基
昌巷戰死舉人毛琛投井死生員周卜年
尹湯賓熊鍾隨鄉約杜凡六赴火死謝賜
璠黎應陽江山秀潘逹黎應辰投泮池
死武舉蒙九錫為賊將艾能竒逼降不屈中箭
死(見貴州通志)
舉人叚百美生員余繼善耿希哲俱晉寧人繼
善希哲皆伯美門人同助冷陽春城守拒李定國
城陷死之(見明史及輯覽)
貢生李開芳富民人李定國䧟城先令妻及二子赴
井死開芳自經於松花壩(見明史及輯覽)
生員王朝賀富民人李開芳之友開芳死朝賀掩埋
畢即自經(見明史及輯覽)
布衣曾和應臨川人主事亨應弟江西破奉父入閩
又走肇慶遇變投井死(見明史及輯覽)
布衣陳文豹新安人募兵保境從張家玉取新安襲
東莞
大兵至戰敗于赤岡死之(見明史及輯覽)
武生李師泌姚州人土寇吾必奎叛楊畏知委師泌
恊守州城城破被執遇害(見雲南通志)
馮師寵湄潭人隠居城破不食死(見貴州通志)
布衣李方泌昆陽人為流寇所獲不屈死殺其妻抱
子罵賊投水死(見雲南通志)
進士左廷臯生員陳懷瑾蒙化人沙賊攻城登陴
守禦城破不屈死(見雲南通志)
舉人高拱極大理人丙戍沙賊䧟城投池死(見明史及輯覽)
舉人楊士俊太和人丙戍沙賊陷城同母妻妺自焚
死(見明史及輯覽)
貢生楊瑡生員李褒宋應奎馬斯龍張相
業王寧陳捷尹亮工蘇昇楊大鴻
胡康尹宏載李元鳳張書紳楊先芔俱
太和人沙賊之亂皆殉節死(見雲南通志)
生員張景仲太和人沙賊䧟城死妻女皆投井死(見雲
南通志)
楊毓華弟時華振華李嗣淳俱太和人沙賊
䧟城毓華一家焚死嗣淳投五印菴池水死(見雲南通
志)
司慎昆明人沐夭波參隨定洲襲夭波直入府第慎
叱之被刃死(見雲南通志)
向六馬三俱昆明人沙賊反隂約敢死士共圖賊
不克被死(見雲南通志)
生員尹夢旗尹夢符大理人沙賊攻城倡義助守
戰敗被執死(見明史及輯覽)
生員馮大成大理人沙賊攻破倡義助守城䧟罵賊
死(見明史及輯覽)
生員楊憲太和人沙賊至倡義守城城陷一門俱焚
死(見明史及輯覽)
布衣馬生保山人流寇至永郡縱火舉家自焚死(見雲
南通志)
布衣莫貴德宜良人流寇陷城與妻麻氏同赴井死
(見雲南通志)
簡成書定番州人孫可望䧟州殉節(見一統志)
以上桂王殉節士民一百十一人
欽定勝朝殉節諸臣錄卷十
