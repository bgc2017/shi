欽定四庫全書
欽定勝朝殉節諸臣錄卷八
通諡節愍諸臣下
霍邱知縣左相申彛陵人崇禎十五年城䧟率兵巷
戰力屈死(見明史及輯覽)
靈璧知縣唐良銳全州人崇禎十五年流賊至率民
固守力竭城䧟罵賊死(見明史及輯覽)
太湖知縣楊春芳靖州人崇禎十五年獻賊至城䧟
赴水死(見明史及輯覽)
指揮劉良佐六安人崇禎十五年流賊至戰死(見江南通
志)
鎮撫陶賡明六安人崇禎十五年流賊襲城不屈死
(見江南通志)
歸德兵備道僉事吳汝琦(一作汝培)徐州人崇禎十五年
流寇至殉難於歸德(見江南通志)
分守開歸道副使蔡鳳武進人崇禎十五年由開封
知府遷任流寇至與吳汝琦同死歸德(見江南通志)
開封同知署府事蘇茂杓(一作茂均)晉江人崇禎十五年
河决城䧟賊乘筏進度不能禦躍入水死(見明史及輯覽)
開封通判彭士竒高要人崇禎十五年賊䧟城死之
(見明史及輯覽)
汜水知縣周騰蛟香河人撫字殘黎民德之擊賊却
走遷縣治於摩天砦以扼賊崇禎十五年賊大至
持十餘日力不支繫印投河死(見明史及輯覽)
西華知縣劉伯驂(一作謙)河間人崇禎十五年賊再来
犯登陴死守賊為十覆攻之城䧟懷印投井死(見明
史及輯覽)
陳州守備張鷹揚曲周(一作永年)人崇禎十五年賊至力
戰被擒不屈死(見明史及輯覽)
襄城知縣曹思正岷州衛人崇禎十五年同總督汪
喬年守城城䧟被殺(見明史及輯覽)
工部營繕主事王世琇清苑人崇禎十五年由歸德
推官擢任將行闖賊犯城堅守七日城陷遇害妻
武氏聞變縊死(見明史及輯覽)
歸德同知顔則孔沂州人崇禎十五年與推官王世
琇同遇害一女二婦殉之(見明史及輯覽)
歸德衛指揮賈之琯汝寧人崇禎十五年城䧟不屈
死妻許氏抱二女投井死(見河南通志)
鹿邑知縣紀懋勛膠州人崇禎十五年闖賊䧟城死
之(見明史及輯覽)
河南通判白守(一作向)文籍貫未詳崇禎十五年闖賊
䧟城墜城死(見明史及輯覽)
登封知縣劉禋中部人性孝有學行崇禎十五年闖
賊䧟城欲降之不屈見殺(見明史及輯覽)
淮安同知萬大成陜州人里居崇禎十五年城䧟投
井死(見明史及輯覽)
郟縣教諭雷振揚山西人署郟縣事崇禎十五年城
䧟死(見一統志)
候選知縣陳心學郟縣人崇禎十五年闖賊執之授
以偽官不屈被害(見明史及輯覽)
魯山知縣楊呈芳山海衛人有惠政崇禎十五年城
䧟不屈死(見明史及輯覽)
西平知縣高斗垣繁峙人居官清慎崇禎十五年城
䧟被執不屈死(見明史及輯覽)
寶豐知縣張文龍遵化人崇禎十五年闖賊䧟城抗
節死(見明史及輯覽)
洛陽縣丞周之德山東陵縣人崇禎十五年署寶豐
縣事賊再至城䧟殉節(見河南通志)
伊陽知縣孔貞璞曲阜人在任六年能守城禦賊崇
禎十五年以有事至汝州遇賊被執不屈死(見明史及
輯覽)
汝寧知府傅汝為江陵人為秀水令有治聲崇禎十
五年賊至嬰城固守比䧟投河死(見明史及輯覽)
汝寧通判官篆平度州人時上蔡令許永禧殉節往
攝縣事招集流亡會左良玉軍在南城淫掠責以
大義民咸依之崇禎十五年冬與賊戰於上蔡力
竭䧟陣死(見明史及輯覽)
汝寧通判朱國(一作如)寶成都人崇禎十五年與僉事
王世琮守城城䧟死之(見明史及輯覽)
汝陽知縣文師頤廬陵人崇禎十五年涖任甫止三
日與巡道王世琮等共守城比䧟死之(見明史及輯覽)
新野知縣邱茂表陳公籍貫未詳俱崇禎十五六
年間城䧟先後死節(見明史及輯覽)
虞城主簿署知縣事孔亮興平人崇禎十五年闖賊
䧟城死之(見明史及輯覽)
工部虞衡郎中沈試商邱人大學士鯉孫里居崇禎
十五年流賊破城脅降不屈死之(見明史及輯覽)
工部營繕司主事朱國慶商邱人里居崇禎十五年賊
䧟城死之(見明史及輯覽)
中書舍人侯忻商邱人里居崇禎十五年賊䧟城死
之(見明史及輯覽)
雲南廣西知府沈仔商邱人里居崇禎十五年賊攻
城比䧟死之(見明史及輯覽)
威縣知縣張儒商邱人里居崇禎十五年城䧟死之
(見明史及輯覽)
光祿署丞侯執中商邱人里居賊䧟城不屈死(見河南通
志)
淮安同知蕭大成陜州人闖賊䧟城投井死(見一統志)
太平知府杜時髦睢陽人里居崇禎十五年闖賊䧟
睢陽不屈死(見明史及輯覽)
御史魏景琦永城人崇禎十五年闖賊寇中州叛將
劉超率衆入城被刃死祖宏遠父履祥弟景襄子
維燦俱被害(見河南通志)
江隂知縣李支振永城人里居崇禎十五年避亂豐
邑城破殉難(見河南通志)
長安知縣吳從義浙江山隂人著績廉能殫力裕餉
崇禎十五年闖賊入關日夜拒守城䧟投井死(見明
史及輯覽)
遵義推官謝琯楚雄人崇禎十五年流寇攻城琯戰
敗陽許從賊以保全遵人後遂自縊(見雲南通志)
蒲臺知縣饒鼐(一作鼎)旌德人崇禎十五年城䧟不屈
死(見江南通志)
戸部郎中(一作主事)胡懷竟陵(一作南昌)人崇禎十五年闖賊
䧟城不屈死(見湖廣通志)
光化知縣萬(一作范)敬宗南昌人崇禎十五年闖賊薄
城即自盡賊義之引去城獲全(見湖廣通志)
長蘆鹽運使韓應龍光化人里居崇禎十五年賊至
被執欲官之不屈自縊死(見明史及輯覽)
署荆門知州沈方桐鄉(一作烏程)人以州同知攝州事崇
禎十五年闖賊至守城比䧟不屈遇害一門十八
人皆死之(見浙江通志)
榖城知縣周建中秦州人崇禎十五年闖賊䧟城被
執不屈死(見明史及輯覽)
尚寳丞張允(一作克)修江陵人故相居正子崇禎十五
年賊索得之不食死(見明史及輯覽)
南京戶部郎中(一作員外)李友蘭荆州人里居崇禎十五
年城䧟被執不屈死(見明史及輯覽)
羅平知州蔡思繩襄陽人里居崇禎十五年城䧟投
池死(見明史及輯覽)
福州通判宋大勛襄陽人里居崇禎十五年與蔡思
繩同死節(見明史及輯覽)
深州知州李燭濟寧州人崇禎十六年流賊䧟深州
燭不屈死之(見山東通志)
邳州知州蘇成性堂邑人治河有功里居死節(見山東通
志)
郟縣知縣徐廷試遼東人崇禎十六年隨督師孫傅
庭討賊授職涖任三日城䧟死之(見一統志)
福山知縣方振寰城固人家居崇禎十六年闖賊破
城死之(見陜西通志)
中部知縣朱新鍱(一作□)汾州人由宗貢授知縣崇禎
十六年闖賊䧟城殉節妻盧氏妾薛氏馮氏同縊
死(見明史及輯覽)
寳豐知縣石可礪城固人時牛金星居鄉肆惡可礪
執法金星遂逃投闖逆崇禎十六年為所得械致
西安可礪備受酷毒不屈被殺於紅芝驛(見陜西通志)
鞏縣訓導閻士選濟源人署縣事崇禎十六年闖
賊攻鞏堅守三日城䧟被執罵賊死妻李氏自
縊(見河南通志)
通政司右通政魏尚賢鄭州人崇禎十六年闖賊攻
鄭州與州守協力堅拒城䧟罵賊死(見河南通志)
戶部郎中隂化陽鄭州人崇禎十六年闖賊破鄭州
不屈死(見河南通志)
盱眙知縣歐陽璲潜江人歸里崇禎十六年闖賊䧟
郢被執與妻廖氏同殉(見一統志)
督理延綏糧儲戶部郎中王家錄黃岡人崇禎十六
年與榆林道都任等共守城拊循士卒分調芻糧
城䧟自刎死(見明史及輯覽)
督理山海關糧儲戶部郎中(一作主事)張雲鶚榆林衛人
致仕歸崇禎十六年闖賊至守城比䧟不屈死(見明
史及輯覽)
副總兵潘國俊榆林人崇禎十六年闖賊破城死之
(見明史及輯覽)
世襲指揮崔重觀榆林人崇禎十六年散貲集衆插
血漢夀亭侯廟誓死守城比䧟先焚其積聚為賊
所殺(見明史及輯覽)
榆林衛掌印指揮傅佑榆林人崇禎十六年城䧟與
妻杜氏同縊死(見明史及輯覽)
湖廣監紀趙彬榆林人里居崇禎十六年分守新添
門樓城䧟死之(見明史及輯覽)
真安知州彭卿榆林人里居崇禎十六年分守北門
城䧟死之(見明史及輯覽)
隰州知州柳芳榆林人里居崇禎十六年分守西門
城䧟死之(見明史及輯覽)
甘肅軍前監紀鞏昌府同知藍臺光州人崇禎十六
年甘州䧟與巡撫林日瑞同死節(見明史及輯覽)
總兵趙宦甘州衛人在籍崇禎十六年與廵撫林日
瑞同死節(見明史及輯覽)
宣府總兵官羅俊傑甘州衛人副總兵一貫子里居
崇禎十六年闖賊䧟城死之弟俊士被執亦遇害
(見明史及輯覽)
甘肅行都司高登科甘州衛人崇禎十六年城䧟被
執不屈死(見甘肅通志)
阿壩嶺遊擊李汝璋甘州衛人崇禎十六年闖賊入
城同子起鳳集鳳祥鳳射賊俱被殺(見甘肅通志)
指揮趙寀甘州衛人崇禎十六年城䧟與父指揮宗
祝俱自刎(見甘肅通志)
平凉知府簡仁瑞榮縣人崇禎十六年闖賊入關諸
王及監司以下皆遁走仁瑞塞門死守民無固志
冠帶自縊死(見明史及輯覽)
延綏巡撫僉都御史張鳳翼堂邑人崇禎十六年闖
賊䧟延安率兵赴援至柳樹鎮兵敗不屈死(見山東通
志)
冀寧道參政喬巍三原人以孝聞平奢安二寇有功
崇禎十六年便道歸里闖賊䧟西安與表弟王伯
達僕人王崇德同死(見陕西通志)
川北道參議陶爾德咸寧人告歸崇禎十六年闖賊
攻長安分守東城被刃死(見陜西通志)
秦府左長史章尚綗會稽人崇禎十六年闖賊䧟西
安自縊死(見明史及輯覽)
潼關衛指揮盛昶之潼關人崇禎十六年孫傅庭敗
闖賊䧟關被擄罵賊縊殺之(見陜西通志)
指揮使李繼祖潼關衛人崇禎十六年分城守力竭
死之(見陜西通志)
西安右衛指揮崔爾達(一作遠)籍貫未詳崇禎十六年
城䧟投井死(見明史及輯覽)
鳳翔知府唐時明固始人豫修守偹崇禎十六年闖
賊縳赴西安乘間自縊死(見明史及輯覽)
寳雞知縣唐夢鯤番禺人令富川有撫徭功崇禎十
六年闖賊據西安知邑不能守自縊死(見明史及輯覽)
參營遊擊曾榮耀籍貫未詳崇禎十六年與賊戰寳
雞之賈村為賊所截敗死(見明史及輯覽)
隴州同知薛應玢武進人崇禎十六年攝州事勒兵
守城闖賊䧟城被執罵賊死(見明史及輯覽)
白水知縣王無逸寧陵人有政聲崇禎十六年闖賊
䧟白水罵賊死(見一統志)
雲南副使袁養和盩厔人令屏山有異政引疾里居
崇禎十六年闖賊徵之不屈絶粒死(見陜西通志)
衡州推官鄭君愛渭南人歴官有聲事父孝崇禎十
六年闖賊䧟渭南不食死(見陜西通志)
霸州道參政李喬崑高陵人居官有風節崇禎十六
年闖寇據關脅仕不屈死(見陜西通志)
四川恤刑郎中□宗振華州人有政聲後旋里崇禎
十六年殉難(見陕西通志)
慶陽知府(一作寧州知州)董琬開州人崇禎十六年城䧟死
之(見明史及輯覽)
高郵知州陳嗣虞華隂人里居崇禎十六年闖賊䧟
省偽檄至投渭濱死(見陜西通志)
山海關守備加遊擊李承燦華州人崇禎十六年城
破死之(見陜西通志)
刑部主事從所向(一作所尚)鍾祥人家居崇禎十六年流
賊䧟城同子士默士熊不屈死(見湖廣通志)
儀封知縣徐方敬長安人里居崇禎十六年城䧟抗
節死(見明史及輯覽)
芮城知縣徐芳聲咸寧人里居崇禎十六年城䧟抗
節死(見明史及輯覽)
保康知縣萬維壇(一作石維壇)曹縣人崇禎十六年闖賊
䧟城死之妻李氏同死(見明史及輯覽)
安定知縣王垣四川人攝會寧事崇禎十六年為賊
所執逼令說後任安定令應昌士降及登垣勗以
死守被殺(見陜西通志)
安定知縣應昌士仙居人崇禎十六年闖賊攻安定
集衆固守城䧟被執不屈死妻周氏亦遇害(見一統志)
仁壽知縣程春化貴陽人崇禎十六年流賊䧟城整
衣冠向闕再拜自縊死(見貴州通志)
江油縣典史章贊元(一作化)會稽人崇禎十六年流寇
至縣令避入山獨贊元坐縣廨不去賊脅降不屈
躍入水死(見浙江通志)
關内道翟師雍襄陵人初為湖廣左布政調陜西關
内道有惠政里居崇禎十六年遭闖變罵賊死(見山
西通志)
安邑知縣房之屏東明(一作宛平)人崇禎十六年拒賊力
竭城䧟拜母令子母俱盡節投井死(見明史及輯覽)
吉安通判邵夢何(一作河)電白人崇禎十六年署安福
縣事獻賊至效死守城比䧟不屈死(見廣東通志)
武安知縣竇維輅龍門衛人歲荒籌賑邑頼以全闖
賊䧟城飲毒死(見河南通志)
桂東知縣毋崇正四川人崇禎十六年賊䧟彬州不
屈死之(見一統志)
都司僉書張應禮遂寧人獻賊攻遂寧募兵守禦城
頼以完崇禎十六年援沔陽師潰抗節死(見四川通志)
漢陽知府劉璧確山人由岳州通判陞任未行崇禎
十六年獻賊攻岳州奮力堅守糧盡城䧟被執不
屈死子泰時年十四亦死之(見明史及輯覽)
黃岡知縣孫自一光州人崇禎十六年獻賊攻城固
守月餘城䧟死之(見明史及輯覽)
黃州同知軍前監紀朱統鎙新建人崇禎十六年拒
獻賊陣亡(見明史及輯覽)
寳慶通判何三傑定州人有政績崇禎十六年獻賊
破寳慶執至衡州不屈死(見湖廣通志)
常州同知朱國治(一作國柱)雲南臨安人崇禎十六年獻
賊䧟城正衣冠北面再拜而死(見湖廣通志)
湘隂知縣楊開大埔人崇禎十六年獻賊以火攻城
開募鄉勇拒戰于白鶴洞長沙䧟被執脅仕不從
投江死一家妻子十七人皆溺於河(見明史及輯覽)
醴陵知縣頼萬耀籍貫未詳為湘隂縣丞崇禎十六
年攝醴陵縣事城破死之(見明史及輯覽)
衡陽知縣張鵬翼西充人崇禎十六年獻賊至巡撫
王聚奎等皆遁鵬翼守空城及䧟被執脅降罵賊
投之河妻子從之(見明史及輯覽)
衡山知縣董我前富順人崇禎十六年城䧟被執不
屈死(見明史及輯覽)
吏部文選司員外郎程良籌孝感人坐削籍以戍久
歸崇禎十六年與同邑參政夏時亨守白雲山賊
設長圍以攻相持四十餘日解之嗣復孝感十二
日進薄德安兵敗退保白蓮寨寨中人通賊遂被
執不屈被殺(見明史及輯覽)
鳳翔知府舒顯應孝感人歸里移家武昌崇禎十六
年城䧟死之(見湖廣通志)
來安知縣陳(一作程)道夀孝感人里居崇禎十六年獻
賊陷城置掌旅守之道夀結里中壯士擊殺掌旅
賊復至被執令作書招程良籌不從遂見殺(見明史及
輯覽)
保舉知縣傅如圭孝感人移家武昌崇禎十六年流
寇䧟城罵賊而死二子邦霖邦禎同殉難(見湖廣通志)
黃陂知縣趙元有晉江人崇禎十六年流賊至率兵
防禦城䧟死之(見湖廣通志)
雲山知縣(一作生員)貢其志江夏人歸里獻賊破城闔門
舉火自焚死(見湖廣通志)
廣西布政使吳思温江夏人致仕歸崇禎十六年率
兵守保安門獻賊破城不屈死(見湖廣通志)
鎮筸將軍馬人龍鎮筸人崇禎十六年率兵勦賊於
麻城陣亡(見明史及輯覽)
寧鄉知縣莫可及宜興人為長沙照磨崇禎十六年
攝寧鄉縣事城䧟死二子若鼎若鈺慟哭奔赴皆
遇害(見明史及輯覽)
長沙縣丞吳士義歸安人崇禎十六年獻賊䧟城舉
刀相向百姓號哭為請命士義罵賊不絶口死之
(見明史及輯覽)
推官陳有光益陽人以艱歸崇禎十六年獻賊䧟長
沙母被執不得已至賊營釋其母遂扼吭死(見湖廣通
志)
安化知縣袁繼登長垣人擢刑部主事未行崇禎十
六年闖賊至䧟城被殺(見明史及輯覽)
監察御史饒京邙江知縣董一化俱蘄州人崇禎十
六年與岳璧同守城死之(見明史及輯覽)
遵化兵備道副使李梃蘄州人家居崇禎十六年獻
賊䧟城不屈死(見湖廣通志)
江西右布政張邦翼蘄州人為令有聲家居崇禎十
六年獻賊襲城不屈死(見湖廣通志)
山西按察司副使李樹初蘄州人家居崇禎十六年
流寇破城被執不屈與子廷慶同遇害(見湖廣通志)
刑部員外郎胡承熙歙縣人為均州知州有能聲崇
禎十六年遷曹郎未行賊至被執不屈死子爾英
亦殉(見明史及輯覽)
江津主簿署縣事方應時衢州人時守城獻賊攻之
十月不下後令至城隨䧟應時死之(見浙江通志)
穎州知州李雲彛陵人居官有惠政里居崇禎十六
年城䧟被執至江陵絶食死(見明史及輯覽)
上林苑監正楊鷺常德人崇禎十六年城䧟被執不
屈死(見湖廣通志)
指揮千戶張鳴錦江夏人崇禎十六年獻賊破城被
執不屈舉家三十餘人死之(見湖廣通志)
武昌通判李毓英固安人崇禎十六年獻賊渡江䧟
武昌毓英闔門自縊死(見明史及輯覽)
署麻城縣事教諭蕭頌聖定遠人崇禎十六年獻賊
脅授偽官自縊死(見明史及輯覽)
陜西提刑按察使黃烱(一作綗)光州人為紹興守有治
聲崇禎十六年賊䧟西安脅降不屈投井死妻王
氏同殉子生員彛如先遇賊光州與妹同死(見明史及
輯覽)
睢州知州魏國柱蒲城人罷歸崇禎十六年闖賊䧟
蒲城被執遇害子生員允貺及僕羅安同殉(見陜西通志)
分巡南雄韶道副使王孫蘭無錫人嘗三平徭亂崇
禎十六年獻賊䧟衡州傳檄至自縊死(見明史及輯覽)
廕知府王淑景耀州人有學行崇禎十七年闖逆䧟
關中不屈與子生員肇祥同遇害(見陜西通志)
指揮(一作太原世襲指揮)馬負圖馬呈圖俱寧夏人崇禎十
七年闖賊據關中謀恢復事洩被害(一作死于太原見陕西通
志)
懷慶通判竇光儀長安人里居崇禎十七年城䧟抗
節死(見陕西通志)
戶部主事郝允曜清澗人前為刑部郎中多所平反
後謫任復戶曺闖賊至不屈死(見陕西通志)
朔州衞掌印指揮柳毓榮本衞人崇禎十七年闖賊
破城被執罵賊死(見山西通志)
太原前衞指揮韓似雍忻州人崇禎十七年闖賊犯
太原協守東城殉節死(見山西通志)
知縣申以孝宣府人里居崇禎十七年城䧟死之(見山
西通志)
山西粮道副使藺剛中陵縣人為給事中有直聲崇
禎十七年太原城䧟死之(見明史及輯覽)
分守冀寕道副使毛文炳鄭州人崇禎十七年與趙
建極等分守城䧟被執見殺妻趙氏妾李氏陳氏
投井死(見明史及輯覽)
分巡冀北道兵偹副使朱家仕河州人崇禎十七年
賊䧟大同使妻子投井同死(見明史及輯覽)
整飭雁平道參政(一作代州參將)閻夢䕫鹿邑人崇禎十七
年代州䧟死之(見明史及輯覽)
整飭寧前兵備參政王徵俊陽城人以憂歸崇禎十
七年城䧟為賊所執脅仕不屈士民頌德賊釋之
北面再拜自縊死(見明史及輯覽)
登萊監軍道僉事宋之儁靈石人里居崇禎十七年
闖賊脅仕不屈遇害妻喬氏罵賊撞階死女拔簮
刺喉死(見明史及輯覽)
甘肅總兵官相希尹蒲州人與賊戰多竒功崇禎十
七年闖賊䧟蒲州被執不屈死州人以希尹及張
夢鯉樊正邦謂之三忠(見山西通志)
山東副總兵(一作參將)張夢鯉蒲州人崇禎十七年與相
希尹同殉闖難(見山西通志)
蒲州知州樊正邦籍貫未詳崇禎十七年與相希尹
同殉闖難(見山西通志)
懷來道參議范志懋虞城人崇禎十七年闖賊破宣
化府死之(見山西通志)
宣府總兵董用文副總兵寗龍(一作寵)劉九卿籍
貫俱未詳崇禎十七年宣府䧟同戰死(見明史及輯覧)
宣府同知玉履亨華陽人崇禎十七年被獻賊執至
新橋不屈投江死(見四川通志)
宣化督糧河間通判朱敏泰太原人崇禎十七年賊
䧟太原即自縊死(見明史及輯覧)
山西撫標都司張宏業忻州人崇禎十七年闖賊犯
太原分守阜城門城門力屈自縊死妻趙氏子凝
秀同殉(見明史及輯覧)
山西山陰知縣李倬慶陽衛人崇禎十七年闖賊䧟
城死之(見明史及輯覧)
光山知縣張景維陽曲人未之任崇禎十七年被賊
執不屈死子先猷壬午舉人殉父死(見山西通志)
汾州知州侯君昭商州人崇禎十七年城䧟死之(見明
史及輯覧)
長史署陽曲縣事范志泰虞城人崇禎十七年分守
東城及䧟被執不食死(見明史及輯覧)
蒲州知州張橓徵安陽人以忤豪宗謝事歸崇禎十
七年為闖賊所執不食死(見江南通志)
刑部郎中尚大倫安陽人以忤權近歸崇禎十七年
城䧟抗節死(見河南通志)
鴻臚寺少卿史可觀翼城人里居崇禎十七年城䧟
自縊死(見明史及輯覧)
四川總兵官劉鎮藩貴州烏撒衛人崇禎十七年獻
賊䧟成都投浣花溪死(見明史及輯覧)
四川總兵官(一作黎雅參將)羅大爵合州人崇禎十七年鎮
成都賊至死之(見四川通志)
川北鎮副總兵李文陰璧山人崇禎十七年與獻賊
戰於白水被執罵賊不屈死(見四川通志)
整飭漢羌道僉事陳纁鍾祥人崇禎十七年護瑞藩
至重慶同守城比䧟死之(見明史及輯覧)
分守川西道副使陳其赤崇仁人崇禎十七年佐巡
撫龍文光守城獻賊䧟城都投百花潭死家人從
死者四十餘人(見明史及輯覧)
監紀成都同知方堯相黃岡人崇禎十七年提兵佐
巡撫龍文光守城餉不繼城䧟被執不屈見殺萬
里橋下(見明史及輯覧)
順慶知府史覲宸石屏籍金壇人崇禎十七年獻賊
攻城募兵力禦城䧟被執罵賊死(見雲南通志)
刑部員外(一作工部主事)蔡如蕙資州人乞養歸崇禎十七
年獻賊招之不屈自縊死(見明史及輯覧)
御史李完西充人家居崇禎十七年獻賊䧟西充不
屈死(一作完弟通政使李雲見四川通志)
蜀府左長史鄭安民浙江人崇禎十七年佐巡撫龍
文光分守南城城䧟躍入水死(見明史及輯覽)
成都都司僉事李之珍籍貫未詳崇禎十七年獻賊
陷城都死之(見四川通志)
新都知縣包洪策雲南通海籍松江華亭人崇禎十
七年獻賊攻城兵少食盡城陷被執罵賊死(見雲南通
志)
南部知縣鄭夢眉金溪人崇禎十七年獻賊至自縊
死妻子皆殉之(見明史及輯覽)
戸部郎中刁化神綿竹人里居崇禎十七年獻賊陷
城死之(見明史及輯覽)
東鄉(一作梓潼)知縣趙德遴上虞人崇禎十七年獻賊圍
城極力守賊穴地道入力不支投井死一家死者
十七人(見浙江通志)
龍安知縣羅應選桃源人崇禎十七年賊入蜀誓死
守城比陷舉家遇害(見湖廣通志)
卭州知州徐孔徒都昌人有賢聲崇禎十七年獻賊
破城抗節死(見江西通志)
銅梁知縣顧旦上虞人為永川丞有保城功崇禎十
七年獻賊攻銅梁城䧟被執不屈死(見浙江通志)
珙縣知縣徐餘慶浙江新城人崇禎十七年流賊䧟
蜀守孤城被執不屈死子文斗請以身代並遇害
(見浙江通志)
仁夀知縣顧繩貽長洲人崇禎十七年獻賊再䧟城
力不支自縊死(見明史及輯覽)
知縣乾曰貞成都人以艱歸里崇禎十七年獻賊䧟
城以磚擊賊而死(見四川通志)
副總兵陳王謨遵義人崇禎末流寇䧟蜀王謨戰死
(見一統志)
順天治中莊祖詔成都人里居獻賊至城陷舉家死
之(見四川通志)
兵部車駕主事譚文化蓬溪人致仕歸崇禎十七年
知獻賊犯蜀欲招致之不屈死(見四川通志)
武德兵備道副使賀仲軾獲嘉人以艱歸崇禎十七
年闖寇逼納欵登樓自縊死妻王氏妾李氏張氏
從之(見河南通志)
都指揮使魏行聞湯隂人崇禎十七年賊䧟城戰
死(見河南通志)
鄖陽通判史光代(一作光岱)隰州人攝府篆有治聲告歸
崇禎十七年遇寇變城破死之兄光前同殉節(見山
西通志)
墊江知縣歐陽東昌貴州龍泉人崇禎十七年獻賊
破城不屈死(見貴州通志)
黃梅知縣施廷賢浦江人崇禎十七年獻賊䧟城巷
戰被執勸降不屈自刎死(見浙江通志)
彭山(一作蘆山)知縣何大衢武岡人崇禎十七年獻賊䧟
城不屈死之(見一統志)
監軍道兵備參議盧安世貴州赤水衛人崇禎十七
年獻賊至不屈死(見一統志)
崇明守備王伯度塩城人搗賊崇明中流矢死(見江南通
志)
蘇州通判吳從明湘隂人督運為闖賊所執死之(見一
統志)
鎮守江淮總兵官劉永昌安東衛人闖賊䧟應州父
被賊執招之不屈投江死(見山西通志)
徽州同知李士才郏縣人由魚臺縣陞任未行被寇
殉難(見河南通志)
堂邑知縣楊希震長垣人令堂邑請蠲積逋役謀誅
闖賊偽官事洩被害
陵縣知縣張輔官沁州人崇禎時山東寇亂抗節死
(見山西通志)
甘肅行都司高國恩甘州衛人崇禎中調赴河南勦
賊被執不屈死(見甘肅通志)
參將葛永甘州衛人崇禎中調赴河南𠞰賊援兵不
至被害(見甘肅通志)
禮部郎中楊之璋河内人崇禎末流寇襲懷被執不
屈死(見河南通志)
朔州兵備道丌之偉萊蕪人闖賊入寇殉節(見山西通志)
兵部尚書趙紱樂平人為人孤耿峭直不阿權貴里
居遇寇被執罵賊不屈死(見山西通志)
大同西路通判璩基漢中人闖賊䧟城殉節(見一統志)
神木道副使韓友范保德州人萬歴時有禦寇功至
是城䧟罵賊遇害(見山西通志)
歸德通判鄭國楨延長人告歸崇禎十年流寇䧟城
自刎死(見陕西通志)
鞏昌同知安如嵩確山人時署階州甫三日流寇突
至督守力竭死之(見河南通志)
鞏昌通判朱廷鄣代府宗室有治行賊䧟秦州被執
不屈死(見明史及輯覽)
漢中守備楊廉臨潼人與賊戰於陕西之漁渡壩死
之(見山西通志)
臨洮總兵官李聫芳岢嵐人以忠義自許威名振敵
殁于陣(見山西通志)
武功衛指揮使歐陽復蕭縣人流寇躪徐與戰被執
不屈死(見江南通志)
署隴州知州寗汝環濰縣人時以扶風縣丞署任守
城比䧟遇害(見陕西通志)
序班范鈗郃陽人賊至被執不屈罵賊遇害(見陕西通志)
承天知府王璣扶風人有政績里居崇禎十五年寇
至力禦被執比城䧟不屈死(見陕西通志)
鄜州知州劉惟馨昆明人流寇圍城率衆拒守城䧟
罵賊死(見雲南通志)
嵐縣知縣井東星朝邑人致仕歸闖亂死節(見山西通志)
高州知州鄭三謨建德人署雷瓊廉守道以才能稱
盗劫茂名赴救遇害(見江南通志)
延川知縣梁渚柘城人流寇至被執不屈見殺(見河南通志)
耀州都司王廉籍貫未詳賊破金鎖關為所殺(見四川通志)
峨嵋主簿蕭日高平樂人崇禎十六年獻忠圍峨嵋
佩縣印率民兵協力拒守城破死之(見廣西通志)
羅江知縣陳君寵新化人獻賊䧟城死之(見湖廣通志)
寳慶知府陶珙姚安人流寇告警率鄉勇𠞰賊以忤
岷王罷歸中途為賊所害(見一統志)
歸州知州龔仲泰進賢人闖賊來寇土豪内訌執仲
泰獻賊囚之襄陽不食死(見江西通志)
彭澤知縣張於廉内江人致仕歸獻賊逼就偽職不
從與其妻鍾氏罵賊死(見四川通志)
指揮使謝承仕茶陵人粤寇䧟城被執罵賊遇害(見一
統志)
石泉知縣王臯門黃縣人歸里聞寇變與子樹勲同
死節(見山東通志)
璧山知縣王廷璋洮州人致仕歸流寇至廷璋不食
死(見甘肅通志)
永福知縣朱由摺籍貫未詳崇禎末寇肆焚劫率衆
死戰被執不屈闔門死(見福建通志)
營經知縣黃儒永福人獻賊䧟城殺其二妾儒罵不
絶口被磔妻李氏林氏殉(見福建通志)
金堂知縣章鳴謙沐陽人流賊䧟城死之(見一統志)
萊陽知縣章一㷆樂清人家居賊焚其廬且脅之去
誓死不從沉河死(見浙江通志)
武定知州范如游郃陽人賊䧟武定死之(見陕西通志)
澄城知縣張釋采籍貫未詳闖賊入城遇害(見山東通志)
楚雄推官韓大賓瀘州人崇禎十七年獻賊䧟滇不
屈死(見四川通志)
香山澳都司張翼鵬寕化人崇禎中解紅彛銃至京
死於難(見福建通志)
滕縣知縣姬文允華州人天啟二年白蓮賊徐鴻儒
為亂文允登陴固守城潰被繫罵賊自經死(見陕西通
志)
五經博士孟承光鄒縣人徐鴻儒作亂被執詬罵不
屈死(見山東通志)
巡撫登莱右僉都御史謝璉監利人崇禎五年登州
叛將李九成等圍莱州固守六月餘朝命受撫出
城被執為賊所害(見明史及輯覽)
登菜總兵官右都督張可大應天人好學敦行平寇
有功崇禎五年叛將孔有德薄登州可大時守水
城巡撫孫元化納賊城䧟投繯死妻陳氏同殉節
(見明史及輯覽)
登莱副總兵何維忠籍貫未詳崇禎五年李九成等
䧟平度與牟文綬往援維忠戰死(見明史及輯覽)
登州參將馬驄會稽人孔有德薄登州守城援絶受
重創被擒不屈遇害闔門死之(見明史及輯覽)
莱州參將嚴正中籍貫未詳登州兵變死于難(見明史及
輯覽)
平度知州陳所問(一作聞)順天文安人孔有德破萊州
死之(見明史及輯覽)
萊州推官屈宜陽籍貫未詳孔有德叛被害(見明史及輯覽)
黃縣知縣吳世揚洛陽人李九成等攻黃縣世揚用
矢石殺傷甚多城破投井死(見明史及輯覽)
保定同知王象復新城人里居孔有德等吳橋兵變
反戈向登州䧟城死之(見山東通志)
署登州都司徐應泰浙江西安人登萊兵變與諸帥
合攻之敗死海中(見浙江通志)
登萊監軍道參議黃(一作王)孫茂廣昌人令江山有聲
崇禎十年皮島總兵沈世魁之侄志詳謀變孫茂
密疏于朝被執遇害(見一統志)
五經博士程佳祚嵩縣人程子後裔崇禎十四年死
土賊之難(見河南通志)
郏縣訓導董耿光舞陽人署郏縣事土寇武剛破城
不屈死(見一統志)
廬陵知縣湯執中嘉興人崇禎十五年粤寇抵泰和
白羊㘭執中禦賊奮勇殺賊墜地被害(見浙江通志)
江西參將袁斌鄞縣人勦奉新土賊力戰不屈死之(見江西通志)
尚寳司卿程維賢山海衛人崇禎末僑居天津土寇
脅以兵不屈死(見畿輔通志)
遵義知縣王佐聖籍貫未詳崇禎十五年土賊郭士
琦等倡亂罵賊死之(見江南通志)
濟寧守偹許純誠定興人崇禎十五年擊土賊乘勝
窮追為賊所害(見畿輔通志)
署安遠知縣胡重明鄱陽人崇禎末以訓導署事土司兵變
督率士民固守城陷為賊所殺并家属七人(見江南通志)
長樂知縣李田興國人崇禎時死于土賊(見江西通志)
大昌知縣黃燦然博白人里居安仁賊李高等窃發
被執不屈遇害(見廣西通志)
廣東都司許當辰餘杭人征海寇劉香殁于陣(見浙江通志)
布政使周士昌崇禎十五年討阿迷州土司普名聲
死之(見雲南通志)
雲南監軍道僉事王信宜賓人由呈貢知縣題擢與
普名聲戰敗罵賊死之(見雲南通志)
副總兵何天衢阿迷州人初為土官普名聲頭目名
聲叛急率衆自歸授職擊賊崇禎十三年守維摩
州食盡自焚死(見明史及輯覽)
遊擊加參將范應華建水州人以計發普名聲祖墓
後守城力戰殺賊頗多兵敗被執不屈死(見雲南通志)
武定監紀同知楊于陛劍州人討普名聲兵敗被執
不屈死(見明史及輯覽)
廣西府通判游大勲婺源人普人聲叛與郡人趙定
周等往禦死之(見雲南通志)
陸州知縣施召徵無錫人崇禎間遇山寇被執不屈
死妻馬氏自縊(見廣西通志)
都司蔣嘉應蘭州人勦寇有功闖賊壓境扈肅王出
城為土回所劫被害(見甘肅通志)
開州知州黃嘉(一作家)雋鄞縣人崇禎十六年土苖作
亂城䧟被執罵賊觸階死(見浙江通志)
黃平知州黃虞龍廣東人崇禎末土賊藍二攻䧟州
城虞龍死之(見一統志)
總兵金鎮貴開州人討賊有功致仕歸崇禎十六年
奸民乘流賊至引土寇圍城鎮貴與知州黃嘉雋
竭力守禦城䧟遇害(見貴州通志)
以上寇難殉節諸臣二百九十三人(附入祠士民二十八
人)
右自竇永澄以下共八百四十三人雖其死
事情状非甚激烈然或克昭遂志或自矢全
貞或跡晦名留或城危身殉節義足稱均通
諡節愍
欽定勝朝殉節諸臣錄卷八
