欽定四庫全書
欽定勝朝殉節諸臣錄卷十一
入祠士民下
劉國璽中部人崇禎二年殺賊馳入堅壘被創死(見陜
西通志)
武一諤宿州人崇禎三年流寇犯境闔門殉節(見江南通
志)
歲貢薛永譽吳堡人崇禎三年賊犯吳堡之川口率
衆守虎頭二寨力不支赴水死(見陜西通志)
生員高運馨(一作熙)神木人崇禎三年王嘉引倡亂運
馨被拷掠罵賊投河死(見陕西通志)
貢生蘇萬元神木人崇禎初賊入其室瞪目罵不已
賊怒被斫死(見陕西通志)
生員蘇升階合水人崇禎四年城陷罵賊死(見甘肅通志)
生員任崇德陳三仁俱安化人崇禎四年城陷被
執罵賊死(見甘肅通志)
生員胡國賓保安人崇禎四年守城禦賊城陷趋衛
母手殺二賊死之(見陕西通志)
杜夀春中部人崇禎四年流賊破城以侍母不去被
害(見陕西通志)
生員鄧葵樂昌人崇禎四年流賊破城身護縣令林
開馥罵賊死(見廣東通志)
儒士李能一英德人崇禎四年流賊掠縣塘下村斬
賊十餘被執不屈死(見廣東通志)
鄉總陳志召英德人崇禎四年流賊劫縣之大陂志
召統鄉兵百餘血戰被害(見廣東通志)
生員梁體坤臨潼人崇禎五年流賊至令之牽馬罵
賊被殺(見陕西通志)
生員高起鳳淳化人崇禎五年流賊欲留為書記罵
賊死其妹從之殉節(見明史及輯覽)
舉人趙一亨遼州人崇禎五年城陷罵賊死(見明史及輯覽)
廩生侯于畿遼州人崇禎五年城陷殉節子舉人標
及楷與樞俱死之(見山西通志)
生員劉啟先遼州人崇禎五年流寇逼城令妻女投
井死城陷就執罵賊被砍死姪永祚殉之(見山西通志)
生員王心正遼州人崇禎五年流寇至千總王身極
戰死城陷妻女及媳俱投井死心正被殺(見山西通志)
李之沆武鄉人崇禎五年省父于遼州父為賊執救
之不得為所殺(見一統志)
生員楊泰(一作參)運隆德人崇禎六年被賊執罵不絶
口斷舌死(見陕西通志)
舉人靳謙書(一作吉)盧氏人崇禎六年城陷被執使跪
不屈罵賊死(見明史及輯覽)
貢生閻思聰閿鄉人崇禎六年率衆劫賊營不克死
之(見河南通志)
生員常省身孫孕孝常嘉元皆盧氏人崇禎六
年賊至省身據險與賊戰兩晝夜亟令妻子縊死
拔劒自刎孕秀嘉元俱罵賊而死(見河南通志)
布衣馬足輕宜陽人性孝友崇禎六年避賊石龍崖
為賊所得罵賊與三子同遇害三女亦投崖死(見明
史及輯覽)
布衣劉君培新安人有義行崇禎六年道遇賊將殺
其從孫可梅君培曰亡姪至此遺孤我有子寧殺
我賊殺之而舍其子及從孫(見明史及輯覽)
布衣馬山(一作明山)李登英俱新安人崇禎六年賊掠
山使負米不從與登英俱罵賊死(見明史及輯覽)
布衣孫挺生孟津人崇禎六年避賊居河渚為賊所
得與妻梁氏同罵賊死(見明史及輯覽)
布衣李佩玉嵩縣人御史興元孫崇禎六年結遺民
捍鄉井往往奪賊輜重後被圍别寨佩玉往救力
戰死(見明史及輯覽)
布衣傅世濟(一作楫)嵩縣人崇禎六年與兄世舟俱被
賊執將殺之世濟争死奪賊刀自殺賊釋其兄(見明
史及輯覽)
布衣張我德陕州人崇禎六年遇賊大罵不屈一家
二十七人皆登樓自焚(見明史及輯覽)
布衣張我正陕州人崇禎六年率衆禦賊賊愛其勇
欲生致之我正殺賊力竭大罵自刎死(見明史及輯覽)
生員裴君合偃師人事寡母孝崇禎六年賊至招鄉
人保沙岸寨十晝夜罵賊磔死(見明史及輯覽)
武舉李調弟舉人譲趙州人崇禎六年流賊至兄
弟守禦力竭陣亡(見明史及輯覽)
舉人吳之秀賈煜張慶雲貢生張茂貞(一作身)
弟茂恂皆陽城人崇禎六年死流賊之難(見明史及輯覽)
李養裕黎城人崇禎六年流寇據黎城之西北養裕
鬻産募兵力禦之城賴以全後被執不屈死(見山西通志)
拔貢洪法臣攸縣人崇禎六年叛將張克成縱掠被
執罵不絶口死之(見一統志)
王祚丕涇陽人崇禎七年率鄉勇與流寇戰手刃數
賊中流矢死(見陕西通志)
生員趙應璧麟遊人崇禎七年隨母避賊後賊至母
投崖死應璧隨之(見陕西通志)
生員宋緒湯耀州人崇禎七年賊至為所執大罵死
之(見明史及輯覽)
舉人常存畏穀城人崇禎七年赴公車道遇賊欲劫
為首罵賊死(見明史及輯覽)
生員韓光祖穎州人崇禎八年為賊所執捽使跪大
罵被殺母李妻武偕妹女赴井死妾李方有娠被
剖腹死次子定策孫日曦皆罵賊死(見明史及輯覽)
舉人蒋思宸鳳陽人崇禎八年賊陷鳳陽投繯死(見明
史及輯覽)
生員萬元亨南昌人鳳陽推官文英子年十六崇禎
八年賊至鳳陽索其父于署時方卧病元亨冐之
以出被執罵賊斷頸而死(見明史及輯覽)
舉人張受(一作大受)畢伊周俱廬江人崇禎八年遇賊
不屈被殺(見明史及輯覽)
陳自修鳳陽人崇禎八年獻賊犯城繞父柩哀鳴被
害(見明史及輯覽)
舉人郭三傑(一作之杰)穎州人崇禎八年城陷死節(見明史及
輯覽)
生員劉廷𫝊穎州人任俠好義崇禎八年助穎州守
尹夢鼇守城城破罵賊死其從弟生員廷石分守
西城中賊刃死(見明史及輯覽)
拔貢魯一璠和州人崇禎八年城陷率子女等二十
餘人赴水死(見江南通志)
生員陶應昌弟應賡和州人崇禎八年城陷兄弟
同扶九十一齡母魯氏投水死(見江南通志)
生員趙世光陳問世俱和州人崇禎八年賊至世
光抱母投水死問世以身衛母被殺(見江南通志)
耆賓王良翰和州人崇禎八年寇警城陷遇賊大罵
不屈被害妻魯氏投火死弟婦耿氏及妹女四媳
從之殉節(見江南通志)
生員姚承舜和州人崇禎八年流賊陷城母萬氏誓
必死遂負母投于塘舉家相隨死者十餘人(見江南通
志)
楊鳳墀和州人崇禎八年城陷闔門自焚死(見江南通志)
魯可為和州人守陴被執不屈死(見江南通志)
宋鶴齡成建中李寅陽郝萬秋馬文舉
(一作文卿)王之節盛唐弟美俱和州人城陷並
不屈死(見江南通志)
生員檀之槐穎州人崇禎八年流賊至護母柩不去
被磔死(見明史)
舉人白精忠(一作精衷)穎州人崇禎八年流賊至母袁氏
遣之行因母老不忍去遂遇害(見明史及輯覽)
生員張維黃穎州人崇禎八年賊陷城以救母被害
(見江南通志)
生員劉大濟穎州人崇禎八年城陷行至西七里河
投水死(見江南通志)
貢生李茂叢楊得坤生員李維紀王致志
田大生聞于階弟于邦王國泰亓鳳翔
卞文斗王乾亨丁嘉運劉栻姚克智
丁崇先郭之英姚同寅尚日暄陳純
李孕生王致和申華郭之豪田之萃
郭瑋馬負圖錢人瑋盧元貞馬寀國
馬柱國韓中佐楊于世王啟昌邢元錫
熊叶夢王維新李汝珽盧傅世喻天敘
楊士貞郭之産郭獬賀嘉貞聞慎言
監文王文煥田之蔚田之茂田之尹武
舉尚日濟李承訓醫官張濟民祀生孔道
隆儒士田之蕙丁振先俱穎州人崇禎八年
流寇至死節維紀妻趙氏及子女十八人投井死
致志妻唐氏同殉(見江南通志)
貢生寗險穎州人散家財募戰士禦賊城陷罵賊夫
婦同遇害幼孫龍亦死(見江南通志)
鹿勁穎州人城破巷戰中十餘矢死(見江南通志)
布衣亓中元嚴克長王尚廉亓旋祁標
王公枋張肅範王之幹趙謙祁瀛潘
守仁汪茂椿張思明黃國王九成俱穎
州人崇禎八年殉難(見江南通志)
王印穎州人工詩賊至以善射守城城陷縊樹死(見江
南通志)
王聘汝穎州人母時氏殉難聘汝憤甚糾集鄰壮殺
賊力戰於楊家店死之(見江南通志)
陳繼信穎州人工畫置一刀署殺賊報天子五字後
擊賊南城殺五六人見害(見江南通志)
生員秦培篤太和人崇禎八年流寇至大罵與妻王
氏同被害(見江南通志)
秦思允太和人崇禎八年賊至被執驅之攻城呼告
城上曰賊以牛皮覆車避矢石所懼惟火賊殺之
城上以柴焚賊車城得全(見江南通志)
舉人王毓貞霍邱人崇禎八年城陷死之(見明史及輯覽)
張燦垣霍邱人賊屠城救父罵賊死(見江南通志)
張四哲弟四美四竒合肥人崇禎八年賊圍廬
州兄弟與戰不勝一家十五人盡投井死(見江南通志)
生員梅國秀六安州人崇禎八年被執脅降罵賊賊
怒殺之(見江南通志)
生員劉之瑄宿松人崇禎八年賊至父卧病賊欲殺
之之瑄請代賊殺之而全其父(見江南通志)
生員袁師臯宿松人崇禎八年賊至母老病賊欲殺
其母師臯力與相持受數刃而死(見江南通志)
生員萬民望宿松人崇禎八年賊至母老負之而走
遇賊哀告願以身代賊殺之而釋其母(見江南通志)
生員柴維煥宿松人崇禎八年賊將至避於陳漢山
被執脅從不屈與三子同遇害(見江南通志)
陳昌言夏時行石思琳俱宿松人賊至死節(見江
南通志)
李心唯亳州人崇禎八年流賊至泣守母喪被殺子
果厲聲罵賊亦見殺(見明史及輯覽)
李如龍亳州人崇禎八年闖賊執其母奮力擊賊為
所殺(見江南通志)
李猶龍亳州人如龍從兄守親柩遇害(見江南通志)
舉人賈遂季明開俱商邱人崇禎八年流賊至同
死節(見河南通志)
生員宋鼎延虞城人崇禎八年流寇至被執脅為首
領罵賊被殺(見河南通志)
武舉史懋明(一作起明)商邱人崇禎八年城陷殉節(見河南通
志)
生員劉楷江陵人嘗率義勇解荆州之圍崇禎八年
隨王參將以三千人赴援汝寧戰死(見一統志)
生員梁民養韓城人崇禎八年寇至母衛氏自裁手
刃妻女三子皆遣去遂自經死(見陕西通志)
生員屈學曾鳳翔人崇禎八年督鄉勇殺賊力戰陷
陣死(見陕西通志)
生員張國禎臨潼人崇禎八年禦賊被執不屈死之
(見陕西通志)
杜必殿咸陽人崇禎八年倡義堅守城陷被執罵賊
死(見陕西通志)
王守庫弟守德扶風人崇禎八年賊至兄弟侍母不
去被執見殺(見四川通志)
生員易道暹黃岡人好學著書尚氣節崇禎八年賊
至被執罵賊見殺子為璉殉之為瑚於崇禎十六
年奉母避賊被執罵賊死(見明史及輯覽)
生員梁宏道戴奮翼縱四通朱道光郭復
性弟復初李荷春俱蕭縣人崇禎九年流寇
破城同時死節(見江南通志)
王基貞蕭縣人崇禎九年流寇陷城巷戰死之(見一統志)
任如龍蕭縣人崇禎九年奮身捍父母被賊殺(見一統志)
郝惟聰蕭縣人崇禎九年流寇破城投水死(見江南通志)
布衣朱曜(一作耀)固始人與父兄同守城率鄉兵殺賊
崇禎九年賊復至手馘數十人陷伏被執罵賊死
(見明史及輯覽)
貢生楊四謙弟生員四可麟遊人崇禎九年父被
賊執兄弟争代死(見陕西通志)
生員王鼐臣王夢暘雷綿祚俱太湖人崇禎十
年被賊執不屈死(見江南通志)
儒生笪光宏桐城人崇禎十年遇流寇不屈死(見江南通志)
生員吳普昭桐城人崇禎十年流賊逼境聚鄉兵與
賊拒十日格鬭死子先璘先□媳李氏許氏一門
同死者五人(見江南通志)
生員左旗左光燦俱桐城人賊至殉節死(見江南通志)
姚孫極王夷吾趙之葵陳力均並桐城人俱
死賊難(見江南通志)
張清雅潛山人崇禎十年賊入其家清雅據父棺
哀泣賊斷其手子超藝年十六求代復斫之俱死
僕雲滿不食死(見明史及輯覽)
生員尹楷桐城人崇禎十年流寇殺其母奮身擊賊
被害(見一統志)
生員陳貞申潛山人崇禎十年流寇脅降不屈死(見江
南統志)
陳廷選潛山人崇禎十年流賊至負母謝氏避草間
被賊執抱母請代賊殺之而捨其母妻亦殉之(見江
南通志)
汪之璞潛山人為保長留巡撫黃配元麾下崇禎十
年會省親歸遇寇脅之降大罵支解死(見江南通志)
生員張址上蔡人崇禎十年被執罵賊偹惡刑以死
父文炳亦不屈死之(見河南通志)
王繼東沈邱人崇禎十年流寇至擁衆力攻衆寡不
敵遇害(見河南通志)
生員曺振南(一作震南)趙應選(一作應運)李思顯周奭
彭凌碧葛祥生父子俱上蔡人崇禎十年並以
罵賊死節(見河南通志)
貢生顧鼎鉉成都人崇禎十年被賊執大罵死之(見四
川通志)
舉人楊于鼎劍州人崇禎十年率子姪佐知州徐尚
卿守城比陷巷戰殺賊為賊支解死子令青等同
死(見四川通志)
武舉程為常蘄水人與同邑徐玉蘭蔡巨人
胡方壺徐用極俱扵崇禎十年督鄉兵禦流賊
於新橋戰死(見一統志)
舉人陳來學攸縣人崇禎十年臨藍賊犯攸縣率家
人禦敵不克死之(見明史及輯覽)
貢生解嗣昇清河人崇禎十一年隨鍾希顔等同殉
節(見畿輔通志)
生員王國明廣平人崇禎十三年賊攻城國明戰死
(見畿輔通志)
張瑾夏邑人崇禎十三年流賊至瑾喻以大義被執
罵賊遇害(見河南通志)
生員馮奮庸宜陽人崇禎十三年挈家至澠池流寇
陷澠池被執不屈傑死一門被害(見河南通志)
貢生楊可賢子國柱綿竹人崇禎十三年國柱守
城賊執可賢透降臨城語子堅守賊殺之而去至
乙酉國柱率士民與賊力戰死(見四川通志)
布衣張師顔沙河人崇禎十三年賊圍沙河師顔與
子其度其衡其法其程力戰死(見畿輔通志)
張鳳世沛縣人崇禎十四年殺賊無援遇害(見江南通志)
宋貞及吳時道張大翼胡瑋李懷信時
際順俱霍山人崇禎十四年獻賊至並殉難死(見江
南通志)
舉人來秉衡洛陽人崇禎十四年城陷被執賊欲官
之不從藝鐵索加頸終不屈見殺並殺其母劉妾
吳及幼子(見明史)
舉人荀良翰洛陽人崇禎十四年城陷抗節死(見明史及
輯覽)
生員丁一統張五美王鍾(一作鍾祥)王子章(一作之)
海寬傅彦俱鄧州人崇禎十四年寨破同時
死節(見明史及輯覽)
舉人魏完真生員李文鵬王應鵬俱許州人崇
禎十四年寨破同時死節(見明史)
生員許曰琮唐縣人有孝行崇禎十四年賊徵不屈
嘔血死(見明史及輯覽)
生員藺之(一作挺)粹藺完馥同妻張氏喬于昆王
(一作劉)邦紀同妻高氏藺相裔張某同子一
鷺一鵬貢生喬國屏俱偃師人崇禎十四年
城陷並不屈死節(見明史及輯覽)
生員張毓粹偃師人崇禎十四年率二子及孫佐有
司守城罵賊被害妻藺氏三女二孫俱赴井死(見明
史及輯覽)
生員李光閭襄城人崇禎十四年闖賊陷城投津水
死母盛氏自縊(見河南通志)
生員武同芳偃師人崇禎十四年賊殺其母同芳噴
血大罵支解死(見明史及輯覽)
生員劉芳名同妻張氏弟芳世王光顯牛一
元俱偃師人崇禎十四年城陷罵賊被磔死(見明史及
輯覽)
生員陳豫抱弟豫養豫懷舞陽人兄弟事母孝
崇禎十四年城陷母段氏先赴井三子從之豫抱
妻黃氏携子默通豫養妻馬氏携子默恒默言三
世九人同一井死(見明史及輯覽)
舉人張治載馬德茂俱汜水人崇禎十四年城陷
死節(見明史及輯覽)
生員葛竹溪淳化人崇禎十四年流寇過境竹溪射
殺賊十餘騎矢盡被害(見陕西通志)
生員盧紹德黃焯陳廷對陳廷璋鄭光啟
劉澤長楊士琦俱商城人崇禎十四年罵賊死
(見明史及輯覽)
舉人孟良屏生員張範孔俱長葛人崇禎十四年
城陷死之(見明史)
貢生蕭來鳳商城人崇禎十四年流賊脅仕不屈死
妻倪氏自縊(見明史)
生員王𤾉汝州人崇禎十四年賊執其母求以身代
賊并殺之(見河南通志)
朱續川汝州人崇禎十四年流寇破城舉家縊死于
丹陽觀東花園中(見河南通志)
生員許宣弟寀宫(一作官)内鄉人賊陷鄧州兄弟
結壮士入城擒偽官堅守許家寨崇禎十四年寨
破寀隨母常氏投井死宣宫被殺宫妻鍾寀妻陳
並自經其妹亦罵賊被殺時稱許氏七烈(見明史及輯覽)
張士傑信陽人年十八崇禎十四年流寇欲殺其父
求以身代賊殺之而貸其父(見河南通志)
舉人馬體健密縣人崇禎十四年城陷不屈死子驤
從之死(見明史)
生員王敬臣郏縣人崇禎十四年殺賊力竭投井死
子生員裔昌從之(見河南通志)
舉人袁象斗魯山人崇禎十四年城陷不屈死妻梁
氏自縊(見河南通志)
賀大明米脂人總兵賀人龍子崇禎十四年擊闖賊
靈寶山中戰沒(見明史)
生員温昆來鍾鳴謙貢生潘若洙弟若鴻俱
益陽人崇禎十四年賊至皆以罵賊死節(見一統志)
生員曺天心環縣人崇禎十四年闖賊至同父爾奏
罵賊死(見山西通志)
生員方旭方伯元曾薦祚俱瀘州人崇禎十四
年獻賊破瀘州罵賊不屈旭伯元被賊支裂而死
薦祚投江死(見四川通志)
僧晞容瀘州人住七寶寺崇禎十四年獻賊攻豹子
峒率鄉勇殺賊千餘相持兩年後戰死(見四川通志)
生員黃金度弟金文(一作黃度黃友)六合人崇禎十五年
流寇陷城被執大罵躍濠中溺死(見江南通志)
生員黃中理(一作衷赤)六安人崇禎十五年率家丁殺賊
遇伏洞胸出腸而死(見江南通志)
生員江原洞六安人崇禎十五年練鄉勇協守被賊
執脅降不屈罵賊截舌刳目死(見江南通志)
老民劉鉉(一作鎔)六安(一作無為)人崇禎十五年與賊戰賊
劈其首解尺帛裏之躍起殺數賊方死(見江南通志)
田呈芳(一作承芳)六安人崇禎十五年同衆避賊刺殺其
女與賊戰死(見江南通志)
邱民逵六安人崇禎十五年守城罵賊死(見江南通志)
生員何大同宿松人崇禎十五年賊至被執擁至寨
下令呼唘寨貸其死不從被殺(見江南通志)
舉人雅元聲毫州人崇禎十五年流寇脅之不從罵
賊被殺並及其子(見江南通志)
張振祚廬江人崇禎十五年流賊陷城觸石死(見江南通志)
生員余承德無為人崇禎十五年流賊至掖其祖母
劉母魏出避為盜所獲罵賊并遇害妻楊氏投水
死妹女被磔死(見明史)
生員雷延發雷膺祚阮之甫俱太湖人崇禎十
五年賊至守義死(見江南通志)
戴君德太湖人崇禎十五年流賊陷城不屈死妻沈
氏赴水死(見江南通志)
黃應龍太湖人崇禎十五年獻賊破城驅之平城大
罵不屈磔死(見江南通志)
竇成四川人隸安慶撫標下崇禎十五年從弁將廖
應登守桐城出偵賊為所劫挾至城下諭降成大
聲語以堅守被磔死(見四川通志)
生員王維藩荆州人崇禎十五年寇至先令妻朱氏
并二女投井死維藩不屈被殺(見明史及輯覽)
生員王圖南荆州人崇禎十五年避于晁湖賊至被
執罵賊死(見明史及輯覽)
生員王有根祥符人崇禎十五年率義勇擊闖賊直
入賊營中箭死之(見河南通志)
徵士阮漢聞順天人徙居尉氏崇禎十五年賊攻尉
氏力疾畫守禦計城陷賊生致之不屈死(見畿輔通志)
民壯馬天祥李和中王維新曺耀俱上蔡人
崇禎十五年署令官篆為流賊所殺皆從之死(見河
南通志)
布衣劉宗禮(明史作祀禮字之訛)上蔡人崇禎十五年年七十
城陷自刎死子時寵殮父畢殺一子三女與妻皆
自刎(見明史及輯覽)
貢生林景𤾉監生趙得庚楊道臨生員趙重
明費明棟楊應禎李士諤俱汝寧人崇禎
十五年城陷死之
舉人周士美徐作霖吳伯允官生沈佖侯
晙貢生吳伯裔侯恒沈誠(一作良誠)周士貴
生員張渭劉伯愚監生侯悰沈倜俱商邱
人崇禎十五年城陷死節(見明史及輯覽)
舉人劉恩澤扶溝人崇禎十五年城陷墜樓死(見明史及
輯覽)
邱氏忠宜城人大學士瑜之父崇禎十五年城陷罵
賊不屈死(見明史及輯覽)
生員邱之陶宜城人大學士瑜之子崇禎十五年賊
陷宜城被執以蠟丸書約孫𫝊庭為内應事洩被
磔(見明史及輯覽)
生員楊煌子積石西平人崇禎十五年賊至俱不屈
死積石妻衡氏自縊(見河南通志)
生員劉漢英王之棟夏名文俱西平人崇禎十
五年賊至不屈死漢英之棟妻俱殉(見河南通志)
舉人王受(一作夀一作命)爵陳州人崇禎十五年佐有司守
城手刃數賊被執罵賊死賊屠其家(見明史)
舉人南陽張鳳翷(一作翔)王明物永城夏云醇
商城余容善光州王者琯光山胡植嵩縣
王翼明崇禎十五年並城陷罵賊死(見明史及輯覽)
舉人李得笥寶豐人崇禎十五年城陷被執伺賊寐
將刺之賊覺被殺(見明史及輯覽)
舉人張民表中牟人崇禎十五年在省城助守五月
卞人倚之不去及河決城破罵賊死(見明史及輯覽)
舉人楊茁(一作□)王風普俱商邱人崇禎十五年城
陷同死節(見河南通志)
舉人李會尉氏人崇禎十五年城陷死之(見河南通志)
龔作梅陳州人年十七父母在殯崇禎十五年賊火民
居跪柩前焚死(見明史及輯覽)
劉明遠祝懷策吳國仕俱歸德人崇禎十五年
賊執推官王世琇請代被殺(見河南通志)
生員彭大翮竟陵人崇禎十五年與兄脩翮姪龍躍
集兵保鄉曲斬賊甚多為賊所襲赴水死(見明史及輯覽)
舉人張履旋陽城人吏部尚書慎言子崇禎十五年
流賊陷城投崖死(見明史及輯覽)
舉人朱士完潛江人崇禎十五年賊破承天遂陷潛
江士完被執械送襄陽道由泗港嚙指血書已盡
節處自縊死(見明史及輯覽)
生員申爾忠内鄉人崇禎十六年為闖賊所執脅授
偽官投井中賊鈎出之絶粒死(見河南通志)
生員許起龍内鄉人崇禎十六年與叔惟一弟士俊
同守赤眉寨為闖賊攻破並死之(見河南通志)
貢生王鯨生員鄭培符光宏(一作先宏)俱内鄉人崇
禎十六年賊至死節(見河南通志)
李進福湯陰人崇禎十六年散財結客守城與賊戰
二晝夜死之(見河南通志)
官生田國賴弟廪生國用副榜國命虞城人通
政珍子崇禎十六年城陷兄弟同殉難(見河南通志)
廪生邵公坤弟監生公㢲公佐生員公齊
公量俱商州人崇禎十六年商城陷罵賊死同死
者公坤姪紹祖徽祖遵祖緒祖嗣祖公佐妻孔氏
子昭祖公量子光祖宏祖式祖公㢲妻劉氏死難
者十八人(見河南通志)
舉人席增光南鄭人崇禎十六年城陷抗節死(見明史及
輯覽)
生員葉烶南鄭人崇禎十六年城陷被執不屈死(見陕
西通志)
生員劉長庚同州人崇禎十六年賊陷潼關自縊妾
雷氏與女同刎死(見明史及輯覽)
生員陳義昌沈濬沈演白拱極白含章皆
榆林人崇禎十六年城陷罵賊死(見陜西通志)
生員張連元弟連捷李可柱胡一魁李應
祥皆榆林人崇禎十六年城陷自縊死(見陕西通志)
貢生張之衡保獻書生員張明理張聖翼
康國新童士楷丁掄俱甘州衛人崇禎十六
年盡力守城比陷罵賊死(見甘肅通志)
生員康萬秋甘州衛人崇禎十六年城陷同家人自
縊死(見甘肅通志)
醫學費國興甘州衛人崇禎十六年賊入城陰以藥
酒毒賊賊覺被殺(見甘肅通志)
祁士英周公臺俱甘州衛人崇禎十六年闖賊陷
城拒戰力竭同妻子自焚死(見甘肅通志)
馬騰錦甘州衛人崇禎十六年城陷殺妻武氏抱二
子投火死(見甘肅通志)
郭世潔甘州衛人崇禎十六年城陷殺妻出擊賊力
戰死(見甘肅通志)
朱文選甘州衛人崇禎十六年闖賊至守城力竭自
縊死(見甘肅通志)
吏員梁進德甘州衛人崇禎十六年闖賊陷城射賊
力竭自刎死(見甘肅通志)
生員張大才弟大訓大夏監生大韶安定人
崇禎十六年兄弟力守南城闖賊攻之三晝夜比
陷大韶墜城死大才等俱罵賊不屈死之大韶僕
掌兒從死(見甘肅通志)
貢生張國紞(一作綋)戴天並安定人崇禎十六年闖
賊陷鞏昌偽將賀錦圍城國紞等誓死守城城陷
死之
義民朱恩弟斗環姪浯長安人崇禎十六年城
陷義不從賊投井死(見陕西通志)
生員楊繡徵膚施人崇禎十六年闖賊破延安衣冠
自縊死(見陕西通志)
貢生岳中衡城固人崇禎十六年賊至誘以官不屈
為亂刀所斃(見陕西通志)
朱崇德(一作嘗德)富平人巡撫國棟父國棟先卒崇禎十
六年賊陷城自縊死(見明史及輯覽)
朱傑軒醫士孟肖池俱平涼人崇禎十六年闖賊
陷西安並仰藥死傑軒闔門殉之(見甘肅通志)
平凉馬夫佚其姓名崇禎十六年隨驛使殺賊被執
寸磔死(見甘肅通志)
生員石瑄安化人崇禎十六年城陷衣冠端坐罵賊
死(見甘肅通志)
生員李彛安化人崇禎十六年佐河西道段復興守
城率鄉勇擊賊戰死子之元自縊(見甘肅通志)
都司吏邱從周西安人崇禎十六年闖賊執秦王從
周罵賊被斫死(見陜西通志)
生員齊(一作俞)大成鄜州人崇禎十六年闖賊陷長安
不食死(見陕西通志)
生員李光信王召俊咸寧人崇禎十六年城陷與
賊戰死召俊投井死光信妻熊召俊妻雷殉之(見陕
西通志)
拔貢孫孕泰弟舉人孕芳咸寧人賊陷城死節(見陕
西通志)
生員陳瑞咸寧人流賊犯境率二女孫沉紫潭湖死
(見一統志)
台元延安衛人崇禎十六年闖賊入城不食五日死
(見陕西通志)
生員王保民兄保泰弟保貞子敬姪孫宏
毅康維新李洲楊毓秀陳周瑞弟周
哲楊中葵劉翹名楊九儀王璽薛三
戒楊道泰高朝鳳監生陳周鼎俱安定人
崇禎十六年闖賊陷城并力捍禦同被殺(見甘肅通志)
廪生雷堂李本健弟生員本深吕元聲孔
纘文布衣楊名道周揚實俱商州人崇禎十
六年闖賊陷城并罵賊死節本深子合娃元聲之
母妻俱殉之(見陕西通志)
生員廖應元安陸人崇禎十六年結寨自守為賊所
執罵賊射死(見明史及輯覽)
生員袁啟觀雲夢人崇禎十六年立寨自守被執罵
賊為偽官磔死(見明史及輯覽)
舉人馮一第善化人崇禎十六年走湘鄉將乞師他
所獻賊執其母與兄招之至長沙就縳罵賊死母
兄獲免(見明史及輯覽)
生員李有斐善化人崇禎十六年賊兵抄掠身被數
創忍痛負母走母渴取血飲之被執見殺(見一統志)
舉人謝淳培江夏人崇禎十六年獻賊陷城被執不
屈死(見湖廣通志)
舉人於斯行黃岡人崇禎十六年流寇破團風鎮被
執不屈死(見湖廣通志)
拔貢何應軫江夏人崇禎十六年獻賊破城不屈死
(見湖廣通志)
貢生馮雲路黃岡人好學勵行從賀逢聖講學寓居
武昌崇禎十六年城陷投湖死生員汪延陞從
游雲路亦死焉(見明史及輯覽)
生員熊□(一作雯)黃岡人移居武昌所著有性理格言
圖書懸象大易參諸書崇禎十六年武昌陷躍入
荷池死(見明史及輯覽)
廪生明睿江夏人崇禎十六年城陷賊獨不入其門
睿嘅然曰安有父母之邦覆有苟活者妻陳氏及
二子二女皆入井死睿因繼之人號為明井(見明史及
輯覽)
生員史子見黃岡人崇禎十六年殺獻賊偽官毛主
伯賊磔之(見一統志)
武舉王子見(一作堅)勇士余季員曺上謨黃岡人
崇禎十六年奮力殺賊被磔死(見一統志)
舉人李開先陳萬策俱江陵人崇禎十六年闖賊
據襄陽徵授以偽職時萬策隠龍灣市夜自經開
先瞋目大罵觸墻死(見明史及輯覽)
生員傅可知黃陂人以孝稱崇禎十六年賊執之因
老勿殺令飼馬罵賊被害(見一統志)
生員謝幼安江陵人崇禎十六年被賊執於龍灣市
罵賊斷其舌死之妻子並殉(見一統志)
生員陳孔道黃縣人聞寇變死節(見山東通志)
生員熊祚延孝感人崇禎十六年集鄉勇保障白雲
山流寇大至馬蹶被執於水田罵賊不屈死(見一統志)
生員李成名江夏人流賊陷城欲官之成名罵賊磔
死(見湖廣通志)
曹大震黃岡人被賊執不屈死(見湖廣通志)
羅田生員王邦衡子鯉廣濟張開熙崇禎十六年
俱以罵賊死(見湖廣通志)
生員李化龍孫仍(一作任)皆蘄州人崇禎十六年與指
揮岳璧同死(見湖廣通志)
生員盧如鼎蘄州人崇禎十六年集義勇守南城城
陷子姪從孫死者九人(見湖廣通志)
生員柳宗旦雲夢人崇禎十六年賊陷城欲官之罵
賊死(見湖廣通志)
生員張用晦雲夢人崇禎十六年流賊陷白雲寨起
義兵戰敗死(見湖廣通志)
生員施爾竒雲夢人崇禎十六年流寇犯里仗挺拒
之被害妻劉氏與女俱死(見湖廣通志)
生員柳列奎雲夢人崇禎十六年以拒賊見殺(見湖廣通
志)
生員李善昌(一作朱善昌)左僕俱雲夢人崇禎十六年
城陷不屈死(見湖廣通志)
生員李聯元雲夢人崇禎十六年賊夜襲城率衆偹
禦賊擒見殺(見湖廣通志)
生員朱日薦沔陽人崇禎十六年率兵拒守殺賊數
十被執支解死(見明史及輯覽)
生員李哲京山人崇禎十六年倡義為賊所獲不屈
死(見湖廣通志)
生員劉振孫竟陵人崇禎十六年賊陷承天起兵青山
潛圖恢復謀泄遇害(見湖廣通志)
李友竹均州人以孝名崇禎十六年闖賊陷城被執
不屈死(見一統志)
生員周笏武陵人崇禎十六年城陷不屈死(見湖廣通志)
舉人劉申錫應山人崇禎十六年城陷謀恢復募死
士百人俱戰死(見明史及輯覽)
生員尹如翁大冶人賀逢聖門人崇禎十六年適至
省城陷不屈死(見明史及輯覽)
生員劉承漢武昌人崇禎十六年流賊陷城罵賊賊
截其舌潄血唾賊面扼吭死(見一統志)
舉人奚鼎鉉籍貫未詳崇禎十六年流賊陷蘄州被
執後營陰與參政許文岐謀襲賊事洩被害(見明史及
輯覽)
生員劉源澄邵陽人崇禎十六年練鄉勇守禦賊陷
城率鄉民拒戰死之妻莫氏殉之(見明史及輯覽)
生員曾士選彭養生儒童劉人儼義民陳邦
基俱邵陽人崇禎十六年城陷死節(見湖廣通志)
生員文昌拱醴陵人崇禎十六年為賊所執抗節死
(見一統志)
生員易應達益陽人崇禎十六年賊亂避山中父咸
寧被執請身代因遇害父得不死(見一統志)
生員黃鳳德湘陰人崇禎十六年賊陷長沙佐知縣
楊開募兵殺賊被磔妻亦遇害(見一統志)
生員譚景悅蕭贊黃文炳子甲譚孔昭俱湘
潭人崇禎十六年賊至死節文炳父子被磔死尤
慘烈(見一統志)
生員袁(一作彭)承孟武岡人崇禎十六年流賊陷州殺
岷王承孟率子夢麟督鄉兵勦之為賊所蹙投潭
死夢麟戰死(見湖廣通志)
武生蕭鍵(一作健)長沙人崇禎十六年賊陷城不屈死
(見一統志)
生員譚思敬子清遠湘潭人崇禎十六年結義勇保
村落賊騎七十餘至掩殺殆盡賊兵夜圍其家執
之被磔死于下攝師宗廟(見一統志)
生員柳之彦武陵人崇禎十六年被執脅降罵賊遇
害(見一統志)
僧官某未詳姓名在武昌罵賊腰斬(見湖廣通志)
健卒林國俊李師孔陳賢劉士鳳俱推官蔡
道憲隨兵共九人崇禎十六年賊殺道憲五人先
延頸受刃四人請歛道憲遺骨於醴陵陂皆自殺
(見湖廣通志)
舉人唐德明東安人崇禎十六年賊陷城強以偽官
不屈仰藥死(見明史及輯覽)
生員謝如珂耒陽人崇禎十六年賊陷城拒戰死(見明
史及輯覽)
舉人朱誼□(一作泉)咸寧人崇禎十六年城破抗節死
(見明史及輯覽)
布衣徐士驤吉水人崇禎十六年獻賊入吉安被執
欲官之不屈大罵刳心剥膚而死(見江南通志)
貢生張兆蘭分宜人崇禎十六年流賊陷袁州謀殺
偽知縣龍方捷事覺被執死于萬年橋下(見江西通志)
生員周國柱安福人崇禎十六年獻賊寇安福國柱
率族人禦賊身先赴鬭被創死(見江西通志)
舉人王之爵安福人崇禎十六年獻賊破安福入水
死(見江西通志)
生員胡若坦峽江人崇禎十六年流寇至邑奉母避
難賊殺其母奪賊刀格鬪因遇害(見江西通志)
賈三光偏關人客寧武周遇吉所闖賊圍城遇吉促
之行三光曰公為君死吾寧不為公死乎城陷自
盡(見一統志)
貢生翟夢標聞喜人遭闖賊難不屈死(見山西通志)
貢生張金鉉文新命張治光俱絳州人崇禎時
闖賊陷城同死(見山西通志)
生員武象乾太谷人闖賊至捍城力竭被擒與三子
俱死(見山西通志)
舉人桑拱陽臨汾人闖賊陷平陽不食死(見山西通志)
生員魏以繼武鄉人赴省試母喪歸遇賊被執罵賊
死(見山西通志)
生員安邦輔平定人嘗詣闖賊營痛詆其罪自知不
免投井死(見山西通志)
生員李若蔡山西山陰人崇禎十七年城陷死節(見山
西通志)
生員魏選竒陽曲人城陷妻為賊迫拔賊刀殺妻遂
被害(見山西通志)
布衣范竒芳汾陽人崇禎十七年時汾陽知縣劉必
達招募義勇竒芳手刺為都尉自刎死(見山西通志)
趙克寬沁州人流寇至克寬巷戰被執不屈死子廷
舉求代不得被圍投井死(見一統志)
朱東屏子養冲養志絳州人崇禎十七年闖賊
陷城並投繯死(見山西通志)
張學李霖俱寧化人流寇至同殉節死(見山西通志)
田大治陳功俱陽曲人城陷砍賊被執不屈死(見山
西通志)
生員左士元耀州人御史永圖子崇禎十七年闖賊
脅授偽職不屈遇害(見陕西通志)
生員左重光耀州戶部郎玹子避地入關崇禎十七
年闖賊脅仕不從死之(見陕西通志)
生員何繼臯華陽人崇禎十七年偽學官迫脅應考
憤罵自刎(見四川通志)
貢生艾詔生員賀時雨俱米脂人詣督師汪喬年
請發李賊祖父墳崇禎十七年為闖賊所得磔二
生于市(見陜西通志)
生員宜賓李師武王應世晏正寅儀隴席雙
楠劉義國楊正道泉應厚泉應化冉
良富李尚聰俱崇禎中獻賊陷蜀死節(見四川通志)
生員李合宗宜賓人梁為憲敘州人俱尚書樊一
蘅壻獻賊執合宗欲因以招一蘅合宗大罵與為
憲俱械至成都死之(見四川通志)
恩貢冉璘東鄉人流寇至時挈家避天臺寨賊執之
不屈死子宗孔並殉母楊氏妻向氏縱火俱焚死
(見四川通志)
通江童子佚其姓名時流賊佯為官兵襲城遇童子
紿勿言佯應之及城門大呼曰賊至矣賊殺之(見四
川通志)
魯城隍彭縣人佚其名人以其正直有守遂以城隍
呼之賊至被執大罵不屈磔死(見四川通志)
貢生吳獻棐萬縣人獻賊入城被執強以為參軍不
受見殺子之英亦被磔死(見四川通志)
貢生張應泰永夀人賊至被執不屈死之(見陕西通志)
羅維先萬縣人戌守太平賊陷城手刃妻子舉家同
焚死(見四川通志)
生員覃樸(一作璞)太平人流賊至與鄧天祿同守太平
三閱月城陷大罵不屈被磔死(見四川通志)
邱之坊子生員祖福城都人之坊為巡撫祖德父
崇禎十七年獻賊陷城偽官招之之坊不食死祖
福罵賊不屈見殺(見四川通志)
生員熊兆桂敘州人獻賊據蜀率兵拒戰被縳賊殺
之以其皮布鼔懸之城門令出入者擊之(見四川通志)
武生王蘋重慶人崇禎十七年獻賊至誓死殺賊與
其父俱罵賊死之(見四川通志)
舉人周元孝叙州人崇禎十七年賊脅受偽官不屈
賊殺之(見四川通志)
生員魚嘉鵬叙州人崇禎十七年獻賊遣偽官至嘉
鵬殺之被執遇害(見四川通志)
生員劉苞叙州人崇禎十七年獻賊殺掠人民苞被
執罵賊遇害(見四川通志)
舉人陳天佑犍為人崇禎十七年獻賊據成都授以
偽官不屈夫婦同死二女從之(見四川通志)
拔貢周正選犍為人崇禎十七年獻賊據蜀為賊將
張可望所執脅降不屈死之(見四川通志)
周正犍為人崇禎十七年獻賊據蜀被執不屈死子
成儒與弟亦遇害(見四川通志)
生員樊明善南充人崇禎十七年破家募士與獻賊
屢戰死之(見四川通志)
武生陳懷西南充人崇禎十七年獻賊誘以官大罵
不屈死之子亦殉(見四川通志)
廪生馬孫鸞西充人崇禎十七年與陳懷西同時罵
賊死(見四川通志)
舉人賈鍾斗生員劉必愷(一作凱)俱仁夀人崇禎十
七年率鄉勇禦獻賊力戰死之(見四川通志)
生員陳應新左灼陳素龍新明俱仁夀人崇
禎十七年獻賊陷城並被執罵賊死之(見四川通志)
生員鍾子英瀘州人崇禎十七年兵亂夫妻投江死
(見四川通志)
舉人李永蓁潼川人崇禎十七年獻賊據蜀嚴索不
赴賊執之遇害(見四川通志)
生員李錦中潼川人崇禎十七年獻賊遣偽官考試
佯狂自縊(見四川通志)
生員陳雲鵬漢州人崇禎十七年獻賊被執欲官之
不屈死(見四川通志)
舉人梁士麒(一作麟)永川人崇禎十七年獻賊脅以偽
官不屈罵賊死(見四川通志)
生員王才啟(一作善)劍州人崇禎十七年獻賊陷城同
時死節(見四川通志)
舉人江騰龍郫縣人崇禎十七年獻賊破城死節(見明
史及輯覽)
生員董克治合州人崇禎十七年獻賊掠合州傾貲
募義勇殺賊兵敗遇害(見四川通志)
生員劉祚昌彭縣人崇禎十七年為闖賊所執大罵
不屈死之(見四川通志)
生員徐端履彭縣人崇禎十七年性孝謹流賊至觀
音泉赴水死(見四川通志)
余飛洪雅人崇禎十七年集鄉勇與獻賊兵戰屢敗
之花溪口後沒於陣(見四川通志)
貢生趙鴻偉子進士晟安縣人崇禎十七年獻賊
據蜀逼晟赴監不應全家罹難(見四川通志)
監生李廣生安縣人崇禎十七年獻賊陷蜀催赴監
與妻董氏投繯死(見四川通志)
何察慶符人崇禎十七年賊陷城自縊死子五歲拊
棺號痛不食卒(見四川通志)
張祖周慶符人有學行崇禎十七年獻賊陷蜀赴起
純潭死(見四川通志)
周壩渡子遺其姓名叙州人流賊與官兵拒江相持
賊呼渡不從且厲罵被殺(見四川通志)
胡宗珂荆門人崇禎十七年守城奮力擊賊城陷罵
賊死(見湖廣通志)
生員黃兊金荆門人崇禎十七年賊陷城命妻女投
井中與二子殺賊同死(見湖廣通志)
戴瑾黃岡人聚義兵禦獻賊馬鞍山之隘賊招之不
從退入莊樓積薪自焚子孫及勇士三百七十人
俱燼(見一統志)
練長楊一登枝江人崇禎十七年流寇至率衆大破
之賊并力復戰父子俱歿於陣(見一統志)
陳勖冉學䆳俱太平人獻賊入境團練鄉勇堵禦
力戰死(見四川通志)
鄧明才太平人流賊圍城出戰死(見四川通志)
吳穉明池州人賊逼為向導不從死(見山西通志)
曹爾嘉蒙城人遇流賊不屈被害(見江南通志)
姚孫林桐城人崇禎末奉母避賊潛山遇賊鬪死姊
吳道震妻從之(見明史及輯覽)
陳澤九太和人闖賊入境殺其父有成澤九求代同
被害(見江南通志)
官生張大同潁州人總督鶴鳴子乙亥鶴鳴死大同
㐲父屍痛哭罵賊支解死(見明史及輯覽)
生員張應奎(一作映奎)懷寧人城陷時年七十罵賊不屈
死(見江南通志)
何霖方應旗陳尚炳俱懷寧人城陷罵賊死(見江
南通志)
劉守中王立邦徐顯問徐益隆吳自周王
世美俱潛山人賊至並不屈死(見江南通志)
徐永吉夀州人流寇至脅從不屈死(見江南通志)
布衣齊邦典濱州人父某通判鎮江流賊至代率兵
禦賊沒於陣(見江南通志)
貢生郭士禎汶上人流寇掠境罵賊死(見山東通志)
陳靖建蘇州人賣藥洛陽流賊陷城被執罵賊磔死
(見江南通志)
生員閻淇滑縣人兄禧為賊所擄千里尋兄遇寇不
屈死(見一統志)
生員王從遜宏農人同弟二人俱戰死(見河南通志)
生員嵩縣張德崇劉月江魏如友登封景
養育俱禦城力竭死(見河南通志)
舉人馬呈瑞西華人李青芝長葛人俱崇禎中城
陷死節(見河南通志)
生員錢養士劉國檄馬雲路閻善先李化
邦俱孟縣人崇禎中寇至殉節(見河南通志)
生員龔業煥龔永貞劉沂張應捷黃駿發
熊如騏李秉忠賈安世王轔王敏俱光
州人崇禎中流寇至殉節(見河南通志)
生員李養麟李存心石天祿張内實許士
彦俱濟源人崇禎中流寇陷城死之(見河南通志)
貢生黃朝聘長葛人生員湯琯張永昌沈諗
侯方鎮商邱人周讜孟繼孔南陽人馬駿
郭正諤(一作正誼)汝陽人秦道興董躬行郭應
第俱洛陽人崇禎中流寇陷境死之(見河南通志)
生員丁如浣唐廷俊鄧州人石莪唐啟中
樊中萃張培俱裕州人崇禎中城陷並死之(見河
南通志)
舉人喬明楷永城人叛將劉超圍城以計紿賊免父
于難又獻計於當道使圖之賊啣恨全家遇害(見河
南通志)
生員寧陵翟三策李景華虞城宋熙陳敏陞
田養成張鳳翀陳養質崇禎中流寇至死節(見河
南通志)
義士蕭承運汝寧人崇禎中流寇犯禁城東關力戰
死(見河南通志)
高興儀封人年九十四城陷罵賊死(見河南通志)
王廷秀李尚賓周顯威谷邦竒籍貫未詳俱
從水冶同知高應詔戰死(見盛京通志)
劉熙鹿邑人崇禎末父為賊擄紿賊歸其父罵賊
被磔死(見一統志)
生員饒世淳光澤人賊寇杉關守將遁世淳年十六
荷戈勵衆死戰被執不屈死(見河南通志)
生員廖生柘城人闖賊破城夫婦投繯死二子二女
從(見河南通志)
武安王恩錫范希臯安守己李日華涉縣歲
貢李國治生員李日新皆抗賊死節(見河南通志)
義勇姬文啟羅國楨史曰環王紹禹馬任
俱華州人隨守偹薛國同奮勇擊賊于柿村陷
陣而沒(見陕西通志)
生員東肇商范祖淹夀民徐邦瑞俱華州人以
罵賊死(見陕西通志)
生員孫祚昌包永成弟永明俱寧夏衛人流賊
入堡并不屈死(見甘肅通志)
生員黃儒煐寧夏衛人香山賊陷永康堡挺立不
屈死(見甘肅通志)
生員保國璧布衣王風木俱寧夏衛人闖賊至國
璧等十三人合山後蒙古舉義事洩皆死(見甘肅通志)
生員梁建中岷州衛人崇禎七年賊踰城進拒之遇
害賊亦帶傷而遁城賴以全(見甘肅通志)
生員丁光耀弟光彩洮州人流賊圍城血戰死(見甘
肅通志)
生員馮維京通渭人闖賊犯渭罵賊斷足死(見甘肅通志)
生員薛國正西和人流寇破西和率衆迎戰於西門
兵潰罵賊自刎死(見甘肅通志)
解光纓韓城人避地晉中遇賊被執授偽職不屈遇
害(見陕西通志)
王端心韓城人父母與弟先死於賊端心投火死(見陕
西通志)
廩生張景耀生員雷一聲俱盩厔人率鄉兵禦賊
戰潰死(見陕西通志)
翟羽翺叔翟三盩厔人隨張景耀禦賊衆潰而死
(見陕西通志)
生員張傑隴西人闖賊取鞏昌復破寧遠魯班山罵
賊死妻李同死難(見甘肅通志)
生員牛象爚涇陽人賊至焚樓赴火死(見陕西通志)
趙九筵涇陽人捍賊中矢死(見陕西通志)
秦光祖李亨俱涇陽人仗義討賊力竭死(見陕西通志)
苟日濟山陽人流寇陷商州罵賊遇害(見河南通志)
布衣吳名標永豐人賊至手刃妻妾肅衣冠端坐中
堂為賊所殺(見江南通志)
儒生韓識武功人崇禎八年守堡殺賊被執大罵磔
死(見陕西通志)
舉人吳用極清源人崇禎中禦流賊血戰死(見山西通志)
武生黎屏極鳳縣人崇禎七年流賊破城巷戰見殺
(見陕西通志)
生員林培樑段字辛俱蘭州人闖賊陷城自縊死
字辛子婦王氏同殉(見甘肅通志)
朱文美蘭州人闖賊入城同妻王氏縊死(見甘肅通志)
張禮威武堡人為鹽商素有行義賊至傾貲守城城
陷罵賊死(見陜西通志)
秦府舍人不知姓名王被執罵賊死之(見陕西通志)
生員宋儒周臨潼人僉事應鰲子闖賊欲執應鰲儒
周請代行至平陽引頸受刃(見四川通志)
監生白昭遠臨潼人闖賊破城令婦女入井死節為
賊所殺(見陕西通志)
鳳翔某生佚其姓名面詰賊官鞏焴焴為之痛哭賊
聞之決杖死(見陕西通志)
王定營書常仕艾成安人崇禎末從征流賊被箭死
(見畿輔通志)
尚□長武人流賊陷城巷戰被創與妻白氏俱投繯死
(見山西通志)
田而腴美原人賊勒紳士餉代父詣獄被害於平陽
妻徐氏絶粒死(見山西通志)
郭秉忠籍貫未詳羅俊傑家將闖賊至提炮殺賊被
執大罵見殺(見甘肅通志)
趙栢張問行孫印于應泰張一才張懋齡
李太昇王臣皆安定人闖賊至并力捍禦城陷
被殺(見甘肅通志)
王俊彦安定人城陷閤室自縊(見陕西通志)
布衣馬士升貴陽人寇亂被執罵賊死(見陕西通志)
貢生張斗辰永和人崇禎末流賊破城巷戰死(見山西通志)
曹士銓施秉人崇禎末寇亂與母俱被掠皆見殺(見山
西通志)
舉人宋愈享深澤人寇至投井死妻王氏及子婦韓
氏俱縊死(見明史及輯覽)
生員李沁李晟王光先俱營山人崇禎中督義
勇捍流寇兵潰死(見四川通志)
生員王允嘉清苑人賊至巷戰為賊殺死(見畿輔通志)
朱荃安寧人寓趙州遇賊不屈死(見雲南通志)
拔貢王源長新津人獻賊陷城被執不屈死妻徐氏
自縊(見四川通志)
生員赫崇德綏德州人聞偽官入城觸柱死(見陕西通志)
王爾讀儀隴人王臯家僕獻賊破城縣令被賊追將
及爾讀奮身擊賊令奔脫爾讀被殺(見四川通志)
羅傑大昌人崇禎末賊至鄉人勸之避不從正衣冠
坐中堂罵賊遇害(見四川通志)
楊興旺永寧人獻賊餘黨據永城被執罵賊見殺閤
門遇害(見四川通志)
布衣雷應竒成都人崇禎十七年糾集義勇殺賊高
境關追至桑園力戰死之(見四川通志)
蒋世鉉永川人倡集義士攖城守禦與賊戰被執罵
賊磔死(見四川通志)
廪生駱士昇武緣人崇禎末賊入城獲之誘以利不
從罵賊死(見廣西通志)
李猶龍廣元人獻賊破城抗節遇害(見四川通志)
生員唐韻湘潭人賊陷城與父鶴翔母錢氏俱被執
賊殺母痛哭求死賊釋之抱母屍泣死(見一統志)
張鵬翀趙湛俱河内人闖賊陷城罵賊死(見河南通志)
生員王幹鍾祥人流賊陷城闔門投水死(見湖廣通志)
李藎臣武昌人遇賊死之妻熊氏自縊(見明史及輯覽)
生員蕭露豐臨湘人與妻沈氏奉父母避難父為賊
執挺身救父賊釋其父夫妻皆為賊殺(見湖廣通志)
義民郜天德河内人闖賊至父子五人同罵賊死(見河
南通志)
許心亮臨淮人明末為亂兵所執罵不絶口被磔死
(見江南通志)
湯身之蕭露茂俱林不息門生不息死身之等數
十人同殉于武昌(見福建通志)
生員郭産桂崔巖長武人崇禎末俱擊賊死節(見一
統志)
武生岳震楊應春林萬榜鄭緝錦楊載
林暹温君羽仙遊人崇禎末邑令檄鄉兵勦賊
同戰死(見陕西通志)
舉人張儼然山東新城縣人叛將李九成等破城死
之(見山東通志)
貢生張聯台蒋時行山東人同死李九成之難(見明
史及輯覽)
生員張瀉里萊陽人城陷率家人巷戰被執不屈死
之(見明史及輯覽)
王仕京鄒人天啟中徐鴻儒叛率三子楷路權合鄉
兵往戰于徐橋俱死之(見山東通志)
王賢鄒人天啟中徐鴻儒叛言于軍門願往撫之單
騎入賊營遇賊為射死(見山東通志)
王宏安東人天啟中勦白蓮賊被執不屈罵賊死之
(見江南通志)
林大疆陳元泰俱武平人崇禎中賊往來江廣大
疆率兄弟擊之賊圍其居臠死(見一統志)
高應崗泰和人隨父仕燕京任滿歸過濟寧父為賊
執應高以身蔽父為所殺父獲免(見江西通志)
趙定周臨安人普名聲亂隨通判游大勲往禦賊突
至死之(見雲南通志)
生員楊國彦阿迷人普名聲叛以義勖鄉民禦之為
賊所殺(見雲南通志)
生員楊令聞彌勒人普名聲之亂罵賊死(見雲南通志)
張明海澄人崇禎中流賊擁為兵目裂皆大罵手殱
二賊力戰死(見福建通志)
許界海澄人崇禎中以拒戰死(見福建通志)
生員葉正元泰寧人永興賊起脅之從罵賊遇害(見江
南通志)
生員林宗椿泰順人崇禎末年山寇劫縣之仙居屯
率鄉兵斬賊失足橋下罵賊被刺死(見浙江通志)
邱全潛山人土寇攻城矢志堅守比陷遇害(見江南通志)
王四郟縣人充本縣練總與劉守度蔡八征土寇戰
死同時禦賊死者生員汝州劉若時李寰及
妻張氏女潤淵郭如嵩申嵩秀及妻袁氏
李淳儒及妻馬氏閻如玉及妻常氏尹德懋
趙真才郟縣賈時俊寶豐貢生陳佐舜郟
縣布衣高凌雲(見河南通志)
黨金湖李顯榮籍貫未詳俱土寇陷鉅鹿不屈死
(見畿輔通志)
張鸞山(一作鸞三)福鼎人鄭芝龍入寇襲秦嶼城破死者
四十三人江右熊夀三李求利陳注邱
永涓陳細卞李棟李俊一陳乞七李
呆五李比李頃李外定李秀陳添
張養陳黨九陳安二李浩陳機六李
澗陳七郎陳祖六李松陳晏郎陳孫
四張國葉祐張孝七李監陳彦竒
張郎陳錫一葉魁陳敬四李舜李德
化李鳴四陳細五陳子雲秦子希陳氏
姑娘(見福建通志)
生員許爾昌高唐州人土寇攻城刺賊為所縳大罵
不屈死(見山東通志)
左沖霄沁州人隨父永清奉新縣丞署華林賊起從
征破賊免父於難以深入被執不屈死(見山西通志)
布衣李維新寧夏衛人賊李國瑞等嘯聚螺山勦賊
歿於陣(見甘肅通志)
布衣高瑞光嘉祥人崇禎十四年硐寇掠縣境戰死
(見山東通志)
布衣劉通諸城人崇禎末土寇焚掠其村通責以大
義竟遇害(見山東通志)
以上入祠士民共九百四十二人
右自陳蠡測以下至劉通止並附見士民劉
招孫等共一千七百二十六人均入祀忠義
祠
欽定勝朝殉節諸臣錄卷十一
