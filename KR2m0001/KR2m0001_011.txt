通典卷六
唐京兆杜佑君卿纂
食貨六
賦稅下(大唐)
大唐武德元年詔曰宗緒之情義越常品宜加惠澤以
明等級諸宗姓有官者宜在同列之上未有職任者不
在徭役之限二年制每一丁租二石若嶺南諸州則稅
米上戶一石二斗次戶八斗下戶六斗若夷獠之戶皆
從半輸蕃人内附者上戶丁稅錢十文次戶五文下戶
免之附經二年者上戶丁輸羊二口次戶一口下戶三
戶共一口凡水旱蟲霜為災十分損四分以上免租損
六分以上免租調損七分以上課役俱免六年三月令
天下戶量其資産定為三等至九年三月詔天下戶立
三等未盡升降宜為九等貞觀二年四月戶部尚書韓
仲良奏王公以下墾田畝納二升其粟麥稻之屬各依
土地貯之州縣以備凶年永徽五年二月敕二年一定
戶龍朔三年秋七月制衞士八等以下每年五十八放
令出軍仍免庸調武太后長安元年十月詔天下諸州
王公以下宜准往例稅戶(至大歴四年正月制下一例加稅其見任官一品至於九)
(品同上上至下下戶等級之數并寄田寄莊及前資勲蔭寄住家一切並稅蓋近如晉宋土斷之類也上上戶)
(四千每等减五百至下中七百下下戶至於五百)開元八年二月制曰頃者以
庸調無憑好惡須准故遣作樣以頒諸州令其好不得
過精惡不得至濫任土作貢防源斯在諸州送物作巧
生端苟欲副於斤兩遂則加其丈尺有至五丈為疋者
理甚不然闊尺八寸長四丈同文共軌其事久行立樣
之時已載此數若求兩而加尺甚暮四而朝三宜令所
司簡閱有踰於比年常例尺丈過多者奏聞二十二年
五月敕定戶之時百姓非商戶郭外居宅及每丁一牛
不得將入貨財數其雜匠及募士并諸色同類有番役
合免征行者一戶之内四丁以上任此免役不得過兩
人三丁以上不得過一人二十五年定令諸課戶一丁
租調准武德二年之制其調絹絁布並隨鄉土所出絹
絁各二丈布則二丈五尺輸絹絁者綿三兩輸布者麻
三斤其絹絁為疋布為端綿為屯麻為綟若當戶不成
疋端屯綟者皆随近合成其調麻每年支料有餘折一
斤輸粟一斗與租同受其江南諸州租並廻造納布(准令)
(布帛皆闊尺八寸長四丈為疋布五丈為端綿六兩為屯絲五兩為絢麻三斤為綟)諸丁匠不役
者收庸無絹之鄉絁布三尺(絁絹各三尺布則三尺七寸五分)三月勅
關内諸州庸調資課並宜准時價變粟取米送至京遂
要支用其路遠處不可運送者宜所在收貯便充隨近
軍糧其河北河南有不通水利宜折租造絹以代關中
調課天寳元年正月赦文如聞百姓之内有戶高丁多
苟為規避父母見在乃别籍異居宜令州縣勘會一家
之中有十丁以上者放兩丁征行賦役五丁以上者放
一丁即令同籍共居以敦風教其侍丁孝者假免差科
建中元年制百姓及客等約丁産定等第均率作年支
兩稅其應稅斛斗據大歴十四年見佃青苗地額均稅
夏稅六月内納畢秋稅十一月内納畢其舊租庸及諸
色名目一切並停凡權衡度量之制度以北方秬黍中
者一黍之廣為分十分為寸十寸為尺十尺為丈量以
秬黍中者容干二百為籥二籥為合十合為升十升為
斗十斗為斛權衡以秬黍中者百黍之重為銖二十四
銖為兩三兩為大兩十六兩為斤調鍾律測晷景合湯
藥及冠冕制用小升小兩自餘公私用大升大兩諸課
役每年計帳至尚書省度支配來年事限十月三十日
以前奏訖若須折受餘物亦先支料同時處分若軍國
所須庫藏見無者錄狀奏聞不得便即科下諸庸調物
每年八月上旬起輸三十日内畢九月上旬各𤼵本州
租調車舟未𤼵間有身死者其物却還其運脚出庸調
之家任和顧送達所須褁束調度折庸調充隨物輸納
諸租准州土收穫早晚斟量路程嶮易遠近次第分配
本州收穫訖發遣十一月起輸正月三十日内納畢(若江)
(南諸州從水路運送冬月水淺上埭艱難者四月以後運送五月三十日内納完)其輸夲州者
十二月三十日内納畢若無粟之鄉輸稻麥隨熟即輸
不拘此限即納當州未入倉窖及外配未上道有身死
者并却還應貯米處折粟一斛輸米六斗其雜折皆隨
土毛准當鄉時價諸邊遠州有夷獠雜類之所應輸課
役者隨事斟量不必同之華夏諸任官應免課役者皆
待蠲符至然後注免符雖未至驗告身灼然實者亦免
其雜任被解應附者皆依本司解時日月據徵諸春季
附者課役並徵夏季附者免課從役秋季附者俱免其
詐冒隐避以免課役不限附之早晚皆徵當發年課役
逃亡者附亦同之諸人居狭鄉樂遷就寬鄉者去夲居
千里外復三年五百里外復二年三百里外復一年一
遷之後不復更移諸沒落外蕃得還者一年以上復三
年二年以上復四年三年以上復五年外蕃之人投化
者復十年諸部曲奴婢放附戶貫復三年諸孝子順孫
義夫節婦志行聞於鄉閭者申尚書省奏聞表其門閭
同籍悉免課役諸丁匠歲役工二十日有閏之年加二
日須留役者滿十五日免調三十日租調俱免(從日少者見役)
(日折免)通正役並不過五十日(正役謂二十日庸也)天寶三年制每
歲庸調徵收延至九月三十日五年制天下百姓單貧
不能存濟者租庸每鄉通放三十丁其年五月停郡縣
官日直課錢但計數多少同料錢加稅充用即應差丁
充日直并停按天寳中天下計帳戶約有八百九十餘
萬其稅錢約得二百餘萬貫(大約高等少下等多今一例為八等以下戶計之其)
(八等戶所稅四百五十二九等戶則二百二十二今通以二百五十為率自七載至十四載六七年間與此大)
(數或多少加減不同所以言約他皆類此)其地稅約得千二百四十餘萬石
(西漢每戶所墾田不過七十畆今亦准此約計數)課丁八百二十餘萬其庸調
租等約出絲綿郡縣計三百七十餘萬丁庸調輸絹約
七百四十餘萬疋(每丁計兩疋)綿則百八十五萬餘屯(每丁三兩)
(六兩為屯則兩丁合成一屯)租粟則七百四十餘萬石(每丁兩石)約出布
郡縣計四百五十餘萬丁庸調輸布約千三十五萬餘
端(每丁兩端一丈五尺十丁則二十三端也)其租約百九十餘萬丁江南郡
縣折納布約五百七十餘萬端(大約八等以下戶計之八等折租每丁三端一)
(丈九等則二端二丈今通以三端為率)二百六十餘萬丁江北郡縣納粟
約五百二十餘萬石大凡都計租稅庸調每歲錢粟絹
綿布約得五千二百二十餘萬端疋屯貫石諸色資課
及勾剝所獲不在其中(據天寳中度支每歲所入端屯疋貫石都五干七百餘萬計稅)
(錢地稅庸調折租得五干三百四十餘萬端疋屯其資課及勾剥等當合得四百七十餘萬)其度支
歲計粟則二千五百餘萬石(三百萬折充絹布添入兩京庫三百萬迴充半豆供)
(尚食及諸司官厨等料並入京倉四百萬江淮迴造米轉入京充官禄及諸司糧料五百萬留當州官禄及遞)
(糧一千萬諸道節度軍糧及貯備當州倉)布絹綿則二千七百餘萬端屯疋
(千三百萬入西京一百萬入東京千三百萬諸道兵賜及和糴并遠小州便充官料郵驛等費)錢則二
百餘萬貫(百四十萬諸道州官課料及市驛馬六十餘萬添充諸軍州和糴軍糧)自開元
中及於天寶開拓邊境多立功勲每歲軍用日增其費
糴米粟則三百六十萬疋段(朔方河西各八十萬隴右百萬伊西北庭八萬安西)
(十二萬河東節度及羣牧使各四十萬)給衣則五百三十萬(朔方百二十萬隴右百五)
(十萬河西百萬伊西北庭四十萬安西三十萬河東節度四十萬羣牧五十萬)别支計則二百
一十萬(河東五十萬幽州劒南各八十萬)餽軍食則百九十萬石(河東五十)
(萬幽州劒南各七十萬)大凡一千二百六十萬(開元以前每歲邊夷戎所用不過二)
(百萬貫自後經費日廣以至於此)而錫賚之費此不與焉其時錢榖之
司唯務割剥迴殘賸利名目萬端府藏雖豐閭閻困矣
(尚書省度支總天下經費自安禄山反至德乾元之際置度支使永泰之後度支罷使置轉運使以掌其外度)
(支以掌於内建中初又罷轉運使復歸度支分命黜陟使往諸道收戶口及錢榖名數每歲天下共歛三千餘)
(萬貫其二千五十餘萬貫以供外費九百五十餘萬貫供京師稅米麥共千六百餘萬石其二百餘萬石供京)
(師千四百萬石給充外費)天下諸郡每年常貢(按令文諸郡貢獻皆取當土所出准絹為)
(價不得過五十疋並以官物充市所貢至薄其物易供聖朝常制於斯在矣其有加於此亦折租賦不别徵科)
京兆府(貢葵草蓆)(地骨白皮)(酸棗仁)
華陰郡(貢鷂子十聫細辛四斤)(烏鶻五聯八茯苓三十八斤茯神三十斤今華州)
馮翊郡(貢白裏皺文皮三十一領)(今同州)
扶風郡(貢龍鬚蓆十領)(今岐州)
新平郡(貢剪刀十具十蛇膽十斤州蓽豆澡豆五石白火筯二具今邠)
安定郡(貢龍鬚蓆十領)(今涇州)
彭原郡(貢五色龍鬚蓆十領今莞菁長假蘇荆芥寧州)(菴䕡子)(亭)
&KR0648;陽郡(貢龍鬚蓆六領)(今隴州)
中部郡(貢龍鬚蓆六領)(今坊州)
洛交郡(貢龍鬚蓆六領)(今鄜州)
朔方郡(貢白氊十領)(今夏州)
安化郡(貢麝香二十五顆)(今慶州)
靈武郡(貢鹿角膠靈州)(代赭)(花蓯蓉)(白鵰翎)(今)
榆林郡(貢青鹿角兩具斤今勝州)(徐長卿十斤)(赤芍藥十)
延安郡(貢麝香三十顆)(今延州)
咸寧郡(貢麝香一顆)(今丹州)
銀川郡(貢女稽布五端)(今銀州)
平涼郡(貢九尺白氊十領)(今原州)
九原郡(貢野馬胯皮二十一片今豐州)(白麥麵印盛鹽)
會寧郡(貢駝毛褐兩叚)(今會州)
五原郡(貢鹽山四十顆)(今鹽州)
新秦郡(貢青地鹿角二具)(鹿角三十具)(今麟州)
單于都護府(貢生野馬胯皮總十二片)
安北都護府(貢生野馬胯皮二十一片)
太原府(貢銅鏡兩面斤甘草三十一斤栢礬石三十斤龍骨三十蒲萄粉屑子仁)
上黨郡(貢人參二百小兩)(墨三梃)(今潞州)
河東郡(貢綾絹扇四面五龍骨二十斤州棗八千顆鳳栖梨三千百顆今蒲)
絳郡(貢粱穀二十石顆墨千四百七十梃百疋梨三千今絳州)(白縠五)
平陽郡(貢蠟燭三十條)(今晉州)
西河郡(貢龍鬚蓆十領斤今汾州)(石膏五十斤)(消石五十)
弘農郡(貢麝香十顆)(硯瓦十具)(今虢州)
高平郡(貢白石英五十小兩州)(人參三十兩)(今澤)
太寧郡(貢胡女布五端)(今隰州)
昌化郡(貢胡女布五端)(今石州)
文城郡(貢蠟二百斤)(今慈州)
陽城郡(貢龍鬚蓆六領)(今沁州)
定襄郡(貢豹尾十枚)(今忻州)
樂平郡(貢人參三十兩)(今儀州)
雁門郡(貢白雁翎五具兩今代州)(熟青二十兩)(熟綠二十)
樓煩郡(貢麝香十顆)(今嵐州)
安邊郡(貢松子一石)(今蔚州)
馬邑郡(貢白鵰翎五具)(今朔州)
河南府(貢瓷器十五事)
陜郡(貢栢子仁瓜蔞根各三十斤)(今陜州)
陳留郡(貢絹二十疋)(今汴州)
滎陽郡(貢絹二十疋)(麻黃二十斤)(今鄭州)
臨汝郡(貢絁二十疋)(今汝州)
睢陽郡(貢絹二十疋)(今宋州)
靈昌郡(貢綾二十疋並方文)(今滑州)
潁川郡(貢絹十疋)(蔗心蓆六領)(今許州)
譙郡(貢絹二十疋)(今亳州)
濮陽郡(貢絹二十疋)(今濮州)
濟陰郡(貢蛇床子二十斤)(絹二十疋)(今曹州)
北海郡(貢棗兩石)(仙文綾十疋)(今青州)
淮陽郡貢(絹十疋)(今陳州)
汝南郡(貢鸂鶒綾十疋)(今豫州)
東平郡(貢絹二十疋)(今鄆州)
淄川郡(貢防風五十斤)(進理石五斤)(今淄州)
臨淄郡(貢絲葛十五疋)(今齊州)
魯郡貢(鏡花綾十疋)(紫石英二十五兩)(今兖州)
彭城郡(貢絹二十疋)(今徐州)
臨淮郡(貢綿二十屯)(貲布十疋)(今泗州)
汝陰郡(貢綿二十屯)(今潁州)
東海郡(貢楚布十疋)(今海州)
濟陽郡(貢阿膠二百小斤濟州)(鹿角膠三十小斤)(今)
瑯琊郡(貢紫石英二十兩)(今沂州)
高密郡(貢貲布十端今密州)(牛黃一斤)(海蛤二十兩)
東牟郡(貢牛黃百二十八銖州)(水葱蓆六領)(今登)
范陽郡(貢綾二十疋)(今幽州)
河内郡(貢平紗十疋)(今懷州)
魏郡貢(白綿紬八疋)(白平紬八疋)(今魏州)
汲郡(貢綿三百兩)(今衞州)
鄴郡(貢紗十疋州)(鳳翮蓆六領)(胡粉百圓)(今相)
廣平郡(貢平紬十疋)(今洺州)
清河郡(貢氈十領)(今貝州)
信都郡(貢絹二十疋)(綿二十屯)(今冀州)
平原郡(貢絹二十疋)(今德州)
饒陽郡(貢絹二十疋)(今深州)
河間郡(貢絹三十疋)(今瀛州)
東萊郡(貢牛黃百二十二兩)(今萊州)
常山郡(貢梨六百顆)(羅二十疋)(今恒州)
景城郡(貢細簟四領三細柳箱八十合滄糖蟹二十三坩鱧鮬百五十梃今州)
博陵郡(貢細綾千二百七十疋瑞綾二百五十五疋)(兩窠細綾十五疋大獨窠綾二十五)
(疋)(獨窠綾十疋)(今定州)
趙郡(貢錦五十疋)(今趙州)
鉅鹿郡(貢絲布十疋)(今邢州)
博平郡(貢紬十疋)(今博州)
文安郡(貢綿三百兩)(今莫州)
上谷郡(貢墨二百梃)(今易州)
樂安郡(貢絹十疋)(今棣州)
北平郡(貢蔓荆子四斤)(今平州)
密雲郡(貢人參五斤)(今檀州)
媯川郡(貢麝香十顆)(今媯州)
漁陽郡(貢鹿角膠十斤)(今薊州)
柳城郡(貢麝香十顆)(今營州)
歸德郡(貢豹尾三枚)(今燕州)
安東都護府(貢人參五斤)
武威郡(貢野馬皮五張)(白小麥十石)(今凉州)
天水郡(貢龍鬚蓆六領)(芎藭四十斤)(今秦州)
安西都護府(貢碙砂五十斤)(緋氊五領)
北庭都護府(貢陰牙角五隻根二十斤)(速霍角十隻)(阿魏截)
交河郡(貢㲲布十端)(今西州)
晉昌郡(貢草豉子州野馬皮律今瓜)(黃礬)(絳礬)(胡桐)
西平郡(貢牸犀角十隻)(今鄯州)
隴西郡(貢麝香十顆)(秦艽)(今渭州)
燉煌郡(貢碁子二十具)(石膏)(今沙州)
酒泉郡(貢肉蓯蓉二十斤張今肅州)(柏脉根二十)(野馬皮兩)
金城郡(貢麝香十顆)(鼧鼥鼠六頭)(今蘭州)
安鄉郡(貢麝香二十顆)(今河州)
同谷郡(貢蠟燭十條)(今成州)
和政郡(貢龍鬚蓆六領並青黃色)(今岷州)
武都郡(貢蠟燭十條)(密蠟)(羚羊角)(今武州)
臨洮郡(貢麝香十顆)(今洮州)
懷道郡(貢麩金十兩)(散金十兩)(今宕州)
寧塞郡(貢麩金六兩)(大黃)(戎鹽)(今廓州)
合川郡(貢麝香二十顆)(今疊州)
張掖郡(貢野馬皮十張今甘州)(枸把子六斗)(葉二十斤)
伊吾郡(貢陰牙角五隻州)(胡桐律二十五斤)(今伊)
廣陵郡(貢蕃客錦袍五十領二錦被五十張鏡半臂錦百段新加錦袍百領青銅十面)
(斗莞蓆十領一獨窠細綾十疋蛇床仁斗鐡精一斤)(蛇床子一兔絲子一)
(斤千白芒十五斤揚空青三兩甲領并袋今州)(造水牛皮)
安陸郡(貢青紵十五疋)(今安州)
弋陽郡(貢葛十疋)(生石斛六十斤)(今光州)
義陽郡(貢葛十疋)(今申州)
廬江郡(貢絲布十疋)(石斛六十斤)(今廬州)
蘄春郡(貢白苧布十五疋)(烏蛇脯)(今蘄州)
同安郡(貢蠟五十斤)(石斛六十斤)(今舒州)
歴陽郡(貢麻布十疋)(今和州)
鍾離郡(貢絲布十疋)(今濠州)
夀春郡(貢絲布十疋)(生石斛五十斤)(今夀州)
齊安郡(貢紫苧布十端)(䖟虫二斤)(今黃州)
淮陰郡(貢貲布十疋)(今楚州)
漢陽郡(貢麻貲布十疋)(今沔州)
江陵郡(貢白方文綾二十疋覆橘皮九十斤石梔子五斤貝母十斤盆子三斤龍芮)
(一斤)(烏梅肉十斤)(今荆州)
永陽郡(貢苧練布十五疋)(今滁州)
襄陽郡(貢五盛碎古文庫路真二具真二具今襄州)(十盛花庫路)
南陽郡(貢絲布十疋)(今鄧州)
淮安郡(貢絹千疋)(今唐州)
上洛郡(貢麝香三十顆)(今商州)
安康郡(貢麩金五兩黃乾漆六斤枳杜仲二十斤殼椒目十斤蘖六斤實六斤枳)
(十四斤金茶芽一斤兩今州)(椒子一石)(雷丸五)
武當郡(貢麝香二十顆)(今均州)
房陵郡(貢麝香二十顆今房州)(雷丸)(石膏)(蒼礬石)
漢東郡(貢綾十疋)(葛五疋)(覆盆子)(今隋州)
南浦郡(貢金五兩)(今萬州)
澧陽郡(貢柑子四百顆疋恒山一斤)(橘子七百顆五入簟四領)(龜子綾十蜀漆一斤)
(今澧州)
雲安郡(貢蠟百斤)(今䕫州)
竟陵郡(貢白苧布一端)(今復州)
武陵郡(貢紵練布十端)(今朗州)
夷陵郡(貢茶二百五十斤二斤杜若二斤)(柑子二千顆芒硝四十斤)(五加皮鬼臼二)
(斤)(蠟百斤)(今峽州)
南賓郡(貢蘇薰蓆四領)(綿紬五疋)(今忠州)
富水郡(貢白苧布十端)(今郢州)
巴東郡(貢蠟四十斤)(今歸州)
漢中郡(貢紅花百斤)(胭脂一升)(今梁州)
通川郡(貢綿紬三疋今通州)(蜂香五斤)(藥子二百顆)
順政郡(貢蠟六十斤)(今興州)
巴川郡(貢牡丹皮十斤)(藥子二百顆)(今合州)
清化郡(貢綿紬十疋)(今巴州)
洋川郡(貢白㯶十疋)(今洋州)
河池郡(貢蠟百斤)(今鳳州)
益昌郡(貢絲布十疋)(今利州)
咸安郡(貢綿紬十疋)(今蓬州)
盛山郡(貢蠟四十斤)(車前子一斤)(今開州)
始寧郡(貢綿紬十疋)(今璧州)
南平郡(貢葛五疋)(今渝州)
符陽郡(貢蠟五十斤)(藥子二百顆)(今集州)
潾山郡(貢綿紬十疋州)(買子木十斤子一升)(今渠)
丹陽郡(貢方文綾七疋)(水文綾八疋)(今潤州)
晉陵郡(貢細青苧布十疋)(今常州)
吳郡(貢絲葛十疋十白石脂三十斤十蛇床子三升鯔魚皮三頭魥魚腊五頭鴨胞七)
(斤今肚魚五十頭蘇州)(魚子五升)(嫩藕三百叚)
餘杭郡(貢白編綾十疋今杭州)(橘子二千顆)(蜜姜十石)
會稽郡(貢朱砂一十兩今白編綾十疋輕調十疋越州)(交梭綾十疋)
餘姚郡(貢附子百枚)(今明州)
東陽郡(貢紙六千張今婺州)(綿六百兩)(葛粉二十石)
新定郡(貢文綾二十疋)(竹簟一合)(今睦州)
信安郡(貢綿百屯)(紙六千張)(今衢州)
吳興郡(貢苧布三十端)(今湖州)
臨海郡(貢鮫魚皮百張合乾薑百斤金漆五升三今台州)(乳柑六千顆)
永嘉郡(貢鮫魚皮三十張)(今温州)
新安郡(貢苧布十五端)(竹簟一合)(今歙州)
長樂郡(貢蕉布二十疋)(海蛤一升)(今福州)
清源郡(貢綿二百兩)(今泉州)
建安郡(貢蕉布二十疋)(練十疋)(今建州)
臨汀郡(貢蠟燭二十條)(今汀州)
漳浦郡(貢鮫魚皮二十張)(甲香五斤)(今漳州)
潮陽郡(貢蕉布十疋甲香五斤)(蚺蛇膽十枚石井銀石)(鮫魚皮十張水馬今潮)
(州)
宣城郡(貢白苧布十疋)(今宣州)
豫章郡(貢葛五十疋)(柑子六千顆)(今洪州)
鄱陽郡(貢麩金十兩)(簟一合)(今饒州)
長沙郡(貢葛十五疋)(今潭州)
南康郡(貢竹布二十疋)(今虔州)
零陵郡(貢葛十疋)(石鷰二百顆)(今永州)
臨川郡(貢葛布十疋)(箭簳百萬莖)(今撫州)
桂陽郡(貢白苧布十疋)(今郴州)
廬陵郡(貢白苧布二十端)(陟厘十斤)(今吉州)
潯陽郡(貢葛十疋)(生石斛十斤)(今江州)
江華郡(貢零陵香百)(白布十端)(今道州)
衡陽郡(貢麩金十四兩)(今衡州)
江夏郡(貢銀五十兩)(今鄂州)
宜春郡(貢白苧布十疋)(今袁州)
巴陵郡(貢白苧布十疋)(今岳州)
邵陽郡(貢銀二十兩)(今邵州)
蜀郡(貢單絲羅二十疋州)(高苧衫叚二十疋)(今益)
唐安郡(貢羅二十疋)(今蜀州)
濛陽郡(貢交梭二十疋)(今彭州)
德陽郡(貢彌布十疋)(紵布十疋)(今漢州)
通義郡(貢麩金八兩)(柑子不限多少)(今眉州)
梓橦郡(貢綾十六疋)(今梓州)
巴西郡(貢雙紃二十疋)(今綿州)
普安郡貢(絲布十疋)(蘇薰蓆六領)(今劒州)
閬中郡(貢重連綾二十疋)(今閬州)
資陽郡(貢麩金七兩)(柑子不限多少)(今資州)
臨卭郡(貢絲布十疋)(今卭州)
通化郡(貢麝香六十枚今齊香十枚顆香三十枚茂州)(扇香十枚)
交川郡(貢麝香三十顆今當歸七斤野狐尾五枚松州)(羌活五斤)
越雋郡(貢絲布十疋)(進刀子靶六十枚)(今雋州)
南溪郡(貢葛十疋)(六月進荔枝煎)(今戎州)
遂寧郡(貢樗蒲綾十五疋今遂州)(乾天門冬百一十斤)
南充郡(貢絲布十疋)(今果州)
仁夀郡(貢細葛五疋)(今陵州)
犍為郡(貢麩金五兩)(今嘉州)
盧山郡(貢金)(落雁木)(今雅州)
瀘川郡(貢葛十疋)(今瀘州)
陽安郡(貢綿紬十疋)(柑子不限多少)(今簡州)
安岳郡(貢葛十疋)(天門冬煎四斗)(今普州)
洪源郡(貢蜀椒一石)(今黎州)
陰平郡(貢麝香二十顆)(白密一石)(今文州)
同昌郡(貢麝香十顆)(今扶州)
江油郡(貢麩金六兩)(羚羊角六具)(今龍州)
臨翼郡(貢麝香三十四顆斤今翼州)(氂牛尾五斤)(當歸十)
歸誠郡(貢麝香六顆今悉州)(氂牛尾五斤)(當歸二十斤)
靜川郡(貢麝香六顆今當歸十斤牛尾五斤靜州)(羌活十斤)(氂)
恭化郡(貢麝香二十顆今恭州)(當歸十斤)(羌活十斤)
維川郡(貢麝香二十顆)(氂牛尾十斤)(今維州)
和義郡(貢班布六疋)(今榮州)
雲山郡(貢麝香十顆)(墨氂牛尾二斤)(今奉州)
蓬山郡(貢麝香十顆柘州)(當歸十斤)(羌活十斤)(今)
黔中郡(貢朱砂十斤)(今黔州)
盧溪郡(貢光明砂四斤)(今辰州)
靈溪郡(貢朱砂十斤)(茶芽二百斤)(今溪州)
潭陽郡(貢麩金八兩)(今巫州)
盧陽郡(貢光明砂一斤)(今錦州)
清江郡(貢黃連十斤施州)(蠟十斤)(黃子二百顆)(今)
涪陵郡(貢連頭獠布十段)(今費州)
寧夷郡(貢蠟五十斤)(今思州)
義泉郡(貢蠟燭十條)(今夷州)
龍溪郡(貢蠟二十斤)(今業州)
南川郡(貢布五端)(今南州)
南海郡(貢生沉香七十斤斤甲香三十斤枚石斛二十斤鼊皮三十蚺蛇膽五詹沉)
(香二十五斤廣州)(藤簟二合)(竹簟五領)(今)
始安郡(貢銀百兩)(今桂州)
安南都護府(貢蕉布十端二㯽榔二千顆二魚皮二十張蚺蛇膽十枚翠毛百合)
普寧郡(貢朱砂二十斤)(水銀二十斤)(今容州)
始興郡(貢鍾乳二十四斤十二兩二分五疋石斛二十斤今韶州)(竹子布十)
臨賀郡(貢銀三十兩)(今賀州)
連山郡(貢細布十疋)(鍾乳十兩)(今連州)
高要郡(貢銀二十兩)(今端州)
平樂郡(貢銀二十兩)(今昭州)
新興郡(貢銀五十兩)(蕉布五疋今新州)
南潘郡(貢銀二十兩)(今潘州)
陵水郡(貢銀二十兩)(今辯州)
高凉郡(貢銀二十兩)(蚺蛇膽二枚)(今高州)
海康郡(貢絲電四疋)(今雷州)
臨江郡(貢銀二十兩)(今龔州)
潯江郡(貢銀二十兩)(今潯州)
蒙山郡(貢麩金十兩)(今蒙州)
開江郡(貢班布五端)(今富州)
循德郡(貢銀二十兩)(今嚴州)
臨封郡(貢銀二十兩)(石斛十小斤)(今封州)
南陵郡(貢銀二十兩)(石斛十小斤)(今春州)
招義郡(貢銀二十兩)(今羅州)
日南郡(貢象牙二根石犀角四根金薄黃屑四今驩州)(沉香二十斤)
定川郡(貢銀二十兩)(今牢州)
懷德郡(貢銀二十兩)(今竇州)
寧浦郡(貢銀二十兩)(今横州)
象郡(貢銀二十兩)(今象州)
開陽郡(貢石斛三斤)(銀二十兩)(今瀧州)
感義郡(貢銀一十兩)(今藤州)
平琴郡(貢銀二十兩)(今平琴州)
合浦郡(貢銀二十兩)(今廉州)
連城郡(貢銀二十兩)(今義州)
玉山郡(貢玳瑁二具甲香二斤)(鼊皮六十斤今陸州)(翠毛三百合)
寧仁郡(貢銀二十兩)(今黨州)
懷澤郡(貢細白苧布十端)(今貴州)
龍城郡(貢銀二十兩)(今柳州)
同陵郡(貢石斛二十小斤)(銀二十兩)(今勤州)
海豐郡(貢五色藤鏡匣一具一蚺蛇膽三枚甲煎二兩䱓魚皮三筌臺今循州)
晉康郡(貢銀二十兩)(今康州)
恩平郡(貢銀二十兩)(今恩州)
朱崖郡(貢銀二十兩崖州)(真珠二斤)(玳瑁一具)(今)
萬安郡(貢銀二十兩)(今萬安州)
延德郡(貢藤盤)(今振州)
通典卷六
