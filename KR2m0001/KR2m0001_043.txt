通典卷三十八
唐京兆杜佑君卿纂
職官二十
秩品三(并命數陳)(後魏)(北齊)
陳官品(官品禄秩班次多因梁制)
第一品
相國丞相太宰太傅太保大司馬大
將軍太尉司徒司空開府儀同三司巴
陵王汝隂王後尚書令郡王爵
第二品
中書監尚書左僕射右僕射特進太子二
傅左右光禄大夫嗣王爵蕃王爵開國郡
公爵開國縣公爵
第三品
中書令侍中散騎常侍領護軍中領護軍
吏部尚書列曹尚書金紫光禄大夫光禄
大夫左右衛將軍御史中丞太后衛尉太僕
少府三卿太常卿宗正卿太府卿衛尉卿
司農卿少府卿廷尉卿光禄卿大匠卿
太僕卿鴻臚卿大舟卿太子詹事國子
祭酒揚州刺史南徐東揚州刺史皇弟皇子
封國王世子開國縣侯爵
第四品
通直散騎常侍黃門侍郎祕書監左右驍騎
將軍左右游擊將軍太子中庶子太子左右
衛率朱衣直閤雲騎將軍游騎將軍中書
侍郎尚書左右丞尚書吏部侍郎郎中太
子三卿太中大夫中散大夫司徒左右長史
諸王師國子博士荆江南兗郢湘雍等州刺
史嗣王蕃王郡公縣公等世子開國縣伯爵
第五品
祕書監丞明堂令太廟令帝陵令散騎侍
郎前左右後軍將軍左右中郎將大長秋
太子中舍人庶子豫益廣衡等州青州領冀州
北兗北徐等州梁州領南秦州司南梁交越桂霍等
十五州刺史丹陽尹會稽太守吴郡太守
吳興太守侯世子皇弟皇子府諮議參軍皇
弟皇子府版諮議參軍皇弟皇子府長史皇弟
皇子府版長史皇弟皇子府司馬皇弟皇子府
版司馬皇弟皇子公府從事中郎開國縣子爵
第六品
通直散騎侍郎著作郎步兵射聲長水越騎屯
騎五校尉太子洗馬太子步兵翊軍屯騎三校
尉司徒左西掾屬皇弟皇子友皇弟皇子公
府屬五經博士子男世子萬戶以上郡太守
内史相嗣王府皇弟皇子之庶子府諮議參軍
嗣王府皇弟皇子之庶子府長史司馬庶姓公府
諮議參軍庶姓公府長史司馬嗣王府庶姓公
府從事中郎皇弟皇子府中錄事參軍版中錄
事參軍中記室參軍版中記室參軍中直兵
參軍版中直兵參軍揚州别駕中從事皇弟
皇子南徐荆江南兗郢湘雍州别駕中從事開國
縣男爵
第七品
給事中員外散騎侍郎祕書著作佐郎奉車
駙馬騎都尉武賁中郎將羽林監冗從僕射
南臺治書侍御史太子舍人太子門大夫
太子虎賁中郎將冗從僕射司徒主簿司徒祭
酒領護軍長史司馬廷尉正監評皇弟皇子
府錄事記室中兵等參軍版錄事記室中兵等參
軍功曹史主簿公府祭酒皇弟皇子府文學
嗣王庶姓公府掾屬太子二傅丞蕃王府諮
議參軍蕃王府版諮議參軍蕃王府長史司馬
庶姓持節府諮議參軍庶姓非公不持節府將
軍置長史庶姓持節府版諮議參軍庶姓持節
府長史司馬嗣王府皇弟皇子之庶子及庶姓公
府中錄事中記室中直兵參軍及版中錄事中記室
中直兵參軍不滿萬戶太守内史相丹陽會稽
吳郡吳興及萬戶郡丞建康令建康正監評
沐食侯爵
第八品
中書通事舍人積射強弩武衛等將軍公車令
太子左右積弩將軍奉朝請武衛常侍太
后三卿丞十二卿丞大長秋丞左右衛司馬
太子詹事丞胄子律博士皇弟皇子府正參
軍版正參軍行參軍版行參軍嗣王府皇
弟皇子之庶子府錄事記室中兵參軍版錄事記
室中兵參軍功曹史主簿庶姓非公不持節諸
將軍置主簿庶姓公府錄事記室中兵參軍版
錄事記室中兵參軍主簿嗣王府庶姓公府祭酒
蕃王府中錄事記室直兵參軍版中錄事記室直兵
參軍庶姓持節府中錄事記室直兵參軍太子太
傅五官功曹史主簿少府五官功曹史主簿太學
博士國子助教司罇郎安蠻戎越校尉中郎將
等府長史蠻戎越校尉中郎將等府版長史蠻戎
越校尉中郎將等司馬庶姓南徐荆江兗郢湘雍等
州别駕中從事不滿萬戶以下郡丞五千戶以上
縣令相皇弟皇子國郎中令大農中尉鄉亭侯爵
第九品
南臺侍御史左右二衛殿中將軍東宫通事舍人
材官將軍太子左右二衛率殿中將軍丞嗣
王府皇弟皇子之庶子府正參軍版正參軍版行
參軍庶姓公府正參軍版正參軍蕃王府錄事
記室中兵等參軍版錄事記室中兵等參軍功曹
史主簿正參軍版正參軍行參軍版行參軍
庶姓持節府錄事記室中兵等參軍版錄事記室中
兵等參軍功曹史主簿庶姓荆河益廣衡青冀北
兗北徐梁秦司南徐等州别駕中從事史揚州主簿
西曹及祭酒議曹二從事南徐州主簿西曹及
祭酒議曹二從事皇弟皇子諸州主簿西曹不滿
五千戶以下縣令相皇弟皇子國常侍侍郎嗣王
國郎中令大農中尉嗣王國常侍蕃王國郎中
令大農殿中開國中關外侯爵
右承梁制而又置相國位列丞相上并及丞相太宰
太傅太保大司馬大將軍並以為贈官定令尚書置
五員郎二十一員其餘並遵梁制為十八班官數未
詳大抵其官唯論清濁從濁得官微清則勝扵轉自
十二班以上並詔授表啟不稱姓從十一班禮數復
為一班又流外有七班此是寒微士人為之從此班
者方得進登第一班
後魏百官(後魏官初有九品及有從品每一品之中又有上中下三等之差至孝文太和二十二年改次)
(職令除其中等而有上下二等以為永制其今所列者是也)
第一品
太師太傅太保王爵大司馬大將軍太
尉司徒司空開國郡公爵
從一品
儀同三司開國縣公爵都督中外諸軍事諸開
府散公爵
第二品
太子太師太傅太保特進尚書令驃騎車
騎將軍(二將軍加大者位在都督中外之下)衛將軍(加大者位在太子太師上)四征將
軍(加大者位次衛大將軍)諸將軍加大者左右光祿大夫開
國縣侯爵
從二品
尚書僕射(若並置者則左居上)中書監司州牧四鎮將軍(加大)
(者次衛將軍)中軍領軍撫軍將軍(三將軍加大者四鎮同之)金紫光祿大
夫散侯爵
第三品
吏部尚書四安將軍中領軍中護軍(三將軍加大者位次撫軍)
太常光祿勲衛尉太子少師少傅少保
中書令太子詹事侍中諸曹尚書四平將軍
太僕廷尉大鴻臚宗正大司農太府河
南尹上州刺史祕書監諸王師銀青光祿大
夫前左右後將軍左右衛將軍開國縣伯爵
從三品
散騎常侍四方中郎將護匈奴羌戎夷蠻越中郎
將國子祭酒御史中尉大長秋卿將作大匠
征虜將軍二大二公長史太子左右衛率武衛
將軍冠軍將軍護羌戎夷蠻越校尉太中大夫
輔國將軍中州刺史龍驤將軍散伯爵
第四品
二大二公司馬太常光祿衛尉三少卿尚書吏
部郎中給事黃門侍郎太子中庶子司空皇
子長史太僕廷尉大鴻臚宗正大司農大府六少
卿中常侍中尹城門校尉驍騎游擊將軍
從一品將軍開府長史司空皇子司馬
以前上階
鎮遠安遠平遠建義建忠建節立義立
忠立節恢武勇武曜武昭武等將軍從第一品將軍
開府司馬通直散騎常侍司徒諮議參軍中散大夫
下州刺史上郡太守内史相開國縣子爵
從四品
中堅中壘將軍尚書左丞二大二公諮議參軍
司州别駕從事史第二品將軍始蕃王長史
太子家令率更令僕中書侍郎太子庶子
第二品將軍始蕃王司馬
以前上階
寧朔建威振威奮威揚威廣威等將軍
諫議大夫尚書右丞司空皇子諮議參軍事
司州治中從事史左右中郎將建武振武
奮武揚武廣武將軍從一品將軍開府諮
議參軍事散子爵
第五品
寧遠鷹揚折衝揚烈等將軍從二品將軍
二蕃王長史二大二公從事中郎祕書丞皇
子友國子博士散騎侍郎太子中舍人員
外散騎常侍從二品將軍二蕃王司馬
以前上階
射聲越騎屯騎步兵長水等校尉司空
皇子之開府從事中郎第三品將軍始蕃王諮議
參軍開府從事中郎中郡太守内史相開國
縣男爵
從五品
伏波凌江平漢將軍第三品將軍三蕃王長史
二大二公掾屬著作郎通直散騎侍郎太子
洗馬從二品將軍二蕃王諮議參軍事第三品
將軍三蕃王司馬奉車都尉
以前上階
太子屯騎步兵翊軍校尉都水使者司空皇子
之開府掾屬領護長史司馬歸義率義順
義朝服候輕車威遠虎威等將軍開
府掾屬中給事中散男爵
第六品
宣威明威將軍從三品將軍長史二大二公主
簿及錄事參軍事皇太子郎中令司空主簿
司空皇子錄事參軍事從三品將軍司馬三品
將軍三蕃王諮議參軍事皇太子文學治書侍御
史諮議參軍事二大二公功曹記室戶曹參軍中
兵參軍事皇子文學治書侍御史謁者僕射從
一品將軍開府錄事參軍司空皇子功曹記室戶
曹倉曹中兵參軍事皇子功曹史
以前上階
河南郡丞虎賁中郎將羽林監冗從僕射
駙馬都尉廷尉正監評尚書諸曹郎中中書
舍人從一品將軍府功曹記室戶曹倉曹中兵參
軍事功曹史下郡太守内史相上縣令
從六品
襄威將軍厲威將軍第三品將軍始蕃王錄事
參軍事二大二公諸曹行參軍事給事中太
子門大夫皇子大農騎都尉符璽郎
以前上階
從二品將軍二蕃王錄事參軍事皇子主簿司
空皇子諸曹行參軍事第二品將軍始蕃王功曹
記室戶曹倉曹中兵參軍事功曹史正一品將軍
開府主簿諸曹參軍事從二品將軍二蕃王功曹
記室戶曹倉曹中兵參軍事功曹史太子舍人
太常光祿勲衛尉丞
第七品
威烈威虜威戎威武將軍四品正從將軍
長史司馬二大二公祭酒三品將軍三蕃王錄
事參軍司空皇子之開府祭酒王國郎中令
武烈武敦武奮將軍積弩積射將軍外散
騎侍郎皇子中尉二大二公參軍事及諸曹行
參軍開府祭酒司空皇子參軍事及諸曹行參
軍
以前上階
從三品將軍錄事參軍事二品將軍始蕃王主簿
諸曹行參軍事從一品將軍開府諸曹行參軍事
三品將軍三蕃王功曹記室戶曹倉曹中兵參軍
功曹史二品將軍二蕃王主簿諸曹行參軍事
二衛司馬討宼討虜討難討夷將軍從
二品將軍功曹戶曹中兵曹參軍詹事丞六卿
丞祕書郎中著作佐郎中縣令相
從七品
蕩宼蕩虜蕩難蕩逆將軍五品正從將軍
長史司馬強弩將軍二大二公行參軍司空
皇子行參軍二品將軍始蕃王諸曹行參軍事
三品將軍三蕃王主簿及諸曹行參軍三品將軍
三蕃王主簿列曹參軍從一品將軍開府行參軍
王公國大農
以前上階
太學博士皇子常侍太常博士武騎常侍
從二品將軍二蕃王行參軍事及諸曹行參軍事
從三品將軍主簿及諸曹行參軍事四品正從將
軍錄事功曹倉曹中兵參軍事司州主簿奉朝
請國子助教
第八品
殄宼殄虜殄難殄夷將軍三品將軍始蕃
王行參軍事三品將軍三蕃王行參軍事及諸曹
行參軍事四品正從將軍主簿及諸曹行參軍事
侯伯郎中令司州西曹書佐殿内將軍皇
子侍郎大長秋丞
以前上階
侍御史協律郎辨章郎從三品將軍二蕃王
行參軍從三品將軍行參軍及諸曹行參軍事
五品正從將軍錄事功曹戶曹倉曹中兵參軍王
公國中尉司州祭酒從事史下縣令相
從八品
掃宼掃虜掃難掃逆將軍司州議曹從事
史二大二公長兼行參軍公車令符節令
諸署令千石以上者中黃門令門下錄事尚
書都令史主書令史殿中侍御史中謁者僕
射中黃門冗從僕射
以前上階
宫門僕射侯伯大農司空皇子長兼行參軍
二大二公長兼行參軍皇子上中下將軍皇子
中大夫二率丞四品正從將軍諸曹行參軍事
王公國常侍厲武厲鋒虎牙虎奮將軍
五品正從將軍主簿諸曹行參軍司州文學從
一品將軍開府長兼行參軍員外將軍
第九品
曠野横野將軍子男國郎中令太祝令諸
署令六百石以上者中黃門令公主家令皇
子典書令四門小學博士律博士校書郎
二大二公參軍督護都水參軍檢校御史
以前上階
王公國侍郎侯伯國中尉謁者太子三卿丞
五品正從將軍列曹行參軍司空皇子參軍督
護二品將軍始蕃王長兼行參軍從一品將軍
開府參軍督護殿内司馬督
從九品
偏禆將軍太子牧長監淮河津都尉諸局都
尉皇子典詞學官令皇子典衛令王公國上
中下將軍王公國中大夫諸署令不滿六百石
者
以前上階
二品將軍始蕃王參軍督護從二品將軍二蕃王
長史兼行參軍太常光祿衛尉領護詹事功曹
五官治禮郎子男國大農小黃門員外司
馬督
右内外文武官七千七百六十四人(二千三百七十一人内五)
(千三百九十三人外州刺史郡太守縣令長等)内文學學生三千人都計
内外官及學生一萬七百六十四人其京城諸司
令史及諸色職掌人及外州郡縣屬官并諸色職
掌人等並未詳命數亦未詳按魏氏之初法制簡
略設官分職多因事宜罕依故實誠非經遠既列
九品每品又分為上中下三等至孝文帝太和十
八年定令方有倫序今所錄者以此為正焉又按
前代職次皆無從品魏氏始有之自四品以下正
從又分為上下階亦一代之别制也
北齊職品
正一品
太師太傅太保王大司馬大將軍太
尉公司徒公司空公
從一品
開府儀同三司開國郡公爵
正二品
儀同三司太子太師太傅太保特進尚
書令驃騎車騎將軍(二將軍加大者在開國郡公下)衛將軍(加大者在)
(太子太師上)四征將軍(加大者次衛大將軍)左右光祿大夫散郡
公開國縣公爵
從二品
尚書僕射中書監司州牧四鎮將軍(加大者次四征)
中領鎮軍撫軍將軍領軍(加大者次尚書令下)護軍翊軍將
軍金紫光祿大夫散縣公開國縣侯爵
正三品
吏部尚書四安將軍中領軍中護軍太常
光禄衛尉卿太子少師少傅少保中書令太
子詹事侍中諸曹尚書四平將軍諸王師
大宗正太僕大理鴻臚司農太府卿清都尹
三等上州刺史左衛將軍右衛將軍祕書監
銀青光祿大夫散縣侯爵開國縣伯爵
從三品
散騎常侍三等中州刺史司徒左長史四方
中郎將護匈奴羌戎夷蠻越中郎將國子祭酒
御史中丞中侍郎長秋卿將作大匠冠
軍將軍太尉長史領左右將軍武衛將軍
太子左衛率太子右衛率輔國將軍護匈奴
羌戎蠻夷校尉太中大夫龍驤將軍散縣伯
爵三等上郡太守
正四品
鎮遠安遠將軍太常光祿衛尉少卿尚書吏部
郎中給事黃門侍郎太子中庶子司徒右長
史司空長史三公府司馬中常侍中尹城
門校尉虎騎雲騎驍擊等將軍大宗正太僕大
理鴻臚司農太府少卿
以前上階
建忠建節將軍通直散騎常侍諸開府長史
中散大夫三等下州刺史三等鎮將軍諸開
府司馬開國縣子爵
從四品
中堅中壘將軍尚書左丞三公諮議參軍事
司州别駕從事史三等上州長史太子家令
率更令僕前左右後軍將軍中書侍郎太
子庶子三等中郡太守左右備身正都督刀
劒備身正都督御仗正都督直蕩正都督三
等上州司馬
以前上階
振武奮武將軍諫議大夫尚書右丞諸開府
諮議參軍司州治中從事史左右中郎將步
兵越騎射聲屯騎長水校尉朱衣直閤直閤將
軍太子騎官及内直備身都督三等鎮副將
散縣子爵
第五品
廣德弘義將軍太子備身正都督直入直衛正
衛正都督領左右三等中州長史三公府從事
中郎祕書丞皇子友國子博士散騎侍郎
太子中舍人員外散騎常侍三等中州司馬
以前上階
折衝制勝將軍主衣都統尚食尚藥典御太
子旅騎屯衛典軍校尉領護府長史司馬諸開
府從事中郎開國縣男爵
從五品
伏波凌江將軍三等下州長史三公府掾屬
著作郎通直散騎侍郎太子洗馬左右備身
刀劍備身副都督御使直塗副都督左右直長
中尚藥中尚食典御三等下州司馬
以前上階
輕騎樓船將軍駙馬都尉翊衛正都督直寢
直齋奉車都尉都水使者諸開府掾屬崇
聖歸義歸正歸命歸德侯清都郡丞治書侍御
史鄴臨漳成安三縣令中給事中三等下郡
太守大理司直太子直閤二衛隊主太子騎
官備身副都督内直備身副都督開國卿男爵
散縣男爵
正六品
勁武昭勇將軍尚書諸曹郎中中書舍人三
公府主簿三等上州别駕從事史四中府長史
三等鎮長史三公府錄事功曹記室戶曹倉曹
中兵參軍事皇子文學謁者僕射皇子郎中
令
以前上階
明威顯信將軍太子備身副都督四中府司馬
虎賁中郎將羽林監冗從僕射直入副都
督千牛備身大理正監評治書侍御史諸
開府錄事功曹記室戶曹倉曹中兵參軍事三等
上州錄事參軍事治中從事史三等上郡丞
三等上縣令太子内直監平準署令
從六品
度遼將軍横海將軍直突將軍三等中州别
駕從事史三公府諸曹行參軍事給事中太
子門大夫三等上州功曹倉曹中兵參軍事皇
子大農騎都尉符璽郎三等中州錄事參軍事
以前上階
踰岷越障將軍直衛副都督三等中州治中從
事諸開府主簿諸曹行參軍太子舍人三
等中州功曹倉曹中兵參軍事三寺丞太子直
前太子内直監太子副直監太子諸隊主
正七品
戎昭武毅將軍勲武前鋒正都督三公府東西
閤祭酒三等下州别駕從事史三等上州府主
簿諸曹參軍事三等下州錄事參軍事四中府
錄事參軍事王公國郎中令積弩積射將軍
員外散騎常侍皇子中尉三公府參軍事及諸
曹行參軍
以前上階
雄烈恢猛將軍翊衛副都督諸開府東西閤祭
酒及參軍事諸曹行參軍三等下州功曹倉曹
中兵參軍事四中府功曹倉曹中兵參軍三等
中州主簿諸曹參軍事二衛府司馬詹事府丞
左右備身五職三等鎮錄事參軍六寺丞
祕書郎中著作佐郎太子侍醫太子騎尉
太子騎官備身五職(都將别將統軍軍主幢主是也下同)三等中郡丞
三等中縣令
從七品
揚麾耀鋒將軍勲武前鋒副都督強弩將軍
三公府行參軍三等上州參軍事諸曹行參軍
事三等下州府主簿諸曹參軍事四中府諸曹
參軍事王公國大農長秋寺丞將作丞太
子二率坊司馬三等鎮倉曹中兵參軍事
以前上階
蕩邊開域將軍勲武前鋒散都督太學博士
皇子常侍太常博士武騎常侍左右備身五
職三等中州參軍事及諸曹行參軍諸開府行
參軍奉朝請國子助教公車京邑二市署令
三等鎮諸曹參軍事三等縣令侍御史尚
藥丞齋師中尚食中尚藥等丞太子直後二
衛隊副前鋒正都督太子騎官備身太子内直
備身五職諸戍主諸軍主
正八品
静漠綏戎將軍協律郎三等上州行參軍三
等下州諸曹行參軍四中府諸曹行參軍侯伯
國郎中令殿中將軍皇子侍郎
以前上階
平越殄夷將軍刀劒備身五職前鋒副都督
太子内直備身主書殿中侍御史太子典膳藥
藏丞太子齋師三等中州行參軍王公國中
尉三公府典籖三等鎮鎧胄行參軍三等下
縣令
從八品
飛騎隼擊將軍三公府長史兼左右戶行參軍及
長兼行參軍門下錄事尚書都令史檢校御
史諸陵太廟令大樂武庫諸署令衣冠將軍
太倉典客驊騮鈎盾鼓吹守宫左右
尚方左藏太官掖庭司染典農左右
龍左右駞治東西牛羊司諸署令諸開府典
籖中謁者僕射中黃門冗從僕射
以前上階
虎牙虎奮將軍備身御仗五職宫門僕射太
子備身五職侯伯國大農皇子上中下將軍
皇太子上中大夫王公國常侍諸開府長史兼
左右戶行參軍及長兼行參軍員外將軍勲武
前鋒五職司州及三等上州典籖太子諸隊副
諸戍副諸軍副清都郡丞
正九品
清野將軍子男國郎中令太祝御道禾官史
太醫藥藏衛士細作諸署令中署統三等上州
長兼行參軍太子中坊令公主家令皇子防
閤皇子典書令四門博士大理律博士校
書郎三公府參軍督護都水參軍七部尉
諸郡尉
以前上階
横野將軍王公國侍郎侯伯國中尉謁者太
子三寺丞諸開府參軍督護殿中司馬督御仗
太子食官中省典倉等令太子備身平準署丞
公車署丞三等中州典籖
從九品
偏將軍諸宫教博士太子司農廐牧令太子
校書諸署别部局都尉及合昌方城局都尉諸關
津尉三等上州參軍督護三等中州長兼行參
軍祕書省正字皇子典書典詞學官典衛士令
王公國上中下將軍上中大夫廪犧太宰
司儀左校中宫僕奚官肴藏清潭
典寺乘黃車府籍田華林甄官諸署令
諸縣令
以前上階
裨將軍領護府太常光祿衛尉三寺詹事功曹
五官治禮郎子男國大農小黃門員外司馬
督太學助教諸幢主廷尉中侍中省錄事
三等下州典籖尚書省門下省中書省醫師
右内品二千三百二十二人國子太學四門等學
生并尚書都令史門下通事主事等令史五百九
十六人都計文武官及學生令史等總二千九百
一十八人其諸省臺府因其繁簡而置吏有令史
書令史書史之屬又各置曹兵以供其役其員因
繁簡而立其餘司專其事者各因事立名條流甚
衆不可得而具也其州郡官及命數並未詳
通典卷三十八
