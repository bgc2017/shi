通典卷一百七十七
唐京兆杜佑君卿纂
州郡七
古荆河州(今置郡府十八縣一百三十六)
河南府(洛)二十六縣(河南封洛陽氏氾水登緱密)(告成温)
(伊闕王屋)(伊陽河陽)(壽安新安)(福昌偃永寧陸澠池陽鞏師渾)
(翟)(濟源)(潁陽)(河隂)(河清)(長水)
陜(陜)五縣(陜)(硤石)(平陸)(芮城)(靈寳)
弘農(虢)六縣(弘農陽閿鄉朱)(湖城)(盧氏)(玉城)
臨汝(汝)七縣(梁汝)(郏城襄城)(葉)(魯山)(龍興)(臨)
滎陽(鄭)七縣(管城武滎陽武中牟陽原)(新鄭)(滎澤)
陳留(汴)六縣(開封氏浚儀尉)(陳留)(雍邱)(封邱)
睢陽(宋)十縣(宋城陵襄邑父楚邱熟柘城邑虞城寧單穀下碭)
(山)
譙郡(亳)八縣(譙邑)(臨渙城父)(永城蒙城)(酇)(真源)(鹿)
濟隂(曹)六縣(濟隂氏成武乘)(冤句)(考城)(南華)
潁川(許)六縣(長社溝鄢陵扶)(長葛)(臨潁)(許昌)
淮陽(陳)六縣(宛邱水項城溵)(南頓)(西華)(太康)
汝隂(潁)四縣(汝隂)(下蔡)(潁上)(沈邱)
汝南(荆河)十一縣(汝陽吳上蔡朗平輿真郾城新西平房山陽息)
(褒信)(新蔡)
淮安(唐)七縣(比陽栢慈邱陽方城桐泌)(湖陽)(平氏)
南陽(鄧)七縣(穰野南陽湍向城新臨)(内鄉)(菊潭)
武當(均)三縣(武當)(鄖鄉)(豐利)
襄陽(襄)七縣(襄陽鄉臨漢漳穀城樂南)(宜城)(義清)
漢東(隨)四縣(隨)(棗陽)(唐城)(光化)
古荆河州
禹貢曰荆河之州(西南至荆山今襄陽郡南漳縣界北距河也)伊洛瀍㵎既
入于河(伊出今河南府伊闕縣陸渾山洛出今上洛郡洛南縣冡嶺山瀍出今河南縣穀城山㵎出澠)
(池縣山四水皆入河)滎波既瀦(滎本沇水溢出在今滎陽郡滎澤縣也波亦水名言其水並以遏聚)
(矣一說謂滎水之波也今沇水不過河)道荷澤被孟瀦(荷澤在今魯郡方與縣孟瀦亦澤名)
(在今睢陽郡虞城縣即孟瀦澤也言荷澤水衍溢則使被及孟瀦不常入也道音導荷音柯)厥土惟
壤下土墳壚(高地即壤下地即墳壚壚謂土之剛黑者墳扶粉反壚音盧)浮于洛入
于河(因洛入河)舜為十二牧之一周禮職方河南曰荆河州
其山曰華(即今華隂郡山也連延東出故屬荆河州)藪曰圃田(在今滎陽郡中牟縣)川
曰滎雒(滎即滎澤洛即洛川今福昌縣界)浸曰波溠(出黃山在今漢東郡棗陽縣界東北)
(又云波水出歇馬嶺即應劭所謂孤山在今臨汝郡魯山縣西北溠音莊亞反)其利麻漆絲枲
人二男三女畜宜六擾(馬牛羊豕犬雞也謂之擾者言人所馴飬也)穀宜五
種(黍稷稻菽麥)荆河州在九州之中言常安逸也又云逸者
舒也言稟中和之氣性理安舒也其在天官柳七星張
則周之分野(漢之河南雒陽穀城平隂偃師鞏緱氏皆其分也今河南府之河南雒陽偃師東至)
(緱氏鞏縣南得伊闕地北至於河)房心則宋之分野(漢之沛梁濟隂皆其分也今睢陽譙)
(郡濟隂地也)觜觿參則魏之分野(漢之高陵以東及陳留汝南之召陵㶏強新汲西華)
(長平潁川之舞陽郾許鄢陵河南之開封中牟陽武酸棗卷皆其分也今弘農郡之北境滎陽之東北境潁川)
(之東境淮陽之北境汝南之北境并陳留郡地也)角亢氐則韓之分野(漢之南陽及潁)
(川之父城定陵襄城潁陽潁隂長社陽翟郏東接汝南西接弘農兼得新安宜陽皆其分也今陕郡之河南地)
(河南府之西境南境東境滎陽臨汝潁川之西境漢東淮安南陽武當等郡也)兼得秦楚之交
(漢之弘農故關以西今弘農郡之南境宜屬秦漢之汝南今汝隂汝南之南境淮陽之南境漢之南郡北境今)
(襄陽郡地並宜屬楚也)秦分天下置郡為三川(今河南府陜郡之河南地弘農臨汝)
(滎陽陳留等郡地是也)碭(今睢陽譙郡濟隂等郡地是也)潁川(今潁川淮陽汝隂汝南等郡地是也)
南陽郡之東境北境(今漢東淮安南陽武當等郡地是也)南郡之北境(今襄)
(陽郡)漢武置十三州此為荆河州(領郡國五其今河南府陜郡弘農之地則屬司)
(隸陳留濟隂之地則屬兗州也)後漢為司隸(理洛陽)荆河州(理於譙領郡國六譙今譙)
(郡是也)魏亦同(理汝南安城今汝南吳房縣也)晉分置司州(領郡十一理洛陽)及
荆河州(領郡國十理梁國項今淮陽郡項城縣也)永嘉之亂荆河州沒於劉
石苻姚宋初有其南境置荆河州(領郡十理汝南郡即今郡宋文帝永嘉中)
(全盛得之後失)後魏以後分裂不詳焉大唐分置十五部此為
都畿(河南府陜郡臨汝滎陽等郡)河南道(陳留睢陽濟隂譙郡潁川淮陽汝隂汝南等郡)兼
分入山東南道(淮安南陽襄陽漢東武當)及河東道(弘農)
河南府(東至滎陽郡二百一十里南至臨汝郡一百八十里西至陜郡三百三十里北至高平郡二百)
(八十里東南到潁川郡三百二十里西南到弘農郡四百六十五里西北到絳郡五百里東北到河内郡)
(一百四十里去西京八百五十里戶一十九萬三千四百八十口百一十五萬七百八十)
洛州(凡河北諸縣並冀州之域餘則荆河州之域今理河南洛陽二縣)蓋周之舊都昔
武王克殷定鼎於郟鄏至成王營成周卜澗水東瀍水
西而宅洛邑是為王城(郟鄏陌名漢孔安國云王城今河南城周靈王時穀雒鬭毁王)
(宫則左傳齊莊公遣師城郟是也在今城之西按此穀水本澗水自後遂更名矣經今城之苑中入於洛)又
於瀍水東卜亦吉遷殷頑人居之(孔安國云將定下都遷殷人故并卜之也)
平王因犬戎之亂自酆鎬東遷而居王城則東周之始
王也至敬王與王子朝争立出奔晉定公使魏舒率諸
侯之大夫會於狄泉以其地本成周之城而居敬王(按在)
(今洛陽之城東三十餘里故城是則周之下都也有狄泉在城中然而成周是王城下都之總號故左氏傳曰)
(萇弘云西王天棄之東王必大克時子朝居王城故曰西王敬王居狄泉在王城之東故曰東王)至考
王封其弟桓公於河南以續周公之官職至孫惠公乃
封少子於鞏號東周惠公(按此時又别稱東周也)王赧立(赧尼板反)東
西周分理又徙都西周(則王城也)初平王時雒邑與宗周(宗周)
(鎬京也)通封畿東西長南北短長短相復為千里後為諸
侯所侵比周之亡七城而已(河南洛陽新城平隂偃師鞏緱氏也按七邑之境西)
(自今河南洛陽南自伊闕緱氏東得鞏縣北至於河)秦平天下置三川郡漢高帝
置河南郡(領縣二十二)後漢改為河南尹(領縣二十)兼置司隸(領郡)
(七理於此)魏晉郡因之兼置司州(領縣十一理於此)後魏孝文自代
徙都之亦為河南尹至東西魏分有其地北齊為洛州
(石季龍已為洛州至齊又改名焉)齊滅屬後周(當東西魏及齊周之時二境交争攻戰邊鎮俱)
(在於此)隋初為洛州煬帝之初移都創制復曰荆河州尋
改為河南郡置尹大唐平偽鄭王充置洛州開元元年
改為河南府凡周漢魏晉後魏隋至於我唐並為帝都
(周謂平王以下漢謂後漢晉謂西晉也)今號為東京後改號東都(按故都城自周)
(氏至隋大業以前常為都邑今都城即隋煬帝大業元年所築)領縣二十六河南(古郟)
(鄏地也是為王城又一云郟山名鄏邑名在縣西南也後漢為河南縣有闕塞山俗曰龍門有穀城山瀍水所)
(出金谷梓澤並在東北其古穀城在縣西北北齊常山王演築川以拒周師又築孝水戍在縣西北其天津橋)
(中橋石脚並長壽中中書侍即李昭德造)洛陽(古成周之地亦謂之周南漢為縣魚豢曰漢火德火忌水)
(光武去洛字水而加佳焉有邙山東北有盟津本孟地名都道所輳古今以為津武王會八百諸侯同於此盟)
(故曰盟津後漢明帝陵在西北章帝陵在東南漢平隂縣城在縣北五十里白社里在故城建春門東其金墉)
(城在故城西北角魏明帝築也)汜水(古東虢國為鄭滅之鄭為制邑左傳曰制巖邑也有故虎牢城昔周)
(穆王獲虎命畜之故曰虎牢漢謂之成臯縣後漢置成臯關宋毛德祖戍虎牢後魏晝夜攻圍二百日方破其)
(側有廣武城東魏武定中將陸子章又增築虎牢城後魏孝文帝置東中即將府於此城中)告成(漢陽)
(城縣有箕山潁水測影臺漢輪氏縣故城在西南有鬼谷即鬼谷先生所居在今縣北武太后封中岳故改曰)
(告成)登封(漢崇高縣大唐永徽中置嵩陽縣武太后改為登封縣有中岳嵩高山其神祠後魏移於岳東)
(南山下有少室山崿嶺故關五渡水)緱氏(古滑國漢舊縣有緱氏山軒轅坂縣西南公路㵎上有袁術固)
(四周絶澗甚險俗云光禄澗栢谷塢在縣東北)密(古密國亦古鄶國左傳魯僖公六年圍新密是也漢舊縣)
(地有洧水鄶水鄶古外反)温(蘇忿生所封春秋王畿内之邑也)伊闕(有陸渾山伊水所出漢新城縣)
(地陸渾山在西南)伊陽(後周置兵於此備齊)壽安(有九曲城所謂九河也高齊置孔城防以備周)
(在今縣東南又有後漢八關城在縣東北函谷關都尉所理)福昌(後漢宜陽縣故韓城在今縣東劉盆)
(子降光武處魏尚書僕射杜君畿幽州刺史杜君恕墓並在今縣北縣城即魏之一金塢城東南北三面峭絶)
(天險後周重兵於此以備高齊有金門山其竹可為律管)永寧(有三崤山蹇叔哭其子曰崤有二陵焉即)
(其所也在今縣西北又有回溪即馮異敗處在今縣東北俗名回坑長四里闊二丈深二丈五尺自漢以前春)
(秋時道皆由此縣酈道元注水經云漢建安間曹公西討巴漢惡南路之險更開北道自後行旅率多從之附)
(側路有石銘云晉太康三年弘農太守梁柳修復舊路括地志云按文王所避風雨即東垣山也俗亦號為文)
(王山有夏后臯墓北可十里許其山南臨河隂漢末以来移道更於嶺岑山南其山在夏后墓正南可五里公)
(更開北道即復春秋時路後周之初更復南移隋煬帝大業三年廢武德初又通此道貞觀十四年又廢其道)
(西入縣界又東分為二道東南入福昌縣界北道東入澠池縣界又有熊耳山劉盆子積甲之所又穀水所出)
(後周置黃櫨同軌永昌三城以備齊也櫨音盧)澠池(有古東西俱利二城即秦昭王與趙惠文王會處蓋)
(云秦趙俱利也又有千秋亭晉潘岳於此喪子有澗水也)王屋(古召公之邑北齊置懷州今縣東二十里)
(齊子嶺周齊分境處後周置王屋郡有王屋山沇水所出)河陽(古孟津後亦曰富平津在其南謂之陶河)
(瀦魏尚書僕射杜君畿試船沉沒之所其地亦周蘇忿生之邑浮橋即晉當陽侯杜元凱所立後魏莊帝時梁)
(將陳慶之来伐尅洛陽渡河守北中府城即此孝文太和中築之齊神武使潘樂鎮於此又使高永樂守南城)
(以備西魏並今城也其中潬城本東魏所築仍置河陽關今縣西南十三里古遮馬隄即後魏爾朱榮殺朝士)
(千三百餘人於此潬徒旱反)新安(縣東北一里有漢故函谷關其秦關在今靈寳縣漢武帝元鼎三年)
(樓船將軍楊僕數有大功恥為關外人上書乞東關以家財給其調度乃徙於新安後周改故函谷關城為通)
(洛防以備齊郭緣生述征記云新安縣漢之函谷關也今猶謂之新關項羽坑秦卒於新安城南即斯地魏明)
(帝景初元年河南尹盧延上言成臯函谷二里六十步宜却函谷關於崤下弘農太守杜恕議以東徙潼關著)
(郡下省函谷關徙蒯關盧氏縣下正始元年弘農太守孟康上言移函谷關再號大崤關又為金關地理志云)
(今按此關正始元年廢也)鞏(春秋時鞏國戰國時有東西周此即東周所居漢為縣也故小平縣城在縣西)
(北有津曰小平縣北又有五社渡一名五渡津)偃師(帝嚳所都亦古亳邑也商有三亳成湯居西亳此即)
(一也至盤庚又自河北徙理於此亳商家從此而改國號曰殷有首陽山有尸鄉周武王伐紂廻師息戎遂名)
(偃師焉漢為縣晉當陽侯杜元凱墓在西北天寳七載四月河南尹韋濟奏於偃師縣東山下開驛路通孝義)
(橋廢北坡義堂路也)陸渾(故蠻國楚莊王伐陸渾之戎於此即蠻戎為一名耳有三塗山在縣西即左傳)
(云三塗之險也北齊立北荆州在東北故城是也)陽翟(禹所都也有禹山有鈞臺左傳云夏啓有鈞臺)
(之饗是也亦春秋鄭之櫟邑有荆山亦漢潁川郡地有陽關聚)濟源(周大夫蘇忿生原邑故城在今縣西)
(北漢軹縣地故城在今縣東南高齊拒周使斛律光築關於此沇水自王屋山頂崖下澄停不流至縣西二里)
(平地潛源重發名濟水東流經温縣入河尚書云濟水入於河溢為滎東出於陶丘北是也按後漢郡國志云)
(因王莽末旱此渠枯涸濟水但入河而已不復截流而南而水經是和帝以後所撰乃云南過滎陽陽武封丘)
(冤句乘氏等縣並今縣地一依尚書禹貢舊道斯不詳之甚酈道元又從而注之其所纂序及注觧並大紕謬)
(已具雍州之域西平郡篇)潁陽(漢輪氏縣地後魏改曰臨武大唐復改之)河隂(三皇山亦曰㟼鄗山)
(上有三城即是劉項相持處也開元二十三年分汜水滎澤武陟三縣地於輪場東置以便運漕即裴侍中耀)
(卿立其汴渠在縣南二百五十步坤元錄云亦名莨蕩渠今名通濟渠首受黃河漢書有滎陽漕渠如淳曰今)
(礫溪口是也水經云河水又東過滎陽北莨蕩渠出焉酈道元注云大禹塞滎澤開渠以通淮泗後漢書云初)
(平帝時河汴决壊明帝永平中乃令王景理渠堤坤元錄又云自宋武北征之後復皆湮塞隋煬帝大業元年)
(更令開導名通濟渠西通河洛南達江淮煬帝廵幸每泛舟而往江都焉其交廣荆益揚越等州運漕商旅往)
(來不絶其汴口堰在縣西二十里又名梁公堰隋文帝開皇七年使梁睿增築漢古堰遏河入汴也㟼音敖鄗)
(日交反莨音浪)河清(南臨黃河左傳云晉隂即此漢為縣栢崖故城在縣西即東魏將侯景築其倉咸亨)
(中考功即中王本立置也)長水(漢盧氏縣地後魏置南陜縣隋曰長渾國家改焉土剗在縣西北二十五)
(里盖古關之塞垣後周以為鎮防剗楚板反)
陜郡(東至河南府三百三十里南至河南府長水縣界五十里西至弘農郡湖城縣界八十里北至絳郡)
(二百二十里東南到河南府永寧縣界九十里西南到弘農郡一百里西北到河東郡二百里東北到絳)
(郡二百二十里去西京五百五十里去東京三百三十里戶三萬六百八十口十六萬八千一百八十)
陜州(凡河北諸州縣並冀州之域餘則荆河州之域今理陜縣)周公召公分陜之所
(公羊云自陕以東周公主之自陕以西召公主之)春秋虢國之地所謂北虢也
(虢仲國今平陸縣)戰國時屬韓秦屬三川郡漢屬弘農郡後漢
因之後魏置陜州及恒農郡後周又置陜州及崤郡(置兵)
(於此備齊)隋文帝時郡廢煬帝初州廢以其地屬河南郡後
置弘農宫大唐復為陜州(武德元年陕東道行臺金部郎中長孫操自陕州東引水)
(入城以代井給百姓頼之)或為陜郡領縣五陜(又故虢國城在今縣東今郡西四十)
(五里有曹陽澗曹公改為好陽澗北大陽橋貞觀中丘行恭造)硤石(縣西有莘原左傳云神降於莘即此)
(有底柱山大唐貞觀中太宗廵幸命魏徵勒銘見存)平陸(漢大陽縣有傅巖穴有閑原即虞芮之人讓畔)
(處吳山即騏驥垂耳駕鹽車之所顛軨阪軨音令)芮城(古芮國城在其西芮國本在今馮翊郡馮翊縣)
(界魯桓三年芮伯萬為母姜氏所逐居於魏即此具左傳注亦古魏國為晉所滅)靈寶(秦桃林縣漢弘)
(農縣地故秦函谷關在縣西南十二里漢武遷於新安大唐又置桃林縣開元末其地得天寳靈符因改元兼)
(改縣東北有桑田亭左傳虢公敗戎於桑田即此也)
弘農郡(東至河南府四百六十里南至南陽郡七百里西至華隂郡二百三十里北至絳郡三百四十)
(里東南到臨汝郡五百一十里西南到上洛郡四百里西北到河東郡一百七十里東北到陜郡一百里)
(去西京四百一十里去東京四百六十五里戶萬七千七百四十五口八萬二千九百一十五)
虢州(今理弘農縣)春秋時虢國地(北虢今陜郡平陸縣東虢在今滎陽縣西虢在今扶)
(風郡縣也)晉滅虢其地屬晉戰國時屬秦魏二國之境後屬
三川郡漢武置弘農郡後漢因之魏改為恒農(避獻帝諱)晉
復為弘農郡後魏置西恒農郡後周廢之隋煬帝又置
弘農郡恭帝時改為鳳林郡大唐武德元年改為鼎州
八年廢鼎州置虢州其後或為弘農郡領縣六弘農
(秦桃林縣地漢弘農縣黃卷陌在縣西北二十里餘潘岳西征賦云愬黃卷以濟潼曹公故壘與韓遂相拒亦)
(在此)湖城(故曰胡漢武更為湖縣有荆山出美玉黃帝鑄鼎於荆山其下曰鼎湖即此也)盧氏(漢舊)
(縣有熊耳山尚書云導洛自熊耳即此山)玉城朱陽(有湖)閿鄉(漢以湖閿鄉為戾園)
臨汝郡(東至潁川郡一百八十里南至南陽郡四百九十里西至河南府伊闕縣又北至府一百八十)
(里北至河南府登封縣二百一十里東南到淮安郡四百二十里西南到弘農郡七百里西北到河南府)
(伊闕縣界八十里東北到河南府陽翟縣一百七十里去西京九百八十里去東京一百五十里戶六萬)
(四千八百九十口二十七萬六千八百七十九)
汝州(今理梁縣)在周為王畿春秋時戎蠻子之邑亦楚鄭二
國之境七國時屬韓秦屬三川郡漢屬河南潁川二郡
地後漢因之魏晉屬河南舞陽二郡地後魏屬汝北郡
後周屬南襄城郡隋初置伊州煬帝初改為汝州後廢
州以其地分屬襄城潁川二郡大唐為汝州或為臨汝
郡(漢廣成苑在今縣西)領縣七梁(漢舊縣戰國時謂之南梁以别大梁少梁也又有霍陽山)
(即左傳哀公四年楚為一昔之期而襲梁及霍也有蠻中聚即戎蠻子國在今縣西南俗謂之麻城又漢光武)
(封姬常為周承休公故城在今縣東又有陽人聚故城在今縣西秦滅東周徙其君於陽人聚即此地也又孫)
(堅大破董卓軍之所又有漢霍陽縣因山為名俗謂之張侯城亦在今郡之西南亦名王塢城亦名高齊汝北)
(郡以備周宼也)葉(古應國也漢父城縣地又本楚地楚葉公邑也有方城山即屈完曰楚國方城以為城也)
(又有昆陽城在今縣北二十五里即光武破王尋之所有古墓在東俗云王喬墓也)魯山(漢魯陽縣今有)
(魯陽關古遶角城在縣東南有漢犫縣故城在今縣東南後周置三鵶鎮在縣西南一十九里亦名平高城以)
(禦齊高齊則於縣東北一十七里置魯城以禦周)龍興臨汝襄城(漢舊縣楚靈王)
(所築又有古不羹城在縣西南羹音即)郟城(漢郟縣舊曰龍山)
滎陽郡(東至陳留郡一百四十四里南至潁川郡二百八十里西至河南府二百七十里北至河内郡)
(獲嘉縣界黃河中流九十六里東南到陳留郡尉氏縣一百三十二里西南到河南府密縣一百七里西)
(北到河内郡一百五十六里東北到靈昌郡二百八十四里去西京一千一百五里去東京二百六十里)
(戶七萬四千八百九十口四十三萬四千三百六十)
鄭州(今理管城縣)古高辛氏火正祝融之墟周初封管叔於
此又曰虢鄶之地鄭武公與平王東遷武公滅兩國而
遷都焉後鄭為韓所滅韓又徙都之其東境屬魏秦屬
三川郡漢屬河南郡後漢因之分置滎陽郡宋亦然後
魏為東恒農郡東魏置廣武郡後周置滎州後改為鄭
州隋置管州煬帝初復為鄭州尋廢州置滎陽郡大唐
因之領縣七管城(古周初管國故邲城在縣南左傳晉楚戰處僕射陂後魏孝文賜李)
(沖因為名也邲毗必反)滎陽(故虢國所謂東虢也秦置敖倉又有鴻溝在縣西即楚漢分境之所又有)
(京水索水楚漢戰於京索間是也京故鄭邑在縣東左傳所謂京城太叔者也)中牟(漢舊縣有圃田澤荆)
(河州藪也趙獻侯自耿徙此又趙襄子時佛肸以中牟叛即此也北十二里有中牟臺是為官渡城即曹公袁)
(紹相持之所)新鄭(漢舊縣春秋時鄭國至韓哀侯滅鄭自平陽徙都之有溱洧二水祝融之墟黃帝都)
(於有熊亦在此也本鄶國之地)滎澤(禹貢濟水溢為滎即此今濟水不復入滎也有敖山其地險固故王)
(宫城在今縣西北一十五里即左傳云晉文公勝楚後至於衡雍作王宫於踐土今故城内東北隅有踐土臺)
(是也按春秋僖公二十八年四月晉侯敗楚師於城濮五月盟諸侯於踐土公朝於王所注云踐土鄭地王在)
(踐土非京師故曰王所)陽武(漢舊縣有博浪沙地名即張良擊秦皇之所)原武(漢舊縣故城在)
(今縣西漢卷縣故城在縣東)
陳留郡(東至睢陽郡三百里南至汝南郡五百里西至滎陽郡一百四十里北至靈昌郡二百二十里)
(東南到睢陽郡三百一十八里西南到潁川郡二百三十里西北到靈昌郡胙城縣八十里東北到濟隂)
(郡二百四十里去西京一千二百四十里去東京四百里戶一十一萬五千五百五十口五十二萬九千)
(三百五十五)
汴州(今理開封浚儀二縣)春秋時鄭地戰國時為魏都(魏惠王自安邑徙居)
(大梁即今浚儀縣也張儀說魏哀王曰魏地四平無名山大川之限)秦屬三川郡(酈生說漢王曰)
(陳留天下之衝四通五達之郊)漢置陳留郡後漢因之晉改為陳留國
東魏置梁州及陳留開封二郡北齊廢開封郡併入陳
留郡後周改梁州為汴州隋廢陳留郡煬帝初又廢州
分其地入滎陽梁潁川濟隂等四郡大唐復置汴州或
為陳留郡(今郡西古城戰國時魏惠王所築也秦始皇二十三年攻魏引河水灌城而拔之有通濟)
(渠隋煬帝開引黃河水以通江淮漕運兼引汴水即浪□渠也浪□與莨蕩同)領縣六開封
(有蓬池亦曰逢澤故衛國之匡地夷門侯嬴所處)浚儀(漢開封縣故城在南有蔡水)陳留(有莘)
(城國語謂之莘墟陳留本鄭邑後為陳所併故曰陳留漢高帝於此兵敗母時兵死後招魂葬號昭靈后其處)
(曰小黃園漢亦曰小黃縣故城在今縣東北又有漢東昏縣故城亦在東北俗曰緍者誤)雍丘(古杞國漢)
(圉縣故城在東南又有漠外黃縣故城在今縣東春秋時齊桓公會諸侯於葵丘即此東晉初祖逖鎮於此武)
(德中置杞州也)封丘(古封國漢舊縣有黃池乃吳王夫差會諸侯之所)尉氏(漢舊縣)
睢陽郡(東至彭城郡西界二百一十里南至譙郡一百三十里西至陳留郡三百里北至濟隂郡一百)
(六十一里東南到譙郡酇縣一百八十里西南到淮陽郡一百八十里西北到濟隂郡一百六十里東北)
(到魯郡四百一十七里去西京一千五百四十里去東京七百八十里戶一十二萬一千一百七十口八)
(十一萬二千一百七十)
宋州(今理宋城縣)高辛氏子閼伯所居商丘也周武王克殷
以封微子啟是為宋國戰國時齊楚魏三分其地秦置
碭郡漢改為梁國後漢因之晉亦曰梁國後周置梁州
隋文帝置宋州煬帝初為梁郡大唐復為宋州或為睢
陽郡領縣十宋城(宋國都此有孟瀦澤有漢梁孝王兔園平臺鴈鶩池漢睢陽縣在此)
(春秋時隕石五見存漻堤即梁孝王開道也漻音蓼)襄邑(春秋時襄牛地宋襄公所葬漢為縣也)楚
丘(古之戎州已氏之邑蓋昆吾之後别在戎翟中周襄時入居中國已是戎君之姓漢曰已氏縣也)柘
城虞城(孟瀦澤即禹貢所謂盟諸也盟音孟又舜後所封之邑有綸城即少康邑漢虞縣也)寧
陵(古葛伯國亦魏信陵君邑)單父(古魯邑漢舊縣也又漢西防故城在今縣北)穀熟(漢舊縣即)
(殷之南亳湯所都也)下邑(秦漢舊縣)碭山(漢麻鄉故城在縣之西北)
譙郡(東至彭城郡五百里南至汝隂郡二百五十里西至淮陽郡二百里北至淮陽郡一百四十里東南)
(到汝隂郡五百九十里西南到淮陽郡二百九十里西北到淮陽郡三百二十里東北到南城郡五百里)
(去西京一千七百四十里去東京八百九十八里戶八萬二千四百六十八口六十五萬五千二百)
亳州(今理譙縣)周武王封神農之後於焦即其地也其後改
為譙春秋時為陳國之譙邑戰國時屬宋秦屬碭郡漢
屬沛郡後漢為沛國兼置荆河州(領縣六理於此)魏置譙郡晉
因之後置南兗州後周改為亳州兼置陳留郡隋初郡
廢煬帝初州廢復置譙郡大唐為亳州或為譙郡領縣
八譙(有渦水魏黃初中文帝自譙循渦入淮有古焦城渦音戈)臨渙(漢銍縣有嵇山晉嵇康因)
(而改姓有渙水銍陟栗反)永城(有碭山漢高帝隠於芒碭山澤間即此地漢芒縣故城在今縣北又有漢)
(太丘縣故城在西北)酇(漢舊縣又有漢建平縣故城在今縣西北一名馬須城酇音才何反)真源(古之)
(苦縣老子生於此)鹿邑(漢鄲縣地)城父(春秋時陳國之夷邑左傳楚靈王敗於乾谿即此有肥水)
(泡漢水)蒙城(漢山桑縣後魏置渦州及渦陽縣東魏置蒙郡後曰山桑又有漢垂惠聚在縣西北)
濟隂郡(東至魯郡三百二十里南至睢陽郡一百六十里西至陳留郡二百里北至濮陽郡一百七十)
(里東南到睢陽郡一百六十里西南到陳留郡二百四十里西北到靈昌郡二百五里東北到濟陽郡四)
(百里去西京一千四百七十里去東京六百五十里戶十萬一千二百九十口六十萬六千二百五十)
曹州(今理濟隂縣)昔唐堯所居(州界有堯塜)在周為曹國之地(周武)
(王弟曹叔振鐸所封地昔湯伐桀桀敗走三朡三朡國名湯又伐之俘厥寳玉在此也朡音宗)戰國時
屬宋秦屬碭郡漢改為梁國景帝分梁為濟隂國宣帝
更名定陶後為濟隂郡後漢因之晉為濟陽郡後魏置
沛郡及西兗州後周改西兗為曹州隋為濟隂郡大唐
復為曹州或為濟隂郡領縣六濟隂(古三朡亭在縣東北有曹南山)
(有汜水即漢高帝即位之地汜音泛取泛愛之義漢濟隂郡城今縣是也亦漢定陶縣地朡與㚇同荷澤在今)
(縣城東北九十里故定陶城東北)成武(漢舊縣隋置戴州)冤句(有漆園莊周為吏之所漢濟陽)
(縣故城在今縣西南後漢光武生於此有古煮棗城句俱巨反)考城(有北亳成湯都也梁國有二亳南亳)
(在穀熟此亳在蒙北即北亳也亦曰景亳亦古戴國也又有北郜城左傳云取郜大鼎即此)南華(漢離)
(狐縣地天寶初改焉)乘氏(古曰乘丘漢句陽故城在今縣北左傳盟句瀆之丘是也)
潁川郡(東至淮陽郡二百八十里南至汝南郡三百二十里西至東京三百三十里北至滎陽郡二百)
(八十里東南到淮陽郡三百里西南到臨汝郡一百八十里西北到東京三百二十里東北到陳留郡三)
(百三十里去西京一千二百二十里去東京三百三十里戶八萬六千四十口五十二萬五千二百五十)
許州(今理長社縣)春秋許國七國時為韓魏二國之境秦為
潁川郡漢高帝為韓國尋復故後漢因之獻帝暫都之
魏文帝受禪於此及晉並為潁川郡後魏亦同為潁川
郡西魏初得之後入東魏(西魏將王思政鎮守東魏軍圍之二百日城䧟即今長葛)
(縣界故長社城也)改為鄭州後周改曰許州隋復為潁川郡大
唐為許州或為潁川郡領縣六長社(漢舊縣其社中樹暴長故曰長)
(社有高陽里郡城西南有荀淑故宅相傳云即舊西豪里)鄢陵(漢舊縣春秋鄭伯克叚於鄢即此也)長
葛臨潁(後漢舊縣)許昌(漢許縣獻帝都於此魏文改曰許昌在今縣南三十里許昌故城是)
扶溝(漢新汲縣故城在西故固城在縣西南周廻有水勢甚固故為名)
淮陽郡(東至譙郡二百里南至汝南郡平輿縣二百五里西至潁川郡二百八十里北至陳留郡雍丘)
(縣二百二十里東南到汝隂郡二百里西南到汝南郡界二百六十里西北到陳留郡二百三十里東北)
(到睢陽郡三百八十一里去西京一千五百一十四里去東京七百里戶六萬二千七百一十九口二十)
(五萬四千九百五十)
陳州(今理宛丘縣)昔庖犧氏所都曰太昊之墟周初封舜後
媯滿於此以備三恪為陳國楚滅為縣楚頃襄王自郢
徙於此戰國時為楚魏二國之境秦屬潁川郡漢汝南
郡淮陽國之地後漢亦同晉為汝南郡梁國二境地兼
置荆河州(領郡國十理於此)後魏置陳郡又置北揚州(理於此)北
齊改北揚州為信州(以百姓守信不附侯景故曰信州)隋置陳州煬帝
初州廢置淮陽郡大唐為陳州或為淮陽郡領縣六
宛丘(周時陳都宛丘有古固陵城項羽南走固陵即此也漢淮陽郡故城在今縣西南有百尺堰東門池)
項城(古項子國漢西華縣後曰項城)南頓(舊置南頓郡地)西華(漢長平縣)太康(漢陽夏縣)
(又有扶樂故城在北)溵水
汝隂郡(東至壽春郡二百五十里南至弋陽郡三百八十五里西至汝南郡四百里北至譙郡二百五)
(十里東南到壽春郡三百五十里西南到汝南郡褒信縣二百二十里西北到淮陽郡三百里東北到彭)
(城蘄縣四百四十里去西京一千八百里去東京九百九十里戶二萬九千三十七口一十八萬九千四)
(百七)
潁州(今理汝隂縣)春秋時胡子國也戰國時屬楚秦為潁川
郡地兩漢為汝南郡地魏置汝隂郡(司馬宣王使鄧艾屯田於此)後
廢晉武帝復置汝隂郡後魏置潁川郡隋復為汝隂郡
大唐為潁州或為汝隂郡領縣四汝隂(漢舊縣有寢丘史記曰蒙)
(恬伐寢徐廣又曰固始寢丘也按固始今弋陽郡縣亦漢寢丘地也又有漢細陽故城在西北)下蔡(古蔡)
(國又吳州來之邑也左傳曰蔡成公自上蔡遷於州來謂之下蔡梁大同中於硤石山築城拒東魏即今縣城)
(也)潁上(漢置慎縣地故城在今縣西北又有故甘城梁置下蔡郡有關吳魏以来關防津濟之所)沈
丘(隋置沈州神龍初分汝隂縣置此縣魏王凌欲興兵討司馬宣王宣王覺自往襲凌懼面縛丘頭因曰武)
(丘即此)
汝南郡(東至汝隂郡四百里南至義陽郡二百六十里西至淮安郡二百七十里北至潁川郡長社縣)
(三百二十里東南到弋陽郡淮水中流為界二百里西南到淮安郡桐栢縣界一百八十里西北到臨汝)
(郡襄城縣二百八十一里東北到淮陽郡一百八十里去西京一千五百四十五里去東京六百七十里)
(戶七萬六千三百六十口四十四萬六十九)
今荆河州(今理汝陽縣)春秋時沈蔡二國之地戰國時為楚
魏二國之境秦屬潁川郡漢高帝置汝南郡後漢因之
魏晉亦曰汝南郡宋初因之兼置荆河州(領郡十理於此)以為
重鎮(常珍竒守之元嘉二十六年後魏主太武率兵攻圍汝南太守陳憲守拒四十餘日魏人積屍與城)
(齊不拔而退)後魏置荆河州(理於此)東魏置行臺後周置總管
府後改曰舒州尋復曰荆河州其後改洛州為荆河州
以此為溱州尋改曰蔡州後置汝南郡隋初郡廢煬帝
初復置汝南郡大唐為荆河州或為汝南郡(郡城即懸瓠城形若)
(垂瓠故城取名焉)領縣十一汝陽(漢北宜春縣故城在今縣西南又漢平輿縣故城在)
(今縣東汝水南北又有漢安城縣故城在東南有二龍鄉月旦里鴻郄陂在縣東)上蔡(古蔡國蔡叔之)
(始封地也漢舊縣)平輿(古沈子國今沈亭是也漢舊縣)郾城(漢舊縣又有古召陵城在今縣東即)
(齊桓公盟會所又有堂谿蘇秦曰韓之劒戟出堂谿又有漢定陵故城在縣西北又有漢西平縣城在今縣南)
(古征羌城在東南)西平(古栢子國也漢舊縣)吳房(漢舊縣古房子國漢安城縣故城在今縣東南)
朗山(有朗陵山漢朗陵縣在今縣西南有道城即道國也春秋云江黃道栢國)真陽(漢慎陽縣又漢)
(新陽縣故城在西南梁白狗城戍城在此後魏將堯雄曰梁之北面重鎮也)新息(古息國漢舊縣也又)
(有漢安陽縣故城即春秋時江國也)褒信(漢郾縣也)新蔡(古呂國後蔡侯自下蔡徙都於此故曰新)
(蔡漢鮦陽縣故城在北又有葛陂俗云後漢費長房投竹化成龍處亦後漢舊陵縣也鮦直瀧反)
淮安郡(東至汝南郡二百七十里南至漢東郡四百里西至南陽郡三百二十里北至臨汝郡四百二)
(十里東南到義陽郡二百六十里西南到襄陽郡三百二十里西北到臨汝郡魯山縣四百四十里東北)
(到汝南郡吳房縣三百一十九里去西京一千四百八十里去東京六百四十里戶四萬一千七百五十)
(口一十六萬三千四百九十)
唐州(今理比陽縣)春秋楚地戰國時屬韓秦漢並南陽郡地
後漢亦然晉屬南陽國後魏置東荆州西魏改為淮州
為重鎮(置兵以備東魏)隋改為顯州煬帝改為淮安郡大唐為
唐州或為淮安郡領縣七比陽(漢舊縣後魏置殷州及陽城郡方城山自)
(比陽相比連百里號曰方城馬城陂在縣北溉田萬頃)慈丘(後魏置江夏郡)方城(漢堵陽縣西魏)
(置襄邑郡有方城山一名黃成山)湖陽(古之蓼國前漢湖陽縣後漢棘陽縣故城在今縣北古謝國也)
(在棘水之陽有唐子山又曰西唐山漢高鳳隠處)平氏(漢舊縣)桐栢(因山為名淮水所出梁置)
(華州及上川郡大木山祖逖為荆河郡州刺史藏家屬於此山)泌陽(漢舞隂縣故城在今縣北有泌水在)
(縣南後漢光武初起兵破王莽將甄阜梁丘賜之處泌音秘)
南陽郡(東至淮安郡三百二十里南至襄陽郡一百八十里西至上洛郡六百四十八里北至臨汝郡)
(四百九十里東南到淮安郡四百一十里西南到武當郡三百四十里西北到弘農郡七百里東北到淮)
(安郡四百五十里去西京九百二十里去東京六百七十里戶四萬二千七百五十口一十六萬六百七)
(十)
鄧州(今理穰縣)本夏禹之國春秋時申伯鄧侯二國之地戰
國屬韓後沒於秦封魏冉為穰侯尋而屬楚始皇平天
下置南陽郡兩漢因之晉為南陽國及順陽義陽二郡
之境宋齊並為南陽郡後魏置荆州西魏為重鎮(置兵以備)
(齊)隋初改為鄧州煬帝初為南陽淯陽二郡地大唐為
鄧州或為南陽郡領縣七穰(漢順陽故城在今縣西亦後漢穰縣地後魏馬)
(圈鎮在縣北蕭齊大將陳顯達攻圍四十餘日不下敗歸亦漢湼陽縣地又有六門堰鉗盧陂並漢召信臣所)
(築溉田三萬頃又有漢朝陽縣故城在今縣東南今謂之朝城湼恕結反)南陽(古申國漢置宛縣縣南三)
(十七里有小長安又漢杜衍縣在今縣西又有後漢淯陽縣故城在淯水之陽)向城(漢西鄂縣故城今縣)
(南有魯陽關及魯陽山及青山漢張衡墓亦在縣南崔瑗作碑見在北重山在縣北即是三鵶之第一又北分)
(嶺山嶺北即三鵶之二鵶也其第三鵶入臨汝郡魯山縣界)內鄉(於中即此地本楚之丹邑有丹水淅)
(水舊置淅郡即漢淅縣楚之白羽也又有漢丹水縣故城在今縣西南檢地志云戰國張儀所言商於地按荆)
(州圖則云今縣東七里於村蓋昔所言商於地也)菊潭(冇菊水傍水居人飲此水多壽也)新野
(漢舊縣或曰棘陽縣有樊陂在西南有光武臺鄧晨宅)臨湍(漢冠軍縣霍去病所封有湍水)
武當郡(東至南陽郡二百四十里南至房陵郡二百六十八里西至康安郡七百里北至南陽郡内鄉)
(縣二百六十里東南到襄陽郡界三百七十里西南到房陵郡三百六十里西北到上洛郡上津縣石丹)
(山界三百里東北到南陽郡三百四十里去西京九百二十里去東京九百一十里戶九千二百口四萬)
(六千二百九十)
均州(今理武當縣)戰國時屬韓秦屬南陽郡漢為南陽漢中
二郡地後漢因之魏屬南鄉郡晉宋並屬順陽郡後置
武當郡齊於此僑立始平郡尋改為齊興郡梁置興州
後周改為豐州隋初郡廢改為均州煬帝初州廢改為
淅陽郡(今郡城即後漢延岑築據之)大唐為均州或為武當郡領縣
三武當(漢舊縣有古塞城在縣北戰國時楚築以備秦所據之山高峻險峭今名大塞山又有武)
(當山)鄖鄉(漢錫縣也古麇國地春秋時楚潘崇伐麇至於鍚穴即此也西晉改為鄖鄉鄖音云)豐利
(漢長利縣地)
襄陽郡(東至漢東郡三百五十里南至江陵郡四百七十里西至房陵郡四百九十里北至南陵郡一)
(百八十里東南到富水郡三百十六里西南到夷陵郡五百七十里西北到武當郡三百七十里東北到)
(淮安郡三百二十里去西京千一百八十里去東京八百五十里戶四萬六千五十六口二十三萬一千)
(四百)
襄陽(今理襄陽安養二縣)禹貢荆河州之南境(南漳一縣則荆州之域餘並荆河州)
(之域)春秋以来楚地秦南郡之北界二漢屬南郡南陽二
郡地至獻帝時魏武始置襄陽郡亦為重鎮(蜀將關羽攻沒于禁)
(等十軍兵勢甚盛徐晃屯守不下曹公謂晃曰全襄陽子之功也後孫權帥兵向西時曹仁鎮之司馬宣王言)
(於魏文王曰襄陽水陸之衝禦寇要地不可失也)晉初因之兼置荆州(理於此平吳後)
(理江陵)東晉僑置雍州(時以雍州既沒流人聚此魏該朱序皆鎮焉)宋文帝割
荆州置雍州(領郡十七理於此)襄陽去江陵步道五百勢同脣
齒無襄陽則江陵受敵自東晉庾翼為荆州刺史將謀
北伐遂鎮襄陽田土肥良桑梓遍野常為大鎮北接宛
洛跨對楚沔為鄢郢北門部領蠻左齊梁並因之亦為
重鎮後梁蕭詧附庸於西魏而都於此西魏改曰襄州
隋復為襄陽郡大唐因之領縣七襄陽(漢中廬縣也盖貉越人徙)
(於此在襄水之陽又有漢水及峴山又有馬鞍山昔晉劉弘山簡九日宴處)臨漢(漢樊縣也西魏置河)
(南郡有古樊城及宛水又有鄾城鄾音憂即古鄾子國也蕭齊明帝建武中將曹武鎮守後魏主孝文帝率兵)
(十萬攻圍樊城不下舊名安養天寶中改焉)穀城(春秋時穀國也有隂縣城亦在北又有漢故酇城在)
(縣東北漢之酇縣也蕭何所封說文云酇音贊酇縣在南陽䣜在河反縣在沛郡按班固洄水亭高祖碑云文)
(昌四友漢有蕭何序功第一受封於䣜又江統徂淮賦云戾䣜城而倚軒實蕭公之故國謂何封沛縣之䣜明)
(矣近代戴規辯字與姚察訓纂傍將衆說俱因此論規即斷云何封沛之䣜夫人封南陽之酇臣瓚及文穎等)
(注皆據茂陵書蕭何所封在南陽按茂陵書在武帝崩日去何不遠指事為親且地理志以酇為侯國䣜則不)
(言又何本傳子禄薨無子高后封何夫人同為酇侯小子延為筑陽侯孝文元年罷同更封延為酇侯尋筑陽)
(距酇三十餘里若唯夫人封酇則小子延獨繼其母予謂不然也鮑至南雍州記云城内見有蕭相國廟相傳)
(謂為城隍神遠近而推茂陵書亦可依矣)宜城(楚之鄢都謂之郢有蠻水漢黎丘城在縣北又漢宜城縣)
(在今縣南其地出有美酒舊名率道天寶中改焉)義清(春秋廬戎國秦山都縣故城在今縣之東南)
樂鄉(春秋若國之地有若鄉若水中城山在縣西南山有城壘極嶮峻)南漳(漢臨沮縣有荆山禹)
(貢曰荆及衡陽惟荆州即此山卞和得玉之處有地名柤中吳朱然屯處)
漢東郡(東至安陵郡一百五十里南至富水郡四百六十里西至襄陽郡一百五十里北至淮安郡四)
(百里東南到安陸郡一百五十里西南到富水郡四百六十里西北到淮安郡四百三十里東北到襄陽)
(郡一百四十里去西京一千四百里去東京一千八十里戶二萬二千七百五十口一十萬三千七百十)
隨州(光化郡在今郡東南三十餘里則荆州之域餘則荆河州之域今理隨縣)春秋隨侯之
國左傳曰漢東之國隨為大其後屬韓秦二漢並屬南
陽郡晉屬義陽郡後分置隨郡宋齊因之西魏置幷州
後改曰隨州隋分其地置漢東舂陵二郡大唐併為隨
州或為漢東郡領縣四隨(漢舊縣後漢初平林兵起在縣東北地名也梁置曲)
(陽郡東北有三鍾山)棗陽(後漢蔡陽縣光武舊宅在今縣南二里有白水焉又有漢舂陵故城在今縣東)
(漢元帝時自零陵泠道縣徙於此即張衡所謂龍飛白水後魏置南荆州隋置舂陵郡城有漢襄鄉故城在東)
(北梁下溠戍在縣東南百有餘里後魏宣武正光初南伐破之置鎮梁又破鎮置郡溠側駕反)唐城(後魏)
(曰厥西置義陽郡後曰肆州或曰唐州)光化(自漢至宋為隨縣地蕭齊為安化縣西魏文帝改焉)
風俗
荆河之間四方輻輳故周人善賈趨利而纖嗇韓國分
野亦有險阻(蘇秦謂韓宣王曰韓北有鞏成臯之固西有宜陽商阪之塞東有苑穰洧水南有陘)
(山鞏成臯則今鞏縣汜水也宜陽商阪即今福昌山及商山也苑穰今南陽界陘山今密縣山)自東漢
魏晉宅於洛陽永嘉以後戰爭不息元魏徙居纔過三
紀(自西晉永嘉五年劉曜陷洛陽執懷帝至後魏太和十九年經百八十七年遷都至永熙三年又經三十)
(九年分為東西魏矣)逮乎二魏爰及齊周河洛汝潁迭為攻守夫
土中風雨所交宜乎建都立社均天下之漕輸使萬國
之享獻不恃隘害務修德刑則卜代之期可延久也
通典卷一百七十七
