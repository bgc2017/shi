通典卷二十七
唐京兆杜佑君卿纂
職官九
諸卿下
内侍省(内侍伯内常侍局内給事局内謁者監内寺掖庭宮闈奚官局)
(内僕局)(内府局)
天文有宦者四星在帝座之西周官有宮正宮伯(皆主王宮)
(中官之長)宮人(掌王之六寢)内宰(理王内之政令以陰禮教六宮)閽人(掌守王宮)寺人
(掌王之内人及女宫)戰國時有宦者令(趙冇宦者令繆賢是)秦少府屬官有
中書謁者令丞又有將行衛尉少府各一人(並皇后卿)漢景
帝中元六年改將行為大長秋(顔師古曰秋者收成之時長者恒久之義故以)
(為皇后官名)或用中人或用士人(中人閹人)成帝加置太僕一人
掌太后輿馬通謂之皇太后卿皆隨太后宮為官號在
正卿上無太后則闕(衛尉在衛尉上少府在少府上之類是也)又有長信詹
事掌皇太后宮景帝六年更名長信少府平帝元年更
名長樂少府帝祖母稱長信宮帝母稱長樂宮故有長
信少府長樂少府職如長秋位在長秋上及職吏皆宦
者也後漢常用宦者職掌奉宣中宮命凡給賜族親當
謁見者關通之中宮出則從屬官有丞中宮僕謁者私
府署令初秦又置中常侍官參用士人皆銀璫左貂給
事殿省漢制置侍中中常侍各一人省尚書事黃門侍
郎一人傳發書奏皆用姓族後漢中常侍贊𨗳内事顧
問應對永平中始定員數中常侍四人(漢舊儀曰秩千石得出入卧内)
(舉法省中省中即禁中也成帝外家王禁貴重朝中為諱禁曰省)小黃門十人自眀帝
以後員數稍增改以金璫右貂兼領卿署之職自和熹
太后以女主稱制不接公卿乃以閹人為常侍小黃門
通命兩宮自此以來悉用閹人不調他士自安迄桓權
任尤重手握王爵口含天憲桓帝既與宦官謀誅梁冀
乃封宦者五人(單超徐璜貝瑗左琯唐衡也)同日爲侯皆食邑故世
號五侯焉(宦者鄭衆字季産事和帝一心王室每策勲班賞辭多受少由是常與議事中官用權自)
(衆始也又眀帝時中常侍蔡倫數犯顔匡弼又宦者曹騰歴常侍長秋封費亭侯用事省闥三十餘年奉事四)
(帝未嘗有過其所進逹皆海内名人又有宦者竒音良賀等皆清儉足以勸俗也楊秉為太尉奏請免中常侍)
(侯覧貝瑗等官尚書召對秉掾屬曰公府外職而劾近官經典漢制有故事否秉使對曰春秋趙鞅以晉陽之)
(甲逐君側之惡又傳曰除君之惡惟力是視鄧通戲慢申屠嘉召責文帝許之漢制故事三公之職無所不統)
(帝不得已遂免覧官削瑗國)及袁紹大誅宦者之後永巷掖庭復用
士人閫闈出入莫有禁切侍中侍郎門部騶宰中外雜
錯醜聲彰聞魏改漢制太后三卿在九卿下晉復舊在
同號卿上有后則置無后則闕齊鬱林王立文安太后
即尊號以宮名置宣德衛尉少府太僕梁有弘訓太后
亦置屬官陳亦有太后三卿後魏大長秋掌顧問應對
自文眀馮后閹宦用事大者令僕小者卿守(宦者趙黑為選曹尚)
(書)北齊有中侍中省置中侍中二人中常侍四人掌出
入門閤又有長秋寺置卿中尹各一人掌諸宮閤領掖
庭等令並用宦者後周有司内上士小司内中士巷伯
中士等官隋曰内侍省領内侍内常侍等官(内侍即舊長秋内常)
(侍即舊中常侍)煬帝改内侍省爲長秋監置令一人少令一人
丞二人並用士人餘用宦者領掖庭宮闈奚官三署亦
參用士人大唐武德初改為内侍省皆用宦者龍朔二
年改爲内侍監咸亨元年復舊光宅元年改為司宮臺
神龍元年復舊有内侍四人(掌知宫内供奉中宫駕出則夾引總判局事舊二人)
(開元中加二人七年三月勑内侍五品以上許養一子仍以同姓者初養日不得過十歲)内常侍
六人(通判局事)屬官有内給事八人内謁者監六人内寺伯
二人寺人六人領掖庭宫闈奚官内僕内府等五局(神龍)
(元年以後始以中使出監諸軍兵馬寳應元年五月勅諸道州所承上命須憑正勅可施行不得懸便信中使)
(宣勅即遵行)内給事周禮内小臣之職掌王后之命后出
入前驅後漢少府有給事黃門常侍左右止在内宮門
通中外及中宮以下衆事自魏晉至於梁陳無其職後
魏有中給事中後改為中給事北齊中侍中省有中給
事中四人煬帝改爲内承直大唐復為内給事置八人
内謁者後漢大長秋屬官有中宮謁者二人主報中
章後魏北齊有中謁者僕射隋内侍省有内謁者監六
人内謁者十二人大唐因之内寺伯周禮寺人掌王
之内人及女宮之戒令隋内侍省有内寺伯二人大唐
因之掖庭局令秦置永巷漢武更名掖庭置令掌宮
人簿帳公桑養蠶及女工等事後漢掖庭令掌後宮貴
人采女又有永巷令典官婢皆宦者並屬少府大唐置
二人宮闈局令二人隋置令掌宮内門閤之禁及出
納神主并内給使名帳糧廪事大唐因之奚官局令
二人齊梁陳隋有奚官署令掌守宮人使藥疾病罪罰
喪葬等事大唐置二人内僕局令二人後漢有中宮
僕令掌車輿雜畜及𨗳等大唐置二人内府局令二
人漢有内者局令隋曰内者大唐為内府置令二人掌
内庫出納帳設澡沐等
少府監(少監掌丞等主簿暴中尚左尚右尚染冶署室等丞)(織)
少府秦官漢因之是為九卿掌山海池澤之税以給供
飬(應劭曰山海池澤之税名曰禁錢以給私飬自别為藏少者小也故稱少府顔師古曰大司農供軍國之)
(用少府以飬天子也天子曰少府諸侯曰私府漢時官有司府長掌禁錢後光武改屬司農也王莾曰共工)
後漢少府卿一人掌中服御之諸物衣服寶貨珍膳之
屬朝賀則給璧(後漢東平王蒼為驃騎正月朔朝蒼當入賀故事少府給璧時陰就為少府貴)
(傲不奉法漏將盡而求璧不得蒼掾朱暉遥見少府主簿持璧乃往紿曰試請覩之既得而馳奉之就復以他)
(璧朝紿音徒改反)凡中書謁者尚書令僕射中常侍黃門御史
中丞以下皆屬焉(孔融宇文舉以將作大匠為少府)晉制銀章青綬五
時朝服進賢兩梁冠絳朝服佩水蒼玉哀帝末省并丹
陽尹孝武復置宋少府領左右尚方御府東冶南冶平
準等令丞齊又加領左右銀鍜署梁少府為夏卿位視
尚書左右丞陳因之後魏少府謂之六卿(以少府宗正太僕廷尉司)
(農鴻臚為六卿)至孝文太和中易制官品遂改少府爲太府北
齊無少府其尚方等署皆隸太府至隋煬帝大業五年
又分太府爲少府監置監及少監復領尚方織染等署
後又改監少監並為令大唐武德初置軍噐監廢少府
監貞觀元年五月分太府中尚方織染坊掌冶坊署置
少府監龍朔二年改爲内府監咸亨元年復舊光宅元
年改爲尚方監神龍元年復舊監一人(總判)少監二人(通判)
(初少監一人太極元年加一人)領中尚左尚右尚織染掌冶等五署(開元)
(十年五月於北都置軍噐監至二十六年五月廢)丞漢有六人後漢省五而
有一丞其後歴代皆一人(山公啟事曰中郎衛昱往為少府丞其後損益)大唐
置四人主簿晉置二人自後歴代一人大唐有二人
中尚署周官爲玉府秦置尚方令漢因之後漢掌上
手工作御刀劍玩好噐物及寳玉作器(宦者蔡倫為尚方令監作祕劒)
(及諸噐械莫不精工堅密爲後代法)兩漢又有考工令主作兵噐其職稍
同(考工令作兵噐兵噐成則傅執金吾入武庫及主織綵諸雜工初屬少府中屬主爵光武時屬太僕)漢
末分尚方爲中左右三尚方魏晉因之自過江唯置一
尚方哀帝以隸丹陽尹宋武帝踐祚以相府作部配臺
謂之左尚方而本署謂之右尚方並掌造軍噐又以相
府細作配臺即其名置令一人隸門下孝武大眀中改
曰御府(御府二漢已有之典官婢作藝衣服補浣之事魏晉猶置其職江左乃省焉)後廢帝
初省御府置中署隸右尚方則漢之考工令如宋之尚
方令尚方令如宋中署矣齊置左右尚方令各一人梁
有中左右尚方北齊亦有三尚方隸太府隋煬帝分隸
少府大唐省方字有中左右三尚署令丞各一人(中署掌宮)
(内營造雜作左署掌車輦繖扇膠漆畫鏤等作右署掌皮毛膠墨雜作席薦等事開元以後别置中尚使以監)
(之)織染署令一人周禮天官典絲掌受丈織絲組焉
染人掌染線帛秦置平凖令(韋昭釋名曰平凖令主染色染有均平之法故凖而)
(則之)漢因之及主物價練染初少府屬官有東織西織成
帝省東織更名西織爲織室北齊中尚方領涇州雍州
絲局定州紬綾局丞後周有司織下大夫隋有司織司
染二署煬帝合為織染一署令掌織紝組綬綾錦冠幘
并染色等大唐因之有令丞掌冶署秦及漢郡國有
鐵官(諸郡國出鐵者置鐵官長丞)晉冶令掌工徒鼓鑄隸衛尉江左
以來省衛尉始隸少府宋有東冶南冶各置令丞(東冶令丞)
(各一人南冶令丞各一人)而屬少府齊因之江南諸郡縣有鐵者或
置冶令或置冶丞多是吳所置梁陳有東西冶(東冶重西冶輕)
(其西冶即宋齊之南冶)北齊諸冶屬太府後周有冶工鐵工中士
隋有掌冶署令丞大唐於京師置冶署有令丞各一人
掌造鑄金銀銅鐵塗飾琉璃玉作等事暴室丞(後漢暴室)
(丞宦者也主中婦人疾病者就此室理之其皇后貴人冇罪亦就此室屬少府其後無之)海丞(漢平帝置)
(少府海丞一人掌海税後無)果丞(與海丞同置掌諸果實後無)
將作監(丞中主簿校署)(左校署章右校署東園主令)(甄官署)
今將作亦少皥氏以五雉為五工正以利噐用(雉冇五種故曰)
(五雉)唐虞共工周官考工之官盖其職也秦有將作少府
掌治宮室漢景帝中元六年更名將作大匠後漢位次
河南尹中元二年省以謁者領之章帝建初元年復置
初以任隗爲之掌修作宗廟路寢宮室陵園木土之功
并樹桐梓之類列於道側(後漢志注曰古者列樹以表道續漢書曰李固字子堅遷)
(大匠常推賢貢士孔融以將作大匠遷少府)魏晉因之江左至宋齊皆有事
則置無事則省而梁改爲大匠卿陳因之後魏亦有之
北齊有將作寺其官曰大匠(兼領功曹主簿長史司馬等官屬)後周有
匠師中大夫掌城郭宮室之制又有司木中大夫掌木
工之政令隋與北齊同至開皇二十年改寺為監大匠
爲大監初加置副監煬帝改大監少監爲大匠少匠五
年又改爲大監少監十三年又改大令少令大唐復皆
為匠龍朔二年改將作爲繕工監(大匠少匠隨監名改)咸亨元年
復舊光宅元年改為營繕監神龍元年復舊大匠一人
(總判)少匠二人(通判初一人太極元年加置一人)天寶中改大匠為大監
少匠爲少監領左校右校甄官中校四署丞漢有二
人後漢一人魏晉因之東晉以後有事則置無事則省
梁又置一人陳因之後魏有之北齊四人後周曰匠師
中士隋二人大唐四人主簿晉置自後與丞同隋二
人大唐因之左右校署秦及漢初有左右前後中五
校令後唯置左右校令後漢因之掌左右工徒(後漢度尚自右)
(校令擢拜荆州刺史)魏併左校右校於材官晉左右校屬少府宋
以後並有左校令丞北齊亦有之隋左右校令丞屬將
作大唐因之左校署令丞二人(掌營構木作採材等事)右校署
令丞二人(掌營土作瓦泥并燒石灰厠溷等事)甄官署令丞一人後漢有
前後中甄官令屬將作晉有甄官署掌磚瓦之事宋齊
北齊隋悉有之大唐因之掌營磚石瓷瓦中校署令
秦漢有自後無大唐置令丞各一人掌舟車雜兵仗廐
牧東園主章令(漢有之武帝更名木工如淳曰章謂木材也舊將作大匠主材史名章曹)
(掾顔師古曰今所謂木鍾者盖聲之轉耳東園主章掌材以供東園匠東園匠官名主作陵内噐物屬少府)
大唐無
國子監(祭酒助教)(司業太學)(丞文主簿門國子博士書廣四律學)
(學)(筭學等博士)
孫卿在齊爲三老稱祭酒(胡廣曰凡官名祭酒皆一位之元長古者賓得主人饌則)
(老者一人舉酒以祭地故以祭酒為稱漢之侍中魏之散騎常侍功高者並為祭酒用其義也公府有祭酒亦)
(因其名)漢吴王濞年老不朝爲劉氏祭酒則祭酒之名久
矣(王莾以安車駟馬迎夏侯勝為講學祭酒勝推而不受)又漢置博士至東京凡
十四人而聰眀有威重者一人爲祭酒謂之博士祭酒
蓋本曰僕射中興轉為祭酒(昭帝增博士弟子員滿百人宣帝末增倍之元帝時)
(詔能通一經者皆復數年郡國置五經百石卒史成帝末增弟子員三千人平帝時王莾增元士之子得受業)
(如弟子勿以為員歲課甲科四十人爲郎中乙科二十人爲太子舍人丙科四十人補文學掌故後漢安帝薄)
(於藝文博士倚席不講學舍頽弊鞠為園蔬牧兒芻竪至於薪刈其下順帝感翟酺之言乃更脩黌宇几所搆)
(二百四十房千八百五十室試明經下第補弟子增甲乙之科員各十人餘郡國諸儒皆補郎舍人)魏因
之晉武帝咸寧四年初立國子學置國子祭酒一人(永嘉)
(中又置儒林祭酒以杜夷爲之)國子周之舊名周官有師氏之職即魏
國子祭酒(周禮師氏以三德三行教國子又有保氏而養國子以道教之六藝也)晉介幘
皂朝服進賢兩梁冠佩水蒼玉舊視侍中列曹尚書(劉毅)
(稽紹並為此官又袁瓌字山甫爲國子祭酒時屢經喪亂禮教陵遲瓌上疏求立學徒帝從之國學之興自瓌)
(始也又裴頠爲祭酒奏立太學起講堂築門刻石寫五經也)宋代不置學則助教唯
置一人而祭酒博士常置也眀帝太始六年以國學廢
初置總眀觀祭酒一人有玄儒文史四科科置學士各
十人齊高帝建元四年有司奏置國學祭酒准諸曹尚
書博士准中書郎助教准南臺御史選經學為先若其
人難備給事中以還明經者以本位領其後國諱廢學
永眀三年立學尚書令王儉領祭酒學既建乃省總眀
觀八年國子博士何胤單為祭酒疑所服陸澄等皆不
能據遂以玄服臨試月餘日博議定乃服朱衣齊梁號
爲國師(梁王承字安期為國子祭酒承祖儉父暕並居此職三代爲國師前代未有當時以為榮暕音)
(簡)陳後魏亦曰國子祭酒其初定中原先立太學置五
經博士北齊國子寺有祭酒一人隋開皇十三年國子
寺罷隸太常(凡國學諸官自漢以下並屬太常至隋始革之)又改寺爲學仁夀
元年罷國子學唯立太學一所省國子祭酒博士置太
學博士總知學事煬帝即位改國子學爲國子監依舊
置祭酒大唐因之(龍朔元年東都亦置)龍朔二年改爲司成館又
改祭酒爲大司成咸亨初復舊光宅元年改國子監爲
成均監神龍元年復舊領國子學(學生三百人)太學(學生五百人)
四門(學生五百人俊士八百人)律學(學生五十人)書學(學生三十人)算學(學生三十)
(人凡六學生徒二千二百一十人每學各置博士以總學事及有助教等員天寳九載又於國子監置廣文館)
(領學生爲進士業者置博士助教各一人品秩與太學同)置祭酒一人掌監學之政
皇太子受業則執經講說以儒學優重者爲之天寶九
載置廣文館學生進士國子司業煬帝大業三年於
國子監初置司業一人禮曰樂正司業父師司成因以
爲名大唐置二人副貳祭酒通判監事龍朔二年改爲
少司成咸亨初復舊凡祭酒司業皆儒重之官非其人
不居丞隋置三人大唐一人主簿北齊置隋一人
大唐因之國子博士班固云按六國時往往有博士
掌通古今(又曰博士秦官漢因之)漢博士多至數十人冠兩梁(文帝)
(時博士朝服玄端章甫冠)武帝建元五年初置五經博士宣帝成帝
之代五經家法稍增置博士一人博士選有三科高第
爲尚書次爲刺史其不通政事以久次補諸侯太傅於
時孔光爲博士數使錄冤獄行風俗以高第爲尚書(叔孫)
(通爲博士初制漢禮又賈誼年二十餘文帝召爲博士年最少每冇詔議下諸老生未能言誼盡爲對之人人)
(各如其意又元鼎中徐偃爲博士使行風俗偃矯制使膠東魯國鼔鑄鹽鐵還奏事張湯劾偃以矯制法至死)
(偃以春秋之義大夫出疆冇可以安社稷利萬人專之可也湯不能詘又公孫弘董仲舒朱雲匡衡疏廣韋賢)
(張禹並爲博士)後漢博士凡十四人(易施孟梁丘京氏尚書歐陽大小夏侯詩齊魯韓氏)
(禮大小戴春秋嚴顔各一博士華嶠漢書曰初欲立左氏傳博士范升以爲左氏淺末不宜立陳元聞之乃詣)
(闕上疏爭之更相辯對几十餘上帝卒立左氏學)掌以五經教子弟國有疑事
掌丞問對舊時從議郎爲博士其通叡異藝入平尚書
出部刺史諸侯守相久次轉諫議大夫中興高第爲侍
中小郡若都尉博士限年五十(其督郵板狀曰生事愛敬喪没如禮理易尚書)
(孝經論語兼崇載籍窮微闡奥師事某官經眀受謝見授門徒尚五十人以上正席謝坐三郡二人隱居樂道)
(不求聞逹身無金痍痼疾三十六屬不與妖惡交通王侯賞賜行應四科經任博士下言某官某甲保舉順帝)
(諱保故稱守)安帝以博士多非其人詔命三公將軍中二千
石舉博士各一人務得經明行高卓爾茂異是時羣僚
承風凡所旌賞綽有餘裕後旋復故遂用陵遲初平帝
元始四年改博士爲博士師後漢兼而存之並擇儒者
(桓榮魯恭戴憑等並爲博士)魏及西晉朝博士置十九人(魏樂祥字文載拜博)
(士於時太學初立有博士十餘人其學多偏不敢親教備員而已唯祥五經業並授)武帝咸寧四
年初立國子學置國子博士一人皆取履行精淳通明
典義若散騎常侍中書侍郎太子中庶子以上乃得召
試(元帝時荀崧上疏曰昔咸寧太康永嘉之中侍中常侍黃門通洽古今行爲世表者領國子博士)宋
齊諸博士皆皂朝服進賢兩梁冠佩水蒼玉梁國學有
博士二人天監四年置五經博士各一人(魏晉宋齊並不置五經博)
(士至此始置焉)舊國子學生限以貴賤武帝欲招來後進五館
生皆引寒門雋才不限人數陳因之後魏北齊並有之
(後魏崔逸爲國子博士每公事逸常被詔獨進博士特命自逸始也)隋仁夀元年省國子
博士大業三年復置一人大唐增置二人龍朔二年改
爲司成宣業咸亨初復舊諸州府亦有經學博士一人
助教晉咸寧四年初立國子學置助教十五人以教
生徒江左及宋並十人(宋制易尚書毛詩禮記周禮儀禮左𫝊公羊榖梁各爲一經論)
(語孝經爲一經合十經助教分掌)宋齊並同梁國子助教舊視南臺御
史品服與博士同陳因之後魏亦有北齊置十人隋置
四人大唐國子學助教三人諸府州縣各有助教員(府州)
(二人縣一人學生各有差)太學博士晉江左增置國子博士十六
人謂之太學博士品服同國子博士梁置太學博士八
人陳因之後魏亦然北齊國子寺有太學博士十人後
周置太學博士下大夫六人隋初置太學博士五人仁
壽元年罷國子唯立太學置博士五人大業三年减置
二人大唐因之助教後魏置北齊亦有之置二十人後
周曰太學助教上士隋又曰太學助教五人大業三年
减三人大唐因之廣文館博士一人助教一人並以
文士爲之大唐天寳九載置四門博士後魏書劉芳
表云太和二十年立四門博士於四門置學按禮記曰
天子設四學鄭玄注曰四郊之虞庠也今以其遼遠故
置於四門請移與太學同處從之北齊二十人隋五人
大唐三人助教北齊國子寺有二十人隋初則五人大
唐因之直講四人大唐初置無員數長安四年始定爲
四員大成二十人大唐置取貢舉及第人簡聰明者試
書日誦得一千言并日試策所習業等十條通七然後
補充仍散官祿俸賜會同直官例給武太后長安中省
而置直講定爲四員律學博士晉置屬廷尉衛覲奏
請律學博士轉相教授東晉以下因之梁曰胄子律博
士屬廷尉陳亦有律博士後魏北齊並有之隋大理寺
官屬有律博士八人大唐因之而置一人移屬國學助
教一人從九品上書學博士大唐置三人又置典學
二人(貞觀六年正月命整治御府古今工書鍾王等眞跡得千五百一十卷太宗嘗謂侍中魏徵曰虞世)
(南死後無人可與論書徵曰褚遂良下筆遒勁甚得王逸少體太宗即日召令侍讀嘗以金帛購求王羲之書)
(蹟天下爭賫古書詣闕以獻當時莫能辯其真僞遂良備論所出一無舛誤武太后神功元年謂鳳閣侍郎王)
(方慶曰卿家多書合有右軍遺跡對曰臣十代再從伯祖羲之書先有四十餘紙往貞觀十二年太宗購求先)
(並以進訖臣十一代祖導十代祖洽九代祖珣八代祖曇首七代祖僧綽六代祖仲寳五代祖騫高祖規曾祖)
(褒并九代三從伯祖晉中書令獻之以下二十八人書共十卷今進上太后御武成殿示羣臣仍令中書舍人)
(崔融爲寳章集以叙其事復賜方慶當時以為榮)算學博士二人典學二人
軍器監(丞)(主簿)(甲坊署)(弩坊署)
後周武帝四年初置軍噐監大唐武德初置軍噐監貞
觀元年罷軍噐大監置少監後省之以其地隸少府監
爲甲弩坊開元初復以其地置軍器使至三年以使爲
監更置少監一員丞二員主簿一員錄事一員及弩坊
等署十一年悉罷之復隸少府爲甲弩坊十六年移其
名於北都置軍器監(亦嘗以太原尹兼領)天寳六載復於舊所置
軍器監監一人領甲坊弩坊兩署丞主簿各一人大
唐置甲坊署令丞周禮考工記曰函人爲甲隋少府
有甲鎧署大唐改焉弩坊署令丞周禮司弓矢掌四
弩隋有弓弩署大唐改焉
都水使者(丞)(主簿)(舟檝署)(河渠署)
虞舜命益作虞以掌山澤周官有林衡川衡二官掌林
麓川澤之禁漢武帝元鼎二年初置水衡都尉(顔師古曰山林)
(之官曰衡掌諸池苑故稱水衡張晏曰主都水及林苑故曰水衡主諸官故曰都有卒徒武事故曰尉衡平也)
(主平其稅也)掌上林苑(漢趙充國以中郎為水衡都尉主船官也)蓋主上林離宮
燕休之處(王莾改曰予虞)後漢光武省之并其職於少府每立
秋貙劉之日輒暫置水衡都尉(貙劉將祭大獵之名貙勑俱反)事訖省
初秦漢又有都水長丞主陂池灌溉保守河渠自太常
少府及三輔等皆有其官漢武帝以都水官多乃置左
右使者以領之(劉向爲左都水使者是也又續漢百官志曰劉向領三輔都水)至漢哀
帝省使者官至東京凡都水皆罷之并置河隄謁者漢
之水衡都尉本主上林苑魏世主天下水軍舟船器械
晉武帝省水衡置都水臺有使者一人掌舟航及運部
而河隄爲都水官屬元康中復有水衡都尉(元康百官名及晉起)
(居注曰陳愼戴熊俱以都水使者領水衡都尉)懷帝永嘉六年胡賊入洛陽都
水使者奚濬先出督運得免江左省河隄(諸公贊曰陳勰字太和有)
(巧思爲都水使者洛陽記云千金隄勰所置)宋都水使者銅印墨綬進賢兩
梁冠與御史中丞同孝武帝初省都水臺罷都水使者
置水衡令孝建元年復置齊有都水臺使者一人梁初
與齊同天監七年改都水使者爲大舟卿位視中書郎
列卿之最末者主舟航河隄陳因之後魏初皆有水衡
都尉及河隄謁者都水使者官至永平二年都水臺依
舊置二使者北齊亦置二使者隋開皇二年廢都水臺
入司農十三年復置仁夀元年改臺爲監更名使者亦
爲監煬帝又改爲使者尋又爲監加置少監又改監及
少監並爲令領舟檝河渠二署大唐武德八年置都水
臺後復爲都水署置令隸將作貞觀中復爲都水監置
使者龍朔二年改都水使者爲司津監丞咸亨元年復
舊光宅元年改都水監爲水衡置都尉神龍元年復爲
都水監置使者二人分總其事不屬將作領舟檝河渠
二署丞漢有水衡丞五人亦有都水丞後漢晉初都
水使者有參軍二人蓋亦丞之職任宋因之梁大舟卿
有丞陳因之後魏北齊又曰參軍隋曰都水丞大唐二
人主簿晉水衡都尉有之爲左右前後中五水衡令
悉皆有之梁大舟卿亦有之至隋又置大唐因之舟
檝署令漢主爵中尉屬官有都船令丞水衡都尉有檝
櫂令丞晉曰船曹吏齊曰官船典軍後周曰舟中士隋
爲舟檝署令丞大唐因之令丞各一人河渠署隋煬
帝置令丞各一人大唐因之
通典卷二十七
