通典卷一百七
唐京兆杜佑君卿纂
禮六十七開元禮纂類二序例中
大駕鹵簿
導駕先萬年縣令次京兆牧次太常卿次司徒次御史
大夫次兵部尚書(自縣令以下並正道威儀各乘輅其鹵簿各依本品給之)次清遊
隊白澤旗二(分左右各二人執二人引二人夹也)金吾折衝二人(各領四十騎戎)
(服分左右)次金吾大將軍二人分左右(各二人執䂍矟騎從自龍旗以前檢校)
次金吾果毅二人(領虞候佽飛四十人騎夹道單行分左右引到黃麾仗也)次外鐵
甲佽飛二十四騎(並行分左右廂各六重引到步甲隊)次朱雀旗一騎執
(二騎引二騎夹)金吾折衝都尉一人(領四十人執横刀矟弩弓箭騎從也)次龍旗
十二(各一騎執並戎服被大袍横行正道每一旗前二人騎為二重引前每旗後亦二人護後副竿二分)
(左右又金吾果毅二人騎領也)次指南車次記里鼓車次白鷺車次鸞
旗車次辟惡車次皮軒車(並駕四馬駕士各十四人匠一人)次引駕十
二重(重二人並行正道騎帶横刀白皮軒車後均布至細仗前一重弓箭相間金吾果毅一人檢校)次
鼓吹令二人次棡鼓十二面金鉦十二面次大鼓百二
十面次長鳴百二十具次鐃鼓十二面歌簫笳各二十
四次大横吹百二十具節鼓二面笛簫篳篥笳桃皮篳
篥各二十四次棡鼓十二面金鉦十二面次小鼓百二
十面次中鳴百二十具次羽葆鼓十二面歌簫笳各二
十四(自前棡鼔以下工人皆自副並騎分左右横行每鼓皆二人夹每隊皆有主帥五人以上統領)次
殿中侍御史二人次黃麾一人執(二人騎夹)次太史令一人
次相風轝(轝士八人)次棡鼓金鉦各一司辰一人典事一人
刻漏生四人分左右次行漏輿正道(匠一人轝士四十人)次鈒戟
前隊左右武衛果毅各一人騎(騎分左右)次五色繡幡一次
金節十二次䍐罼各一(左䍐右罼)次朱雀幡一次左青龍幢
右白虎幢各一次導盖一又次稱長一次鈒戟(各百四十四人)
(分左右也)次左右衛將軍各一次御馬二十四疋(分左右也)次尚
乘奉御二人(分左右也)次左青龍旗右白虎旗各一左右衛
果毅各一人(各領二十五人騎分左右)次通事舍人八人(騎分左右)次侍
御史二人次御史中丞二人次御史二人次拾遺二人
次補闕二人(並騎分左右)次起居郎一人(在左)次起居舍人一
人(在右)次諫議大夫二人(在左)次給事中二人(在右)次黃門侍
郎二人(在左)次中書侍郎二人(在右)次左散騎常侍二人(在左)
次右散騎常侍二人(在右)次侍中二人(在左)次中書令二人
(在右自通事舍人以下一人皆步從之)次香蹬一次左右衛將軍各一人
(分左右)次班劒儀刀(左右廂各十二行也)次左右衛郎將各一人(領散)
(手羽衛三十人横刀騎在副仗矟翊衛内也)次左右驍衛郎將各一人(各領翊衛)
(二十八人甲騎其装執副仗矟在散手外均布曲折至後門)次左右衛供奉中郎將
四人(領雜勲翊衛四十八人帶横刀騎分左右在三衛仗内也)次玉輅(青質玉飾駕青駵大祭祀)
(納后則乘之太僕卿御駕士四十一人千牛將軍一人陪乘)次左右衛大將軍各一
人(夾玉輅)次千牛將軍一人次中郎將二人(分左右)次千牛
備身(分左右騎在玉輅後)次御馬二疋次左右監門校尉各一人
(在後門内檢校)次牙門(二人執四人夹)次左右監門校尉各十二人騎
(監當後門十二行仗頭各一人)次左右驍衛翊衛各三隊(每隊三十五人并帶矟弩)
(箭横刀相間前第一隊各大將軍領統鳳旗第二隊各將軍一人領執飛黃旗第三隊各郎將一人領執吉利)
(旗也)次左右衛夹轂廂各六隊(隊三十人每隊各折衝一人果毅一人檢校也)次
大繖二(在牙門後)次孔雀扇各四(分左右也)次腰轝一次小團扇
四次方扇十二花盖二次大輦一尚輦奉御二人殿中
少監一人(騎從)次諸司侍奉官二人(分左右)次御馬二十四
疋(分左右)次尚乘直長二人(分左右)次大繖二孔雀扇八夹
繖次小扇十二次朱畫團扇十二次花盖次俾倪十二
次元武幢一次絳麾二次細矟十二次後黃麾一次殿
中侍御史二人(騎分左右)次大角百二十具金吾果毅一人
(領横行十重也)次後部鼓吹羽葆鼓十二面工人十二歌簫笳
各工人二十四次鐃鼓十二面工人各十二歌簫笳各
工人二十四次小横吹百二十具工人百二十笛簫篳
篥笳桃皮篳篥各工人二十四次方輦(主輦二百人也)次小輦
一(主輦六十人也)次小轝一(奉轝十二人)次尚輦直長二人(分左右)次
左右武衛五牛旗轝五(黃牛旗處内赤青左右各八人執左右威衛隊正各一人檢校)
次乘黃令一人丞二人(騎分左右檢校玉輅等)次金輅(赤質以金飾駕赤駵)
(六鄉射還飲至則乘之)次象輅(黃質以象飾駕黃駵六行道則供之)次革輅(白質以革飾駕)
(白駱六巡狩臨兵事則乘之各駕士三十二人)次五副輅(各駕四馬駕士各二十八人)次耕
根車(青質盖三重駕六馬耕籍則乘之駕士三十二人)次安車(金飾駕四馬臨幸則乘之)次
四望車(金飾駕四馬拜陵臨弔則乘之駕士各二十四人)次羊車(駕果下馬一小吏十四人)
次屬車十二駕牛(駕士各八人)次門下中書省祕書省殿中
監等局官各一人(並騎分左右)次黃鉞車(駕二馬駕士十二人)次豹尾
車(駕二馬駕士十二人)次左右威衛折衝都尉各一人(領掩後二百人各執)
(大戟刀楯弓箭及弩各五十人為一行並横行)次左右領軍將軍各一人(各二人執)
(䂍矟步從)次前後左右廂步甲隊四十八隊(前後各二十四隊並鍪鎧弓刀)
(楯五色相間隊引各三十人)次左右廂黃麾仗(廂各十二部部各十二行並執弓刀戟楯)
(及孔雀氅鵝毛氅鷄毛氅等行引十人)左右領軍黃麾仗(首尾廂各五色繡幡二十口十)
(口引前十口掩後)廂各獨揭鼓十二重(重二人在黃麾仗外)次左右衛將
軍各一人驍衛武衛威衛領軍衛各大將軍一人(檢校黃麾)
(仗)次殳仗左右廂各十八人(廂别二百十五人執殳二百十五人執义每殳一义)
(一相間)次諸衛馬隊(左右廂各二十四隊從十二旗隊别主帥以下四十人每隊皆折衝果毅)
(一人檢校前第一隊辟邪旗第二隊應龍旗第三隊玉馬旗第四隊三角獸旗第五隊黃龍負圖旗第六隊黃)
(鹿旗第七隊飛麟旗第八隊駃騠旗第九隊鸞旗第十隊鳳旗第十一隊飛黃旗第十二隊麟旗第十三隊角)
(端旗第十四隊赤熊旗次後第十五隊兕旗第十六隊太平旗第十七隊犀牛旗第十八隊鵕䴊旗第十九隊)
(騼䮷旗第二十隊騶牙旗第二十一隊蒼烏旗第二十二隊白狼旗第二十三隊龍馬旗第二十四隊金牛旗)
次玄武隊(玄武旗一人執二人引二人夹)金吾折衝一人(領五十騎分執矟弩)次
玄武隊前大戟隊後當正道執殳仗行内置牙門一(二人)
(執四人夹騎分左右)次牙門左右廂各開五門(門二人執四人夹並騎分左右第一)
(門在左右威衛黑質步甲隊後白質步甲隊前第二門在左右衛步甲隊後左右領軍黃麾仗前第三門在左)
(右麾仗後左右驍衛黃麾仗前第四門在左右領軍衛黃麾仗後左右衛步甲隊前第五門在左右武衛白質)
(步甲隊後黑質步甲隊前右自清遊以下諸衛將軍並平巾幘紫裲襠大口袴錦螣蛇金隐起帶弓箭横刀中)
(郎將折衝果毅皆平巾幘緋裲襠大口袴錦螣蛇銀梁金隐起横刀弓箭佽飛執旗人引駕三行並武弁緋裲)
(襠大口袴供奉並武弁朱衣各一人步從餘文武官及導駕官並朱衣冠履依本品服其工人駕官並絳衣平)
(巾幘餘並戎服准式)若法駕減大駕太常卿司徒兵部尚書白鷺
車辟惡車大輦五副輅安車四望車屬車減四其清遊
隊持鈒隊玄武隊皆四分減一諸隊鼓吹三分減一餘
同大駕縣令以後御史大夫以前威儀亦三分減一小
駕又減法駕御史大夫指南車記里鼓車鸞旗車皮軒
車象輅革輅木輅耕根車羊車黃鉞車豹尾車屬車小
輦小轝諸隊仗及鼓吹各減大駕半餘同法駕縣令州
牧威儀減半其新製苣文旗雲旗刃旗肆神幢長夀幢
及左右千牛將軍衣瑞牛文左右衛瑞馬文左右驍衛
大蟲文左右武衛瑞鷹文左右威衛豹文左右領軍白
澤文左右金吾辟邪文左右監門獅子文並繡為袍文
將軍中郎將皆同並冬正大會通服之
皇太后皇后鹵簿
清遊隊旗(一人執二人引二人夹領三十人並帶横刀執矟弩弓箭而行)次虞候佽飛
二十八人(夹道單行)次内僕令(一人在左)内僕丞(一人在右)次黃麾一
人執次左右廂黃麾仗(廂各三行行列百人)左右領軍衛(各領五色繡幡)
(六口)次内謁者監四人給事二人内常侍二人内侍一人
(並騎分左右)次内給使(百二十人分左右)單行後進宫人車次偏扇
團扇方扇(各二十四分左右宫人執)次香蹬一(内給使四人舁)次重翟車(青質)
(金飾駕四馬受册從祀享廟則乘之駕士二十四人)次行障六具(分左右宫人執)次坐障
三具(分左右宫人執)次内寺伯二人(領寺人六人騎分左右夹重翟車)次腰轝
一執者八人次團扇二次大繖四次孔雀扇八(分左右)次
錦花盖二次小扇朱畫團扇(各十二並横行)次錦曲盖二十次
錦六柱八扇(分左右自腰轝已下並内給使執)次宫人車次後黃麾一
次供奉宫人在黃麾後次厭翟車(朱質金飾駕赤騮四親蠶採桑則乘之)
次翟車(黃質金飾駕赤騮四寕於家則乘之)次安車(赤質金飾駕赤騮四臨幸及弔則乘之駕)
(士各二十四人)次四望車(朱質駕牛拜陵臨弔則乘之)次金根車(朱質駕牛常行則乘)
(之駕士各十二人)次左右廂各牙門二(門二人執四人夹)次左右領軍
衛(廂各百五十人執殳盡鹵簿曲折陪俊門左右折衝一人以領鹵簿後所開牙門並在殳仗行内)前
後部鼓吹金鉦棡鼓大鼓小鼓長鳴中鳴鐃吹葆鼓横
吹節鼓御馬並減大駕之半
皇太子鹵簿
家令次率更令(並乘軺車)次太保次太傅次太師(自家令已下並正道)
(威儀鹵簿各依本品三師各乘軺)次清遊隊旗(一人執一人引二人夹領三十騎)次左
右清道率府率各一人次外清道直簿二十四人(騎分左右)
(夹道單行)次龍旗六各一人騎執(每一旗前二人騎為二重引前每旗後亦二人重騎)
(護後)次細引六重(重二人並行正道)次率更丞一人棡鼓金鉦各
二面(左鼓右鉦)次大鼓三十六面(騎横行正道)次長鳴三十六具
(騎横行正道)次鐃吹一部(鐃鼓二面各一騎執二人騎夹)簫笳各六(騎並横行)次
棡鼓金鉦各二面一騎執(左鼓右鉦)次小鼓三十六面次中
鳴三十六具(並騎横行正道)次䩥馬十疋(分左右二人執)次廐牧令一
人(在左)丞二人(在右)次左右翊府郎將各一人(騎領班劒)次左右
衛翊衛二十四人(騎執班劒)次通事舍人四人(騎分左右)次司直
二人(騎分左右)次文學四人(騎分左右)次洗馬二人(騎分左右)次司議
郎二人(騎分左右)次太子舍人二人(騎分左右)次中允二人(騎分左右)
次中舍人二(騎分左右)次左右諭德二人(騎分左右)次左右庶子
四人(騎分左右)次左右副率各一人親勲翊衛廂各中郎將
一人並領儀刀六行(第一行親衛二十三人第二行親衛二十五人第三行勲衛二十七)
(人第四行勲衛二十九人第五行翊衛三十一人第六行翊衛三十三人皆曲折騎陪後行)次三衛
十八人(騎分左右)郎將二人(騎分左右在六儀刀仗内夹輅)次金輅(赤質金飾駕四)
(馬從祀享廟正冬大朝納妃則供之)僕一人馭左右率一人執儀刀陪乘
駕士二十二人次左右衛率各一人夾輅次左右率各
一人副率各一人騎(領細刀弓箭)次千牛騎執細刀弓箭次
左右監門府直長各六人監後門次左右衛率府(廂各翊衛)
(二隊並騎在執儀刀行外前後過三衛仗)厭角隊各三十六騎(分執旗弓箭矟弩各郎將)
(一人領)次繖二扇四次腰轝一團扇二小方扇八次内直
郎二人(檢校腰轝)次䩥馬十疋分左右次典乘二人分左右
次朱漆團扇六紫曲盖六次諸司供奉官人次大角三
十六具(横行六重)次鐃吹一部(鼓二面簫笳各六並騎横行)次横吹一部
(横吹十具節鼓一面笛簫篳篥笳各五並騎横行)次令宫師二人次副輅駕四
馬(駕士二十二人)次軺車(金飾駕一馬五日常朝及朝饗宫臣出入行道則乘之駕士十四人)次
四望車(金飾駕一面臨弔則乘之駕士十人)次左右廂步隊十六隊(隊别三十)
(人果毅一人皆執弓箭刀矟弩相間)次左右司禦率各一人(檢校步隊)次儀仗
左右廂各六色(色九行行六人皆執戟弓箭鋋刀楯儀鍠五色幡油戟相間)廂各獨
揭鼓六重(重二人皆儀仗外)次左右廂各百五十人執殳(並分前後)
(在步隊儀仗外馬隊内前接六旗後盡鹵簿廂各果毅一人主帥七人騎領分前後)次左右廂馬
隊廂各十隊(隊引主帥以下三十一人並戎服帶横刀弓箭弩矟隊引旗一果毅一人領之)次
後拒隊旗一領三十騎果毅一人領前當正道殳仗内
開牙門次左右廂各開牙門三(前第一門左右司禦率府步隊後左右率府步)
(隊前開第二門左右衛率府步隊後左右司禦率府儀仗前開第三門左右司禦率府儀仗後左右率府步隊)
(前每門皆二人執四人夹左右監門副率各二十人直長二人騎来去檢校也)次左右清道率
府副率二人(仗内檢校并紏察非違率應得䂍矟從者並不得將入儀仗内)次少師次
少傅次少保(隊仗引盡則次三少正道乘輅威儀各依本品文武官以次陪從若常行及常朝去)
(諸馬隊鼓吹金輅四望車家令率更詹事太保太師少保少師其隊仗三分減一清道儀刀䩥馬各減半乘輅)
(車餘同大仗其二傅皆乘犢車依式導從不得過十人太傅加清道二人導引其鹵簿内導從官三師三少若)
(有事故及無其人則闕之總不湏攝餘若有事故及無其人即别遣人攝行若皇太子在學太傅少傅導從如)
(式)
皇太子妃鹵簿
清道率府校尉六人(騎分左右為三重引帶弓箭横刀)次青衣十人(分左)
(右)次導客舍人四人(分左右引道)次内給使六人(朱衣分左右後盡内)
(人車)次偏扇團扇方扇各十八(各分左右宫人執並間綵衣)次行障四
具(分左右夹車宫人執)次坐障二具(夹車宫人執)次典内二人(騎分左右)次
厭翟車(駕三馬駕士十四人)次閤師二人(領内給使十八人分左右)次六柱二
扇(内給使執)次供奉内人乘犢車次繖一(正道行)雉尾扇二團
扇四曲盖二(並分左右各内給使執)次戟九十(分左右在内給使單行前與青衣齊)
(後盡内人車)
親王鹵簿
清道六人為三重次幰弩一次青衣十二人(分左右)次車
輻十二人(分左右)次戟九十(分左右)次絳引幡六次内給使
左右廂各三行(行四十人各執刀楯弓箭及矟並戎服)次棡鼓金鉦各一
面(一騎執二人騎夹)次大鼓十八面(騎横行正道)次長鳴十八具(騎横)
(行正道)次小鼓十面中鳴十具(分左右單行中鳴在小鼓外)節一夾矟
二次告止幡四次傳教幡四次信幡八次儀鋋二次儀
鍠六次油戟十八次儀矟十次細矟十次儀刀十八次
䩥馬八次府佐六人(騎分左右)次象輅一(駕四馬駕士十八人)次繖一
扇一次朱漆團扇四曲盖二次麾幢各一次大角八騎
(二重横行正道)次鐃吹一部(鐃吹一面簫笳各四騎横行)次横吹一部(横吹六騎)
(節鼓一騎二人夹騎笛簫篳篥笳各四騎横行正道)
羣官鹵簿
一品清道四人(為二重四品已上並二人)幰弩一騎青衣十人車輻
十人(三品八人自下遞減二人)戟九十(二品七十三品六十四品五十)絳引幡六(二品)
(已下闕之)刀楯弓箭矟各八十(二品六十三品五十四品四十)棡鼓金鉦各
一大鼓十六(二品十四三品十四品八)長鳴十六(四品已下闕之)節一夾矟
二告止幡二傳教幡二信幡六(其信幡二品三品四品二餘同一品)䩥馬
六(二品三品四疋四品二疋)儀刀十六(二品十四自下遞減二其一品府佐四人夹行)革輅
一(四品木輅並駕四馬駕士十六人自下品别減二人)繖一朱漆團扇四(三品至四品各)
(三)曲盖二(二品已下一)僚佐本服陪從麾幡各大角八(角自二品)
(至四品各減二)鐃吹一部鐃簫笳各四(一品二品三四品各一)横吹一部
横吹六(二品三品四四品一)節鼓一(二品已下並闕)笛簫篳篥笳各四(四品)
(已下各一)
右應給鹵簿者職事四品已上散官二品已上爵郡王
已上及二王後依品給國公准三品給官爵兩應給者
從高給若京官職事五品身婚葬并尚公主娶縣主及
職事官三品以上有公爵者嫡子婚並准四品給凡自
王公已下在京拜官初上正冬朝會及婚葬則給之(婚及)
(拜官初上正冬朝會去矟弓箭刀楯大小鼓横吹大角長鳴中鳴也)凡應導駕及都督刺
史奉辭至任上日皆依品給(奉辭去矟弓箭刀楯金鉦棡鼓大小鼓横吹大角長)
(鳴中鳴)
内命婦四妃九嬪婕妤美人才人鹵簿(太子良娣已下同)
清道二人青衣二人(青衣九嬪四人餘並二人)偏扇團扇方扇各十
六(九嬪十四餘並十)行障三具(九嬪已下二具)坐障二具(九嬪已下一具並婦人執)
厭翟車(九嬪翟車婕妤已下安車並駕二馬馭人十九嬪已下八)内給使十六人(九嬪)
(十四餘並十人)從車六乘(九嬪四餘並三乘)繖一大扇二(九嬪已下無大扇)團
扇二内給使執戟六十(九嬪四十餘並二十)
外命婦鹵簿
一品清道二人青衣六人(二品青衣四人三品四品二人)偏扇團扇方
扇各十六(二品十四三品四品八)行障三具(二品三品二具四品一具)坐障二
具(已下並一具)厭翟車(從人十六夹車駕一馬馭人八非公主王妃並乘白銅飾犢車駕牛馭人)
(四二品從人十四已下各減二)從車六乘(二品三品四乘四品二乘)繖一大扇一(二品)
(已下無大扇)團扇二戟六十(二品四十三品二十四品無戟)
通典卷一百七
