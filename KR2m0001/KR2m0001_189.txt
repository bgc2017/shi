通典卷一百八十四
唐京兆杜佑君卿纂
州郡十四
古南越(今置郡府七十一計縣二百九十四)
南海(廣)十二縣(南海清番禺懷增城湞浛洭永東莞遠集陽固)
(化蒙)(寶安)(四會)
始興(韶)六縣(始興昌曲江樂)(仁化)(湞昌)(翁源)
義寧(岡)二縣(新會)(義寧)
海豐(循)六縣(歸善鄉海豐雷)(興寧)(博羅)(河源)
恩平(恩)三縣(恩平)(陽江)(杜陵)
南陵(春)二縣(陽春)(羅水)
臨賀(賀)六縣(臨賀陽桂嶺封)(馮乘)(蕩山)(富川)
高要(端)二縣(高要)(平興)
感義(藤)三縣(鐔津)(感義)(安昌)
晉康(康)四縣(端溪)(晉康)(悦城)(都城)
臨封(封)二縣(封川)(開建)
開陽(瀧)五縣(瀧水)(開陽)(建水)(永寧)(正義)
高涼(高)三縣(良德)(電白)(保定)
連城(義)三縣(岑溪)(永業)(連城)
新興(新)三縣(新興)(永順)(索盧)
銅陵(勤)二縣(富林)(銅陵)
懷德(竇)四縣(信義)(懷德)(潭峩)(特亮)
始安(桂)十縣(臨桂永豐)(靈川永福)(陽朔理定)(荔浦全義)(建陵純化)
平樂(昭)三縣(平樂)(永平)(恭城)
蒙山(蒙)三縣(立山)(純義)(東區)
開江(富)三縣(龍平)(開江)(思勤)
蒼梧(梧)三縣(蒼梧)(戎城)(孟陵)
潯江(潯)三縣(桂平)(宣化)(大賓)
臨江(龔)六縣(平南風武林寧)(隋建)(大同)(陽川)
鬱林(鬱林)五縣(石南)(鬱林)(興業)(興德)(潭栗)
平琴(平琴)四縣(容山)(懷義)(福陽)(古符)
安城(賓)三縣(嶺方)(瑯琊)(保城)
賀水(澄)四縣(上林)(止戈)(無虞)(賀水)
常林(繡)三縣(常林)(阿林)(羅繡)
象郡(象)三縣(武化)(陽壽)(武仙)
龍城(柳)五縣(馬平)(龍城)(洛封)(洛容)(象)
融水(融)三縣(融水)(黃水)(武陵)
朗寧(邕)七縣(宣化陵朗寧興思龍封晉)(如和)(武緣)
懷澤(貴)四縣(鬱平)(懷澤)(義山)(潮水)
寧仁(黨)四縣(善勞)(撫安)(善文)(寧仁)
寧浦(横)三縣(寧浦)(淳風)(樂山)
横山(田)五縣(都救)(惠佳)(武龍)(横山)(如賴)
修德(嚴)三縣(来賓)(修德)(歸化)
龍池(山)二縣(龍池)(盆山)
永定(巒)三縣(永定)(武羅)(靈竹)
招義(羅)五縣(石城)(吳川)(南河)(招義)(零綠)
南潘(潘)三縣(茂名)(南巴)(潘水)
普寧(容)六縣(北流道普寧欣)(陵城)(渭龍)(羅竇)
陵水(辯)三縣(石龍)(陵羅)(龍化)
南昌(白)五縣(博白)(建寧)(周羅)(龍豪)(南昌)
定川(牢)三縣(南流)(定川)(宕川)
寧越(欽)五縣(欽江)(靈山)(遵化)(内亭)(保京)
安南(安南)七縣(宋平平朱鳶道龍編武平)(太平)(交趾)
武峩(武峩)五縣(如馬)(武勞)(武緣)(梁山)(武峩)
龍水(粤)四縣(龍水)(崖山)(東璽)(天河)
忻城(芝)一縣(忻城)
九真(愛)六縣(九真寧安順軍)(崇平)(日南)(無編)
福禄(福禄)二縣(柔遠)(唐林)
文陽(長)四縣(銅蔡)(長山)(其常)(文陽)
日南(驩)四縣(九德)(越裳)(懷驩)(浦陽)
承化(峯)五縣(嘉寧)(承化)(新昌)(嵩山)(珠綠)
玉山(陸)三縣(烏雷)(寧海)(華清)
合浦(廉)四縣(合浦)(封山)(蔡龍)(大廉)
安樂(巖)四縣(常樂)(思封)(高城)(石巖)
海康(雷)三縣(海康)(遂溪)(徐聞)
温水(禺)四縣(峩石)(温水)(陸川)(扶桑)
湯泉(湯)三縣(湯泉)(綠水)(羅韶)
臨潭(瀼)四縣(臨江)(波零)(鵠山)(弘遠)
扶南(籠)七縣(武勒觀武禮江羅龍武武)(扶南)(龍賴)
正平(環)八縣(正平名福零良龍源都饒勉武歌蒙)(思恩)
樂古(古)三縣(樂古)(古書)(樂興)
珠崖(崖)四縣(舍城)(澄邁)(文昌)(臨高)
昌化(儋)五縣(義倫)(昌化)(感恩)(洛陽)(富羅)
延德(振)五縣(寧遠)(延德)(吉陽)(臨川)(落屯)
瓊山(瓊)五縣(瓊山)(曾口)(容瓊)(樂會)(顏羅)
萬安(萬安)四縣(萬安)(陵水)(富雲)(博遼)
古南越
自嶺而南當唐虞三代為蠻夷之國是百越之地亦謂
之南越(或云南越之君亦夏禹之後按甌越閩越禹後少康之庶子所封之地即南越非其種也故輿)
(地志云東南有二越其義詳矣或曰自交趾至於會稽七八千里百越雜處各有種姓故不得盡云少康之後)
古謂之雕題(謂雕題刻其額也禮記王制曰南方曰雕題)非禹貢九州之域
又非周禮職方之限(晉書隋書竝謂交廣之地為禹貢揚州之域今稽其封略考其鎮藪)
(則禹貢職方皆不及此故列於九州之外)在天文牽牛婺女則越之分野(謂漢)
(之蒼梧鬱林合浦交趾九真南海日南皆其分也今南海義寧海豐恩平南陵招義臨賀高要潯江感義臨江)
(扶南晉康臨封開陽高凉始安之南境平樂蒙山正平開江連城鬱林平琴安城賀水常林象郡龍城融水朗)
(寧南潘懷澤寧仁新興普寧陵水南昌寧越定川寧浦横山修德龍池安南武峩龍水忻城九真福禄文陽日)
(南承化銅陵永定玉山合浦安樂海康蒼梧懷德臨潭樂古温水湯泉等郡是也)兼得楚之交
(漢零陵桂陽今始安之北境及始興皆宜屬楚)秦始皇略定揚越謫戍五方南
守五嶺(自北徂南入越之道必由嶺嶠時有五處塞上嶺一也今南康郡大庾嶺是騎田嶺二也今桂)
(陽郡臘嶺是都龐嶺三也今江華郡永明嶺是甿渚嶺四也亦江華界白芒嶺是越城嶺五也今始安郡北零)
(陵郡南臨源嶺是西自衡山之南東窮於海一山之限也)後遣任囂攻取陸梁之地
遂平南越置郡此為南海(今南海始興義寧海豐恩平南陵臨賀高要感義晉康臨)
(封開陽高凉連城新興銅陵懷德等郡是)桂林(今始安平樂蒙山開江潯江蒼梧臨江鬱林平琴安城賀)
(水常林象郡龍城融水朗寧懷澤寧浦横山修德龍池永定等郡是也)象(今招義南潘普寧陵水南昌定)
(川寧越安南武峩龍水忻城九真福禄文陽日南承化玉山合浦安樂海康温水湯泉等郡是)置南海
尉以典之所謂東南一尉者也(任囂病且死召趙佗謂曰番禺負山險阻南北)
(東西數千里可以為國遂以趙佗為南海尉)秦末趙佗遂王其地漢因封之
佗後數代其相呂嘉反武帝使伏波將軍路博德討平
之(分秦南海桂林象郡置蒼梧鬱林合浦日南九真交趾并舊九郡是)元封初又遣軍自
合浦徐聞入南海至大洲方千里略得之(置儋耳珠崖二郡至元帝)
(時以其數反罷棄之)後兼置交趾刺史(領七郡)其餘土宇自漢以後
歴代開拓(今臨潭扶南正平樂古珠崖昌化延德瓊山萬安等郡是)後漢建武中交
趾女子徵側妹徵貳反於是九真日南合浦蠻俚皆應
之自立為交趾帝使馬援平定交部始調立城郭置井
邑至獻帝乃立為交州(領郡七時張津為交趾刺史士爕為交趾太守共上表請立為)
(州置牧初理龍編縣即今安南府是也乃置交州牧徙理蒼梧廣信縣即今郡蒼梧縣也建安十六年又徙理)
(南海番禺縣即今郡縣也尋又移理龍編)其邊州詔使持節給鼓吹以重威
鎮加九錫六佾之舞漢末其地並屬吳仍分為廣州(領郡)
(三理番禺)後蜀以建寧太守遥領交州晉平蜀亦然及平吳
仍舊交廣二州(並因前代交領郡七廣領郡六)宋分為廣州(領郡十七理番禺)
交州(領郡五理龍編)越州(領郡三理臨漳今合浦郡)齊並因之(廣州領郡二十三交州領)
(郡九越州領郡十二)梁陳以来廢置混雜不能悉舉大唐分為十
五部此為嶺南道(所領郡盡得古南越之地並如其目不復重出也)
南海郡(東至海豐郡四百里南至恩平郡五百里西至高要郡二百四十里北至始興郡八百里東南)
(到恩平郡四百里西南到高要郡界二百三十里西北到連山郡九百里東北到海豐郡界三百五十里)
(去西京五千四百四十七里去東京四千九百里戶五萬八千八百四十口二十萬一千五百)
廣州(今理南海番禺二縣)秦置南海郡二漢因之兼置交州(領郡七後)
(漢州理於此)吳因之分置廣州(領郡三理於此)孫休以交州土壤太
遠乃徙交州治龍編分交州置廣州(領郡十理於此)晉宋齊皆
因之(晉領郡六宋領郡十七齊領郡三十三皆理於此也)梁陳並置都督府隋平
陳置總管府後又置番州煬帝初復置南海郡大唐改
為廣州或為南海郡領縣十二南海(有玉山菖蒲澗天井門俗云越)
(王井也石門水一名貪泉即吳隐之所酌賦詩處)番禺(秦漢舊縣有禺山尉佗葬於此)增城(漢番)
(禺縣地吳置東莞郡於此有增江)浛洭(漢舊縣也浛音含洭音匡)東莞清遠(漢中宿縣)
(地縣北隕山尉佗於此山上立萬人城湞陽硤在縣南)懷集(漢四會縣地)湞陽(漢舊縣湞音貞)
永固化蒙寶安四會(漢舊縣宋置綏遠郡於此)
始興郡(東至南康郡界七百里南至南海郡八百里西至桂陽郡五百里北至仁化縣三百二十里重)
(山無路東南到南海郡界七百里西南到桂陽郡獅子岡界四百二十里西北到南陵郡界二百二十里)
(東北到仁化縣三百二十里去西京四千九百三十二里去東京四千二百四十二里戶二萬四千二百)
(口一十六萬八千七十)
韶州(今理曲江縣)春秋戰國時皆屬楚地秦屬南海郡二漢
屬桂陽郡吳分置始興郡晉因之宋改為廣興郡齊又
為始興郡隋平陳廢始興郡併其地屬南海郡大唐置
韶州或為始興郡領縣六始興(梁置安遠縣)曲江(有玉山漢舊縣)
仁化湞昌翁源(陳清遠縣)樂昌
義寧郡(東無路南至至里北)(里西至南到里東)
(里東里西南到北到)(里里西北到千三百去西京六)
(五里去東京五十口數無里戶五千六百)
岡州(今理新會縣)秦二漢並屬南海郡地東晉末分置新會
郡宋齊梁陳並因之隋平陳郡廢置封州後又改為亢
州後又改為岡州煬帝初州廢并入南海郡大唐復為
岡州或為義寧郡領縣二新會(有桂山山出翡翠孔雀玄猿)義寧
(漢番禺縣地宋置)
海豐郡(東至潮陽郡五百一十七里南至南海郡四百里西至南海郡增城縣界里北至南)
(康郡隔山嶺一千六百五十里東南到潮陽郡界八百里西南到里西北到南海郡增城)
(縣界百五十七里東北到千八百里戶九千里去西京五千六百里去東京四五百二)
(十口數無)
循州(今理歸善縣)秦二漢南海郡地晉亦然宋屬南海東莞
永平三郡地齊因之隋平陳置循州煬帝初州廢置龍
川郡大唐復為循州或為海豐郡領縣六歸善(秦漢龍川)
(縣地有羅浮二山)海豐(漢舊縣)興寧(漢龍川縣地)博羅(漢舊縣)河源雷
鄉
恩平郡(東至西至)(里南至里北至)(里)
(里東南到西北到)(里東北里西南到到)(里去西里京)
(六千五百里去東京五千六百里戶九千口數無)
恩州(今理恩平縣)秦屬南海郡二漢為合浦郡地大唐貞觀
中置恩州或為恩平郡領縣三恩平陽江杜陵
南陵郡(東至南海郡六百四十二里南至恩平郡九十三里西至高凉郡三百三十里北至銅陵郡百)
(二十三里東南到恩平郡百三十里西南到高凉郡三百三十里西北到開陽郡界里東北到)
(新興郡二百六里去西京五千六百四十里去東京五千四百五十里戶七百四十口二千八百)
春州(今理陽春縣)秦屬南海郡二漢屬合浦郡地隋屬高凉
郡大唐武德四年平蕭銑置春州或為南陵郡領縣二
陽春(漢高凉縣地)羅水(天寶後置)
臨賀郡(東至連山郡二百六十里南至臨封郡三百六十六里西至蒼梧郡山嶺重疊不知里數北至)
(江華郡四百里東南到南海郡八百七十六里西南到蒼梧郡四百二十二里西北到開江郡三百二十)
(里東北到零陵郡山嶺無里數去西京里去東京里戶)
(口數無)
賀州(今理臨賀縣)秦屬南海郡二漢屬蒼梧郡吳分置臨賀
郡晉因之宋文帝改為臨慶郡齊復為臨賀郡陳因之
隋平陳置賀州(因賀水為名)煬帝初廢為縣屬始安熙平二
郡大唐復置賀州或為臨賀郡領縣六臨賀(漢舊縣有賀水)
桂嶺(漢臨賀縣地)馮乘(漢舊縣)蕩山富川(漢舊縣)封陽(漢舊縣)
高要郡(東至南海郡二百四十里南至新興郡一百四十里西至晉康郡一百六十里北至南海郡清)
(遠縣一百二十四里東南到南海郡二百里西南到晉康郡一百三十里西北到新興郡一百二十四里)
(東北到南海郡一百二十里去西京四千九百三十五里去東京四千六百一十三里戶九千五百五十)
(三口一萬一百二十)
端州(今理高要縣)秦屬南海郡兩漢並屬蒼梧郡晉亦然宋
齊並屬南海郡陳置高要郡隋平陳郡廢置端州煬帝
初州廢置信安郡大唐為端州或為高要郡領縣二
高要(漢舊縣)平興(漢高要縣地)
感義郡(東至連城郡二百五十里南至連城郡二百里西至臨江郡百四十九里北至蒼梧郡九十七)
(里東南到蒼梧郡一百九十八里西南到臨江郡百四十九里西北到普寧郡二百五十一里東北到蒼)
(梧郡一百九十八里去西京五千五百九十六里去東京五千二百里戶三千九百八十口一萬二千四)
(百)
藤州(今理鐔津縣)秦屬南海郡二漢並屬蒼梧郡晉屬永平
郡隋平陳置藤州煬帝初州廢後置永平郡大唐復為
藤州或為感義郡領縣三鐔津(有漳江漢猛陵縣地)感義安
昌
晉康郡(東至高要郡百六十里南至開陽郡二百三十里西至臨封郡百三十里北至臨封郡百三十)
(里東南到新興郡二百七十里西南到蒼梧郡二百八十四里西北到臨封郡百三十里東北到南海郡)
(三百四十里去西京五千七百五十里去東京五千一百五十里戶五千一百口一萬七千二百一十)
康州(今理端溪縣)秦屬南海郡二漢屬蒼梧郡晉分置晉康
郡宋齊以下因之隋平陳廢晉康并入信安郡(今高要郡也)
大唐復為康州或為晉康郡領縣四端溪(漢舊縣)晉康
悦城都城(漢端溪縣地)
臨封郡(東至晉康郡百三十里南至晉康郡百三十里西至蒼梧郡八十里北至臨賀郡三百六十六)
(里東南到晉康郡百三十里西南到晉康郡界百三十里西北到蒼梧郡五十五里東北到南海郡九十)
(五里去西京四千八百八十里去東京四千五百一十里戶三千九百十口八千九百二十)
封州(今理封川縣)晉以前土地與晉康郡同梁置梁信郡兼
置成州隋平陳廢梁信郡改成州為封州煬帝初州廢
為封川縣屬蒼梧郡大唐復置封州或為臨封郡領縣
二封川開建(漢封陽縣地)
開陽郡(東至晉康郡三百三十里南至南陵郡三百八十六里西至高凉郡百八十里北至連城郡二)
(百七十七里東南到銅陵郡二百六十里西南到懷德郡百八十里西北到思麻嶺四十七里東北到晉)
(康郡二百三十里去西京六千一百二里去東京五千四百里戶七百六十口一千八百三十)
瀧州(今理瀧水縣瀧數江反)秦二漢土地與晉康郡同梁置瀧州
隋煬帝初廢瀧州置永熙郡大唐復置瀧州或為開陽
郡領縣五瀧水(漢端溪縣地)開陽建水永寧正義
高涼郡(東至南陵郡三百三十里南至南潘郡九十里西至里北至開陽郡三百五)
(十里東南到南潘郡九十里西南到到開陽郡界三里西北到懷德郡九十二里東北)
(百五十里去西京六千六百六十二里去東京五千五百二十里戶五千八百五十口一萬八千一百四)
(十)
高州(今理良德縣)秦以前土地與晉康郡同二漢屬合浦郡
吳置高凉郡晉因之初吳又立高興郡晉亦有之其後
悉併於高凉郡齊亦為高凉郡梁兼置高州隋平陳郡
廢而高州如故煬帝初州廢屬高凉永熙二郡地大唐
復為高州或為高凉郡領縣三良德電白(梁置電白郡)
保定(舊保安縣後改為保定)
連城郡(東至蒼梧郡嶂嶺一百七十里南至懷德郡三百三十里西至普寧郡九十里北至感義郡三)
(百里東南到懷德郡一百七十六里西南到普寧郡二百里西北到感義郡二百里東北到開陽郡二百)
(九十里去西京里戶)(口里去東京)
義州(今理岑溪縣)秦屬南海郡二漢屬蒼梧郡大唐武德四
年置南義州貞觀元年廢以其地屬南建州二年復置
義州其後或為連城郡領縣三岑溪永業連城
(漢端溪縣地)
新興郡(東至南海郡義寧縣界四十二里南至恩平郡界八十二里西至晉康郡二百七十二里北至)
(高要郡一百四十里東南到南海郡三十四里西南到銅陵郡一百七十里西北到晉康郡二百七十二)
(里東北到高要郡一百四十里去西京五千五十三里去東京五千里戶四千五十口九萬一百五十)
新州(今理新興縣)秦屬南海郡二漢屬合浦郡晉分置新寧
郡宋齊因之梁置新州隋屬信安郡大唐亦為新州或
為新興郡領縣三新興永順索盧
銅陵郡(東至新興郡百七十五里南至銅陵縣八十五里西至開陽郡二百六十里北至晉康郡界五)
(十里東南到新興郡三十五里西南到南海郡六百三十五里西北到晉康郡二百七十三里東北到新)
(興郡百七十五里去西京五千三百九十里去東京五千三百六十里戶六百八十二口一千九百三十)
(三)
勤州(今理富林縣)秦屬南海郡二漢屬合浦郡隋屬信安郡
大唐置勤州或為銅陵郡領縣二富林銅陵
懷德郡(東至開陽郡百八十里南至南潘郡百五十里西至普寧郡二百里北至連城郡二百三十里)
(東南到高凉郡九十二里西南到温水郡百九十里西北到連城郡百七十六里東北到開陽郡一百八)
(十里去西京六千一百二里去東京五千四百里戶一千三百九十口七千三百三十)
竇州(今理信義縣)秦屬南海郡二漢屬蒼梧郡隋屬永熙郡
大唐武德五年置南扶州貞觀八年改為竇州或為懷
德郡領縣四信義懷德潭峩特亮(並漢端溪縣地)
始安郡(東至江華郡五百里南至平樂郡二百一十里西至融水郡四百九十三里北至邵陽郡六百)
(八十五里東南到臨賀郡五百三十里西南到龍城郡八百里西北到潭溪郡界百五十里東北到零陵)
(郡五百五十里去西京四千七百六十里去東京四千四十里戶一萬二千七百七十口七萬一千一十)
(八)
桂州(今理臨桂縣)戰國時楚國及越之交秦為桂林郡地二
漢屬零陵蒼梧二郡吳分置始安郡晉因之宋改始安
為始建國齊復為始安郡梁置桂州隋平陳置總管府
煬帝初府廢復置始安郡大唐為桂州或為始安郡(有越)
(城嶺今謂之臨源嶺即五嶺之一)領縣十臨桂(漢始安縣有灕水一名桂江又有荔水亦)
(曰荔江其源多桂不生雜樹)靈川陽朔荔浦(漢舊縣)建陵永豐
永福(漢始安縣地)理定(漢始安縣地隋曰興安近改)全義純化
平樂郡(東至臨賀郡界百五十四里南至開江郡百六十六里西至始安郡二百二十里北至零陵郡)
(六百三十九里東南到開江郡界六十二里西南到始安郡界一百里西北到始安郡二百里東北到江)
(華郡四百里去西京四千四百三十里去東京四千二百一十里戶二千三百三十四口二萬一千四百)
(一十九)
昭州(今理平樂縣)秦桂林郡地二漢屬蒼梧郡晉因之宋屬
始建國齊屬始安郡隋亦然大唐武德四年置樂州貞
觀八年改為昭州(取昭潭為名長沙郡本潭州亦取昭潭為名則彼此皆有昭潭郡地有昭)
(岡潭只在江中盖因岡為名)或為平樂郡領縣三平樂永平
恭城(有目巖山其巖如人目瞳子黑白分明有榮山山多乳穴)
蒙山郡(東至開江郡九十七里南至始安郡二百四十九里西至始安郡建陵縣九十里北至始安郡)
(荔浦縣四十里東南到廢博勞縣界九十二里西南到象郡百七十六里西北到始安郡五十里東北到)
(開江郡界三十六里去西京水陸五千一百里去東京四千七百里戶一千一百一十六口五千九百三)
(十三)
蒙州(今理立山縣)秦桂林郡地二漢屬蒼梧郡隋為蒙縣屬
始安郡大唐置蒙州或為蒙山郡(郡東有蒙山下有水名蒙水山下有居人)
(亦皆姓蒙)領縣三立山純義東區(音歐並漢荔浦縣地)
開江郡(東至臨賀郡三百二十里南至蒼梧郡二百二十八里西至蒙山郡九十七里北至平樂郡百)
(六十六里東南到蒼梧郡頓嶺九十里西南到臨江郡古槎山百五十里西北到始安郡大陣山八十里)
(東北到臨賀郡北都洞二百里去西京五千一百三十里去東京四千八百五十里戶一千四百六十口)
(八千五百八十)
富州(今理龍平縣)秦桂林郡地二漢屬蒼梧郡地梁為開江
武成二郡地陳置靜州改開江武成二郡為逍遥郡隋
平陳並廢為縣屬始安郡大唐又置靜州貞觀八年改
為富州(因富水為名)或為開江郡領縣三龍平開江
思勤(並漢臨賀縣地)
蒼梧郡(東至臨封郡八十里南至至開江郡界西至感義郡百九十里北)(里)
(里東南到臨封郡五十五里西南到臨賀郡四百里西北到開江郡六十里東北到)
(十里去西京五千五百里去東京五千百里戶一千一百口六千三百七十)
梧州(今理蒼梧縣)秦屬桂林郡二漢為蒼梧郡兼置交州(領郡)
(七理於此)晉以後並因之梁屬成州隋平陳改為封州煬帝
初州廢屬蒼梧永平二郡地大唐為梧州或為蒼梧郡
領縣三蒼梧(漢廣信縣城即此也)戎城孟陵(漢猛陵縣)
潯江郡(東至臨江郡百三十里南至常林郡二百五十里西至懷澤郡百五十里北至蒙山郡三百六)
(十里東南到常林郡界百二十里西南到鬱林郡界二百三十里西北到象郡二百六十里東北到臨江)
(郡界百二十里去西京三千九百六十里去東京五千七百里戶一千九百三十口六千八百三十)
潯州(今理桂平縣)秦屬桂林郡二漢以後并屬鬱林郡隋屬
永平鬱林二郡地大唐置潯州或為潯江郡領縣三
桂平(漢布山縣地)宣化(漢阿林縣地)大賓(漢布山縣地)
臨江郡(東至感義郡百四十九里南至常林郡九十五里西至潯江郡百三十里北至蒙山郡二百四)
(十九里東南到感義郡界八十三里西南到潯江郡里西北到蒙山郡八十四里東北到開江郡)
(東京五千三里去西京五千七百三十一里去百六十一里戶五千口二萬一千)
龔州(今理平南縣)秦屬桂林郡二漢屬蒼梧鬱林二郡地晉
因之大唐置龔州或為臨江郡領縣六平南武林
(漢猛陵縣地)隋建(漢猛陵縣地)大同(漢布山縣地)陽川寧風
鬱林郡(東至平琴郡九十里南至定川郡一百一十里西至安城郡百一十六里北至懷澤郡百五十)
(里東南到定川郡百一十里西南到安城郡百一十里西北到懷澤郡百五十里東北到寧仁郡七十五)
(里去西京五千五百七里去東京五千一百六十八里戶九千一百二十口九萬六百九十)
鬱林州(今理石南縣)秦屬桂林郡漢改為鬱林郡後漢亦同
梁置定州後改為南定州隋平陳改為尹州煬帝初為
鬱州尋改為鬱林郡大唐改為鬱林州或為鬱林郡領
縣五石南(陳置石南郡於此)鬱林興業興德潭栗
平琴郡(東至寧仁郡二十二里南至定川郡一百里西至鬱林郡九十里北至常林郡九十二里東南)
(到定川郡百一十里西南到到寧仁郡北到懷澤郡百五十里東北)(里西里)
(去西京六千四百八十里去東京五千八百三十里戶七百四十口三千九百九十)
平琴州(今理容山縣)舊鬱林郡地大唐置平琴州或為平琴
郡領縣四容山懷義福陽古符
安城郡(東至懷澤郡界九十七里南至定川郡二百五十里西至賀水郡百六十五里北至象郡界百)
(二十里東南到懷澤郡百七十里西南到朗寧郡二百五十七里西北到賀水郡百二十里東北到象郡)
(三百二十里去西京四千五百里去東京四千一百里戶一千三百六十口八千五百八十)
賓州(今理嶺方縣)秦屬桂林郡二漢為鬱林郡晉宋齊因之
隋屬鬱林郡大唐置賓州或為安城郡領縣三嶺方
(漢舊縣)瑯琊保城(梁置安城縣於此後改為保城)
賀水郡(東至安城郡百六十五里南至朗寧郡三百里西至樂古郡五百七十九里北至修德郡四百)
(三十五里東南到安城郡百二十里西南到東北到里西北到里)
(京四千三百里戶里去西京四千六百里去東一千八百口二千三百二十)
澄州(今理上林縣)土地與賓州同大唐置澄州或為賀水郡
領縣四上林(漢嶺方縣地)止戈(漢嶺方縣地)無虞(漢嶺方縣地)賀水
(漢潭中縣地)
常林郡(東至澤郡百里北至里南至寧仁郡五十里西至懷懷澤郡百里東南到)
(常林縣)(里西南到北到里東)(里西北到里去)
(西京六千二百里去東京五千四百里戶一千七百二十口一萬二百三十)
繡州(今理常林縣)秦屬桂林郡二漢屬鬱林郡晉以後因之
隋屬鬱林郡大唐平蕭銑置繡州或為常林郡領縣三
常林阿林(漢舊縣)羅繡
象郡(東至蒙山郡百七十六里南至懷澤郡二百里西至龍城郡二百里北至始安郡四百七十里東南)
(到潯江郡三百六十里西南到修德郡三百九十里西北到龍城郡二百里東北到龍城郡界二百二十)
(里去西京四千九百八十九里去東京四千六百八十里戶二千九百七十口一萬八千九十)
象州(今理武化縣)秦屬桂林郡二漢屬鬱林郡地吳又分置
桂林郡晉宋齊因之隋平陳置象州因象山為名煬帝
廢入始安郡大唐復置象州或為象郡(秦之象郡今合浦郡是也非今)
(象郡)領縣三武化陽壽武仙(並漢中溜縣地)
龍城郡(東至始安郡四百七里南至歸化縣百二十里西至龍水郡二百九里北至融水郡三十里東)
(南到象郡二百里西南到龍水郡百八十里西北到修德郡二百四十里東北到始安郡八百里去西京)
(五千四百七十里去東京五千六百里戶一千四百四十口五萬三百五十)
柳州(今理馬平縣)秦土地與象郡同晉以後屬桂林郡隋屬
始安郡大唐平蕭銑置昆州貞觀八年改為柳州或為
龍城郡領縣五馬平龍城洛封洛容象(並漢)
(潭中縣地)
融水郡(東至始安郡四百九十三里南至龍城郡三十里西至武陵山二百里北至潭陽郡三百八十)
(五里東南到寧越郡三百五十里西南到羈縻左州五百里西北到里東北到安城郡二)
(百五十里去西京五千二百七十里去東京四千四百七十里戶一千二百三十口七千五百)
融州(今理融水縣)土地與龍城郡同大唐置融州或為融水
郡領縣三融水黃水武陵
朗寧郡(東至永定郡三百里南至臨潭郡二百八十二里西至横山郡六百四十二里北至賀水郡三)
(百里東南到寧越郡三百五十里西南到羈縻左州五百里西北到思恩州四百九十里東北到安城郡)
(二百五十七里去西京五千六百里去東京五千三百二十七里戶二千八百九十口七千三百)
邕州(今理宣化縣)秦屬桂林郡二漢以後屬鬱林郡大唐武
德四年置南晉州貞觀五年改為邕州或為朗寧郡領
縣七宣化(漢嶺方縣地)朗寧思龍如和武緣(漢嶺方縣)
(地)封陵晉興
懷澤郡(東至常林郡一百里南至鬱林郡百五十里西至寧浦郡二百里北至象郡三百里東南到鬱)
(林郡百五十里西南到安城郡九十四里西北到安城郡百七十里東北到潯江郡百五十里去西京五)
(千三百八十里去東京五千一百二十里戶三千二十六口九千三百)
貴州(今理鬱平縣)古西甌駱越之地秦屬桂林郡徙謫人居
之自漢以下與鬱林郡同大唐置貴州或為懷澤郡領
縣四鬱平懷澤義山潮水(漢廣鬱縣地)
寧仁郡(東至常林郡八十里南至定川郡百里西至平琴郡二十二里北至常林郡五十里東南到普)
(寧郡百五十里西南到平琴郡五十五里西北到常林郡百里東北到常林郡三十五里去西京六千四)
(百三十八里去東京五千七百里戶一千三百口六千二百二十)
黨州(今理善勞縣)秦桂林郡地大唐置黨州或為寧仁郡領
縣四善勞撫安善文寧仁
寧浦郡(東至懷澤郡二百里南至寧越郡三百五十里西至永定郡百五十里北至安城郡二百六十)
(里東南到樂山郡百七十里西南到寧越郡百四十五里西北到永定郡百五十七里東北到當郡寧浦)
(縣百五十五里去西京五千五百三十五里去東京四千七百里戶一千九百二十口八千三百四十)
横州(今理寧浦縣)秦桂林郡二漢鬱林合浦二郡地吳置寧
浦郡晉因之宋齊不改梁又置簡陽郡隋平陳二郡並
廢置簡州後又為緣州煬帝廢州屬鬱林郡大唐割為
横州或為寧浦郡領縣三寧浦(漢廣鬱縣地)淳風(漢高梁縣地)
樂山(漢高梁縣地)
横山郡(東至東南里南至里西里西至里到南到)(里里北至西北到)
(五里東北到去東里以上疆境與朗寧郡同去西京千二百里京四千八百六十里戶四千一百)
(六十口一萬七百二十)
田州(今理都救縣)土地與朗寧郡同大唐為田州或為横山
郡領縣五都救惠佳武龍横山如頼
修德郡(東至象郡陽壽縣百三十里南至象郡武化縣百一十里西至懷澤郡九十三里北至歸化郡)
(百五十里東南到象郡界百八十里西南到懷澤郡百三十里西北到賀水郡八十五里東北到龍城郡)
(二百四十里去西京五千三百二十七里去東京四千八百九十三里戶一千八百一十口七千五十)
嚴州(今理来賓縣)秦桂林郡地大唐乾封三年置嚴州或為
修德郡領縣三来賓修德歸化
龍池郡(東至西至里)(里南至北至里)
(里東南到北到里西)(里西南到北到里東)
(東京四千三百里里去西京五千八百里去戶一千三百口五千二百)
山州(今理龍池縣)土地與白州同大唐為山州或為龍池郡
領縣二龍池盆山
永定郡(東至寧浦郡百五十里南至寧浦郡百四十里西至朗寧郡三百里北至安城郡二百五十五)
(里東南到北到里西)(里西南到北到里東)
(四千九百里去西京五千三百里去東京里戶七百七十口三千八百)
巒州(今理永定縣)秦屬象郡大唐置淳州天寶元年改為永
定郡乾元元年復為淳州永貞元年改為巒州領縣三
永定武羅靈竹
招義郡(東至當郡吳川縣大海一百六十里南至海康郡二百五十里西至合浦郡二百五十里北至)
(陵水郡百五十里東南到海康郡一百七里西南到零綠縣百二十里至大海西北到南昌郡二百三十)
(里東北到陵水郡百五十里去西京七千四百十五里去東京五千七百五里戶一千二百六十八口九)
(千四百一十)
羅州(今理石城縣)秦屬象郡二漢屬合浦郡地宋屬高凉郡
齊因之梁陳置羅州(因宋羅縣為名)及高興郡隋平陳郡廢羅
州如故煬帝初州廢并其地入高凉郡大唐為羅州或
為招義郡領縣五石城吳川南河招義零
綠
南潘郡(東至高凉郡九十里南至大海百五十六里西至陵水郡百二十二里北至懷德郡百五十里)
(東南到大海百六十里西南到陵水郡百里西北到高凉郡九十里東北到温水郡百十五里去西京七)
(千百八十七里去東京六千三百八十九里戶二千九百五十口八千九百六十)
潘州(今理茂名縣)秦屬象郡二漢屬合浦郡大唐武德四年
置南宕州(宕徒浪反)八年改為潘州或為南潘郡領縣三
茂名南巴潘水
普寧郡(東至感義郡二百五十九里南至懷德郡二百里西至温水郡九十五里北至臨江郡百九十)
(里東南到感義郡二百五十里西南到寧仁郡百五十里西北到隋建縣三百六十里東北到連城郡百)
(里去西京五千九百十里去東京五千四百八十里戶四千九十口一萬七千八十)
容州(今理北流縣)秦屬象郡二漢屬合浦郡隋為合浦永平
二郡地大唐平蕭銑後置銅州貞觀八年改銅州為容
州(州有容山)或為普寧郡(州南去三十餘里有兩石相對狀如關門闊三十步俗號鬼門關漢)
(伏波將軍馬援討林邑蠻逕路由此立碑石龜尚在昔時往交趾皆由於此關其南尤多瘴癘去者罕得生還)
(諺云鬼門關十人去九不還)領縣六北流普寧陵城渭龍
羅竇欣道
陵水郡(東至南海郡千一百四十四里南至招義郡界五十五里西至南昌郡二百三十里北至温水)
(郡三百八十二里東南到南潘郡四十里西南到招義郡百五十里西北到南昌郡三百里東北到)
(三百七十里去西京五千七百十八里去東京五千里戶一千六百二十口五千三百二十)
辯州(今理石龍縣)秦屬象郡二漢屬合浦郡大唐置辯州或
為陵水郡領縣三石龍陵羅龍化(並漢高梁縣地)
南昌郡(東至陵水郡三百里南至招義郡三百二十里西至朗平山八十里北至定川郡百里東南到)
(招義郡二百二十里西南到合浦郡二百里西北到定州郡七十五里東北到温水郡二百里去西京六)
(千二百七十五里去東京五千九百一十九里戶二千五百二十口九千四百九十)
白州(今理博白縣)秦屬象郡二漢屬合浦郡隋屬合浦郡大
唐平蕭銑於此置南州尋改為白州或為南昌郡領縣
五博白建寧周羅龍豪南昌(並漢南浦縣地)
定川郡(東至普寧郡百二十五里南至南昌郡百里西至鬱林郡百一十里北至寧仁郡百里東南到)
(南昌郡林郡一百里西南到北到鬱里東北到)(里里西去西)
(京六千一百五里去東京五千八百三十六里戶一千六百四十口一萬一千七百五十)
牢州(今理南流縣)秦屬象郡地二漢屬日南郡吳省晉平吳
復置宋分置南流郡齊梁曰定川郡隋屬合浦郡大唐
置義州後改為智州又改為牢州或為定川郡領縣三
南流定川宕川
寧越郡(東至樂安郡四百里南至大海二百五十里西至臨潭郡六百三十里北至寧浦郡三百五十)
(里東南到合浦郡七百里西南到玉山郡六百里西北到朗寧郡三百五十里東北到懷澤郡四百六十)
(里去西京五千二百五十里去東京四千二百里戶二千三百四十口一萬四千四十)
欽州(今理欽江縣)晉以前與白州同宋齊以来置宋壽郡梁
又置安州隋平陳郡廢而安州如故後改安州為欽州
煬帝初州廢置寧越郡大唐為欽州或為寧越郡領縣
五欽江靈山遵化内亭保京(並漢合浦縣地)
安南都護府(東至朱鳶縣界水路五百里至朱鳶縣界阿勞江口水路百四十九里西至九真郡)
(界水路四百一十六里北至武平縣界江源二百五十里東南到朱鳶縣界五百里西南到文陽郡水路)
(一百五十里西北到承化郡嘉寧縣江鎮一百五十里東北到交趾縣十里去西京七千二百五十三里)
(去東京七千二百二十五里戶二萬四千七百三十口九萬九千六百六十)
安南府(今理宋平縣)秦屬象郡漢交趾日南二郡界(今南方夷人其)
(足大指開廣若並足而立其趾則交故名交趾)後漢因之兼置交州(領郡七理於此)晉
宋齊並因之(晉領郡七宋領郡五齊領郡九皆理於此)宋又置宋平郡齊因
之亦為交趾郡地梁陳因之隋平陳郡廢置交州煬帝
初州廢置交趾郡大唐為交州後改曰安南都護府領
縣七宋平(宋置宋平郡在此)朱鳶(吳軍晉縣地舊置武平郡鳶以專反)龍編(漢舊)
(縣)太平交趾(漢龍編縣地)武平(吳舊縣)平道(齊置昌國縣)
武峩郡(東至西至里)(里南至北至里)
(里東南到北到里西)(西南到北到東)
(六千八百里戶一里去西京七千三百里去東京千八百五十口五千三百二十)
武峩州(今理武峩縣)土地與安南府同大唐置武峩州或為
武峩郡領縣五如馬武勞武緣梁山武峩
龍水郡(東至西至里)(里南至北至里)
(里東南到北到里西)(里西南到北到里東)
(里戶一去西京二十口三千里去東京千二百二百三十)
粵州(今理龍水縣)土地與安南府同大唐為粵州或為龍水
郡領縣四龍水崖山束璽天河
忻城郡(東至西至里)(里南至北至里)
(里東南到北到里西)(里西南到北到里東)
(東京)(里去西京二百口五千三去里戶一千百)
芝州(今理忻城縣)土地與安南府同大唐為芝州或為忻城
郡領縣一忻城
九真郡(東至安南府里西至)(里南至日南郡界里北至)
(里東南到北到里西)(西南到北里東)
(到千一百里戶四萬里去西京八千八百里去東京八七百口一十三萬五千三十)
愛州(今理九真縣)秦象郡地漢武置九真郡後漢同晉亦屬
九真郡宋齊因之梁置愛州隋為九真郡大唐為愛州
或為九真郡領縣六九真安順崇平日南(並漢)
(居風縣地)無編(漢舊縣又有漢西才縣故城在今縣東)軍寧
福禄郡(東至)(北至)(里南至)(里東南到里西至)
(北里西南到到)(里去西里西北到京)(里東)
(里去東京)(口)(里戶)
福禄州(今理安遠縣)土地與九真郡同大唐為福禄州或為
福禄郡領縣二柔遠唐林
文陽郡(東至)(里北至里南至)(里東南里西至到)
(里東里西南到北到)(里去西里西北到京)
(里戶六里去東京三千四十百三十口)
長州(今理文陽縣)土地與九真郡同大唐為長州或為文陽
郡領縣四銅蔡長山其常文陽
日南郡(東至福禄郡界一百里南至羅伏郡界一百五十里西至環王國界八百里北至九真郡界六)
(百里東南到海百五十里西南到當郡界四百里西北到靈䟦江四百七十里東北到陵水郡五百里去)
(西京陸路一萬二千四百五十里水路一萬七千里去東京陸路一萬五百九十五里水路一萬七千二)
(百二十里戶九千六百二十九口五萬三千八百一十八)
驩州(今理九德縣)古越裳氏國重九譯者也秦屬象郡二漢
屬九真郡吳分置九德郡晉宋齊因之隋置驩州後為
日南郡大唐為驩州或為日南郡領縣四九德(晉舊縣)
越裳(吳舊縣)懷驩(音歡)浦陽(晉舊縣)
承化郡(東至西至里)(里南至北至里)
(里東南到安南府里西北到)(里西南到北到里東)
(里里去西京七千七百十里去東京戶一千九百二十口五千一百一)
(十)
峯州(今理嘉寧縣)古文朗國(有文朗水)亦陸梁地秦屬象郡二漢
屬交趾郡吳分置新興郡晉武改為新昌郡宋齊因之
陳兼置興州隋平陳郡廢改為峯州煬帝初州廢併入
交趾郡大唐復置峯州或為承化郡領縣五嘉寧
承化新昌(並漢麊泠縣地麊音麋)嵩山珠綠
玉山郡(東至合浦郡界三百里南至大海不知里數西至文陽郡三百七十里北至恩平郡七百五十)
(里東南到海不知里數西南到當郡寧海縣二百四十里西北到蘇茂郡一百三十里東北到寧越郡六)
(百里去西京七千二十里去東京六千二百四十里戶四百九十口二千七百一十)
陸州(今理烏雷縣)秦象郡地漢以来屬交趾郡梁分置黃州
及寧海郡隋平陳郡廢改黃州為玉州煬帝初州廢併
其地入寧越郡大唐復置玉州上元二年改為陸州(州界)
(有陸水)或為玉山郡領縣三烏雷寧海華清
合浦郡(東至南昌郡二百里南至招義郡三百五十里西至寧越郡五百里北至懷澤郡一百里東南)
(到南昌郡三百五十里西南到招義郡五百七十里西北到安南都護府一千里東北到寧越郡七百里)
(去西京六千五百四十里去東京五千八百三十里戶三千一十口一萬三千二十)
廉州(今理合浦縣)秦象郡地漢置合浦郡後漢同吳改為珠
官晉又為合浦郡宋因之兼置臨瘴郡及越州(領郡三理於此)
(時西江都護陳伯紹請置遂以為刺史始立州鎮穿山為城門威服俚獠)齊又因之煬帝改
為禄州尋改為合州又廢州置合浦郡大唐置廉州(州界)
(有瘴江)或為合浦郡領縣四合浦封山蔡龍大
廉(並漢合浦縣)
安樂郡(東至西至)(里南至里北至)
(東南到北到里西)(里西南到北到里東)
(里去西京一千一百一十口里去東京里戶五千一百)
(三十)
巖州(今理安樂縣)土地與合浦郡同大唐為巖州或為安樂
郡領縣四常樂思封高城石巖
海康郡(東至大海二十里南至珠崖郡四百三十里西至大海二百里北至招義郡二百五十里東南)
(到大海一十五里西南到大海一百里西北到招義郡一百六十里東北到招義郡界二百五十里去西)
(京六千五百一十里去東京五千九百三十里戶四千三百三十口二萬五百七十)
雷州(今理海康縣)秦象郡地二漢以後並屬合浦郡地梁分
置合州大同末以合肥為合州以此為南合州隋平陳
又為合州煬帝初州廢以屬合浦郡大唐置雷州或為
海康郡領縣三海康遂溪徐聞
温水郡(東至連城郡一百九十里南至陵水郡三百里西至南昌郡二百里北至普寧郡一百十里東)
(南到北到里西)(里西南到北到里東)
(千里里去西京五千三百五里去東京五戶三千一百八十口一萬二百二十)
禺州(今理峩石縣)秦屬象郡大唐置宕州後改為東峩州又
改為禺州或為温水郡領縣四峩石温水陸川
扶桑
湯泉郡(東至西至里)(里南至北至里)
(里東南到北到里西)(里西南到北到里東)
(京六千四百四十里去西京六千八百三十里去東里戶一千三百口五千二百二十)
湯州(今理湯泉縣)秦屬象郡大唐置湯州或為湯泉郡領縣
三湯泉渌水羅韶
臨潭郡(東至寧越郡六百三十里南至北至里西至里)
(里東南到北到里西)(里西南到北到里東)
(東京)(里去西京千六百六十口五里去里戶一千三)
(百三十)
瀼州(今理臨江縣瀼而章反)隋大將軍劉方始開此路置鎮守尋
廢不通大唐貞觀中清平公李弘節尋劉方故道開置
瀼州以逹交趾今州在鬱林之西南交趾之東北(州界有瀼)
(水)其後或為臨潭郡領縣四臨江波零鵠山
弘遠
扶南郡(東至西至里)(里南至北至里)
(里東南到北到里西)(里西南到北到里東)
(東京)(里里去西京百六十口一萬二里去戶三千六百)
籠州(今理武勒縣)大唐使清平公李弘節招降置籠州或為
扶南郡領縣七武勒武禮羅龍扶南龍賴
武觀武江
正平郡(東至西至里)(里南至北至里)
(里東南到北到里西)(里西南到北到里東)
(里戶)(里去西京)(口)(里去東京)
環州(今理正平縣)大唐李弘節招降置環州或為正平郡領
縣八正平福零龍源饒勉思恩武名
歌良蒙都
樂古郡(東至西至里)(里南至北至里)
(里東南到北到里西)(里西南到北到里東)
(東京六千三百里里去西京六千七百里去戶二百六十口一千三百)
古州(今理樂古縣)土地與臨潭郡同大唐置古州或為樂古
郡領縣三樂古古書樂興
珠崖郡(東至西至里)(里南至北至里)
(里東南到北到里西)(里西南到北到里東)
(東京六千七百里里去西京七千四百里去戶二千五百口一萬二千)
崖州(今理舍城縣)海中之洲(其洲方千里)漢武置珠崖儋耳二郡
昭帝省儋耳并珠崖元帝又罷珠崖郡以其阻絶數反
故罷棄之與今海康郡徐聞縣對自徐聞徑度便風揚
帆一日一夕即至梁置崖州隋置珠崖郡大唐為崖州
或為珠崖郡領縣四舍城澄邁文昌臨高
昌化郡(東至延德郡四百里南至北至西至里)(里)
(里東南到北到里西)(里西南到北到里東)
(里去西京七千四百四十二里去東京里戶一千三百九十口七千三百)
儋州(今理義倫縣)土地與珠崖郡同漢置儋耳郡大唐置儋
州或為昌化郡領縣五義倫(漢儋耳縣城即此)昌化感恩
洛陽富羅(隋毗善縣武德五年改置)
延德郡(東至萬安郡百六十里南至大海七里西至昌化郡四百二十里北至瓊山郡四百五十里東)
(南到大海二十七里西南到大海十里西北到延德縣九十里東北到瓊山郡四百五十里去西京八千)
(六百六里去東京七千七百九十七里戶八百一十五口二千八百二十)
振州(今理寧遠縣)土地與珠崖郡同隋置臨振郡大唐置振
州或為延德郡領縣五寧遠延德吉陽臨川
落屯
瓊山郡(東至西至十里)(里南至延德郡四百五里北至)
(里東南到北到里西)(里西南到北到里東)
(京七千二百里戶里去西京六千八百里去東六百四十口一千六百八十)
瓊州(今理瓊山縣)土地與珠崖郡同大唐割崖州置瓊州或
為瓊山郡領縣五瓊山曾口容瓊樂會顏
羅
萬安郡(東至西至延德郡界里)(里南至北至里)
(里東南到北到里西)(里西南到北到里東)
(京七千七百九十里去西京八千六百里去東里戶七百二十口一千六百)
萬安州(今理萬安縣)土地與珠崖郡同大唐置萬安州或為
萬安郡領縣四萬安陵水富雲博遼
風俗
五嶺之南人雜夷獠不知教義以富為雄(父子别業父貧乃有質身)
(於子者其富豪並鑄銅為大鼓初成懸於庭中置酒以招同類又多搆讐怨欲相攻伐則鳴此鼓至者如雲有)
(鼓者號為都老羣情推服本之舊事尉佗於漢則稱蠻夷大長老夫臣佗故俚人呼其所尊為長老也言訛故)
(又稱都老云)珠崖環海尤難賓服是以漢室嘗罷棄之(漢元帝時)
(珠崖數反賈捐之上書言不可煩中國師徒請罷棄之帝從之)大抵南方遐阻人強吏
懦豪富兼并役屬貧弱俘掠不忌古今是同其性輕悍
易興迷節(自尉佗徵側之後無代不有擾亂故蕭齊志云憑恃遠險隐伏巖障恣行寇盗略無編戶)
爰自前代及於國朝多委舊德重臣撫寧其地也
通典卷一百八十四
