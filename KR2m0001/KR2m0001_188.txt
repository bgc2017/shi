通典卷一百八十三
唐京兆杜佑君卿纂
州郡十三
古荆州(今置郡府三十三縣一百三十一)
江陵(荆)七縣(江陵林枝江首松滋長石)(當陽)(公安)
夷陵(峽)五縣(夷陵)(宜都)(遠安)(長陽)(巴山)
巴東(歸)三縣(秭歸)(巴東)(興山)
竟陵(復)三縣(監利)(沔陽)(竟陵)
富水(郢)三縣(長壽)(京山)(富水)
安陸(安)六縣(安陸昌吉陽孝)(應山)(應城)(雲夢)
齊安(黃)三縣(黃岡)(黃陂)(麻城)
漢陽(沔)二縣(漢陽)(汊川)
江夏(鄂)五縣(江夏)(永興)(武昌)(蒲圻)(唐年)
義陽(申)三縣(義陽)(羅山)(鍾山)
長沙(潭)六縣(長沙陵衡山醴)(湘鄉)(益陽)(瀏陽)
巴陵(岳)五縣(巴陵)(沅江)(湘陰)(華容)(昌江)
衡陽(衡)六縣(衡陽茶陵)(湘潭)(耒陽)(攸)(常寧)
零陵(永)三縣(零陵)(湘源)(祁陽)
江華(道)四縣(營道)(延唐)(江華)(永明)
桂陽(郴)八縣(郴章高亭平藍山武義昌義高臨)(資興)
連山(連)三縣(桂陽)(陽山)(連山)
邵陽(邵)二縣(邵陽)(武岡)
武陵(朗)二縣(武陵)(龍陽)
澧陽(澧)四縣(澧陽)(慈利)(石門)(安鄉)
黔中(黔)六縣(彭水濡黔江都)(洪杜)(洋水)(信寧)
寧夷(思)四縣(務川)(寧夷)(思印)(思王)
盧溪(辰)五縣(沅陵)(溆浦)(辰溪)(盧溪)(麻陽)
盧陽(錦)五縣(盧陽)(洛浦)(招喻)(常豐)(渭陽)
靈溪(溪)二縣(大鄉)(三亭)
潭陽(巫)三縣(龍標)(朗溪)(潭陽)
清江(施)二縣(清江)(建始)
涪川(費)四縣(涪川)(多田)(扶陽)(城樂)
夜郎(珍)四縣(營德)(夜郎)(麗臯)(樂源)
播川(播)四縣(播川)(遵義)(芙蓉)(瑯川)
義泉(夷)五縣(綏陽)(義泉)(都上)(洋川)(宜林)
龍標(業)二縣(峩山)(渭溪)
溱溪(溱)二縣(營懿)(扶歡)
古荆州
禹貢曰荆及衡陽惟荆州(北據荆山南及衡山之陽也荆山在今襄陽郡南漳縣衡)
(山在今衡陽郡湘潭縣)江漢朝宗於海(江漢二水歸入於海)九江孔殷(孔甚也殷)
(中也言江於此州界分為九道甚得地勢之中今潯陽郡西北)沱潛既道雲土夢作乂
(沱潛二水名自江出為沱自漢出為潛雲夢澤名也在今安陸郡言二水既從其道則雲夢之土可為耕作畎)
(畝之治)浮於江沱潛漢逾於洛至於南河(逾越也言渡四水而越洛乃至)
(南河也南河即在冀州南)舜置十二牧荆州其一周禮職方曰正南
曰荆州(爾雅曰漢南曰荆州)其山曰衡藪曰雲夢川曰江漢浸曰
潁湛(衡山在湘南雲夢在華容潁水出陽城乾山宜屬荆河州在此非也湛未詳)其利丹銀
齒革民一男二女畜及榖宜與揚州同荆強也言其氣
躁強亦言荆驚也或取名於荆山焉盖蠻夷之國槃瓠
之種(昔高辛氏有畜犬曰槃瓠帝妻以少女其子孫滋蔓號曰蠻夷今長沙武陵蠻是也)詩人所
謂蠻荆也(夏商以来最為邊患周宣王中興乃命方叔南伐蠻方故詩曰蠻方来威又曰蠢爾蠻荆)
(大邦為讐)春秋至戰國時並為楚地其在天文翼軫則楚之
分野(漢之南郡江夏零陵桂陽武陵長沙皆其分也今夷陵巴東江陵竟陵富水義陽之東境安陸齊安)
(漢陽江夏巴陵長沙衡陽零陵江華桂陽連山邵陽武陵澧陽黔中寧夷盧溪盧陽靈溪潭陽清江等郡地是)
(也)兼得韓秦之交(漢之南陽之地今宜陽之西境宜屬韓漢牂牁之地今播川義泉涪川夜)
(郎溱溪宜屬秦)秦平天下置郡此為南郡(今江陵夷陵巴東竟陵富水安陸齊安漢)
(陽江夏清江等郡地皆是)黔中(今武陵澧陽黔中寧夷盧溪盧陽靈溪潭陽等郡地皆是也漢改秦黔中)
(郡為武陵郡即今武陵郡是)長沙(今長沙巴陵衡陽零陵江華桂陽連山邵陽等郡是)南陽之
東境(今義陽漢東等郡是)漢武置十三州此為荆州(領郡國八)其五溪
中地歸漢以後歴代開拓(今播川涪川夜郎義泉龍溪溱溪等郡地)後漢並
因之(荆州初理武陵郡漢壽縣今武陵郡武陵縣地後理南郡今江陵郡是)漢末曹公赤
壁敗後遂與吳蜀三分其地(北境屬魏西境屬蜀東境南境屬吳)及劉備
殁後所分之地悉復屬吳而荆州南北雙立(魏荆州理宛今南陽)
(郡吳荆州理江陵今郡也)晉亦置荆州(領郡十九初理襄陽平吳理南郡今江陵郡王敦為刺史)
(理武昌今江夏郡縣也其後遷徙無常處自王抗以後復理江陵不復移改)宋分置荆州(領郡)
(十二理南郡)司州(領郡四理義陽今郡)郢州(領郡六理南郡)雍州(領郡十理襄陽今郡地刺)
(史所理則在古荆河州境其統領郡縣則古荆州之境)湘州(領郡十一理長沙今郡)齊並因
之州境之内含帶蠻蜑(音但)土地遼落稱為殷曠江左大
鎮莫過荆揚故謂荆州為陜西也(以比周邵分陜之義)其後割裂
不可詳也大唐分置十五部此為山南東道(江陵竟陵富水夷陵)
(巴東武陵澧陽等郡地是也)江南西道(長沙零陵桂陽江夏江華衡陽巴陵邵陽是也)黔中
道(黔中盧溪盧陽寧夷清江潭陽龍溪義泉靈溪涪川溱溪播川夜郎)兼分入淮南道(安陸)
(義陽)及嶺南道(連山)
江陵郡(東至竟陵郡四百八十里南至澧陽郡三百里西至夷陵郡三百四十里北至襄陽郡四百五)
(十里東南到巴陵郡五百七十五里西南到夷陵郡遠安縣界二百六十五里西北到澧陽郡三百五里)
(東北到富水郡二百二十里去西京一千七百七十三里去東京一千三百一十二里戶二萬八千九百)
(三十二口一十三萬七千五十四)
今之荆州(理於江陵縣)春秋以来楚國之都謂之郢都西通
巫巴東接雲夢亦一都會也秦置南郡漢高帝改為臨
江郡景帝改為臨江國後復故後漢因之其地居洛陽
正南(章帝徙鉅鹿王恭為江陵王三公上言江陵在京師正南不可以封乃徙為安陸王)蜀先主
得之(以麋芳為南郡太守)後屬吳(麋芳以郡降吳關羽因此遂敗)常為重鎮(吳師来伐)
(當陽侯杜元凱向江陵斬其督伍延)晉平吳置南郡及荆州(領郡十九理於此)東
晉以為重鎮(桓冲屯上明使劉波守江陵)宋齊並因之(宋領郡十二齊領郡十)
梁元帝都之為西魏所䧟(大將于謹平之)遷後梁居之為藩國
又置江陵總管府隋并梁置江陵總管府如故後改為
荆州煬帝初復為南郡大唐為荆州或為江陵郡領縣
七江陵(故楚之郢地秦分郢置江陵縣今縣界有故郢城有枝回洲有夏水口左傳所云沈尹戌)
(奔命於夏汭也有荒谷即莫敖所縊荒谷西北有野父城又有紀南城楚渚宫漢津鄉故城在今縣東也)枝
江(古之羅國漢舊縣楚文王自丹陽徙都亦曰丹陽其舊丹陽在今巴東郡)松滋(東晉孝武時荆州刺)
(史桓冲以苻堅強盛自襄陽退屯之上疏曰孱陵縣界地名上明在吳時樂鄉城以上四十餘里地北枕大江)
(西接三峽田土膏良可以資業軍人遂為重鎮今縣西有廢上明城即冲所築亦漢高城縣地有巴山其樂鄉)
(城即吳陸抗所築)當陽(漢舊縣又漢臨沮侯國故城在今縣北有綠林山王莽末賊所起有漳沮二水)
(左傳曰楚文王師於漳澨即此也澨音筮)公安(漢作唐縣故城在西亦二漢孱陵縣地後漢末劉備為荆)
(州牧鎮油口即此馬頭故城在今縣西北陸抗所屯以禦羊祜陳亦為重鎮及隋軍来伐遣將陳紀守之)長
林(有章山及雲夢澤郭璞曰雲夢澤湖丘是)石首(武德四年置有石首山因以為名即漢華容縣)
夷陵郡(東至江陵郡三百四十里南至江陵郡水路二百三十七里西至巴陵郡一百九十里北至襄)
(陽郡五百七十里東南到江陵郡界四百四十一里西南到清江郡九百里西北到巴東郡界二百三十)
(里東北到江陵郡九十里去西京一千七百里去東京一千六百四十里戶七千三百一十七口十萬二)
(千六百六十八)
峽州(今理夷陵縣)春秋戰國時並楚地秦將白起攻楚燒夷
陵即其地也秦二漢並為南郡地魏武平荆州置臨江
郡後劉備改為宜都郡吳改夷陵為西陵常為重鎮(陸遜)
(上疏曰夷陵要害國之關限若失之非損一郡則荆州可憂也)晉宋齊並為宜都郡梁
改置宜州西魏改曰拓州後周改為峽州陳嘗得之為
重鎮(隋開皇中伐陳陳人守荆門狼尾灘並宜都縣界安蜀城夷陵縣界也)大唐為峽州
或為夷陵郡(郡城即陸抗攻步闡拒晉師之壘)以扼三峽之口故為峽
州西通蜀江領縣五夷陵(漢舊縣也吳之西陵有黃牛山高崖間有石色如人)
(牽牛人黑牛黃故名之湍險紆廻行者歌曰朝發黃牛暮宿黃牛三朝三暮黃牛如故有夷陵山故城在西北)
(今縣西有温泉)宜都(漢夷道縣故城在今縣西有荆門山後漢岑彭破田戎於此公孫述又遣將任滿拒)
(吳漢師作浮橋處在今縣西北五十里水經云江水東楚荆門虎牙之間荆門山在南上合下開若門虎牙山)
(在北石壁危江間有白文𩔖牙故以為名也荆門虎牙二山即楚之西塞狼尾灘)遠安(漢臨沮縣)長
陽(漢佷山縣孟康云佷音恒出藥草古直城在今縣西北五十四里四面險絶有林木池水)巴山(古捍)
(關楚肅王拒蜀處今縣北有山曲折似巴字因以為名武樂中山有石穴即廪君拂劒處又有夷水即廪君乘)
(土船所也)
巴東郡(東至夷陵郡一百九十里南至清江郡五百五十里西至雲安郡三百三十二里北至房陵郡)
(五百里東南到夷陵郡界一百二十二里西南到雲安郡三百三十二里西北到雲安郡界一百三十六)
(里東北到夷陵郡界三百一十七里去西京二千二百六十八里去東京一千八百三十二里戶四千三)
(百六十四口二萬一千五百三十四)
歸州(今理秭歸縣)歴代土地與雲安郡同唯秦時屬南郡二
漢為南郡吳置建平郡以為重鎮(其地險固孫皓末晉將王濬自蜀沿流伐)
(吳吳之守將吾彥表謂皓曰請建平增兵若建平不下晉師終不敢過皓不從即秭歸縣界秭音姊)晉亦
為建平郡宋齊皆因之隋屬巴東郡大唐武德二年分
䕫州秭歸巴東二縣置歸州(或云因歸國為名)後為巴東郡(古䕫)
(子國城在郡東二十里)領縣三秭歸(漢舊縣屈原此地人既被流放忽然暫歸其姊亦来)
(因名其地為姊歸空舲峽山昔周成王封楚熊繹初都丹陽今東南故城是也後移枝江亦曰丹陽後又移都)
(郢在江陵後又移都壽春亦曰郢吳置建平郡在此太清鎮在縣東南八十五里吳置以備蜀居三峽要衝塞)
(山蠻之路寇掠之道)巴東(漢巫縣地有石門山陸遜追劉備處)興山(初吳主孫休置後廢武德中又)
(分秭歸置漢王嬙即此縣人)
竟陵郡(東至漢陽郡五百里南至巴陵郡五百五十里西至江陵郡四百八十里北至富水郡四百里)
(東南到大江水中流為界七百四十里西南到赤崖港界三百五十七里西北到乞火山界三百五十四)
(里東北到安陸郡三百四十里去西京一千七百九十里去東京一千五百一十八里戶七千六百九十)
(口三萬六千九百九十九)
復州(今理沔陽縣)自春秋以来為楚地秦屬南郡二漢屬南
郡江夏二郡地晉分置竟陵郡宋齊因之後周以其地
置郢復二州隋煬帝初州廢於舊郢州置竟陵郡(今富水郡)
(地)於舊復州置沔陽郡大唐改為復州或為竟陵郡領
縣三監利(漢華容縣乾溪水涌出春秋時楚章華臺在城内陶朱公塚在華容縣西碑見在又)
(有荆臺是也)沔陽(漢雲杜縣故城在縣西北又有石城在縣東南三百里有夏水沔水晉鎮南將軍杜)
(元凱為荆州刺史開陽口逹巴陵徑千餘里内避長江之險通零桂之漕即此也)竟陵(漢舊縣又有漢)
(邾縣故城在今縣東)
富水郡(東至安陸郡三百二十九里南至竟陵郡四百里西至江陵郡二百八十里北至襄陽郡三百)
(一十六里東南到竟陵郡界百五十六里西南到江陵郡界八十里西北到襄陽郡界三百一十六里東)
(北到漢東郡四百里去西京一千四百三十五里去東京一千三百九里戶一萬三千七百二十口五萬)
(五百九十)
郢州(今理長壽縣)歴代所屬與竟陵郡同二漢屬江夏郡晉
宋以来為竟陵郡地梁南司北新二州之境西魏分屬
安州後周分置石城郡後於石城置郢州隋煬帝初州
廢置竟陵安陸二郡大唐併二郡為温州後為郢州或
為富水郡領縣三長壽(漢竟陵縣故城在今縣南晉宋以来為長壽縣)京山
(晉宋以来曰新陽梁置新州西魏置温州)富水(後漢新市縣故城在今縣東北)
安陸郡(東至齊安郡三百一十二里南至漢陽郡三百一十里西至富水郡三百二十九里北至義陽)
(郡二百五十里東南到漢陽郡三百一十里西南到竟陵郡三百四十里西北到漢東郡一百五十五里)
(東北到弋陽郡四百五十三里去西京二千七百里去東京一千二百九十九里戶二萬一千八百三十)
(五口一十三萬二千一百四十九)
安州(今理安陸縣)春秋䢵子之國(䢵或作鄖䢵鄖溳皆音云)雲夢之澤在
焉後楚滅䢵封鬭辛為鄖公即其地也秦屬南郡二漢
屬江夏郡晉初亦屬江夏郡後分置安陸郡宋齊因之
梁置南司州西魏置安州總管府後周置溳州及安陸
郡隋初廢煬帝初復為安陸郡大唐為安州或為安陸
郡(郡城臨溳水)領縣六安陸(漢舊縣有溳水亦謂之溳口有横山即古陪尾山也雲夢)
(澤在焉)吉陽(梁置汝南郡)應山(梁置應州及縣北有石龍山)應城(宋置古蒲騷城在此)
(騷音蕭)雲夢(漢江夏郡故城在今縣東南)孝昌(西魏置岳州及岳山郡)
齊安郡(東至蘄春郡二百三十里南至江夏郡二百八十五里西至安陸郡三百十二里北至弋陽郡)
(三百五十里東南到潯陽郡五百五十七里西南到漢陽郡二百三十五里西北到義陽郡五百六十里)
(東北到壽春郡五百八十四里去西京二千二百五十五里去東京一千四百七十里戶一萬四千七百)
(八十七口八萬四千一百八十二)
黃州(今理黃岡縣)春秋時邾國之地(今郡東南百二十里臨江與武昌相對有邾城)
(史記曰黃帝之末孫有陸終者產六子第五别為曹姓歴代不絶至武王伐紂之後封其裔子挾於邾為諸侯)
(即此也)後為黃國之境戰國時屬楚秦屬南郡二漢為江
夏郡魏亦為重鎮(魏文帝黃初中吳揚聲欲獵江北荆河州刺史滿寵度必襲西陽而為之)
(備孫權聞之而退)吳後得邾城(孫權赤烏中使陸遜攻邾常以三萬兵守之)晉為西
陽國宋為西陽郡齊又分置齊安郡北齊置衡州領齊
安一郡陳廢衡州後周又置衡州及黃州隋初改衡州
為黃州煬帝初州廢置永安郡大唐為黃州或為齊安
郡領縣三黃岡(漢西陽縣地齊曰南安北齊置巴州後周置弋州)黃陂(北齊置南)
(司州後置黃州武湖在縣東宋謝晦為檀道濟所攻敗走被武湖戍主執之即此)麻城
漢陽郡(東至江夏大江中界三里南至竟陵郡八百里西至竟陵郡五百里北至齊安郡二百三十五)
(里東南到江夏郡七十里西南到竟陵水路七百里西北到安陸郡三百一十里東北到江夏郡界七里)
(去西京二千三百八十四里去東京一千五百二十九里戶六千二百五十二口三萬八千一百二十九)
沔州(今理漢陽縣)春秋鄖國之地戰國時屬楚秦屬南郡二
漢屬江夏郡魏初有之為重鎮(曹公定荆州後以文聘為江夏太守守沔口上)
(石梵吳軍来攻不尅)後屬吳亦為重鎮(孫權嘉禾中陸遜屯江夏沔口)晉宋以来
並屬江夏郡後周置復州隋煬帝初改為沔州尋改為
沔陽郡則通有今竟陵之地大唐武德中討平朱粲析
為沔州或為漢陽郡領縣二漢陽(漢安陸縣地隋初置漢津縣後改為)
(漢陽有漢水一名沔水又有沌水灄水魯山沌音屯灄音攝)汊川(漢安陸縣地後魏為汊川郡後廢郡)
(為縣也汊音义)
江夏郡(東至潯陽郡六百里南至巴陵郡七百里西至漢陽郡渡江二里北至齊安郡二百三十五里)
(東南到章郡一千九百三十八里西南到漢陽界七里西北到漢陽北界渡江四里東北到蘄春郡五百)
(里去西京二千三百四十六里去東京一千五百三十里戶一萬九千四百一十七口十一萬三千)
鄂州(今理江夏縣)自春秋以来皆屬楚有江漢二水(在州西合)秦
屬南郡漢高祖置江夏郡(應劭曰沔水自江别至南郡華容為夏水入江故曰江夏)
後漢因之荆州牧劉表將黃祖守在此(按吳志孫策表曰臣到沙羡縣)
(祖屯處破之)吳分江夏(孫權初城江夏)更置武昌郡孫權嘗都之孫
皓又徙都之常為重鎮(孫權甘露初城武昌陸遜諸葛恪滕牧皆屯焉及晉伐吳使王)
(戎襲武昌胡奮襲江夏)歴代亦為兵衝其地亦曰夏口(東晉孝武時桓石仁)
(屯守)亦曰魯口(以對魯山岸為名也)晉宋並為江夏武昌二郡宋兼
置郢州(領郡六理於此)齊因之亦為重鎮(劉懷珍言於高帝曰夏口兵衝要地宜得)
(其人遂令柳崇鎮兵其後梁武帝自襄陽起兵東下攻圍二百餘日方降梁末北齊得之遣慕容儼守陳霸先)
(將侯瑱攻圍六月餘不下後三國和通乃歸梁瑱他典反)梁分置北新州尋分北新
置土富徊泉濠五州隋平陳改置鄂州煬帝初州廢置
江夏郡大唐武德中平蕭銑改為鄂州或為江夏郡領
縣五江夏(漢以来沙羡縣也晉武改為沙陽東晉僑置汝南郡此為汝南縣有黃鶴山)永
興(漢鄂縣)武昌(故東鄂也孫權改為武昌遂建都於此東晉時謝尚庾翼並屯守於此有樊山謝朓)
(詩曰樊山開廣宴即此有崢嶸洲晉將劉毅破桓玄處)蒲圻(漢沙羡縣地後置沙州後漢建安中吳主)
(孫權破曹公軍於赤壁即今縣界並具巴陵郡篇目)唐年
義陽郡(東至弋陽郡二百二十里南至安陸郡二百五十七里西至淮安郡三百五十七里北至汝南)
(郡二百六十八里東南到弋陽郡二百四十七里西南到漢東郡二百四十四里西北到淮安郡二百一)
(十六里東北到弋陽郡二百二十里去西京一千七百九十六里去東京九百四十二里戶二萬五千六)
(百三十口一十三萬九千六百二十九)
申州(今理義陽縣)春秋時申國之地(或曰申國在今南陽郡南陽縣)其後屬
楚秦屬南陽郡二漢為南陽江夏二郡魏分南陽置義
陽郡晉宋並因之宋又置司州(領郡四理於此)齊並因之有三
關之隘(今義陽縣界有故平靖關其武陽黃峴二關在安陸郡應山縣界也)北接陳汝控
帶許洛宋齊以来常為邊鎮梁曰北司州後復置司州
(梁天監二年為魏將元英所䧟)後魏改為郢州後周改為申州隋煬帝
改為義州尋為義陽郡大唐為申州或為義陽郡領縣
三義陽(漢平氏縣有溮水溮音師)羅山(漢郢縣)鍾山(漢郢縣地齊置齊安郡又有漢)
(鍾武故城在今縣西南石城山在今縣東南春秋之九塞此即一也晉於山上置義陽郡城)
長沙郡(東至章郡一千二百二里南至衡陽郡四百五十里西至盧溪郡一千一百二十五里北至巴)
(陵水路五百五十里東南到宜春屈曲五百二十六里西南到邵陽郡五百三十四里西北到武陵郡四)
(百里東北到巴陵郡七百里去西京二千五百十九里去東京二千四百里戶三萬二千二百二十六口)
(一十四萬六千六百)
潭州(今理長沙縣)古三苖國之地自春秋以来為黔中地楚
國之南境秦為長沙郡(有萬里沙祠故曰長沙)漢為長沙國初封
番君吳芮為長沙王(都於此)及景帝封子發又為長沙王
(諸王朝宴帝令起舞長沙王但張袖而已帝怪問之對曰臣國小地狹不足以廻旋帝悦增以桂陽武陵二郡)
後漢復為長沙郡晉因之宋長沙國兼置湘州(領郡十理於此)
齊因之又為長沙郡夫湘川之奥人豐土闢南通嶺嶠
唇齒荆雍亦為重鎮梁陳以来皆因而不改隋平陳置
潭州(取昭潭為名)煬帝初州廢置長沙郡大唐為潭州或為
長沙郡領縣六長沙(古青陽地秦始皇時荆王獻青陽以西即此也漢改為臨湘縣)
(有湘水賈誼宅井仍存)衡山(漢湘南縣後置衡陽郡)湘鄉(漢湘南縣之湘鄉也長沙王子昌封)
(湘鄉侯)益陽(漢舊縣在益水之陽故城在今縣東)瀏陽(漢舊縣瀏音劉)醴陵(後漢舊縣有漉)
(水又名淥水出縣東漉山)
巴陵郡(東至江夏郡七百里南至長沙郡五百五十里西至醴陽郡四百八里北至竟陵郡五百五十)
(里東南到章郡一千八百五十六里西南到武陵郡六百里西北到江陵郡五百七十五里東北到江夏)
(郡七百里去西京二千一百四十里去東京一千八百一十六里戶一萬一千六百七十六口四萬七千)
(三十二)
岳州(今理巴陵縣)古蒼梧之野(蒼梧野不止於此郡界側近之地皆是)亦三苖
國之地(亦古麇子國春秋文公十年楚子伐麇即此地也凡今長沙衡陽諸郡皆古三苗之地)青
草洞庭湖在焉(二湖相連青草在南洞庭在北)春秋戰國時並屬楚亦
古羅國之地楚辭之言汨羅是也(羅縣北有汨水汨音覓)秦屬長
沙郡二漢皆因之吳因之為重鎮(建安中孫權使魯肅孫皓時滕牧萬彧皆)
(屯於此)晉因之東晉亦為重鎮(使陶侃鎮守此)宋分置巴陵郡齊
因之梁置巴州湘東王遣陸法和等據赤亭擒侯景將
任約於此(今郡西華容界有赤亭城是也城近赤亭湖因以為名)隋平陳改為岳
州煬帝初改為羅州尋為巴陵郡郡人董景珍等以羅
縣令蕭銑為主起兵於此大唐武德四年平蕭銑復為
岳州或為巴陵郡領縣五巴陵(漢下雋縣地雋音徂兗反古巴丘也有君)
(山洞庭湖巴丘湖青草湖檢地志云巴丘湖中有曹田洲即曹公為孫權所敗燒船處在今縣南四十里又云)
(今鄂州之蒲圻縣有赤壁山即曹公敗處按三國志云劉表卒其子琮代屯襄陽劉備屯樊琮降曹公備遂南)
(走曹公恐備先據江陵將精騎急追及於當陽之長坂備與數十騎走斜趨漢津濟沔到夏口曹公進軍江陵)
(得劉琮水軍船步數十萬自江陵征備至巴丘遂至赤壁孫權遣周瑜水軍數萬與備併力逆之曹公泊江北)
(岸瑜部將黃蓋詐降戰艦數千艘因風放火曹公大敗從華容道步歸退保南郡被瑜等復敗之曹公留曹仁)
(守江陵城自徑北歸而漢陽郡圖經云赤壁一名烏林郡西北二百二十里在汊川縣西八十里跨汊南北此)
(大誤也曹公既從江陵水軍沿流已至巴丘則今巴陵郡赤壁只在巴陵郡之下軍敗方還南郡劉備周瑜水)
(軍追躡並是大江之中與汊川西殊為乖角今據檢地志為是當在巴陵江夏二郡界其漢陽郡圖經及流俗)
(悉皆訛謬所以備錄國志以為證據爾)沅江(漢益陽縣地因以沅水為名梁置重華縣隋廢之又有重)
(華城亦謂之虞舜古城)湘陰(本羅子國秦為羅縣梁置岳陽郡隋置玉州有玉笥山湘水又有地名黃)
(陵即舜二妃所葬之地縣北有汨水即屈原懷沙自沉之處俗謂之羅江又有屈原塜今有石碑文曰楚放臣)
(屈大夫之碑其餘字滅矣漢羅縣故城在今縣東北)華容(漢孱陵縣也隋置此縣古華容在竟陵郡)昌
江
衡陽郡(東至廬陵郡九百里南至零陵郡五百八十里西至邵陽郡三百里北至長沙郡四百五十里)
(東南到桂陽郡三百里西南到零陵郡三百七十里西北到長沙郡湘潭縣五百八十里東北到廬陵郡)
(九百里去西京三千一百里去東京二千七百六十八里戶三萬四千三百三十口一十九萬七千五百)
(三十)
衡州(今理衡陽縣)春秋以来屬楚秦屬長沙郡漢屬長沙國
桂陽郡地後漢屬長沙桂陽二郡地吳以其地置衡陽
湘東二郡晉因之宋為衡陽國及湘東郡齊以下皆因
之(齊常改衡陽國為郡)隋平陳省湘東衡陽二郡置衡州煬帝初
州廢置衡山郡大唐為衡州或為衡陽郡領縣六衡
陽(漢酃縣地有酃水湖釀酒醇美所謂酃酒晉武帝平吳始薦酃酒於太廟謂此有蒸水酃音靈)湘潭
(有南岳衡山漢陽山縣)耒陽(漢舊縣有耒水)攸常寧茶陵(漢舊縣茶弋奢反)
零陵郡(東至江華郡三百里南至平樂郡六百三十九里西至邵陽郡武岡縣界二百二十里北至衡)
(陽郡五百八十里東南到江華郡三百里西南到始安郡五百五十里西北到邵陽郡三百一十里東北)
(到衡陽郡五百七十里去西京三千二百七十四里去東京三千五十五里戶二萬九千一十三口一十)
(七萬二千八百五十七)
永州(今理零陵縣)春秋楚國之南境秦屬長沙郡漢武帝置
零陵郡後漢及晉皆因之宋為零陵國齊為零陵郡梁
陳皆然隋平陳郡廢置永州煬帝初州廢置零陵郡大
唐為永州或為零陵郡領縣三零陵(漢泉陵縣故城在今縣北)湘
源(漢洮陽縣故城在今縣西北)祁陽(漢泉陵縣地吳置今縣)
江華郡(東至桂陽郡六百里南至臨賀郡四百里西至平樂郡四百里北至零陵郡三百里東南到桂)
(陽郡六百里西南到永山險峻無路西北到零陵郡三百里東北到始安郡五百里去西京三千九百三)
(十里去東京三千五百八十里戶二萬七千四百四十二口一十六萬三千二百)
道州(今理營道縣)舜封象有鼻國即此也春秋時楚地秦屬
長沙郡漢初屬長沙國後屬零陵郡後漢魏及晉皆因
之宋齊為營陽郡梁改營陽為永陽郡隋平陳郡廢悉
併其地置永州煬帝初州廢併屬零陵郡大唐既平蕭
銑復割其地置營州武德五年改為南營州貞觀八年
改為道州或為江華郡(漢都龐嶺今謂之永明有甿渚嶺今謂之白芒即五嶺之二也)
領縣四營道(漢舊縣有營山因以為名)延唐(漢泠道縣屬零陵郡有舂陵鄉元帝徙於)
(南陽郡蔡陽縣國初置唐興縣有九疑山其山九谿皆相似故名之舜所葬)江華永明(有永)
(明嶺)
桂陽郡(東至廬陵郡一千二百五十里南至始興郡五百里西至江華郡六百里北至衡陽郡三百里)
(東南到南康郡千一十里西南到連山郡三百九十里西北到衡陽郡二百里東北到廬陵郡界五百一)
(十里去西京三千三百里去東京三千五十七里戶二萬七千九百九十口一十七萬四千一百三十)
郴州(今理郴縣)春秋戰國時皆楚地秦屬長沙郡項羽徙義
帝於長沙都郴即此地也漢初以其地為桂陽郡(即長沙之)
(南境)後漢晉宋齊皆因之陳以其地為桂陽盧陽二郡隋
平陳廢二郡置郴州煬帝初州廢復置桂陽郡大唐為
郴州或為桂陽郡(有騎田嶺今謂之臘嶺即五嶺之一)領縣八郴(漢舊縣)
高亭藍山義昌資興義章(縣北臨漳水亦漢郴縣地)高平
臨武(有武溪漢舊縣)
連山郡(東至桂陽郡高平縣二百一十里南至南海郡九百里西至臨賀郡二百六十九里北至桂陽)
(郡藍山縣二百五里東南到始興郡五百一十里西南到臨封郡六百三十里西北到江華郡五百七十)
(里東北到桂陽郡三百九十二里去西京三千八百五里去東京三千五百八十九里戶一萬一千一百)
(八十口五萬六百二十九)
連州(今理桂陽縣)春秋時楚地秦屬長沙郡之南境二漢屬
桂陽郡吳屬始興郡晉因之宋明帝置宋安郡後省宋
安屬廣興郡(宋改始興為廣興今始興郡也)齊復屬始興郡梁又分為
陽山郡陳郡廢煬帝初置熙平郡大唐改為連州或為
連山郡領縣三桂陽(漢舊縣在桂水之陽前有洭水有乳穴三十二桂嶺貞女硤有)
(湟水漢伏波將軍路博德討南越出桂陽下湟水即此也洭音匡湟音皇)陽山(有乳穴十九)連山
邵陽郡(東至衡陽郡三百里南至零陵郡三百里西至盧溪郡八百里北至長沙郡二百四十里東南)
(到零陵郡三百十七里西南到潭陽郡屈曲一千八百六十里西北到盧溪郡八百里東北到長沙郡五)
(百三十四里去西京二千八百八十三里去東京二千五百六十七里戶一萬二千三百二十三口八萬)
(九千一百五十四)
邵州(今理邵陽縣)春秋戰國時皆屬楚秦屬長沙郡漢屬長
沙國零陵郡地後漢屬長沙零陵二郡地吳置邵陵郡
(分零陵北部都尉置)晉因之宋齊邵陵郡梁陳亦然隋平陳廢邵
陵郡併入長沙郡大唐復分置邵州或為邵陽郡領縣
二邵陽(漢昭陽縣)武岡(漢都梁縣之地漢夫夷縣故城在東北)
武陵郡(東至巴陵郡六百里南至長沙郡界一百一十里西至盧溪郡四百六十五里北至澧陽郡百)
(八十里東南到長沙郡四百里西南到盧溪郡沅陵縣三百九十六里西北到澧陽郡石門縣界一百里)
(東北至安鄉縣界一百二十八里去西京二千五百二十一里去東京一千八百五十八里戶七千七百)
(二十二口三萬九千一十七)
朗州(今理武陵縣)春秋戰國時皆屬楚地秦昭王置黔中郡
漢高更名武陵郡後漢魏至晉皆因之(晉趙欽問潘京云貴州何以名)
(武陵京曰鄙郡本名義陵郡在辰陽縣界與夷相接數為所攻光武移東出共議易號傳曰止戈為武詩稱高)
(平曰陵武陵記桃花源即此地也)宋齊亦曰武陵郡梁置武州後改曰
沅州隋平陳改為朗州煬帝初州廢置武陵郡大唐為
朗州或為武陵郡領縣二武陵(漢臨沅漢壽二縣地有沅水至長沙入洞)
(庭湖有純紀陂今名白馬陂隋開皇中刺史喬難陀修其利不減鄭白二渠)龍陽(吳時置沅水入龍陽)
(界歴九洲洲長二十餘里即李衡種甘橘所)
澧陽郡(東至巴陵郡二百里南至武陵郡一百八十里西至黔中郡二千里北至江陵郡二百里東南)
(到武陵郡龍陽縣界四百五十五里西南到盧溪郡一千三十八里西北到夷陵郡二百五十九里東北)
(到江陵郡公安縣五百七十五里去西京二千四里去東京一千五百一十八里戶一萬六千一百九十)
(口八萬二千二百四十六)
澧州(今理澧陽縣)春秋時楚地秦屬黔中郡二漢屬武陵郡
兼置荆州(領郡八理於此)吳分置天門郡晉宋齊皆因之隋平
陳置松州尋改為澧州煬帝初為澧陽郡大唐為澧州
或為澧陽郡領縣四澧陽(漢零陽縣地有澧水有崇山即放驩兜之所)慈
利(漢零陽縣地)石門(漢零陽縣地吳時置石門郡有漊水)安鄉(漢孱陵縣地亦後漢漢壽縣地)
(南朝置義陽郡)
黔中郡(東至澧陽郡二千里南至義泉郡六百里西至涪陵郡三百六十里北至南賓郡六百五十里)
(東南到寧夷郡三百一十里西南到義泉郡三百五十里西北到涪陵郡三百六十里東北到清江郡五)
(百五十里去西京三千五百六十里去東京三千二百七十七里戶四萬一百八十五口二十萬三千三)
(百五十七)
黔州(今理彭水縣)古蠻夷之國春秋戰國皆楚地秦惠王欲
楚黔中地以武關外地易之即此是也通謂之五溪(五溪)
(謂酉辰巫武陵等五溪也古老相𫝊云楚子滅巴巴子兄弟五人流入黔中各為一溪之長一說云五溪蠻皆)
(槃瓠子孫自為統長非巴子也)秦屬黔中郡漢屬武陵郡後漢因之晉
宋齊亦然後周武帝時蠻帥以其地歸附遂置奉州後
改為黔州隋初亦置黔州煬帝初為黔安郡大唐復為
黔州或為黔中郡領縣六彭水(漢酉陽縣)黔江洪杜
洋水信寧都濡
寧夷郡(東至靈溪郡三百里南至涪川郡五百里西至義泉郡六百里北至黔中郡二百八十七里東)
(南到盧溪郡一千六百里西南到義泉郡五百四十里西北到黔中郡三百里東北到黔中郡黔江縣一)
(百九十里去西京二千九百五十里去東京三千五百九十三里戶一千五百二十八口八千一百)
思州(今理務川縣)歴代土地與黔中郡同隋屬清江郡大唐
武德元年以地當牂牁之衝要遂置務州貞觀八年改
為思州或為寧夷郡領縣四務川(漢酉陽縣地)寧夷思
印(思印水名)思王
盧溪郡(東至武陵郡四百六十五里南至潭陽郡五百四十八里西至盧陽郡六百七十里北至靈溪)
(郡三百六十八里東南到邵陽郡八百里西南到盧陽郡水路三百六十八里西北到靈溪郡大鄉縣界)
(一百九十里東北到武陵郡界沅水路三百一十九里去西京三千五百二十八里去東京三千二百九)
(十里戶四千一百五十口二萬七千二百七十)
辰州(今理沅陵縣)古蠻夷之國春秋楚國之境秦屬黔中郡
漢屬長沙武陵二郡地後漢發南郡人入武谿擊諸蠻
不尅後馬援至臨沅擊破諸蠻此其地也後亦屬武陵
郡晉宋齊並為武陵郡地隋分置辰州煬帝初為沅陵
郡大唐為辰州或為盧溪郡領縣五沅陵(漢下雋縣也有壺頭)
(山在東武陵記云神仙多遊集焉後漢馬援軍渡處雋音徂兗反)溆浦(漢義陵縣)辰溪(漢曰辰陽)
(縣即武溪之一)盧溪(有武溪水縣西有武山武陵記云高可萬仞上有石窟有一石如狗形云是槃瓠漢)
(沅陵縣地也)麻陽
盧陽郡(東至盧溪郡六百七十里南至龍溪郡渭陽縣界一百五十里西至渭陽縣界百五十里北至)
(當郡招喻縣界五十里東南到潭陽郡三百里西南到當郡渭陽水路一百五十里西北到當郡常豐縣)
(水路二百里東北到盧溪郡麻陽縣界水路三百里去西京三千五百里去東京三千三百里戶三千一)
(百三十口一萬四千六百九十)
錦州(今理盧陽縣)歴代土地與辰州同大唐為錦州或為盧
陽郡領縣五盧陽洛浦招喻常豐渭陽
靈溪郡(東至盧溪郡三百六十八里南至盧陽郡五百六十里西至寧夷郡三百里北至澧陽郡二百)
(五十里東南到盧溪郡沅陵縣界一百七十里西南到當郡三亭縣界二百里西北到盧溪郡二百五十)
(里東北到澧陽郡慈利縣二百五十里去西京二千八百九十三里去東京二千六百九十六里戶二千)
(六十七口一萬三千五百九十四)
溪州(今理大鄉縣)歴代土地與辰州同大唐為溪州或為靈
溪郡領縣二大鄉(漢沅陵零陽二縣地梁置今縣)三亭(漢零陽縣地貞觀初置今)
(縣)
潭陽郡(東至盧溪郡五百三十八里南至邵陽郡一千一百四十四里西至樂古郡二千一百一十七)
(里北至盧溪郡九百里東南到辰溪縣一百七十三里西南到泝沅口入武陵郡八百里西北到泝巫溪)
(入盧溪郡九百里東北到邵陽郡一千八百六十里去西京三千一百五十八里去東京三千八百三十)
(三里戶五千三百六十一口二萬一千八百二十六)
巫州(今理龍標縣)古蠻夷之境楚國黔中之地秦屬黔中郡
二漢屬武陵郡在巫水之陽隋屬沅陵郡大唐為巫州
天授中以巫山不在州界遂改為沅州開元十二年復
為巫州或為潭陽郡領縣三龍標(漢巫陽縣)朗溪(漢鐔城縣地有)
(沅溪水)潭陽
清江郡(東至夷陵郡九百里南至黔中郡七百里西至寧浦郡六百八十里北至雲安郡五百里東南)
(到夷陵郡界三百里西南到黔中郡界五百八十里西北到雲安郡三百五十里東北到巴東郡五百里)
(去西京二千七百九里去東京二千八百一十里戶三千八百二十五口二萬五千三百八十)
施州(今理清江縣)春秋巴國之境七國時楚國巫郡之地秦
屬南郡二漢因之後周置亭州及業州隋煬帝初併置
庸州尋廢置清江郡大唐為施州或為清江郡領縣二
清江(漢巫縣地今縣西有都亭夷水所出一名清江廪君乘土船於此)建始(漢巫縣地)
涪川郡(東至安南獠界二百三十五里南至寧夷郡思王縣界二十七里西至當郡城樂縣界二百四)
(十里北至寧夷郡五百里東南到北到里西南到里西)
(百里里東北到千五百里戶二千口里去西京四千三去東京三一萬一千三百)
費州(今理涪川縣)古蠻夷之國漢屬牂牁郡山川險阻為俚
獠所居多不賓附至後周始置為費州(因水為名)大唐初屬
務州貞觀初復置費州或為涪川郡領縣四涪川
多田扶陽(在扶水北)城樂
夜郎郡(東無路南至里北至)(里西至到里東南)
(里西南到到里東北)(里去西里西北到百五京四千四)
(十里去東京四千九百六十里戶二千六百口一萬二千)
珍州(今理營德縣)古蠻夷之地大唐貞觀七年置珍州或為
夜郎郡領縣四營德夜郎麗臯樂源
播川郡(東至義泉郡三百里南至北至西至里)(里)
(里東南到北到里西)(里西南到北到里東)
(四千九十里去西京四千四百里去東京里戶四千七百口二萬四千)
播州(今理播川縣)古蠻夷之域黔中郡地夜郎國之東南隅
也漢屬牂牁其後無聞大唐置播州或為播川郡領縣
四播川遵義芙蓉瑯川
義泉郡(東至寧夷郡六百里南至涪川郡五百二十三里西至播川郡三百里北至黔中郡六百里東)
(南到夷陵郡五百八十里西南到北到寧夷郡里西北到里東)
(百七里去西京四千三百八十七里去東京三千九十五里戶千二百二十七口六千三百五十二)
夷州(今理綏陽縣)徼外蠻夷之地漢屬牂牁郡歴代恃險不
聞臣附隋煬帝時始屬明陽郡大唐武德中屬義州貞
觀中開南蠻地置夷州(與費州同置)或為義泉郡領縣五
綏陽義泉都上洋川宜林
龍標郡(東至潭陽郡七百里南至羈縻兗州梓□縣界四百里西至涪川郡五百里北至盧溪郡二百)
(八十里東南到潭陽郡界五百九十里西南到兗州梓□縣界四百里西北到盧溪郡界一百八十里東)
(北到涪川郡多田縣界五百三十里去西京四千一百九十七里去東京三千九百里戶一千四百二十)
(三口七千四百)
業州(今理峩山縣)古蠻夷之地大唐置業州或為龍標郡領
縣二峩山渭溪
溱溪郡(東至西至里)(里南至北至里)
(里東南到北到里西)(里西南到北到里東)
(闕東京四千二百里去西京三千四百八十里去里戶二千一百口九千二百)
溱州(今理營懿縣)古蠻夷之地大唐置溱州或為溱溪郡領
縣二營懿扶歡
風俗
荆楚風俗略同揚州雜以蠻獠率多勁悍南朝鼎立皆
為重鎮然兵強財富地逼勢危稱兵跋扈無代不有(晉王)
(敦陶侃桓温桓玄宋謝晦南郡王義宣袁顗沈攸之桂陽王休範齊陳顯逹梁武帝陳王琳華皎皆自上流擁)
(兵東下)是以上游之寄必詳擇其人焉
通典卷一百八十三
