通典卷一百八
唐京兆杜佑君卿纂
禮六十八開元禮纂類三序例下
君臣冕服冠衣制度
大裘冕無旒金飾玉簪導以組為纓色如其綬(令云冕長尺六)
(寸廣八寸玄表纏裏以下廣狭皆准此例)裘以黑羔皮為之(令云玄領褾襟緣朱裳後有詔)
(夏月以葛代裘)白紗中單(令云皂領青褾&KR1638;裾)革帶玉鈎䚢大帶(令云素帶朱純)
(其外上以朱下以綠紐約用組黻蔽膝也随裳色)鹿盧玉具劒火珠鏢首白玉
雙珮玄組雙綬六綵(令云玄黃赤白縹綠純玄質長二丈四尺五百首廣一尺小雙綬長)
(二尺六寸色同大綬而首半之間施三玉環)朱韈赤舄祀天神地祗則服之
衮冕垂白珠十有二旒(令云以組為纓色如其綬)黈纊充耳玉簪
導玄衣纁裳十二章(令云八章在衣日月星辰山龍華蟲火宗彛四章在裳藻粉米黼黻)
(衣褾領為升龍皆織成為之龍山以下每章一行重以為等每行十二也)白紗中單(令云黻領青褾)
(襈裾黻加龍山火三章毳冕以上山火二章絺冕山一章玄冕無章)革帶大帶劒玉珮綬
韈與上同舄加金飾享廟謁廟及朝遣上將征還飲至
踐阼加元服納后元日受朝及臨軒册拜王公則服之
鷩冕服七章(令云三章在衣華蟲火宗彛四章在裳藻粉米黼黻)餘同衮冕有
事遠主則服之毳冕服五章(令云三章在衣宗彛藻粉米二章在裳黼黻也)
餘同鷩冕祭海岳則服之絺冕服三章(令云一章在衣粉米二章)
(在裳黼黻)餘同毳冕祭社稷先農則服之玄冕服(令云衣無章裳)
(刺黼一章)餘同絺冕䄍祭百神朝日夕月則服之通天冠
加金博山附蝉十二首施珠翠黑介幘組纓翠緌玉若
犀簪導絳紗裏白紗中單(令云朱領襈裾)白裙襦(令云亦裙衫也)絳紗
蔽膝白假帶方心曲領其革帶劒珮綬與上同白韈黑
舄(令云若未加元服則雙童髻空頂黑介幘雙玉導加寳飾也)諸祭還冬至受朝元
會冬會則服之武弁金附蝉平巾幘餘同前服&KR0688;武
出征四時蒐狩大射禡類宜社賞祖罰社纂嚴則服之
弁服(令云弁以鹿皮為之)十二&KR0722;(令云&KR0722;以白玉珠為之)玉簪導絳紗衣
素裳革帶白玉雙珮鞶龍小綬白韈烏皮履朔日受朝
則服之黑介幘白紗單衣白裙𥜗革帶素韈烏皮履
拜陵則服之白紗帽(令云赤烏紗帽)白裙襦白韈烏皮履視
朝聽訟及宴見賓客則服之平巾幘金寳飾導簪冠
支皆以玉紫褶(令云赤白褶)白袴玉具装真珠寳鈿帶靴乘
馬則服之翼善冠其裳服及白練裙襦通著之若服
袴褶則與平巾幘通著之皇太子衮冕垂白珠九旒
(令云以純為纓色如其綬)青纊充耳犀簪導玄衣纁裳九章(令云五章在衣)
(山龍華蟲火宗彛四章在裳藻粉米黼黻織成為之每章一行重以為等每行九)白紗中單(令云)
(黼領青褾&KR1638;裾)革帶金鈎䚢大帶(令云素帶不朱裏亦純以朱綠紐約用綠随裳色火山二)
(章)玉具劒(令云金寳飾玉褾首)瑜玉雙珮朱組雙大綬(令云四采赤白縹紺)
(純朱質長丈八尺三百三十首廣九寸小雙綬長二尺六寸色同大綬而首半之間施三玉環)朱韈赤
舄(令云舄加金飾)侍從祭祀及謁廟加元服納妃則服之具
服遠遊三梁冠加金附蝉九首施珠翠黑介幘髮纓翠
緌犀簪導絳紗衮白紗中單(令云皂領褾&KR1638;裾)白裙襦白假帶
方心曲領絳紗蔽膝其革帶劒珮綬與上同白韈黑舄
未冠則雙童髻空頂黑介幘雙玉導加寳飾謁廟還宫
元日冬至朔日入朝釋奠則服之(其朔望日入朝通服袴褶五日常朝亦准)
(此)公服遠遊冠(簪導以上並同前)絳紗單衣白裙襦革帶瑜
玉隻珮方心紛鞶嚢(令云長六尺四寸廣二寸四分色同大綬)白韈烏皮履
五日常朝元日冬至受朝則服之烏紗帽白裙襦白
韈烏皮履視事及宴見賓客則服之弁服犀簪導組
纓玉&KR0722;九絳紗衣素裳革鞶嚢小綬隻珮白韈烏皮履
朔日及視事則兼服之平巾幘金飾犀簪導紫褶白
袴玉梁珠寳鈿帶靴乘馬服之進德冠九&KR0722;加金飾
其常服及白練裙襦通著之若服袴褶則與平巾幘通
著之羣官衮冕垂青珠九旒以組為纓(令云纓色如綬以下旒纓)
(皆如之)青纊充耳簪導(令云五品以上乃通用犀)青衣纁裳服九章(令云)
(每章一行重以為等每行九五章在衣龍山華蟲火宗彛四章在裳藻粉米黼黻皆絳為繡鷩冕以下亦每章)
(一行各依旒數)白紗中單(令云中單黼領朱裏皆純中單青領青褾&KR1638;裾)革帶鈎䚢大
帶(令云二品以上素帶不朱裏皆純其外上以朱下以綠五品以上素帶紕其垂外以玄内以黃紐約皆用)
(青組黼皆裳色毳冕以上火山二章絺冕山一章玄冕無章)金玉飾劒(令云三品以下用玉不得)
(加珠寳)山玄玉珮綠綟綬(親王朱綬)朱韈赤舄第一品服之
鷩冕八旒服七章(章數已具前數)水蒼玉珮紫綬金飾劒餘同
衮冕第二品服之毳冕七旒服五章水蒼玉珮紫綬
金飾劒餘同衮冕第三品服之絺冕六旒服三章水
蒼玉珮青綬金飾劒餘同衮冕第四品服之玄冕五
旒衣無章裳刺黻一章水蒼玉珮黑綬金飾劒餘同衮冕
第五品服之爵弁色同爵無旒無章玄纓簪導青衣
纁裳白紗中單(令云青領褾襈裾也)革帶鈎䚢大帶(令云練帶紕其垂内外以)
(緇紐約用青組)爵韠韈赤履九品以上服之(凡冕服及爵弁服助祭及親迎則服)
(之若私家祭祀三品以上及褒聖侯祭孔宣父服玄冕五品以上服爵弁六品以下服進賢冠凡冕制以羅為)
(之其服用紬為之其黻用繒也)遠遊冠三梁黑幘青緌(凡文官皆青緌以下准此)
(也)諸王服之親王即加金附蝉進賢冠三品以上三
梁五品以上兩梁九品以上一梁(三師三公太子三師三少五等爵尚書省)
(秘書省諸寺監太子詹事府三寺及散官親王傅友文學諸州縣關津嶽瀆等流内九品以上服之也)
武弁平巾幘(武官及中書門下省殿中省内侍諸衛及太子諸坊諸帥府及戍鎮流内九品以上)
(服之若侍中中書令左右散騎常侍則加貂蝉侍左者左珥侍右者右珥)灋冠(一名獬豸冠一角為)
(獬豸之形御史以上服之)高山冠(内侍省内謁者監内謁者服之)却非冠(亭長門僕)
(服之凡應冠而未冠者並雙童髻空頂幘五品以上雙玉導金飾二品以上加寳飾六品以下無飾)朝
服(亦名具服冠幘纓簪導絳紗單衣白紗中單白裙𥜗赤裙衫革帶鈎䚢假帶曲領方心絳紗蔽膝韈舄劒)
(雙緌一品以下五品以上陪祭朝饗拜表大事則服之六品以下去劒珮綬餘並同也)公服(亦名)
(從省服冠幘纓簪導絳紗單衣白裙衫革帶鈎䚢假帶方心韈履紛鞶嚢隻珮一品以下五品以上朔望朝謁)
(見東宫則服之其六品以下去紛鞶嚢隻珮並同若致仕官以理去官被召謁見皆服前官從省服)弁
服(以鹿皮為之通用烏紗也)牙簪導(五品以上通用犀也)纓玉&KR0722;朱衣素裳革
帶鞶囊小綬雙珮白韈烏皮履(一品九&KR0722;二品八&KR0722;三品四品六&KR0722;五品五&KR0722;)
(六品以下去&KR0722;及鞶嚢綬珮)文官職事九品以上尋常公事服之(泥雨)
(則通著常服)平巾幘簪導(五品以上通用犀六品以下通用角)冠支(令云皆金飾五品以)
(上通用玉)紫褶(令云五品以上緋褶七品以上綠褶九品以上碧褶)並白大口袴起梁
帶(三品以上玉梁寳鈿五品以上金梁寳鈿六品以上金飾隐起)烏皮靴武官及衛官
尋常公事則服之(文官乘馬又通服之武官陪位大仗加螣蛇𥜗襠也)進德冠
五品以上附山雲&KR0722;數准弁以金飾梁及靴趺(三品以上加金)
(絡也)内外百官文武官九品以上十月以後二月以前常
服及白練裙襦通著之(五品以上行六品以下冠去&KR0722;珠若服袴褶非陪位大仗則與)
(平巾幘者通著袴褶五品以上通用紬綾及羅六品以下通用小綾)凡典謁武弁絳公服
學生黑介幘青襟服齋郎介幘絳褠服外州品子等皆
平巾幘緋衫大口袴朝集從事則服之若外官拜表受
制皆朝服凡職事官三品以上有公爵者嫡子婚聽
假以四品冕服若五品以上子孫九品以上子及五品
等爵皆聽弁服若庶人婚聽假以絳公服若刻漏生漏
童服青袴褶總角之服(令云諸流外官行署三品以上黑介幘絳公服方心革帶鈎䚢假)
(帶襪履九品以上絳褠衣制同絳公服袖狭形直如溝不垂朝去方心假帶餘同公服其非行署者太常寺謁)
(者祝史贊引鴻臚寺司儀諸典書學内侍省典引太子右春坊掌儀内坊導客舍人諸贊王公以下舍人公主)
(謁者等各准行署依品服自外及在雜職掌無官品者皆平巾幘緋衫大口袴藥童奉觯年少者皆總角髻朝)
(集從事則服之餘條目自有制者不用此例黑介幘簪導深衣青襟褾領革帶韈履未冠者雙童髻空頂黑介)
(幘去革帶國子太學四門學士俊士參見則服之律書算學士州縣學士則黑介幘白裙襦外官拜表受制皆)
(朝服本品無朝服者則公服諸職事官三品以上有公爵者嫡子謂經命訖者婚聽假以四品冕服諸五品以)
(上子孫九品以上子及五等爵婚皆聽假以爵弁服庶人婚聽假以絳公服諸州縣倉督市令縣錄事佐史里)
(正岳瀆祝史齋郎並介幘絳褠衣平巾幘緋褶大口袴紫褠尚食局典膳局主食大官署監膳史食官署掌膳)
(服之平巾綠幘青布袴褶尚食局主膳典膳局典食大官署食官署供膳良醖署奉觯服之五辨青袴褶青耳)
(屩羊車小吏服之總角髻青袴褶漏刻生漏童服之諸衣冠應入鹵簿異於夲制者從鹵簿)
皇后王妃内外命婦服及首飾制度
皇后服首飾花十二樹(小花如大花之數并兩博鬢也)禕衣(令云染青織成為之)
(文為翬翟之形素質五色十二等)素紗中單(令云黼領羅縠褾&KR1638;皆用朱色)蔽膝(令云随裳)
(色以緅為褾&KR1638;皆用翟為章三等)大帶(令云随衣色朱裏紕其外上以朱錦下以綠錦紐約用青組)青
衣革帶青韈舄(令云舄加金飾)白玉雙珮玄組雙大綬(令云章綵尺寸)
(與乘輿同)受册助祭朝會諸大事則服之鞠衣(黃羅為衣其蔽膝大)
(帶及衣革帶舄並随衣色餘與禕衣同唯無翟)親蠶則服之鈿釵禮衣十二
鈿服通用雜色制與上同加隻珮小綬(去舄加履)宴見賓客
則服之皇太子妃服首飾花九樹(小花如大花之數並兩博鬢也)䄖
翟(青織成為之文為搖翟之形青質九色九等)素紗中單(令云黼領羅縠褾&KR1638;皆同朱色)蔽膝
(随裳色用緅為領緣以䄖翟為章二等)大帶(令云随衣色不朱裏紕其外上以朱錦下以綠錦紐約用)
(青組)青衣革帶青韈舄(令云舄加金飾)瑜玉雙珮純朱雙大綬(章綬)
(尺寸與皇太子同也)受册助祭朝會諸大事則服之鞠衣(黃羅為之)
(其蔽膝大帶革帶並随衣色餘與䄖衣同唯無翟)從蠶則服之鈿釵禮衣九
鈿服通用雜色制與上同加雙珮小綬(去舄加履)宴見賓客
則服之内外命婦服花釵(施兩博鬢寳鈿飾一品九樹二品八樹三品七樹四)
(品六樹五品五樹寳鈿准花樹)翟衣青質(羅為之繡為翟䄖衣一品翟九等二品八等三品七等四)
(品六等五品五等)並素紗中單(令云黼領朱褾&KR1638;亦通用羅縠)蔽膝(随裳色以緅為領緣)
(加以文繡重翟為章二等一品以下同)大帶青衣革帶青韈舄珮綬内
命婦受册從蠶朝會則服之其外命婦及受册從蠶大
朝會亦准此鈿釵(一品九鈿二品八鈿三品七鈿四品六鈿五品五鈿)禮衣通
用雜色制與上同加雙珮小綬(令云去舄加履)内命婦尋常見
外命婦朝恭辭見及禮會則服之六尚寳林御女采
女及女官等服禮衣通用雜色制與上同唯無首飾珮
綬七品以上有大事則服之尋常供奉則公服(公服去中單蔽)
(膝大帶也)九品以上大事及尋常供奉並公服東宫准此女
史則半袖裙襦凡公主王妃珮綬同諸郡縣主内命
婦各准品服外命婦各從夫及子若不同夫及子而加
邑號亦准品花釵(覆笄而已幷兩博鬢任以金銀雜寳飾也)大袖連裳青質
素紗中單(采褾&KR1638;也)蔽膝(随裳色朱為緣帶也)大帶(紕其外上以朱下以綠紐約用青組)
以青衣革帶韈舄履(同裳色也)六品以下九品以上妻及九
品以上女嫁則服之花釵(以金銀琉璃等塗飾)連裳青以青衣
革帶韈履(同裳色也)庶人女嫁則服之凡百官女嫁聽服
母服廟見本生蔭高准兄弟凡王公以下及婦人服飾
等級上得兼下下不得僭上
齋戒
凡大祀齋官皆前七日集尚書省太尉誓曰某月日祀
昊天上帝於圓丘(其誓各随祭享祀事言之)各揚其職不供其事國
有常刑散齋理事如舊夜宿止於家正寢唯不弔喪問
疾不作樂不判署刑煞文書不行刑罰不經穢惡致齋
唯祀事得行其餘悉斷(凡大祀之官散齋四日中祀三日小祀二日致齋大祀三日中)
(祀二日小祀一日其致齋日三公於都省安置所司鋪設其餘官皇城内有本司者於本司無者於太常郊社)
(太廟齋坊安置皆日未出前到齋所至祀前一日各從齋所晝漏上水三刻向祀所仍令平明清所行之路道)
(次不得見諸凶穢衰絰過訖任行其哭泣之聲聞於祭所者權斷訖事非應散齋者唯清齋一宿於本司及祀)
(所凡大祀中祀接神齋官祀前一日皆沐浴九品以上皆官給明衣齋郎升壇行事亦權給潔服應齋官所習)
(禮臨時闕者通攝行事致齋之日先不食公糧及無本司者太官准品給食祈告一日清齋者設食亦如之凡)
(散齋有大功以上喪致齋有周以上喪並聽赴即居緦麻以上喪者不行宗廟之祭其在齋坊病者聽還死於)
(齋所同房不得行事也)
祈禱
京都孟夏以後旱則祈岳鎮海瀆及諸山川能興雲雨
者於北郊望而告之(又祈社稷又祈宗廟皆七日一祈不雨還徙岳瀆如初旱甚則修雩)
(秋分以後不雩初祈一旬不雨即徙市禁屠殺斷繖扇造土龍雨足則報祀祈用酒脯醢報用常祀皆有司行)
(事凡齋未及祈而雨及所經者皆報祀凡州縣旱則祈雨先社稷又祈界内山川能興雲雨者餘准京都例若)
(岳鎮海瀆州刺史上佐行事其山川判司行事縣則縣令縣丞行事祈用酒醢脯報以少牢也)霖雨不
已禜京城諸門(門别三日每一日禜不止乃祀山川岳鎮海瀆三日不止祈社稷宗廟若州縣)
(禜城門不止祈界内山川及社稷三禜一祈皆准京都例並用酒脯醢國城門報用少牢州縣城門用特牲也)
雜制
皇帝天子(天下通稱)陛下(對揚咫尺上表通稱也)至尊(臣下内外通稱)乘輿(服御)
(所稱)車駕(行幸所稱赴車駕所曰赴行在所也)皇太子以下率土之内於皇
帝皆稱臣皇后以下率土之内於皇帝太皇太后皆稱
妾六宫以下率土婦人於皇后同稱妾百官上疏及對
皇太子皆曰殿下(百官自稱名宫官自稱臣)文武官朝參(一品以下九品以上)
(朔望日朝五品以上及供奉官員外郎監察御史每日恭昭文崇文國子生及諸縣令每季參若雨霑服失容)
(及泥濘並停凡車駕巡幸每月朔兩京文武官職事五品以上表恭起居州界去行在所三百里内者刺史遣)
(使起居若車駕從比州及州境過刺史朝見巡狩還去京三百里内刺史遣使恭起居皇太子欲行未發前一)
(日在京文武官職事五品以上詣宫奉辭還日明朝詣宫奉恭凡京文武職事五品以上假使者去皆奉辭還)
(皆奉見六品以上奉勅差使亦如之)凡踐阼加元服册皇后皇太子及元
日并巡狩親征封禅拜郊及諸大禮(諸州刺史都督及京官五品以上外)
(者並拜表疏賀皆禮部為奏也)每年二時遣三公分行諸陵(太常卿為副也)太
陽虧(有司先奏其日置五鼓五兵於大社皇帝不視事百官各守夲司不理務過時乃罷)月蝕(奏擊)
(鼓於所司救之)五嶽四瀆崩竭及皇帝本服大功以上親及外
祖父母后父母百官一品喪(皇帝皆不視事三日)國忌日皇帝本
服小功緦麻親百官五品以上喪(皇帝皆不視事一日)凡祥瑞依
圖書合大瑞者随則表奏(百官詣朝上表奉賀告廟頒下自外諸瑞並申所司元日)
(以聞)位版制(皇帝方尺二寸厚三寸題云皇帝位皇太子方九寸厚二寸題云皇太子位百官一品以)
(下各七寸厚一寸半題云某品位)籍田所收九榖納於神倉(以擬粢盛及五齊三)
(酒有餘穰槀供犧牲也)凡祭噐祭服(有破敝不任修理者與替訖噐則埋之服則燒之)凡
祭天神(皆焚柴)地祗(皆瘞埋)祭山(皆&KR0869;懸)祭川(皆浮沉皆以祭祀訖及焚埋之)
(若埋訖皆令所在官司差人守當六十日止若埋幣以火焚破則不守也)均胙肉(貴者不重賤者不虛)
(謂貴者取貴骨賤者取賤骨凡前貴於上後貴於下)祝版(凡天地郊祀及太廟欲至享日所司准程先進)
(版取署令人送往若臨時卒急並令附驛其版仍令先支一年所用數若署版後祭官有故即削除題所替行)
(事人也)五陵上食(皆朔望上食歲冬至寒食日各設一祭如節祭共朔望日忌日相逄依節祭料)
(若橋陵除此日外每日進半口羊食)圓丘五郊諸壇(差側近人守掌)王公以下郊
廟合祭臨時遇雨霑服失容即以常服從事(若已行事遇雨則不)
(脫祭服也)立春前兩京及諸州縣門外並造土牛耕人(各随方色)
季冬晦行儺(大内六隊東宫三隊)百官致敬(凡文武官三品以下拜正一品東宫官拜)
(三師四品以下拜三少自餘内外屬官於本司四品拜二品五品拜三品六品拜四品七品拜五品八品拜六)
(品九品拜七品衛判曺拜長史局署丞拜令助教拜博士諸州别駕長史鎮將縣令拜刺史縣丞拜縣令其准)
(品應致敬而非相統屬則不拜凡致敬者若非連屬應敬之官相見或貴或賤懸隔或有長幼親戚者任随私)
(禮)百官祠廟(凡文武官二品以上祠四廟三品以上祠三廟五品以上不湏兼祭四廟外有始封)
(祖通祠五廟牲用少牢六品以下逹於庶人祭祖禰於正寢用特牲縱祖父官有高下皆用子孫之牲也)百
官終稱(凡百官身亡三品以上稱薨五品以上稱卒六品以下逹於庶人稱死也)百官葬墓
田(一品方九十步墳高丈八尺二品方八十步墳高丈六尺三品七十步墳高丈四尺四品六十步墳高丈)
(二尺五品方五十步墳高一丈六品以下並方二十步墳高不過八尺其域及四隅四品以上築闕五品以上)
(立土餘皆封塋而已矣)碑碣石獸(五品以上立碑螭首龜趺高不過九尺七品以上立碑圭首方)
(趺趺上高四尺其獸等二品以上六事五品以上四事)方相纛竿(凡四品以上用方相七品以上)
(用魌頭五品以上纛竿九尺六品以上長六尺)眀噐(三品以上九十事五品以上六十事九品以上四十)
(事四神駞馬及人不得尺餘音樂鹵簿不過七寸三品以上帳高六尺方五尺女子等不過三十人長八寸園)
(宅方五寸奴婢等不過二十人長四寸五品以上帳高五尺五寸方四尺五寸音樂僕從二十五人長七寸五)
(分園宅方四尺奴婢十六人長二寸六品以下帳高五尺方四尺音樂僕從二十人長七寸園宅方三尺奴婢)
(十二人長二寸若三品以優厚料則有三梁帳蚊幬婦人梳洗帳並准式)居官遭喪(凡斬衰三年齊)
(衰三年者並觧官齊衰杖周及為人後者為其父母若庶子為其母者觧官申其心喪皆為生已若嫡繼慈飬)
(改嫁或歸宗三年以上斷絶者及父為長子夫為妻並不觧官假同齊衰周也)給假(凡齊衰周給假三十)
(日葬五日除服三日齊衰三月五月大功九月並給假二十日葬三日除服二日小功五月給假十五日葬二)
(日除服一日緦麻三月給假七日出降者三日葬及除服各一日無服之殯本品周以上給五日大功三日小)
(功二日緦麻一日若聞喪舉哀其假三分減一師經受業者喪給三日冠給假三日婚給假九日除程周親婚)
(假五日大功三日小功一日周以下百里内除程私忌日給假一日忌前之夕聽還凡内外官三年一給定省)
(假三十日五年一給拜掃假五十日並除程凡遭喪被起者以服内忌日給假三日大小祥各七日褾五日每)
(月朔望各一日祥禫給程凡私家祔廟給五日四時祭給假一日)
通典卷一百八
