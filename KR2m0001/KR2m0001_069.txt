通典卷六十四
唐京兆杜佑君卿纂
禮二十四嘉九
天子車輅
上古聖人覩轉蓬為輪輪行可載因物知生復為之輿
輿輪相乘流運罔極任重致遠以利天下考工記曰一
器而工聚者車為多蓋圓象天輿方象地二十八橑(音老)
象列宿三十輻象日月前視則聽鑾和之響傍觀則覩
四時之運等威既辨貴賤有序故書曰明試以功車服
以庸洎乎魏晉政教陵遲僭踰莫禁代有變改異制殊
狀君臣瞀亂以致顚覆今略舉沿革不可畢載徵其制
作為車輿篇云
五輅(唐魏)(虞晉)(夏晉殷宋周齊秦梁漢陳後漢魏東後)
(北齊)(後周)(隋)(大唐)
昔人皇氏乘雲駕六羽出谷口或云車也及五龍氏乘
龍上下以理古史考云黃帝作車至少昊始駕牛及陶
唐氏制彤車乘白馬則馬加馬之初也有虞氏因彤車
而制鸞車夏后氏因鸞車而制鈎車(鈎之言不揉自曲)俾車
正奚仲建斿旐尊卑上下各有等級殷因鈎車而制
大輅(禮緯曰山車乘鈎乃鈎車之象昔成湯用而郊祀有山車之瑞山車亦謂之桑根車以金根之色亦)
(謂之大輅)周因殷輅以制木輅約木以加飾爲王五輅一
曰玉輅鍚樊纓十有再就建太常十有二斿以祀(鍚馬面當)
(顱刻金爲之所謂鏤鍚也樊馬大帶也纓馬鞅也就成也皆以五采罽飾也樊音鞶下同)二曰金輅
無鍚以金爲婁頷之鉤樊纓九就建大旂以賓同姓以
封三曰象輅無鉤以朱飾勒而已樊纓七就建大赤以
朝異姓以封皆以玉金象飾諸末而爲名(凡言玉金象路皆此義)
樊及纓五采罽飾之四曰革輅革鞔漆之無他飾以白
黑飾韋爲龍勒絛飾樊纓五就建大白以即戎以封四
衞(龍駹也以白黑飾韋雜色爲勒)五曰木輅不革鞔漆之而已以淺黑
飾韋爲樊鵠色飾韋爲纓就數同革輅建大麾以田以
封藩國秦平九國蕩滅典籍舊制多亡因金根車用
金爲飾謂金根車而爲帝軫玄旗皂斿以從水德復法
水數駕馬以六(夏太康盤遊無度昆弟五人作歌曰若朽索之馭六馬則六馬非始於秦制但)
(法水數故相符云爾)漢武帝天漢四年始定輿服之制郊祀所
乘謂之大駕備車千乘騎萬匹其儀甚盛不必師古及
王莽簒位武車常軔(如振反車輪木也)赤眉之亂文物無遺
後漢光武平公孫述始獲葆車輿輦而因舊制金根車
擬周之玉輅最尊者也輪皆朱斑重牙貳轂兩轄(轂外復有)
(一轂抱轄其外乃復設轄抱銅置其中東京賦曰重輪貳轄疏轂飛軨注飛軨畫緹油繫於軸上)金薄
繆龍爲輿倚較(徐廣曰繆交錯之形也較在箱上說文曰&KR1017;文畫蕃蕃箱也通俗文曰車箱爲)
(較)文虎伏軾龍首銜軛左右吉陽筩(徒冬反)鸞雀立衡&KR1017;
文畫輈羽蓋華蚤(徐廣曰翠羽蓋黃裏所謂黃屋車也金華施橑末有二十八枚即蓋弓也)
建大旂十有二斿畫日月升龍駕六馬象鑣鏤錫金鑁
方釳(訖乞反)插以翟尾朱兼樊纓赤罽易茸金就十有二
左纛以氂牛尾爲之在左騑馬軛上大如斗是爲德車
大駕則御鳳凰車以金根爲副(其駕玄馬六因秦不改或云始自漢制許愼五)
(經異義說天子駕六馬以經言時乘六龍以御天蓋乃因隂陽之氣乘六上下非爲禮制按周官校人掌王馬)
(之政凡擇良馬而養乘之乘馬一師四圉四馬爲乘古毛詩云天子至大夫同駕駟皆有四方之事詩云四牡)
(彭彭是也)魏武王受漢獻帝命乘金根車駕六馬設五時
副車至明帝景初中山茌縣黃龍見以爲魏得地統服
色尚黃戎事乘黑首白馬齊王正始中詔出入必御輦
乘輿晉武帝承魏陳留王命乘金根車駕六馬備五
時副車及受禪設玉金象革木五輅竝爲法駕旗斿服
用悉取周制文物華藻因金根車更增其飾朱斑漆輪
加畫&KR1017;文兩箱之後加玳瑁爲鵾趐金銀雕飾時人亦
謂爲金鵾車斜注旂旗於車之左又加棨戟於車之右
皆橐而施之棨戟韜以黻繡上繫大蛙蟆幡軛長丈餘
於戟之杪以氂牛尾大如斗置左騑馬軛上是爲左纛
轅皆曲取禮緯山車垂鉤之義玉輅駕駟以黑金象革
木駕駟以黃金爲文髦插以翟尾象鑣鏤鍚金鑁方釳
繁纓赤罽易茸金就十有二五輅皆有鍚鑾之飾和鈴
之響鉤膺玉瓖龍輈華轙(魚倚反)朱幩(音汾)法駕行則五輅
各有所主復制金根車法漢之文物駕四馬不建旗幟
上如畫輪車下猶金根之飾東晉元帝始建大輅戎
輅各一(以殷人祀用大輅周人即戎用戎輅故也)因金根車飾皆駕黑駟是
爲玄牡安帝義熙中平關洛得姚興爲車輦或時乘用
焉宋孝武大明中尚書左丞荀萬秋改造五輅依晉
金根車加赤漆&KR1017;畫玉飾諸末建青旗十有二斿駕駟
以玄復因漢之安車章施羽葆蓋以祀以金根爲金輅
建青旗駕玄馬四羽葆蓋以賓象革木輅竝擬玉輅漆
&KR1017;畫羽葆蓋象輅視朝革輅即戎二輅竝建赤旗駕玄
馬四木輅建赤麾以田駕赤馬四大事法駕五輅俱出
齊武帝永平初伏曼容議齊德尚青車旗先青(次赤次白)
(次黑)軍容戎事宜依漢道行運之色因宋金根車而脩玉
輅畫輪金塗兩箱上望板前優游通綠金塗鏤鍱(音葉)碧
紋箱鑿鏤金薄帖兩箱外織成衣兩箱裏金塗鏤回釘
玳瑁帖望板箱上帖金博山優游上和鑾立花趺銜鈴
銀帶玳瑁筩優游下隱膝裏施金塗鏤回花釘織成文
優游横前施玳瑁帖金塗花釘金塗倒龍後損鑿銀玳
瑁龜甲金塗花沓望板金塗受福望龍諸校飾軛及諸
未皆螭龍首龍形板在車前銀帶花獸金塗受福緣裏
邊鏤鍱玳瑁織成衣裏金塗鏤回花釘外金塗博山辟
邪障鳳凰銜花升蓋金塗鏤鍱二十八爪支子花黃錦
外衣複碧絹漆布緣油頂絳絲織成顔芚(徒昆反)赭舌孔
雀毛複錦綠紋隨隂懸諸珠蜯佩金塗鈴雲朱結綵綬
雜色眞孔雀毦一轅漆畫車衡銀花帶衡上金塗博山
四鸞鳥立花趺銜鈴龍首銜軛插翟尾上下花沓絳綠
絲的望繩八枚旂有十二斿畫升龍竿首金塗龍銜大
鄒幡眞毦棨戟織成衣金塗沓駐及受福金塗鴈鏤鍱
漆安立牀在車中錦複黃紋爲安立衣錦複黃紋障泥
八幅長九尺綠紅錦芚帶織成花五輅江左相承駕駟
左右騑爲六施絳絲遊御繩其重轂貳轄飛軨幡赤油
金紫眞眊左纛置左騑馬軛上金鑁方釳繁(音鞶)纓金塗
紫皮帶眞毦横在馬膺前其鏤鍚皆如古制初加玉輅
爲重蓋棲寳鳳凰綴金鑷珠璫玉蜯珮四角金龍銜五
采毦又麒麟頭加以綵畫馬首戴之竟陵王子良啓曰
凡蓋圓象天軫方象地上無二天之儀下設兩蓋之飾
求諸志錄殊爲乖衷又假爲麟首加乎馬頭事不師古
鮮或可施至建武中明帝乃省重蓋金輅之飾如玉輅
而減少象輅減金輅革輅如象輅而尤減木輅如革輅
建大赤麾首施大鄒幡玉輅金輅建碧旂象輅木輅建
赤旂梁武帝初因齊制天監三年五輅旗麾同用赤
而斿不異以從行運所尚也七年帝據周禮玉輅以祀
金輅以賓今祀乘金輅詔下詳議周捨謂金輅爲齊車
本不關於祭祀於是改陵廟皆乘玉輅轡以朱絲陳
初因梁文帝天嘉初令劉仲舉議錯綜漢晉舊飾造玉
金象革木等五輅皆金薄交龍爲輿倚較文豹伏軾虬
首銜軛左右吉陽筩鸞雀立衡&KR1017;文畫轓綠油蓋黃紋
裏相思橑金華末斜注旂旗於車之左各依方色加棨
戟於車之右韜以黻繡獸頭幡長丈四尺懸於戟杪玉
輅正副同駕六馬餘皆駕駟竝金文髦插於翟尾玉爲
鏤鍚以綵畫蛙蟆幡綴兩頭易漢之飛軨五輅兩箱後
皆玳瑁爲鵾翅金銀雕飾兩箱裏衣紅錦金花帖釘上
用紅錦爲後襜青紋純帶夏花簟冬綺繡褥後魏道
武帝天興初脩軒冕制乾象等輦草剏制度多違舊章
至孝文太和中議曹令李韶更議改正唯備五輅各依
方色其餘車輦猶未能具明帝熙平中侍中崔光等議
大造車服五輅竝駕五馬亦無經據北齊車服制度
多因後魏天保中所乘是太和中李韶所制五輅後
周依周禮設六官置司輅之職掌公車之政辨其名品
物色皇帝之輅十有二等一曰蒼輅以祀昊天上帝二
曰青輅以祀東方上帝三曰朱輅以祀南方上帝及朝
日四曰黃輅以祭地祗中央上帝五曰白輅以祀西方
上帝及夕月六曰玄輅以祀北方上帝及感帝神州此
六輅通漆之而無他飾即周木輅遺象也馬皆疏面之
斿就以方色俱十有二七曰玉輅以享先皇加元服納
后八曰碧輅以祭社稷享諸先帝食三老五更享諸侯
耕籍九曰金輅以祭星辰視朔十曰象輅以望秩羣祀
十一曰革輅十二曰木輅此六輅漆畫之用玉碧金象
革物飾諸末鍚面金鉤就以五采俱十有二其輅之飾
重輪重較加茸焉皇帝之輅輿廣六尺有六寸畫輪輈
衡以雲牙箱飾&KR1017;文内畫以雜獸獸伏軾鹿倚較三辰
之常玄青蒼等旗畫繢之六仞曳地設和鑾以節趨行
圓蓋方輿以象天地隋開皇元年内史令李德林奏
後魏輿輦乖制請廢唯留後魏太和時李韶所制五輅
北齊所遵者後著令制玉輅青質重箱盤輿左龍右虎
金鳳翅畫&KR1017;文軛左立纛金鳳一在軾前八鑾在衡二
鈴在軾龍輈之上前設障塵青蓋裏繡斿帶金博山綴
以鏡子下垂八珮樹四十葆羽輪皆朱斑重牙複轄左
建太常十有二斿皆畫升龍日月其長曳地右載闟(他合)
(反)戟長四尺闊三尺黻文旗首金龍頭銜鈴及綏垂以
結綬駕蒼龍金鑁方釳插翟尾五焦鏤鍚鞶纓十有二
就皆五采繒罽爲飾天子祭祀納后則乘之金輅赤質
左建旟畫飛隼右建闟戟盤輿鳳翅等竝同玉輅駕赤
騮臨朝會同饗射飲至則乘之象輅黃質左建旌畫麟
右建闟戟駕黃騮祀后土則乘之革輅白質鞔以革左
建旗畫騶虞右建闟戟駕白駱廵狩臨兵則乘之木輅
黑質漆之左建旐畫玄武右闟戟駕黑騮田獵則乘之
其五輅竝駕六馬馬飾皆同玉輅復制安車重輿曲壁
紫油纁裏通幰朱絲絡網朱鞶纓駕赤騮臨幸所乘(按隋)
(氏五輅遠酌周禮旗斿藻飾近約漢制文質相半)大唐因隋制玉金象革木
是爲天子五輅玉輅青質重輿左青龍右白虎金鳳翅
畫&KR1017;文鳥獸黃屋左纛金鳳一在軾前十二鑾在衡(正輅)
(鑾數同副輅耕根車則八)二鈴在軾龍輈前設障塵青蓋黃裏三層
繡飾上設博山方鏡下圓鏡樹羽輪金根朱斑重牙左
建旂十有二斿畫升龍其長曳地青繡綢杠右載闟戟
長四尺廣三尺黻文旂首金龍銜錦結綬及縷帶垂鈴
金鑁方釳插翟尾五焦鏤鍚鞶纓十有二就祭祀納后
供之金輅赤質餘同玉輅駕赤騮饗射祀還飲至則供
之象輅黃質餘同金輅駕黃騮行道則供之革輅白質
鞔以革餘同象輅駕白騮廵狩臨兵事則供之木輅黑
質漆之餘同革輅駕黑騮田獵則供之旌旗鞶纓及蓋
皆從輅色其蓋文裏俱用黃其鏤錫五輅竝同其飾武
德初著令天子鑾輅玉金象革木五等屬車十乘指南
車記里鼓車白鷺車鸞旗車辟惡車皮軒車耕根車安
車四望車羊車貞觀元年十一月始加黃鉞車豹尾車
通為十二乘以為儀仗之用大駕行幸則分前後施於
鹵簿之内若大陳設行則分左右施於儀仗之中高祖
太宗大禮則乘輅高宗不喜乘輅每有大禮則御輦至
武太后以為常玄宗以輦不中禮廢而不用開元十一
年冬祀南郊乘輅而往禮畢騎還(自是行幸郊祀皆騎於儀仗之内其五輅)
(腰輿陳於鹵簿而已)
副車(五牛旗轝附宋齊梁)(秦陳)(漢隋)(魏唐晉大)(東晉)
秦平天下以諸侯所乘之車為副漢制安車立車各
五乘為乘輿副車輪皆朱斑重牙貳轂兩轄金薄繆龍
爲輿倚較文虎伏軾龍首銜軛左右吉陽筩鸞雀立衡
&KR1017;文畫輈羽蓋華蚤建大旂十有二斿畫日月升龍駕
六馬象鑣鏤錫金鑁方釳插翟尾朱兼樊纓赤罽易茸
金就十有二左纛以氂牛尾爲之在左騑馬軛上大如
斗其馬各如方色白馬者朱其髦尾爲朱鬛云所御駕
六餘皆駕四後從爲副車(應劭漢官鹵簿圖曰乘輿大駕則御鳳凰車以金根爲副)
魏因漢制五時副車置髦頭雲竿晉制五安車五
立車合十乘名五時車俗謂五帝車建旗十二斿各如
車色立車則正豎其旗安車則斜注駕馬不易漢制左
右騑金鑁鏤錫黃屋左纛如金根之制行則從後東
晉過江副車遺缺有事權以馬車代之建旗其上其後
制五色木牛象五時車豎旗於牛背行則使人輿之(牛之)
(爲義蓋取負重致遠而安穩)旗常纏而不舒(所謂德車結旌)唯天子親戎五
旗舒旆(所謂武車綏旌)宋因晉而無副車齊王儉議時乘
輿無副昔周五輅大朝臨軒權列三輅今衣書十二乘
(□榆轂輪簟子璧綠油衣箱外綠紗明油幢絡通幰竿刺代棟梁柮檽眞形龍牽支子花頭轅後仗神執承幄)
(沓金塗□具□音次)古副車之象也亦曰五時副車青萌車是謂
㩉(他合反)幰車梁依晉制五牛旗車左青赤右白黑黃
居其中象古之五時副車也復制衣書車一曰副車
陳因舊制五時副車飾同五輅竝駕六馬隋因陳制
五時副車色及旗章一同正輅唯降二等駕用四馬
大唐之制副輅五乘大駕行幸皆次於五輅後爲副又
五牛旗&KR1221;五黃牛旗處内赤青在左白黑在右各八人
執左右威衞隊正各一人檢校大駕鹵簿在小&KR1221;後
戎車(周)(漢)(魏)(晉)(宋)(齊以後)
周巾車氏革輅即戎車僕掌戎輅之萃(音倅)廣(古曠反)車之
萃闕車之萃苹車之萃輕(音罄)車之萃(萃猶副也此五者兵車所謂五戎也)
(戎輅在軍所乘也廣車横陳之車也闕車所謂補闕之車也苹猶屏也所用對敵自蔽隱之車也輕車所謂馳)
(敵致師之車也孫子八陳有苹車之陳)漢因周有輕車朱輪輿不巾不
蓋建矛戟幢麾&KR1945;(音福)轍弩菔(置弩於軾上駕兩馬也)藏於武庫大
駕出次屬車在鹵簿中(孫子兵法云有巾有蓋謂之武剛車武剛車者爲先驅又爲屬)
(車輕車爲後殿也)戎車其飾如耕車蕃以矛麾金鼓折幢翳&KR1945;
胄甲弩之箙(通俗文曰前箙謂之步义)魏景初改正朔戎事乘黑
首白馬建大赤之旗太始中竝建赤旗晉制輕車駕
二馬古之獸車也前後二十乘分居左右輿輪洞朱建
矛戟麾幢置弩於軾上大駕出射聲校尉司馬吏士載
以次屬車後宋依漢制戎車建矛麾邪注之載金鼓
羽幢置甲弩於軾上輕車之制因漢不易以武剛車爲
殿齊梁以下及後周與隋或竝用之
獵車(蹋武車闟戟車附)(周)(漢)(魏)(晉)(宋)
周謂之竒車(曲禮曰國君不乘竒車注云獵車也)巾車氏木輅以田漢
制其飾如安車重輞縵輪繆龍繞之一曰闟猪車親校
獵乘之魏因漢制改名蹋輪車晉因魏制一名闟
戟車宋因晉制自後無聞
指南車(有熊氏齊梁)(周魏後漢唐魏後大)(東晉)(宋)
黃帝與蚩尤戰於涿鹿之野蚩尤作大霧將士皆迷四
方黃帝於是作指南車以示方故後常建焉(出崔豹古今注)
周致太平越裳氏重譯來獻使者迷其歸路周公爲司
南之制使載之南周年至國故常爲先導示服遠人而
正四方(車法具在尚方故事其制未詳)後漢張衡始復創造漢末喪
亂其器不存魏明帝青龍中令博士馬鈞紹而作焉
車上有木仙人舉手常指南車箱廻轉所指微差晉亂
復亡東晉義熙十三年劉裕平長安始得此車復修
之一名司南車駕駟其下制如樓三級四角金龍銜羽
葆刻木爲仙人衣羽衣立車上車雖廻運而手恒指南
大駕出行爲先啓之乘此車戎狄所制機數不精廻曲
頻驟猶湏人力正之范陽人祖冲之有巧思常謂宜更
造宋順帝昇明中齊高帝爲相命冲之造焉車成使
撫軍將軍丹陽尹王僧虔等試之其制甚精百屈千廻
未嘗移變齊因宋制加飾四周箱上施屋指南人衣
裙𥜗天衣在箱中上四角皆施龍子竿懸雜色眞孔雀
毦布皂複幔駕牛皆銅鉸飾梁復名司南車大駕出
爲先啓之乘後魏太武帝使工人郭善明造之彌年
不就扶風人馬岳又造垂成善明酖殺之大唐修之
備於大駕行則先導
記里鼓車(東晉)(宋)(齊)(梁)(大唐)
東晉安帝義熙十三年劉裕滅後秦所獲未詳其所由
來制如指南車駕駟中有木人執槌向鼓行一里則打
一槌(崔豹古今注云一名大章車所以識道里也車上爲二層皆有木人執槌行一里下一層擊鼓行十)
(里上一層擊鐲尚方故事有其作法然未詳之)宋因之不易大駕鹵簿次指
南車後齊因宋制飾加華蓋子襟衣漆畫鼓機皆在
内也梁因齊制改駕以牛大唐復脩大駕鹵簿次
指南車後
白鷺車(隋)(大唐)
隋一名鼓吹車車上施層樓樓上有翔鸞棲焉大唐
之制因之駕四馬大駕出在記里鼓車後
鸞旗車(漢)(晉)(宋)(大唐)
漢制鸞旗車編羽旄列繫幢傍(胡廣曰以銅作鸞鳥於車衡上)晉宋
因之駕四馬先路所載大唐備於大駕鹵簿次白鷺
車後
辟惡車(秦)(大唐)
秦制也桃弓葦矢所以禳祓不祥太僕令一人在車前
執弓箭(出崔豹古今注)大唐之制駕四馬大駕出在鸞旗車
後
皮軒車(漢)(晉)(宋)(大唐)
漢制皮軒車以虎皮爲軒晉宋相因駕四馬皆大夫
載自後無聞大唐備之大駕鹵簿次於辟惡車後
耕根車(漢)(魏)(宋)(晉)(齊)(大唐)
漢制耕根車如副車有三蓋一曰芝車置&KR1945;耒耜之箙
上親耕所乘也(桓譚謂揚雄曰君之為黃門郎居殿中數見輿輦玉蚤華芝及鳳凰二蓋之屬)
(皆玄黃五色飾以金玉翠羽珠絡錦繡茵席者也)魏因之建赤旗晉因之
駕駟天子親耕所乘置耒耜於軾上一名三蓋車宋
因之隋以青爲質三重蓋羽葆雕裝同玉輅駕六馬
其軾平以青囊盛耒耜而加之籍田則乘之大唐因
隋其飾不易大駕行則備焉
安車(周)(漢)(晉)(宋)(齊)(隋)(大唐)
周制致仕之老及后乘之漢制乘輿金根安車立車
(蔡邕曰五安五立徐廣曰立乘曰高車坐乘曰安車)是爲德車五時車安立亦皆
如之各如方色馬亦如之建大旂十有二斿駕六馬餘
皆駕四皇太子皇子公列侯皆乘之自漢以後亦爲副
車晉制因之天子所御則駕六其餘竝駕四三公下
至九卿各一乘公駕三特進駕二卿駕一宋因之
齊制諸王三公國公列侯等禮行則乘之隋制金飾
紫通幰朱裏駕四馬臨幸及弔則供之大唐之制以
金飾駕四馬臨幸則乘之大駕出在耕根車後
四望車(齊)(隋)(大唐)
齊四望車通幰油幢絡斑漆輪轂亦曰皂輪車以加貴
臣隋制同犢車黃金飾青油幢朱裏紫通幰紫絲網
駕一牛拜陵臨弔則乘之大唐之制以金飾駕四馬
拜陵臨弔則乘之大駕出在安車後也
遊車(漢)(晉)(宋)
漢制九遊車九乘大駕爲先乘晉宋因之自後無聞
羊車(晉)(齊)(梁)(隋)(大唐)
晉制羊車一名輦上如軺伏&KR0693;箱漆畫輪武帝太始中
羊琇乘司隸糾罪免官齊依之因制漆畫牽車小形
如輿金塗縱容錦衣箱裏隐漆後戸牙蘭轅枕後捎幰
竿代棟梁皆金塗鉸飾御及皇太子所乘也梁因制
羊車亦名輦上如軺小兒衣青布袴褶五辮髻數人引
之貴賤通得乘之名牽子也隋大業始置焉金寳飾
紫幰朱絲網馭童二十人皆兩環髻服青衣年十四五
者乘之謂之羊車小吏駕果下馬其大如羊大唐因
之小吏十四人
畫輪車(晉)(宋以後)
晉制畫輪車駕牛以采漆畫輪轂上起四夾杖左右開
四望綠油纁朱絲青交絡其上形如輦其下猶犢車貴
者不乘大駕次羊車後也宋齊梁相因爲羣公所乘
自後無聞
鼓吹車(梁)
梁制鼓吹車上施層樓四角金龍銜流蘇羽葆凡鼓吹
陸則樓車水則樓船在殿庭則畫筍&KR1017;爲樓上有翔鷺
棲烏或爲鶴形自後無聞
象車(晉)
晉武帝太康中平吳後南越獻馴象詔作大車駕之載
鼓吹十人使越人騎之元正大會入庭大駕鹵簿行則
試橋道自後不見
黃鉞車(晉)(大唐)
晉制黃鉞車駕一馬大駕行次於華蓋後御麾左右又
有金鉞車金鉦車並駕三馬大唐貞觀以後加之備
於大駕鹵簿天寳元年改爲金鉞車
豹尾車(周)(漢)(晉)(宋)(大唐)
周制也所以象君子豹變又以尾者言謙也古者軍正
建之(崔豹古今注云)漢制大駕出屬車八十一乘法駕出屬
車三十六乘最後一乘懸豹尾以前比之省中(胡廣曰施於道)
(路豹尾之内爲省中)晉因之在鹵簿之末宋志徐廣按淮南
子云軍正執豹皮以正其衆禮記曰前有士師則載虎
皮乘輿豹尾以其義類大唐之制大駕出在黃鉞車
後駕二馬右武衞隊正一人在車執之
建華車(晉)
晉制建華車二乘駕四馬大駕分在左右行自後無聞
通典卷六十四
