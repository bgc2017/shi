通志卷二十一
宋右迪功郎鄭樵漁仲撰
年譜第一
年譜序
爲天下者不可以無書為書者不可以無圖譜圖載象
譜載系為圖所以周知遠近為譜所以洞察古今故古
者記年謂之譜桓君山曰太史公三代世表旁行邪上
並效周譜則知成周紀年之籍謂之譜也太史公改譜
為表何法盛改表為注皆遠於義不若遵周典也臣謹
按皇甫謐作帝王世紀以及年歷上極三皇下逮漢魏
其所以編次為甚詳譙周陶弘景之徒皆有其書而歷
數之家所傅尤謹然不可以訓惟太史公紀年以甲始
於共和後學之所共承也然為共和之說者已不可信
況其年乎既曰周召二公共行政又曰共國之伯名和
行天子政何也仲尼周人也著書斷自唐虞而紀年始
於魯隠者為幽王遭西戎之禍典籍湮淪西周之年無
所考據故本東周遷則漢人而欲貫年於西周可乎凡
記年者自東周以還可信東周以前不可信也今之所
譜者自春秋以來始稱年春秋之前皆稱世周末與秦
關於上代故亦足以世云夫紀者襲編年之遺風𫝊者
記一身之行事修史之家莫易於紀傳莫難於表志太
史公括囊一書盡在十表班固不達其旨後史因失其
傳史十表遂為荒唐之學表者一書之要也不可記繁
文表者一書之本也不可記末節自班氏以來末節多
矣復不識統理甚者如新唐書專記人家譜諜豈可以
私家冐榮之書而為信史乎其書雖與唐書共帙而為
廢典太史公之表紀年不過六甲而省其五十四紀事
不過十餘言而為事之目所謂綱舉而目張也近代之
為表者小字旁行盡載所述且蕃書旁行華書縱行華
人故不便於旁行又豈能衡目而泛觀小字乎史記於
六十甲子之統而提其六近代作編年者盡用六十已
為繁矣而復有甚焉乃用歲陽歲陰之名甲日閼逢乙
日㫋蒙寅日攝提格卯日單閼此皆陰陽之命而不可
以紀甲亦猶牛曰一元大武羊曰柔毛者祭享之命而
不可以名畜今以甲寅為閼逢攝提格無以異於名牛
為一元大武以乙卯為㫋蒙單閼無以異於名羊為柔
毛夫隠語者眢井逃難之言豈可施諸簡編嗚呼著書
者貴乎意明而語約以六甲視六十甲則衍八百言以
六甲視六十歲名則衍二百五十二言以古較今其繁
簡如此今之所譜但記六甲
世譜年譜(秦以上世譜譜春秋以下年)
三皇五帝夏商周秦春秋七國
秦末六國漢興諸王兩漢三國晉前凉
成漢代東晉前趙後趙前燕蜀
漢魏前秦後燕後秦西秦北魏後
凉南凉北凉南燕西凉北燕夏宋
齊梁三魏北齊後梁後周陳隋
世譜
三皇世譜
有巢氏(謂之始君教民巢居)燧人氏(有巢之子鑽木取火教民熟食)天皇伏羲氏
(少昊燧人之子母曰華胥)女媧氏(伏羲妹繼伏羲氏為天子)大庭氏柏皇氏
中央氏栗陸氏驪連氏赫胥氏尊盧氏
混沌氏(一曰啟統)昊英氏朱襄氏葛天氏陰康
氏無懷氏
臣謹按大庭氏繼女媧為天子其後皆相繼為之未
知族系自伏羲至無懷凡十五世共一千二百六十
年
少典人皇神農氏(炎帝少典之子母曰女登)帝臨魁(神農之子母曰聽詙)帝
承(一本承在臨魁之前)帝眀帝直帝釐帝哀帝榆罔
臣謹按自神農至榆罔凡八世共五百年
地皇軒轅氏(黃帝少典子母有蟜氏女或曰母名附寳黃帝之子二十五宗)元嚻(少昊青陽)
(氏黃帝之子其母曰螺祖)昌意(黃帝之子母曰螺祖)顓頊(高陽氏昌意子)姬氏酉
氏祈氏己氏滕氏箴氏任氏荀氏
僖氏姞氏儇氏依氏
臣謹按天皇自伏羲至無懷十五世千二百六十年
人皇自神農至榆罔八世五百年地皇黃帝一世百
年三皇凡二十四世共千八百六十年
五帝世譜
黃帝少昊(元嚻青陽氏黃帝子母曰螺祖繼黃帝為天子)重(木正勾芒少昊子重後為羲仲)
(羲叔)羲仲羲叔該(金正蓐收少昊之子)修(水正元冥少昊之子)熙(水正元冥)
(少昊之子)蟜極(少昊子帝嚳父)昌意(黃帝之子)顓頊(高陽氏昌意子母昌僕繼少昊為帝)
窮蟬(顓頊之子)敬康(窮蟬之子)句芒(敬康之子)蟜牛(句芒之子)瞽瞍(蟜牛之子)
(舜父)伯鯀(姒氏顓頊之子)禹(司空鯀子)臯陶(顓頊之子)伯益(臯陶之子)大業(伯益)
(子母女修)柏翳(大費後為秦趙二國)老童(顓頊之子)黎(火正祝融老童子黎後為和仲和叔)
和仲和叔吳回(老童子黎弟代黎為火正祝融號回禄或言顓頊生稱稱生卷)
(章卷章生重黎)陸終(吳回子娶鬼方之女孕而不育十一年開左脇而出三人又開其右脇而出三)
(人凡六子昆吾以下是也)昆吾(已姓夏時為諸侯伯成湯滅之)參胡(董姓周時為胡國楚滅之)
彭祖(彭姓至商為侯伯今彭城是也)會人(妘姓周時為鄶國鄭滅之居溱洧間)安斟(曹姓)
(周為邾國)季連(芊姓周為楚國)蟜極(少昊之子)帝嚳(高辛氏繼顓頊為帝)閼伯(帝嚳)
(子封商邱主辰)摯(嚳子母曰常儀繼嚳即位荒滛無度諸侯廢之立堯)帝堯(嚳子母曰慶節摯不)
(道諸侯尊立之)丹朱(堯子)劉累(堯後)契(嚳子母曰簡狄子姓封商其後至成湯有天下)棄
(后稷嚳子母曰姜源姬姓至武王有天下)實沈(嚳子封于大夏主參)瞽瞍(舜父顓頊六世至于)
(瞽瞍)帝舜(有虞氏瞽瞍子堯以丹朱不肖禪於舜舜以商均不肖禪位於禹堯之後為唐國舜之後)
(為虞國至周為陳國)商均(舜子)
臣謹按五帝自少昊至帝舜凡五世共三百八十五
年
夏世譜
黃帝(二子)元嚻(黃帝之子)昌意(黃帝之子)顓頊(昌意之子顓頊四子)窮蟬(顓頊之子)
(舜六世祖)伯鯀(顓頊之子)臯陶(顓頊之子)老童(顓頊之子)禹(鯀子)啓(禹子)太康
(啟子兄弟五人)仲康(太康弟也)相(仲康弟也)后羿(有窮國君簒相)寒浞(羿臣簒羿之位)
澆(浞子)豷(浞子)少康(相子復夏中興)季杼(少康之子)槐(季杼之子)芒(槐子)泄(芒子)
不降(泄子)扄(不降之子)廑(扄子)孔甲(不降之子)臯(孔甲之子)發(臯子)桀(發子湯滅)
臣按夏之世起禹元年戊戍終桀五十一年己酉十
七君十五世通后羿寒浞四百三十二年
商世譜
黃帝(二子)元嚻(黃帝之子)昌意(黃帝之子)蟜極(元嚻之子)帝嚳(蟜極子生六子)閼
伯(嚳之子封商邱主辰)摯(嚳子繼嚳)堯(嚳子繼摯)契(嚳子子姓封商侯至成湯遂有天下)棄
(嚳子姬姓曰后稷後世至武王遂有天下)實沈(嚳之子封大夏主參)昭明(契子)相土(昭明)
(之子)昭若(相土之子)曹圉(昌若之子)宜(曹圉之子為夏司空主水)振(宜子)微(振子或曰)
(上甲)報丁(微子)報乙(報丁之子)報丙(報乙之子)主壬(報丙之子)主癸(主壬之子)
成湯(主癸子曰履亦曰天乙伐桀有天下三子)太丁(湯子早卒不得立生太甲)外丙(湯子)
仲壬(湯子)太甲(嗣仲壬位)沃丁(太甲之子)太庚(沃丁之子)小甲(太庚之子)雍
已(小甲之弟)太戊(雍已弟號中宗)仲丁(太戊之子)外壬(仲丁之子)河亶甲(外壬)
(之子)祖乙(河亶甲子)祖辛(祖乙之子)沃甲(祖辛之弟)祖丁(沃甲之子)南庚(祖丁)
(之子)陽甲(南庚子自仲丁以來廢適立弟弟子爭立比九世亂至于盤庚始振)盤庚(陽甲之弟)
小辛(盤庚之弟)小乙(小辛之弟)武丁(小乙子號高宗)祖庚(武丁之子)辛乙(太丁)
(子生三子)微子啓(辛乙庶子)仲衍(啟弟)紂(周武王代之其國亡)禄父(紂子)武庚
(紂子)
臣謹按商之世起湯元年庚戌終紂三十三年戊寅
三十君十七世六百二十九年(商歷曰起丙戌終甲申四百五十八年汲)
(冢紀年曰二十九王四百九十六年)
周世譜
黃帝(二子)元嚻(黃帝之子)昌意(黃帝之子)蟜極(元嚻之子)帝嚳(六子)閼伯(嚳子)
(封于商邱主辰)摯(嚳子繼嚳)堯(嚳子繼摯)契(嚳子子姓封商至成湯有天下)棄(嚳子姬姓曰后)
(稷後至武王有天下)實沈(嚳子封于大夏主參)不窋(棄子)鞠(不窋之子)公劉(鞠子遷豳)
慶節(公劉之子)皇僕(慶節之子)差弗(皇僕之子)毁渝(差弗之子)公非(毁渝之子)
高圉(公非之子)亞圉(高圉之子)公叔祖類(亞圉之子)古公(亶父追號太王避薰)
(鬻之難去豳居岐山之下)太伯(太王長子)仲雍(太王中子)季歴(追號王季太王季子)文
王(昌王季子)伯邑考(文王長子)武王(發文王子)管叔鮮(文王之子)周公旦
(文王之子)蔡叔度(文王之子)曹叔鐸(文王之子)郕叔武(文王之子)霍叔處
(文王之子)康叔封(文王之子)聃季載(文王之子)滕(文王之子)毛(文王之子)郜(文王)
(之子)雍(文王之子)畢(文王之子)原(文王之子)鄷(文王之子)郇(文王之子)成王(誦武王子)
唐叔虞(武王之子)韓(武王之子)應(武王之子)邗(武王之子)康王(釗成王子)昭王
(瑕康王子)穆王(滿昭王子)共王(繄扈穆王之子)懿王(囏共王子)孝王(辟方穆王之子)
夷王(爕懿王子)厲王(胡夷王子)宣王(静厲王子厲王流于彘周公召公共行國政號共和)
(宣王長於召公之家二相立之)鄭桓公(友厲王子)幽王(宫湼宣王子惑襃姒死于西戎之難)
平王(宜臼幽王之子以西戎之難遷都于王城號東周為春秋之始)攜王(伯服幽王之次子也)
(襃姒所生虢人立之國人不順未踰年而廢之)太子洩父(平王之子早卒)王子狐(平王)
(之子)王子林(平王之子)桓王(林平王之孫也)莊王(佗桓王子)王子克(桓王之子)
僖王(胡齊莊王之子)王子頽(莊王寵子)惠王(閬僖王子)襄王(鄭惠王子)王子
帶(太叔帶甘昭公惠王寵子也帶立為王晉文公殺之)頃王(壬臣襄王之子)王子虎(襄王)
(之子)王季子(襄王之子)匡王(班頃王之子也)定王(瑜匡王子)簡王(夷定王子)靈
王(泄心簡王之子)太子晉(靈王之子)景王(貴靈王子)王子佞夫(靈王之子)王
子朝(景王之庶長子)悼王(猛景王子)敬王(匄景王子)元王(仁敬王子)貞定王
(介元王子)哀王(去疾貞定王子在位三月弟叔殺之)思王(叔貞定王子殺哀王自立其少弟嵬)
(殺之)考王(嵬貞定王子既殺思王遂自立)周桓公(貞定王子也考王封之于河南)威烈
王(午考王子)安王(驕威烈王之子)烈王(喜安王子)顯王(扁安王子)愼靚王(定顯)
(王子)赧王(延愼靚王之子為秦所滅)周桓公(考王初封于河南為西周後赧王遷河南為西)
(周而桓公之孫復遷居于洛陽是為東周)威公(桓公之子)惠公(威公二子又分東西周威公長)
(子是為西周武公其少子封於鞏以奉王號為東周惠公)西周武公(惠公長子)東周惠
公(惠公之少子俱為秦所滅)共太子(武公之長子也)公子咎(武公之子)
臣謹按周之世起武王元年己卯或曰戊寅至赧王
五十九年乙巳三十一世三十七王八百六十七年
而亡
臣又按八百六十七年之間三百五十二年為西周
五百十五年為東周其四百年在春秋前二百四十
二年在春秋内二百二十五年在春秋後合八百六
十七年
秦世譜
黃帝(二子)元嚻(黃帝之子)昌意(黃帝之子)高陽(昌意之子)窮蟬(高陽之子)伯鯀
(高陽子禹之父)老童(高陽之子)臯陶(高陽之子)伯益(臯陶之子亦曰大費亦曰伯翳)大
廉(大費之子)孟戲(大廉元孫)仲衍(大廉元孫為大戊御)若木(大費子為費氏)費昌
(若木元孫)仲潏(仲衍元孫)蜚廉(仲潏之子)惡來(蜚廉之子)季勝(蜚廉之子)造父
(季勝元孫為周穆王御封趙城為趙氏祖)女防(惡來之子)旁臯(女防之子)大凡(旁臯之子)
大駱(大凡之子)非子(大駱之子為周孝王息馬分土為附庸邑之秦為秦嬴遂為秦氏祖)秦
侯(非子之子)公伯(秦侯之子)秦仲(公伯之子)莊公(秦仲五子莊公為長)世父(莊公)
(長子讓與其弟不立)襄公(莊公子世父弟幽王西戎之難襄公救周平王始封之為諸侯)文公
(襄公之子)太子竫公(早卒不得立諡竫公)寧公(竫公之子)出子(寧公季子繼寧公立)
武公(寧公次子繼出子立)白(武公子不得立)德公(寧公太子繼武公立)宣公(德公長子)
成公(德公次子宣公子九人莫立立其弟)穆公(德公少子成公子七人莫立立其弟穆公為諸)
(侯伯)康公(穆公太子)共公(康公之子)威公(共公之子)景公(威公之子)哀公(景公)
(之子)太子夷公(早卒不得立諡夷公)惠公(夷公之子)悼公(惠公之子)厲共公
(悼公之子)躁公(厲共公子)懷公(躁公之弟)昭公(懷公太子早死不立)靈公(昭公之子)
簡公(悼子懷公孫也)惠公(簡公之子)獻公(靈公子庶長殺出公而立獻公)孝公(獻公)
(之子)惠文王(孝公太子)武王(惠文王子)昭襄王(武王無子立異母弟)孝文王
(昭襄王子)莊襄王(孝文王子)始皇(莊襄王子)二世(始皇少子)太子扶蘇(始皇)
(長子李斯矯詔殺之而立二世)公子將閭(始皇之子)子嬰(扶蘇之子立四十六日敗)
臣謹按秦之世起襄公元年甲子至二世三世甲午
凡二十七世三十二君五百七十一年而亡史記秦
襄公至二世六百一十年
年譜
春秋年譜
周魯齊晉秦楚宋衛陳蔡曹鄭燕吳
通志卷二十一
