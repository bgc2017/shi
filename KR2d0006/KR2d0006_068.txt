通志卷六十三
宋右廸功郎鄭樵漁仲撰
藝文略第一
經類第一(易語書爾詩論雅)(春秋經觧)(國語)(孝經)
易(古易說右經例章句論類譜)(𫝊正注數集注考圖)(義疏音)
(䜟緯)(擬易)
連山十卷(夏后氏易至唐始出今亡)歸蔵十卷(商易晉薛貞注)三皇太古書
三卷(柴霖𫝊)
連山亡矣歸蔵唐有司馬膺注十三卷今亦亡隋有
薛貞注十三卷今所存者初經齊母本蓍三篇而已
言占筮事其辭質其義古後學以其不文則疑而棄
之往往連山所以亡者復過於此矣獨不知後之人
能為此文乎子曰周監於二代郁郁乎文哉以周易
較商易則周商之文質可知也以商易較夏易則商
夏之文質又可知也三易皆始乎八而成乎六十四
有八卦即有六十四卦六十四卦非至周而備也但
法之所立數之所起皆不相為用連山用三十六策
歸蔵用四十五策周易用四十九策誠以人事代謝
星紀推移一代二代漸繁漸文又何必近耳目而信
諸遠耳目而疑諸三皇太古書亦謂之三墳一曰山
墳二曰氣墳三曰形墳天皇伏犧氏本山墳而作易
曰連山人皇神農氏本氣墳而作易曰歸蔵地皇黃
帝氏本形墳而作易曰坤乾雖不畫卦而其名皆曰
卦爻大象連山之大象有八曰君臣民物隂陽兵象
而統以山歸蔵之大象有八曰歸蔵生動長育止殺
而統以氣坤乾之大象有八曰天地日月山川雲氣
而統以形皆八而八之為六十四其書漢魏不𫝊至
元豐中始出于唐州比陽之民家世疑偽書然其文
古其辭質而野其錯綜有經緯恐非後人之能為也
如緯書猶見取於前世况此乎且歸蔵至晉始出連
山至唐始出然則三墳始出於近代亦不為異事也
右古易(三部十六卷)
石經周易十卷今字石經易篆三卷一字石經周
易一卷
按石經之學始於蔡邕始也秦火之後經籍初出諸
家所蔵𫝊寫或異箋𫝊之儒皆馮所見更不論文字
之訛謬邕校書東觀奏求正定六經文字靈帝許之
乃自為書而刻石于太學門外後儒晩學咸所取正
奈當漢之末祚所𫝊未廣而兵火無存後之人所得
者亦希矣今之所謂石經者但刻諸石耳多非蔡氏
之經
右石經(三部十四卷)
周易十卷(漢魏郡太守京房章句)周易十卷(漢曲臺長孟喜章句隋八卷唐十卷)周
易四卷(漢費直章句費氏之學出於民間不列學官至唐其書始出)周易十卷(漢南郡太)
(守馬融章句)周易五卷(漢荆州牧劉表章句)周易十卷(漢司空荀爽章句)
右章句(六部四十九卷)
周易傳二卷(卜子夏)易傳三卷(漢京房𫝊吴陸績注)周易傳一卷(後魏)
(關朗撰唐趙蕤注)周易傳三卷(唐陸希聲去彖象而自為辭亦自注)周易外傳二
十二卷(高定撰)周易言象外傳十卷(宋朝王洙撰)
右傳(注附六部四十一卷)
周易十卷(後漢大司農鄭元注隋九卷唐十卷)周易十卷(漢宋忠)周易十卷
(魏將軍王肅)周易十卷(魏大司農董遇)周易七卷(魏尚書郎王弼)周易十卷
(吴太常姚信)周易九卷(吴侍御史虞翻)周易十三卷(吴陸績)周易十卷
(魏散騎常侍荀煇)周易十卷(晉散騎常侍于寳)周易十卷(蜀才)周易十卷
(晉儒林從事黃穎注梁十卷隋四卷唐復十卷)周易十卷(後魏司徒崔浩)周易七卷(姚規)
周易十三卷(崔覲)周易十卷(梁處士可胤)周易十卷(盧氏)周易十
四卷(傅氏)周易十卷(王文元)周易十卷(王凱冲)周易十卷(任希古)
符祥注十卷(宋朝龍昌期)周易六卷(劉牧)周易十卷(張葆光)補注
三卷(皇甫佖)繫辭二卷(晉桓元注)繫辭二卷(晉西中郎將謝万)繋辭二
卷(晉太常韓康伯)繫辭二卷(梁大中大夫宋褰)繫辭二卷(荀柔之)繫辭二
卷(荀諺)
右注(三十一部二百五十四卷)
集觧周易十卷(馬鄭二王四家)集注周易十卷(荀爽九家)集二王注
十卷(楊氏)集觧周易十卷(張璠)集注周易十七卷(唐李鼎祚)集注
周易一百卷(唐元載)集注繫辭二卷(隋志)周易會釋記二十
卷(偽吴僧陸希覺)
右集注(八部一百七十九卷)
周易義疏二十卷(宋明帝集羣臣講)周易講疏二十卷(張該等羣臣講)
周易講疏三十五卷(梁武帝)周易講疏十六卷(梁五經博士褚仲都)
周易義疏十四卷(梁都官尚書蕭子政)周易講疏三十卷(陳諮議參軍張)
(譏)周易義疏十六卷(陳尚書左僕射周弘正)周易文句義疏二十
卷(梁蕃)周易講疏十三卷(國子祭酒何妥)周易文句義疏二十四
卷(陸德明)周易新𫝊疏十卷(隂弘道)周易王道小疏十卷
周易廣疏三十六卷(勾徽)乾坤義疏一卷(劉瓛)周易大義二
十一卷(梁武帝)周易證義疏二十卷(宋朝范諤昌)周易正義十
四卷(唐孔穎逹)會通正義三十二卷(縱康乂)周易新注本義十
四卷(唐薛仁貴)正義補闕七卷(四庫書目)周易甘棠正義三十卷
(五代任貞一)繋辭義疏二卷(劉瓛)周易口義二十卷(宋朝胡瑗)繋辭
義疏一卷(梁武帝)繫辭義疏二卷(梁蕭子政)
右義疏(二十五部四百二十八卷)
周易論十卷(齊中書郎周顒)周易論四卷(范氏)略論一卷(張璠)周易
論三卷(唐僧一行)周易論一卷(應吉甫)周易論三十三卷(宋朝王昭)
(素)周易論十卷(陳臯)周易窮微論一卷(王弼)周易盡神論一
卷(晉司空鍾會)通易象論三卷(晉尚書郎欒肇)大衍論三卷(唐明皇)通
易象論一卷(宣聘)通易論一卷(晉荆州刺史宋岱)周易卦序論一
卷(晉司徒右長史楊乂)統略論三卷(晉少府卿鄒湛)二阮難答論二卷(阮長)
(成阮仲容)卦德統論一卷(劉牧)制器尚象論一卷(陳希亮)易卦正
名論一卷(劉不疑)廣論一卷又大義疑問二十卷周
易大義一卷又周易發義一卷周易開題義十卷
(梁蕃)周易大義二卷(陸德明)周易幾義一卷(梁南平王蕭偉)周易異
議論十卷(劉遵)周易外義三卷周易義六卷(魏徵撰唐志無)易
義五卷(盧行超)易說精義三卷(四庫書目)周易括囊大義十卷
(四庫書目)易義八卷(皇甫佖)易義十卷(聱隅先生黃晞)易義一卷(黃通)易
義二卷(李賁)易義一卷(周孟陽)周易義略九卷(張簡)周易問二
十卷周易問難二卷(王氏撰)周易難王輔嗣義一卷(晉顧)
(夷等)義決一卷(唐藝文志)爻義一卷(于寳)大衍義一卷(李覺)繫辭義
二卷(蕭子政)周易新義上下二卷(沈季長)易義二卷(葉子長)周
易釋序義三卷(梁蕃)周元品二卷周易發揮五卷(唐王)
(勃)周易物象釋疑一卷(唐東鄉助)易忘象三卷(崔良佐)周易元
統一卷(白雲子述)周易聖斷七卷(鮮于侁)周易流演五卷周
易發題一卷(張元)周易明疑錄一卷周易啟元一卷(張元)
周易啟源十卷(蔡黃成)辨劉牧易一卷(陳希亮)王劉易辯二
卷(宋咸)易旨歸議一卷周易元談六卷周易要削三
卷周易釋疑一卷周易元悟三卷周易文言一
卷周易髓十卷(郭璞)周易意學十卷(陸秉)周易意藴一卷
(徐庸)周易卦斷一卷(邱鑄)周易口訣六卷(唐魏鄭公)周易口訣六
卷(王錡)周易口訣六卷(史之證)周易口訣七卷(陸太易)周易微
旨三卷(陸希聲)周易隠訣一卷周易精微三卷(皇甫佖)周
易析微通說三十卷(楚泰)易筌一卷(阮逸)周易質疑卜𫝊三
十卷(楚泰)易訓三卷(宋咸)周易明文十卷(郭思永)周易析藴一
卷(孫坦)易箝精義二卷周易通神二卷周易精微三
卷(周鎮)窮理盡性經一卷周易義證總要二卷周易
絶筆書四卷(龍昌期)周易發隠二十卷(陳良獻)易書一百五
十卷(唐裴通)
右論說(九十二部五百八十八卷)
周易統例十卷(崔覲)周易略例一卷(王弼)周易略例義一卷
(黃黎獻)略例疏一卷(莊道名)略例一卷(桂詢)周易編例十卷
周易義類三卷(顧棠)經類一卷卦類一卷類纂一卷
右類例(十部三十卷)
周易譜一卷(隋志)略譜一卷(袁宏)周易譜一卷(沈熊)
右譜(三部三卷)
周易舉正三卷(唐郭京)周易證墜簡二卷(范諤昌)先儒遺事
二卷(劉收一作陳純臣)
右考正(三部六卷)
周易卦象數旨一卷(東晉李顒)揲蓍法一卷(不為子)易數一卷
(陳高)
右數(三部三卷)
大衍元圖一卷(唐僧一行)鈎隠圖三卷(劉牧)續鈎隠圖一卷(黃黎)
(獻)周易稽頤圖三卷(荆州田家書目)龍圖一卷河圖洛書觧
一卷(沈濟)伏羲俯仰畫卦圖一卷(彭汝礪)周易乾生歸一圖
十卷(彭汝礪)荆定易圖一卷八卦小成圖一卷
右圖(十部二十三卷)
周易音一卷(東晉尚書郎李軌)周易音一卷(范氏)周易并注音七
卷(唐陸德明)雜音三卷(唐志)周易釋音一卷(陸德明)
右音(五部十三卷)
乾坤鑿度二卷(伏羲文黃帝演倉頡修注)乾鑿度二卷(鄭元注)易緯稽
覽圖七卷(鄭元注)京房易鈔一卷
右䜟緯(四部十二卷)
太元經九卷(揚雄撰宋衷注)太元經十卷(陸績宋衷注)太元經十卷
(蔡文邵注)太元經十二卷(陸績注)太元經十四卷(虞翻注)太元經
十二卷(范望注)太元經講疏四十一卷(章察)太元經發隠三
卷(章察)說元一卷(王涯)元頤一卷太元經六卷(王涯注)太元
經十卷(宋維翰注)太元經十卷(林瑀注)太元經傳三卷(杜元穎撰)太
元經疏十八卷(郭元亨)演元十卷(陳漸)補正太元經十卷(范諤)
(昌)太元經釋文一卷(林瑀)太元經手音一卷(程賁)太元音訓
一卷(馮元)太元圖一卷(林共)元圖發微三卷太元正義一
卷(孫胄)太元叩鍵一卷通元十卷(晉王長文)洞極真經一卷
元包十卷(唐衛元嵩撰蘇源明𫝊李江注)太易十五卷(唐張志和撰)潛虛
一卷(司馬温公作擬太元)
右擬易(二十九部二百三十一卷)
凡易十六種二百四十一部一千八百九十卷
書(古文經難石經訓章句學𫝊逸注疏問義小篇)(集注音義圖)
(續書)(䜟緯)(逸書)
古文尚書十三卷(漢臨淮太守孔安國𫝊)古文尚書九卷(鄭元注)
按易詩書春秋皆有古文自漢以来盡易以今文惟
孔安國得屋壁之書依古文而隸之安國授都尉朝
朝授膠東庸生謂之尚書古文之學鄭元為之注亦
不廢古文使天下後學於此一書而得古意不幸遭
明皇更以今文其不合開元文字者謂之野書然易
以今文雖失古意但參之古書於理無礙亦足矣明
皇之時去隸書既遠不通變古之義所用今文違於
古義尤多臣於是考今書之文無妨於義者從今有
妨於義者從古庶古今文義兩不相違曰書考迨武
成而未及終編又有書辨訛七卷皆可見矣
古文尚書舜典一卷(晉豫章太守范寗注)
按百篇之書莫大於二典而舜典自永嘉後失孔氏
所𫝊故范甯為之觧至齊建武四年姚方興於大航
頭得而獻之議者以為安國之所注也或言王肅注
耳(隋志作姚興方於大桁市得其書奏上)
古文大義二十卷(任孝恭)三字石經尚書古篆三卷
右古文經(五部四十六卷)
今字石經鄭元尚書八卷今字石經尚書本五卷
一字石經尚書六卷(見隋志)三字石經尚書九卷
右石經(四部二十八卷)
歐陽章句三十一卷大小夏侯章句各二十九卷
右章句(三部八十九卷)
伏生大傳三卷(鄭元注)今字尚書十三卷(孔安國𫝊按隋志十四卷)洪
範五行傳論十一卷(漢光祿大夫劉向)五行傳記一篇(漢許商)洪
範外傳十卷(唐穆元休)洪範傳一卷(曾致)
右傳(六部三十九卷)
尚書十一卷(馬融)尚書十一卷(王肅)尚書十五卷(晉祠部郎謝沈)尚
書十卷(范甯)尚書十卷(王元度)
右注(五部五十七卷)
集觧尚書十一卷(李顒)集釋尚書十一卷(宋給事中姜道盛)
尚書會觧十三卷(四庫書目)
右集注(三部三十五卷)
尚書大義二十卷(梁武帝)尚書述義二十卷(隋國子助教劉炫)尚
書正義二十卷(唐國子祭酒孔穎逹等)尚書義疏十卷(梁國子助教費甝)
尚書義疏三十卷(梁司徒蔡太寳)尚書義疏七卷(隋志)尚書疏二
十卷(顧彪)尚書義疏三十卷(隋劉焯)義疏十卷(梁國子助教巢猗)
右義疏(九部一百六十七卷)
尚書駁議五卷(王肅)尚書釋問四卷(魏侍中王粲)尚書百問一
卷(齊太學博士顧歡)尚書百釋三卷(梁國子助教巢猗)尚書釋問一卷
(虞氏)尚書釋問四卷(鄭元注)尚書紏繆十卷(王元感)
右問難(七部二十八卷)
尚書義三卷(梁國子助教巢猗)尚書義三卷(隋劉先生)尚書釋義四
卷(伊說)尚書新釋二卷(李顒)尚書義注三卷(吕文優)尚書文外
義一卷(顧彪)尚書閏義一卷尚書大義二卷(吴孜)暢訓一
卷(漢伏勝)百篇義一卷(劉炫)略義三卷(劉炫)尚書孔目一卷(劉炫)
尚書義宗三卷尚書關言三卷(黃君俞)略義一卷(樂敦逸)
書義十述一卷(孫覺)洪範口義一卷(胡瑗)尚書斷章十三卷
(成伯璵)
右義訓(十八部四十七卷)
古文尚書一卷尚書要記名數一卷
右小學(二部二卷)
尚書亡篇序一卷(梁五經博士劉叔嗣注)尚書逸篇二卷尚書
逸篇三卷(徐邈注)
右逸篇(三部六卷)
河圖𫝊一卷(李平西)尚書治要圖一卷
右圖(二部二卷)
古文尚書音一卷(徐邈)今文尚書音一卷(顧彪)音義四卷(王儉)
古文尚書釋文十三卷
右音(四部十九卷)
續尚書(唐陳正卿纂漢至唐十二代詔策章疏歌頌符檄議論成書開元末上之卷亡)續尚書
三卷(本朝韓氏)尚書演範(唐崔良佐撰卷亡)
右續書(三部三卷餘卷亡)
尚書緯三卷(鄭元注)尚書中候五卷(鄭元注)
右䜟緯(二部八卷)
周書七十一篇(顔師古曰劉向云周時誓誥號令也盖孔子所論百篇之餘也今存四十五篇)
汲冡周書十卷汲冡周書八卷(孔晁注)古文璅語四卷
(汲冡書)
右逸書(四部二十二卷七十一篇)
凡書十六種八十部五百九十八卷(七十一篇)
詩(石經譜)(故訓名物)(𫝊圖)(注音)(義疏緯學)(問辨)(統說)
一字石經魯詩六卷(隋志)今字石經毛詩三卷
右石經(二部九卷)
魯故訓二十五卷(漢魯申公)齊后氏故訓二十卷(漢齊后蒼)齊孫
氏故訓二十七卷韓故訓三十六卷(漢常山太傅韓嬰)毛詩
故訓二十卷(漢河間太守毛萇撰鄭元箋)
按詩舊惟魯齊韓三家魯申公齊轅固燕韓嬰也終
于後漢惟此三家並立學官漢初又有趙人毛萇者
自言其詩𫝊自子夏盖本論語起予者商之言也河
間獻王雖好之而漢世不以立學官毛公嘗為北海
相其詩𫝊於北海鄭元北海人故為之箋毛詩自鄭
氏既箋之後而學者篤信鄭元故此詩專行三家遂
廢齊詩亡於魏魯詩亡於西晉隋唐之世猶有韓詩
可據迨五代之後韓詩亦亡致今學者只憑毛氏且
以序為子夏所作更不敢擬議盖事無兩造之辭則
獄有偏聽之惑臣為作詩辨妄六卷可以見其得失
右故訓(五部一百二十八卷)
韓嬰傳二十二卷(薛氏章氏)毛萇傳十卷韓詩内傳四卷
韓詩外傳十卷齊后氏傳三十九卷齊孫氏傳二
十八卷
按后孫之𫝊其亡巳久必不可得今存其名使學者
知𫝊注之門戸也今之學者專溺毛氏由其不知有
他之故
右傳(六部一百一十三卷)
毛詩二十卷(王肅注)毛詩二十卷(葉遵注)毛詩二十卷(王元度注)
石經毛詩二十卷(蜀本)毛詩集注二十四卷(梁桂州刺史崔靈思)周
詩集觧二十卷(宋朝邱鑄注只取序中第一句以為子夏作後句則削之)
右注(集注附六部一百二十四卷)
毛詩大義十一卷(梁武帝)毛詩大義三卷(蘇子才)毛詩正義
四十卷(唐孔穎逹等)毛詩義疏二十卷(舒援)毛詩義疏二十八
卷(梁常侍沈重)毛詩述義四十卷(隋劉炫)毛詩章句義疏四十
卷(魯世逹)毛詩小疏二十卷(崇文館目)毛詩釋義十卷(晉祠部郎謝沈)
毛詩纂義十卷(許叔牙)張氏義疏五卷毛詩義方二十
卷(林洪範)毛詩折衷義二十卷(劉宇)
右義疏(十三部二百六十七卷)
毛詩義問十卷(魏太子文學劉公幹)毛詩義駁八卷(王肅)毛詩駁五
卷(魏司空王基隋志一卷)毛詩異同評十卷(晉孫毓)難孫氏毛詩評
四卷(晉陳統)毛詩辨異三卷(晉楊乂)毛詩異義二卷(楊乂)問難
二卷(唐藝文志)毛詩雜答問五卷(韋昭朱育等)雜義難十卷(唐藝文志)
箋𫝊辨誤八卷(周式)毛詩餘辨四卷毛詩釋疑一卷
毛詩正論十卷(劉孝孫)
右問辨(十四部八十二卷)
韓詩翼要十卷(漢侯苞)毛詩奏事一卷(王肅)毛詩拾遺一卷
(郭璞)毛詩觧序義一卷(顧歡等)毛詩序義二卷(宋通直郎雷次宗)毛
詩集小序一卷(劉炫)毛詩發題序義一卷(梁武帝)毛詩序義
疏一卷(劉瓛等)毛詩誼府三卷(後魏元延明)表隠二卷(晉陳統)毛
詩指說一卷(唐成伯璵)毛詩斷章二卷毛詩章疏二卷
毛詩題綱一卷毛詩元談一卷毛詩别錄一卷(張郃)
毛鄭詩學十卷毛詩外義二卷(宋咸)毛詩重文說七卷
判篇二卷(劉泉)别集正義一卷毛詩正記一卷詩
統觧序一卷關言二十三卷(黃君俞)毛詩十五國觧一
卷(吴申)
右統說(二十五部七十九卷)
毛詩譜三卷(鄭元撰)毛詩譜三卷(吴太常卿徐整撰)毛詩譜二卷
(太叔求及劉炫注)謝氏毛詩譜鈔一卷詩譜補闕三卷(歐陽修)
右譜(五部十二卷)
草木鳥獸魚蟲疏二卷(吴陸機)毛詩名物觧十卷毛詩
物性八卷
右名物(三部二十卷)
毛詩圖三卷毛詩孔子圖經十二卷毛詩古賢聖
圖二卷(三書並蕭梁人作已亡)毛詩草木魚蟲圖二十卷(唐藝文志)小
戎圖二卷
右圖(五部三十九卷)
毛詩箋音證十卷(後魏太常劉芳)毛詩音十六卷(梁徐邈等撰)毛詩
音二卷(徐邈撰)
按徐氏音今雖亡然陸音所引多本於此
毛詩并注音八卷(隋祕書學士魯世逹撰按唐志有魯世逹音義二卷)鄭元等諸
家音十五卷
右音(五部五十一卷)
詩緯十八卷(魏博士宋均注)
右緯學(一部十八卷)
凡詩十二種九十部九百四十二卷
春秋(經例五家𫝊注辭三𫝊義疏世𫝊論卦序條圖文地理譜繇)
(音)(䜟緯)
春秋經十一卷(吴衛將軍士燮注)春秋經十二卷春秋左氏
長經二十卷(漢侍中賈逵章句)三𫝊經觧十一卷(胡訥集撰)春秋加
減一卷三𫝊經字異同一卷(丁副)一字石經春秋一卷
三字石經春秋三卷
按春秋之經則魯史記也初無同異之文亦無彼此
之說良由三家所𫝊之書有異同故是非從此起臣
作春秋考所以是正經文以凡有異同者皆是訛誤
古者簡編艱繁學者希見親書惟以口相授左氏世
為楚史親見官書其訛差少然有所訛從文起公穀
漢之經生惟是口𫝊其訛差多然有所訛從音起以
此辨之了無滯礙又有春秋傳十二卷以明經之旨
備見周之憲章
右經(八部六十卷)
三字石經左傳古篆書十二卷今字石經左傳經十
卷春秋左氏觧詁三十卷(賈逵)春秋左氏傳觧誼三十
一卷(服虔)春秋左氏傳三十卷(王肅)春秋左氏經傳章句三
十卷(董遇)春秋左氏傳義注十八卷(孫毓)春秋左氏傳十二
卷(魏司徒王朗)春秋左氏經傳集解三十卷(杜預)
杜預觧左氏顔師古觧漢書所以得忠臣之名者以
其盡之矣左氏未經杜氏之前凡幾家一經杜氏之
後後人不能措一辭漢書未經顔氏之前凡幾家一
經顔氏之後後人不能易其說縱有措辭易說之者
如朝月曉星不能有其明也如此之人方可以觧經
苟為文言多而經旨不見文言簡而經旨有遺自我
說之後後人復有說者皆非箋釋之手也𫝊注之學
起惟此二人其殆庶幾乎其故何哉古人之言所以
難明者非為書之理意難明也實為書之事物難明
也非為古人之文言難明也實為古人之文言有不
通於今者之難明也能明乎爾雅之所作則可以知
箋註之所當然不明乎爾雅之所作則不識箋注之
旨歸也善乎二子之通爾雅也顔氏所通者訓詁杜
氏所通者星歴地理當其顔氏之理訓詁也如與古
人對談當其杜氏之理星歴地理也如羲和之步天
如禹之行水然亦有所短杜氏則不識蟲魚鳥獸草
木之名顔氏則不識天文地理孔子曰知之為知之
不知為不知是知也杜氏於星歴地理之言無不極
其致至於蟲魚鳥獸草木之名則引爾雅以釋之顔
氏於訓詁之言甚暢至於天文地理則闊略焉此為
不知為不知也其他紛紛是何為者釋是何經明是
何學
春秋左氏注十卷(杜服二氏)王元度注左傳(卷亡)一字石經公
羊傳九卷春秋公羊傳十二卷(嚴彭祖)春秋公羊觧詁
十一卷(何休)春秋公羊經傳十三卷(王愆期)春秋公羊傳十
二卷(高襲)春秋公羊集觧十四卷(孔衍)春秋公羊傳五卷
春秋穀梁傳十五卷(漢諫議大夫尹更始)春秋穀梁傳十二卷(吴唐)
(固)春秋穀梁傳十二卷(魏平樂太守糜信)榖梁傳十卷(晉堂邑太守張)
(靖)春秋穀梁傳十六卷(程闡)春秋穀梁傳十四卷(孔衍)春秋
榖梁傳十二卷(徐邈)春秋穀梁傳十四卷(叚肅注疑漢人)春秋穀
梁傳五卷(孔君指訓)春秋穀梁傳十二卷(范甯集觧)春秋穀梁傳
四卷(殘缺張程孫劉四家集觧)春秋穀梁傳十二卷(晉給事郎徐乾)春秋鄒
氏傳十一卷春秋夾氏傳十一卷
鄒夾傳雖亡今取而備之以見五家之所始
右五家傳注(二十三部四百五十一卷)
春秋左氏經傳義略二十五卷(陳國子博士沈文阿唐志二十七卷)王元
規續沈文阿春秋左氏傳義略十卷春秋義略三十
卷(陳右軍將軍張冲)春秋左氏義略八卷春秋左氏傳立義
十卷(崔靈恩)春秋左氏傳述義四十卷(東京太學博士劉炫)左氏鈔
十卷春秋義函傳十六卷(于寳隋志作春秋左氏函𫝊十五卷)春秋正
義三十六卷(孔穎逹)左氏義疏六十卷(徐文遠)春秋精義三
十卷春秋公羊疏十二卷(見隋志)春秋公羊疏三十卷
春秋穀梁傳義十卷(徐邈)春秋穀梁疏十三卷(唐楊士勛)
右三傳義疏(十五部三百三十九卷)
春秋釋訓一卷(賈逵)春秋決事十卷(董仲舒)春秋繁露十七
卷(董仲舒)春秋左氏經傳朱墨列一卷(賈逵)春秋決疑論一
卷左氏膏肓十卷(何休)穀梁廢疾三卷(何休)公羊墨守十
四卷(何休)春秋漢義十三卷(何休)駁何氏漢議二卷(鄭玄)駁何
氏漢議叙一卷春秋左氏膏肓釋痾一卷(服虔)駁何氏
漢議十一卷(服虔)理何氏漢議二卷(魏糜信)春秋議十卷(何休)
春秋成長說九卷(服虔)春秋左氏逹義一卷(漢司徒椽王蚡)春秋
塞難三卷(服虔)春秋說要十卷(糜信)春秋左傳評二卷(杜預)左
氏傳賈服異同略五卷(孫毓)春秋叢林十二卷(李謐)春秋左
氏區别三十卷(宋尚書郎何始真)春秋義林一卷春秋五辨
一卷(梁博士沈宏)春秋辨證六卷春秋旨通十卷(王𫐠之)春
秋申先儒傳論十卷(崔靈恩)春秋左氏經傳觧四卷(王述之)
徐邈答春秋穀梁義三卷春秋經傳觧六卷(崔靈恩)薄
叔元問穀梁義二卷春秋公羊穀梁集傳十二卷(晉博)
(士劉兆)春秋公羊穀梁二傳評三卷春秋三家經本訓
詁十二卷(賈逵)春秋三傳論十卷(魏大長秋韓益)春秋經合三傳
通論十卷(潘叔度)春秋成奪十卷(潘叔度)春秋三傳評十卷
(胡訥以上見隋志)左氏釋滯十卷(殷興)經傳觧六卷(沈宏)傳經觧六
卷(崔靈恩)攻昧十二卷(劉炫)規過三卷(劉炫)難答論一卷(王愆期)
荀爽徐欽答問五卷公羊違義三卷(劉寔)蕭邕問傳義
三卷三家集觧十一卷(劉兆)公穀二傳評三卷(江熙)春秋
二傳異同十二卷(李鉉)雜義難五卷左氏杜預評二卷
春秋纂要四十卷(高重)三傳旨要十五卷(劉軻)春秋振滯
二十卷(王元感)春秋通一卷(韓滉)春秋指掌十五卷(李瑾)春秋
指元十卷(張傑)左氏釋疑七卷(裴安時)春秋折衷論三十卷
(陳岳)春秋義鑑三十卷(郭翔撰以上見唐志)集傳春秋微旨三卷(唐陸)
(淳)集傳春秋辨疑七卷(陸淳)左傳引帖斷義七卷(偽蜀蹇遵品)
春秋龜鑑一卷春秋纂要十卷(偽唐姜虔嗣)春秋集傳十
五卷(宋朝王㳂)春秋纂類義統十卷春秋原要二卷(王曉)春
秋三傳雜評十卷春秋闡微纂類義統十二卷(陸淳)春
秋先儒異同三卷(李鉉)春秋義囊七卷春秋要論五卷
(馬言擇)春秋會元十二卷(鄭昭慶)三傳集義三十卷(李堯俞)左
氏鼓吹一卷(吴元緒)春秋異義觧十二卷(王哲)春秋通義十
二卷(王哲)皇綱論五卷(王哲)春秋左氏傳鑑三卷春秋摘
微一卷(盧仝)春秋經社十二卷春秋關言十二卷(黃君俞)
春秋義二十卷(王棐)春秋本旨四卷(何涉)春秋碎玉一卷(唐李)
(瑾)春秋索隠五卷(陳洙)春秋經社要義六卷(孫覺)春秋尊王
發微十二卷(孫復)春秋總論三卷(孫復)左氏指元十卷(楊希範)
春秋會義三十卷(杜諤)春秋新義十卷(宋堂)春秋義略十四
卷(董敦逸)春秋要義三十卷(胡瑗)春秋口義二十卷(胡瑗)春秋
正論三卷(龍昌期)春秋復道論十五卷(龍昌期)春秋意十五
卷(皮元)春秋褒貶志五卷(劉䕫)春秋折衷義十一卷(吴孜)三傳
元談一卷
右傳論(一百四部九百三十六卷)
劉寔等集觧春秋序一卷春秋序論二卷(于寳撰)春秋
序一卷(賀道養注)春秋序一卷(崔靈恩撰)春秋序一卷(田元休注)春秋
左傳杜預序集觧一卷(劉炫注)春秋序義疏二卷春秋
公羊觧序一卷(鮮于公撰)
右序(八部十卷)
春秋釋例十卷(漢公車聘士穎容)左傳條例九卷(漢大司農鄭衆)春秋
釋例十五卷(杜預)春秋條例十一卷(晉太尉劉寔)春秋經例十
一卷(晉方範)左氏傳條例二十五卷春秋義例十卷
春秋左傳例苑十九卷(梁簡文帝)春秋五十凡義疏二卷
春秋公羊諡例一卷(何休)公羊傳條例一卷(何休)穀梁傳例
一卷(范甯)牒例章句九卷(鄭衆)春秋經傳說例疑隠一卷(梁吴)
(略)申先儒傳例一卷三傳總例二十卷(韋表微)李氏三
傳異同例十三卷集傳春秋纂例十卷(陸質)春秋通例
三卷(陸希聲)公穀總例十卷(成元)春秋總例十二卷(周希聖)春
秋統例二十卷(朱臨)春秋演聖統例二十卷(丁副)春秋雜體
例一卷
右條例(二十四部二百三十五卷)
春秋左氏圖十卷(梁簡文帝)春秋圖七卷(漢嚴彭祖)春秋圖五卷
(唐張傑)春秋手鑑圖一卷春秋圖鑑五卷春秋明例
隠括圖一卷(王哲)
右圖(六部二十九卷)
春秋大夫辭三卷春秋嘉語六卷(以上見隋志)春秋文苑
六卷(梁沈宏)春秋辭苑五卷
右文辭(四部二十卷)
春秋盟會地圖一卷(漢嚴彭祖)春秋土地名三卷(晉裴秀客京相璠等)
(撰)春秋諸國錄春秋釋例地名譜一卷(杜預)春秋列國
圖一卷
右地理(五部六卷)
春秋左氏諸大夫世族譜十三卷(顧啟期)春秋世譜七卷
帝王歴紀譜二卷演左傳諡族圖五卷春秋名
號歸一圖二卷(馮繼先)小公子譜六卷(杜預)春秋公子譜一
卷(吴楊藴)春秋世次圖四卷(鄭夀)春秋名字異同錄五卷(馮繼)
(先)春秋諸臣傳三十卷(鄭昂)春秋列國諸臣贊傳五十一
卷(王當)春秋括甲子春秋十二國年歴一卷春秋機
要一卷春秋宗族名諡譜五卷春秋國君名例一
卷春秋諡族譜一卷
右世譜(十七部一百三十五卷)
師春二卷魯史春秋卦名一卷
右卦繇(二部三卷)
春秋左傳音三卷(魏中散大夫嵇康)左傳音三卷(李軌)左傳音三
卷(杜預)左傳音三卷(徐邈)左傳音隠一卷左傳音三卷(王元)
(規)左傳音十二卷(見唐志)左傳音三卷(徐文遠)春秋音義六
卷(陸德明)公羊音二卷(王儉)又一卷(陸德明)穀梁音一卷(孫邈)又
一卷(陸德明)
右音(十三部四十二卷)
春秋災異十五卷(郄萌撰)春秋災異應錄五卷春秋緯
三十卷(宋均注)春秋内事四卷春秋包命二卷春秋
祕事十一卷
右䜟緯(六部六十七卷)
凡春秋十三種二百四十六部二千三百三十三
卷
春秋外傳國語(注觧)(章句)(非駁)(音)
春秋外傳國語二十卷(賈逵)春秋外傳國語二十一卷(虞翻)
春秋外傳國語二十二卷(韋昭)春秋外傳國語二十卷(晉五)
(經博士孔晁)春秋外傳國語二十一卷(唐固)
右注觧(五部一百四卷)
春秋外傳章句二十二卷(王肅)
右章句(一部二十二卷)
非國語二卷(柳宗元)
右非駁(一部二卷)
國語補音三卷(宋庠)國語音略一卷
右音(二部四卷)
凡國語四種九部一百三十二卷
孝經(古文)(注觧)(義疏)(音)(廣義)(䜟緯)
古文孝經一卷(孔安國𫝊梁末亡逸今疑非古本)古文孝經旨觧一卷
(司馬温公)
泰人焚書孝經為河間人顔芝所蔵漢初芝子貞出
之凡十八章而長孫氏博士江翁少府后蒼諫議大
夫翼奉安昌侯張禹皆名其學又有古文孝經與古
文尚書同出而長孫有閨門一章其餘經文大較相
似篇簡缺觧又有衍出三章并前合為二十二章孔
安國為之𫝊至劉向典校經籍以顔本比古文除其
繁惑以十八章為定鄭衆馬融並為之注又有鄭氏
注或云鄭元非也其義與鄭元所注餘書不同梁代
安國及鄭氏二家並立國學而安國之本亡於梁亂
陳及周齊惟𫝊鄭氏至隋秘書監王劭於京師訪得
孔𫝊送至河間劉炫炫因序其得喪述其義疏講于
人間漸聞之朝廷後遂著令與鄭氏並立儒生諠諠
皆云炫自作之非孔氏舊本也
右古文(二部二卷)
孝經一卷(鄭氏注)孝經一卷(王肅)孝經一卷(劉邵)孝經一卷(韋昭)
孝經一卷(孫熙)孝經一卷(蘇林)孝經一卷(謝万)孝經一卷(虞盤佐)
孝經一卷(孔光)孝經一卷(殷仲文)孝經一卷(殷叔道)孝經一卷
(釋慧琳)孝經一卷(唐明皇)孝經一卷(袁克已)孝經一卷(尹知章)孝
經一卷(王元感)孝經嘿注一卷(徐整)集議孝經一卷(荀勖)集議
孝經一卷(晉東陽太守袁敬仲)孝經集觧一卷
右注觧(二十部二十卷)
孝經義疏十八卷(梁武帝)孝經義疏一卷(趙景韶)孝經義疏
三卷(皇侃)孝經講疏六卷(徐孝克)孝經義一卷古文孝經
述義五卷(劉炫)孝經義一卷(梁揚州文學從事太史叔明)孝經敬愛義
一卷(蕭子顯)孝經私記四卷孝經私記二卷(周弘正)宋大
明中皇太子講義疏二卷(何約之)孝經發題四卷(太史叔明)孝
經新義十卷(任希古)御注孝經二卷(元行冲)孝經疏五卷(賈公)
(彦)孝經指要一卷(李嗣真)孝經義疏(孔穎逹卷亡)孝經正義三
卷(宋朝邢昺)孝經簡疏一卷(張崇文)孝經疏一卷(蘇彬)孝經講疏
一卷(任希古)
右義疏(二十一部七十二卷)
孝經釋文一卷(陸德明)
右音(一部一卷)
演孝經十二卷(張士儒)廣孝經十卷(徐浩)國語孝經一卷(魏氏)
(遷洛未逹華語孝文命侯伏侯可悉陵以夷言譯孝經之旨教國人)
右廣義(三部二十三卷)
孝經勾命決六卷(宋均注)孝經援神契七卷(宋均注)孝經内
事一卷孝經緯五卷(宋均注)孝經雜緯十卷(宋均注)孝經
元命包一卷孝經古秘援神二卷孝經左右握二
卷孝經左右契圖二卷孝經雌雄圖三卷孝經
分野圖一卷孝經内事星宿講堂七十二弟子圖一
卷口授圖一卷應瑞圖一卷
䜟緯之學起於前漢及王莽好符命光武以圖䜟興
遂盛行於世漢時又詔東平王蒼正五經章句皆命
從䜟俗儒趨時益為其學唯孔安國毛公王璜賈逵
獨非之至宋大明中始禁圖䜟梁天監以後又重其
制隋煬帝發使四方搜天下書籍與䜟緯相涉者皆
焚之為吏所紏者至死自是無復有其學至唐惟餘
書易禮樂春秋論語孝經七緯詩二緯共九緯書而
已
右䜟緯(十四部四十三卷)
凡孝經六種六十一部一百六十一卷
論語(古論語正正經氏注觧釋章句緯義疏語論難辨名音䜟續)
古文論語十卷(鄭元注)古論語義注譜一卷(徐氏)
右古論語(二部十一卷)
蔡邕今文石經論語二卷
右正經(一部二卷)
論語十卷(鄭元)論語十卷(王肅)論語七卷(盧氏)論語十卷(晉著作郎)
(李充)論語十卷(梁顗)論語九卷(孟釐)論語十卷(袁喬)論語十卷(尹毅)
論語十卷(張氏)論語十卷(韓愈)集觧論語十卷(何晏)集注論語
六卷(衛瓘)論語集義八卷(晉尚書左中兵郎崔豹)集觧論語十卷(晉兖)
(州别駕江熙)盈氏集義十卷集觧論語十卷(晉孫綽)續注論
語十卷(史辟原)贊鄭元注十卷(虞喜)補衛瓘注十卷(宋明帝)
右注觧(十九部百八十卷)
論語章句二十卷(劉炫)論語講疏文句義五卷(徐孝克)
右章句(二部二十五卷)
論語别義十卷(范廙)論語義疏十卷(禇仲都)論語義疏十卷
(梁皇侃)論語大義觧十卷(崔豹)論語述義十卷(劉炫)論語義疏
八卷論語義疏二卷(張冲)論語述義二十卷(戴詵)雜義十
三卷别義十卷論語正義十卷(宋朝邢昺)論語展掌疏
十卷
右義疏(十二部一百二十三卷)
論語難鄭一卷論語標指一卷(司馬氏)論語雜問一卷
論語體略二卷(晉郭象)論語旨序三卷(晉繆播)論語釋疑
三卷(王弼)論語釋一卷(張憑)論語釋疑十卷(晉欒肇)論語駁三
卷(欒肇)論語義注隠三卷論語陳說一卷(僧贊寧)論語筆
觧二卷(韓愈)論語樞要十卷論語元義二卷
右論難(十四部四十三卷)
論語刊誤二卷(李涪)論語辨十卷(周式)
右辨正(二部十二卷)
論語孔子弟子目錄一卷(鄭元)論語撰人名一卷論語
世譜一卷
右名氏譜(三部三卷)
論語音二卷(徐邈)論語釋文十一卷
右音釋(二部十三卷)
論語䜟八卷
右䜟緯(一部八卷)
孔叢子七卷(陳勝博士孔鮒撰)孔志十卷(梁劉被撰)孔叢子釋文一
卷(宋咸)孔子家語二十一卷(王肅注)當家語二卷(魏博士張融撰)孔
子正言二十卷(梁武帝)次論語十卷(王勃撰)
右續語(七部七十一卷)
凡論語十一種六十五部四百八十二卷
爾雅(注觧釋圖言名)(義言音方)(廣雅)(雜爾雅)(釋)
爾雅三卷(漢中散大夫樊光)爾雅七卷(孫炎)爾雅三卷(劉歆)爾雅三
卷(漢犍為文學中黃門李廵)爾雅五卷(郭璞)集注爾雅十卷(梁黃門沈璇)
右注觧(六部三十一卷)
爾雅圖十卷(郭璞)爾雅圖贊二卷(江瓘)
右圖(二部十二卷)
爾雅正義十卷(邢昺)爾雅兼義十卷爾雅發題一卷
右義(三部二十一卷)
爾雅音八卷(江瓘)爾雅音一卷(孫炎)爾雅音義一卷爾雅
音略三卷(郭璞)音訓二卷
右音(五部十五卷)
廣雅四卷(魏博士張楫)廣雅音四卷(隋秘書學士曹憲)博雅十卷(曹憲)
(撰避煬帝諱改曰博)
右廣雅(三部十八卷)
小爾雅一卷(楚孔鮒撰李軌注)續爾雅一卷(劉伯莊)蜀爾雅三卷
(李商隠)羌爾雅一卷
右雜爾雅(四部六卷)
釋俗語八卷(劉霽)稱謂五卷(後周盧辨)俗說三卷(沈約)古今訓十
一卷(張顯)
右釋言(四部二十七卷)
釋名八卷(劉熙)辨釋名一卷(韋昭)
右釋名(二部九卷)
方言十三卷(揚雄撰郭璞注)方言十四卷(王浩撰)方言釋音一卷
(吴良輔撰)河洛語音一卷(王長孫)列郡雅言一卷國語十五
卷國語真歌十卷國語十八傳一卷國語御歌
十一卷國語雜文十五卷國語物名四卷(後魏侯伏侯可)
(悉陵)國語雜物名三卷(侯伏侯可悉陵)國語號令四卷
後魏初定中原軍容號令皆以夷語後染華俗多不
能通故錄其本言相傳教習謂之國語
鮮卑語五卷鮮卑語十卷鮮卑號令一卷(周武帝)林
邑國語一卷雜號令一卷辨鴂錄一卷西蕃譯
語一卷釋梵語一卷譯夷語錄一卷(僧惟古)蕃爾雅
一卷
右方言(三十三部一百一十六卷)
凡爾雅九種五十二部二百五十五卷
經觧(諡法)
五經通義九卷(劉向)白虎通六卷(班固等)五經異義十卷(許慎)
五經然否論五卷(晉散騎常侍譙周)五經鈎沉十卷(晉揚方)五經
大義三卷(戴逵)五經咨疑八卷(周楊思)五經異同評一卷(賀瑒)
五經大義十卷(後周樊文深)經典大義十二卷(沈文阿)五經大
義五卷(何妥)五經通義八卷(劉炫)五經要義五卷(雷氏)五經正
名十二卷(劉炫)五經析義二十八卷(邯鄲綽)五經宗略二十
三卷(元延明)五經雜義六卷(孫暢之)長春義記一百卷(梁簡文帝)
遊元桂林二十卷(張機)六經通數十卷(梁舍人鮑泉)七經義綱
略三十卷(樊文深)七經論三卷(樊文深)質疑五卷(樊文深)經典
元儒大義序錄十卷(沈文阿)六藝論一卷(鄭元)聖證論十二
卷(王肅)鄭志十一卷(魏侍中鄭小同)鄭記六卷(鄭元弟子)五經對訣四
卷(趙英)五經要略(顔真卿)六說五卷(劉迅)六經外傳三十七卷
(劉貺)五經微旨十四卷(張鎰)九經師授譜一卷(韋表微)微言集
注四卷(袁僑卿)經傳要略十卷(高重)經史釋題二卷(唐李肇)授
經圖三卷九經餘義一百卷(宋朝處士黃敏)演聖通論三十
六卷(胡旦)辨經正義七卷(張沂)兼明書五卷(邱光庭)五經要旨
五十卷(齊唐)九經類義二卷九經抄二卷九經要抄
一卷叙元要抄一卷九經釋難五卷九經演義
十卷九經旨九卷經典質疑六卷(胡順之)詩樂說三
卷群經索隠三十卷七經小傳五卷(劉敞)經傳發隠
七卷(李景陽)刊謬正俗八卷(顔師古)經典釋文序錄一卷(陸德)
(明)
右經觧(五十八部七百四十四卷)
周公諡法一卷春秋諡法一卷諡法三卷(劉熙)諡例
十卷(特進中軍將軍沈約)魏晉諡議十三卷(何晏)諡法五卷(梁太府鄉賀瑒)
續今古諡法十四卷(唐王彦威)君臣諡議一卷(虞世南)諡議五
卷(蘇洵)汝南君諡議二卷(見隋志)諱行錄一卷(見唐志)
右諡法(十一部五十六卷)
凡經觧二種六十九部八百卷
通志卷六十三
