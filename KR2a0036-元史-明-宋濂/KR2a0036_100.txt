元史卷一百
明翰林學士亞中大夫知制誥兼修國史宋濂等修
志第四十八
兵三
馬政
西北馬多天下秦漢而下載籍蓋可考已元起朔方俗
善騎射因以弓馬之利取天下古或未之有蓋其沙漠
萬里牧養蕃息太僕之馬殆不可以數計亦一代之盛
哉世祖中統四年設羣牧所隸太府監尋陞尚牧監又
陞太僕院改衛尉院院廢立太僕寺屬之宣徽院後隸
中書省典掌御位下大鄂爾多馬其牧地東越躭羅北
踰和琳圖們西至甘肅南暨雲南等地凡一十四處自
上都大都以至諤尼巴雅爾濟蘭格爾周迴萬里無非
牧地馬羣或千百或三五十左股烙官印號大印子馬
印有必實古必達古庫卜沁諤斯庫卾蘭等名牧人曰
哈噶齊哈喇齊有千戸百戸父子相承任事自夏及冬
隨地之宜行逐水草十月各至本地朝廷歲以九月十
月遣寺官馳驛閱視較其多寡有所産駒即烙印取勘
收除見在數目造蒙古回回漢字文冊以聞其總數蓋
不可知也凡病死者三則令牧人償大牝馬二二則償
二歲馬一一則償牝羊一其無馬者以羊駞牛折納太
廟祀事暨諸寺影堂用乳酪則供牝馬駕仗及宫人出
入則供尚乘馬車駕行幸上都太僕卿以下皆從先驅
馬出徤德門外取其肥可乳者以行汰其羸瘦者還于
羣自天子以及諸王百官各以都蘭氈置撒帳為取乳
室車駕還京師太僕卿先期遣使徵馬五十鄂瑪堆來
京師鄂瑪堆者承乳車之名也既至俾哈噶齊哈喇齊
之在朝為卿大夫者親秣飼之日釀黑馬乳奉玉食謂
之細乳每鄂瑪堆牝馬四十每牝馬一官給芻一束菽
八升駒一給芻一束菽五升菽貴則其半以小稻充自
諸王百官而下亦有馬乳之供鄂瑪堆如前之數而馬
減四之一謂之粗乳芻粟要旬取給於度支寺官亦以
旬詣閑廏閱肥瘠又自世祖而下山陵各有鄂瑪堆取
馬乳以供祀事號金陵擠馬越五年盡以與守山陵使
者凡御位下正宫位下隨朝諸色目人員甘肅土番耽
羅雲南占城蘆州河西亦奚卜薛和琳鄂諾吉魯爾阿
勒哈瑪竒哈喇穆稜伊竒喇斯伊蘇呼察青海阿齊圖
布爾罕濟蘭格爾等處草地内及江南腹裏諸處應有
係官孳生馬牛駞驢羊點數之處一十四道牧地各千
戸百戶等名目如左
東路濟蘭格爾等處諤尼巴雅爾上都周圍
哈喇穆稜等處阿勒哈瑪竒等處烏津川等處
阿齊圖布爾罕甘州等處左手永平等處右
手固安州等處雲南亦奚卜薛蘆州益都
和林圖們高麗耽羅國
一濟蘭格爾等處御位下濟蘭格爾地哈喇齊千戶
瑪們滿達勒塔竒爾巴爾斯和果賚達實特穆爾哈
喇諾海巴延岱雅爾達實薩題勒密實嘉琿台哈特
穆爾托多額森穆蘇額伯蘇塔本巴爾德默實布延
台薩都昂吉和囉噶齊千戶下百戶托克托穆爾
烏嚕古内托噶巴噶齊庫庫楚齊齊克地實喇
卜錫里衮尼嚕衮鄂托克齊哈喇特穆爾哈斯
罕地僧嘉努諤尼巴雅爾斷頭山百戶哈濟
一諤尼巴雅爾等處御位下諤尼巴雅爾地哈喇齊
百戸哈喇托輝鄂都瑪勒雅克特穆爾阿勒楚爾額
森圖們伊嚕音特穆爾伊蘇克穆爾拉布克
大鄂爾多位下竒拉爾果勒齊瑪們等哈里雅
爾彀齊拜特穆爾巴濟拉彀齊阿勒達爾鄂齊
爾巴延彀齊嘉琿達等達魯内伊爾格齊塔哩雅
齊等巴濟拉阿都齊哈喇托輝桃山太師伊徹
察喇彭楚克特穆爾等巴延濟嚕肯阿都齊圖古
勒諤尼巴雅爾努圖克齊和尼齊
一哈喇穆稜等處御位下阿實克翁格圖地巴圖爾
竒徹圖地濟勒岱噶克察摩多和斯諾爾哈達
伊勒噶雅薩題衮蘇爾章昂吉哈達錫里濟呼
爾都哈喇齊伯竒沁諾爾哈喇齊呼魯蘇伊嚕
徹辰雲内州珠嚕海齊察罕察汗諾爾沁舒蘇
塔舒爾阿嘍罕石頭山圖古勒雅布哈尼嚕
衮托克托穆爾開城路黑水河布哈
大鄂爾多位下諤勒哲
一阿勒哈瑪竒等處御位下阿勒哈瑪竒地哈喇齊
百戸額布勒竒圖噶和斯特穆爾穆爾齊茂海布哷
齊博囉罕吉魯爾地哈喇齊千戸青巴克實百戸
竒爾台錫錫鄂博塔爾布斯布爾察克圖伊蘇德勒
丹達爾伊埒默色蒙古岱鄂諾地琳沁喇嘛扎
卜哈扎爾布哈等
大鄂爾多位下阿勒哈瑪竒昂輝等庫庫地庫
庫齊勒等
一烏津川等處御位下烏津川地哈喇齊千戸伊嚕
勒阿拉克特穆爾托克托徹爾珠嚕海齊烏魯斯
瑪塔爾喀爾喀地哈喇齊千戸達實雅爾和拉罕察
克達納庫庫地烏訥格齊孟古岱吉魯爾巴喇
噶齊巴爾默色
大鄂爾多位下瑪塔喀爾喀齊哩克昆濟爾噶呼
一阿齊圖布爾罕等處御位下阿齊圖布爾罕地哈
噶齊實訥卾爾沁扎木實保齊孟克薩喇和囉
噶昂吉托和齊青海後輝罕達爾罕昂吉額森
鴻和爾布拉克昂吉默爾根呼魯蘇雅爾各地昂
吉哈坦和爾台默色伊勒濟哷庫哈喇齊博囉
伊埓呼察西哈喇齊達蘭蘇魯克哈喇齊巴沁濟
勒哈喇哈斯布拉克哈喇齊阿爾圖
大鄂爾多位下吉魯爾和尼齊塔喇海
一甘州等處御位下口千子哈喇布哈一所鄂囉
齊一所鄂拉實克阿拉善鄂都瑪勒額伯爾沁
一所庫楚沁塔坦地巴沁雙和爾地劉子總管
庫庫蘇地塔斯特穆爾等甘州等處楊珠卜
布克哷地實喇濟蘇扎哈圖屯田地安圖一所
哈喇巴爾呼圖克珠爾海齊額勒敏
一左手永平等處御位下永平地哈喇齊千戸陸實
樂亭地珠爾海齊阿都齊達喇齊穆爾默色伊爾格
齊瑪們薩里台香河昂吉鼎珠伊瑪齊蘇克特穆
爾河西務阿雅噶齊博囉岱漷州哈喇齊托歡
徹爾桃花島青實保齊徹伯爾等
大鄂爾多位下河西務諤德齊百戸滿濟勒噶
一右手固安州四集賽巴喇噶齊平章諾海為長固
安州哈喇齊托歡徹爾哈噶齊和囉噶齊昂吉巴圖
爾真定實保齊托克托左衛哈喇齊塔卜岱
青州哈喇齊阿爾噶布哈涿州哈喇齊博囉哈斯
一雲南亦奚卜薛特穆爾布哈為長
一蘆州
一益州哈喇齊呼圖克特穆爾
一和琳圖們達實和爾為長
一高麗耽羅
屯田
古者寓兵於農漢魏而下始置屯田為守邊之計有國
者善用其法則亦養兵息民之要道也國初用兵征討
遇堅城大敵則必屯田以守之海内既一於是内而各
衛外而行省皆立屯田以資軍餉或因古之制或以地
之宜其為慮蓋甚詳密矣大抵勺陂洪澤甘肅瓜沙因
昔人之制其地利蓋不減於舊和琳陜西四川等地則
因地之宜而肇為之亦未嘗遺其利焉至於雲南八番
海南海北雖非屯田之所而以為蠻夷腹心之地則又
因制兵屯旅以控扼之由是而天下無不可屯之兵無
不可耕之地矣今故著其建置增損之概而内外所轄
軍民屯田各以次列焉
樞密院所轄
左衛屯田世祖中統三年三月調樞密院二千人於
東安州南永清縣東荒土及本衛元占牧地立屯開耕
分置左右手屯田千戸所為軍二千名為田一千三百
一十頃六十五畆
右衛屯田世祖中統三年三月調本衛軍二千人於
永清益津等處立屯開耕仍分置左右手屯田千戸所
其屯軍田畆之數與左衛同
中衛屯田世祖至元四年於武清香河等縣置立十
一年以各屯地界相去百餘里往來耕作不便遷於河
西務荒莊楊家口青臺楊家白等處其屯軍之數與左
衛同為田一千三十七頃八十二畆
前衛屯田世祖至元十五年九月以各省軍入備侍
衛者於霸州保定涿州荒閒地土屯種分置左右手屯
田千戸所屯軍與左衛同為田一千頃
後衛屯田置立歲月與前衛同後以永清等處田畆
低下遷昌平縣之太平莊泰定三年五月以太平莊乃
世祖經行之地營盤所在春秋往來牧放衛士頭匹不
宜與漢軍立屯遂罷之止於舊立屯所耕作如故屯軍
與左衛同為田一千二百二十八頃一十四畆
武衛屯田世祖至元十八年發迤南軍人三千名於
涿州霸州保定定興等處置立屯田分設廣備萬益等
六屯别立農政院以領之二十二年罷農政院為司農
寺自後與民相參屯種二十五年别立屯田萬戸府分
管屯種軍人二十六年以屯軍屬武衛親軍都指揮使
司兼領屯田事仁宗皇慶元年改屬衛率府後復歸之
武衛英宗至治元年命以廣備利民二千戸軍人所耕
地土與左衛率府蒙古岱屯田千戸所互相更易屯
軍三千名為田一千八百四頃四十五畆
右翼屯田萬戸府世祖至元二十六年二月罷蒙古
侍衛軍從人之屯田者别以鄂端巴實伯里回還漢軍
及大名衛輝兩翼新附軍與前後二衛迤東還戍士卒
合併屯田設左右翼屯田萬戸府以領之遂於大都路
霸州及河間等處立屯開耕置漢軍左右手二千戶新
附軍六千戸所為軍二千五十一名為田一千三百九
十九頃五十二畆
右翼屯田萬戸府其置立歲月與左翼同成宗大德元
年十一月發真定軍人三百名於武清縣崔黃口增置
屯田仁宗延祐五年四月立衛率府以本府屯田并屬
詹事院後復歸之樞密分置漢軍千戸所三别置新附
軍千戸所一為軍一千五百四十人為田六百九十九
頃五十畆
忠翊侍衛屯田世祖至元二十九年十一月命各萬
戸府摘大同隆興太原平陽等處軍人四千名於音扎
噶齊勤地面及紅城周迴置立屯田開耕荒田二十頃
仍命西京宣慰司領其事後改立大同等處屯儲萬戸
府以領之成宗大德十一年改侍衛親軍都指揮使司
仍領屯田武宗至大四年以黃華嶺新附屯田軍一千
人併歸本衛别立屯署是年改大同侍衛為中都威衛
屬之徽政院分屯軍二千置弩軍翼止以二千人分置
左右手屯田千戸所黃華嶺新附軍屯如故仁宗延祐
二年遷紅城屯軍於古北口太平莊屯種五年復僉中
都威衛軍八百人於左都威衛所轄地内别立屯署七
年十二月罷左都威衛及太平莊白草營等處屯田復
於紅城周迴立屯仍屬中都威衛英宗至治元年始改
為忠翌侍衛屯田如故為田二千頃後移置屯所不知
其數
左右欽察衛屯田世祖至元二十四年發本衛軍一
千五百一十二名分置左右手屯田千戸所及欽察屯
田千戸所於清州等處屯田英宗至治二年始分左右
欽察衛以左右手屯田千戸所分屬之文宗天歷二年
創立龍翌侍衛復以隸焉為軍左手千戸所七百五名
右手千戸所四百三十七名欽察千戸所八百名為田
左手千戸所一百三十七頃五十畆右手千戸所二百
一十八頃五十畆欽察千戸所三百頃
左衛率府屯田武宗至大元年六月命於大都路漷
州武清縣及保定路新城縣置立屯田英宗至治元年
以武衛與左衛率府屯田地界相離隔絶不便耕作命
以兩衛屯田互更易之分置三翼屯田千戸所為軍三
千人為田一千五百頃
宗仁衛屯田英宗至治二年八月發五衛漢軍二千
人於大寧等處創立屯田分置兩翼屯田千戸所為田
二千頃
宣忠扈衛屯田文宗至順元年十二月命收聚訖一
萬俄羅斯給地一百頃立宣忠扈衛親軍萬戸府屯田
依宗仁衛例
大司農司所轄
永平屯田總管府世祖至元二十四年八月以北京
採取材木百姓三千餘戸於灤州立屯設官署以領其
事為戸三千二百九十為田一萬一千一百六十四頃
四十九畆
營田提舉司不詳其建置之始其設立處所在大都
漷州之武清縣為戸軍二百五十三民一千二百三十
五析居放良四百八十布哷齊二百三十二和卓一百
七十口獨居布哷齊一十二口哈喇穆爾丹八十二名
為田三千五百二頃九十三畆
廣濟署屯田世祖至元二十二年正月以崔黃口空
城屯田歲澇不收遷於清滄等處後大司農寺以尚珍
署舊領屯夫二百三十戶歸之既又遷濟南河間五百
五十戶平灤真定保定三路屯夫四百五十戸併入本
屯為戶共一千二百三十為田一萬二千六百頃三十
八畆
宣徽院所轄
淮東淮西屯田打捕總管府世祖至元十六年募民
耕漣海等州荒地官給禾種自備牛具所得子粒官得
十之四民得十之六仍免屯戸徭役屢欲中廢不果二
十七年所轄提舉司一十九處併為十二其後再併止
設八處為戸一萬一千七百四十三為田一萬五千一
百九十三頃三十九畆
豐閏署世祖至元二十二年創立於大都路薊州之
豐閏縣為戸八百三十七為田三百四十九頃
寶坻屯世祖至元十六年僉大都屬邑編民三百戸
立屯於大都之寶坻縣為田四百五十頃
尚珍署世祖至元二十三年置立於濟寧路之兖州
為戸四百五十六為田九千七百一十九頃七十二畆
腹裏所轄軍民屯田
大同等處屯儲總管府屯田成宗大德四年以西京
黃華嶺等處田土頗廣發軍民九千餘人立屯開耕六
年始立屯儲軍民總管萬戸府十一年放罷漢軍還紅
城屯所止存民夫在屯仁宗時改萬戸府為總管府為
戸軍四千二十民五千九百四十五為田五千頃
虎賁親軍都指揮使司屯田世宗至元十七年十二
月阿爾婁官人言近於瑪納齊圖沁納沁高州呼蘭達
巴等處改置驛傳臣等議可於舊置驛所設立屯田從
之二十八年發虎賁親軍二千人入屯二十九年增軍
一千凡立三十四屯於上都置司為軍三千人佃戸七
十九為田四千二百二頃七十九畆
嶺北行省屯田世祖至元二十一年併和琳阿拉克
岱元領軍千人入五條河成宗元貞元年摘六衛漢軍
一千名赴青海屯田大德三年以五條河漢軍悉併入
青海仁宗延祐三年罷青海屯田復立屯於五條河六
年分揀蒙古軍五千人復屯田青海七年命依世祖舊
制青海五條河俱設屯田發軍一千人於五條河立屯
英宗時立屯田萬戸府為戸四千六百四十八為田六
千四百餘頃
遼陽等處行中書省所轄屯田
大寧路海陽等處打捕屯田所世祖至元二十三年
以大寧遼陽平灤諸路拘刷漏籍放良布哷齊人戸及
僧道之還俗者立屯於瑞州之西瀕海荒地開耕設打
捕屯田總管府成宗大德四年罷之止立打捕屯田所
為戸元撥并召募共一百二十二為田二百三十頃五
十畆
扶餘路屯田萬戸府世祖至元二十九年十月以蠻
軍三百戸女直一百九十戸於咸平府屯種三十年命
本府萬戸呼嚕古岱領其事仍於楚勒罕拉林等處立
屯三十一年罷萬戸府屯田仁宗大德二年撥蠻軍三
百戸屬肇州蒙古萬戸府止存女直一百九十戸依舊
立屯為田四百頃
金復州萬戸府屯田世祖至元二十一年五月發新
附軍一千二百八十一戸於根敦扎卜立屯田二十六
年分京師應役新附軍一千人屯田哈斯罕關東荒地
三十年以伊嚕音特穆爾塔斯哈雅兩萬戸新附軍一
千三百六十戸併入金復州立屯耕作為戸三千六百
四十一為田二千五百二十三頃
肇州蒙古屯田萬戸府成宗元貞元年七月以納延
布納噶齊及打魚碩達勒達女直等戸於肇州旁近地
開耕為戸布拉噶齊二百二十戸碩達勒達八十戸歸
附軍三百戸續增漸丁五十二戸田一千五百四十頃
河南行省所轄軍民屯田
南陽府民屯世祖至元二年正月詔孟州之東黃河
之北南至八柳樹枯河徐州等處凡荒閒地土可令阿
珠阿嘍罕等所領士卒立屯耕種并摘各萬戸所管漢
軍屯田六年以攻襄樊軍餉不足發南京河南歸德諸
路編民二萬餘戸於唐鄧中裕等處立屯八年散還元
屯戸别僉南陽諸色戸計立營田使司領之尋罷改立
南陽屯田總管府後復罷止隸有司為戸六千四十二
為田一萬六百六十二頃七畆
洪澤萬戸府屯田世祖至元二十三年立洪澤南北
三屯設萬戸府以統之先是江淮行省言國家經費糧
儲為急今屯田之利無過兩淮況勺陂洪澤皆漢唐舊
嘗立屯之地若令江淮新附漢軍屯田可歲得糧百五
十餘萬石至是從之三十一年罷三屯萬戸止立洪澤
屯田萬戸府以統之其置立處所在淮安路之白水塘
黃家疃等處為戸一萬五千九百九十四名為田三萬
五千三百一十二頃二十一畆
芍陂屯田萬戸府世祖至元二十一年二月江淮行
省言安豐之芍陂可溉田萬餘頃乞置三萬人立屯中
書省議發軍士二千人姑試行之後屯戸至一萬四千
八百八名
德安等處軍民屯田總管府世祖至元十八年以各
翼取到漢軍及各路拘收手號新附軍分置十屯立屯
田萬戸府三十一年改立總管府為民九千三百七十
五名軍五千九百六十五名為田八千八百七十九頃
九十六畆
陜西等處行中書省所轄軍民屯田
陜西屯田總管府世祖至元十一年正月以安西王
府所管編民二千戸立櫟陽涇陽終南渭南屯田十八
年立屯田所十九年以軍站屯戸拘收為齊哩克昆戸
放還而無所歸者籍為屯戸立安西平涼屯田設提領
所以領之二十九年立鳳翔鎮原彭原屯田放罷至元
十年所僉接應成都延安軍人置立民屯設立屯田所
尋改為軍屯令千戸所管領三十年復更為民屯為戸
鳳翔一千一百二十七戸鎮原九百一十三戸櫟陽七
百八十六戸後存六百五十戸涇陽六百九十六戸後
存六百五十八戸彭原一千二百三十八戸安西七百
二十四戸後存二百六十二戸平涼二百八十八戸終
南七百七十一戸後存七百一十三戸渭南八百一十
一戸後存七百六十六戸為田鳳翔九十頃一十二畆
鎮原四百二十六頃八十五畆櫟陽一千二十頃九十
九畆涇陽一千二十頃九十九畆彭原五百四十五頃
六十八畆安西四百六十七頃七十八畆平涼一百一
十五頃二十畆終南九百四十三頃七十六畆渭南一
千二百二十二頃三十一畆
陜西等處萬戸府屯田世祖至元十九年二月以盩
厔南係官荒地發歸附軍立孝子林張馬村軍屯二十
年以南山把口子巡哨軍人八百戸於盩厔之杏園莊
寧州之大昌原屯田二十一年發文州鎮戍新附軍九
百人立亞柏鎮軍屯復以燕京戍守新附軍四百六十
三戶於德順州之威戎立屯開耕為戸孝子林屯三百
一戶張馬村屯三百一十三戶杏園莊屯二百三十三
戸大昌原屯四百七十四戸亞柏鎮屯九百戸威戎屯
四百六十三戸為田孝子林二十三頃八十畆張馬村
七十三頃八十畆杏園莊一百一十八頃三十畆大昌
原一百五十八頃七十九畆亞柏鎮二百六十八頃五
十九畆威戎一百六十四頃八十畆
桂齊延安總管府屯世祖至元十九年以拘收贖身
放良布哷齊及漏籍戸計於延安路特默齊草地屯田
為戸二千二十七為田四百八十六頃
甘肅等處行中書省所轄軍民屯田
寧夏等處新附軍萬戸府屯田世祖至元十九年三
月發迤南新附軍一千三百八十二戸往寧夏等處屯
田二十一年遣塔塔喇千戸所管軍人九百五十八戸
屯田為田一千四百九十八頃三十三畆
管軍萬戸府屯田世祖至元十八年正月命肅州沙
州瓜州置立屯田先是遣都元帥劉恩往肅州諸郡視
地之所宜恩還言宜立屯田遂從之發軍於甘州黑山
子滿峪泉水渠鴨子翅等處立屯田為戸二千二百九
十為田一千一百六十六頃六十四畆
寧夏營田司屯田世祖至元八年正月僉發已未年
隨州鄂州投降人民一千一百七戸往中興居住十一
年編為屯田戸凡二千四百丁二十三年續僉漸丁得
三百人為田一千八百頃
寧夏路放良官屯田世祖至元十一年從安撫司請
以招收放良人民九百四戸編聚屯田為田四百四十
六頃五十畆
額齊訥屯田世祖至元十六年調歸附軍人於甘州
十八年以充屯田軍二十二年遷甘州新附軍二千人
往屯額齊訥合即渠開種為田九十一頃五十畆
江西等處行中書省所轄屯田
贛州路南安寨兵萬戸府屯田成宗大德二年正月
以贛州路所轄信豐會昌龍南安遠等處賊人出沒發
寨兵及宋舊役弓手與抄數漏籍人戸立屯耕守以鎮
遏之為戸三千二百六十五為田五百二十四頃六十
八畆
江浙等處行中書省所轄屯田
汀漳屯田世祖至元十八年以福建調軍糧儲費用
依腹裏例置立屯田命管軍總管鄭楚等發鎮守士卒
年老不堪備征戰者得百有十四人又募南安等縣居
民一千八百二十五戸立屯耕作成宗元貞三年命於
南詔黎畬各立屯田摘撥見戍軍人每屯置一千五百
名及將所招陳弔眼等餘黨入屯與軍人相參耕種為
戸汀州屯一千五百二十五名漳州屯一千五百一十
三名為田汀州屯二百二十五頃漳州屯二百五十頃
高麗國立屯
高麗屯田世祖至元七年創立是時東征日本欲積
糧餉為進取計遂以王綧洪察球爾等所管高麗戸二
千人及發中衛軍二千人合博索府咸平府軍各一千
人於王京東寧府鳳州等一十處置立屯田設經略司
以領其事每屯用軍五百人
四川行省所轄軍民屯田二十九處
廣元路民屯世祖至元十三年從利路元帥言廣元
實東西兩川要衝支給浩繁經理係官田畆得九頃六
十畆遂以褒州刷到無主人口偶配為十戸立屯開種
十八年發新得州編民七十七戸屯田為戸共八十七
敘州宣撫司民屯世祖至元十一年命西蜀四川經
略使起立屯田十五年僉長寧軍富順州等處編民四
百七十五戶立屯耕種十九年續僉一百六十戸二十
年敘州僉民一千九百戸二十五年富順州復僉民六
百八戸增入舊屯二十七年取勘析出屯戸得二百八
十四成宗元貞二年復放罷站戸一千一十七戸依舊
屯田總之為戸四千四百四十四
紹慶路民屯世祖至元十九年於本路未當差民戶
内僉二十三戶置立屯田二十年於彭水縣籍管萬州
寄戸内僉撥二十戶二十一年僉彭水縣未當差民戶
三十二戸增入二十六年屯戸貧乏者多負逋復僉彭
水縣編民一十六戸補之為戸九十一
嘉定路民屯世祖至元十九年僉亡宋編民四戸置
立屯田成宗元貞元年撥成都義士軍八戸增入為戶
一十二
順慶路民屯世祖至元十二年僉順慶民三千四百
六十八戸置立屯田十九年復於民戶内差撥一千三
百二十六戶置民屯二十年復僉二百一十二戶增入
總之五千一十六戶
潼川府民屯世祖至元十一年僉本府編民及義士
軍二千二百二十四戸立屯十三年復僉民一百四十
二戶二十一年行省遣使於遂寧府擇監夫之老弱廢
疾者得四十六戶僉充屯戶總之二千四百一十二戸
夔路總管府民屯世祖至元十一年置累僉本路編
民至五千二十七戸續於新附軍内僉老弱五十六戸
增入
重慶路民屯世祖至元十一年置累於江津巴縣瀘
州忠州等處僉撥編民二千三百八十七戸并召募共
三千五百六十六戶
成都路民屯世祖至元十二年僉隂陽人四十戸辦
納屯糧二十二年續僉瀘州編民九千七戸充屯田戸
三十一年續僉千戸高德所管民一十四戸
保寧萬戸府軍屯世祖至元二十六年保寧府言本
管軍人一戸或二丁三丁父兄子弟應役實為重併若
又遷於成都屯種去家隔遠逃匿必多乞令本府在營
士卒及夔路守鎮軍人止於保寧沿江屯種從之僉軍
一千二百名二十七年發屯軍一百二十九人從萬戸
伊蘇岱爾西征别僉漸丁軍人入屯為戸一千三百二
十九名為田一百一十八頃二十七畆
敘州等處萬戸府軍屯成宗元貞二年改立敘州軍
屯遷遂寧屯軍二百三十九人於敘州宣化縣喁口上
下荒地開耕為田四十一頃八十三畆
重慶五路守鎮萬戸府軍屯仁宗延祐七年發軍一
千二百人於重慶路三堆中嶆趙市等處屯耕為田四
百二十頃
夔路萬戸府軍屯世祖至元二十一年從四川行省
議除沿邊重地分軍鎮守餘軍一萬人命官於成都諸
處擇膏腴地立屯開種為戸三百五十一人為田五十
六頃七十畆凡創立十四屯
成都等處萬戸府軍屯於本路崇慶州義興鄉楠木園
置立為戸二百九十九人為田四十二頃七十畆
河東陜西等路萬戸府軍屯置立於灌州之青城陶
埧及崇慶州之大柵頭等處為戶一千一百二十八名
為田二百八頃七畆
廣安等處萬戸府軍屯置立於成都路崇慶州之七
寶埧為戸一百五十名為田二十六頃二十五畆
保寧萬戸府軍屯置立於重慶州之晉源縣金馬為
戸五百六十四名為田七十五頃九十五畆
敘州萬戸府軍屯置立於灌州之青城為戶二百二
十一名為田三十八頃六十七畆
五路萬戶府軍屯置立於成都路崇慶州之大柵鎮
孝感鄉及灌州青城縣之懷仁鄉為戸一千一百六十
一名為田二百三頃一十七畆
興元金州䓁處萬戸府軍屯置立於崇慶州晉源縣
孝感鄉為戶三百四十四名為田五十六頃
隨路巴圖萬戶府軍屯置立於灌州青城温江縣為
戶八百三十二名為田一百六十二頃五十七畆
舊附等軍萬戶府軍屯置立於灌州青城縣崇慶州
等處為戸一千二名為田一百二十九頃五十畆
礮手萬戶府軍屯置立於灌州青城縣龍池鄉為戸
九十六名為田一十六頃八十畆
順慶軍屯置立於晉源縣義興鄉江源縣將軍橋為
戸五百六十五名為田九十八頃八十七畆
平陽軍屯置立於灌州青城崇慶州大柵頭為戸三
百九十八名為田六十九頃六十五畆
遂寧州軍屯為戸二千名為田三百五十頃
嘉定萬戶府軍屯世祖至元二十一年摘蒙古漢軍
及嘉定新附軍三百六十人於崇慶州青城等處屯田
二十八年還之元翼止餘屯軍一十三名為田二頃二
十七畆
順慶等處萬戶府軍屯世祖至元二十六年發軍於
㳂江下流漢初等處屯種為戸六百五十六名為田一
百一十四頃八十畆
廣安等處萬戸府軍屯世祖至元二十七年撥廣安
舊附漢軍一百一十八名於新明等處立屯開耕為田
二十頃六十五畆
雲南行省所轄軍民屯田一十二處
威楚提舉司屯田世祖至元十五年於威楚提舉鹽
使司拘刷漏籍人戸充民屯本司就領其事與中原之
制不同為戸三十三為田一百六十五雙
大理金齒等處宣慰司都元帥府軍民屯世祖至元
十二年命於所轄州縣拘刷漏籍人戸得六千六十有
六戶置立屯田十四年僉本府編民四百戸益之十八
年續僉永昌府編民一千二百七十五戸增入二十六
年立大理軍屯於爨僰軍内撥二百戸二十七年復僉
爨僰軍人二百八十一戸增入二十八年續增一百一
十九戶總之民屯三千七百四十一戸軍屯六百戸為
田軍民已業二萬二千一百五雙
鶴慶路軍民屯田世祖至元十二年僉鶴慶路編民
一百戶立民屯二十七年僉爨僰軍一百五十二戸立
軍屯為田軍屯六百八雙民屯四百雙俱已業
武定路總管府軍屯世祖至元二十七年以雲南戍
軍糧餉不足於和曲祿勸二州爨僰軍内僉一百八十
七戸立屯耕種為田七百四十八雙
威楚路軍民屯田世祖至元十五年立威楚民屯拘
刷本路漏籍人戶得一千一百一戸内八百六十六戸
官給無主荒田四千三百三十雙餘戸自備已業田一
千一百七十五雙二十七年始立屯軍於本路爨僰軍
内僉三百九十九戸内一十五戸官給荒田六十雙餘
戸自備已業田一千五百三十六雙
中慶路軍民屯田世祖至元十二年置立中慶民屯
於所屬州縣内拘刷漏籍人戸得四千一百九十七戸
官給田一萬七千二十二雙自備已業田二千六百二
雙二十七年始立軍屯用爨僰軍人七百有九戸官給
田二百三十二雙自備巳業田二千六百一雙
曲靖等處宣慰司兼管軍萬戸府軍民屯田世祖至
元十二年立曲靖路民屯拘刷所轄州郡諸色漏籍人
戸七百四十戸立屯十八年續僉民一千五百戶增入
其所耕之田官給一千四百八十雙自備已業田三千
雙十二年立澂江民屯所僉屯戸與曲靖同凡一千二
百六十戸二十六年始立軍屯於爨僰軍内僉一百六
十六戸二十七年復僉一百二十六戸增入十二年立
仁德府民屯所僉屯戸與澂江同凡八十戶官給田一
百六十雙二十六年始立軍屯僉爨僰軍四十四戸二
十七年續僉五十六戸增入所耕田畆四百雙俱係軍
人巳業
烏撒宣慰司軍民屯田世祖至元二十七年立烏撒
路軍屯以爨僰軍一百一十四戸屯田又立東川路民
屯屯戶亦係爨僰軍人八十六戸皆自備已業
臨安宣慰司兼管軍萬戸府軍民屯田世祖至元十
二年立臨安民屯二處皆於所屬州縣拘刷漏籍人戸
開耕宣慰司所管民屯三百戸田六百雙本路所管民
屯二千戸田三千四百雙二十七年續立爨僰軍屯為
戸二百八十八為田一千一百五十二雙
梁千戸翼軍屯世祖至元三十年梁王遣使詣雲南
行省言以漢軍一千人置立屯田三十一年發三百人
備鎮戍巡邏止存七百人於烏蒙屯田後遷於新興州
為田三千七百八十九雙
羅羅斯宣慰司兼管軍萬戸府軍民屯田世祖至元
二十七年立會通民屯屯戸係爨僰土軍二戸十六年
立建昌民屯撥編民一百四戸二十三年發爨僰軍一
百八十戸立軍屯是年又立會川路民屯發本路所轄
州邑編民四十戸十六年立德昌路民屯發編民二十
一戶二十年始立軍屯發爨僰軍人一百二十戸
烏蒙等處屯田總管府軍屯仁宗延祐二年立烏蒙
軍屯先是雲南行省言烏蒙乃雲南咽喉之地别無屯
戍軍馬其地廣闊土脈膏腴皆有古昔屯田之蹟乞發
輝和爾及新附漢軍屯田備邊至是從之為戸軍五千
人為田一千二百五十頃
湖廣等處行中書省所轄屯田三處
海北海南道宣慰司都元帥府民屯世祖至元三十
年召募民戸并發新附士卒於海南海北等處置立屯
田成宗元貞元年以其地多瘴癘縱屯田軍二千人還
各翼留二千人與召募民戶屯種大德三年罷屯田萬
戶府屯軍悉令還役止令民戶八千四百二十八戶屯
田瓊州路五千一十一戶雷州路一千五百六十六戸
高州路九百四十八戸化州路八百四十三戶廉州路
六十戸為田瓊州路二百九十二頃九十八畆雷州路
一百六十五頃五十一畆高州路四十五頃化州路五
十五頃二十四畆廉州路四頃八十八畆
廣西兩江道宣慰司都元帥撞兵屯田成宗大德二
年黃聖許叛逃之交趾遺棄水田五百四十五頃七畆
部民有吕瑛者言募牧蘭等處及融慶溪洞徭撞民丁
於上浪忠州諸處開屯耕種十年平大任洞賊黃德寧
等以其地所遺田土續置藤州屯田為戸上浪屯一千
二百八十二戸忠州屯六百一十四戸那扶屯一千九
戸雷留屯一百八十七戸水口屯一千五百九十九戸
續增藤州屯二百八頃一十九畆
湖南道宣慰司衡州等處屯田世祖至元二十五年
調德安屯田萬戶府軍士一千四百六十七名分置衡
州之清化永州之烏符武岡之白倉置立屯田二十七
年募衡陽縣無土産居民得九戸增入清化屯為戸清
化屯軍民五百九戶烏符屯軍民五百戶白倉屯同為
田清化屯一百二十頃一十九畆烏符屯一百三頃五
十畆白倉屯八十六頃九十二畆
元史卷一百
元史卷一百考證
屯田樞密院所轄右翼屯田萬戶府别置新軍千戶所
一按一字舊訛以今改
忠翊侍衞屯田按忠翊舊訛中翊今據前卷改
左右欽察衞屯田為軍左手千戶所七百五名按左
手千戶所七百五名經世大典作二百七十五名
肇州蒙古屯田萬戶府田一千五百四十頃按原本
脱去田一千五百四十頃八字據經世大典補
紹慶路民屯於本路未當差民戶内僉二十三戶按
二十三戶舊訛二十三名據下文為戶九十一之數
核改
大理金齒等處宣慰司都元帥府軍民屯命於所轄州
縣拘刷漏籍人戶得六千六十有六戶按經世大
典作二千六十有六戶
烏蒙等屯田總管府軍屯乞發輝和爾及新附漢軍屯
田備邊按備邊二字舊訛作俱遏今改
湖廣等處行中書省所轄屯田三處按舊訛二處據
下文改
海北海南道宣慰司都元帥府民屯留二千人與召募
民戶屯種按民戶舊訛民之今改
