元史卷一百七
明翰林學士亞中大夫知制誥兼修國史宋濂等修
表第二
宗室世系表
自昔帝王之興莫不衆建子弟以蕃王室所以崇本支
隆國勢也觀其屬籍有圖玉牒有紀大統小宗秩乎不
紊蓋亦慎矣然以唐室之盛自玄宗後諸王不出閤而
史已失其世次況後世乎元之宗系藏之金匱石室者
甚秘外廷莫能知也其在史官固特其槩而考諸簡牘
又未必盡得其詳則因其所可知而闕其所不知亦史
氏法也作宗室世系表
烈祖神元皇帝五子長太祖皇帝次二楚齊格爾王次
三哈準大王次四特默格鄂齊錦所謂皇太弟國王鄂
濟爾諾延者也次五伯勒格台王
太祖皇帝六子長卓沁太子次二察罕台太子次三太
宗皇帝次四圖類即睿宗也次五烏拉齊無嗣次六科
爾戩太子
卓沁太子位
太宗皇帝七子長定宗皇帝次二奎騰太子次三庫春
太子次四哈喇徹爾王次五哈斯大王次六哈坦大王
次七默埓大王
按憲宗紀有云太宗以子裕隆不材故不立為嗣今
考經世大典帝系篇及歲賜錄並不見裕隆名字次
序故不敢列之世表謹著于此以俟知者
定宗皇帝三子長呼察大王次二諾果太子次三和和
大王
睿宗皇帝十一子長憲宗皇帝次二呼爾都圖次三失
其名次四世祖皇帝次五失其名次六錫里庫大王次
七額哷布格大王次八博綽大王次九默挌大王次十
蘇都勒噶大王次十一蘇布特大王
憲宗皇帝五子長巴爾圖大王次二烏蘇岱大王次三
裕隆哈實大王次四河平王錫里濟次五璸都早卒無
嗣
世宗皇帝十子長多爾濟王次二皇太子珍戩即裕宗
也次三西安王莽噶拉木次四北安王諾木罕無後次
五雲南王和克齊次六阿雅噶齊大王次七西平王鄂
囉齊次八寧王庫庫楚次九鎮南王托歡次十和塔拉
特穆爾王
裕宗皇帝三子長晉王噶瑪拉即顯宗也次二達爾瑪
巴拉太子即順宗也次三成宗皇帝
顯宗皇帝三子長梁王薩克繖次二泰定皇帝次三湘
寧王德勒格爾布哈
順宗皇帝三子長魏王阿穆爾克次二武宗皇帝次三
仁宗皇帝
成宗皇帝一子皇太子德夀早薨無後
武宗皇帝二子長明宗皇帝次文宗皇帝
仁宗皇帝二子長英宗皇帝次安王烏特古斯布哈早
隕無後
英宗皇帝無子
泰定皇帝四子長皇太子阿勒濟雅巴次二晉王巴特
瑪雅爾藏布次三錫錫太子次四允丹藏布太子俱早
隕無後
明宗皇帝二子長子順皇帝次寧宗皇帝
文宗皇帝三子長皇太子喇特納達喇早薨無後次二
雅克特古斯太子次三太平訥太子俱早隕無後
寧宗皇帝早世無子
順皇帝三子長皇太子阿裕爾實哩達喇餘二子早世
按十祖世系錄云始祖勃端察爾收騰格哩呼喇人
氏民戶時嘗得一懷姙婦人曰察察哩納之其所生
遺腹兒因其母名曰察察哩自後别為一種亦號達
靼今以非始祖親子故不列之世表附著于此云
元史卷一百七
元史卷一百七考證
拜星呼爾二子按二子原刻訛一子今據輟耕錄改
柴布爾罕帑爾尼古察烏爾圖德格按輟耕錄海都
次子柴布爾罕努爾收兄拜星呼爾妻生一子尼古
察烏爾圖德格子孫為錫濟爾敖拉拜星呼爾次子
昭納蘇子孫為岱爾超圖原刻誤以尼古察烏爾圖
德格為柴布爾罕努爾弟以昭納蘇為柴布爾罕努
爾子今據改
益王邁努按益王原刻作宣靖王表例俱以最後爵
號為定考本紀邁努以泰定二年封宣靖王至元二
年進封益王今畫一改
西安王達爾瑪按原刻脱西安王三字考順帝本紀
至元十三年以豫王弟達爾瑪討南陽有功封西安
王今據增
實勒們太孫按木紀實勒們太宗嘗撫之宫中稱太
孫原刻孫字訛子今據改
威順王庫春布哈按順字下原刻衍平字今據本傳
及諸王表刪
淮王特穆爾布哈按淮王原刻作宣讓王考特穆爾
布哈傳至正二十年進封淮王今據體例畫一改
