宋寶祐四年登科錄卷一
寶祐四年五月八日御試策題
蓋聞道之大原出於天超乎無極太極之妙而實不離
乎日用事物之常根乎隂陽五行之賾而實不外乎仁
義禮智剛柔善惡之際天以澄著地以靖謐人極以昭
明何莫由斯道也聖聖相𫝊同此一道由修身而治人
由致知而齊家治國平天下本之精神心術達之禮樂
刑政其體甚微其用則廣歷千萬世而不可易然功化
有淺深證效有遲速者何歟朕以寡昧臨政願治於兹
歷年志愈勤道愈遠窅乎其未眹也朕心疑焉子大夫
明先聖之術咸造在廷必有切至之論朕將虚已以
聽三墳而上大道難名五典以來常道始著日月星辰
順乎上鳥獸草木若於下九功惟叙四夷來王百工
熙哉庶事康哉非聖神功化之騐歟然人心道心寂寥
片語其危微精一之妙不可以言既歟誓何為而畔會
何為而疑俗何以不若結繩治何以不若畫像以政凝民
以禮凝士以天保采薇治内外憂勤危懼僅克有濟何
帝王勞逸之殊歟抑隨時損益道不同歟及夫六典建
官盖為民極則不過曰治曰教曰禮曰政曰刑曰事而
已豈道之外又有法歟自時厥後以理欲之消長驗世
道之汙隆隂濁之日常多陽明之日常少刑名雜霸佛
老異端無一毫幾乎道駁乎無以議為然務德化者不
能無上郡鴈門之警施仁義者不能無末年輪臺之
悔甚而無積仁累德之素紀綱法度足以維持憑藉者
又何歟朕上嘉下樂夙興夜寐靡遑康寧道久而未
洽化久而未成天變洊臻民生寡遂人才乏而士習浮
國計殫而兵力弱苻澤未清邊備孔棘豈道不足以御
世歟抑化裁推行有未至歟夫不息則久久則證今胡
為而未證歟變則通通則久今其可以屢更歟子大夫
&KR0836;之復之勿激勿泛以副朕詳延之意
御試勅差
詳定官
朝奉大夫新除權吏部侍郎暫兼權中書舍人兼國史
院編修官實錄院檢討官兼侍講陳大方
朝散郎新除起居舍人兼權直學士院時暫兼直舍人
院兼國史院編修官實錄院檢討官兼侍講林存
中大夫新大府卿兼檢正諸房公事饒虎臣
編排官
中順大夫行大理少卿高衡孫
朝散郎尚書吏部員外郎兼資善堂贊讀皮龍
榮
初考官
奉議郎幹辦行在司審計司鮑成祖
朝奉郎行在左藏東西庫封椿下庫安邊庫陳
㝱炎
文林郎行國子正陳合
添差初考官
承議郎差充尚書省提領市舶所主管文字吳湜
奉議郎行在左蔵西庫徐夢發
承直郎主管尚書吏部架閣文字徐彬
覆考官
朝請大夫尚書工部郎中趙逢龍
朝奉大夫行宗正亟兼權尚書左郎官胡大神
朝奉大夫行秘書省著作郎兼司封郎官張淵微
添差覆考官
朝奉郎新除大府寺丞余鰲
朝奉郎行國子監主簿徐
承直郎秘書省正字
從政郎行在豐儲西倉斛面官兼機密鄭
初考檢點試卷官
文林郎特差充臨安觀察推官方熙孫
覆考檢點試卷官
從事郎改添差兩浙西路安撫司幹辦公事王
應麟
對讀官
承直郎差充提領戶部犒賞酒庫所幹辦公事陳
應星
從政郎添差兩浙路轉運司幹辦公事陳問
從政郎監行在省倉下界斛面官唐再炳
從政郎監行在車路院門余孟成
文林郎差充兩浙西路轉運司准偹差遣魏正子
封彌官
朝請大夫新除大理寺主簿張棻
朝散郎幹辦行在諸司糧料院張藴
廵捕官
朝奉郎將作監主簿吳溥
宣教郎行藉田令史椿卿
五月二十四日皇帝御集英殿唱名賜進士文天祥
以下及第出身同出身共六百一人當日赴期集所
六月一日凖勅依格賜進士期集錢一千二百貫文小錄
錢五百貫文
六月七日謝闕
六月十三日謁謝先聖先師兖國公鄒國公
六月二十九日賜聞喜宴同日降賜御詩於禮部貢院
七月一日凖省劄為期集所支用不敷再給降題名小錄
錢一千七百貫文
七月四日拜黃甲同日叙同年於禮部貢院
七月二十五日立題名碑石於禮部貢院
宋寳祐四年登科錄卷一
