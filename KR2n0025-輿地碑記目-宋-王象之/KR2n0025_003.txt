輿地碑記目卷三宋王象之撰
常德府碑記
唐桃源碑(詳載温造所述碑中)唐梁山廟(唐元和四年董挺撰修陽山廟碑唐太和九年)
(刺史劉端夫賽請陽山神文又沱潜别有陽山廟董劉二碑在焉徐鍇方輿記遂謂梁松征蠻死於此遂為其)
(神樂史寰宇記亦祖於此不知後漢書載松征蠻歸死洛陽與此所載不同)赤山廟碑(在沅江縣)
(東北五十里丨丨丨有丨言光宅二年立廟天寶六年改其山為蠡山)招屈亭碑(唐龍朔中縣令)
(蔡朝英重修且刻石以記其事)沈公臺碑(在武陵西南三里光福寺竹林中今猶存有古碑題額六)
(字云重遊沈公臺記碑字漫滅不可讀記謂沈約為沅南令按約傳未嘗令沅南也)清陵館碑(在郡)
(西西明寺寺後有臺云是李陵為臨沅令遊息於此有古碑漫滅不可讀)天慶觀碑(乃白雲先生管)
(師復集柳公權體書字畫端楷人以為法)天王院碑(建隆元年丞相范質書)桃源行(容齋)
(三筆云陶淵明作桃源記云源中人自言先世避秦時亂来此乃不知有漢無論魏晉係之以詩曰嬴氏亂天)
(紀賢者避其世黃綺之商山伊人亦云逝願言躡輕風高舉尋吾契自是之後詩人多賦桃源行亦不及淵明)
(所以作記之意按宋書傳云潜自以曾祖晉世台輔耻復屈身後代自宋高祖王業漸隆不復肯仕所著文章)
(皆題其年月義熙以前則書晉氏年號自永初以来唯云甲子而已然余竊意桃源之事以避秦為言至云無)
(論魏晉乃寓意於劉裕而借秦以為喻耳)桃源石文(夷堅志云建炎三年鼎州桃源洞石澗有文似)
(大書而字畫皎然可識凢三十二字云無為不道天知人情無為窈冥神見人形心言意語鬼聞人聲犯禁滿)
(盈地鬼殛人其言雖簡而警於人世)桃源山界記(集古錄云唐狄中立撰徐元書并篆額開成五)
(年立)賽陽山文(集古錄云唐劉端夫禱陽山文凡五首不著書人名氏以太和九年立)武陵
北亭記(劉禹錫撰)圖經(郡守胡介序)
岳州碑記
湘夫人碑(岳陽志云黃陵廟前有荆州對表題云丨丨丨丨庭有斷碑晉太康九年立額題曰虞舜)
(二妃之碑元和十四年韓愈過而禱焉)無姓和尚碑(報恩光孝寺舊名聖安即柳宗元丨丨丨)
(丨丨所著者也)石壁篆文(岳陽志曰平江縣有昌江山真人艾君居之石崕壁立有篆文夏禹治水)
(嘗至於此)君山神祠堂記(懿宗咸通四年巴陵令李密思撰桂陽闕陳闕)樵桂亭記
(滕宗諒撰)江心小石詩(蛟室圍青草龍堆擁白沙護江蟠古木迎棹舞神雅破浪南風正收帆畏)
(日斜雲山千萬叠底處上仙槎王直方云此老杜過洞庭湖詩也李希聲云得之於江心一小石刻潘子真云)
(元豐間有人得此石刻於洞庭湖中而不載名氏或以示山谷曰子美作也今蜀本已收入集而不記其得詩)
(之由故錄其詳於此)黃陵廟碑(集古錄云韓愈撰沈傳師書長慶元年立)夏侯宋客墓
碑(夏侯宋客為岳州刺史墓碑見在華容鎮北一里元次山文事見鄂州舊圖經)幕阜山記(在平)
(江縣記曰山有石壁刻銘上言禹治水登此山高於平地二千有八百丈周五百里)四絶碑(滕宗諒守)
(岳取岳陽楼古今賦詠刻石於上范文正公為之記蘇舜欽子美書其丹邵餗篆其首時稱丨丨丨)
澧州碑記
雙泉僧石碑(寰宇記澧陽縣雙泉有高僧修行於此有石碑缺落)慈雲禪寺碑(即澧)
(陽藥山寺唐光啟二年雷滿奏立寺額斷碑尚存)香積縣石碑(在澧陽縣西一里有古冢及古)
(碑漫滅不可讀惟額存三大字曰石墓誌不知其為誰氏也)藥山牛欄八字石碑(不知)
(歲月刻石藥山)田朝奉墓銘(在石門縣元豐五年蘇頌文)柿木成文太平字(言行)
(錄富弼言澧州丨丨丨丨有丨丨丨公言今四海騷然未見太平之象請不宣示於外)
靖州碑記
唐久視中古碑(圖經云元豐癸亥通道于廣西于溪旁得古碑乃唐久視中碑詳見鑿字溪下)
峡州碑記
廢汶陽觀碑(寰宇記云在遠安縣梁大通五年荆州刺史湘東王繹碑)李刺史墓碑
(隋大業五年葬在廢狠山縣南舊經云墓前有碑篆盖云南郡太守李己酉墓)曹王臯墓(在廢狠山)
(縣西六十里正元中丨丨丨為江陵節度荆州記云李曹王江陵節度使死葬焉)李冢石碑(荆州)
(記云縣長南陽張朔撰在廢狠山縣南缺落不可辨)李將軍墓經幢(在清江北霧洞山李景盛)
(嘗事高季興高氏納土守義以死子孫因家墓傍有經幢可攷)
歸州碑記
古松枝碑(在高陽鄉朱家村碑在樹上去地十許丈相傳云昭君祖冢碑)石柱廟碑(廟在)
(秭歸縣之長城鄕栢長村)唐黃魔神廟記(載唐蘭陵公自右史竄黟南泝峡夢神將祐助公出)
(郡紀載甚詳乾符丁巳司戶袁循記今其碑在紫極宫又有譽鄉磨崕趙公記及張無盡正訛碑載李吉甫及)
(寇莱公舟行皆獲神之助云)玉虛洞碑(有唐碑一片在洞門崕石之下)混元皇帝像
(在郡西五里天慶觀開元二十九年牛仙客奏置天寳元年劉守滔刻之石)唐元皇帝像及
唐銅鐘(在郡北龍興觀内有元皇帝像及唐儀鳳二年歸州刺史勤寄生所造銅鐘重十斤)懷忠
堂記(至和中蔣㮣作丨丨丨丨謂戰國距今作者如宋玉則止于辨王褒止于懷劉向止于嘆賈誼止于)
(弔皮日休止于諷梁竦則止于悼騷而已楊雄大儒猶曰遇不遇命也何必捐身哉不知先生之心三仁之心)
(也蔣槩有三游洞記與周茂叔俱游則取友必端矣)
辰州碑記
銅柱銘(在會溪城晉天福五年溪州刺史彭士愁納土求銘楚王馬希範請于朝以立之學士李臯為)
(之銘五代史謂之彭士然者字之訛也當以丨丨丨為正)景星寺碑(安福寺在沅陵縣城外西南隅)
(寺有盧蔵用所撰寺碑猶存)義蓮塘石刻(淑浦紅旗石壁間有義蓮塘三字石刻存)瞿栢
庭記(長慶二年刺史温造刻石記其事于桃源)
復州碑記
會景石(上題唐朝竇史君名)夢野亭記(景祐五年郡守王琪撰)夢野亭詩(景祐)
(間諸賢所作)蘭亭記藁石刻(太守何公榘刻)陸鴻漸煎茶碑(見人物門)陸
文學傳(集古錄唐劉冥鴻書陸羽自叙也劉虛白以羽自傳并李陽寫真讃又為後叙附咸通十五年)
(刻石在復州)龍盖寺碑(集古錄唐徐元弼撰王辭書碑以開成五年立在復州)
德安軍碑記
晉董黯墓碑(圖經云即董城在孝感縣北一百三十里昔孝子董黯家焉故後魏大統十六年改)
(為董城郡然明州慈溪縣亦有孝子董黯墓唐徐浩所書碑碣見存當考)玉碑(唐史云州東十八里有宰)
(相村即唐許氏墓昔人因發地葬獲一碑石即孝昌公許君墓碑治平中郡守周爕以其石類玉以為玉碑自)
(其墓輓入城易以他刻磨去其文視之非玉也鄭獬遽止之已無及矣)金泉寺唐碑(寺在府西)
(五里有石浮圖九級上鐫數百字周武後延載元年安陸縣逹等所建)李德碑(歐陽公集古錄云德)
(自安州刺史遷神武大將軍而史不書獨見此碑)
荆州軍碑記
蒙泉題詠序(由沈傳師而下得五十七人朱震序)後梁宣明二帝碑(在長林縣)
(南一百五十里唐韓林撰)沈約墓碑(在本軍管通判家)玉泉二碑(其一邵了明其一李)
(安期)玉泉山大通碑(唐神武皇帝所題)唐正元玉泉廟記(大理評事董挺)
三星院石塔刻(在當陽縣東莒堰其石柱刻云唐貞元十七年葬智夀和尚舍利塔)餐霞
觀碑(在當陽縣之圓臺有丨丨丨基乃陳宗遜撰庾遠書碑字剥落其碑中前梁尚書侍中基州長史云)
(云)三王城古碑(在當陽縣之綠林山漢王匡王鳳王常之所屯故曰三王城城中有故碑字缺)
(落)石馬洞碑(在花溪之下淯溪之上其廟神即關王也五代間有斷碑尚存)永興觀碑
(在當陽縣後街唐元和中立)唐南泉大雲寺蘭若和尚碑(天寶中作)唐玉
蘂詩(集古錄云在荆門惠泉寺唐沈傳師李德裕唱和也)關將軍祠堂記(集古錄云唐董)
(挺撰張積書以貞元十八年立)二聖金剛碑(集古錄云唐瞿撰書開元中有史清者過洞庭遇風)
(將溺潜儔之見二神移其舟於沙上而免由是往來行旅皆禱祠之碑以元和三年立)
漢陽軍碑記
晉征南將軍胡奮碑(元和郡縣志云在魯山)南平將軍黃廣之碑
(寰宇記云在魯山為討杜魯刻石以記事)
信陽軍碑記
唐李刺史墓神道碑(刺史名鳳在郡城東南隅大歷中為申州刺史有神道存焉字漫滅)
(不可讀)舊圖經(教授鄔德麟編)新圖經(郡守關良臣序)
夀昌軍碑記
梁武王華容寺碑(在武昌)西山唱和石刻(在武昌)夏侯宋客
墓表(唐元結撰在武昌縣)惠公禪居表(元結撰在武昌縣)窊樽銘(在武昌縣)東
方山石刻(在武昌之東方山有石刻云漢東方朔之故隠也)怡亭記(蔣武竒序怡亭銘刻)
(於江濱巨石之上至今存焉乃永泰元年李陽冰篆季莒八分書裴虬作銘)唐令君馬向石
刻(在石門郭祥正詩云雙崕屹然起剔蘚認題識又注云石刻存焉)退谷銘(丨丨丨序云杯湖西)
(南是退谷杯湖銘序云杯湖東抵杯樽西浸退谷北匯樊水南涯郎亭)
襄陽府碑記
漢玄儒婁先生碑(舊在榖城今移在光化軍)漢南陽太守秦頡碑(碑在今宣)
(城縣故墻下)漢郭先生碑(在榖城歐陽公集古錄云歲月未詳不見書撰人姓名在襄州榖城)
(縣)東漢襄陽太守胡烈碑(皇朝郡縣志云在南漳縣之固城)諸葛武矦
故宅碣(晉李興撰)魏劉熹學生冢碑(集古錄云文字磨滅其間有稱大魏而有學生)
(名百餘熹嘗歴榖城令學者從之受業而歿者悉葬之謂之學者冡在榖城縣)晉南陽太守司
馬整碑(闕)晉南鄉太守頌(在今副都統司)墮淚
碑(寰宇記云在襄陽縣東九里晉羊祜之鎮襄陽有功德於人百姓于峴山建碑立廟歲時享祭望其碑莫)
(不流涕杜預因名曰丨丨丨)梁改墮淚碑(梁大同十年太常卿劉之遴撰今在羊祐碑之隂)
梁檀溪寺禪房碑(集古錄云梁劉建之撰沙門道安重建天監十一年立)後梁修
峴山亭記(在峴首)陳伏波將軍墓誌序并碑隂(在府治)後周
儀同碑(周元年宇文周碑今在襄陽縣民董氏家按通鑑宇文周立國之初但稱王不建年號至陳武)
(帝永定三年崔猷建議請稱皇帝建年號始改元武成故此碑但稱元年則此碑之立當尚在武成之前)後
周席肅公神道(保定四年卒碑今在府治)周襄州静真觀碑(今在府中)隋
鳳林寺興國寺碑(集古錄鳳林寺碑庾信撰又李德林製興國寺碑隋開皇中立今在襄陽)
(縣延夀寺)隋啟法寺碑(集古錄云隋丁道護書仁夀二年立)隋故處士羅君墓
誌銘(在府治容齋隨筆云其字畫勁楷類禇河南然其父子皆名清為不可暁龍朔二年立)唐啟
法寺金銅無量像碑(張昌齡文永淳二年建碑今在襄陽之龍興寺)唐阿陁經
碑(無年月在襄陽之龍興寺)周襄州静真觀碑(何彦先撰登封元年立碑在府中武后時)
(碑也)唐旌表尹孝子碑(張東之文萬歲通天二年立今在府中集古錄云天寶五年立)唐
襄州編學禪寺碑(韋承慶撰鍾紹京書開元二年立集古錄云在襄州今在轉運司愛峴閣)
(下)唐裴公碑(開元八年建在峴山)唐靳公遺愛碑(張九齡撰今在峴山)唐獨
孤府君碑(集古錄云李邕撰蕭誠書誠書世多有而此尤佳碑今在峴山)唐金剛經石
幢(唐開元二十六年建碑在龍興寺)唐故襄州處士孟君墓碣銘(唐樊澤撰)
(碑今在谷隐寺)唐放生池石柱記(集古錄云天寳十載李憕記在府城小北門外)唐宜
城驛記(元和十四年韓愈撰)唐新學記(貞元五年立盧群文在府學)唐侍中王
粲石井欄記(集古錄云貞元十七年於頓撰胡証書上元二年来瑱移井欄置於刺史官舍甄濟)
(撰彭朝議書碑在都統司内)樊公遺愛碑(李絳撰元和八年立在於治中)唐高廟詩
碑(會昌五年立碑在府治)唐蜀丞相諸葛公碑(大中三年李景遜撰今在隆中)唐
漢光武新廟祝文(大中八年李景遜撰今在襄陽之八叠)唐羊公及改墮
淚碑(大中九年李景遜重立碑在峴山)唐置延慶禪院碑(蔣係撰今在延慶寺)唐
延慶洞行記(唐咸通蔣係盧㴞等游山新題碑今在延慶寺)唐東海徐公德政
頌(李隙撰咸通六年在峴山)唐相國徐公辭立碑表(咸通九年立在峴山)唐聞
喜亭記(趙璘撰記在子城上)唐故雲麾將軍宗公墓誌(咸通九年立在張王)
(廟)唐新修後漢荆州劉公廟碑(劉權撰廣升二年碑劉巨容碑所立在城中廟)
(前)唐改封諸葛亮為武靈王廟記(唐光化五年封諸葛孔明為武靈王今在)
(隆中)唐延慶寺重修法堂碑(碑背殘闕今在延慶寺)後梁新修峴山
亭記(正明二年記碑在峴首)石晉新剏卧龍山武靈王學業堂記
(李光圖撰天福三年記碑在於襄陽之伏龍岡)盧僎碑(集古錄云唐閻寬撰史惟則八分碑字殘闕)
劉棗強碑(唐詩記事云皮日休撰丨丨丨丨坆去襄陽郭五里曰柳子關襄之人只知孟浩然墓不)
(知有先生墓)峴山亭記(熙寧三年歐陽修記)聞喜亭詩(歐陽修撰在丨丨丨)東坡
帖(在高陽)諸葛武侯贊(張拭撰在府治)鄒道鄊碑(在府治)
隨州碑記
舜井斷碑(碑字澷滅唯碑隂有五大夫字餘亦莫辨相傳秦時碑舊在舜子巷草間元祐間移置州)
(治今在漢東閣下元祐丁卯許覺之記碑首有詩云一千二百餘年外萬古消磨不可尋舜子井泉誰記古隨)
(人閭巷秪如今隸書字雜梓䖝體民爵名存藥石隂登覧時来醒醉目也勝他物在園林)漢延熹六
年敬祀頌記(在桐栢山淮瀆廟)唐漢東紫陽先生碑隂(李白撰柳公綽)
(書碑角殘缺字澷滅不可讀碑隂寳歷二年)紫陽先生塔銘(李白撰碑寰宇記在廢光化縣)
開元寺唐賜院額碑(寺今名普安在城東二里)金剛經碑(亦在普安寺中)歐
陽文忠公送襄城李令小詩送張文潜三小簡碑額刻
(在漢東閣下壁門皆真蹟)東坡墨蹟(崇寧改元刻石今在倅廳)大洪山慈忍靈濟
大師碑(楊傑撰)大洪山靈峰禪寺十方記(張商英撰)淮瀆大字
(在淮瀆廟)舊志(林序)新志(董之竒志)
郢州碑記
唐毗沙門天王祠堂記(開成丁巳郢州刺史崔耿撰)荆山郭橋記(貞元)
(十年郢州長史劉丹記)孟亭記(咸通四年皮日休撰云先生襄陽人也說者曰王右丞畫先生于郢)
(之亭元是亭之名取先生之名後易之以先生之姓云又汪陵寄居李耆夀嘉定庚午於郢州白雪樓之倉側)
(得斷石一塊上有六十五字乃唐率更體文理斷續不可讀其間有孟先生三字終於波動岳陽城五字則知)
(其為孟亭記今石尚存)風土考古記(教授石才儒作宋玉之宅有井龜鶴有池聊曲屈之山鹿)
(湖之靈雨泽應焉高僧之塔白乳之異兇渠惧焉以至新郢肇郢亭之名王維畫孟亭之像李昉創五客之堂)
(崔耿建大王之祠皆昔人勝槩遺跡)
均州碑記
漢中部碑漢張来君碑魏興太守碑(在豐利縣)隋韋氏
神道(並漫滅)隋顯崇觀碑(隋大業五年為至尊皇后祈夀之所記銘存於州治后碑云大)
(業五年己巳歲今五百餘年觀在鄖鄉縣西二百三十里)大唐威武公廟記(乾道三年翁洮)
(撰山南東道觀察使趙凝立)唐延福寺碑(在鄖鄉縣乾明寺上元元年王府功曹沈長撰後火)
(焚碑湮毁興國中僧海清於坎塪中依堵墻整之如故)石橋記(在武當山落帽峯)舊魏興
郡太守譚義德政碑(在鄖鄉縣一百五十里)大唐延福寺浮圖記
(咸寧五年創沈長卿纂文張元靚書)乾明寺重刻經藏記(上元三年建張士遜述黃通書)
新圖經(教授叚子游序)
房州碑記
後唐刺史修廨斷碑(圖經云自唐貞觀十年由竹山徙房陵廨宇其詳莫可攷証近得斷)
(碑數百字有特修廨署壯郡城之氣㮣巧安池榭光衙門之威稜而逸其年月䆒其官稱乃后唐之刺郡者)
唐述聖碑(在南門外五里田間唐廬陵王嗣聖元年迁房州神龍元年復闢故宫為龍光寺寺有丨)
(丨丨建中三年立今斷缺不全)乾溪石壁間有篆書古字(見道隆游山記)房陵
愍說(皇朝類苑云愍說者不知何人所撰偶一弊册中錄之云熙寧丙辰襄州通衢一死婦阿毛其夫楊)
(金配隸房陵既死本州陳請願負夫骨歸葬故鄉遭時大疫遂斃於道嗚呼轅門之匹婦豈不知改從於人免)
(凍餒以全餘生乎飜能以義藏中惸然不惮數千里之遠負夫骨以歸此節婦義女之為反斃於道尺乎福善)
(助順之理信所以難忱也)
光化軍碑記
漢玄儒娄先生碑(集古錄云書不著書撰人名氏碑以熹平中立在光化軍乾德縣夀墓之)
(側今在縣門下)晉南鄉太守整碑(集古錄云古南鄉太守碑不著書撰人名氏碑云君諱整)
(字孔修太宰安平王之孫太尉義陽王之子今在光化軍軍即襄州榖城縣之隂城鎮按晉志不列南鄉郡據)
(此碑所載縣令名氏有武陵筑陽丹水隂城順陽析六縣此盖南鄉郡所治也南陽鄉人為之立此頌碑以泰)
(始四年立今移光化軍又容齋隨筆亦嘗有云金石刻有晉南鄉太守司馬整碑其隂刻椽史以下姓名合三)
(百五十一以晉史考之南鄉本南陽西界魏武平荆州始分為郡至晉泰始中所管凡八縣才二萬戶耳而掾)
(史若是之多掾史既然吏士又可知矣民力安得不困哉)晉順陽王碑(在固王古城)
廣州碑記
吳隠之貪泉詩(在州治廳事東)貪泉碑(唐南海别駕陳元伯銘舊植於泉之側亭上今)
(徙於廣平堂)廣州都督宋公遺愛碑頌(張說撰公諱璟)饗軍堂記(柳子)
(厚文)南海神廟碑(集古錄云唐韓愈撰陳諫書并篆額元和十二年孔戣重修南海神祠以十五)
(年立此碑在廣州南海廟中圖經云又有修廟碑修東西二廟碑)梁羅浮山銘(集古錄云梁肅)
(宗撰蕭世真書大同元年立)廣州古塼(皇朝類苑云魏侍郎瓘初知廣州忽子城一角頽墊得一)
(古塼塼面範四大字云委於鬼上盖合而成魏也乃大築子城未幾儂智高&KR0008;廣其一城擊而摧獨子城堅完)
(民迯於中獲生者甚衆)東筦縣五百羅漢閣記(蘇軾撰又有舍利塔銘詞并書)十
賢贊(并後序蔣之竒撰)州學記(王十朋撰)南海志(郡守陳見序)南海文集
(三十卷無編集人姓名)
棗陽軍碑記
唐隨州棗陽縣普照寺毗沙門神素像頌并序驌驦橋
石刻(三字在唐城鎮)
韶州碑記
漢周府君記(府君後漢時為淮陽太守開龍水有利於民當時立碑紀其績碑在樂昌縣西武溪)
(上廟中郭蒼文碑尾云太和九年重修歐陽修集古錄凡三䟦尾云此君漢書無之今碑石缺不著其名)靈
池山碑(碑云開山和尚靈震扵山頂開池)始興郡記(見東漢志注曲江縣下)唐九
臯碑(集古錄云蕭昕撰史仲方書長慶三年立)陸羽題名(在仙人石室中古傳鴻漸嘗水至此)
韶州重修東廳壁記(乾符元年刺史謝肇撰)新修虞舜廟碣文(唐嶺)
(南東道節度推官謝楚撰長慶元年立)六祖賜諡碑(唐柳州刺史柳宗元撰元和十年立)張
文獻碑銘(唐嶺南節度經略使徐浩撰集古錄長慶三年立)張尚書碑銘(尚書諱伸)
(方白居易撰)朝陽樓記(皇甫湜撰)余襄公神道碑(歐陽修撰文)韶州修
衙記(余靖撰文)韶州&KR0008;溪石室記(余靖撰文)韶石亭記(余靖撰)韶州
湧泉亭記(余靖撰)韶州真水館記(余靖撰)九成臺銘(蘇東坡文)曹
溪銘(蘇潁濱文)濓溪祠堂記(張拭撰)又州學濓溪祠堂記(朱熹撰)
州學張公余公祠堂記(楊萬里撰)朱晦菴韶州學講堂四齋
銘(明倫堂曰天叙有典匪學弗明我作此堂大猷是經匪忠曷勸匪學曷程詔尔學子永觀厥成崇德齋曰)
(尊我德性希聖學兮玩心神明悦幽獨兮廣業齋曰樂節禮樂道中庸兮克勤小物来膚公兮居仁齋曰勝己)
(之私復天理兮宅此廣居仁在已兮由義齋曰羞惡尔修勉擴充兮遵彼大路行無窮兮)圖經(郡守楊祐)
(跋)
循州碑記
唐威惠紀功碑(有吳應錄在本廟唐儀鳳中刻)白鹿石刻(白鹿山唐開元二十三年)
(二白鹿出見於此山因以為號時雷鄉縣令在楚賓靳斯水記此石刻之文也後立於龍川縣治)張曲
江遺筆(興寧縣學二字乃曲江公書模自博羅有年矣)霍山記(國朝至和二年司法朱何作記)
(云大略峰巒三百七十二如大佛迹峯志心樓峯仙殿前峯白牛塔峯大獨石峯皆峯之特秀者其靈勝如栴)
(檀彌勒之像文殊印迹之所石曰搗藥之聲浮丘煉丹之竈靈迹之尤著其塔廟有合蒙吳龕之寺)循陽
志(翁韶序)
連州碑記
梁廖冲飛昇碑(刺史蔣方立)劉禹錫廳壁記(在郡治元和十一年立)連
州燕喜亭記(韓昌黎)
南雄州碑記
張九齡開大庾嶺記(在大庾嶺上)唐元傑開東嶺洞谷銘(唐詩紀事)
(云元潔有湞陽果業寺開東嶺洞谷銘并序云)保昌志(教授魯恕序)唐修路銘(唐給事中)
(蘇闕撰)修大庾嶺奏(本朝廣南東路蔡机奏)四并堂記并箴(太守潘俠新脩)
(推官張瑱記)道院記(太守李俠新修黃匪躬記)
封州碑記(闕)
英德府碑記
衡州刺史蘭欽德碑(在縣城外梁天監七年立湘東王蕭繹文其石斷裂文字磨滅)南
岩亭刻記於石壁(集古錄云唐李蕃撰周夔又作到難一篇同刻李蕃書元和六年立在真)
(陽縣真陽志在元和七年唐李蕃文)果業寺開洞谷記(集古錄文唐元傑撰元和十一年立)
涵暉谷石壁上刻(唐人元傑刻景德三年郡守王仲逹於石壁間得元傑所刻開洞谷銘及)
(涵暉谷等字因建宣聖祠及置書院於谷中)唐人刻煮茗臺字(在涵暉谷中)唐人
刻石到難篇(周䕫文在碧落洞)偽南漢盤御室記(在碧落洞乾和七年鍾尤)
(章撰)碧落洞(楷書三字乃鄧克柔書隸書三字乃潘侍書)浛光縣開元佛寺頂
心經(字畫遒勁似虞柳所書)圖經(無編集人姓名)
肇慶府碑記
唐法華寺詩(太和八年集古錄云右法華寺詩唐越州刺史李紳撰其後自序題云太和甲寅歲)
(游寺刻詩於壁詳自序所言似紳自書然以端州題名較之字體殊不類)唐李邕端州石室
記(開元十五年集古錄云古端州石室記唐李邕撰不著書人名氏考其筆蹟侣張廷珪書疑廷珪所書)
(也)李文饒題名(集古錄云唐李德裕題名字為八分稱丙辰歲題者開成元年也在除州并朗)
(州刺史温進長慶三年桃源宫題名端州司馬李紳長慶四年石室題名附造題名右鼎州坤題名)端州
陞興慶軍詔(元符三年十月徽宗即位未改元詔風曰惟高要之奥區乃南國之舊壤士)
(淳厚民物&KR0008;繁朕誕受多方紹承大統顧啟封於兹土寔賜履扵先朝茅土之榮是為基命節旄之重宜隆名)
(可賜端州為興慶軍)郭祥正游石室記(記云洞開其上則七山建斗司天之喉舌其下則源)
(泉不流停碧一杯窺之毛髮水酌之則煩心灰四傍皆石乳玲瓏中敞圓盖窈窕萬丈莫窮其崖)李習
之題桄榔亭(李習之題名翺與監察御史韋君詞皆自東京如嶺南約偕行翺居信安四十餘日)
(此及江西韋君亦前行矣上桄榔亭見韋紀姓名且有念我之言)唐李邕石室記唐
盧錠陳氏忠孝兩全記余襄公梁寺丞墓表嵩臺
記(繆瑜撰)嵩臺集(繆瑜編)
新州碑記
唐光府君清德碑(在新興縣)竻竹城記(紹興二十年郡守黃濟遣人取竻竹以為)
(城環袤一千二百八十丈胡寅為記見新昌集)新昌集龍山集(不知編集人姓名)新
昌集(廖演序)
南恩州碑記
瑞靈山古碑(見仙釋門)鼉山志(黃曄序)
惠州碑記
唐傅士佛跡記(有巨人迹在湯泉之東瀑布之西散印於岩石之上深者二寸許)瑞像
記(五代偽劉時僧惠進作瑞像記立扵中閣院殿側)圖經(教授余嘉序)新圖經(郡文學黃)
(以寧序)
潮州碑記
韓退之題名(集古錄云唐韓愈元和四年題名在齊凉并大顛壁記附)李公亭記(唐正)
(元十三年立)韓文公廟碑(蘇東坡文)金山石刻(金山有始開金城山及韓山祠記郡)
(守題名並刊於石)招韓辭(陳文惠公為韓公祠為文以招之名曰丨丨丨)古瀛集(帙三凡著)
(述之關於州常侯禕命編為集)潮州圖經(郡守常禕序)新圖經(教授陳宗道序)
德慶府碑記
圖經(李宗諤編)
梅州碑記
州學記(滕侯元發守郡郡學生食不給民有争公田二十年不决者侯曰學無糧而以良田飽頑民乎)
(乃請為學田學者作新田詩以美之)三賢堂記(元符初元城劉先生以論事謫於梅至建中靖國初)
(去徙於衡盖在梅二年有竒立像扵文公之側與程為三)續學記(南海属郡潮為大潮之属邑程鄉為)
(大五季偽劉陞其地曰敬州國初避諱以梅易敬周必大記)鼎剏貢院記(周必大記)
静江府碑記
桂林石瑞(唐太宗時桂州獻石瑞文上有字曰聖主大吉子孫五千歲)韓雲卿平蠻
頌(九域志云唐李靖為嶺南安撫大使有平蠻頌碑錄雲卿文李陽冰篆額)訾家洲亭石記
(訾氏所居訾氏亭記柳宗元文)隠山六峒記(唐韋宗卿)陽朔縣廳壁記(唐吴武陵)
全義縣復北門記(柳宗元撰)修堯舜二祠祭器碑(唐趙觀文)新開
隠山記(吳武陵撰)隠山六峒詩賦叙碑(唐李渤撰)重修靈渠記(唐刺)
(史魚孟威撰)唐衡嶽道士李彌明詩刻(在唐帝祠)饗軍堂記(柳宗元文)
唐大歷磨崖(在堯舜祠)虞帝廟碑(唐李陽冰篆)桂頌(范成大作也桂林以桂名)
(顧弗植桂成大始收之賓植之正夏堂植已而去郡為之詞幾後之人勿剪伐見賓州安城志)桂林志
(鮑同序)桂林編(黃豈編劉褒序)桂海(范石湖序)嶺外代荅(周喜序)
容州碑記
元刺史奏免科率㧋(在郡齋)唐盧藏用碑(開元四年舊在景新寺今在報)
(恩寺)十洞記(吴元美)普寧志(司法梁日成編)唐刺史題名序(郡守陶弼)王
慶曾思元堂詩碑(見斷碑門)
象州碑記
石羊山大字(石羊山在武仙縣上有六行大字隠約如草書四傍皆無路可逹莫辨其真土人相)
(傳為仙人留題)象郡志(丁世英序)仙岩石刻(詳見景物上仙巖下)
邕州碑記
天威經新鑿海𣲖(咸通九年静海軍管書記裴釧撰)唐銅柱銘(在江左右其刻)
(云銅柱拆交人滅)建武志(尹安中編樂公明序)太宗平蠻碑(余靖文)邕州馬
退山茅亭記(柳子厚文)邕管雜記(長編雍熙二年上覧丨丨丨丨歎其風俗乖異詔嶺)
(南諸州民嫁娶喪葬衣服製度所在長史漸加戒厲俾遵條式)
昭州碑記
唐明皇丹霄驛詩刻(驛前南面架危橋久欲登臨畏路遥今日偶然尋得到直從平地上)
(丹霄此明皇丹霄驛詩也)南漢銅佛識(報恩光孝寺殿貯銅佛一軀趺坐蓮花中五代偽劉時所)
(鑄高一丈二尺闊六尺座高七尺縦闊一丈巨拇圍五寸他稱之金蓮寳座皆銅所範妙極精巧後有識云維)
(大寳四年)玉臼泉石刻(在昭平縣龍門峡上有龍門峡玉臼泉六大字)鄒道鄉祠堂
記(南軒文)五瘴說(梅摰作刻石在梅公亭云今觀瘴說謂仕有五瘴以急催暴歛為賦租之瘴良)
(惡不白為獄訟之瘴昏晨酣飲為飲食之瘴侵牟民利為貨財之瘴盛陳姬妾為帷薄之瘴其意以為有一於此雖)
(在轂下有不可逭矧其頻海之地表嶺之區耶)得志軒記(鄒浩)張夢立字序(鄒浩)昭
潭志(韋揖編)
梧州碑記
元結冰井銘(井在州北一里唐大歷十三年容州經略使元結過郡目曰冰井又為銘刻石泉上)
(銘曰火山無火冰井無冰之丨丨丨丨甘寒可凝鑄金磨石篆刻此銘置泉上彰厥後生)蒼梧志
(薛誠之編)蒼梧集(見集賢堂下無編集人姓名)
藤州碑記(闕)
潯州碑記
南海乾和白石秀林之記(乾和三年歲次乙酉奉勑鐫石王皇儀像侍衛九軀并修)
(金籙齋慶讃記臣吳可一撰)余襄公學記(在慶歷中詳見修貞院記)潯江志(教授黃鍾)
(序)白石洞陽明觀記(景祐二年立)陳坦然墓記(余襄公撰)龔州廳
壁記(潘陽石瑊撰)太守題名記(大觀二年郡守張浙云)
貴州碑記
懷澤志(教授譚景光序)
柳州碑記
柳州文宣王新修廟碑(柳子厚文)黃柑堂碑(在黃柑堂柳子厚所題詩刻今)
(存)乾明寺碑(柳子厚来刺是邦而建寺有碑)東亭記(前人)大雲寺(柳宗元碑見存)
柳州山水記(前人)柳侯遺碑(學有夫子廟碑盖子厚親筆久仆無聞淳熙己酉太守趙)
(彦禮復得舊斷碑并盖於學宫草莾間遂龕於郡治明秀堂)羅池廟碑(韓文公作集古錄云長慶)
(元年立)靈泉寺磨崖碑(王安中)重修學記(汪藻)
横州碑記(闕)
融州碑記
唐平蠻刻(久視元年)玉融志(楊昱)天下第一真仙之巖(張扵湖書)
賓州碑記
韋厥碑(智誠洞去縣四十里盖韋厥所隐之洞也碑乃廖州刺史韋敬辨所撰)葛仙岩三
大字(在州西十五里葛仙岩)安城志(吳遠編)
化州碑記
石碑亭(去城六七里因陵鐡寇平紀功刻於道左連山廖顒立歲久碑已斷仆今郡守劉伋取石扵雷)
(陽重刊焉)唐羅州刺史馮士歲并妻吳川郡夫人墓記(二碑)陵
水志(劉奕序)譙國夫人廟碑(有行狀刊於碑碣盖高凉洗氏之女也)
高州碑記
誠敬夫人廟碑(石極古礲錯雖不平整而其光瑩然遇天日清明迫而視之可洞見人物往来)
(影其俗舊傳以此碑乃鑑石所製)圖經(教授劉棠序)
雷州碑記
伏波將軍廟碑(東坡文有兩伏波前伏波指路博德後伏波指馬援也)雷州新學
記(嘉祐七年余襄公文)李丞相留題(余謫萬安行次雷陽適海南黎寇猖獗艱阻留寓天寧丈)
(室累月聞官軍既破賊即日戒行南渡次瓊管不三日祗奉德音蒙恩聽還往返才一十日復天寧舊舘建炎)
(三年歲次己酉李綱伯紀書)威武廟碑隂記(故翰林蘇公謫儋耳既北歸作漢伏波將軍廟)
(記迨今踰三十年未克建立綱以罪謫居萬安遣子宗之攝祭默禱於神異時儻得生還當書蘇公所作碑刻)
(石廟中以荅神貺時建炎三年李丞相綱文)雷州城記(胡銓)南軒先生修學記
(前記在乾道六年再記在淳熙四年)
欽州碑記
烏雷廟記(自唐以来所有碑記今猶存廟在城外半里)州學記(張南軒撰)寧越郡
志(慶元改元郡守林會序又簽判廖演序文)
廉州碑記(闕)
欝林州碑記
隠仙巖留題(在南留縣壁上有元和十四年来游字餘不可攷)唐乾符中碑(北戍)
(灘在博白縣西南一百里馬門灘之下唐咸通末安南都護高駢既平蠻獠詔歸闕自海路由合浦而上經是)
(灘險不可行又中伏巨石駢因留俸錢遺海門防遏使揚俊營治之至今舟楫通行人無難阻乾符中俊立碑)
(以紀其事碑今存焉)鬱林圖志(舊記李宗鄂序新志施坤序)
宜州碑記(闕)
賀州碑記
龍母廟秦古碑(在蒼梧門外神乃秦人碑偹述靈異)蘇許公烈女碑(在廟中)
廣陽島石刻(碧雲岩在冨川縣一里岩洞邃深石壁絶高處有石脤成三字曰廣陽島遠望分明)
(近視如擘絮狀)幽山丹甑記(太和五年李郃撰)惠澤侯廟碑(在廟)
瓊州碑記
乘桴浮於海賦(建炎元年李丞相綱自澧移謫萬安軍已渡海至瓊而祇奉德音聽還想必是)
(渡海而作也)瓊州學記(朱晦翁作見晦公集)瓊管志(義大初序)
昌化軍碑記
六無帖(東坡謫儋耳貽書江浙士友云食無肉出無友居無屋病無醫冬無炭夏無寒泉見瓊管志)
峻靈王廟碑(東坡文)
萬安軍碑記
瓊州華遠館題壁(李丞相綱以建炎二年自澧州移萬安軍十一月二十有五日南渡次瓊)
(管後三日祇奉德音聽還以十二月六日北歸寓華遠館凡十日載惟自唐以来宰相有罪謫海上多矣得生)
(還者以一二數又皆積年始内徙而今者往返曾不踰旬天恩寬大感極而繼之以泣云)
吉陽軍碑記(闕)
福州碑記
閩遷新社記(集古錄云漢濮陽宁撰書為八分以大中十年立)懷道闍黎頌(集古)
(錄唐李邕撰并書碑以開元二十五年設立)永福縣無名篆古號仙篆(集古錄在)
(福州永福縣觀音院後山下世俗傳以為仙傳篆文亦有道家之言譯之者曰勤道守三一中有不死術亦莫)
(知其是也今作三岩院)重興院碑(在蒜嶺西有石碑勒石馬泉三字)中際香積院
記(院在水際里天成三年記刻石今存)安國寺碑(長興元年閩王所立)李陽冰篆(在神)
(光寺般若臺記刻于華嚴頂與處州新驛記縉雲縣城隍記鏡水㤀歸臺銘世寳之為四絶)上生院
記(在州西南烏石山大中六年)西院大律師碑(在閩縣大乘愛同寺内)羅漢堂
記(在大乘愛同寺顔顒書)賈島章敬國師碑(在閩縣方山寺)懷一塔碑(皇甫)
(政撰在閩縣聖泉院)開元中勑書(在連江縣光化寺)南澗天生寺石像記
(正光六年歐陽詹書)毬場山亭記(元和闕年馮審記)東山聖泉法華院記
(太和四年劉軻記)懷安縣天王堂記(咸通六年何蟾記)大姥山記(乾符六年)
(唐林嵩記)恩賜琅琊郡王德政碑(乾寧三年王兢撰)重修忠懿王廟
碑(天復元年錢昱撰)永福縣高盖名山院碑(乾封歲王蟾撰自開元勑書以下並)
(長樂集)新修神光寺碑(長樂集咸通五年李勲撰)雪峯寺無字碑(有客題詩)
(云一片如屏紫翠間風吹日炙蘚花斑莫言箇衷無文字正要常人着眼看)雪峯真覺大師
碑(唐僖宗時王㴞撰)烏石宣威感應王廟碑銘契丹年號(陳郊撰并)
(序長樂志云會同十年封長樂志又云年號史闕東陽志義烏縣真如院碑吳越會同十年建洪邁随筆載錢)
(氏有年號三曰天寳寳大保正而無會同年號象之謹按通鑑晉天福三年歲在戊戌契丹主耶律德光即位)
(改元會同至後漢天福十二年丁未整整十年盖是歲福州陥於吳越錢氏是時錢氏不改年號只用中原正)
(朔契丹入汴故用契丹年號二浙既用會同年號是年福州既属吳越故福州亦用會同年號)薛老峯
碑(在州西烏石山頂突起三峯曰向陽峯咸通中侯官令薛逄創亭其間仍别書丨丨丨三字)光禄
臺碑(在候官法祥院有石巋然鐫光禄吟臺四字)甘棠院記(在州治錢氏有土日錢昱為太)
(守作開寳七年)建善寺碑(在長溪縣建隆四年吳謹辭撰)太原灘留題(陳武休後序云)
(永福太原灘有太原二字不知何代人書)天寳狀元䜟碑(夷堅志云福州福清縣石竹山乾道)
(三年居民夜半聞山上有聲如震雷明且山頂有大石方九丈飛落半腰間縣主李槐云山下舊有碑曰天寶)
(石移狀元來期龍爪花紅狀元西東是歲永福人蕭國梁魁天下永福在福清西又三年興化鄭僑繼)
(之正在福清之東)閩中名士錄(寰宇記云自唐設科舉場此州才子登科者甚衆黃璞慕錄)
閩中記(慶歷二年林世知序)長樂志(梁克家編)
建寧府碑記
唐貞觀中石刻(在湛虛山去松溪縣南二十里)分水嶺銘(在崇安縣鐫於崖石上)
集公山石刻(在建陽縣北江先生側嘗聚徒讀書側與群弟相繼登第如葉祖洽游酢廼其尤顯)
(者有山齋題名)勝果院記(天聖中章浮象記)乘風堂記(北苑鳳凰山高處有石鐫為碣)
(字大尺許端勁有體盖慶歷戊子柯適記)甌粤銘(李綱序云惟甌粤之民好鬭相挺為亂及王師削平)
(其徒盡殱議者謂甌俗生子僅留一二餘悉溺之所殺幾何因果報應理固宜然二說雖殊實相表衷原其不)
(明君臣之理盖緣不篤父子之恩平居於父子之間無虎狼之仁則臨變故之際責其守節而不為亂豈可得)
(哉於所厚者薄則無所不薄因果報應又不論也藥石之言明著勸戒)建安志(張叔春序)游先
生祠堂記(朱熹文)
泉州碑記
唐暨克華州廳壁記(趙曄記)唐相新六曹都堂記(貞元十一年歐)
(陽詹撰今謂之簽廳)唐相北樓記(唐貞元初歐陽詹撰)二公亭記(唐歐陽詹撰)桃
林場記(太中十三年盛均撰)馬懿公壁記(元和二年馬摠撰)王氏刺史廳
壁記(保大五年黃㴞撰)永春縣記(開寳二年立又有江公望多假亭之記刻於碑隂)惠
安靈光院記(天聖八年蔡襄撰)萬安橋記(莆陽蔡陽記并書)高士峯石
像篆(延福寺中有西峯即唐徵君居處有石篆題云)柳公權書(晉江縣瑞峯院有閣榜曰瞻部)
(靈源之閣相傳丨丨丨丨而烏雀不敢棲其上)清源集(程卓命從事李方子輯為四十卷真德秀序)
泉州刺史之數(蔣雝王詹事祠堂記本朝建隆改元至嘉祐刺史卓然可稱者端明蔡公一人)
(自嘉祐六年至乾道刺史卓然可稱者閣學王公一人)泉州進士題名(鄭侠序)唐相
李深之題名(吕夏卿同嚴大廷老閱書北臺看唐相李深之題名慨然作詩曰一篇論諫手曾開)
(七字題名拂綠苔莫道元和最多士幾人曾訟左軍来清源集)泉山集(陳從易有泉山集二十卷事略)
漳州碑記
唐王諷三平大師碑唐沈懷遠碑(咸通二年)晉亭碑(張登詩云)
(瀟洒晉亭碑句)陳元光威烈廟記(唐垂拱二年)漳州登科記(元祐七年)清
源集(乾道間郡守林孝澤編)五代僧楚熙糧料歷(蔡如松崚山南北二峯靈跡記)
(云禮曰幽岩山狀如伏龜乃五代僧楚熙居之有陳洪進月給粮料歷蔵岩中)
汀州碑記
唐中丞伍公墓誌(正明元年舍人張策撰)鄞江志(慶元武午昭武李臯詮次林仲)
(文序)鄞江集(林仲文序)
輿地碑記目卷三
