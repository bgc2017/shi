輿地碑記目卷二宋王象之撰
廣德軍碑記
顔真卿横山廟碑(碑載自梁天監五年至唐天寳中以祈禱感應始贈水部員外郎)廣
德軍桐汭志(郡守趙亮大序)
南康軍碑記
夏禹石刻(在上霄峰石室中世傳夏禹所刻其大如掌文皆隱起僅百餘言亦載於江州)梁簡
寂觀碑(梁太子僕射沈璿撰)唐簡寂先生陸君碑(唐寳應中翰林供奉吳筠撰南)
(唐保大中立)簡寂觀碑改修靈寳殿并記(改修靈寳殿并齋記唐御史大夫王)
(路撰)簡寂觀修立石路記(唐掌元帥表奏徐憲撰)楚王谷景德觀記
(朝奉郎柳宏撰)唐處士顔居碣(黃太史記海昏縣齋觀智顕寺竹林中所得顔家壟斷碑魯公)
(大字清勁秀發者是也)龍紀道碑(唐永徽四年)南山寺題鐘(唐龍紀元年)流
霞觀記(唐乾寧四年)永安縣記(後周顯德七年已上四處並在都昌縣)雲溪觀
碑(南唐祕書正字宋渙撰今名祥觀)貞風觀碑(南唐虞部員外郎韓熙載撰碑陰有當時嬪御)
(姓氏十餘人今名先天觀)徐鉉石刻(在白雲庵李仁宗嫌諱)右書堂記(在城西十五里)
(南唐時李古為江州刺史作記刻於崖下今存)報恩院寺額(寺在福星門内軍學之西號塔院南)
(唐李後主所書院額其碑尚存)慧悟師冲照寫真讃(西華湯悦撰)簡寂觀新
建石壇記(虞部員外郎陳覺撰)簡寂觀重建大殿記(安西將軍張崇撰)陳
令舉廬山記五卷(碑刻記什莫不畢載)廬山續記(紹聖中太守馬玗因訪廬山諸)
(寺創始之跡出陳舜俞令舉廬山記以閱之且謂令舉書止述記者之姓字而不記其所述之文因取碑碣凡)
(令舉所不載者名曰丨丨丨丨)
隆興府碑記
唐豫章冠盖盛集記(獨孤及撰)舊石柱記(嚴譔記)新石柱記(來某)
(撰)韋公遺愛碑(杜牧撰在觀音院)滕王閣記(王勃撰)延壽寺碑(寺在)
(濟城徐騎省常為寺碑)李衛公劍池賦(在豐城縣西北寳氣亭)李司空廟碑
(在豐城縣去縣二十五里長豐鄉司空姓李諱承鼐李神福之長子也戰没於此因廟食焉南唐徐鉉為立碑)
(以紀其事)寳峰院記(在靖安縣北石門山之寳峰院權德輿為之記唐商翺為塔銘)摠持寺
碑(容齋三筆云隆興府城内丨丨丨有一碑乾符三年牒又一紙乃中和五年牒)栖霞觀記(在靖)
(安載劉懿真登仙事鄭安請為之記今碑尚存)天宫寺金銅釋伽像記(在城之景德院)
(光啓二年記)崇勝院古碑(在新建縣洪井北二十里)廣化院碑(院在洪井上之翠巖)
(韓熙載徐鉉為之立碑)龍沙章江院碑(在城北南唐清泉禪師居之保大四年順化韓熙載)
(作碑文)開元寺藏經(寺在城東藏經皆唐經生所書)梅仙觀碑(在新建覀北三十里)
(今名陽靈觀昔梅子真既以仙去嘗於山上築壇以朝斗後人立觀以奉之唐末羅隐嘗為梅先生碑)法
正禪師碑(在新奉之石智院以元和十四年歸寂柳公權為之碑歲久多殘缺今猶存有二三百字)
(可讀)寳雲寺碑(在奉新縣東百五十步有鉄鑄菩薩五十二軀唐保大六年祕書郎陳用寬為之記)
(今碑具焉)昭德觀碑(徐鉉作重建觀碑在奉新之昭德觀今碑尚存)西山風雨池記
(貞元三年權德輿撰)唐故洪州開元寺石門道一禪師塔銘(權載之撰)
後漢徵君徐君碣銘(張九齡撰)北海李公放生池碑(同上)宋海
陵王墓碑(慶歴中江州江岸摧得謝朓撰正書宋海陵王墓銘石朓文固竒而書亦有法類鍾繇書)
(石入沈括家十餘年後為夏元昭匿之不知所在)江西使院小史記(集古錄云唐崔祐甫)
(撰陸蔚之書開元二十二年始分江南十七州為西道宣州至于此凡十八使此碑以長慶三年立)文宣
王廟碑(唐齊抗文權載之集云)豫章舊志一卷(晉會稽太守熊默撰)豫章事
實(雷次宗撰見於崇文摠目)豫章古今志(同上見隋書經籍志)豫章記三卷(南唐)
(徐廙撰)洪州圖經(季宗諤編)新建圖經(余襄公撰)職方乘(洪芻編)續職
方乘(李大異編)
瑞州碑記
唐净居寺碑(寺在上高縣西四十五里舊曰龍居隋開皇九年置唐貞觀三年廢大歴三年復寺)
(有碑施肩吾文太和時進士)中和二年石刻(唐二賢廟在高安縣調露鄉應智項辛敝南容)
(祠有莆田黃滔丨丨丨丨丨丨記廟立於貞觀初元和時敝南容修之寳歴庚午里人并祀南容李德裕為袁)
(州長史為書祠額)普濟院碑(院在上高北十里武泉山南唐保大中僧義從再築有同光中記)
五代楊漙浮橋記(在州西五龍廟下載偽吳楊漙乾正二年浮橋記云云)南唐新
建(御名)州碑(在鳳凰山之碧落堂碑乃南唐保大十年立)南豐曾鞏學記(在州學)
東坡書大愚石臺山詩(在本山)欒城書郡圃八詠(在郡圃)山
谷書道院賦(在州治)蜀江志(學職雷公編)高安志(郡博士辛元龍編)瑞
州志(周徐序)
袁州碑記
唐劉禹錫碑(萍鄉楊岐山廣利禪院唐開元中廣利禪師塔劉禹錫作碑石尚存)唐黃頗
文宣王廟記(頗宜春人為文與盧肇相上下所著者千餘篇獨郡庠文宣王廟記存)袁州
學記(皇祐中祖無擇營建州學李泰伯為之記章友直篆柳洪書世號為三絶碑熙豐間館學第天下學)
(記以袁為冠)上真觀記(在分宜南唐徐鉉為之記)乘廣禪師碑(集古錄唐劉禹錫撰)
(并書劉申錫篆額碑以元和二年立在袁州)唐相國房公銘之隂(柳子厚文有云唐之)
(大臣以姓配公最著者曰房公相玄宗肅宗甚德袁人袁人不勝其懷李華銘公之德刺史王涯為刻銘)舊
宜春志(童宗說編)宜春新志(郡守滕強恕序)
撫州碑記
東方朔畫像贊(臨川志云晉夏侯湛作初碑在德州天寳十三年平原太守顔真卿作大字勒)
(之他石今碑在宜黃富民家凡為石六丈高一丈五尺)謝康樂翻經臺記(顔魯公為之今)
(碑已經再刻)杜佑去思碑(在東城三十步大歴十三年建刑部侍郎包佶文時佑為刺史)張
景倩清德碑(在州東三十步大歴五年建顔真卿文并書篆額時景倩為刺史)戴叔倫
遺愛碑(在州城東三十步貞元四年建時叔倫為刺史)魏夫人仙壇碑(晏公類要云在)
(壇側唐大歴中年立顔真卿文)元子晢遺愛碑(在崇仁縣南五步大歴五年凖尚書考功苻建)
(立刺史顔真卿文今存見晏公類要)顔魯公寳盖山記(在崇化縣)律藏院戒壇
記(集古錄云唐顔真卿撰并書院壇皆僧和融所立在州之寳應寺)唐撫州景雲寺故
律大德上弘和尚石塔碑銘(白樂天撰)
江州碑記
夏禹石刻(郡國志云在上霄峰石刻中世傳夏禹所刻其大如掌文皆隐起僅百餘言亦載於南康)
(軍)慧遠法師碑銘(集古錄宋謝靈運撰張昌序東晉末居于廬山東林碑在廬山)隋廬
山西林道場碑(集古錄渤海公撰以大業十三年立在廬山西林寺)唐辨石鐘山
記(在州治唐太和元年李勃記)太平觀使者靈廟記(在本觀唐開元二十年李沘撰)
(文)使者靈騐記(在太平觀開元二十年)張靈官記(在太平觀南唐徐鉉撰)祥
苻觀真人廟記(保大二年南嶽朱陵道士倪少通撰)東林寺碑(集古錄云唐李邕撰)
(并書開元之十九年立在東林)復東林寺碑(集古錄云唐崔黯撰柳公權書以大中十一年立在)
(東林)佛䭾舍利碑(集古錄云唐李湜撰明乾節書述東林興立本末在東林)大孤山賦
(集古錄云唐李德裕撰周墀篆書會昌五年刻李德裕有記同刻在廬山東林寺)東林寺碑銘
(寺有晉唐以来碑刻及諸塔銘慶元己酉經回禄之禍間有存者)西林寺道場碑(在本寺隋)
(大業十三年歐陽洵撰)唐顔真卿題名(在道場碑文之上)唐西林齊明和
尚碑(在本寺太和六年)唐大中題名(在道場碑之上)唐江州刺史裴行
諷作記(在明和尚碑陰大中十四年)唐興果寺湊公塔(元和十二年白居易撰碑)
唐上弘和尚石墳(元和十年白居易撰碑)唐韋應物蒲塘驛詩(在德安縣)
(驛中)玉清觀碑(在瑞昌縣本觀偽唐甲戌立)陶狄碑(在彭澤縣南門唐景龍中馬澤撰)江州司馬
廳記(元和十三年七月八日白樂天撰)江州南湖隄銘(李翺撰)顔魯公祖亭碑
(事見祖將軍廟下)唐狄梁公碑(在彭澤縣唐皮日休撰錢雍書)潯陽志(曹訓序)
吉州碑記
大業碑人謂之故州碑(吉水縣東北二十五里有故城續通典云故州城堞尚存土没)
(江中有龜趺在沙磧有石碑半在江秋冬水清人謂尚見大業等字)香城寺碣(唐皇甫湜作在郡西)
(景德寺)王藹墓碑(唐平盧節度使王師範之子也事見古蹟下)輔順廟碑(在永和鎮)
(有周顕德五年碑)廬陵縣令廳壁記(唐皇甫湜撰)靖居寺碑(在廬陵之青原)
(山有大中五年叚成式記及天寳六年大和尚碑)國慶寺經藏記(在廬陵有唐太和四年經)
(藏及開成四年郭京記)顔魯公真卿題名(在廬陵之青原山靖居寺)吉祥院記
(在廬陵縣西六十里今名寳嚴院有南唐保大十五年薛良記)玄寂禪師塔碑(在吉水縣之龍)
(華寺韓熙載撰)朱陵觀碑(在吉水縣南八十里碑徐鍇所撰)齊芸亭碑(在安福縣西九)
(十五里有芸亭碑齊永明二年立其文磨滅)唐李昇石刻(李昇仕唐為安福令有讀書齋石刻)
(今存)劉史仙壇記(唐咸通劉史撰)禾山大舜二妃廟碑(在太和縣南唐西昌)
(令張翊撰)紫陽觀新興佛碑(在太和縣南唐西昌令張翊撰)白鶴觀碑(在太和縣)
(西二里徐鍇撰)吉州刺史廳壁記(皇甫湜文)廬陵香城寺碣(皇甫湜文)岑
夫人誌(集古錄不著書撰人名氏夫人南陽人適隴西董淑碑以廣德中立)叚成式廬陵
官下記二卷(見唐藝文志)顔魯公廬陵集十卷(見令狐所撰墓碑)廬
陵志(周必大編纂)
贑州碑記
天竺寺白樂天詩(在水東三里白樂天贈韜光禪師墨跡舊存眉山老蘇嘗至寺觀焉後四)
(十七年東坡南遷再訪惟見石刻因賦詩云香山居士留遺跡天竺禪師有故家空詠連珠并疊璧已無飛鳥)
(及驚蛇)唐鍾紹京書(城東五里惠云院有臨池禪院四字乃丨丨丨丨丨)大覺禪師
塔銘(在贑州東北一百二十里有唐長慶四年大覺禪師塔銘柳公權書之又有郡守唐扳銘及大寂師)
(塔銘亦權德輿筆也)廣澤廟碑(廟在贑縣儲潭山之麓廟中石刻有唐時州刺史裴湑祈雨感應碑)
天王廟碑(在州衙後門城樓上唐咸通二年刺史李振撰唐代石刻無恙者惟此)福田院
碑(在雩都縣有唐咸通中進士楊知新重修寺記)崇福寺碑(在寧都縣東□江院有修寺碑及食)
(堂工記乃僞唐時郡人衷愉文)李後主重陽詩(在寕都之桃林寺寺有李後主重陽詩及禪月)
(盡十八羅漢孫志康題名真蹟存焉)安國寺記(在寧都縣西八里有五代末御史大夫愉安國寺記)
嘉濟廟碑(廟在水東五里廟有唐進士楊知新偽吳薛光範二碑)南唐徐鍇碑(舊在)
(天慶觀又有徐鍇施造石磬仍為之銘)景德觀碑(在州之景德觀徐鍇為之記徐鉉篆額焉)章
貢舊志(曹訓序)
興國軍碑記
唐重巖寺記(在軍城景德寺唐太和元年舒元輿撰)唐白巖寺記(在永興縣西北)
(白巖寺乃唐尚書右僕射中書令杜正倫撰江夏費冠卿書)富川志(潘廷立序)
寧江軍碑記
毛玠之墓碑(郡城西有風羲堡昔年進士陳京於圃中掘得斷碑有丨丨丨丨丨五字)天慶
觀殿額(南唐徐騎省書曰金闕寥陽之殿今有石刻)天慶觀記(在軍城之天慶觀南唐徐)
(騎省為記)戲魚堂帖(帖十卷元祐中寓客劉次莊輯自為法傳帖釋文十卷其帖今與潭帖武岡帖並)
建昌軍碑記
唐麻姑仙壇記(集古錄云唐顔真卿撰并書碑以大歴六年立在南城縣)唐小字麻
姑壇記(集古錄云唐顔真卿撰并書記文及刻石年月與前帙所錄者同而字甚小)唐鄧天
師碣(靈昌郡太守李邕撰)唐大德和尚石塔碑銘(并序白居易撰)唐南城
縣客館記(獨孤及撰)唐鄧先生墓誌銘(鄭畋撰)唐南城縣羅城
記(刁尚能撰)南唐旴江亭記(韓熙載撰)建昌軍圖經(李宗諤編)旴江志
南安軍碑記
横浦前集(楊邦彦䟦)横浦後集(方崧卿跤)開鑿大庾嶺路序(見張子夀)
(集有云初嶺東廢路人苦峻極開元四年冬俾使臣左拾遺内供奉張九齡緣磴道披灌叢相其山谷之宜革)
(其坂險之故)
揚州碑記
龍興寺慎律和尚碑號四絶碑(九域志云在龍興寺李華文張從申書李陽冰)
(篆額時人謂之四絶碑)姚崇立碑化德淮南郡梁山倉中記(沈亞)
(之撰)漢俞鄉侯季子碑(集古錄云隸書不著書撰人名氏其碑但曰来居此邦不書郡縣之)
(名不著所立年月今在揚州)大唐岐國杜公淮南遺愛碑銘(權載之文)大
觀九域志(劉彦序)廣陵志(鄭少魏序)揚州詩(秦觀編)
真州碑記
石帆銘(宋中書舍人鮑昭文)梁孝敬寺刹下銘幷發願文(二碑亦在靈巖)
(法義院)顔王墓碑(在揚子縣十都顔玉村墓前有碑碣字畫磨滅)冶山祗園寺
碑(在六合縣東北有唐開元二十二年建寺碑)唐正晦先生碑(先生姓陳名融貞元五年)
(東平吕温述)唐雲居寺碑(在六合縣西北雲居寺有唐大和四年碑河南孫叔拒文)冶山
寺碑(在六合縣冶山寺寺有碑其来甚久)三絶碑(即發運司東園記也歐陽永叔文蔡君謨書蔡)
(君用顔筆而作禇體故號三絶)
楚州碑記
漢東海恭王廟碑(在山陽縣有碑斷裂僅有數十字云東海恭王祠)唐得寳記
(楚州刺史鄭輅撰舊有碑今在寳應縣)唐娑羅木碑(在淮陰縣南大寧寺唐開元十一年海州)
(刺史李邕文并書)娑羅碑隂刊上海州李使君狀(唐淮隂縣令張松質書)
趙悅遺愛碑(集古錄云唐楚金撰不著書人名氏此碑淮陰所立天寳間刻)開元聖像
碑(集古錄云唐陳知温書開元二十九年玄宗夢人告之曰吾汝祖也有像在京城西南百里可求之當見)
(汝於興慶宫得之于盩厔山此碑以天寳元年淮隂太守李湮雨建)彌勒尊佛碑(在淮隂縣南天)
(寧寺垂拱四年宋寕積文發運使蒋之奇題碑額曰寳積碑字字竒古惜乎不載名氏也)龍興寺碑
(寺在清風門裏舊有斷碑)白鶴觀碑(觀在山陽縣治之後)五君子帖(蘇子瞻黃魯直秦少)
(游張文潜鄒志完與節孝徐仲車往還詩簡也和州向洹刻于郡齋)米南宫帖(元章為漣水軍時與)
(賀方回王彦用諸公往来帖也)新建學記(慶歴二年宋景文公郁文)淮陰侯廟記(蘇軾)
(文)開禧守禦事實(合肥鋟本今刻之山陽記)
泰州碑記
東都天女寺尼性空大師塔銘(唐元和六年給事郎于志言文)穎州庾
府君夫人徐氏墓誌(在務本坊乾道六年武烈帝廟鋤土築墻得石乃唐元和十一年刻)
(好事者摸數十本復藏故處)李陽冰碑(在城隍廟)妙慈和尚塔銘(斷缺不見歲月)
(云既濟文而缺其姓)吳陵志(萬鍾序)
通州碑記
與亭記(鄭獬撰)崇州文宣王廟記(王隨撰)海門興利記(沈興宗撰)
崇州廣教院記(王隨撰)
滁州碑記
李庶子泉銘(集古錄云唐李陽冰撰并書鑿井琅琊山勒銘于泉之側石上其傍又有陽冰别題)
(十八字皆以大歴六年刻在滁之琅琊山歐陽公謂學篆者皆云陽冰之跡世多矣無如此銘者中更兵亂古)
(刻散失後再刻於郡齋)懷嵩樓記(李德裕撰)琅琊溪述(唐大歴六年刺史闕撰)琅
琊溪記(唐秘書郎劉灣撰)寳歴寺記(唐貞元三年崔祐甫撰)白知節告身
石刻(今琅琊寺有唐滁州刺史白知節告身石刻乃開元十七年也)新興院講堂碑(在全)
(椒縣之新興院唐顔元孫撰)林希望白鶴碑(作于唐景雲元年在全椒縣之白鶴觀)侯
並寺古碑(在全椒縣之侯並寺)醉翁亭記(歐陽公文東坡書今再刻而舊文僅存十數字)
醒心亭記(曾南豐文)豐樂亭記(歐陽脩撰)曾子開慶歴集(曾肇守滁取慶)
(歴以前滁陽事迹之見詩文者為慶歴前集慶歴以後見于詩文者為慶歴後集)
高郵軍碑記
寳嚴院石刻(在興化縣舊縣治唐天順九年置塔基甃石有刻尚存)南宮米公碑
(詞云澤國之女噆膚露筋不就有幃之子氏不顯于一時名可揭于萬世)新建高郵軍城記
(梁周翰撰)禪居寺五百羅漢殿記(紹興四年太歲丁丑漣水軍使米芾書)掩關
銘(秦觀元豐初舉進士不中退居高郵杜門却掃以詩書自娱乃作掩關之銘)高郵志(無編集人)
(姓氏)高郵詩(秦少游編)
旴𣅿軍碑記
唐光福寺聖井碑(在古旴𣅿光福寺舊有碑漫不可考額篆唐貞元寺碑上有唐翰林學士)
(吳道微數字存)磬泉(在古離宫西南杜家山側上有石刻曰丨丨)繡巖堂碑(米芾書)唐
法華和尚焚身碑(在昭信縣彭村市南妙明院)都梁志都梁詩(並霍箎序)
都梁續志都梁續詩(並耿與義序)
廬州碑記
廬州重建巢湖太姥廟記(唐龍紀元年那甚夷撰今名巢湖廟)唐旌表萬
敬儒孝行状碑(大中十三年知州盧潘立今在孝義坊)南唐重修巢湖太
姥廟記(保大三年立今在巢湖廟中)新開肥河記(開寳四年立今在布政坊)廬州
五縣均田記(開寳四年立今在布政坊)唐盧潘四辯(謂左傳中廬在㐮陽之宜城不)
(當以廬為中廬振廪同食亦在楚莊王所都之處不當命廬江之館曰同食館又謂爾雅歸異出同曰肥不應)
(指夏水與肥水合羣帥囚于冶父乃在荆㐮不應在廬江)浮槎寺八記詩(集古錄云唐沙門僧)
(皎撰不著書人名氏凡詩八首不著刻石年月在廬州浮槎山下)李翺奏田稅表(集古錄云)
(不著書撰人名氏碑以寳歴元年立)霍公修齋記(集古錄云不著書人名氏其文但稱滑亳節度)
(使霍公而不著名題名附在廬州)梁公德政碑(集古錄云唐崔錡撰韋玩書薛益篆額碑以大)
(歴四年立)咎繇碑(皮日休文有云太史公曰禹封咎繇之後于英六日休道出英六闕下厥祀存焉乃)
(再拜于廟庭退而碑之請從陽少闕刊于壁)梁縣定光院金剛經碑(其碑八九叚甚)
(古)衣錦亭記(天禧間張君房作以馬亮兩守鄉國故名又有衣錦坊)浮槎山水記
(歐陽修文今在福嚴寺内)李伯時山莊記(東坡嘗書李伯時山莊圖後云伯時作龍眠山莊圖)
(自西而東凡數里其可游者凡二十處子瞻為之記子由有詩二十首韓駒子蒼又從而和之亦有二十首云)
新合肥志(帥李大東編郡文學劉澹然序)
安慶府碑記
唐李習之題刻(在山谷寺見張商英游潜山記)法華院額(在相城乃唐宣宗御書)
唐太平興國寺碑(乃調露年間碑圖經載為薛稷書及有唐隸碑亦有古法)唐天柱
山司命真君廟碑(大歴八年)舒州丹霞府新泉記(保大二年)潛山
真君廟左真人仙堂記(開成三年張虛白撰)皖山祠碑(唐永淳元年太湖縣)
(尉劉嘉哲撰劉師憲書)山谷寺璨大師碑銘(唐寳應元年房琯文徐浩書)山谷
寺智禪師銘(唐大歴八年獨孤及撰張從書)三祖大師碑陰記(唐咸通二年張)
(彦遠撰)麯令祠堂記(開成五年)開元寺碑陰碑(南唐順義九年李宗撰)喬
公亭記(篆法甚古保大十三年徐騎省記)周將軍廟碑(保大十三年徐騎省記)山
谷寺三祖大師偈(唐御史中丞包佶撰建中三年立)文宣王廟碑序(徐)
龍門寺記(徐)九疉松讃(徐)保大中勑書石刻(在三祖乾元寺)四
面山大中寺唐碑(在太湖縣北十五里寺有古碑題大中十三年建咸通五年重修又大觀)
(中知太湖孫勰記云大中帝者宣宗也其微時嘗避禍祝髮為比丘周遊天下築庵隐於此)同安志
(錢紳編)續志(蔡時編)舒州新堂銘(李翺撰)四絶碑(集古錄云唐李陽冰篆并)
(李華文張從申書)䨇溪院碑(集古錄云南唐徐鉉撰并篆記碑以南唐保大十三年立)靈仙
觀碑(張編云興國七年舒州懷寧縣有老僧詣萬夀山取寳掘得黟石刻誌公記云吾觀四五朝後次丙)
(子年趙號太平二十一帝僧忽不見州以石刻来獻六月甲戌詔舒州修司命真君祠號曰靈仙觀九朝通略)
(云太平興國四年嘉州亦有石文云趙二十一帝)
蘄州碑記
松公生祠碑(集古錄云唐張粲撰史惟則八分碑乾元二年立在於蘄州)唐太守杜
敏生祠碑(見九域志)唐震覺大師碑(白居易文見九域志)唐戴叔倫撰
曹王皋出師碑(在黃梅縣東一里五祖院衆造寺)蘄春志(丁光遠編)
和州碑記
和州刺史廳壁記(在後廳西唐劉禹錫文其略曰歴陽古揚州之邑于天文直南斗魁下在)
(春秋實吳之封後為楚所取秦併天下以隸九江而亦為九江所治晉平吳復隸淮南至永興初因析為郡而)
(益之以烏江宋建臺目為南豫州又益之以龍亢梁之亡也北齊圖覇功擁正陽侯淵明以歸王僧辨来迎會)
(于兹地二國恊和故更名和州)唐劉禹錫和州詩(在後廳東)唐劉禹錫陋室
銘(柳公權事西偏)(在廳陋室)唐李思聰雞籠山詩(在小廳東)唐李白天
門山銘(御史邢夢臣書在小廳東)唐柳公權書金剛經(在含山褒禪寺)唐李
陽冰篆西楚覇王靈祠額(在烏江廟)唐張翺白字碑(在烏江廟)唐
李德裕項亭賦(在烏江廟賦云望牛老之蒼然嘆烏江之不渡思項氏之入關按秦圖而割據)
(恃八十之剽疾棄百二之險固咸陽不留王業已去雖未至于隂陵誰不知其失路耻沭猴之醜詆乃烹韓而)
(泄怒謂天命之我欺何覇王之不寤)唐姚闢烏江圖詩經(在烏江項王廟碑隂)李宗
重修碑(在烏江廟)南唐保大中碑(在烏江廟)舊圖經(治平間余從周修)新
圖經(程九萬序)
黃州碑記
圖經(李宗諤編)齊安志(厲居正編)齊安集(許端夫編)齊安拾遺(許端夫編)齊
安故實(王中實編)春亭記(韓琚為亭魏公記之其後魏公因貴人孫賁来見感念作詩有嘗念)
(春亭記焉敢示不朽之句賁以魏公詩刻石東坡為之記云)
濠州碑記
唐彭晁禹廟記(記大略曰昔禹治水之日會於塗山則此地是也今禹會鄉因兹而立今有禹)
(家夏家者皆是禹之苖裔元和十四年彭晁記)唐勸栽桑碑(在定遠縣門外唐大中十四年濠州)
(刺史侯固奏乞令人廣栽桑而官司無收稅)唐社亭記(在鍾離縣西七十里遺碑村元和中太常)
(寺協律郎杜牧作今碑尚存)州碑古篆(世傳以為李陽冰書按唐地理志州舊名豪至元和三年)
(始益之以水從濠是時李陽冰没已久矣或云元豐時郡人錢叔獻見一石石刻云濠州碑及開元等碑皆江)
(南韓熙載書)智源禪師塔銘(元和九年立在鍾離縣西南九十里今為廣慧寺)唐張
皓禪窟寺碑(在定遠西北三十里太平興國禪院)唐應福寺彌勒佛記(咸通)
(四年立在城中之乾明寺)唐勸農勑(集古錄云不著書人名氏唐宣宗時濠州刺史侯固奏言其州)
(以桑為稅民患伐去之固勸使栽植請除其稅勑依其所請并李宫請立石状同以大中十一年立)
光州碑記
漢遺愛廟碑(期思遺愛廟在固始縣北七十里昔楚莊王封孫叔敖之子於寝丘建廟期思歲久)
(祠宇隳壊漢延熹三年固始縣令叚君復為立祠且刻其事于石碑畫今存元豐八年勑以遺愛之碑為額)
(阮之武詩云楚績光輝存簡策漢碑突兀鎻期思風雲會合當年事簫鼓喧闐此日祠弱嗣負薪廉節著怪蛇)
(膏劍德名垂廟封又見標遺愛子産隂靈想已知)梁大同七年石柱記(在城西十五里)
(之中普明寺上有梁鐫記于酉字上漏一字圖經遂改大同七年為天監七年象之謹按天監七年乃是戊子)
(大同七年則為辛酉當作大同七年)唐刺史郭道瑜德政碑(九域志)新浮光
志(禇孝錫編)
無為軍碑記
晉人書法(在寳晉齋)巢縣大力寺掘地得碑(其碣云地去巢城十里分招提)
(名目古今存風磨斷楚痕皴暗雨剥殘碑點畫昏一道澗聲飛石壁兩邊山色鎻雲根杜鵑花裏啼幽徑往事)
(依稀似訴論)紫微洞有唐人題刻(在巢縣洞内有唐人杜子春等七人貞元二十一年)
(磨崖阮戶部有詩云一溪流水過䨇池池外三峰雲四垂行到唐人題字處紫微巖下立多時常取水以㵸茶)
(有詩云紫翠山圍小洞天洞中石下有寒泉他年誰補茶經闕合在康王谷水前)巢縣紫微觀
隋碑(隋開皇十四年劉穎製銘云廬州㐮安縣紫微館晉咸康四年會稽道士王妙才之所剏也其碑皴)
(剥難讀)南唐重建巢湖神廟碑(保大二年廬州刺史周鄴記)唐白將軍
廟碑(在巢縣元和七年立其略云昔姚萇有不臣之迹堅怒乃詔白將軍虎斬萇虎戰敗乃力窮沉于濡)
(水而堅亦敗績為萇所殺)
安豐軍碑記
東漢孫叔敖廟碑(在安豊縣東三里孫叔敖廟)八公山廟碑(在夀春縣北四)
(十里八公山廟前有碑乃齊永明十年立)宋武帝受命壇碑隂(在宋武受命壇)唐楚
王祭淮壇碑(在夀春縣北四十里唐永泰元年立)夀州刺史張公度去思
碑頌(大歴十年起居舍人趙運文王端書)春申君碑(皮日休文有云春申君憂荆不勝以身市)
(竒計不曰忠乎荆太子既去歇孤在秦不逃刑而待禍若自屠以當餒虎不曰烈乎然徙都于壽春矣捐鄧襄之故)
(去方城之險捨江漢之利其為謀已下矣猶能以吳為宫室以魯為封疆春申之力哉)萬勝岡新
城錄(沈亞之撰)壽州團練廳壁記(沈亞之文)
衡州碑記
神禹碑(韓文岣嶁山詩岣嶁山尖丨丨丨字青石赤形摹竒科斗拳身薤葉披鸞漂鳳泊拏虎螭事嚴)
(迹祕鬼莫窺)石柱(在耒陽縣西五十里其上有字今磨滅所可識者天寳之字而已)唐文學
儒林碑(有大唐文學儒林碑)銓德觀碑(上有開元二十年衡州司馬趙頥真)漢桂陽
周府君碑(上載東海莱陽人則碑疑在莱陽縣又有周府君碑)聶氏墳石誌(在衡陽縣)
(西九十里)羅彦墓碑(在衡陽縣西南二十里)谷昕墓碑(在衡陽縣東北五十里墓碑云)
(延康五年葬於此)元次山茅閣記(在子城西永泰二年記)元次山寒泉銘
(在平陽江口)東巖記(在合江亭東貞觀五年刺史宇文氏記)覀谿記(在合江亭宇文氏有)
(銘)衡陽志(宋剛仲序)吳九真谷府君碑(集古錄云隸書不著書撰人名氏碑以鳳)
(凰元年立在耒陽)臨海谷侯碑(集古錄云隸書不著書撰人名氏碑亦無年月不知何時立也)
(在耒陽)
永州碑記
大唐中興頌(在祁陽浯溪石崕上元結文顔真卿書大歴六年刻俗謂之磨崖碑又按練潜闕熙)
(寧間作笑峴亭記曰次山文章遒勁魯公筆畫闕浯皆有以驚動人耳目故中興頌寳之中州士夫家而溪)
(之名因大稱著)峿臺銘(集古錄云唐元結撰書不著名氏峿臺巨石也銘以大歴二年刻又有唐亭東)
(崖浯溪石堂四銘皆結撰真書不著人名氏大歴六年刻)朝陽巗記(元結所刊記尚在巖下自唐迄)
(今名公留題皆鑱於石)小磨崖(山谷浯溪詩後人目為丨丨丨又王明清揮麈錄云崇寕三年黃魯)
(直竄宜州泊于零陵時外祖曾空青坐鉤黨先徙是郡約遊浯溪觀中興碑太史賦詩書姓名于詩左外祖止)
(之云某今方為流人豈可出郊公又遠徙豈可不過為之防太史從之但詩中云亦有文士相追隨蓋為外祖)
(設)秦少游中興頌碑(秦少游詩云玉環妖血無人掃漁陽馬厭長安草潼關戰骨高于山)
(萬里君王蜀中老)零陵志(張埏序)浯溪前集(李仁剛編)浯溪後集(侍其光祖)
(編)
郴州碑記
義帝碑(在義帝廟)
道州碑記
漢故平郡侯相蔣君之碑(在營道縣南三十里州山)漢故綏民校尉
騎都尉桂陽曲江長熊君之碑(在營道縣北四十里龍村)無為觀鐡
磬文(在修真第二壇無為觀其文云齊永明十年四月五日國主為一切含識造鐡磬十二枚)無為
洞篆刻(洞在寧遠之舜溪碧虛洞元次山銘)正元間李嶠篆(在寧遠之永梅寺東)元
次山永泰二年題名(在寧遠紫虛洞柳子厚記後人集徐浩書再刻)道州刺史
廳壁後記(刺史吕温撰)唐永徽甲寅碑(在天慶觀)唐州魯儒碑(在江)
(華薦福寺唐太和六年立)舜廟状舜祠表(圖經云江華令瞿君善篆籀元次山陽華寺等銘窊)
(銘舜廟状舜祠表皆其所書)舊碑(在懷古亭西右上有周刺史河内字有前江華令瞿令問書石之趾)
(有二三十字末有大歴字八分書也)九疑圖記(永泰丙午元次山撰)寒亭記(元結撰瞿令問)
(八分書亭在江華縣)窊樽銘(元結撰瞿令問書)陽華巗銘(元結撰瞿令問書以上三碑並)
(永明二年刻集古錄云)道州律令要錄序(吕温撰云此州法吏何洛庭良士也温與之撮)
(要講其義書于廳事)令暉巖記(唐劉夢得文)天皇元年舜碑舂陵
志(章穎序)
邵州碑記
古制無釋菜文(在郡學濓溪周先生文)修學記(在郡學廣漢張栻記武夷胡宏記)
邵州志(淳熙壬寅教授李韋之序)邵陵類考(郡守鞏嶸序)
金州碑記
二妃廟記(在清湘縣南漢初平二年建廟堂元和間柳宗元記)盤石廟記(黃庭堅文并書)
桂陽軍碑記
盤王舊經(見于太守題名)韓張亭碑(在臨武)龍川廟碑(在藍山)桂永
集(見桂陽志太守題名下未知編集人姓名)桂陽志(教授鄭伸編)
武岡軍碑記
柳子厚武岡銘(見柳文)都梁志(鄭昉序)
茶陵軍碑記(闕)
江陵府(上)碑記(闕)
江陵府(下)碑記
孫叔敖碑(即楚相孫君諱饒字叔敖縣人也碑以漢延熹三年立)鷂雀賦碑(在枝江縣)
(楊内翰宅係草書前有隋大業皇帝序云陳思王魏宗室子也後題云黃初三年二月記)晉公安縣
二聖記(永和年間唐人王粲記婁至德如来聖跡)曹子建碑(在枝江)楚莊王廟
記(羲之書)倚相碑(羲之書)唐明皇注老子碑(在城西開元觀乾道五年張孝)
(祥移于府治)三公廟碑(唐吕湮以陶侃羊祜杜預三公聚為一廟後又祀湮于其西元結為之記)
(云)韓文公題名石刻(江陵志云愈為江陵法曹當時之題名石刻存焉)唐武士
彠都督荆州碑(按江陵舊志載武士彠貞觀中為荆州都督有白狼嘉禾出境内太宗手勑褒)
(美此碑開禧丙寅後因修大軍倉得于地已碎裂今因見存者載之)後梁宣明二帝碑堂
(劉禹錫撰又作詩云玉馬朝周從此辭園林寂寞對豐碑千行宰樹荆州道暮雨蕭蕭聞子規)荆南節
度判官廳壁記(皇甫湜撰)枝江縣南亭記(皇甫湜撰)白碑驛碑(歐陽)
(公集古錄云江陵北四十里白石碑驛盖驛側數里有後梁宣明二帝墓唐相蕭嵩為其祖立碑于驛之北因)
(名)唐楚王堤記(貞元十年沙門真裕集晉王羲之書)唐江陵尹吕湮廟碑
(衛密撰顧械書)唐江陵尹吕公表(集古錄唐元結撰頋械書八分碑以肅宗元年立存江陵)
(府吕公祠堂中)城西開元觀斷碑(查藻詩云斷碑最愛開元時上有模糊五千字)法華
臺記(在枝江縣法華臺至道三年春鄭文寳掘地曾獲丨丨丨丨)古帝寺碑(在潜江縣二十)
(里東北寺内有斷碑一截其字磨滅不可讀)江陵府官石幢記(唐貞元十年吴仲舒纂元)
(豊六年得之于金鑾寺亦有黃魯直留題王師心移置于杞梓堂下)經藏修造記(在龍門山金鑾)
(福昌禪寺有晉天福六年剏經藏修造記見序)南平高王廟碑(周顯德二年孫光憲撰今在城)
(西三王廟前)南平高武信王神道碑(王諱季興葬于江陵縣龍山鄉乹德六年陶穀)
(撰)南平高文獻王神道碑(王諱從誨葬龍山艾隸撰)南平高正懿王
神道碑(王諱保融葬龍山陶榖撰)渤海高公神道碑(公諱保勖陶榖撰)寇萊
公祠堂碑(劉敞撰)唐質肅公神道碑(劉贄撰)渚宫故事(李淑邯郸)
(志載渚宫舊事十卷唐余知古撰自鬻熊至唐江陵君臣人物事迹史子傳記所載者悉纂次之今有苐五卷)
(云)
鄂州碑記
太宗御書崔顥黃鶴樓詩(石刻在州治)舜帝廟碑(在蒲圻縣北有斷碑)
(載二妃事字沒滅不可考)隋文帝舍利石塔銘(在州東十里勝緣寺塔記云隋仁夀初文)
(帝以釋迦如来感應舍利分布于天下建塔百所是塔為天下第一)緣果道場塼塔舍利
銘(隋人撰近時民家掘地得之)唐閬州武陵縣令翟府君墓銘(貞元十一)
(年碑今在總領所)唐寧遠將軍李公墓銘(貞元十三年)唐扶風馬氏
墓銘(元和七年)唐胡府君夫人朱氏墓銘(太和七年)唐馮府君綸
墓銘(太和七年)唐處士韞墓銘(開成三年)唐姜夫人墓銘(開成三年)唐
故鄂(闕文)墓銘(會昌六年已上七碑皆近時掘地得之今在左軍統制衙)唐寳豊院記
(在江夏縣東六十里本唐末貴州刺史王銃母陶氏墳庵有記乾符四年朱朴撰今記編存)唐茱萸
山存制大師碑銘(在崇陽之金界院唐乾符乙未趙潾撰)頭陀寺碑(舊碑乃瑯)
(琊王簡棲撰文唐開元六年張廷珪書今亡新碑乃江南徐鍇篆額韓熙載撰碑隂今新碑存寺)黃鶴
樓記(在黃鶴樓唐永泰中閻伯珵撰魏萬成書李陽冰篆額)唐德尖山院塔記(在咸)
(寧縣西二十里唐中和三年剏有古石塔鐫記猶存)李陽冰篆鄂州字(鄂州二字唐寳應二)
(年李陽冰篆世傳初篆時鬼神泣空中士大夫争摹以致遠謂可禦魑魅)吴乾正二年石幢
(在江夏縣東南五里慈雲院有石幢刻吴乾正二年重建又有唐保大間所建殿猶存)鄂州南樓
磨崖記(容齋四筆云慶元元年鄂州修南樓剥土有大石露于外竒崛可觀郡守吴琚見而愛之命洗)
(剔出圭角即而諦觀乃磨崖二碑其一刻兩字上曰柳徑二尺四寸茟勢清勁下若蕃書人字惟存夫脚不可)
(復辨或以為符或以為花押邦人至標飾置神堂香火供事或云道州學側虞帝廟内亦有之云柳君應辰是)
(唐末五代時湖北人也其一高丈一尺闊如其高而加五寸刻大字八十五凡為九行其文曰乾正元年荆㐮)
(寇亂大將出陣武昌詔太守楊公出鎮後云荆江宋漢推忠輔國侍衛將軍居中記)
輿地碑記目卷二
