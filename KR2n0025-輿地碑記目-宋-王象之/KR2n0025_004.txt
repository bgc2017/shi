輿地碑記目卷四晉王象之撰
南劍州碑記
仙書石(在劍浦縣之東蕭坑之前或指為仙書)湆澹院留題(在劍浦玅峯閣上有蔡襄)
(題字及李孝彦草書賈青詩曰溪聲灘外急草色雨中深客意自南北山光無古今)虎頭巖記(在將)
(樂縣南龜山楊時記)鎮國廟中碑(見古蹟門)寳華院記(在將樂南十五里有偽閩王氏)
(銅鍾)天王院留題(在沙縣壁間有唐韓渥題詩)延平志(廖挺編胡舜舉序)尤溪
縣新學記(晦翁文)
邵武軍碑記
王氏石銘(夷堅志云邵武人危氏者大觀二年葬其親於郡西塔院下路傍踰月雨過視坟側隠然)
(有㾗掘之得銀酒杯二銅水鉢及鏡銘一又得埋銘石其文曰琅琊王氏女江南熙載妻丙申閠七月葬在石)
(城西諸器皆依古而製度精巧非世工可及)吏隠堂銘(葉儀鳳撰云樵溪之水清漱玉樵嵐之山)
(翠可掬溪水之湄山之足上有寒梅擁修竹)武陽志(高光編葛鴻序)樵川集(黃璋序)李
丞相祠堂記(在軍學晦翁序)
興化軍碑記
石敢當碑(慶歷中張緯宰莆田再新縣治得一石銘其文曰石敢當鎮百鬼壓災殃官吏福百姓康)
(風教盛禮樂昌大歷五年縣令鄭和字記今人家用碑石書曰丨丨丨三字鎮於門亦此風也)仙篆石
(在莆田縣北十里陳崖山巨石坦平文跡縦横若篆書方翥陳岩詩云蟲文鳥篆不可識如讀岣嶁神禹碑)
石碑(在莆田縣南十里嶺上有石平闊數尺上有鳥跡書文不可暁)中峯庵記(曾聞天台庵記)
(云南山廣化寺有庵百餘區簷楹相摩軒檻層出如中峯瑞泉天宫號是為絶景)
成都府碑記
漢蜀太守何君造尊健閣碑(容齋随筆云在成都府其末云建武中元年)漢
王渙墓碑(在新都縣北五里渙字穉子東漢循吏也家前有二石闕其一題漢故兖州刺史雒陽令)
(王君稚子之闕其一題云漢故先靈侍御史河内縣令王君稚子之闕)漢文翁學生題名
(集古錄不著書人名氏文翁題名可見者凡一百十二人碑在益州)漢文翁石柱(集古錄云漢隸)
(不著書撰人名氏永初中火災被焚惟廟内兩石鈌存太守高朕重立又於其東别築周公禮殿碑以初平五)
(年立益州)殿柱記(先儒謂鍾會書非也鍾會是晉咸熙元年始入蜀距漢興平初禩已七十一年不應)
(追書也今在禮殿)東漢學殿歲月記(繋年錄云紹興六年成都教授范仲殳奏䟽言本府)
(學殿建扵東漢之初平漢人以大隸記其修築歲月刻於東楹至今九百四十三年盖天下棟宇之古無過於)
(此者)高宗皇帝御書大成殿榜(繋年錄云紹興六年上書大成殿榜賜成都府府學)
左存生題名(歐陽公集古錄謂為晉宋間碑)晉益州刺史羅君碑(在碑隂)
晉朱齡石刻宋高祖檄譙縱文(在石室)館學廟堂記(唐永徽元)
(年賀公亮撰集古錄謂不著撰人名氏不同)州學廟堂頌(唐神龍二年史燾撰文)唐平
蠻碑(集古錄云唐蕭晉用撰開元十九年刻石紀功在成都昭烈帝廟又容齋隨筆云成都有丨丨丨丨)
(開元十九年南蠻為邊患明皇遣内常侍高守信為南道招慰處置使以討之拔其九城此事新舊唐書及野)
(史皆不載肅宗以魚朝恩為觀軍容處置使憲宗用吐突承瓘為招討使議者&KR1018;其以中人主兵柄不知明皇)
(用守信盖有以啟之也)先主廟碑(貞元四年蘇瑞撰在昭烈帝廟中)韋臯寳國寺
記(貞元中立記)叚文昌元和中律師銘(共為一碑見在府學)蠶市記(韋南)
(康文在葉陽縣寶歷寺寺有南康像最得其真)武侯碑隂記(集古錄云唐崔偹撰元和二年武元)
(衡刻及其寮属題名於武侯廟碑隂)古栢行(長慶四年段文昌文)重寫前益州立長
史真記(李文饒撰昔益州草堂寺刊畫前長史十四人代稱絶跡余嘗於數公子孫之家獲見圖像乃)
(知草堂繪事靡不逼真者余以精舍甚久貌像將頽乃選其功德尤盛者五人摹於郡之廳記)資福院
記(集古錄云唐李德裕撰長慶二年立)諸葛武侯碑(在昭烈帝廟中長慶四年裴度撰柳公綽)
(書立石)摠綰大學碑(周益州刺史齊國公宇文憲頌德碑也)石室贊(唐維州刺史鄭)
(藏休撰大歷十年殿中侍御史李樞篆)修文宣王廟碣(會昌五年裴坦撰)唐柳公
權書金剛經(在城嘉佑禪院)唐僧大辯修功德碑(元和十五年立在文殊閣)
唐韋南康碑二(並在大慈寺福殿中)石本九經(在府學容齋隨筆云皆孟昶時所刻)
(其書淵世民三字皆闕畫盖高祖太宗諱也)龍興寺碑(容齋隨筆云乃前蜀王氏時所立及唐諸)
(帝皆平闕云)高駢築城記(唐中和四年翰林王徽記在城中信相院)孟知祥修城
記(後唐天成二年李昊記)唐明皇追諡孔子册文(本朝太平興國五年府尹辛仲)
(甫立)十賢贊今存其七(姚崇贊冉伯牛宋璟贊冉有源乾耀贊閔子騫韋杭贊子貢陸餘慶)
(贊子路盧從愿贊子游裴耀璀贊子夏)觀政閣記(秦漢至唐領太守刺史節度使之職有政績可)
(考而畫像存焉得二十八人者别圖於他閣而榜曰觀政吕大防丨丨丨記成都志云畫像存焉二十有八人)
(李冰文翁王遵張堪第五倫廉范和暠李膺高肤諸葛亮王濬高儉陸象先蘇頲嚴弋翟寕韋臯高崇文武元)
(衡叚文昌李德裕楊嗣復杜琮魏謩牛篆夏侯孜高駢陳敬瑄)文翁等畫像十贊(宋祁撰祠)
(之内圖文翁嚴君平鄭子真司馬相如揚子雲蜀上先賢凡九及公之像而十常山公贊)蘇文忠公
留題(成都志云極樂院有蘇文忠公壁間留題至和丙申季春二十八日眉陽蘇軾與弟蘇轍来觀盧楞)
(伽筆跡今存)成都古今前後記(眉山人孫汝聽修成都古今前後記六十卷見眉州江卿)
(志)趙清獻公成都記(見張有成光福寺記)成都志(袁說友序)
崇慶府碑記
蜀先主碑(在晉原縣西南二里唐房琯文)唐李百藥碑(在江原縣之萬歲寺文字殘闕)
唐開元碑(唐天寳八年碑在晉原常清觀鮮于仲通文)唐開元皇帝送趙仙
甫尊師歸蜀詩碑(見在新津縣寶珍觀)唐樊知遷碑(在江原縣净居寺唐顔師)
(古文今額殘缺)翠圍山屏碑(在永唐之翠圍寺文字殘缺)萬歲寺碑(碑記具存見萬)
(歲寺註)善頌堂留題(見趙抃註)范公鎮留題(在太平院范公入蜀游岷山過此紀)
(行於寺之經閣上云熙寧八年三月游青城間四日趍峩眉俱過此與百世相見百朋百臺侍行蜀郡公記)
法天寺留題(見法天寺註)蜀州刺史廳壁記(唐紀事詩云貞元十四年皇甫)
(澈刺蜀州時賦四相詩序云蜀州刺史廳壁記云居相位者前後四公謨明弼諧遷轉歴此顧已無取忝跡扵)
(斯景行遺烈嗟嘆不足也謹述其行事詠其㮊美庶將来君子知聖朝之德云)
眉州碑記
漢刻黃龍甘露之碑(在彭山之黃龍鎮)楊洪碑(漢犍為太守丨丨丨在今彭山)
(縣北小板橋楊中云五十年前除洪字其它皆磨滅不可考䆒今洪字亦無矣)北平山碑(在彭山縣)
(之北平山大書北平山治之碑不可讀碑隂書大唐上元二年道士施仕衡等字)南康郡王紀
功碑(唐貞元十三年建碑原在龍興寺乃皇太子誦書天聖五年移在州衙門外)唐眉州剏
羅城記(唐大順三年盧極撰文)眉州新移彭山縣記(唐會昌五年樓旦撰文)
唐丹稜縣龍鶴山成鍊師植松碑(唐天寳元年歲次庚寅建)城東貢
院佛殿中唐碑及五代碑(城東寺殿宇建於唐時今為貢院中有古碑二堵)象
耳山李白留題(夜来月下卧醒花影零亂滿人襟袖疑如濯魄扵冰壺也李白書)杜子
美兩川䕫峡諸詩石刻(黃庭堅書詳見大雅堂下)夷獠誓碑(寰宇記云在洪)
(雅縣市中)大池院題(去眉山縣一十里蘇文忠公嘗過之今柱上有手書云自老翁井還偶憩治平)
(丁未十二月七日子瞻凡十八字)州園十詠(紹興間邵傳)眉州古志(孫汝聽編)通
義編(家安國編)江鄉志(張伯虞編劉光祖序)
簡州碑記
後周宇文泰紀功碑(碑在本州界首云泰數遣都督入蜀一治石崗縣一治懷遠縣見簡)
(池志)郡守壁記名氏(始唐貞觀十三年見劉左史折柳亭記)韋南康紀功之
碑(在州治頌春亭側碑甚巨乃御製皇太子臣誦奉勑書)唐乾符修城碑(在州之城隍廟)
天光觀唐碑(觀在陽安縣東三十里有唐碑可讀者云天和初三洞道士王道賜因張文舉施地)
(基剏建)羅漢院石刻(在陽安縣有僧繼暉斬木開基而崖石呈露見石鐫羅漢等像有碑曰唐)
(興元元年禪師道明鐫刻以為禪宫)靈岩縣院石刻(在平泉縣西南二十五里院中石刻字乃)
(元和長慶間)周文王廟碑(在陽安縣西北上十五里即後周高祖文帝之廟舊碑題額云大周)
(植其碑元年歲次丁丑造元年即后周閔帝之初元也今石刻存焉)北岩院碑(院有唐碑其歲月乃)
(大歷時重修云)聖居院碑(唐中和年建)
嘉定府碑記
漢楊宗暢墓碑(墓在夾江縣東十里墓前兩闕其左隸書漢故益州太守楊府君諱德字仲墓)
(道十六字)漢和帝時開道碑(在夾江縣西蜀郡青衣越嶲道界中有永和七年永和八年等)
(字)漢靈帝時張道陵碑(在洪雅縣易俗鄉上有嘉平二年三月一日等字)沐川
古碑(唐垂拱三年玉津令馬元慶等殺馬湖夷賊紀功今存)李德裕石闕(舊市鎮有名灘)
(曰墨崖其上有唐李德裕領重兵過此九字)孝女碑(在犍為清溪口楊洪山下東漢永建初孝女叔)
(先䧺以父泥和&KR2297;湍水屍喪不歸䧺於父溺處自投水死後五日與父尸相持浮江上郡表言為䧺立碑國朝)
(元祐中重立)都安王廟碑(碑載隋開皇九年置青衣縣後周保定二年置青州宣政二年始為)
(嘉州)靈鷲山碑(唐貞元年僧乾光為其師道真令徐宗彛撰碑而碑刻於長慶中)韋南康
大像碑(在凌靈寺大像之左)郭璞移水記(記謂世至播遷戎羯亂華於是優游笑傲放意)
(於山水間休於嘉州城東百步烏尤山鑿書岩而蘇子由詩亦指其注尔雅於此史謂無入蜀之文謹按移水)
(記有嘉州二字則非璞之手筆恐後人之附會耳盖嘉州之名始於後周而自周已前止曰漢嘉郡曰龍游縣)
(耳安得有所謂嘉州哉或者後人追書則未可知耳當攷)張無盡沐川寨記(其略云南蠻東)
(北接境常挟吐蕃以為中國患盖其路一出大渡河一出沐川源一出馬湖江等其狭邪之徑曰榮涇曰八面)
(箐曰黑水曰中鎮曰頼因曰龍水曰隂川而沐川之路常為嘯集之地)申孝友西南會要
(孝友論唐自開元之際始有南詔之憂盖六台詔而南詔最強連吐蕃而蜀患乃酷降及太和之際李德裕作)
(籌邊樓南詔頗有所憚而蜀頼之以安今西南諸蕃自祖宗以来以迄扵今隔阻大蕃之要道實為蜀部之蕃)
(籬是致雲吐之三蕃不復疥疽於中國今邊夷近屬雖衆且微然而勢合則強力分則弱必離其黨使不得親)
(分其勢使不得不弱斯可矣)嘉定志(郭公益編)續志(林潔已編)嘉定詩(岑参編)
雅州碑記
漢蜀郡太守治道記(其碑在榮經縣西三十里建武中元二年立)羊竇道碑
(在嚴道縣東三十里漢永初六年碑也)漢故檢校巴郡太守樊府君碑(建安)
(十年三月上旬造)高孝廉墓碑(在嚴道縣東二十里按其碑年月乃漢建安十四年高君兄弟)
(皆孝廉有二大闕其一曰故益州太守武隂令上計史舉孝廉諸部從事高頤字貫方其一曰漢故益州太守)
(隂平都尉武陽令北府丞舉孝廉高君實字貫光又一大碑其首云故益州太守高君之碑)卭崃關
開路記(天寶六年章仇兼瓊記)龍興寺碑(在州城外有唐咸通四年再建丨丨丨丨吳行)
(魯建又有二蘇先生墨蹟亦在于本寺)平羌江䋲橋碑(在巖道縣平羌橋有唐咸通十年上)
(官朴所撰碑字亦隸體今在江瀆廟)兩面碑(在盧山縣南五里與府君碑甚近碑面與背皆有篆文歲)
(久訛缺不可識或辦其文曰盧山縣碑)尊徤閣記(建武中元二年其碑在榮經縣西三十里景峪)
(縣崖間㢲岩李燾有䟦以辯正年譜且言按後漢記建武二十三年夏四月改為中元無建武字又按祭祀志)
(改建武二十三年為建武中元元年以此知記與志合而紀失之矣)神水閣記(在榮經縣東三十里)
(銅山夾中碑字久磨滅今也不復可考古老相傳其體大率如尊徤閣字云)李白月下帖(在郡)
(治)楊凝式詩帖(在郡治)魯直木蘭歌帖(在郡治)魯直梁甫吟
帖(在郡治)雅安志(李嗣文序)
威州碑記
鼔角樓記(唐維州軍事判官高測文乾符五年十月十五日維州刺史李光置)天寳寺碑
(唐咸通六年建軍事判官陶師文)伏波廟碑(唐咸通八年左武衞兵曹参軍崔遂文)
茂州碑記
唐廻車院碑(唐刺史盖巨源撰大中十三年立)唐刺史題樑(黃唐梁記有寶歷元)
(年刺史竇季餘大中三年刺史劉成師咸通三年刺史盖巨源題)張延賞修城記(按童守遇)
(兩路記載唐大歷十四年吐蕃大下火焚了郊舘興元元年張延賞重修其後别駕大夫修建城宇堡壁雉堞)
茂州治平寺記(寺舊在外緣叛羌董阿丹焚元豐初移入城)滋茂池善應廟
碑(張商英無盡居士丈其神或傳姓吳或傳姓郭頗有異同)西山記(紹聖中茂守曹旦作)更生
閣記(政和丁酉倅貳跨鼇先生李新目擊静州之變記載其事甚詳)圖經(郡守史憲序)
隆州碑記
漢黃龍甘露之碑(在籍縣江口上銳下方其狀如鍾大書丨丨丨丨丨丨丨文字餘不可讀)
(其可識者郡臣將軍位號盖為龍紀也)豔陽洞石碑(在洞之顔書曰豔陽仙洞四字字體兼篆)
(不知何代書旁有欵識歲久磨滅東南貴人見此碑本寶而藏之以為真漢隸也)唐金剛經碑
(在佛龕山磨崖唐貞觀中率更令歐陽詢書)道超和尚精德碑(在古城山平等寺天寶四)
(載薛兼金撰)開國王碑(在唱車山貞元元年貴平令王覺紀)張天師靈廟碑(元和)
(十五年知陵州李正卿撰)貴平縣牟尚書墓記(唐同光五年陳貴氏領州事)文宣
王廟碑(在貴平縣縣學長慶五年刺史李正卿撰尹太嘉書)龍興寺大藏經碑(見在)
(報恩寺開成四年吳商撰)篆字心經碑(在小大悲閣咸通七年仇溥撰併書)修大悲堂
碑(在小大悲閣景福二年僧承微記)黃帝書隂符記(在至道觀咸通十五年丘冲書)古
大悲堂碑(在報恩寺乾符三年周宋莒撰)超覺寺記(廣明二年陵州刺史蕭兟撰)龍
華院山門路記(在籍縣天復七年立今為觀音院)唐節度使楊公墓碑
(隆州井研縣道旁有石刻云唐銀青光禄大夫檢校御史中丞上柱國節度使楊公墓其旁多楊姓乃其子孫)
(也)靈泉院碑(在本寺后唐同光三年立)僧暁微碑(在寳林院西蜀明德元年立又有顯)
(教大師碑廣政四年立)鐡騎將軍碑(在歸鎮孟蜀廣政二年立)寳峰院記(在貴平縣)
(西北四十里院内有王羲之記王氏廬墓銘)飛泉山碑(其碑有二並在仁夀縣東丨丨丨丨)飛
泉山院碑(唐神龍元年立在超覺寺)玉堂硯碑銘(文同與可將赴陵州孫洙巨源以玉)
(堂大硯贈之與可属蘇子瞻為之銘陵州在高山上難得水)蔡君謨法帖東坡書
心經文與可書千字文(並在州治)
永康軍碑記
漢石刻治道記(距紫屏二里許道旁有漢石刻二皆治道記也其一曰建平五年孝哀時刻也)
(其一曰永平元年者孝明時石刻也在范公平磨崖之西)鬼界古碑(在鬼城山下昔天師驅鬼於絶)
(域有丨丨丨丨字畫磨滅不知年代矣)天師戒鬼筆迹(在大龍橋側深一十三丈闊三十丈)
晉塼(在郡西鉢盂泉因墾地得一塼上有晉太康年號)隋薛道衡磨崖碑(在玉女祠)
(後有磨崖碑云刺史薛衜衡撰或有云乃薛曾文)唐貞觀十三年韋作觀魚記
(在軍城五里北山朝天寺)唐崇德廟記(唐李德裕鎮蜀時建崇德廟命叚全暐為記)唐元
和十四年寳幢院記(在青城海晏寺)唐僖宗中和年改海晏寺
記(在本寺)唐觀音院記(在青城縣東南九里有唐乾符二年記)青城山碑(在常)
(道道觀軒轅石龕之下隋大業七年立太常博士隂道文)元宗真容碑(在六時巖下)修丈
人殿祝文碣(進士任磻文在丈人觀殿上也)置丈人觀碑(徐大亨文在丈人觀三門)
(下)紀符瑞碣(甘遺榮八分書在丈人觀三門之右)修諸觀功德記(鄭敖書在丈人)
(大殿之右)延慶移觀手詔碑(在丨丨丨後絶峯之上石龕中開元十一年立)唐吳行
魯碑(在鬭雞臺有古碑尚存但字畫磨滅蓋唐大中十一年治隸彭州時長史吳行魯所建碑也)玉
壘關碑(唐大中十年白敏中帥蜀日建關旁有大碑即幕府陳可度頌功德之碑)獠澤水石
記(路次石門崖壁鐫吳行魯大中七年奉使廵邊行見獠澤水石記云)唐人徐浩書金剛
經(導江天宫院有丨丨丨丨丨丨丨丨全帙今刻之石)杜光庭重修冲廟觀記(在青)
(城縣一里冲玅觀也)韓擇木八分書(延慶觀靈寳真人五符幢下其下記銘乃開元十二年立)
蜀嘉王宗夀墨跡(偽蜀王建宗子嘉王宗夀與能仁縣院僧卯往来書劄二十餘簡存于院)
(墨跡宛然如新)迎祥寺鍾樓刻字(在導江縣北丨丨丨丨丨内有刻字不記年月觀其有節)
(度押衙字即為唐末五代間刻也寺有老泉為記東坡所書碑刻俱存)青城山甲記(唐杜光庭)
(編)永康志(教授張增編)青城山乙記(范仲立編)
石泉軍碑記(闕)
瀘州碑記
蕭齊碑(在丁公崖磨滅難考)唐高宗安樂山取丹經詔碑(在安樂山)唐
高宗賜進經道士詔碑(在安樂山)劉真人藏經碑(在安樂山)唐真
如寺碑(在州北真如寺)唐蘇公甘井碑(在州城南門上唐乾元中都督蘇元開井記)
黃太史書砥柱銘碑(在高寺)大像記醉僧圖詩碑(黃太史三碑並)
(在開福寺)尹吉甫祠堂記(許元為之記曰父老相傳周尹吉甫實生此地見於圖經舊矣陳師)
(損之作清穆堂以祠之嘗觀酈道元水經著江陽異聞與華陽國志頗類其載揚䧺琴青英叙伯竒流放并子)
(安之操附之江陽䧺蜀人也其說必有據)吏隠閣記(治平四年鄧太史綰作邑於瀘川作吏隠閣曰)
(瀘之合江邑居之南轉清溪而上六七里曰安樂山世傳隋開皇劉真先生登真之地杜光庭為之傳李淑為)
(之記開皇所置三觀其一尚在乃命道士作劉真人祠堂因名其閣曰丨丨丨)鏡硯銘(黃太史銘曰瀘)
(川之桂林有石黟黑瀘川之人不能有而冨義有之以為硯則宜筆而受墨唐安任君從簡之硯面為鏡而背)
(三足形駭天下若入山林而不得訪諸禹也)瀘州平夷記(熙寧中范百禄撰今在江安縣之偶住亭)
劉真人傳(杜光庭撰)合江縣安樂山騰清三觀記(皇祐己丑李淑撰)江
陽志(教授李濬撰序)江陽譜(永嘉曹叔遠編集)
潼川府碑記
晉雲南太守叚宗仲德政碑(宗仲有德政墓在通泉縣碑在墓下)唐護聖
寺鐘銘(唐龍紀二年節度使顧彦暉銘)甘泉寺誓犀碑(李雍書)李義府碑
(寰宇記在永泰縣北)馬元直開元中誥(圖經云元直在唐為滁州刺史家有開元中誥)陳
拾遺與趙彦昭郭元振題壁(圖經載杜甫題陳拾遺宅詩)唐薛稷書
慧普寺(稷道衡之孫魏鄭公之甥也以書名天下慧普寺筆畫䧺徤在通泉夀聖寺聚古堂)梓州
官僚磨崖贊(唐武后時司法参軍楊烱作在北崖字十六七磨滅不可讀)游仙觀老
君碑田真人殿記(在中江縣集虛觀蜀廣政六年碑)王勃庾信護聖寺
碑(在城北護聖寺)彌勒院記李商隠書甘泉亭碑李潮八分書
(在城北護聖寺水陸净土岩北)劉蜕文塜碑(在城南長夀寺兜率院之崖壁)精舍四證
堂碑道興觀碑道士胡君新井碣銘(並見李義山集)蓮花
漏記(天聖中燕公蕭守梓州日置仍自為之記)梓潼古今記(淳熙間郪令孫女聽作)梓
潼風俗譜(元祐間教授石變嗣作)舊圖經(李宗諤序)新潼川志(劉甲序)
遂寧府碑記
唐張九宗題記(在府東崇元觀其字圓勁有虞禇風骨)唐覺苑寺鑄鐘記
(在蓬溪縣覺苑寺唐元和十二年遂州刺史張宗撰鑄鐘記兼書)唐劉纂文宣王廟碑
記(後唐天成四年)唐磨崖金剛經圖(在長江縣南二十里)唐天復四年禪
林碑(在鶴鳴山福勝寺李仁表文)唐賈島詩碑(在長江縣)蜀安國寺碑(在州)
(羅城外有永平二年碑)後唐武信軍軍衙記(廣政間歐陽烱文)卞高五十
六體篆字碑(在小溪縣之長慶院)蜀明德四年碑(在小溪山嚮尼寺)金地
院孝童孝女碑(在青石縣九節鎮)遂寧好(閬守志載熙寧中遂寧守向公著遂寧好)
(十章寄閬守鄭公申鄭荅以南隆好十章)遂寧志(馬崇文序)
順慶府碑記
漢車騎崖石刻(郡國志云後漢車騎將軍馮緄於此鐫崖刻石十有餘處寰宇記在流溪縣)
相如故宅石記(在相如縣之西南光聖佛寺澷不可讀父老尚知其為唐陳子昂所作之文)
二良牧碑(馬肩孟撰載唐二刺史事碑在郡治醋庫之側)唐朱鳳山觀銘(長史息袁)
(玘文在山上)唐金泉山仙居述(唐太和五年果州刺史常公肅文在山上)唐鄭餘
慶詩刻(在金泉山上)唐誥刻(在金泉山)偽蜀刺史徐光溥詩刻(在金)
(泉山)唐移縣碑(在南充縣門大中年立文字磨滅不可詳辨)唐王維送楊長史
赴果州詩(在郡治)唐屈突公德政碑(在西川縣資福寺河南府陸渾尉崔晟撰)
唐仙林觀碑(在西川縣列真觀唐中書侍郎趙彦昭撰)唐程仙師蟬蜕偈皂
筴碑(在西川縣降真觀)唐圭峯禪師傳法碑(在西川縣金蓮院)唐相如
縣石龕佛像記(在縣治縣令陳子良撰)偽蜀誓火碑(永平五年建在州北廣川)
(廟)永興節度使王彦超重建行成思堂石刻(不著其姓今附於後)
(作堂在姑孰把麾来果山男子四方志萬里如目前振振住公子性行純於天既知仁有本自應枝葉繁宣尼)
(語参孝推廣十八篇君能擴充之九思極其全道行身亦立楊名顯其先回觀廬墓人卑卑何足言)謝寰
山靈泉碑(謝真人父諱寰所居名謝寰山山有院名靈泉有一唐碑字多訛缺)耆舊錄(自漢)
(紀信以下三十六人並見學錄蒲士龍所編丨丨丨又有趙嗣業趙昌藻游問為之贊并繪像於鄊賢堂又自)
(隠逸王公宇已下一十四人在丨丨丨外繪像於鄉賢堂又復搜訪自王綰以下二十餘上悉繋於左而其游)
(公伸鴻傳紀趙忠定紹熙甲寅始末甚詳)開漢志(郡守朱繁丨丨丨序云紀將軍加封誥詞有云實開)
(漢業故建樓命名曰開漢郡志名編亦曰開漢理亦無碍而郡志序云又以開漢名郡象之切詳州名郡名皆)
(朝廷所賜不應擅改今九域志第曰南充郡尚朝廷所以命也未請於朝以求改命而自稱曰開漢扵理未安)
資州碑記
漢永建五年漢安修棧道記(在内江縣界磨崖字今已磨滅)陳君德政
碑(陳君失其名漢永建五年為漢安長有碑在獠井埧層崖之腹字已磨滅)隋勑改羅漢院
碑(隋初丨丨丨丨丨丨碑今在法西院)唐開元棲神山略記(在法鉢池前刺史房渙文)
唐顔魯公書中興頌碑二(一在東崖一在西崖)河相弘農碑(在資陽縣)
(王褒墓左)王褒墓石表(西漢王褒墓在資陽縣北二十五里碑字已磨滅)三仙磨崖
題名(在資陽縣三江鎮碑云貞觀十四年十月十日杜錫崔熊席䕫三人同游過此故爾題之)洗公
石馬塔院記滴水岩結界記鄭鋼詩(在北岩寧國寺)陳圖
南詩(在得道山并邵博䟦)崇夀觀碑(唐天寳二年建玄宗御書額見有石刻乃唐御史中丞宋)
(渾文已磨滅)杜光庭醮壇山北帝院記王師閩西巖龍潭
瀑布詩李渭北巖詩盧并北巖詩張公瑾北巖
詩(在龍水)重修北巖詩(唐邵泰文)裴晉公自贊(在靈虛院)靈仙觀碑
(西漢王褒宅在資陽縣西四馬里今改為靈仙觀觀有碑碣洗硯池尚存焉)唐裴瞻墓碑記
(唐左僕射裴瞻墓在磐石縣北五里有世譜碑記藏於寳靈院)唐韋臯紀功碑(碑在郡市心居)
(民室下紹興丁巳穴土有碑石太守命工取其石重徹民屋下書工錄其文乃御製紀功碑銘并序皇太子書)
(碑面殘缺不全惟碑隂乃開成元年臯從孫珽為本州守日紀迹其文具全遂復覆之)安夷軍碑
詩(紹興十六年内江人董昌齡移新市平縣基土中得小碑一片有詩云戰馬向風嘶荒雞隔水啼終日隨)
(征旆何時罷鼔鼙)青松亭記(在州治唐乾符四年四川節度使成都尹高駢記并書)毗沙
門天王讃(紹興壬戌郡守邵博得碑城北隅唐羊諤為刺史撰并序)資中志(扈自中編李折)
(序)
普州碑記
唐棲巖山寺讃銘序(唐開元戊辰前刺史弘農楊公珪傳陵崔克讓及刺史房公失其名)
唐老君應見碑(唐開元觀丨丨丨丨丨開元二十九年岳陽郡奉勅建大宋淳化二年重鐫)
唐紫極宫碑(集古錄唐樂闡撰賈島書樂彦融篆額宮玄元皇帝祠也樂又重修碑以會昌元年)
(見立在普州)唐西巖禪師受戒碑序(普州刺史韋忠開元十年建)普慈志
(郡守楊泰之序文不知何人編)郡北小千佛院記(普慈志在開皇十三年)唐宣宗
賜浪仙墨制(在大中八年)賈浪仙墓表(字浪仙燕人廣明庚子東屬從事上谷侯)
(圭表曰於戲有唐詩流賈君之墓)賈島墓誌(集古錄云唐蘇綘撰馮賢書碑以會昌四年立在普)
(州)聶公真龕記(在靈居山軍事判官何光遠撰廣政四年建)茗山平寇錄(見普)
(慈志卷)
合州碑記
唐令長新戒(在赤水縣開元二十四年立玄宗嘗擇縣令百六十三令賜以丁寧之戒其后為縣)
(者皆以戒刻石集古錄取焉景祐中令重刻之今非唐故物矣)古書巖(在川巴縣石間隠隠如篆文不)
(可讀)石門彌陁像(在石照縣之北巖唐開元二十三年川别駕張釗為刺史孫希莊故作之像)
祭龍多山題名(天寳十四年十月十一日大中大夫守巴川郡太守真寧縣開國男上柱國賜)
(紫金魚袋韋藏鋒集此醮祭)涪内水石鏡題名(大唐大歷十年三月三日此石出時兵甲)
(息黎庶歸六氣調五種熟刺史兼侍御史王鋌記)唐大歷王鋌題名(在内水石鏡之趾唐)
(大歷十三年云此石出時兵甲息黎庶歸六氣調五種&KR0836;刺史兼侍御史王鋌)盧舍那佛二菩
薩記(在石照縣三北岩唐長慶二年刺史劉温作)集聖院記(在赤水縣之龍多山唐咸通間)
(李嵇作)季札墓銘(在巴川縣相傳以為孔子所書張從申記云舊石湮滅玄宗命殷仲容搨本傳)
(之大歷中再刻此從申所記也此刻未知何人所模)濮巖銘(距城三里元祐七年郡守劉象功磨崖)
唐孫樵龍多山錄(舊刻刓缺元祐七年劉象功再書遒勁可喜)龍多山鷲臺
院記(紹興三十二年十一月縉雲馮時行記)將軍祠石刻(在龍門山東八里印土院院有)
(丨丨丨丨丨石刻云故唐將也迯難山中而死葬山隂或曰戰國人也歲春夏民以車盖迎其神至水上張幄)
(致饗)唐永泰二年石刻(在化度院在縣西五十里石刻但云永泰二年按永泰齊明帝唐代)
(宗年號齊永泰止五月而永泰二年十一月始改大歷故知為唐無疑)鴈塔題名(在赤水縣廨宣)
(和間柳瑊始刻置長安慈恩寺盖榻本也)活樂鄉校記(沿涪江四十里郡人度正立夫子廟士之)
(向學者有所依歸又自為之記)墊江志(郡守任逢編)
榮州碑記
大周聖德勒石文碑(在州衙子城門外長安三年立韋綨撰)州院碑(偽蜀司倉)
(參軍苟延慶撰)真義侯碑(在本廟唐元和二年遷舊經云即古獨孤白馬蜀將二人廟也)唐刺
史薛高丘磨崖碑(在榮德山唐開元二十年刺史薛高丘磨崖碑多載仙靈事今字畫已磨)
(滅)榮隠山修道觀石碑(在本山上)榮黎山古寺碑(在本山上)唐元
符元年禱雨碑(在榮黎山上)榮德山薛刺史磨崖碑(在山半)静
難侯廟碑(在本廟内)圖經(隆興元年李燾為守教官句演編)
昌州碑記
演教院碑(在昌州舊基院有斷碑載唐咸通歲縣令唐允中)净土院碑(在昌元縣東四)
(十里碑云唐太和五年建)石佛寺記(在永川縣東二十里方舟李公石為之記)唐韋君碑
(在北山乾寧二年靖南令胡密所作)吳季子墓碑(在北山相傳以為孔子書開元中殷仲容奉詔)
(模榻大歷中蕭定刊之潤州有張從申題其后)高祖大風歌碑(在北山)古文孝經
(在北山其二十二章與今文十八章小異按今文先出於漢初而古文與尚書同出於孔子壊宅今文已盛而)
(古文獨不得刻之學官惟孔安國馬融為之傳及明皇注今文十八章孝經為古文者微矣司馬光范祖禹皆)
(曾繳進光謂始藏之時去古未遠其書最真祖禹又為之說亦云古文最得其正)六經圖碑(在郡)
(學郡人楊甲鼎卿所著也)六十四卦象碑(在昌元縣)畫維摩石碑(紹興間北山刻)
(云郡之惠因寺藏殿壁隂有水墨畫文殊詣維摩問疾一堵意全相玅合經所說恐浸澷滅故石刻於此)靖
南志(太守黎伯㢲序)
渠州碑記
雙石闕(在大竹縣北一里其一鐫云漢謁者北屯司馬左都侯沈府君其一鐫云漢新豐今交趾都尉)
(府君其闕上各鐫出屋宇禽獸飛走之像又有单石闕二相去雙石闕一里其中鐫雕物像與此同)三聖
碑(係唐睿宗御製文今在縣南州學内)道德經碑(在城北紫極觀唐咸通中州刺史程夀建立)
後漢車騎將軍馮緄墓誌銘(墓在大竹縣古賨城雙石闕西南一丈一尺按後漢)
(書馮緄宕渠人也墓銘碑尚在碑額篆云車騎將軍馮公之銘碑文皆隸書字猶可辨也)公府建置
碑(開寳三年張琪記乾德六年許允修創)大唐渠江縣冲相寺碑(碑立於會昌之)
(後)古賨城碑(九域志云流江古賨城有古碑文字磨滅)宕渠志(無編集人姓名無郡守題)
(名及仙述詩章等文)
叙州碑記
晉張麟夫人墓表(在慶符縣南一百六十里)韋南康紀功碑(在江西舊州治)
(序記元和五年刺史張九宗立碑碑隂載南康謝賜表碑至今字畫大半磨滅)定誇湖唐碑(在城)
(東門外有唐碑存焉有曰山蒼蒼烟攷際横闕渺湖水平其餘澷滅不可)唐都督戎州李通
破賊碑(在州南一百里今碑字亦殘缺)大唐南詔王碑(在石門界唐貞元七年袁滋題)
唐古戎道記(在州治之對天蒼山崖壁間唐人所書筆畫勁正乃唐乾封二年唐君秀復修此道)
(而為之記)唐黎幹墓表(在州西岸石馬溪之上今石馬尚存)唐張九宗修花臺
寺記(元和五年張九宗書)金箱㘭(在宣化上流三十里吳季成所卜築在山之阿有山谷老人所)
(書盤谷序虔州學記碑刻)山谷悟軒石刻(在南溪縣資聖院中)
懷安軍碑記
漢張子陽碑(漢幽州刺史牂牁太守張子陽碑在唐化鎮㳂江五里許乃張子陽墓東漢順帝永)
(建四年)唐昌利觀記(在昌利山延祥觀開元中金堂尉沛國武犍撰)王頭陀塔銘
(在雲頂山塔院建元十五年薛倕撰)如舜禪師碑銘(在金堂龍槐院唐節度使杜琮撰)支
提石塔記(在三學山唐節度使叚文昌撰)鸚鵡舍利塔記(在三學山韋臯撰)為八
戒和尚謝復三學山精舍表(李商隠撰)放生記誓文(在中江岸上太)
(和二年令狐紃撰)杜光庭功德記(在三學山)楊浦夀昌寺記(在郎中山)三
學山飛石記(邑宰張西撰)叚翳故宅舊碑(後漢隠士丨丨丨丨今郡城内天慶)
(觀是也有叚隠居李真人二像有舊碑字畫磨滅不可辨)金堂尉沛國武揵碑(在金堂縣)
(東延祥觀唐開元中立)金淵志(郡守韓植序)
廣安軍碑記
(闕)(在皛然山有晉太康八年碑文)廣安志(嘉定改元郡守廖唐英序)
長寧軍碑記
五代偽蜀勅牒(武成三年牒淯井鎮羈縻十州五團士都虞候羅元審武成三年牒淯井鎮羈)
(縻淯井上刺史羅元楚永平元年牒土兵馬使羅元審)國朝所給誥劄(嘉祐三年給長寧夷)
(人頭首斗盖充上刺史誥國朝所給誥劄甚多今始錄其一或補以官資則告上帝曰每年添塩若干斤綵若)
(干疋疋更不依律令支給請受)祥符平夷本末慶歷皇祐平夷略
熙寧經制諸夷本末元豐平乞弟本末范中書百
禄誓夷(熙寧七年平五國蠻作文以誓之其碑在今之報恩寺)范榮公進誓平夷
文表趙招討平晏夷賀捷文表長寧志(嘉定己邜教授賀寅東序)
小桃園銅碑(見小桃源下)梅聖俞春雪詩(歸田錄載蘇子瞻嘗於淯井監得夷)
(人所賣蠻弓衣其文織成梅聖俞春雪詩盖其名重傳落夷狄)
冨順監碑記
漢董孝子墓表(聖登山之近有董孝子墓墓表云漢益州刺史廣平郡侯董孝子)唐崖
碑(皇宋皇祐七年知監張齊古題云西山城郭㳂灘數里群峯重叠一佛獨立容相端正真如塑出高聳數)
(丈古代留迹後倚林翠前瞰江碧圖記謂聖佛)中巖普覺寺院(天禧丁丑𤾉院名康定二年翰)
(林學士李淑撰)咸平奬諭李處榮勑(守臣黃裳䟦章聖皇帝錄邦人丁處榮殄殱均賊之)
(功擢榮州長史勑書藏其家)石燈臺讃(郡人王光明儒家舊收公用燈臺有丨丨丨丨一首并序)
(進士元銳撰元和中莊伯良能書冨義縣令孟公)冨順志(郡守楊文為序)
䕫州碑記
漢鹽鐡盆記(在巫山縣黃太史石刻云余弟嗣直来攝邑事堂下有大塩盆有欵識盖漢時物也)
(其末曰永平二年)晉桓温隸字碑(在巫山有黃太史䟦嘉定癸未漕使王觀之併黃太史䟦)
(徙置漕廨王漕又作䟦語攷其為晉周撫墓碑今此碑已不存)唐䕫州刺史廳壁記(長慶)
(二年五月一日刺史中山劉禹錫撰今見存)䕫州始興寺移鐡像記(劉禹錫撰)䕫
州都督府記(唐會昌五年刺史李貽孫文繆師禹書載歐陽公集古錄今在漕臺)鏁水記
(碑字但紀官名有都押衙金吾大將軍白元曜等字)神女廟詩(集古錄刻吉甫詩一首以正元十四)
(年刻丘刻素一首無刻石年月李貽孫二首會昌五年刻敬騫一首元和五年刻沈幼真書其他皆無書人名)
(氏在巫山界)關城白帝廟碑(其一元和元年其二長興二年其三廣政元年)巫山詩
碑(唐金吾衛兵曹参軍沈真撰元和五年建)重修大仙廟記(唐寧江軍掌書記司空薰撰同)
(光四年建)杜少陵詩石刻(少陵游蜀凡八稔而在䕫獨三年平生所賦詩凡千四百六篇而在)
(䕫者乃三百六十有一治平中知州賈昌言刻十二石于北園歲久字澷滅建中靖國元年運判王蘧新為十)
(碑今碑在漕司)移城記(景德四年丁謂撰)八陣圖銘(舊經云有圖銘石刻在磧中今不復)
(見蘇子由詩云中原竟不到置陣狭所圖)甃井記(陳剛記云䕫州節度府漕臺西廳有井紹興二年井)
(大壊景公領使事發地二百尺而及泉以柟木甃之)䕫州圖經(故相國安陽公乾曜嘗参軍事修圖)
(經言風俗甚備具劉禹錫撰)舊圖經(李國緯編)固陵集(費士戣編)新䕫州志(馬𨗳)
(編)
開州碑記
盛山宿雲亭記石(在州西北三里唐元和十三年刺史韋處厚詩温造撰記)盛山十
二題詩(唐韋處厚撰韓文序云韋侯所為十二詩其詩其意以入谿谷上岩谷追逐雲月不足日為事)
(讀而詠歌之令人欲棄百事往與之游和者許植康佐白居易李景儉嚴武温造扵是盛山十詩與其和者廣)
(行扵時)唐開元刺史新宅記(權德輿撰)盛山集(商有序)圖經(李宗諤編)
施州碑記
招撫蠻人盟誓碑(九域志云在邊上近西高州界首)知保順州田承恩
誓狀(天聖五年刻石在尖木寨)蠻人納貢物碑(在儀門下天聖五年丁邜立石)皇宋
奬諭碑(轉運使王立奏蠻人上京進奉在路多有攪擾今後只就施州納下貢物支與例物三年一度)
(於元定數内十人量差三兩人上京買賣天聖五年五月日勅)蠻人向永思等誓柱文
(皇祐五年歲次癸巳立略曰皇明如日所照不偏睿愛如天無遠不覆溪洞蠻人輸忠事國刻石設盟謹當固)
(草莾之命以奉本朝無復肆犬羊之狂以觸憲網所有歸順蠻供納結牢重誓欵狀鐫之用傳不朽他誓文皆)
(不經惟此可讀故錄之)蠻人田思忠等受降碑文(碑在寧邊寨南五里受降立誓)
(元豐六年立碑長四尺闊一尺)蠻人廖萬崇等誓柱文碑(在寧邊寨南五里元豐六)
(年立誓刻立界首)
建州碑記
漢車騎將軍馮緄碑(蓬州志載在永睦縣之西八十里緄薨扵威帝之永康元年其文瞭)
(然可讀其父焕亦有兩碑斷裂不全僅存大㮣)漢廣漢蜀國侯李翊墓銘及蜀
國侯夫人墓銘(翊以靈帝熹平二年卒夫人不著姓氏疑其為臧氏首尾亦不刓缺)書字
崖碑(在巴渠縣西十里多斷缺不成文理其間有晉昌太守字按晉孝武方立晉昌郡則此必東晉以後)
(人碑耳)唐處士墓碑(在州城北十五里揚斗埧馬腦鼻山下乃唐景龍二年刻字畫遒媚如歐)
(陽可愛)元稹告畬二陽神文(元和十七年作通川之華陽觀)廣福院佛殿
記(在永睦之廣福院即唐福田寺有會昌三年王欽說修佛殿記)瀘潭院鐫佛記(唐通川縣)
(東冨教里岸側石上乃唐人所鐫傍有中和造像之姓名百餘字餘多澷滅瀘潭又有龍洞)節婦碑
(初節婦趙氏嫠居有兇人欲犯節婦脅以白刃節婦不為動既而誘以百端終不可遂刺殺之時皇祐二年知)
(州薛林茂其節為之立碑於逹州之西北山土後邑令薛仲侃為剏祠繪節婦於中)黃山谷贈通
川令韓廣叔文(韓廣叔赴通川日黃廷堅以言贈之曰而惟勤能辨公家事惟清能律奸貪吏嚴)
(信則吏不病民簡而敏則民多在野)
珍州碑記(闕)
忠州碑記
丁房雙闕(在臨江縣巴王廟有丨丨丨丨對峙廟庭高可二丈上為層觀飛簷裴&KR0966;四旁多刻車馬)
(人物在闕上為雙扉其一扉微啟有美人出半面而立皆極巧妙其刻澷滅有漢丨丨等字尚可認)屈原
碑(見九域志)江原君石闕(在州西十五里今遷於郡庠有延熹二年等十七字)嚴孝子
碑(在城西十二里今遷於郡儀門碑字半澷滅有延熹二年七八十字)五大夫碑(在梁山軍界上)
(字尤漫滅然字乃漢隸)修道碑(字亦澷滅有建初二年等十二字)嚴顔碑(蘇東坡嚴顔碑)
(詩注云在忠州詩曰先主及劉璋兵意頗不義孔明古豪傑何以為此事劉璋固庸主誰為死不二嚴子獨何)
(賢談笑傲碪几國亡君已執嗟子死誰為何人刻山石使我空涕淚)玉虛觀有唐碑四(皆修)
(建觀宇碑)洞真觀唐明皇夢天帝降碑(在本觀)禹廟唐碑(今字畫漫)
(滅)豐都景德觀唐碑十(叚丞相修觀記叚少監修齋記天尊石像記老君石像記感應)
(碑張大理詩杜光庭石函記李吉甫真人影堂記二真君碑二仙公碑)唐平都二仙公碑
(景雲二年李虔之撰)唐平都山二仙君銘(景雲二年薛湜撰)玉石碑(即景德觀)
(三真人碑唐貞元中李吉甫修碑刻見存碑石瑩潤號曰丨丨丨)唐平都山真人景堂
記(平都唐碑惟此二碑尤佳皆李吉甫修撰又曰玉石碑)唐土州耆老思舊記(貞元)
(十七年叚文昌紀)唐刺史房公式善狀碑(在唐土洲上普寧院中今在郡庠)唐
豐都三官堂碑(唐中和元年忠州刺史陳侊撰)唐杜光庭碑(在平都山)唐率
更柘漿帖(丨丨丨丨丨丨真蹟藏於臨江農民瞿氏聖深購得之命男宗摹於忠之議道堂紹聖四)
(年七月二十四日題後有涪翁䟦)王右軍半月橘帖(在州庠中有涪翁䟦)商比干
銅盤銘(唐人開元間於偃師縣掘地所得丨丨丨丨丨丨有十六字字畫竒壯而古甚其釋云右林左)
(泉後岡前道萬世之銘兹焉是寶得銘之地後五步乃比干墓今碑銘復列於平都山)南賓志(樊漢)
(炳序)荔枝圖序(白文公序)
涪州碑記
涪陵太守闕(其上書云漢涪陵太守龐肱闕龐肱者即龐士元之子也劉後主時嘗為涪陵太守)
(淳熙中賢良任子過宣舟過涪陵扵小民家見漢隸隠然遂載以歸碑在左綿任賢良家至今猶存此事得之)
(夔路鈐幹馮田馮乃任之甥)唐千福院水泉記(光啟中太守張濬)李文定公
神道碑(在報恩光孝禪寺張方平撰文)普净院記(在涪陵江北普净院治平間校書郎傅耆)
(記)誓虎碑(在許雄山下廣漢縣今神道俗傳為丨丨丨近碑仆虎入城縣官設祭復立之虎遂止)
古書山碑(去樂温縣四十里按山上石刻云唐大歷間有人脩此山路于石穴中淂科斗書數軸古)
(書之號因此而得)山谷碑(在涪陵尉廨廳)涪陵紀書錄(紀伊川和靖諸賢語錄)花
蕊夫人詩序(熙寧丑年臣安國奉詔定蜀民所獻書可入三舘者得花蕊夫人詩乃出於花蕊手)
(而辭甚竒與王建宫辭無異建自唐至今誦者不絶口而此獨遺弃不見取甚為可惜也臣謹繕寫入三舘而)
(歸口誦數篇于丞相安石明日與中書語及之而王珪馮京願傳其本於是盛行於時花蕊者為蜀孟昶侍人)
(事在國史臣安國謹題)陵志(楊興序)新志(鄭鎰序)
重慶府碑記
漢故益州刺史碑(在本府)巴郡太守張汭頌德碑(漢帝中平五年)
(立事見合州志今碑在府學中)白君冡碑(在巴縣文字漫落)禹廟碑銘(巴志云江州縣)
(治塗山有禹王祠及塗后祠有碑銘)豐年碑(在江岸碑謂之義熙碑每水落而碑出則年豐人争摹打)
(數十年不一見)蜀廣政十五碑(在東陽鎮市心)周濓溪䟦彭應求詩序
碑(在温泉寺)圖經(李宗諤編)
黔州碑記
漢故孝廉柳莊敏碑(在州廨内字迹銷訛)唐黔南節度使趙國珍
德政碑(上元二年立在州南隔江)重建州衙碑(在州治)廣德元年碑(寰宇)
(記云開寳四年黔南上言江心有石魚見土有古記云廣德元年二月大江水退石魚見部民相傳豐稔之應)
(兆)崔能神道碑(歐陽公集古錄在長慶二年)黃魯直留題(魯直謫居有涪翁晚)
(策杖至此觀江漲雨餘天欲凉十五年墨蹟在州之嘉禾堂此外如綠隂堂丹泉萬卷堂皆魯直舊所書墨蹟)
萬州碑記
報恩寺漢碑(圖經云硖中漢刻少今萬州報恩寺有碑高五尺乃漢桓帝延熹間所刻石凡百餘)
(字土人謂之宜字碑)絶塵龕石刻(丨丨丨三字在西山石壁字體清勁類晉宋間人書)寳像
記(練巖有杜修隋朝丨丨丨)岑先生銘(嚴挺之撰開元一年立又有叚文昌銘貞元三年四月十)
(五日鐫)岑公洞記(在丨丨丨元和八年叚文昌記)魯直留題(在岑公洞下岩寺)聖
業院碑(碑在蘇溪大江之濱三生石旁蘇封可見者咸通三年王子民十一月建如是者十餘字𡭗)
大雲寺碑(寺有唐僧圓滿傳及元和間萬州守李裁書)冉仁才碑(在㳂革門南浦州下)
萬州廟碑(乾德乙丑白延誨為刺史重修之距今二百三十餘年碑雖在而澷滅不可讀)白刺
史題名記(開寳二年九月白廷誨題名記上云刺史白廷誨今本州萬州廟有碑草莾中比因考閱)
(得之字皆澷滅獨白刺史名在)靈顯王碑(皇朝累加封昭毅武惠丨丨丨遺愛碑碣刻於廟)南
浦志(趙善贛編)新志(王子申序)
思州碑記
縉紳馮先生作夏總幹墓誌略示田氏大槩恭南夏子
明為太學名諸生老不售自少時識思州田祐恭政和
某年田氏被召赴京師謂子明曰我邊臣今北闕見天
子懼禮文率略坐不恭公屈相吾行如何子明度田氏
意不可觧免謂曰吾老不任行有子大均習詩禮明識
時務年方二十餘俾從公宜任輔公入覲事田氏大喜
以子明之子大均行至國門有旨朝大慶殿拜伏進退
不類遠人太上皇異之問其故祐恭對曰臣生邊遠不
知禮節臣之客夏大均書生也實教以朝覲之禮上
大悅厚賜田氏賜大均保州文學大均字正卿拜命還
久之參䕫路選授奉節簿建炎初蜀人張上行帥夔門
劇賊王闢郭守忠破歸州入巫山將拔瞿塘關徑入蜀
帥命正卿調田氏兵曰正卿厚田氏比至田氏宜即就
道事急矣可日夜兼行以濟吾事正卿發田氏兵不一
月至巫山摧賊鋒還走保歸州再戰賊大敗收歸州乘
勝逐北至房州竹山當是時峡外大賊以十數連百餘
萬荆楚赤地數千里至是以人為食莫不妄意蜀郡冨
饒人人垂涎誓突入瞿唐關快其所欲自田氏破王闢
郭守忠夔路軍聲大振自是群賊始不敢有意扵蜀矣
梁山軍碑記
梁山吕保藏漢篆(梁山保有呂保藏在絶崖半腹有一穴人跡所不到漢末赤眉之亂有吕)
(保藏家資巨萬賫金寳緣木而上鑿崖以居盡伐崖下木寇不能近後舉家終焉紹熙中有樵夫得一劵於崖)
(側非銅非鉄其聲鏘然上有古篆云西漢之末赤眉邂逅黃金千兩坑埋而走羔豚十祭其財自阜今藏所猶)
(存)浮蘭碑(通川志記梁山軍忠州兩界舊有漢刻石著白虎夷王之名今其上刻漢時官属及白虎)
(夷王及時民等姓名尚有可攷但字多磨滅)梁山驛唐碑(題云令長新誡之記乃明皇御製梁)
(山令尹茂元得此誡於萬州守河東裴公而刻之乃大中十年也嘉定丁邜郡守李錫移其碑於軍治其詞云)
(我求令長係夫下民民之不安必有所因侵漁浸廣賦役不均使夫離散莫關其身徵諸善理寄尔良臣與之)
(革故政在維新調風變俗背偽歸真教化為先惠䘏於貧無小無大以躬以親青旌勸農孰不敬遵曷云被之)
(我澤如春)舊梁山驛碑(驛在軍之東四十里耆舊相傳李唐時有白虎蛟龍為民害民至遷居以)
(避之韓昌黎嘗按部經行二害乃去作碑識之今名其地為碑坳碑猶存於溪側其文漫滅不可復識矣)飛
練亭碑(多唐人碑刻)圖經(教授王震仲編)
南平軍碑記
西心坎崖上隸書(丨丨丨丨丨有隸書云本初三年三月十六日共二十餘字多缺不可讀)
(在溱溪寨路去軍七十餘里本初後漢貭帝年號)吹角埧古磨崖(丨丨丨有古磨崖風雨朘)
(刻苔蘇侵蝕惟識其一二曰建安其他不可辨在湊州堡去軍四十里建安漢獻帝年號)姜維碑(在吹)
(角埧其始有一穴開内有碑相傳以為丨丨丨今已磨滅)南州石像頌(南鎮下三里崖上有石佛)
(像近歲有碑出於下云南州城門前石岸石像頌并序司法參軍員外郎置同正靳豫撰開元十八年十二月)
(丙戌中大夫使持節南州諸軍事守南州刺史上柱國晉昌唐虞景所造盧全那石像也)白鵠寺鐘
碑(鐘記字雖磨滅垂畫尚餘一二可識曰丨丨丨丨處士彭城劉欣撰)劉孝標墓銘(晏殊撰)
南平志(郡守趙彦邁序)
大寧監碑記
丁晉公謂夔州移城記(景德三年記太祖皇帝出師平&KR0008;蜀由劍門巫峽分兵以澦而灧)
(激射峻惡樓船戰艦難進易退步騎自襄州西山裹粮兼行林麓無際澗壑相接不知道路之所從得蜀民詣)
(王師獻畫由大寧路直趨夔州平蜀之師實取道扵此也)
雲安軍碑記
周靈王符碑(在棲霞宫其文之末有周靈王三字)漢處士金廣延母子碑
(初無文字但有人物)唐雲外尊師碑(在雲昇宫唐杜光庭文見九域志今名栖霞宫碑尚存焉)
人物碑(所勒皆車馬人物或云古者修車馬備器械之圖也)
興元府碑記
張騫墓碑(墓在城固縣西二十三里有碑文字磨滅不可辨)李固墓碑(墓在城固縣西)
(三十里唐韋臯撰)檢玉觀碑(在西縣一里本津口地按舊經云昔有褒氏女并陳安民於此上昇)
(仙有唐會昌中鐫石題記)重修安遠城碑(在西縣中)漢司隸校尉楊君頌
(集古錄隸書不著書撰人名氏文為韻語碑在興元)漢公昉碑(集古錄隸書不著書撰人名氏及年)
(月在興元)唐公碑(在城固縣北三十里唐公廟前碑文缺落其略云唐公城固人也有仙人與公藥妻)
(子犬畜倏然與之俱去餘皆不可識)諸葛武侯行廟碑(在西縣唐貞觀十一年置)永平
間石門記(洋州志云在今興元褒縣石門有記云高祖受命興自漢中道由子午出散入秦)梁
蕭懿墓碑(劍南詩藁云興元姚節度園以所碑為石筍文猶可識盖梁蕭懿墓碑簡文為太子時撰)
(書法遒勁可愛)褒城驛記(唐孫樵撰在雙林驿)山南西道額(李陽冰撰)山南西
道新修驛路記(集古錄唐劉禹錫撰柳公權書李陽冰篆號三絶碑開元中山南節度使歸融)
(自散關南至劍門鑿石山棧道千餘里以通驛路碑不著所立年月在興元)張將軍新廟記
(集古錄唐李巨川撰唐彦謙書楊守亮重修張魯之廟也以龍紀元年立在興元)魏石門碑(永記)
(二年太歲己丑梁秦典籖王遂書洛陽縣武何仁鑿)刻武侯碑隂(孫樵撰)唐山南西道
節度使廳壁記(開成二年劉禹錫撰)棧道銘(歐陽詹撰)興元新路記(有石)
(刻凡七十字其側曰太康元年按其刻乃晉武平吳時盖晉由此路耳)文宣王廟庭松記
(節度使令狐楚命掌書記鄭從誨作從誨餘慶之子澣之子也)圖經(李宗諤編)舊志(閻蒼舒序)
利州碑記
唐南池新亭碑(劍南詩藁云唐長慶中南池新亭碑在漢高帝廟側亭已失所在)唐李
義山碑(在籌筆驛西有碑近今兵火不存)棧道銘(歐陽詹文有云)蘇頲利州北
佛龕前重題(在佛龕)山谷紀行碑(在嘉川縣靈溪寺元豐三年題)圖經寧
武志(鄒鄉序楊炎正編)
閬州碑記
唐貞觀碑王蜀咸康碑(竝在太宵觀其石光瑩前后可鍳人號透明碑)顔魯
公磨滅記(在新政縣離堆崖下歐陽公集古錄唐顔真卿撰并書碑以寳應元年立在閬州)元
稹留題(唐元稹以諫官謫通判司馬今逹州也曾游雲臺山書行記扵山之鐘樓枋上)新政縣
大歴碑(在新政縣江崖之次顔魯公書碑旁有佛老孔子像傍又有二小記皆大歷中新建)王徽
留題(唐僖宗朝丞相王徽未第時曾經閬中次南部合符寺登高念遠因賦詩)李後主書(南唐)
(李主煜尤善書元祐二年太守李孝直乃煜族孫也家蔵得親書李白古風模勒於石江之普通院)崔善
德政碑(王蜀武城中崔善為刺史有惠政里人為德政碑今在衙門之東廨)鮮于氏神道
碑(一在二教院崖上一在墓田其文與書皆出顔魯公又有奬諭仲通碑亦在墓田非魯公之文亦魯公之)
(筆也)裴晉公銘(南部裴廸唐丞相晉公之後國初為新政令因家南部至今尚收得晉公之像及累)
(任告身自撰真贊墓銘竝存焉)唐道襲墓碑(在報恩寺)汝南令神道碑闕(在閬)
(中縣郡守張晦辨云於東面得隸字十有二缺不可識有七)寇萊公詩(公嘗過本州新井慈老院)
(留海棠詩云暄風花雜滿欄香盡日幽吟歎異常翻笑牡丹虚得地日階開落對君王今龕于縣廳柱上)司
馬公留題(本路運使司馬池丞相光父也天聖九年游台星岩君寔侍題於崖上末云司馬光捧硯)
閬苑記(朱涉文)前記(何求文)續記(曹無忌文)新記(王震序)
隆慶府碑記
李業闕(在梓潼縣西五里舊經云前漢侍御史李業葬此遭赤眉毁破二闕臨關路其文亦漢隸字)
後漢趙相國雍墓石闕(在梓潼縣北二里前有石闕石麟其文曰漢丨丨丨雍府君之)
(墓)漢沛國范伯友墓石闕(在梓潼縣東六里有里闕上有文曰丨丨丨丨丨丨丨丨)
晉張載劍閣銘(王隠晉書云昔張載随父入蜀作劍閣銘益州刺史張敏見其文乃表天子刻)
(石於劍閣焉)魏太尉鄧公神廟記(唐長慶四年劍州刺史邢册題)鄧艾衛聖
侯碑(在普安縣北十五里唐中和五年八月劍州刺史郭淮立石)唐李商隠重陽亭
銘(在郡東山之陽唐大中八年太守蔣公侑創亭李商隠作序而銘之石刻今存焉)悟本寺碑
(寺有唐盧照鄰所撰碑歲月既久其文缺焉)清義何氏古碑(在劍門縣有登高臺存一古碑)
(唐光宅中建其間所載有名墓者於此生四子孝弟義遜家八十口不異居儀鳳二年勑賜清義門)隂平
縣記(唐大中六年郭茵撰)開元寺重修中和極樂院銘(大順三年劉崇望記)
唐韋表微劍閣銘劉國均石刻(在普安縣報國寺靈泉昔唐僖宗廵幸至)
(此有微恙闕飲泉頓覺清愈因名為報國靈泉今有石刻存焉)宣詔亭内碑(以天成四年四月一日記)
(在本州)郭朴縣路䜟石刻(在武連縣據郭朴云縣路翠武功貴縣路清武功榮其後青城)
(何居琰宰是邑遂刻石於縣治之門内以詔邦人)景福院石碑(在梓潼縣二十五里許葛山之)
(景福院)州碑(在劍門縣二十里許有一古州基自縣至彼攀木緣壁至此稍平有一舊碑字名磨滅開)
(皇三年李德林文土人謂之丨丨蓋隋時以此為始州也)
巴州碑記
唐守巴州裴緯修廨宇記(會昌四年甲子歲立今在郡廳)唐古佛龕石
刻(在城南二里有大書石刻載唐乾元三年山南西道嚴武奏臣頃牧巴州其州南二里有古佛龕舊石鐫)
(五百餘伏望特賜洪名勑以光福為額)北山老君影跡詩(王望山舊名北山山半石壁隠)
(出老君像唐人為賦丨丨丨丨丨丨丨)唐張禕題擊甌樓(唐中和四年尚書右丞相戶部)
(張禕記賦在樓下)唐巴州紫極宫記(大中元年軍事判官進士蕭珦記在迎真宫)唐
嚴將軍廟記(廟在城西門内碑在本廟唐貞元元年韋曾為廟記)南龕題詩石刻
(在州南二里之廣福寺自唐迄今名公題詠皆刻之扵石)唐兜率寺碑(在東龕寺廢而碑存碑字)
(不可辨)集州兩角山記(唐集州刺史楊師謀書今在難江縣)集州紫極宫記
(唐開元二年兵部尚書牛仙客作難江縣立石)唐李繼顔誥詞(刻於郡廳唐光化三年中書舍)
(人錢珝)放生潭三字(州東五里有一潭潭中有石刻丨丨丨丨丨每水落石出方見字意亦唐)
(刻也)薛史君布政碑(唐乾符年間壁州刺史裴寘辭鑿石作乾符年間立石)唐人題
西龕櫻桃詩(在西龕其名磨滅)成王李雄讀書臺石碣(今在梓七曲山)
(顯德祠中)壁州神廟石刻(今在通江縣北四十步有元光三年制書刻於石)龍興寺
碑(在通江縣南一里龍興寺唐壁州刺史鄭凝續之父鄭畋作乾符中鄭凝續侍飬其父畋於壁時所作也)
壁州山寺記(大唐中和歲次癸卯丞相鄭畋作)菖蒲澗記(唐開成四年或云集州刺)
(史蘇味道遺跡也)石鼓峡記(趙寅為集州刺史有丨丨丨丨在難江縣)唐貞元石刻
(恩陽縣南渡江登石梯數百級上義陽縣舊縣治石梯之側懸崖上有刻字云唐貞元四年十月二十日再修)
(此路餘皆磨滅不可辨)南隆州牟縣界碑(在恩陽縣西北百里有斷碑刻云南隆州牟縣)
(界十里北集州難江縣界五里縣令李昱立)唐韋蘇州詩(丨丨丨丨丨送令狐岫宰恩陽縣詩)
(刻石於縣之驛亭)唐難江公山威惠廟記(唐天寳改元田彦識撰廟在難江縣神乃)
(漢張魯之神也)唐嚴武乞賜山南寺表(乾元三年)南山記(唐中和四年尚書右)
(丞相戶部張禕題)巴南新置屋宇什物石記(會昌四年巴州刺史裴禕記)孫
氏園石刻(在通江縣二十里龍灘之側唐末監察御史盧重阜率壁州刺史辛巢父等六人分韵賦)
(詩有石刻在焉)瘞麟銘(淳化中牛生麒麟於古集州山民魏臯家鹿首魚尾魚鬛而龍鱗四趾始生身)
(有五色民以為妖而斃之乃葬於縣之北十五步楊羲仲為銘)修路記(鄭子信撰)城牙樓記
(圖經云李楫為記有舊碑二其一偽蜀廣政己未之記其一天聖乙丑之記)七佛龕(圖經云乃唐張)
(禕扈從僖宗入蜀時經此所鐫龕名公鉅卿題詠甚多皆列之於石)沙&KR0008;渡碑(在難江縣唐集有刺)
(史蘇味道題字)嚴侍御暮春五言(在西龕寺)史俊寄嚴侍御楠木詩
(在西龕寺)郗昂陪嚴使君暮春五言二首(在南龕詩甚典麗)蕭珦建
天王堂記(在天王堂)楊士諤十四詠(在東龕)折柳詩十絶(嘉祐五年)
(太守鄭淵賦柳詩十絶刻石其自序見折柳亭下)流杯十四詠(流觴亭在西龕寺上唐乾元戊)
(戌嚴鄭公武所創大歷間盗起地遂廢開成丙辰刺史唐元封復修盖取楊士諤流杯十四詠以自序為證云)
(尔)巴南十七景(蘇欽以閬中望江南十首記郡景别駕史彭永仍賦丨丨丨丨丨)清化前
志(教授劉甲編)續志(教授李鈞編)
蓬州碑記
隋蒙州普光寺碑(歐陽集古錄云蒙州普光寺碑蒙州者漢南陽郡之育陽縣也碑以仁夀)
(元年建碑無書撰人名氏而筆畫遒美玩之忘倦盖開皇仁夀以来碑碣字畫多妙而往往不著名氏惟丁道)
(護所書嘗著之然碑石在者尤少余每與蔡君謨惜之自大業以後率更與虞世南書始盛既接於唐遂大顯)
周萬歲通天碑(報恩光孝觀在石泉縣有丨丨丨丨丨丨前内供奉書手王惠元書其石擊之)
(清亮全類玉音碑隂有段文昌留題)西天佛足碑(在天聖廨院)唐僖宗碑(圖經云今)
(碑子渡有唐僖宗一碑云乾符四年漢隂縣助修道施主云云)安康志(郡守家子欽序)
洋州碑記
漢永平間石門記(今在興元褒縣石門有記云高祖受命興自漢中道由子午出散入秦)唐
許敬宗撰桂州都督李襲志墓碑(永徽五年碑墓在真符縣)唐衡州
刺史李公孝儒之碑(永徽三年碑墓在真符縣)周洋州司馬李正亮
墓碑(唐聖歷中碑)華陽塞磨崖刻(駱谷路華陽塞下有大溪俟冬水落則見大字刻之)
(道傍云建中三年造此得意閣廻河鎮同節度副使張大使記)山南西道節度使南陽
張公清德美化之碑(梁國喬琳撰上柱國隂冬曦書李公名獻恭與鄴侯李泌實推薦之)
(盖肅宗時人也)唐德宗復洋州租賦詔(德宗之回鑾也降詔以復洋州之賦曰朕廵狩)
(山南自春涉夏師旅殷會持費既廣州閭抒軸歲計其空東作效時西成罕望雖黾勉從事人不告勞而憫悼)
(積中予實知愧昨者减其租稅優以復除庶乎有瘳汔用小息洎朕言旋修躬復畏途絶䃹索闕廻危棧綿亘)
(時經霖雨道阻且修工徒造舟縣人嘗路靡間耋老莫獲寧居而又齎負糗糧供備頓舍涉於千里飫我六師)
(居人露處以同依宿闕麥過時而不穫覩兹妨奪彌增感傷前所復除未足酬䘏式敷惠澤以舒大勞洋州除)
(先减放秋稅外給復一年嗟乎古先哲王東征西怨顧予不德重以勞人補費錄勤是有寬䘏申命長吏明加)
(優諭稱朕意焉此陸贄之詞也)唐德宗升洋州為望州詔(貞元元年德宗幸興元道)
(出洋州後升洋州為望州詔曰自昔多虞順時而動古公避狄兆永祚於岐下高帝徒蜀建雄啚於漢中王蹟)
(所興子孫是奉覩遷居之遐阻知政業之艱難矧天下為家不常厥邑王者所至四方會同崇號設都於是乎)
(在朕遭罹寇難播越梁岷烝庶煩於供億武徒勤於扞衞凡百執事各欽厥司人皆競勸物以豐給嘉乃成績)
(予眷不忘今大憝已除京邑甫定將旋法駕展敬園陵眷於是邦復我興運宜其崇大以示將来洋州宜升為)
(望州此陸贄之詞也)重興營田務竝懷昌堰記(蜀廣政二年節度使吕彦珂立判官)
(王暁撰銜内帶源壁等州處置使則是時洋州改為源州明矣)碑子渡碑(乾祐真符兩界之間碑子)
(渡有唐僖宗時一碑二首當中云乾符四年四月八日餘題漢陽長安兩縣施主名字耳)明妙菴記
(文同與可文也丹淵集中此篇今見洋州志)洋州記(鄭鄖序)
金州碑記
干禄字碑(唐顔魯公干禄字碑在郡治之蓬萊堂)顔魯公書碑刻(顔魯公為蓬州)
(長史在蓬四年往来新政縣鮮于氏家為書離推記今在縣之西南崖石間又書鮮于仲通里門記復以小字)
(書之磨崖碑廣數丈今又大書皆在崖石間自書崖石故舊體尤為精妙)安禄山題(在透明巖大唐)
(先天二年安禄山造彌勒佛一龕祈来云云象之按唐即史禄山傳禄山死於至德二載年五十餘而先天二年)
(開元元年歲次癸丑下及至德有二載歲在丁酉已四十五年以年月考之禄山是時未及十歲不應入蜀祈)
(福此可疑者一也又禄山傳載張守珪為幽州節度日禄山以盗羊獲罪當死守珪壯而釋之通監開元二十)
(年張守珪始為幽州節度而開元二十四年張守珪始執禄山赴京師不應開元元年已曾入蜀此可疑者二)
(也以相傳之久兼恐别有姓名偶同姑兩存之)福緣寺唐碑(在蓬池縣西五十步叙碑云唐大中)
(七年蓬州刺史吳延述)賈氏本支碑(在蓬池縣之輯瑞院院有古碑字畫磨滅無餘不可攷其)
(題云丨丨丨丨四大字極精明蓬之諸賈或祖於此云)石佛院碑(在營山院之西北四十里有古)
(碑云開寳六年丙子朔蓬州即池縣石佛院記)大蓬山天寳碑(在良山縣之大蓬山秀立觀元)
(祐中何彦國詩云誰向山隂澷刻鐫兩山日炙隸文全依稀記得昇平事天寳猶題十二年)咸通中
石碑(在伏虞縣之延真觀天尊祠中有小石僅有咸通中葺之五字可辨考)景福寺碑(在良)
(山縣南十里大蓬山上有唐昭宗天復八年修寺立之碑耳)方等院碑(在蓬山縣載蓬山本漢宕)
(渠縣地至德二年徙其縣併入營山有古彌勒殿按碑云大隋創建偽蜀廣政二十一年更新)羅漢閣
記(在樓溪觀音院戊子端拱元年刻石)咸安志(李曄序)
大安軍碑記
九井灘記(九井灘有大石三其名魚梁龜堆芒鞋觜危參差相望於波間操舟人力不勝舟而輙為)
(石所觸故抵於敗誠今絶江為長堤度其南别為河道以分水𫝑則北流水益减而石出矣以火煆醘沃金鎚)
(隨擊之宜可去如其言治之明年三大石不復見而九井遂平元祐五年轉運陳鵬記)龍洞記(自三)
(泉西二里見有若觀闕者當其前廹而視之則洞也其深七十三步廣半之其两旁石壁之嵌空突怒者若目)
(鼻口麟脚甲跟肘甚具其下皆平石為底水文其上若舖筦簟石堕其間若設爼豆其两崖皆瘦木翠蔓附石)
(羅生萎蕤下覆若綴纓絡木蔓之間布水之道后先交暎若垂冕旒水落石底其勢跳瀉與石相闘若濺玉雪)
(其聲鏘鳴與洞相應若響琴筑清寒幽邃殆非人境)
劔門關碑記
脩關石刻(在天成五年四月又有五代勑牒甚多皆天成長興廣政間牒也)唐碑(在劔門山)
(嶺有一寺曰梁山寺産茶亦為蜀中竒品東坡南行錄題木櫪觀詩有云飛簷如劔寺之語其下注云出劍門)
(東望有一寺山巔樓閣隠隠可見有一二碑皆磨滅正丨丨也)劍門銘(李文饒集云丨丨丨注劍門當)
(中有一岑峻領横峙望若蕭屏北一峯最竒而說者未嘗及也故銘云羣山西来波積雲屯地險所會斯為蜀)
(門層岑峻壁森若戈戟萬壑奔東雙飛高闕翠嶺中横黯然黛色樹若雄屏以衞南國)唐升明題
劍門(貞元二年張允書碑在關之弃繻亭之南百步)唐劔門山記(有碑在關之内弃繻亭之)
(南百步)唐盧照隣悟本寺記(在故臨津縣悟本寺)唐劔門制置之記
(廣明元年立碑在關之内弃繻亭之南百步)唐劍閣碑(李復撰)趙清獻公留題
(在誌公寺)
沔州碑記
柳宗元作興州水運記(昔丨丨丨丨丨丨丨丨丨以為轉巨石仆大木焚㠯炎火沃㠯)
(食醯摧其堅剛化為灰燼畚鍤之下易其朽壊)武興集(普慈唐舜思序)郙閣漢銘(文同題靈)
(岩寺詩云南征曾讀涪溪誦西遡今觀丨丨銘)唐刺史行記(興州刺史當行規河中府參軍裴思)
(南虔士劉彷進士孟元旗大唐開成三年)
階州碑記(闕)
成州碑記
漢武都太守漢陽阿陽李翕磨崖頌(翕諱君羡開平道路作磨崖頌漢建)
(寧四年造今碑在魚窮峡)漢天井山記(亦漢陽太守李翕建寧五年造今藏碑之家亦惟有前一)
(碑四年所立者後一碑五年所立者少有之又老農云往年雷震崖石仆地此碑不知所在是可惜也)漢
耿勲碑(漢成都太守扶風茂陵耿勲為守㠯熹平三年立碑又同谷志云後漢建寧四年武都太守李)
(龕脩道記并黃龍白鹿嘉禾甘露木連理石刻建寧五年天井山脩道記熹平三年太守耿勲政蹟記并題名)
(記竝在封泉保魚□峡)隋楊將軍墓碑(在州覀十里舊圖經載隋大將軍岩州總管茂林楊)
(氏墓碑天祐中州庠取是㠯刻文會得他石乃再立扵將軍墓側)唐漢陽太守趙承碑(秦府)
(法曹楊景撰開元十二年建)唐刺史劉公重修水亭記(大順元年節度副使劉崇)
(魯述)唐李彦琛修經閣碑(在鳳凰山有唐天復七年天雄軍指揮使知成州李彦琛修經)
(閣碑判官為汶撰天復七年即天祐四年是年二月唐禪於梁彦琛稱天復七年猶禀唐之正朔也亦可尚也)
大雲寺石碑(在鳳凰山上去州七里剏始莫考殿后崖上有刻字云漢永平十二年又經閣崖刻)
(云梁大同九年)
西和州碑記
聖德寺記(集古錄唐戴正倫撰梁肅書碑㠯貞元二十年立在鳳州)王仁裕墓碑(有貞)
(女墓在河池縣地朱梁時為梁將所得義不汚辱梁將不敢犯見丨丨丨丨丨)王欽若韓琦王
振辰留題(在皂莢驛)文同任師張浮休留題(在興唐寺)
鳳州碑記
圖經(郡守張仕佺修)隋朗法禪師碑(見在釋門)
文州碑記
同昌郡驛碑(毯㲙驛在州覀四十里唐天寳四年置同昌縣主簿趙齊記有碑)和太尉
墓碑(墓在今城覀大渡埧偽蜀殿中侍御史文谷碑太尉名文為唐德興軍節度使文州馬步軍都虞候)
(大中五年卒葬於此)省倉樑記(唐咸通三年刺史秦述謨建譙門外)文州古今志(郡守)
(楊槱編)文州續志(郡守杜孝嚴編)
龍州碑記
弘真觀古碑(在江油縣南一百三十四里太華山之登真觀此記最古不記撰人姓名)牛心
山靈異記(在牛心之顯濟廟即李龍仙廟也廟碑不載撰人名氏)龍門志(楊熹序)續
志(宋之源序)
輿地碑記目卷四
