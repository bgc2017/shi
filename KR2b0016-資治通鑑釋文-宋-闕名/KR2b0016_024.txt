資治通鑑釋文卷第二十四
右宣義郎監成都府糧料院史炤
唐紀四十一通鑑卷二百二十五
(起閼逢攝提格盡屠維恊洽七月即甲寅至已未凡五年有竒)
代宗睿文孝武皇帝中之下大曆九年羌渾(音䰟羌西羌党項之屬渾)
(吐谷渾也皆近吐蕃)璘(離珍切)三藏(才浪切三藏謂經律論也見釋氏法苑義林)巫覡(刑狄切說文能齋肅事神明也男曰)
(巫女曰覡)俟閒(居莧切俟間謂待疾之瘳也)犒(苦到切餉也)瑝(胡光切)璿(似宣切)〇十年瑁(莫到)
(切)屠(同都切殺也謂誅殺其人如屠六畜然)𠢐面(臨支切剥也)郴(丑林切州名)鄜(芳無切州名)暹(思廉)
(切)遹(余律切)輜重(上側持切載衣車下直用切載物車行者之車緫曰輜重)奚也(奚本東胡種爲匈奴所破元魏時自號庫)
(真居鮮卑故地至隋始去庫真但曰奚)跋扈(上蒲末切下音戶強梁也一說扈離也冰居者於水未至爲籬水去則大魚跋扈而出小魚獨留)
棗強(棗音早強亦作彊縣名屬冀州)溘死(口荅切奄也莊子溘然而死謂奄然也字或作見楚詞)孱弱(鉏閑切孱劣懦弱也)承
倩(倉甸切)䜟(楚譛切驗也符䜟之書)瘞(於計切幽埋也)怦(披耕切)晃(胡廣切)翊(逸職切)縉(即刃)
(切)十一年氐羌(氐本西南夷種漢置武都郡排其種人分竄山谷或號青氐或號白氐羌夲三苗姜姓之别裔今之西南羌是也)
濮(博木切州名)鄆(王問功州名)滎澤(戶扄切縣名屬鄭州)雍丘(於用切縣名屬亦州)鼓譟(蘇到切羣呼也)枕
藉(上之禁切下自夜切首之所據曰枕身之依依曰藉)械送(胡戒切械囚具謂加以三木而傳送之)喧咽(烏結切嗚咽也哭者衆其)
(聲喧然故稱喧咽)頔(亭歷切)偶語(相嚮耳語也下偶言同)&KR0564;貴(許云切有功勲之貴顯者)十二年鮑
(薄巧切姓也)賄賂(上呼罪切贈送也下洛故切賂遺也)悛(此緣切改也)夜醮(子肖切醮祭也奏章以逹其誠)涵(胡男)
(切)鞫(君六切窮理罪人也)韈(望發切足衣)首從(才用切首謂罪首從謂從坐)綰(烏板切)驟從(上側鳩切)
(下才用切廏御也)撤(直列切去也)洄(戶恢切)滉(胡廣切)掊多(薄侯切掊克也謂聚歛)斵(竹角切說文斫)
(也)餐錢(七安切謂廪禄之外復有餐錢也)堂封(唐制宰相堂封歲三千六百縑興元後纔千二百德宗時復舊)汲人(汲縣)
(名屬衛州指其地故言汲人)拔谷(余玉切地名)澡(子皓切)澶(市連切州名)十三年白渠(漢武)
(帝時趙中大夫白公穿渠引涇水漑田名白渠)碾磑(上尼展切磨也下五對切䃺也古者公輸班作磑)三渠(謂填漢渠御史渠尚書渠)
(也在靈州)渾瑊(渾胡奔切姓也瑊古咸切)銀麟(力珍切二州名)党項(上多曩切西羌別種古析支國也)三銓(且緣)
(切唐制吏部兵部皆有三銓尚書掌其一侍郎分其二尚書所掌爲尚書銓侍郎所掌其一爲守銓其一爲東銓銓各有印)矯(居了切詐也)泌
(必媚切)曇(徒含切)十四年縮漏(所六切謂促縮夜漏也)鹽酪(盧各切鹽酪乳乳酪所以調羹)臨(力禁)
(切衆哭曰臨)相屬(之六切連也)甄別(上居延切察也下彼列切分別也)曠官(苦謗切書無曠庶官注曠空也位非其人)
(爲空官)尚父(太公爲周師尚父說者謂可尚可父天子師也)鷃(於諫切)卿雲(如字文選卿雲黼黻河漢謂司馬長卿楊子雲)
(也後言瑞者以慶雲爲卿雲蓋取黼黻河漢之意)豢養(胡慣切圈飬)豹貀(女滑切獸名似狸蒼黑無前足善捕鼠字亦作豽)稱
其(昌孕切宜也)所衣(於旣切服之也)乘轝(上神陵切下羊茹切轝舁車也)第五琦(渠宜切第五姓也漢有第五倫)搉
鹽(上訖岳切搉者步渡橋爾雅謂之石杜今之略犳是也禁閑其事利緫入官下無由以得有如渡冰之榷因以立名漢武帝初榷酤酒是也)檛
登(陟瓜切馬杖也亦以擊鼓禰衡以撾擊鼓作漁陽槮)諝(私吕切)帑藏(上他曩切金幣所儲下才浪切物所蓄也)德棻(敷文)
(切)諶(氏任切)傀(姑回切)琇珪(以九切又音秀)宫壼(苦本切宫中道也)傪(倉含切)孟浪(如字)
(斥言暴也)墮㢮(上許規切毁也下施是切釋也)木妖(時將帥宦官競治第舍殫耗材木事皆反常故稱爲禾妖)饔餼(上於容切)
(下許旣切饔饔飱也餼說文曰客芻米也春秋傳齊人來餼諸侯)
唐紀四十二通鑑卷二百二十六
(起屠維恊洽八月盡重光作噩五月即己未至辛酉凡一年有竒)
代宗睿文孝武皇帝下大曆十四年粗率(徂古切猶言忽略也)詼諧
(上枯回切譏戲也下雄皆功歡諧也)襲衣(似入切重也衣一襲也猶言一副耳)土著(直略切言著土地而有常居不隨蓄牧移徙也)紊
(亡運切亂也)量書(音良尚書掌七品巳上選侍郎掌八品以下選皆有銓量之書所以叙其資地而進退之也)租庸(唐賦役之法有)
(田則有租有身則有庸租出穀庸出絹調出繒纊布帛)選曹(湏絹切文武各有其選漢之選部是也主銓選之事即唐之兵部吏部)書
判(選法三曰書取楷於遒美四曰判取文理優長以下始試書判試判登科謂之入等)辛京杲(辛姓也杲古老切)翟(直𥙿切姓)
(也)黃萯(簿亥切又音負地名)趣寧(趨玉切速也)沃壤(如兩切無塊曰壤沃饒之地也)晟(丞政切)曲環
(曲姓也後漢有代郡太守曲謙)江油(縣名唐屬江油郡即鄧艾代蜀之道)趣白埧(趣千餘切嚮也平川謂之垻白垻地名)大
度河(水名在雅州之南與南詔接唐儀鳳中嘗置大度縣)隕(于敏切說文從高下也易有隕自天)苴咩城(苴音酢咩音養南詔)
(地名雲南王異牟所築延袤十五里去雲南城三百里或作陽苴咩城又曰羊苴咩城)延袤(莫候切延說文長行也南北曰袤)隷人
(郎計切僕隷也)輼輬(上烏昆切下龍張切說文卧車也後因載喪飾以柳翣遂爲喪車之屬)改轅(雨元切輈也)卜祝(周官)
(太卜掌三兆之法太祝掌六祝之辭)璵(羊諸切)黎(憐題切姓也)左道(禮亂名改作執左道以亂政殺注左道若巫蠱及俗禁)
聵(五怪切聾也)京畿(渠希切天子千里地以遠近言之則言畿此指言京師故謂之京畿)單于鎮北(單音禪單于大都護)
(府與鎮北大都護府並屬關内道)左藏(才良切帑藏之外庫)比部(音毗掌内外諸司公廨及勾覆錢物唐時嘗改爲司計又唐制天下)
(財賦皆納於左藏太府四時以數聞尚書北部覆其出入也)贏縮(上余經切有餘利也下所六切不足也)𧖟食(昨含切如蠶之食言)
(多耗蠧財物也)蠧敝(上多故切下音弊若蟲之蠧耗而多弊壞於物也)阻山(莊所切恃也言依恃山谿之險也)休假(古訝)
(切休告也)〇德宗神武聖文皇帝一建中元年兩稅(德宗相楊炎作兩稅法夏)
(輸無過六月秋輸無過十一月視大曆十四年墾田數爲定廢租庸調法)版籍(上補綰切下秦昔切所以書戶口輿地也)丁中(如字)
(凡民始生爲黃四歲爲小十六爲中二十一爲丁六十爲老授田之制丁及男年十八以上人一頃)僥利(堅堯切僥倖其利也)雜徭(餘招)
(切徭賦也租庸調雜徭謂穀絹布帛繒纊所出不一也)風言(如字風傳其言也)曖昧(上於代切下莫佩切謂晻曖昏昧也)洪經
綸(洪姓也共工氏之後本姓共氏後改爲洪氏)墾闢(上口很切治也下毗亦切開也謂治其荒田而開闢之以耕種)之屏(必郢切蔽)
(也若藩屏之屏)賻贈(符遇切助也所以贈終布帛曰賻)侵漁(如字言掊克其民若漁獵然)載書(作代切盟書也)餽運
(求位切轉餉也)蘇疲(音皮謂蘇息其民者疲困者)微孽(魚列切庶子也猶木之有孽生故以爲喻)藩邸(典禮切藩謂爲藩屏)
(者几郡國朝宿之舍率名邸邸至也言所歸至也)賜予(余吕切郭璞云子猶與也)參佐(倉含切藩鎮之官属也)登里(吐蕃)
(牟羽可汗之號代宗時始冊命之)九姓胡(天寳初回紇裴羅自稱骨咄禄毗伽闕可汗悉有九姓地九姓者曰藥羅葛曰胡咄葛曰啒羅勿曰)
(貊歌息訖曰阿勿嘀曰葛薩曰斛唱素曰藥勿葛曰奚邪勿)合骨咄禄(咄都骨切本回鶻相頓莫賀逹干也擊殺可汗并九姓胡自立爲合)
(骨咄禄毗伽可汗)源休(愚袁切蕃姓後魏秃傉檀之子賀入魏太武錫姓源氏)瀕湖(毗賓切水涯也謂湖之濱)疲甿(莫耕)
(切民也通作氓)湔洗(則前切)猶疑(猶餘救切玃屬其性多疑一說隴人呼犬子曰猶好先行邞住以候其人遂曰猶豫猶疑亦猶豫之)
(謂)沈氏(式荏切姓也)縊(於計切經也)仰給(魚向切恃也給贍給也)不貲(音資財也不貲者謂費財不少)置
遞(置郵買遞驛遽所以傳命)覘報(丑廉切又丑豔切闚也)精悍(侯幹切精強勇悍也)句檢(句古侯切句稽也檢居奄切檢)
(柙也)紿(蕩亥切欺也)豐歉(豐稔也歉詰念切博雅貧也一曰食不滿也又苦簟切)貴糴(亭歷切買入曰糴)賤糶
(他弔切賣出曰糶)蠲免(圭淵切除也)鬻(余六切賣也)湍悍(他官切水之急流其勢勇悍也)漕卒(上在到切水運)
(也下藏没切漕運中所役卒也)江船(船自江行者爲江船與汴船河船渭船同義)艘(蘇刀切船之緫名)脆薄(此芮切說文小)
(耎易斷也)董突(陁骨切回紇臣名武義可汗之叔父也)魚肉(言羣胡大小相吞猶魚肉然)京觀(古玩切積尸封土其上謂)
(之京觀京高丘觀謂如闕形也)魁岡(枯回切北斗魁星之氣十月在戍爲魁岡)員㝢(上王問切姓也下音宇其名)供張(並去)
(聲供具張設也)殤服(音傷說文不成人也年十九至十六死爲長殤十五至十二死爲中殤十一至八歲死爲下殤其服有差)二年
衰絰(上倉回切亦作縗喪衣也下徒結切首戴也以茸麻爲之)旄鉞(上莫袍切說文幢也下王伐切大斧也行節制者持之書武王左杖)
(黃鉞右秉白旄以麾)橈敗(奴巧切撓亂也軍敗即橈亂故云撓敗)城隘(烏懈切陋也)𠢐居(里之切寡婦也)蕞陋
(才外切小也)貪婪(盧含切婪亦貪也)凱旋(可亥切兵樂曰凱司馬法得意則愷樂愷歌示喜也城濮之戰振旅愷以入于晉)閹
官(衣廉切宫中主門之官又衣檢切)䜛(鋤咸切譛也)舋積(許愼切與釁同)鐡劵(上他結切下區願切丹書鐡劵國之所以)
(示信漢功臣表與功臣剖符作誓丹書鐡劵金匱玉室藏之宗廟)藺(良刃切姓也)愔(於今切)柵(音冊寨柵也編立木爲之)邯鄲
(上胡甘切下多寒切縣名屬磁州)伾(攀悲切)十圍五攻(孫子十則圍之五則攻之謂以衆擊寡)崞口(音郭地名代州崞縣有崞山)
唐紀四十三通鑑卷二百二十七
(起重光作噩六月盡元黓閹茂即辛酉至壬戌凡一年有竒)
德宗神武聖文皇帝二建中二年屈強(屈渠勿切亦作倔屈強謂梗戾也)閩
越(眉巾切東南越)甬橋(尹竦切道上加土曰甬橋名在徐州)渦口(烏禾切渦口在徐州按說文水受淮陽扶溝浪蕩渠東入淮)睥
睨(上匹計切下研計切衺視也左睥右睨)魚朝恩(魚姓也風俗通云宋公子魚賢而有謀以字爲族後因氏焉)頷之(五感)
(切首肯也)芃(蒲紅切)昕(許斤切)閒道(居莧切微隙之道也)而墮(許規切毁也)鎰(弋質切)壷關
(音胡縣名屬潞州)邯鄲(音寒丹縣名屬惠州)洹水(于元切縣名屬魏州)翟暉(翟亭歷切姓也又音宅)稹(止忍切)
蹇(紀偃切)郢(以井切)廨(居隘切公舍)羡(延面切延也餘也)絞(古巧切縊也)王氣(于放切太元經曰五行用事者王)祫(轄夾)
(切合祭先祖親疎遠近也)洧(羽軌切)傀(古回切)宣武(宣武藩鎮自劉元佐始傳四世而滅有州四曰汴穎宋毫)嗤(赤之切笑也)摶(伯各)
(切索持也)贊普(吐蕃之俗謂彊雄曰贊文夫曰普故號君長曰贊普)三年漳濱(諸良切漳水之濱)挑戰(徒弔切擿)
(嬈敵以求戰也)鼓譟(先到切羣呼也)草莽(模黨切衆艸也)浮圖(同都切浮圖佛寺也袁宏漢記云浮圖佛也佛者漢言覺也將)
(以覺悟羣生)不内(讀曰納)嬰城(於盈切繞城以自守)不量(力張切不度量也)腦(乃老切亦作)繕(時戰切治也)
濮陽(音卜縣名屬濮州)齧(倪結切噬也)慢罵(莫晏切亦作嫚)詵(䟽臻切)岌(逆及切)畢華(畢卑吉切姓也本畢)
(公高之後)遡(蘇故切)倒戈(都皓切戈平頭戟也倒戈謂反以自攻)黎明(憐題切黎猶比也謂至天明也)日蹙(子六切迫)
(也)梟(工堯切挂首於木上)郅(職日切)憤悒(上房吻切滿也下乙及切不安也)說之(音稅誘也)房說(音悅)鄆(玉問)
(切州名)髓(息委切骨中脂曰髓)僥冀(上古堯切幸也下几利切欲也)涿(竹角切州名)怦(披耕切)貽(與之切遺也)夷落
(夷落謂蠻夷部落也按王武俊本契丹奴皆部與張孝忠善射齊名出夷夷落也)詰旦(去吉切平旦也)纊(苦謗切絮也)賦率(賦率)
(謂征賦之歛率也率朔律切)諠悖(上許元切下蒲没切諠華而悖慢也)擘(博厄切說文撝也)呼曰(火故切大呌也)股栗(上果)
(五切下力質切股髀戰慄言其恐懼也)趣(逡湏切嚮也)慷慨(上口莽切下口漑切謂竭誠也)括(古活切檢也)商賈(音古)
(行賣曰商坐販曰賈)搒捶(上音彭下止蘂切搒掠捶擊也)囂然(許嬌切又五刀切喧也)僦櫃質錢(僦即就切賃也)
(櫃求位切匣也德宗時以軍費行借富商錢杜佑爲度支又取僦櫃納質錢)窖(居效切或作&KR1038;)鉥(時橘切)勠力(音六說文併力)
(也嵇康音力幽切)泚(千禮切)蠟書(盧盍切以蠟爲彈圓置書其中故曰蠟書)髻中(吉詣切束髮之間也)腴田(容朱切膏腴地)
(也)藹然(於蓋切多皃)可汗(河干切戎酋稱)翳密施(翳壹計切回紇種名)頡子思迦(頡奚結切迦居伽切回紇)
(宰相也)愜山(苦恊切在魏州)澶相(上時連切下悉亮切二州名)䑛面(甚爾切)矍然(厥縛切遽也)區頰贊
(頰胡結切吐蕃臣名)鍔(五各切)祍(如甚切衣襟也)慤(克角切謹也)濡(汝朱切)嘔血(於口切吐也)仰給(魚嚮切廣雅曰持也)
唐紀四十四通鑑卷二百二十八
(起昭陽大淵獻正月盡十月即癸亥不滿一年)
德宗神武聖文皇帝三建中四年眇(亡沼切目小也)無湏(髭髯也俗作鬚)
(關播傳作無髯)液汚(上羊益切津液也下烏路切穢也又音烏)盲宰相(武庚切目無瞳子李希烈罵關播云謂其用李元平目若盲無)
(所見也)尉氏(於胃切縣各屬汴州)邏騎(郎佐切廵邏之騎)彭婆(薄波切地名)驍將(上堅堯切下子亮切驍健)
(也)剸㗖(上旨兖切細割也下徒濫切食也將割而食之故謂之剸㗖)韓白(謂韓信白起也漢王僞遊雲夢縳韓信白起遷隂密至杜)
(郵賜死此韓白之禍也)四凶(李希烈稱朱滔王武俊田悅李納爲四王顔真卿反之稱爲四凶)誘脅(上與久切下虚業切以利動之)
(曰誘以威迫之曰脅)好畤(音止縣名武德二年析醴泉置屬京兆畤者封土積高所以察天地五帝之基扯秦有西畤鄜畤武畤密畤好畤爲五畤)
(也)郟城(訖洽切縣名屬汝州)封有麟(封府容切姓也麟力珍切)郵驛(羽求切境上行書舍又置驛馬皆所以傳命也)
蘄(渠之切州名)玢(悲巾切)憺(徒濫切又徒敢切)騾軍(盧戈切淮西地少馬乘騾以戰號騾子軍尤悍銳)俘
馘(上芳無切軍中所獲也下古獲切截耳也春秋以爲俘馘)疆埸(上居良切界也下羊益切畔也)璬(吉了切)趣之(趨玉)
(切速也)脫屣(所綺切履不躡跟也言所去之易也)稅間架(音嫁趙贊奏行稅間架每屋兩架爲間上屋稅錢二千中稅千下稅五百)
(明年詔罷其法)執筭(蘇貫切所以籌筭也其法用竹徑一分長六寸二百七十一枚而成六觚爲一握)貿(莫候切易財也)郴(丑林)
(切州名)頔(亭歴切)論刺没藏(論盧昆切吐蕃臣名舊史刺作頰)不戢(側立切藏兵也詩載戢干戈)詿誤
(古賣切詿亦誤也)脅從(虚業切書脅從罔治孔穎逹䟽其被迫脅而從距王命者)卒乘(上臧没切下實證切)崤函(上何交切)
(下胡䜛切崤謂崤山今陜縣東二崤是也函謂函谷古函谷在今靈寳縣)汧渭(上音汧下音胃二水出鳳翔府寳雞縣)黠虜(下八切桀)
(黠也)覷(七慮切伺視也)禍拏(女加切牽也謂禍相牽拏)關輔(漢關中之三輔也曰京兆尹曰左馮翊曰右扶風唐爲關内道也)
弭怨(綿婢切止也)滬澗(侯古切水名)趣許(千余切嚮也許州名)斥候(昌石切許愼淮南子云斥度也候視也又)
(望也)滻水(所簡切水名在京兆府萬年縣)犒師(口到切軍餉也)糲食(郎葛切脫粟也)蹴(七六切蹋蹴也)擐甲
(胡慣切貫也春秋傳擐甲執兵)馬鬛(良涉切馬髮毛也)僦質(上即就切賃也下之日切以物相贅也謂前年栝僦櫃質錢解見上卷)
販鬻(上方援切負販也下余六切賣也)卒(倉没切急也)聞蹕(音畢蹕止行者)曖(烏害切)爲殿(丁練切軍)
(後爲殿)頎(渠希切)列炬(其吕切羅列火炬也)釭(古紅切又古雙切)披猖(上匹美切即披靡之謂下音猖即猖狂之)
(謂皆散亂之意也)𡵨靈岳(𡵨巨支切姓黃帝時有𡵨伯)溆(徐吕切)胏附(方廢切謂若肺肝之相附着)慊慊
(苦簟切恨也)駱驛(上音洛下音懌駱谷關之驛也)忷忷(許容切擾恐也)猝愕(倉猝之猝驚愕之愕)昌巙(渠規切)
膠水(在漢膠東國一曰密水唐時膠西爲密州)沇(以轉切)澘然(師姦切涕流兒)盩厔(上之由切下職日切縣名屬鳳)
(翔府山曲爲盩水曲爲厔)三秦(漢書項羽旣背約更立沛公爲漢王又三分關中立秦三將章邯爲雍王都廢丘司馬欣爲塞王都櫟陽董翳爲翟)
(王都高奴故曰三秦即唐關内道也)拓(撻各切開拓也)梯衝(上天黎切雲梯也以登城衝昌容切亦作䡴䧟陣車也)侃(空旱切)
兇渠(兇音凶賊之渠師也)怨讟(徒谷切說文怨痛也春秋傳民無怨讟)凝䆳(雖遂切深遠也)攜離(奚圭切相攜持)
(而離去也)祖伊(商紂臣名見商書)盪滌(上他浪切下亭歷切猶言蕩滌)祅氛(敷文切祅氣也)逹干(回鶻相磨咄莫)
(賀逹干頓也)蹉跌(上倉何切跌也下徒結切踼也)輻湊(上方六切車輻也下倉奏切會也聚也亦作輳)攘袂(上汝陽切揎𬒮)
(出臂曰攘下彌弊切衣袂也)汧陽(輕煙切縣名屬隴州)孤㹠(徒渾切豕子曰㹠本作豚)平弇(古南切又音掩)
唐紀四十五通鑑卷二百二十九
(起昭陽大淵獻十一月盡閼逢困敦正月即癸亥至甲子不滿一年)
德宗神武聖文皇帝四建中四年掎角(舉綺切執其足也左傳譬如逐鹿晉人角)
(之戎人掎之言恊力共攻之)穿塹(穿去聲貫也塹七豔切遶城水也)數沮(上所角切屢也下子與切止也)飛狐道(狐音)
(胡縣名屬蔚州縣有飛狐關故以名縣)明&KR2348;(余章切)覘賊(丑廉切又丑豔切闚也)𥜗袴(上汝朱切短衣也下苦故切脛)
(衣也)蕪菁(咨盈切本草注云蕪菁北人又名蔓菁根葉及子乃是菘類詩采封采菲䟽云陸機云葑蕪菁幽州人或謂之芥方言云豐蕘蕪菁也陳)
(楚謂之豐齊魯謂之蕘關西謂之蕪菁趙郡之部謂之大芥)駱(歷各切姓也)彙(于貴切)兕革(上徐姊切如野牛而青一說雌)
(犀也革獸皮)忷懼(許容切又許拱切擾恐也春秋傳曹人忷懼)所傃(桑故切所向也)轒輼(上符分切下烏昆切說文淮陽)
(名車隆穹爲轒應劭曰轒輼匈奴車博雅以爲柳車)歔欷(上欣居切下許旣切歎息貌)輾(尼展切轢也)閒行(居莧切微行也)
填塹(上徒年切塞也下七豔切阬也)身中(陟仲切傷也)舁(以朱切肩舁也)爲忤(五故切逆也)萬俟著
(萬音墨俟音其虜複姓)從容(上七容切猶雍容也)朏(敷尾切)叱干遂(叱尺栗切叱干代北複姓之後)盱眙(上匈)
(于切下盈之切縣名屬泗州)塢壁(安古切說文曰小障也一曰&KR0763;城壁壁壘也)京峴(胡典切山名京大也疑即珢邪大峴山)樓
堞(徒恊切城上垣也)否隔(備鄙切否泰之否以泰通言之則否爲隔也)畏懾(質涉切畏懼也)跼蹐(跼其欲切曲也蹐井)
(亦切累足也詩謂天蓋高不敢不跔謂地蓋厚不敢不蹐箋云跼蹐者天高而有雷霆地厚而有䧟淪言上下皆可畏怖也)樞密(昌朱切謂機密)
(之事)矜衒(熒絹切自賣也)雷同(並如字禮記母雷同注雷之發聲物無不同時應者人之言當各由巳不當然也一說雷震驚百里而百)
(里爲一同事無可否而同之故謂之雷同)眩(黃絹切目無常主)彊愎(弼力切強很也)畏懦(奴亂切又奴卧切懷畏懼而怯懦也)
勦說(初交切又初教切禮母勦說注勦猶覧也謂取人之說以爲巳說)臆度(上乙力切胷臆也下待各切以胷臆之意忖度之論語臆)
(則屢中)悖(蒲没切逆也)呐呐(儒劣切言緩也又奴骨切)木訥(奴骨切論語剛毅木訥近仁注云木質樸訥遲鈍也)詰
(喫吉切責問之也)扈從(扈音戶從才用切衛侍也從天子在外故曰扈從)琯(古滿切)子瑗(于願切)郊坰(㳙熒)
(切邑外曰郊野外曰林林外曰坰)連衡(音横合從連衡也以利今爲從以威勢相脅爲衡)紿(蕩亥切欺詒也)韜(他刀切藏也說)
(丈劒衣也)悍卒(上侯旰切下子没切卒之勇悍者)嬴秦(以成切斥言秦皇也姓嬴氏故稱爲嬴秦)聖劉(漢哀帝以憂賀良等)
(言更號曰陳聖劉)洗刷(洗滌也刷數滑切拭也)疵垢(上疾移切病也下古后切塵垢也)鬱堙(上紆勿切幽滯也下於眞)
(切堙塞也)興元元年宗祧(他彫切遠祖廟也)轉餉(式亮切饋運也)祀奠(堂練切說文置祭也禮有奠祭)
疲甿(謨耕切民也亦作氓)杼軸(上直吕切下直六切機具也)靦皃(他典切面慙也)墊陌錢(墊都念切䧟也即趙)
(贊所請除陌錢法也凡公私貿易千錢舊筭二十加爲五十兩相易者約直爲率至是而罷)賀蘭(並如字本後魏時虜複姓周書有賀蘭詳傳曰)
(其先與魏俱起有紇伏者爲賀蘭莫弗)霍丘(忽郭切縣名屬夀州)蘄黃(渠支切二州名)撤(直列切去也)芻牧(芻䆫)
(俞切禾秸也牧畜牧也)冠氏(古玩切縣名屬魏州)幄帟(上於角切下羊益切三禮圖曰在上曰帟四旁及上曰帷上下四旁悉周曰幄)
廡下(罔撫切堂下周屋也)榜(𥙷曩切亦作牓木片也又題牓也)相枕(質任切首之所據也)宫掖(夷益切宫中掖庭也)
(故言宫中必曰宫掖)黷(音讀蒙也亦作瀆易曰再三瀆)趣(逡遇切趨向也)逗留(上音逗下音溜稽遲不進也)矛楯(食允)
(切矛戈矛楯甲楯也矛所以傷敵楯所以杆身其用相反故事之不恊者爲矛楯)
唐紀四十六通鑑卷二百三十
(起閼逢困敦二月盡四月即甲子不滿一年)
德宗神武聖文皇帝五興元元年諡(神至切亦作謚)濮(博木切州名)剽
掠(上匹妙切下離灼切劫奪財物也)滉(胡廣切)滬澗(上侯古切水名)脅(迄業切迫脅)陳濤斜(並如字陳濤斜)
(地名也斜又音余遮切)秣(莫葛切食馬穀)逗留(上大透切下六疚切謂退縮不進也)趣之(趨玉切速也)疲弊(上音)
(皮勞也下毗至切困也)釁(許覲切瑕釁也)窘(巨允切迫也)觖望(古穴切怨望也)募(莫故切召也)譎詐(古穴)
(切權詐也)芟翦(上所銜切刈草也下即淺切截也謂鋤姦誅惡若芟刈翦截然)可解(胡買切曉也)銜命(戶監切謂奉王命出)
(行宣慰故謂之銜命)鄜坊(上芳無切下音方二州名)聮營(聮音連謂營壘相聮)齟齬(上床吕切下魚巨切說文不相值也)翹
足(渠遥功舉足高曰翹足)疚心(居宥切病也詩憂心孔疚謂憂心若病也)慝(他德切惡也)吞噬(上吐根切咽也下時制切)
(㗖也)悵望(丑亮切說文望恨也)禆將(賓彌切將之偏副)光銑(蘇典切)閒之(居莧切諜也)悖(蒲没切逆)
(也)城湟(胡光切說文城池也有水曰池無水曰湟易城復于湟)拉(盧合切摧也)郜(音告姓也出自周文王子封郜國國在濟)
(隂晉有尚書高昌郜久又古沃切)璀(七罪切)密裝(側羊切密具裝束所以備行)盩厔(上張留切下職日切縣名屬鳳翔府)
(山曲曰盩水曲曰厔)駱谷(上音洛下音欲在盩厔縣)然藁(古老切稈也)錯愕(逆各切驚恐之意)格殺(如字格或)
(作格擊也)跨(若化切兩股閒也)擐甲(胡慣切貫也春秋傳擐甲執兵)讋服(質涉切失氣也言皆喪氣而畏服)瓌(公回)
(切)昕(許斤切)璿(似宣切)潼關(徒東切在華隂本名衝關河水南湧衝激華山之東故以爲名潼又音通亦謂水至此通會也)
竇覦(上田候切姓也下羊朱切)逹奚(胡雞切虜複姓後魏書有逹奚薄奚統奚吐奚四氏)狼狽(狼音郎狽音貝生子或欠一足)
(二足相附而行離則蹎故猝遽謂之狼狽也)蔣(子兩切姓也)說之(音稅誘也)腥臊(上先青切下蘇曹切豕膏臭也)汚
漫(上烏路切穢也下謨官切塗也亦作墁)歔欷(上欣居切下許旣切歎息皃)搏膺(補各切拊膺切)大呼(火故切譟也)
琳(黎沈切)趣(逡湏切嚮也)恧(女六切慙也亦作怛)回紇(下没切即回鶻也)跂立(遣尒切謂&KR3775;踵而立)旋
踵(如字轉足也所以喻事之速捷)雜沓(徒合切沓沓然混雜之稱)輿皂(昨早切左氏傳人有十等王臣公公臣大夫大夫臣士士臣皂)
(皂臣輿輿臣隷隷臣僚僚臣僕僕臣臺)誕謾(上徒旱切下莫半切不經之稱)突(陁没切觸也)銛鋒(思廉切利刃也)筋
力(舉欣切)迕(五故切逆也)駐蹕(駐音注止也蹕音畢警蹕也蹕以清道所以止行者故稱車駕之所止曰駐蹕)岷峨(岷音)
(民峨音俄蜀二山)轉餉(式亮切饋運也)窺伺(上缺規切下相吏切頋望也)大憝(徒對切怨也惡也周書云惡大憝)晷
刻(居洧切日影也晷刻謂日影猶未轉刻)褒斜(上𥙷刀切下余遮切漢中谷名南谷名褒北谷名斜首尾七百里)夐絶(休正切又)
(許縣切遠也)洶洶(許拱切又許容切喧擾之稱)咽喉(上音煙下音侯)梗(古杏切喉爲物所介也)抉(於决切說文挑)
(也)疵(才支切疵瑕)虧橈(奴巧切虧損撓亂也)旌旄(上音精游車載旌析羽注所以精進士卒也下音毛幢也)暹(思廉)
(切)裘褐(音曷備寒之服詩無衣無褐何以卒歲)陜虢(上失冉切下郭獲切二州名)鍠(音横)玷(都念切疵玷也)讟
(徒谷切說文怨痛也春秋傳民無怨讟)邢(音刑河間邢氏出自周王之後姬姓之國邢侯爲衛所滅後爲氏)豁逹(呼活切顔師古曰豁)
(然開大之皃)雄猜(倉才切狠於猜忌也)區㝢(王矩切猶言宇宙)忠藎(徐刃切進也詩王之藎臣)轍(直列切車轍迹)
(也)節鉞(王伐切節以專殺斧鉞以專斷)梟夷(堅堯切梟首而夷滅也)鑾輿(盧官切人君乘車四馬鏕八鑾鈴象鑾鳥聲和)
(則欽也故謂之鑾輿鑾通作鸞)𦵔醢(上臻魚切虀𦵔也下音海醯醢也)裌衣(古袷切複衣說文曰衣無絮也)
唐紀四十七通鑑卷二百三十一
(起閼逢困敦五月盡旃蒙赤奮若七月即甲子至乙丑凡一年有竒)
德宗神武聖文皇帝六興元元年繒(咨騰切帛也)儲㣥(上直愚切下文里切)
(猶言蓄積也)艘(蘇刀切船之緫名)舷(胡千切船邊也)裙(渠云切下裳也與帬同)疫(音役民皆疾也)砥礪(上音)
(旨下音厲平石也)羈礙(羈居宜切馬絡頭也礙謂羈所掛礙也)鋒鏑(鋒戈戟刃也鏑丁歷切箭鏃也)掣肘(上昌列切挽也)
(下執柳切臂肘也)餫(王問切野餉也)困憊(蒲拜切極也病也與備同)燕薊(上音煙下音計薊州名在燕地)冘豫(冘音)
(淫說文曰冘冘行皃東觀記曰狐疑不决也亦音由不定也)潰(胡對切散也)怦(披耕切)縑(苦廉切并絲繒也)大譟
(蘇到切羣呼也)阻澀(上側吕切隔也下色入切不通滑也)諜人(逹恊切行反間者)弩力(乃古切勉力也)飲(於禁切飲)
(之也)狹隘(上轄甲切下烏懈切陋也)詵(疎臻切)滻西(所簡切滻水在京兆府萬年縣滻水西岸北望春宫也)佖(毗至)
(切又簿必切)神䴥村(居牙切亦作麚地名)柵(測革切寨栅編立木爲之以禦敵)蹙(子六切迫也)股栗(上音古下)
(力質切驚懼皃)安堵(董五切人情之安如墻堵之不遷動)釭(古雙切又古紅切)露布(不封之以示明告中外漢李雲露布上書)
(移副三府自後魏以來軍中露布皆書於帛建於&KR0238;竿)鍾&KR1607;(音具說文鍾鼓之跗以猛獸爲飾前書音義曰&KR1607;鹿頭龍身神獸也)熒惑
(惠扄切星名熒惑曰南方夏火主禮也視禮虧失則罰見)嬴縮(上怡成切下所六切五星早出爲嬴晩出爲縮)疲瘵(上蒲麋切勞也下側)
(界切病也)瘡痍(上初良切下延知切皆傷也)沇(以轉切)權衡(權者所以權萬物衡者所以平萬物中滑稽傳非徒低昂之差)
(乃銖兩之覺也故謂之權衡)奠枕(堂練切安枕也楊子奠枕于京)旅拒(上力舉切衆也下臼許切捍也謂率衆以相捍拒)誅鉏
(牀魚切謂國家肆行誅討若薅鉏蕪穢然)綜理(子宋切機縷也理治也綜理謂整治其事使皆有紀若機之錯綜也)齎(祖稽切持也)啖
(徒敢切姓也前秦錄有將軍啖鐡本作噉)泌(兵媚切)杭(胡剛切)夢魘(於冉切驚夢也一曰睡中魘)梟(堅堯切斷首掛)
(木上)驍悍(上古堯切健也下侯旰切勇也)控制(苦貢切控御也)縊殺(於賜切經死也)朝敡(上馳遥切下余章切)華
陜虢(上胡化切中失冉切下郭獲切三州名)鎰(弋質切)斌(必鄰切)貯(展吕切積也)猗氏(於宜切縣名在)
(河中府)廡(罔撫切堂下周屋)翟(直格切姓也)忿䦧(上敷粉切悁也下馨激切詩兄弟䦧于牆注狠也)液(夷益切)
與(訖岳切)豐稔(如甚切歲熟也)歸覲(渠遴切歸省其親也)道殣(音僅道中死人人所覆也詩行有死人尚或殣之)
正元元年需(詢趨切)辟易(辟頻亦切辟易謂開張而易其故處也)京顧(京姓也風俗通云鄭武公子叚封京城其)
(後因爲氏顧其名)澧(盧啓切州名)郢(以井切)鄘(餘封切)掘塹(上渠物切下七豔切坑也遶城水也)囂(許驕)
(切喧也)涿(竹角切州名)奬勵(上即兩切下力制切勸勉也)窺覦(上缺規切下羊朱切私視也)芻藁(上初俱切)
(芻茭也下古老切禾稈也所以供軍馬)餓殍(平表切餓死者曰殍)鴆殺(直禁切毒鳥以其毛歷飲食則殺人)賑(章刃切瞻也)躡(尼輒)
(切蹈也履也)曲沃(烏酷切縣名屬絳州)妥貼(上他果切安也下他恊切伏也亦作帖)匄(居太切乞也)灞(必駕切水名在京兆府萬年縣)
唐紀四十八通鑑卷二百三十二
(起旃蒙赤奮若八月盡強圉單閼十月即乙丑至丁卯凡二年)
德宗神武聖文皇帝七正元元年尉珪(紆胃切姓也左傳有大夫尉止)娖
隊(測角切說文謹也謂謹其隊伍)說諭(音稅誘諭也)窘(巨隕切迫急也)徼(堅堯切倖也亦作僥)覬(几類切覬覦也)敭
(余章切舉也亦作掦)曩(乃黨切曏也)殫(多寒切極盡也)咫尺(諸氏切賈逵云八寸曰咫)擠(牋西切排也)闔(胡臘)
(切)罹(鄰知切遭也)中畿(渠依切天子千里地以遠近言之則言畿當天下之中故謂之中畿)梟殄(上堅堯切梟首也下徒典)
(切絶也)靦(他典切面慙也)陸梁(如字猶言疆梁)狴牢(部禮切狴犴獄名)賚(音頼賜也)侵軼(徒結切又音逸)
(突也)妓(渠綺切)于闐(徒賢切又徒見切西域國名)韶(時昭切州名)二年四夔(巨規切虞舜臣名時)
(崔造韓會盧東美張正則爲友以王佐自許時人謂之四䕫)琇(音誘又音秀)榷酒(音角水上横一木以渡人者喻禁民酤釀鹽鐡茶之)
(類官自開置如設木爲榷獨取利也)吉中孚(如字吉姓也出自尹吉甫之後)底柱(音旨底柱山在陜州峽石縣山有三門河所經)撗
海(滄景藩鎮自程日華始傳三世至程權入朝十六年而李全略有之至其子同捷而滅有州四曰滄景德隷號橫海軍)申光(彰義藩鎮自吳)
(少誠始傳三世有州三曰申光蔡)洮河鎮(他刀切水出西羌中北至抱罕東唐爲洮河道)蒸(煑仍切火氣上行也)熨(紆勿切持)
(火所以申繒也)縶(陟立切繫也)彍騎(虚郭切張也說文弩滿也兵志曰唐有天下二百餘年而兵之犬勢三變其始盛時有府兵府兵後)
(廢而爲彍騎彍騎又廢而方鎮之兵盛矣)土著(直略切言著土地而有常居不隨蓄牧移徙也)鉉(胡犬切)墨縗(倉回切縗喪衣左氏)
(晉襄公遂墨以葬文公晉於是始墨墨謂墨縗也)剽之(匹妙切強取也)好畤(音止縣名武德二年析醴泉置屬京兆府)糗糧
(去久切乾飯屑也)恟懼(許容切又許拱切擾恐也春秋曹人恟懼)驍勇(堅堯切健勇也)汧城(音牽城名在隴州汧陽縣太和)
(元年築)俘掠(上音孚軍所獲也下音略奪取也)犒(口到切餉也)托䟦(上他各切下蒲撥切複姓初黃帝子昌意少子受封)
(北土黃帝以土德王北俗謂土曰拓謂后曰跋故以托跋爲氏)彧(乙六切)離閒(居莧切閒厠之閒)腫(主勇切廱也)三
年槍(七羊切矟也)浦(滂午切)隘道(烏獬切狹道也)大呼(火故切呌也)躡(昵輒切蹈也)炭竇
谷(上他案切中大透切下音欲地名)嶲(息委切州名)鳳迦(居伽切)搒(音彭擊也)澣(胡玩切)宣歙(失涉)
(切一州名)憸人(七廉切詖也憸利於上書爾無昵于憸人又思廉切)鄯(音善州名)論頰熱(上盧昆切下古恊切吐蕃臣名)
苴那時(子余切東蠻王名)詗伺(上翾正切又火迥切知處告言下音伺奄闚也)西陲(是爲切邊也)潘原(普官)
(切縣名在保定郡)壕柵(上音豪城壕也下音冊寨柵也)現索(上胡甸切露也下山責切求也謂露意而求索也)鬛(良涉切髮)
(毛)愕眙(上五各切驚也下丑吏切直視也)輜重(上側持切載衣車下直用切載物車行者之車緫曰輜重)犲狼(犲牀皆切)
(狼屬狗聲)街遞(大計切謂表奏旣逹於朝廷當於朝中宣示百僚時乃於通街傳遞至臣僚私居故謂之街遞)弇(衣檢切又古含切)趣
遣(趨玉切足也)斃(毗祭切說文頓仆也)憤惋(烏貫切驚歎也)剖析(上普后切判也下先擊切分也)兩選(息絹切兩)
(經銓選也)齧臂(五結切噬其臂也)行幐(徒登切囊可帶者或作縢)釘鞵(上音丁鐡釴也下戶佳切屩也以釘置鞵下所以踐)
(泥塗也)鞚(苦貢切馬勒也)郜(居號切神龍二年更名河南府陽城爲告成即漢郜城縣也王莾時亦名告成屬山陽郡郜又入聲)仰
(魚向切恃也)糴(亭歴切買入曰糴)綵纈(上此宰切綾綵也下胡結切繫也謂繫繒染爲匹也)党項(多曩切漢西羌別種其地)
(古析支國)售(丞呪切說文賣物去手也詩賈用不售)
唐紀四十九通鑑卷二百三十三
(起強圉單閼八月盡重光恊洽即丁卯至辛未凡四年有竒)
德宗神武聖文皇帝八正元三年交惡(烏路切)緼藉(上於問切或作)
(藴下慈夜切藴藉者人有雅度之稱藴者蓄也藉者積也蓄積美稱之謂也見蘇鴞演義)侻(他䀨切輕也)俚語(音里鄙俚之語)𥚹
直(俾緬切𥚹狹而訐直也)厭禱(上於葉切下都皓切厭伏而禱求也)勃然(蒲没切卒然也)閒(居莧切間厠之間)嗚
咽(烏結切聲塞也)黃臺瓜辭(黃臺瓜辭乃高宗之子雍王賢所作其辭曰種瓜黃臺下瓜熟子離離一摘使瓜好再摘使瓜稀三摘猶)
(爲可四摘抱蔓歸見鄴侯家傳)解(古買切)鞫(居六切窮治罪人也)瑛(於驚切)蠭目犲聲(蠭芳容切亦作蜂犲)
(士皆切左傳楚子將以商臣爲太子訪諸令尹子上子上曰是人也蠭目而犲聲忍人也不可立)愍懷(眉隕切謂晉愍帝懷帝也)衷甲
(音中藏甲於衣中也)羌渾(胡昆切羌謂西羌渾謂吐谷渾皆近吐蕃)汧陽(輕煙切縣名屬隴州)華亭(胡瓜切本屬安定郡後屬)
(隴州垂拱二年更名曰亭川元和三年省入汧源)清沔(彌兖切)誅剥(北角切誅求割剥也)合骨咄禄(咄都骨切)
(本回鶻相頓莫賀逹干也擊殺可汗并九姓胡自立爲合骨咄禄毗伽可汗)可汗(河干切戎酋稱猶曰單于也)大食(西域國夲波斯)
(地其地廣萬里東距突騎施西南屬海)天竺(張六切即身毒國所謂浮圖胡也)突董(陁骨切回紇臣名武義可汗之叔父也)回
紇葉護(葉失涉切回紇太子葉護也肅宗時領兵四千騎助討安慶緒後於其國得罪死其弟移地健立号牟羽可汗)桀驁(魚到切桀)
(黠驕驁也)貂裘(都聊切鼠屬大而黃黑出丁零國以鼠爲裘故稱爲貂裘)攜(奚圭切持也)讋(質涉切失氣言也)葱嶺
(倉紅切西河舊事云葱嶺其山高大上悉生葱故名曰葱嶺)寘(支義切)彈箏峽(彈唐干切箏音爭峽音狹地名在涇州之右)
斥候(昌石切許慎淮南子云斥度也候視也又望也)徭(餘招切徭役也)屏(必逞切屏去也)四年惆悵(上笞)
(鳩切失意也下丑亮切望恨也)弭(緜婢切止也)扞禦(上侯旰切抵扞也下偶許切止遏也)杜郵(上羽求切地名漢爲渭城縣其)
(地今在咸陽縣東北秦白起遷隂密出咸陽西門十里至杜郵賜死即此地)葺(七入切脩葺)擠(牋西切排也)麤傲(上倉胡切)
(或作觕下五到切麤狠倨傲也)畿甸(上渠希切天子千里地以遠近言之則言畿下堂練切畿内服也書五百里甸服)脆弱(此芮切說)
(文小耎易斷也)郝(呵各切姓也)驃旁(匹召切又毗詔切南蠻驃國也)苴夢衝(苴子余切衝昌容切勿鄧酋長也)涪
(房尤切州名)奚(奚本東胡種爲匈奴所破元魏時自號庫真居鮮卑故地直京師東北四千里其地東北接契丹西突厥南白狼河北霫至隋始去)
(庫眞但曰奚)室韋(契丹別種東胡之北邊蓋丁零苗裔也地據黃龍北傍峱越河共有七姓)&KR0932;跌(上奚結切下徒結切鐡勒諸部曰阿)
(跌亦曰呵咥或爲&KR0932;趺)詈(力智切罵也)趣(千俞切嚮也)五年參(䟽簪切)峭刻(七肖切峻也其情嶮峻而)
(慘刻也)詭誕(上過委切詭詐也下徒旱切誕妄也)左衛率(率所類切衛率秦官西漢屬詹事東漢屬少府晉分爲左右衛率各頷一)
(部唐因之)胄曹(直又切唐六曹參軍在府曰曹在州曰司胄曹之職掌兵械公廨興繕罰謫大朝會行從則受黃質卑鎧弓矢於衛府)乞
藏遮遮(正奢切吐蕃臣)蔚(紆勿切州名)頡于迦斯(頡訖結切迦居伽切回鶻臣名)六年鎬(下老切)
阿啜(姝悅切回鶻天親可汗爲葉公主所毒死可汗之弟自立國人共殺之以可汗幼子阿啜嗣)鄆(王問切州名)朱邪(音耶)
(朱邪出於西突厥至其後世別自號曰沙沱而以朱邪爲姓)齎(子奚切持也)仰食(魚向切恃也)頒(逋還切賜也)特
勒梅錄(龍玉切回鶻臣名即逹北特勒梅錄將軍也)壟(力踵切丘壟也)俯僂(俯低頭也僂力主切背僂也謂曲背)〇七
年僙(音黃)庾鋋(庾音愈姓也鋋時連切實錄作康鋋新舊史作庾鋋)扼(音厄)浹辰(即恊切徹也自子至亥曰辰夾辰十)
(二日也)誣(武夫切誣極也)爲質(陟利切物相贅也故兩國交質曰質子)峞(五灰切)瑟琶川(上頻眉切下蒲巴切地名東奚所居)
唐紀五十通鑑卷二百三十四
(起元&KR1580;涒灘盡閼逢閹茂五月即壬申至甲戌凡三年有竒)
德宗神武聖文皇帝九正元八年縋(馳僞切繩有所垂而下也)滂(普郎切)
愎(弼力切很也)悛(且緣切改也書惟受罔有悛心)不叶(音恊)汜水(音祀縣名屬孟州又音泛)瑗(于願切)衰
絰(上倉回切亦作縗喪衣也下徒結切首戴也以苴麻爲之)榻(吐盍切床也)另(古瓦切剔人肉置其骨亦作冎)郴(丑林切州名)
殿最(都奠切上功曰最下功曰殿下殿罰同)銓(且緣切衡也考其藝能而陞黜之謂之銓選)選曹(湏絹切文武各有其選漢)
(之選部是也王銓選之事即今之兵部吏部)僉議(七廉切咸也皆也謂衆議)覈(下革切說文實也考事邀遮其辭得實曰覈)海
舶(薄陌切汎海舟也)賑撫(之刃切贍也賑贍而慰撫之)揣(楚委切)奚陟(音兮姓也)和糴(亭歷切市穀也買入)
(曰糴)纖嗇(殺側切纖廉纖嗇儉嗇也)羇遊(居宜切寄也)絺紵(上丑飢切細葛也下文吕切說文檾屬細者爲絟粗者爲紵一)
鬻(余六切賣也)囊橐(上奴當切袋也下他各切無底囊也)囷倉(去倫切倉圓曰囷)貨泉(貨賄也見下泉布注)糶
(他吊切賣出曰糶)僦(即就切賃也)米糙(七竈切粗米未春)絁綿(始移切繒似布曰絁)蛤(蛤葛合切音螺李)
(師古傳初棣州有蛤鹽池歲産鹽四十萬斛李長卿以州入朱滔獨蛤爲李納所據以專利也)三汊城(汊楚稼切水歧流曰汊李師古)
(傳李納築壘於德州南跨河以守蛤謂之三以城也)怦(披耕切)澭(於容切)栢(栢皇氏古帝号後爲氏顓帝師栢亮父帝嚳師)
(伯超之裔也)九年贏(怡成切說文有餘賈利也)保鄣(本作堡障)鄜坊(上芳無切下音坊二州名)鞭靴(上卑)
(連切馬撾也下許茄切䪘屬)谿壑(上牽奚切水注川曰谿下虚各切溝也)曖昧(上烏代切隱也下莫偑切暗也)重辟(上逐)
(隴切下房益切法也重辟謂五刑大辟之罰也)驩(音歡州名)昇璘(離珍切又良刃切)倩(七正切假也)頥(盈之切顙也)
僨軍(僨音奮張晏曰僨僵仆也僨軍謂軍不嚴整若僵仆也)抗衡(抗口浪切衡車上横木抗衡謂兩相抗拒若車衡相抗也)觖
望(音决怨望也)馳突(陁骨切謂奔馳迅速也)風飈(卑摇切說文扶搖風也)馹書(人質切說文驛傳也)捃(居運)
(切說文拾也)疆埸(上居良切界也下羊益切畔也)寧謐(彌畢切安静爲寕謐)勔(虧兖切)黔(巨金切州名)耗
䞉(耗呼到切虧減也䞉寔證切增益也)郾城(於幰切縣名屬許州)踣(蒲北切倒也)徼求(於消切與邀同邀遮而有所求也)
頗僻(上滂和切下滂辟切書民用側頗僻敬邪也)滋蔓(音萬左傳無使滋蔓蔓難圖也謂滋長而連蔓)倉卒(且没切亦作猝)
捐(余專切棄也)輯睦(音集和也)跋扈(跋蒲末切扈音戶跋扈跳梁也一說扈離也水居者於水未至爲扈水去則大魚跋扈而出小)
(魚獨留)諶(時任切)十年羊苴咩城(苴音酢咩音養南詔地名雲南王異牟尋所築延袤十五里去雲南城二百里)
(舊傳作陽苴咩城也)䍧柯服(上則郎切下古俄切漢爲䍧柯郡唐爲䍧州屬江南道羈縻則䍧柯係船杙也楚滅夜郎軍至且蘭㭬船於岸因以)
(名其處䍧柯服謂䍧柯人所服也)歔欷(上休居切下休旣切歎息也)壠坻(音底在隴西郡應劭曰隴西有壠坻在其西也顔師古曰)
(壠坻謂壠阪即今之壠山也)擊柝(他各切漢書曰宫中衛城門擊刀斗傳五更衛士周廬擊柝也)量移(量平聲移徙也謂得罪遠責者)
(遇赦則量徙近地)甄恕(居延切察也一曰免也)擯弃(必刃切擯斥也)惬(詰恊切快也)不核(奚革切意猶覈實)
羯胡(居列切虜別號)窳怠(音愈裴駰曰病也說文曰嬾也)篋(詰恊切箱篋也)繒纊(苦謗切繒帛也纊絮也)泉
布(天官外府掌邦布之入出以供百物而待邦之用注其藏曰泉其行曰布)闢田(毗亦切開也)課績(則歷切課治課也績勞績也故)
(古有考課考績之法)姦(莫耕切民也亦作氓)澆訛(上古堯切薄也下五禾切謬也)殿罰(丁練切下功曰殿)公庾(以王切官倉也)
資治通鑑釋文卷第二十四
