資治通鑑釋文卷第二十三
右宣義郎監成都府糧料院史炤
唐紀三十一通鑑卷二百一十五
(起元點敦䍧盡強圉大淵獻十一月即壬午至丁亥凡五年有竒)
元宗至道大聖大明孝皇帝中之下天寳元年平盧(龍都)
(切平盧軍隷營州初置節度使)羈縻(忙皮切繫也自太宗乎突厥蠻夷稍稍内屬即其部落列置州縣大者爲都督府號爲羈縻凡府州八百五十)
(六也)龜兹(音丘慈西域國)焉耆(音煙支西域國)于闐(堂練切又徒賢切西域國)瀚海(侯旰切瀚海軍隷北庭天山軍)
(在西州伊吾軍在伊州北庭節度使兼統之下倣此也)斷隔(徒管切絶也)張掖(夷益切郡名)守捉(竹角切唐戍邊者曰)
(守捉)掎角(舉綺切偏引也左氏傳曰晉人角之諸戎掎之)岢嵐(口我切下盧含切軍在嵐州)幽薊(吉詣切並州名)嬀
檀(俱爲切並州名)靺鞨(莫曷切下何葛切北狄)寧塞(先代切廓州軍後曰寧邊)嶲柘(悉委切並州名)經略(力灼)
(切桂容邕交廣五州有經略軍)夷獠(魯皓切西南夷)長樂(歷各切福州郡名有經略軍)東萊(郞才切萊州有東萊守捉亦曰)
(團結營)東牟(莫侯切登州東牟守捉亦曰乎海軍)尹喜(庾凖切崔浩云尹喜爲散關令也蓋老子嘗過尹喜故田同秀託言藏靈符在)
(尹喜宅耳)函谷(胡南切古關名明皇旣獲寳符改元天寳又更桃林縣曰靈寳屬陜州函谷關在縣西南十里)倕(是爲切)鉷(胡公)
(切)㗖以(徒濫切)絢(翾縣切)賓詹(之廉切謂太子賓客詹事官)歎吒(陟駕切怒也)澣(胡管切)可
汗(河干切戎酋稱)昕(許斤切)大纛(大到切又音毒)葉護(失涉切)酋長(自秋切)頡跌(徒結切)臘
哆(丁可切又尺氏昌者二切)西殺(突厥官分掌東西兵者號左右殺)護密(西域國元魏所謂鉢和者直京師九千里)二
年奭(施隻切)孝韞(委粉切)朏(敷尾切)滻水(所簡切水出京兆藍田谷入㶚)百艘(蘇曹切船緫名)扁
榜(𥙷與切从戶从冊戶冊者立門戶之文也)缺胯(苦化切股間也)裼之(先的切袒裼之)紅袙(普駕切通俗文曰帛三幅曰袙)
連檣(慈良切埤蒼曰檣颿柱也颿音符咸切又符泛切本亦作䑺帆舟上幔所以汎風者)以貯(丁吕切積也)三載(音宰)
(載年也法堯舜時名年曰載)台明(湯材切並州名)黜陟(竹力切書三載考績三考黜陟幽明黜退也陟升也)夫蒙(元和姓纂)
(云本西羌人後秦建威將軍夫蒙羌今蒲同二州多此姓或改姓馬氏通鑑考異云會要作馬靈察從實錄作夫蒙也)靈察(初戞切)黑
姓(迄得切突騎二部種人自謂娑葛後者爲黃姓蘇禄部爲黑姓)犍山(居盲切烏德犍山唐曆云即欎督軍山虜語兩音也又渠焉切)遯
甲(杜本切又去聲)睢陽(音雖即宋州)更爲(上音庚下于僞切)潜内(内讀曰納)上厭(於豔切)四
載回紇(下没切)可敦(突厥妻號可敦)橐中(撻各切囊也)伺其(相吏切)仁亶(多旱切)逗
留(上大透切下力求切稽留不進)垍(巨至切)號呼(上胡刀切下火故切)嶷(鄂力切)談謔(迄却切戲也)白
額虎(鄂格切晉周處不脩細行爲人所惡父老歎三害未除處曰何也荅曰南山白頟猛獸長僑下蛟并子爲三矣處乃入山射殺猛獸投水搏蛟)
(殺之勵志好學也)鍜鍊(都玩切小冶)羅鉗(其廉切時人謂羅希奭爲鐡鉗)銛(思廉切)錡(渠宜切又魚倚切)釗
(之摇切)鮮于(相然切複姓)中女(如字又音仲)郫(音皮縣名屬成都府)樗蒲(抽居切博戲劉毅與劉𥙿樗蒱一擲)
(至數百萬)皎(吉了切)誗(直嚴切)五載金礦(古猛切金墣也)王氣(于况切)縉雲(即刃切縣名屬)
(處州)控制(苦貢切)墨離(莫北切瓜州西北千里有墨離軍)霅(直甲切)荔枝(郞計切荔支果名魏文帝詔曰南方)
(有龍眼荔枝)妬悍(都故切妬忌下侯旰切悍急)不懌(夷益切悅也)儲偫(丈里切猶積蓄也)斌(悲巾切)㻆
(胡畎切)良娣(待禮切又上聲漢書注云良娣官也太子有妃有良娣有孺子凢三等)鄴郡(魚列切)六載語之
(牛據切)莫邪(余遮切干將莫邪二劒名干將吴人也闔廬使造劒二枚一曰干將一曰莫邪莫邪者干將之妻名干將作劒金鐡之精未肯流干)
(將夫妻乃斷髮翦指拔之鑪中金鐡乃濡遂以成劒)琯(古緩切)裸露(魯果切袒也)愚聵(五怪切聾也)俚言(音里)
(鄙也)詼諧(枯回切譏戲也)哥舒(居何切元和姓纂云突騎施本號西陵突厥首領有哥舒部氏焉)大斗(涼州有亦冰軍大斗)
(軍因大斗拔谷爲各)倨慢(居遇切不恭)檛殺(陟瓜切箠也)石堡(博抱切吐蕃石堡城)秣馬(莫葛切食馬糓)充
牣(而振切滿也)黔中(音黔即黔州)禳之(如羊切)輙躶(與祼同)鉉(胡大切)瑄(荀緣切)戲
水(許宜切漢書庄云水名也在新豐東南三十里其水本出藍田北界横領至此而北流入渭)若解(下懈切曉也)温湯(它郎切在)
(照應)詬而(許候切)禁闥(他逹切博雅闥謂之門)擠䧟(牋西切擠排也)馮翊(逸織切邑名屬同川)華隂
(戶化切邑名屬華州)爲空(于僞切)岫(似救切)騶從(側鳩切廏御者下才用切)複壁(方六切重也)甃地
(側救切)礮櫑(披教切機石下盧對切埤蒼曰推石自高而下也)峻阪(音反坡坂)迎勞(盧到切慰也)
唐紀三十二通鑑卷二百一十六
(起強圉大淵獻十二月盡昭陽大荒落即丁亥至癸巳凡六年有竒)
元宗至道大聖大明孝皇帝下之上天寳六載畢思琛
(畢壁言切姓也琛丑林切)又捽(昨没切持頭髮也)倚氏(於宜切邑名屬河中府)纇目(盧對切節纇)傔(苦念切侍)
(從)德詮(且緣切)仆地(芳遇切頓也)惕息(他歷切)契苾(上音乞下蒲結切虜複姓)七載驃
騎(毗召切勁疾兒)爲翁(烏紅切老稱也)之爺(以遮切俗作爺字父也)一杵(敞吕切)疾惡(烏故切)三
悋(克各切欽也春秋傳周封胡公於陳以備三恪杜預注云周得天下封夏商二王後又封舜後謂之恪其禮轉隆示欽而已故曰三恪明皇初以魏周隨)
十載暐(羽鬼切)幄帟(夷益切周禮注云四合象宫室曰幄帟平帳也幄中坐主承塵也幄帟皆以繒爲之)皿(眉永切器皿)
飯甖(於耕切缶也)淘盆(徒刀切以㸫米)笊篱(上阻教切下音離漉器明皇爲安禄山以銀絲織之)校獵(戶教切周)
(禮校人掌王田獵之馬校獵者大爲闌校以遮禽獸而獵取之也)絡繹(夷益切絡繹言不絶也)襁褓(上舉兩切下音保負兒衣)舁
之(羊諸切共舉也)休珉(眉巾切)揣知(初委切度也)弛(施氏切解也)廷玠(居拜切)能元皓(奴代)
(切何氏姓苑云能姓長廣人)爪牙(側絞切猶鳥獸之有爪牙以爲衛也)雍奴(於用切雍州縣名天寳元年更曰武清)牋奏
(則前切說文表識書也)小校(戸教切)西洱(而止切又仍吏切河名)京觀(工亂切積尸封土其上謂之京觀)癘
(力制切疾癘也)調兵(徒釣切調謂計發之也)振野(之刃切動也)葛羅(盧佐切)隘(烏懈切)俱斃(毗祭)
(切)汧陽(輕煙切邑名屬瀧州)詬曰(詐侯切)鄕導(許亮切趨鄕而引導也)筯膠(舉欣切)中鞍(竹仲)
(切)冠簮(緇参切首笄也)十一載囂然(虛驕切喧也)鉷(戶公切)繇(餘招切)挾彈(徒案)
(切)刀匕(畢履切)銲(侯旴切)邢縡(邢奚經切姓也縡子亥切)偁(蚩陵切)所綰(烏版切)隰州
(習入切)憂懣(莫旱切又莫困切煩懣)以張(豬亮切杜預云張自侈大也)側足(札色切傾側立不安)巳任(汝䲴)
(切)扼腕(乙革切把也下烏貫切手腕)震慴(質涉切懼也)彖(吐玩切)控馬(苦貢切引也)信宿(如字)
(左氏一宿爲信再信爲次)窟(苦骨切窟穴)嘷(乎刀切說文咆也左氏犲狼所嘷)棣王(大計切)琰(以冉切)祝詛
(祝音呪詛莊助切亦祝也)鷹狗坊(於陵切唐制閑廏使押五坊以供時狩一曰鵰坊二曰鶻坊三曰鷂坊四曰鷹坊五曰狗坊)朝請
(才姓切)憂憤(房吻切懣也)十二載差繆(初加切舛也靡幼切戾也)抉(一決切挑也)含珠(胡紺)
(切說文送死口中珠玉也)褫金(丑豸切奪也)蔑如(莫結切無也)閭閻(余廉切里中門)磧西(七迹切)家
隊(杜罪切羣也)迅疾(思晉切迅亦疾也)餉遺(式亮切饋也)菩薩(薄胡切下蘇葛切)昱(余六切)廼
(曩亥切)載采(此宰切書傳云載行采事也稱其人必言其人所行集事某事以爲驗)觀行(胡孟切)庾(勇主切)
唐紀三十三通鑑卷二百一十七
(起閼逢敦䍧盡柔兆涒灘四月即甲午至内申凡二年有竒)
元宗至道大聖大明孝皇帝下之下十三載琪(渠之切)翰
林(侯旰切明皇始置翰林院)書畫(胡卦切俗作畫)閑廏(居又切唐制六閑亦號六廏聖曆中置閑廐使)羣牧(莫六切唐制諸)
(牧監掌羣牧孳課每歲孟秋羣牧使以諸監之籍合爲一以仲秋上於太僕寺)隴右羣牧使(隴魯勇切使所吏切自京師西屬隴右有)
(七馬坊麟德中置隴古三使領之)緫監(上作孔切下居䧟切麟德中置八使分緫監坊秦蘭原渭四州及河曲之地凡監四十有八南使有監十)
(五西使有監十六北使有監七鹽州使有監八嵐州使有監二及隴右七坊三使也)飼之(祥吏切亦作飤)告身(選舉志親品及流外則判)
(𥙷皆紿以符謂之告身)㳂河(余專切緣水而下也)長樂坡(樂音洛坡普禾切說文阪也)琡(昌六切)火拔州
(火拔州系羈縻州開元中置隷北庭都護府後不復見)燕山(於焉切燕山州隷靈州都督府)如璆(渠尤切)皐蘭(姑勞切以)
(渾部置臯蘭都督府)諲(伊眞切)曲環(曲丘六切姓也)宓(羊畢切)洮陽(音叨後周武帝逐吐谷渾置洮陽郡兼置洮州)
(新史地里志洮州有洮陽城)澆河(堅堯切地里志云廓州本澆河郡吐蕃傳云置澆河郡於積石西廓州逹化西有積石軍蓋因積石山爲名)
神策軍(兵志云哥舒翰破吐審臨洮西之磨環川即其地置神策軍後魚朝恩以神策軍屯苑中分爲左右廂居北軍右遂爲天子禁軍)
峴(胡典切)災沴(郎計切說文水不利也引五行傳若其汵作)禕(吁韋切)斌(悲巾切)澧陽(里第切即澧州)
十四載悉諾邏(郎佐切悉諾邏者蘇毗王没陵贊子也)逡廵(七倫切行不進皃)光翽(呼外切)輔
璆琳(扶雨切輔姓也璆琳其名也)華原(胡化切邑名屬耀州)逹奚(胡鷄切後魏複姓)撲殺(弼角切)踞
牀(居御切反企也)秣馬(莫曷切食馬糓也)愕然(逆各切驚也)詰朝(喫吉切下如字翌旦也)薊城(吉詣切薊)
(州之城)鐡轝(羊茹切舁車也)鼔譟(先到切鼔且譟也)瓦解(戶懈切自解散也)射生(神夜切唐制擇便騎射者)
(置衙前射生手千人)憚賊(徒案切)挑馬(徒了切弄也)博陵(定州)土門(鎮州有土門關)常山(鎮州)杲
卿(古老切)質其(陟利切)欽湊(千候切)井陘口(奚經切井陘口亦曰土門)著此(陟略切謂者禄山所賜金)
(紫也)防禦使(偶許切百官志云武后以夏州都督領鹽州防禦使安禄山反諸郡當賊衝者皆置防禦守捉之使也)靈昌(滑州)以
絙(居登切大索也)浮梁(龍張切橋梁也)散漫(謨官切又莫半切)忷懼(虚容切又許拱切說文擾恐也)其忿(撫吻)
(切悁怒)平原(德州)浚濠(須問切下音豪浚深也豪城下也)易之(以䜴切輕也)滎陽(惠扄切鄭州)無
詖(佊義切)蹂之(女九切踐也)憕(直陵切)潼關(徒紅切在&KR0593;州䦩縣)豕突(施氏切豕性觸突人故取以爲喻)
睢陽(音雖宋州)單父(時戰切下音甫縣名屬宋州)璘(離珍切)源洧(羽軌切有名也)璬(吉了切)横
發(戶孟切不順理也)銜土(乎巖切含也)蒲身(薄胡切縛蒲草爲其身也)訾嗣賢(即移切何氏姓苑云公齊人本)
(姓祭氏漢有訾順)狂悖(蒲昧切又蒲没切亂也)籧篨(上求於切下陳如切說文籧篨粗竹席也)藉其(才夜切依藉也)火
拔(虜複姓元和姓纂云突騎施首領火拔石失畢即歸仁父也)僕固(複姓本敕勒諸部名也亦曰僕骨)金微(金微府以僕固部置)
(考異云舊書作金徽今從實錄唐曆)臯蘭(臯蘭府以渾部置)犒(口到切餉也)勞之(郎到切)要膂(上伊消切下兩)
(舉切)郟城(訖洽切縣名屬汝州)屏語(必郢切)肅宗文明武德大聖大宣孝皇
帝上之上至德元載栖曜(先齊切)數之(色主切)瞋目(稱人切張目也)羯奴
蹙(子六切迫也)逗留(上火透切下力救切稽留不進也)槍槊(色角切長矛)射之(食亦切)瞬息(輸問切瞬)
(謂開闔目也息謂喘也)三塹(七豔切阬塹)縻其(忙皮切繫也)儲偫(上陳如切下文里切猶蓄積也)惶懅(其據)
(切懼也)管鑰(弋灼切搏鍵也)整比(毗志切又如字比謂校次之也)黎明(如字黎猶比也謂比至天明也)愀然(七小)
(切色變也)重困(儲用切甫也)三衛(唐制大子居曰衙衙凡朝會之仗三衛番上分爲五仗號衙内五衛皆帶刀捉仗列坐于東西廊下)
擾攘(汝兩切優也)撲滅(晉卜切擊滅也)糲飯(郎葛切脫粟)手匊(居六切在手曰匊)逞其(丑郢切快)
(也)播越(𥙷火切又𥙷過切)璟(居永切)嚴䆳(雖遂切深遠也)暏(董五切見也)馬嵬(五回切在咸陽西)憤(房吻切怒)
(也)中鞍(竹仲切)揭其(丘傑切舉也)所檛(陟瓜切捶之也)諠譁(上許元切亦作讙下胡瓜切)處之(敞吕)
(切)諤(逆各切)晷刻(居洧切日景)縊殺(壹賜切絞也)河龍(魯勇切河西隴右)夕離(力智切去也)
跋馬(蒲撥切回也)倓(音談)執鞚(苦貢切馬勒)興復(房六切)棧道(助諫切棧閣即閣道也)温
凊(七正切禮記冬温而夏清)俶(昌六切)偵之(丑正切問也)飛龍廏(居又切通天元年置仗内六閉一曰飛龍二曰祥麟)
(三曰鳳苑四曰鵷鸞五曰吉良六曰六羣亦號六廏)衰耄(莫報切老也)茇涉(蒲撥切草舍一曰草术根本亦作跋草行曰跋)𥚹
小(禆𬗟切)訣别(苦穴切絶也)㲄(訖岳切)烏氏(漢安定縣名烏水出西北入河氏音支肅宗是年改曰保定屬涇州)監
牧(居䧟切謂州有馬監)扈從(侯古切下才用切扈衞侍從也)璬(古了切)瑁(莫報切)豐稔(忍甚切熟也)瑀(王矩)
(切)泌(兵媚切又薄必切)璡(即刃切)垍(巨至切)汧隴(輕煙切汧水在安定)麤猛(倉胡切)賄(呼隗切)俌
(方矩切)漪(於宜切)涵(胡南切)且籍(秦昔切謂爲之簿籍)暹(思廉切)葺(七入切又音集杜預云葺覆也謂以)
(草覆之也)次舍(式夜切謂葺所當次舍之處也左氏一宿爲舍再宿爲信過信爲次)庀(匹婢切)皆倣(甫兩切)撤之
(敕列切去也)琯(古緩切)怏怏(倚兩切志不滿也)﨑嶇(上去竒切下音區山路也)欷歔(香衣切又許旣切下休居)
(切歎息皃)彙(于貴切)珙(居悚切)餘杭(戶郎切縣名屬杭州)刳其(空胡切剖也)鐡掊(蒲侯切說文杷也)
渙(呼玩切)蘄春(渠之切即蘄州)瓌(姑回切)諲(伊眞切)綰(烏版切)雍丘(於用切縣名屬汴州)縛
藁(古老切禾稈)夜縋(馳僞切垂繩而下也春秋傳夜縋而出)使諜(逹恊切軍中反閒者)焉知(於虔切)白沙
渦(烏戈切地名)咽喉(因肩切字或從肉)承玼(雌氏切)左脅(迄業切說丈兩膀也)坐部立部(明皇)
(分樂爲二部堂下立奏謂之立部伎堂上坐秦謂之坐部伎)鼔吹(尺僞切北狄馬上之聲自漢以後以爲鼔吹亦軍中樂馬上奏之故唐以隷鼔吹部)
散樂(蘇旱切明皇爲平王有散樂一部定韋后之難頗有預謀者及即位命寧王主藩邸樂以亢太常分兩朋以角優劣置内教坊於蓬萊宫側居)
(新聲散樂倡優之伎)霓裳羽衣(研奚切明皇時河西節度使楊欽忠獻霓裳羽衣曲十二遍凡曲終必遽唯霓裳羽衣曲將畢引聲益緩)爲
麗(郞計切美也)爲樂(力各切娱也)茅茨(疾兹切茅茨以草覆屋也茅茨不翦土階三等謂堯舜也)菲食(敷尾切薄也惡)
(衣服菲飲食謂禹也)殫耳(多寒切極也)窺窬(容朱切私視)鑾輿(盧官切鑾鈴也崔豹古今注云五路衡上金雀者朱鳥也)
(口銜鈴鈴謂之鑾也)睨之(研計切脾睨衺視)擲樂(直炙切投也)支解(佳買切支分也)大索(色百切求也)爲
空(于僞切)京畿(渠希切天子千里地以遠近言之則言畿也)鄜坊(芳無切並州名)冡嗣(知隴切大也)衣黃
(於旣切著也)從容(千容切猶休燕也)鑰契(弋灼切鑰關牡也契謂魚契)玢(悲巾切)承寀(此宰切)敦
煌(徒門切即沙州)庸調(徒弔切)定省(息井切昏定晨省也)慷慨(上苦莾切下丘蓋切竭誠也)惡(烏故切)不
懌(夷益切不悅也)驃國(毗召切南蠻國名古朱波也自號突羅朱闍婆國人曰徒里拙在永昌南二千里)
唐紀三十五通鑑二百一十九
(起柔兆涒灘十月盡強圉作噩閏月即丙申至丁酉不滿一年)
肅宗文明武德大聖大宣孝皇帝中之上至德元載泝
江(蘇故切逆流而上曰斥)洋川(音祥洋州漢戚夫人生於洋川高帝寵之名其川曰洋以表誔生之休祥也)搉鹽(訖岳切搉謂緫)
(利入官漢書音較)板蕩(板音版板蕩詩大雅二篇名上帝板板下民卒癉板板反也言反先王與天之道也蕩蕩上帝下民之辟蕩蕩法度廢壞)
(之貌也)禆將(頻彌切將之偏副也)陳濤斜(咸陽地名)鼔譟(先到切擾也)宥之(爰救切)敦煌(徒渾)
(切年亦作燉縣名屬沙州)承寀(此宰切)回紇(下没切)可汗(河干切戒酋稱)妻之(七計切)毗伽(求迦)
(切)奐(干玩切)暐(羽鬼切)系(胡計切)于幕(末各切左氏猶燕之巢于幕上言至危也)鋸殺(居御切說文槍唐也通作鐻)
詈不(力智切罵也)所掠(力灼切奪也)負擔(都濫切又都甘切說文荷也)刀槊(色角切矛屬)葛邏支(郎佐)
(切回紇臣也)入援(于卷切助也)榆林(容朱切榆林之何勝川榆林縣有榆溪塞即蒙恬爲秦闢地累石爲城植榆爲塞是也)洛
交(歷各切鄜州)鞠養(居六切詩小雅父兮生我母兮鞠我鞠養也)瑒(丑亮切)鏐(力求切)金陵(楚威王理金以)
(鎮王氣故曰金陵晉武帝平吴曰秣陵元帝渡江都焉唐曰昇州)峴(胡典切)瑱(他甸切)愿(虞怨切)繞城(爾紹切)
縶其(陟立切繫也)遏路(阿葛切遏絶其路也)並塞(步浪切近也下先代切)掎角(舉綺切執其足也左傳譬如逐)
(鹿晉人角之戎人掎之言叶力共攻之)㳂江(余專刀)詰其(契吉切問也)廣琛(丑林切)于闐(堂練切又徒賢)
(切西域國)雍丘(於用切縣名屬汴州)睢陽(音雖宋州)空名(苦貢切)石堡(博抱切石堡城在鄯山)百谷
(如字又音浴百谷城在廓州)雕窠(丁聊切下苦禾切雕窠城在河州)林邑(乙及切林邑國漢日南象林之地直交州南侮行三十里)
(其南大浦有五銅柱山形若倚蓋两重巗東涯海漢馬援所植也)摩訶(虎何切)漫多(莫半切)環王(林邑更號環王也)
二載暏物(董五切見也)病疽(千余切癰瘡)捫枕(謨奔切摸也)疾亟(訖力切疾也)昏懦
(奴卧切又奴亂切)詆訐(典禮切毀訾也下居謁切告訐)太行(胡郎切太行山名在河内)鑿壕(胡刀切城下也)作墼
(吉歷切說文瓴甋也一曰未燒者也)增壘(魯水切軍壁)潜趣(讀曰趨)警邏(郎佐切廵邏也)少懈(居隘切怠也)
榰之(音支爾雅榰拄也)葦筏(房越切大曰筏小曰桴乘之渡水也)旻(眉巾切)盡殪(壹計切)散關(寳雞)
(有大散關)駱驛(歷各切駱驛言不絶也)憩息(去例切息也)擣其(都皓切)耐寒(乃代切忍也)戒嚴
(如字警備也)嬀川(俱爲切嬀州)驕横(戶孟切驕縱而暴横也)旗幟(昌志切漢書音式志切幟幖也旗旂之屬即緫稱焉)
鋒鏑(丁歷切矢鋒也)炬火(臼許切束葦燒也)挈家(詰結切)侃(空旱切)鄱陽(蒲禾切饒州)侁
(䟽臻切)傳舍(張戀切)韶光(時昭切)爲之(于僞切)捐軀(余專切)激勵(力制切勉也)椎
牛(傳追切擊也)邀之(伊消切遮也)渾(戶昆切)白渠(求於切地理志古白渠在京兆)潏西(古穴切水名在京兆)
長蛇陳(陳讀曰陣)液(夷益切)纔易(牆來切猶僅也)衣金(於旣切)之濫(盧瞰切溢也)鎬(下老)
(切)弭亂(緜婢切止也)令珣(力正切下須倫切)沮之(在吕切止也)儆備(居影切戒也)瞰城(苦濫)
(切視也)霽雲(子計切)欲射(食亦切又神夜切)剡蒿(以冉切銳利也下呼高切)中者(竹仲切)殊死
(慵朱切)焉有(於虔切)悖於(蒲昧切亂也又蒲没切)道屈(曲勿切)琅邪(余遮切即沂州)千仞(而振)
(切)濮陽(博木切濮州)廩米(力錦切禀食)一合(葛合切兩&KR1371;爲合)饋救(求位切餉也)消耗(虚到切損)
(也)半虹(胡公切虹蜺)拄之(冡庾切牚也)鐡籠(盧紅切)盛火(時征切)棚閣(蒲庚切棧也)陊(徒可切落)
(也)大鐶(胡關切)搨其(託合切冐也)金汁(質入切液也)銷鑠(式灼切銷也)磴道(丁鄧切)木柵
(測革切編立木爲之)披靡(普彼切)齧落(魚列切考異云韓愈書張中丞傳云因拔所佩刀斷一指血淋漓以示賀蘭一座大驚皆感激)
(爲雲泣下按柳宗元霽雲碑云自噬其指曰噉此足矣今從舊傳)廉坦(他但切)勞饗(郞到切)駱谷(歴各切鳳翔盩厔有駱谷關)
唐紀三十六通鑑卷二百二十
(起強圉作噩九月盡著雍閹茂即丁酉至戊戌凡一年有竒)
肅宗文明武德大聖大宣孝皇帝中之下至德二載挑
戰(徒弔切擿嬈敵以求戰如古之致師)回紇(下没切其先匈奴也元魏時亦號高車部姓藥羅葛氏居薛延陀北娑陵水上距京師七千里)
可汗(河干切戎酋稱)葉護(失涉切葉護回紇太子之號也又按突厥傳亦以爲大臣之官)俶(昌六切)灃水(敷馮切水)
(夕在咸陽)輜重(上莊持切載衣車也下直用切載物車也行者之所資緫曰輜重)餌(仍吏切飤之也)禆將(頻彌切將之偏副)
胏附(方廢切如旰肺之相附着)擯(必刃切斥也)&KR1366;粉(&KR1366;牋西切凡䤈醬所和細切爲&KR1366;粉謂粉碎也)警蹕(卑吉切警)
(者戒肅也蹕止行人也)澧(音禮州名)乾元元年鴻臚(凌如切鴻聲也臚傳也所以傳聲贊導九賓)淑妃
(神六切後宫女官名)冎(古瓦切剔人肉置其骨也)㰱血(色合切歠也)沁水(七鴆切縣名屬澤州)黜陟(上丑律切貶也)
(下竹力切升也)狡猾(上古巧切下戶八切)從容(七恭切猶休燕也)揆(巨癸切)璵(音余)俚(兩耳切下俚也)祟
(雖遂切神禍也)怏快(倚兩切志不滿也)祑(除失切)鐡劵(去願切說文契也釋名曰劵綣也相約束繾綣爲限也以鐡䥴之故)
(云鐵劵)裝囊(上側羊切下奴當切橐也有底曰囊裝者褁束之也)搒殺(音彭擊殺之也)函(胡讒切匱也)捶(止蘂切擊)
(也)第五琦(第五姓也琦渠宜切)瑀(王矩切)訣(古穴切別也)赭(止也切赤色)曏者(許亮切猶疇昔也)
骨啜(姝悅切回紇臣名)泚(千禮切)&KR0593;(古獲切州名)党項(多曩切漢西羌别種居古析支地)拓拔戎
德(拓他名切拔蒲橃切其本代比元魏複姓)愎(弼力切很也)琛(丑林切)大食(西域國本波斯地)鼓譟(先到切羣)
(呼也)滏陽(扶雨切縣名屬磁州)邢洺(上奚經切下彌并切二州名)洹水(于元切縣名屬魏州)浙江(之列切江水東)
(至會稽山隂爲浙江)處崟(魚音切)覬覦(上音冀下音踰覬幸也覦欲也謂幸得其所欲)眄(普莧切顧也)惴(之瑞切憂)
(懼也)斧質(上匪父切斫也下讀曰鑕職日切鍖也古者斬人加於鍖上而斫之)
唐紀三十七通鑑卷二百二十一
(起屠維大淵獻盡上章困敦即己亥至庚子凡二年)
肅宗文明武德大聖大宣孝皇帝下之上乾元二年摯
(脂利切)藉田(秦昔切耤借也帝藉千畮古者使民如借故謂之耤)所中(竹仲切傷也)荔非元禮(荔郎計切荔非)
(虜姓)漳水(諸良切山海經曰漳水出荆山南注于沮水)灌(古玩切澆也)棧(仕諫切棚也)淘(徒刀切浙也)牆
䴰(逸織切麥也用以圬墻故云牆䴰)抄掠(上初交切又楚教切下力灼切劫奪人財也)饑饉(上居依切下渠吝切糓不熟曰饑𬞞)
(不熟曰饉)邏(郎佐切廵也)剽掠(匹妙切劫掠也)窘蹙(上渠殞切下子六切迫也促也)唁(魚變切弔唁)擐甲
(胡慣切貫也春秋傳云擐甲執兵)稽首(音啔首至地也)諲(伊眞切)旻(眉巾切)鞠獄(居六切窮理罪人也)守
捉(側角切)毗伽(求迦切)殉(松閠切以人從死也)𠢐面(陵之切剥也)飛龍廏(居又切馬舍名)鎣(余傾)
(切烏定切)詰責(去吉切問責也)曄(筠輙切)餞(才箭切送行飲酒也)銜枚(音咸若馬之銜勒所以止言語讙囂令人不知)
(周官有銜枚氏枚狀如箸横銜之)汜水(音凡縣名屬孟州)閽者(音昏守門人也)潞沁(七鴆切二州名屬河東道)盩
厔(上張流切下陟栗切縣名屬鳳翔府山曲曰盩水曲曰厔)光晟(時正切)沔(莫踐切州名)爲質(職利切物相劕也)崿
嶺(五各切)殿(丁練切軍後曰殿)炬(臼許切束葦燒也)掎(舉綺切牽其後曰掎)瞋目(昌眞切張目也)彘(直例)
(切豕也)搏(伯各切索持也)縶(陟立切繫也絆馬也亦作&KR0919;)艘(蘇刀切船緫名)貯(展吕切)义(初加切)礮
石(披教切機石)希顥(下老切)柵(測革切砦栅)繕(時戰切修也)中潬(大亶切江東人呼水中沙堆爲潬河南縣)
(有中潬城)壍(七豔切坑也)郝庭玉(郝黑各切姓也)颭旗(職琰切風動物也)鞾(許茄切鞮屬)剄(古挺切斷)
(首也)㻛(丑亮切又杖梗切)璜玉(胡光切)駐(株遇切馬立)重輪錢(按食貨志曰第五琦爲相命絳州諸爐鑄重輪)
(乾元錢徑寸二分其文亦曰乾元重寳背之外郭爲重輪故稱重輪錢)踊(尹竦切)殍(被表切餓死曰殍)賀蘭進明
(賀蘭本虜號後以爲姓)溱(側詵切州名)礓子坂(礓居良切坂甫遠切山坡曰坂在陜州)莎柵(素何切地名)上
元元年于闐(徒賢切又徒見切西域國)鄜(芳無切州名)維瑾(渠遴切)玠(音介)翽(呼外切)武
成王(開元十九年始置太公尚父廟至上元元年尊太公爲武成王祭典與文宣王比以歷代良將爲十哲)亞聖十哲(唐尊)
(齊太公爲武成王以歴代良將爲十哲象坐侍秦武安君白起漢淮隂韓信蜀相諸葛亮唐衛國公李靖英國公李勣列于左漢太子少傅張良齊大司馬田)
(穰苴吳將軍孫武魏西河太守吳起燕昌國君樂毅列于右以良爲配)羌渾(胡昆切羌謂西羌党項之屬渾謂吐谷渾皆近吐蕃故連言之)順
天得一錢(按食貨志曰史思明據東都鑄得一元寳徑寸四分以一當開元通寳之百旣而惡得一非長祚之兆改其文曰順天元寳)仙
媛(于眷切)垣墉(上于元切下餘封切城墻也)射生(神夜切善射者)湫隘(上子了切下烏懈切)馬鞚(若貢切馬勒也)尫(烏光切弱)
(也)灑掃(沙下切汛灑而掃除也)茹葷(上人恕切食之也下許云切臭菜也)辟糓(賓亦切除也漢張良道引不食糓孟康曰)
(服辟糓藥而静居行氣也)猶䂊(餘救切玃屬居山中聞人豫發木無人乃下謂不决也一說𢤱西以犬子爲猶每隨人行忽先忽後亦曰猶豫)臨
洮(他刀切即洮州)如璆(巨鳩切)涇原(音經二州名屬關内道)銑(蘇典切)倔彊(其勿切倔彊梗戾也)儇
(呼緣切)屈突孝摽(屈曲勿切虜姓摽卑搖切)徇(徐閠切略也)濠(胡刀切州名)暅(古鄧切)伯瑛
(於京切)愔(揖淫切)郁墅(承與切)嶧(羊益切)晃(胡廣切)滁(音除州名)
唐紀三十八通鑑卷二百二十二
(起重光赤奮若盡昭陽單閼六月即辛丑至癸卯凡二年有竒)
肅宗文明武德大聖大宣孝皇帝下之下上元二年蒜
(蘇貫切山名在丹徒)仆(方遇切僵也)滑(戶八切州名)常熟(如字縣名屬蘇州縣有常熟山)罹(鄰知切遭也)荼
毒(同都切)郴(丑林切州名)黔中(渠金切即黔州)涪(房尤切州名)奴刺(盧逹切渾奴刺也吐谷渾自稱曰渾主故)
(以渾奴刺言之)大散關(如字又蘇旱切在鳳翔寳雞)&KR1957;(以制切)金嶷(鄂力切新羅王名)久戍(春遇切守邊也)
愎(弼力切很也)邙山(莫郎切在河南洛陽)薄之(伯各切迫也)泄(思列切漏也)監泥(古銜切臨督之也)駱
悅(駱歷各切姓也)俛首(美辨切俯也)鞴馬(平袐切駕鞍也)傔人(詰念切侍從者)縊殺(於計切經也)橐
駝(撻各切駱駝其背肉以橐故云槖駝)丘墟(丘於切大丘)羈縻(忙皮切羈馬絡頭也縻牛紖也言牽制之故取喻也)如玢
(悲巾切)尚衡(時亮切姓也)能元(能音奈姓也)泫然(熒絹切)岌(逆及切)好畤(音止縣名屬鳳翔府)
皆見(形甸切)可斷(徒玩切&KR0914;也)菩蕯(上蒲逋切下桑葛切釋典云菩之言了薩之言見謂智慧了見也)金剛
(佛氏有金剛之號取金有百煉不壞之謂也)膜拜(莫胡切胡人拜曰膜)建子月(建子月以十一月爲歲首時肅宗改制度故不以數)
(紀月以斗所建辰爲名至明年建已月復稱四月)殿最(丁練切上功曰最下功曰殿)無準(主尹切)簿責(裴古切謂爲文)
(簿一一責之也)正旦(諸成切正月朔旦也)澠池(彌兖切河南縣)寳應元年琮(徂宗切)什取(寔入)
(切)白著(直略切民有貲産無因而強取之故曰白)重足(直容切又直用切累也)耗散(虚到切損也)陳腐(陳久)
(也下音扶雨切爛也)抵罪(典禮切漢書注云扺至也當也)畚鍤(音本草器也下測洽切鍫也)合從(子容切以利合曰從)瞑
(莫定切閉目也)瑱(他甸切)茙(而中切)侁(䟽臻切)恍惚(上火廣切下音忽)𠢐面(陵之切剥也)難
(乃旦切)疾亟(訖力切)僩(下赧切)嘔血(於口切吐也)适(古活切)益横(戶孟切縱横不以理也)尚
父(如字周號太公爲師尚父劉向別錄曰師之尚之父之故曰師尚父父亦音甫男子之美稱也)岑(助簪切)麴(丘六切麴糵)屑
食(先結切碎也)傪(七感切又倉含切)行伍(胡剛切)迥(戶頂切)憤咽(房吻切滿也下一結切塞也)㳂
漢(余專切緣水而下也)可汗(河干切戎酉稱)子昂(五剛切)忻(喜斤切州名)太行(胡剛切在懷州)踞(斤於)
(切)左殺(虜分掌兵者謂之左右殺)同軌(居洧切地名)並南(步浪切依也)璘(離珍切)披靡(普彼切)
伷(直又切)衣紙(於寄切)恪(克各切)睢陽(音雖宋州)嵩(息中切)成德(成德藩鎮自李寳臣始更二姓)
(傳五世至承元入朝明年王庭湊反傳六世有州四曰常冀深趙)撤(敕列切去也)代宗睿文孝武皇帝
上之上廣德元年藩鎮(孚袁切自安禄山史思明之亂肅宗幸安分河北之地付授叛將後遂效戰國肱髀)
(相依以土地傳子孫謂之藩鎮)祚燕(上存故切下音煙)詭(古委切詐也)一䬸(陸德明音七丹切吞食也又音孫熟食曰䬸)
餉(式亮切饋也)蹙(子六切)貝磁(牆之切州名)魏博(魏博藩鎮自田承嗣始傳五世至田洪正入朝十年復亂更四姓傳)
(十世有州七曰貝魏傳相磁洛衛)盧龍(盧龍藩鎮自孕懷仙始更三姓傳五世至劉緫入朝六月朱克融反傳十二世有州九曰幽涿營瀛莫平)
(薊嬀檀)燧(徐醉切)母暴(微夫切止之也)遺之(以醉切)而輕(牽正切疾也春秋傳戎輕而不整)聽事
(湯丁切治官處也後加广)綰(烏版切)煬(餘亮切)加帖(託恊切永隆二年以劉思立建言乃詔明經試帖麤十得六以上進士試)
(雜文二篇通文律者然後試策)帖栝(古活切謂爲機括而誧之以求僥幸)省(所景切)聲病(並如字謂以聲律求疵病也)僑
(渠嬌切寄也)保桑梓(祖似切詩云維桑與梓者言父之所植也保桑梓謂居其鄕土者)
唐紀三十九通鑑卷二百二十三
(起昭陽單閼七月盡&KR0999;蒙大荒落十月即癸卯至乙巳凡二年有竒)
代宗睿文孝武皇帝上之下廣德元年頡咄(上奚結切下當没切)伽
(求迦切)娑(桑何切)祭酒(胡廣云凡官名祭酒皆一位之兀長古者賓客得主人饌則老者一人舉酒以祭地故以祭酒爲稱)大
震關(如字隴州汧源有大震關後改曰安戎)鄯(音善州名)拓(撻各切開也)糗糧(去九切書傳云糗糒之糧也)監
牧(居䧟切唐自正觀至麟德馬數番息於𡵨幽涇寕間置八坊爲八十四監以牧之監牧之名始於此)邏(郎佐切廵也)𧖟食(徂含切謂)
(稍侵暴如𧖟之食葉也)左衽(忍甚切衣襟也左衽謂皆爲夷狄矣)犒(口到切餉也)塞(先代切邊塞)榆次(容朱切縣)
(名屬太原府)靺鞨(莫葛切下何葛切北狄也睿宗時拜太祚榮爲渤海郡王自是稱渤海也)姓茹(如倨切)酒酣(胡甘切洽)
(飲也)纏頭(呈延切纏頭綵)組織(緫古切共相組織言交口誣奏如紕繡織成也)玢(悲巾切)比周(毗志切阿黨也)嫉
(昨悉切妬也)詆(典禮切訾也)利行(下孟切漢書忠言逆耳利於行)翊(逸織切)部曲(如字漢書注云大將軍營五部)
(部有曲也)司竹(司竹園在鳳翔盩厔縣)盩厔(上張流切下陟栗切縣名屬鳳翔府)令公(力正切郭子儀時爲中書令故稱令)
(公)武關(在商洛縣東)趣(七俱切嚮也)寳應軍(於證切代宗以射生軍入禁中清難皆賜名寳應功臣故射生軍又號寳)
(應軍)伉(口浪切)三輔(京兆馮翊扶風)療(力照切治也)飲藥(於禁切飲之也)繇(古由字)悛(且緣切止)
(也)王甫(按考異載實錄有武將王甫誘長安惡少大鼓於朱雀街吐蕃遂夜遁又汾陽家傳有射生將王撫領騎卒𥙷官屬以謀作亂)市
舶(薄陌切海船曰陌)持滿(謂注矢於弓弩引滿而不發矢)鄠(侯古切縣名屬京兆)倩(倉甸切)二年子午
(子北方午南方言通南北道相當故謂之子午谷其地從京兆杜陵直絶南山徑漢中也)縉(即刃切)鳴鏑(丁歴切骹箭也)語(牛據)
(切)閒(居莧切)乘傳(張戀切乘傳者依承符傳而行若使者持節𡭗傳以木爲之長尺五書符其上以爲信)堙(伊眞切塞也)
挼穗(奴回切又奴禾切手縈摩也下徐醉切禾成秀也)五紀曆(代宗以至德曆不與天合詔司天臺官屬郭獻之等復用麟德元紀)
(寫大衍舊術帝爲製序題曰五紀曆)青苗(眉鑣切唐租庸調之法壞代宗始以畒定稅而歛以夏秋時又以國用急不及秋苗方青即征之號青苗)
(錢)俸(房用切秩禄也)蝗(胡光切食苗虫)戒嚴(如字警備也)乾陵(渠焉切在奉天)涉涇(堅丁切水名在涇州)
(徒行厲水曰涉)朱耶(余遮切朱耶夲西突厥以後改曰沙陀而以朱耶爲姓)躄(必益切跛不能行也)若屬(並如字若汝也)火
伍(並如字兵志十人爲火五火爲團伍行伍也)擊柝(他各切兩木相擊以行夜也)于闐(唐練切又徒賢切西域國名)永
泰元年都試(如字謂緫閱試習武備也霍光傳出都隷郎孟康注都試也)鉗口(其廉切鐡有所結束曰鉗)忠鯁
(古杏切亦作骾骨彊四支喻君有忠臣謂之骨鯁)杼柚(直吕切謂賦歛之多杼柚爲空也詩小東大東杼柚其空)椎剽(傳追切下匹妙)
(切謂相擊而剽掠也)詰(喫吉切問也)刺(郞葛切)洎(巨至切及也)番禺(上音潘下音愚縣名屬廣州)屝屨
(父沸切草履也)諝(思吕切)榷酤(音角設一木以渡水曰榷謂官自酤賣酒獨收其利也)菽(式竹切豆也)曖(於代切)
沈(式荏切姓也)鹵簿(郎古切炙轂子云與駕行幸羽儀導從謂之鹵簿按字書鹵大楯也甲楯皆著之簿籍儀衛具五兵獨以甲楯爲名者行)
(道之時甲循在外餘兵在内故言鹵簿)索(色百切求也)扞(侯旰切衛也)餌(仍吏切食之也)陳(直刃切)胄(直祐)
(切兜鍪也)酋(自秋切長也)可敦(可敦者可汗妻號猶單于言閼氏也)酹地(盧對切餟祭也)監(古銜切)之右(右猶上也)
唐紀四十通鑑卷二百四十四
(起&KR0999;蒙大荒落閠月盡昭陽赤奮若即乙巳至癸丑凡八年有竒)
代宗睿文孝武皇帝中之上永泰元年旰(古旦切)寳轝(羊茹切舁)
(車也以七寳飾之)巙(渠龜切)昕(許斤切)大曆元年常參官(倉含切謂朝會也唐制文官五品以)
(上及兩省供奉官監察御史員外郎太常博士日參號常參官也武官三品以上三日一朝號九參官五品以上及折衝當番者五日一朝號六參官洪文崇)
(文館國子監學生四時參凡諸王入朝及以恩追至者日參其文武官職事九品以上及二王後則朝朔望而已)無門籍(秦昔切謂未得)
(通籍出入禁門者)仗家(直亮切謂爲儀衞者)喑嗚(於金切語喑啞不明)中傷(竹仲切)四鎮(龜兹于闐焉耆䟽勒)
覆餗(送鹿切易鼎卦覆公餗釋文云餗八珍之其也)成均(如字周禮大司樂掌成均之法董仲舒云成均五帝之學也垂拱元年改國子)
(監曰成均監後復舊)長也(展兩切)斌(悲巾切)臠食(力兖切臠切其肉而食也)余元仙(余羊諸切姓也)同
華(戶化切同華二州名)歷數(所矩切數責以過失也)差(初加切差次也)宣歙(失涉切二州名)二年恚(於避)
(切恨也)鄙諺(魚戰切俚俗所傳之言也)翁(烏紅切)閨(㳙畦切閨說文云特立之戶上圜下方有似於圭)萬億(乙力)
(切十千曰萬十萬曰億)郢(以井切)禳(如羊切除也)闥(上曷切宫中小門也)確至(克角切堅也)無恙(餘亮)
(切憂也一曰蟲入腹食人心古者草居多被此毒故相問無恙乎)獠(魯皓切又竹狡切戎夷別名)譴(詰戰切謫也)三年
倓(徒感切又音談)泌(兵媚切)躡屨(昵輙切屨說文履也一曰鞮屬)給舍(式夜切謂給事中中書舍人皆唐制正五品官也)
泚(此禮切)盂蘭盆(上雲俱切盂蘭盆經云目連以母生餓鬼中佛令作盂蘭盆至七月十五日以百味五果著盆中供養十方大德而後母)
(得食也一說盂蘭盆者天竺國語也猶中華言散倒懸也今人遂設盆以爲供誤矣)尚贊摩(吐蕃酋長)岵(侯古切)奭(施隻)
(切)掌漏(郞豆切刻漏也刻漏法以銅爲渴烏狀如鈞曲注水以浮刻漏之箭掌漏者謂守漏人也)更(古衡切)杲(古老切)駐
(株遇切)四年衷甲(音忠左氏傳楚人衷甲注云衣在甲中)家僮(徒紅切奴也)涪(房尤切州名)涵
(胡南切)逗遛(上音豆下力救切謂稽留不進)悍戾(侯旰切)仆地(芳遇切僵也)五年暹(思廉切)地
牢(郎刀切於地爲牢獄)訊掠(思晉切問也下力漾切笞也)懌(夷益切悅也)衣綠(於旣切)忿爭(撫吻切)強
(巨兩切勉也)稱(昌孕切宜也)不軌(居洧切不修法制也)郿虢(旻悲切漢書音媚郿虢並扶風縣名)禁旅(兩舉切衆)
(也說文軍五百人爲旅)度(逹各切)鉥(食律切)束裝(側羊切說文裏也)屬(之欲切託也)六年綿
亘(古鄧切綿聮亘極也)汧隴(輕煙切汧謂汧水隴謂隴坻皆在隴州)隴坻(典禮切隴坻謂隴陂即隴山也)翃(乎萌切)璀
(取猥切)五嶺(大庾嶺在虔州永明嶺白芒嶺在道州臘嶺在郴州臨源嶺在桂州)駮(北角切)絀(敕律切亦作詘說文貶下也)
滉(戶廣切)七年歐(於口切擊也)伺閒(相吏切下居莧切)八年㟧(五各切)跋扈(蒲撥)
(切跋扈猶強梁也)封籍(秦昔切籍謂疏錄之也)按堵(音覩言不遷動如堵牆也)侯莫陳(三字姓也)怤(芳無切)
縑(吉嫌切)駑瘠(農都切駑駘也下秦昔切瘦也)晃(戶廣切)賁(彼義切)邭(須倫切)辮髮(婢典切說)
(文交也)黃萯原(萯蒲昧切新史作黃菩原音步後切黃菩乃草名或通作萯)掎其(舉綺切牽其後曰掎)
資治通鑑釋文卷之二十三
