資治通鑑釋文卷第二十一
右宣義郎監成都府糧料院史炤
唐紀十一通鑑卷一百九十五
(起強圉作噩五月盡上章困敦即丁酉至庚子凡三年有竒)
太宗文武大聖大廣孝皇帝中之上正觀十一年鑒形
(居䧟切亦作監)竟夭(於矯切壽不得長也漢書龔生竟夭天年)世襲(席入切子孫世世因襲爵土爲王也)壞宫(古聵切毀之也)
而狎(轄甲切近也)姦宄(居洧切說文在外爲盗在内爲宄)弦韋(胡田切韓子西門豹性急偑韋以自緩董安于性緩佩弦)
(以自急也)皆勞(郎到切慰也)乘輿(天子法駕六馬駕也蔡邕獨斷曰天子至尊不敢渫瀆言之故託於乘輿也)昧旦(莫佩)
(切昧旦丕顯謂於昧旦未明之間巳大明其德言勤也書昧爽不顯坐以待旦)饑歉(苦簟切食不滿也)豐穰(如羊切詩自天降康豐年)
(穰穰)縲絏(上倫追切下私列切論語注云縲黑索絏攣也所以拘罪人)殪(壹計切殺也)馬鐙(都鄧切馬鞁具)搏之
(伯各切擊也)士彠(鬱縳切)十二年九卿(漢以太常光禄勲衛尉太僕延尉大鴻臚宗正司農少府爲九卿後魏以)
(來卿各雖仍舊而所蒞之局謂之寺因曰九寺)八座(漢光武分尚書爲六曹并一令一僕射謂之八座)庶孽(魚列切庶子也)窺窬
(容朱切私視也)令狐德棻(令盧丁切複姓棻符分切)譜諜(博古切籍錄)樊灌(古玩切樊噲灌嬰)卬然
(五剛切高也)販鬻(上方願切下余六切賣也)松檟(古馬切山楸)砥柱(諸氐切陜州有底柱山山有三門河水所經太宗勒)
(銘焉東京賦底柱輟流注云山居河中猶柱然也)飼羊(祥吏切亦作飤)倒戈(都皓切紂之衆服周仁政無有戰心前徒倒戈自攻于後)
(也)糾繆(靡幼切戾也)皇甫(方雨切複姓)恚之(於避切恨也)吐蕃(方煩切本西羌屬處河湟江岷間有發羌)
(唐旄等者蕃發聲相近故其子孫曰吐蕃或曰南涼秃髮利鹿孤之後以秃髮爲國號訛曰吐蕃也)贊普(滂午切吐蕃謂彊雄曰贊丈夫曰普故號)
(君長曰贊普)弃宗弄讃(吐蕃君長名亦名弃蘇農亦號弗夜氏)党項(多曩切漢西羌别種其地古析支也)白蘭
(郎干切白蘭羌吐蕃謂之丁零左屬党項右與多彌接)松州(高祖置以地産甘松爲名)諾州(匿各切高祖置隷靈州都督府)把利
(𥙷雅切慶州有把利氏族與吐蕃姻援寇邊)縊(壹計切自經也)洮河道(吐刀切洮水出西羌中)餘級(訖立切秦法斬首一)
(賜爵一級因謂斬首爲級)都尉揵山(尉紆勿切揵巨偃切)獨邏水(郞佐切與都尉揵山皆古匈奴地)苾(蒲結切)
爲韀(則前切馬鞍具)咥利失(咥丁結切西突厥可汗號)咄陸(當没切)大啜(姝悅切)碎葉(蘇對切西)
(突厥地名)俟斤(渠之切突厥號大臣曰俟斤)統吐屯(徒敦切突厥臣)伊列水(力孽切在突厥中)十三
年端揆(巨癸切僕射參揔百揆又曰端右端揆之司謂僕射也)度支(徒各切戶部屬官掌天下租賦物産歲計所出而支調之)鄜
(芳無切川名)鋒鏑(丁歷切箭鏃)瘢痍(蒲官切瘢痕)欒黶(乙減切左氏傳晉士鞅曰欒黶汰虚巳甚猶可以免其在盈乎)
(黶死武子所施没矣而黶之怨實章後盈見逐)茅土(謨交切古者天子以五色土爲壇封諸侯取其方面土苴以白茅授之使立社於其國也)紊
(文運切亂也)勦絶(書天用勦絶其命勦截也截絶而滅之音了六切又子小切)掘溝(其月切搰也)鼠噍(才笑切嚼也)
繒(慈陵切帛也)辟仗(皮亦切)賀邏鶻(胡骨切突利之子也)蠻俚(良爾切蠻屬)藩屏(方元切下𥙷鼎切有)
(患難則往捍禦之爲之藩屏)璽書(斯氏切王者印所以爲信也)抄掠(楚交切劫財物)狼狽(博蓋切狼似犬銳頭白頰高前)
(廣後狽狼屬也生子或欠一足二足相附而行離則躓故猝遽謂之狼狽)餌藥(仍吏切服餌)呪術(職救切詛也)婆羅門
(蒲何切天竺國一曰婆羅門)輻湊(上方六切下千候切湊會也如輪輻之共於轂也)羚羊角(盧經切爾雅麢大羊麢與羚同郭璞)
(注云麢似羊而大角圓銳本草羚羊有神夜宿以角挂木不著地角有節如人手指握痕至堅勁)駁佛(北角切駁猶校)鏺汗(普沫切即)
(西域寧遠國本拔汗那或曰鏺汗居西鞬城在眞珠河之北)吐火羅(它覩切西域國元魏曰吐呼羅居葱嶺西古大夏之地)石史
何(西域康國枝庶分王者曰安曰曹曰石曰米曰何曰火尋曰戊地曰史世謂九姓)鏃曷(作木切山名)火燖觸水昆
(燖徐心切夷狄小國在伊列水界役屬西突厥)十四年侃(苦旱切)褚(竹吕切姓又丑吕切)妥(吐火切)炫(熒絹切)
流鬼國(東夷國也其人依嶼散居東南航海十五日行乃至)靺鞨(上莫曷切下何葛切)重三譯(夷益切說文傳四夷之語)
(者曰譯重謂叙譯其詞語度此三重之國乃至於此也)余志(市遮切)詗者(翾正切知處告言)詰朝(起吉切平旦也)物
故(魏臺訪問物故之義高堂隂荅曰聞之先師物無也故事也言死者無復所能於事故也)巢車(鋤交切在氏登巢車以望晉軍巢車車上爲櫓)
(也)瞰(苦濫切)所中(竹仰切)耗(火到切耗損也)撮粟(倉括切六十四黍爲圭四圭爲撮三指撮之也)西州(交河)
(郡也)交河城(高昌王所都漢車師前王廷也)高班(逋還切班給也)櫟陽(音樂邑名屬京兆府)葺橋(七入切又音集)
(左氏注葺覆也謂以草覆之也)鑾輿(盧官切禮記注鸞輅有虞氏之車有鸞和之節西都賦乘鸞輿備法駕)木橦(徒紅切木名花可爲)
(布出字書)犬酺(音蒲酺之言布也王德布於天下令得會聚飲食也)帷箔(白各切簾也漢書帷簿不修)飲盗馬(於禁切秦)
(穆公亡善馬岐下野人共食之穆公曰吾聞食善馬者不飲酒傷人乃皆賜酒而赦之)絶纓(音嬰楚莊王見說苑)蚛顙(直衆切蟲食物)
(也)齅之(許救切)括(古活切州名)刀筆(如字古者用簡牒吏皆以刀筆自隨所以削書也)惟谷(古禄切詩人亦)
(有言進退惟谷谷窮也鄭注云前無明君却迫罪役故窮也)皇儲(陳如切儲嗣謂皇太子)
唐紀十二通鑑卷一百九十六
(起重光赤奮若盡昭陽單閼三月即辛丑至癸卯凡二年有竒)
太宗文武大聖大廣孝皇帝中之中正觀十五年琅邪
(余遮切沂州)叚氏(徒玩切姓也)陪臣(蒲枚切諸侯之臣稱於天子曰陪臣陪重也)以赭(止也切赤上)俟利
苾(俟渠之切苾蒲結切阿史那思摩也四年與頡利俱禽前年立以爲可汗)監國(古銜切左氏太子君行則守有守則從從曰撫軍守曰監國)
巫覡(刑狄切說文齋肅事神明者男曰覡女曰巫)複姓(方六切重也)尫弱(烏光切羸也)宅兆(直紹切宅墓穴)
(也兆瑩域也)安厝(倉故切置也)窀穸(上株倫切下祥亦切窀厚也穸夜也左氏惟是窀穸之事謂葬埋猶長夜也)龜筮
(是制切龜所以鑚灼觀兆以卜吉凶問蓍曰筮)下昊(札色切日昳也)司墓(莫故切鄭掌公墓大夫徒屬之家)而窆(彼驗切下)
(棺也左氏傳作塴音北鄧切義同)擗踊(毗亦切撫心也踊跳也撫心而跳哀痛之至也)荼毒(同都切苦菜也言巳之苦毒如荼也)莞
爾(華板切小笑皃)臨壙(苦謗切墓域)鄯善(上戰切西域國名)百濟(子計切西域國本扶餘别種)孛(蒲没切孛星蓬)
(然光芒短惡氣所生亂兵之象或謂之彗所以除穢布新也)太微(武非切太微星五帝之坐天子之庭也)宦官(胡慣切閹寺)逹
哥友(居何切)紇干(下没切虜複姓)苫塊(上始占切下苦對切禮記寢苫枕塊哀親之在土也苫編草)一榱(所追)
(切說文秦名屋椽齊魯謂之桶周謂之榱)高麗(力支切扶餘之別種其國即漢樂浪故地)紿之(蕩亥切欺也)平壤(如養切高)
(麗所都平壤城也)彫瘵(側界切病也)豐稔(而甚切糓熟也)伊闕(如字山名吳起曰紂之居伊闕在其南東京賦廻行道乎)
(伊闕邪徑捷乎轘轅在河南)嵩陽(息中切嵩陽河南縣名有嵩山)霫(息入切東北夷名)燒薙(丈几切芟也又他計切)糧
糗(丘救去久二切乾餱也)偵者(丑正切問也)掎角(舉綺切執其足也左傳譬如逐鹿晉人角之戎人掎之言叶力共攻之)漲
天(知亮切塵埃冥冥亘天如水之張也)赤柯櫟(居何切櫟音歷地名)陳亘(陳讀曰陣亘古鄧切)長矟(所角切亦作槊)思
結部(思結部在薛延陀故牙)五臺(代州縣名有五臺山)十六年洎(巨至切)馬箠(止蘂切馬檛也)
重數(直隴切色角切)素褥(儒欲切茵褥)馬(乃老切本亦作碼腦石次玉)遏索(昔各切山名)無頼
(落蓋切頼恃也又許愼云頼利也無利入於家)張掖(夷益切故匈奴昆邪王地漢武帝開應劭曰張國臂掖故曰張掖)酒泉(如字漢郡)
(名武帝開其水若酒故曰酒泉也又舊俗傳云城下有金泉泉味如酒)烽燧(徐醉切烽燧火也古者以烽燧招兵置之邊亭有警輙舉火騰煙京)
(邑及諸侯望以相應也)米國(如字唐國枝庶王者)郢縱公(足用切宇文士及謚曰恭劉洎曰亡及過自奉養不可謂恭乃改曰縱)
屈強(渠勿切下巨兩切屈本亦作倔倔強梗戾也)契苾(蒲結切虜複姓)泉蓋蘇文(蓋蘇文或號蓋金姓泉氏自云)
(生水中以惑衆)馮翊(上符中切下逸織切縣名屬同州)蒲反(甫遠切河東縣名故曰蒲秦始皇東廵見長坂故加反)轉餉
(式亮切轉運也餉饋也)晡食(奔謨切日加申時)席藁(古老切席芻藁以自貶)𬞞食(山於切𬞞食菜食也)愎諫
(弼力切很也)十七年羽葆(博抱切羽葆華蓋天子之儀衛也又唐制鼔吹五部一鼓吹二羽葆羽葆部有十八曲)鼔吹
(尺僞切音律管壎之樂)鄠(侯古切邑名屬京兆府)幼穉(直利切亦作稚童稚也)自售(承呪切賣也)鄖(干分切古)
(漢南之國)尚乘(䋲證切尚主也主車乘官)直長(展兩切尚乘局有奉御二人直長十人)隂募(莫故切廣求也)昵近
(尼質切亦作暱)昝(子感切姓)猛彪(𥙷休切虎文)悛改(千全切改寤也)性褊(俾面切衣小曰褊喻性不寬大)股慄
(力質切股戰慄言懼甚也)樓堞(音牒城上女墻也一名俾倪睥睨敵也)攅刃(徂官切叢也)煨燼(烏回切煻煨熱灰也)牖
閒(以九切穿屋䆫)或抉(一決切挑也)檛折(陟瓜切馬箠)援槍(上音袁下千羊切)刺之(七亦切)榆杜
(音踰縣名屬遼州)郟城(訖洽切汝州縣名)揣知(初委切揣摩)辯給(訖立切利口捷給)厮役(息移切養馬析)
(薪者)一落(欲效爲部落)瓣髮(皮莧切若虜人編髮被之)五狼頭纛(大到切又音毒突厥之先爲鄰國所滅盡殺其族至一兒)
(且十歲見其小不忍殺乃刖足斷臂棄草澤中有牝狼以肉餌之及長與狼交合遂生十男各爲一姓故阿史那突厥牙門建狼頭纛示不忘本也太子效突)
(厥故作之)幡旗(孚袁切旌旐緫名)穹廬(丘中切夷虜&KR0999;帳其形穹隆)僵仆(芳遇切踣也)𠢐面(陵之切剥)欻
起(許勿切有所吹起)一設(突厥别部典兵者曰設)風勵(風讀曰諷)乘亹(許愼切與釁通)頓丘(都困切澶州縣)琵
琶(上頻脂切下蒲巴切琵琶體圓脩頸而小出胡中漢武嫁宗女於烏孫爲馬上樂以慰鄕國之思推而遠曰琵引而近曰琶)洋(徐羊切州名)
駙馬(符遇切都尉官漢武帝置有奉車駙馬騎三都尉晉元帝後罷二都尉惟留駙馬奉朝請諸尚主者)
唐紀十三通鑑卷一百九十七
(起昭陽單閼四月盡旃蒙大荒落五月即癸卯至乙巳凡二年有竒)
太宗文武大聖大廣孝皇帝中之下正觀十七年參鞫
(上倉含切下居六切參互而鞫治之)祐川府(爰救切岷州有府曰祐川府)平棘(訖立切邑名屬趙州)賀蘭(何佐切魏有紇)
(伏者爲賀蘭莫何弗因以爲氏)蹉跌(上倉何切下徒結切蹉跌足失據)藩邸(都禮切邸舍諸侯王入朝至京師所舍也)億度
(乙力切本亦作臆億度意之也度音徒各切)猜貳(倉才切疑也)禮秩(直質切次也)憮然(罔甫切猶悵然也)屬心
(之欲切心有所屬係也)悖逆(蒲昧切又蒲没切亂也)酺(薄胡切說文王德布大㱃酒)窺伺(相吏切奄窺)無恙
(餘亮切憂也)道地(漢書欲爲道地注云爲之開通道路使有安全之地也)負姊(房缶切背也)須灰(詢趨切本亦作鬚在)
(頥曰䰅)可療(力照切治病)齧指(倪結切噬也)沈醉(持林切書沈亂于酒沈冥言醉甚)宫闈(于非切宫中門)
眞珠(薛延陀可汗名)橐駝(上撻各切下徒何切匈奴竒獸言能負囊橐而䭾物也)親迎(魚慶切禮男女親迎男先於女剛柔)
(之義)沙磧(七迹切水渚有石者)俟斤(渠之切北虜謂大臣曰俟斤)盪平(徒沆切又他浪切滌也)鴻私(胡公切大)
(也私謂恩私)有卒(臧律切終也易有始有卒者其帷聖人乎)龍沙(廣志流沙在玉門關外有三名三龍沙)捐(余專切棄也)
餌之(仍吏切飤也)匍匐(上薄胡切手行也下蒲墨切伏地也或作扶伏)去食(起吕切除也)踣所(蒲墨切仆也)
覽起居(魯敢切欲觀起居所記注也)相里(息亮切複姓)委質(職日切形也委其體以事君)戢兵(側立切藏)
(也)黔(渠金切州名)朝集使(直遥切諸州郡奉貢物入京者謂之朝集使)僦屋(即就切賃也)雉奴(文几切高)
(宗小子)懦(奴卧切又奴亂切弱也)折簡(古限切折簡猶今言片紙也)十八年莫離攴(高麗官名蓋蘇)
(文爲之)指麾(許爲切旌旗之所指麾)顧眄(眠見切說文目偏合一曰袤視字或作盻音普莧切)襲服(質涉切失氣)金
湯(他郎切韓子曰雖有金城湯池)詰(欺吉切問也)凝旒(力求切凝注冕旒一意於聽)虚襟(居吟切虛其襟懷不自滿假)
對&KR0993;(余章切對荅也荅受天子之命而稱揚之)飛白(蔡邕所造)百艘(蘇刀切船緫名)涉獵(力涉切言泛覽流觀如涉)
(水獵獸不精專也)骨鯁(古杏切鯁與骾同骨彊四攴故君有忠臣謂之骨骾)論量(龍張切量度)鍾愛(諸容切晉書情之所)
(鍾鍾聚也)歔欷(上音虛下許其切歎息皃)焉耆(於虔切下音攴西域國)屈利啜(居勿切西突厥臣)頡鼻(奚結)
(切焉耆王之弟)鄕導(許亮切爲之前導導所趨嚮也)高武(高麗王高建武也前爲莫離攴所殺)係頸(胡計切係頸示欲自殺也)
漂搖(匹招切若萍蓬之漂摇轉徙也)澠池(莫踐切邑名屬河南府)元璹(神六切)猝下(蒼没切)洺(彌并)
(切州名)忘拜(亡亮切)無主(謂顔色無定)震懾(質涉切懼也)驍衛(堅堯切健也)戰艦(戸黤切禦)
(敵船也四方施板以禦矢)梯衝(天黎切雲梯衝車所以攻城也)安蘿(盧何切山名)器械(戸戒切有盛曰械無盛曰器)幽
薊(吉詣切並州名)遼碣(其謁切遼水碣石之地)營頓(軍營頓舍也都困切)愜服(詰叶切快也)憤歎(房吻切懣)
(也)鬱邑(乙及切亦作悒不安也)十九年漕渠(在到切運於水也)贓汙(兹郞切受賕)留臺
(留守臺也)叱令(尺栗切訶也)鄴(逆怯切縣名屬魏郡)御榻(託盍切牀榻)私裝(側霜切自以家貲從軍)縣官
(懸絹切縣官謂天子也夏家王畿内縣名内縣即國都也王者官天下故曰縣官)鎮守(舒救切)努力(奴古切方言勉也)北趣
(逡遇切亦作趨趨嚮也)甬道(余隴切道上加土)元莵(本漢武帝所置郡莵同都切)料配(力弔切史記宣王料兵料數也)
撤之(敕列切抽也)蓋牟(莫侯切高麗地太宗旣拔蓋牟城置蓋牟州)鴨渌水(乙甲切高麗馬訾水出靺鞨之白山色若)
(鴨頭號鴨渌水)泥淖(女教切泥也)勍敵(渠京切強也春秋傳勍敵之人)爇其(儒劣切燒也)延燒(延面切)吮
血(租兖切嗽也)會暝(莫定切夕也)
唐紀十四通鑑卷一百九十八
(起旃蒙大荒落六月盡著雍涒灘三月即乙巳至戊申凡三年有竒)
太宗文武大聖大廣孝皇帝下之上正觀十九年刀鉞
(王伐切斧也)唐幟(式志切旗幟)妻孥(農都切子也)糧仗(直亮切糧食仗兵器)省事(息井切察也)耨蕯
(新史作傉奴篤切音同薩音桑葛切耨薩高麗官比都督也)延壽惠眞(耨薩高延壽北部耨薩高惠眞南部)靺鞨(音末曷古)
(肅愼地後魏謂之勿吉其國數十部或附高麗或臣突厥)泥潦(魯皓切泥濘水潦)對盧(龍都切高麗官十二級首曰大對盧)内芟
(師銜切)結旆(蒲蓋切旗也繫旗曰旆)未冠(古亂切年二十曰冠)指蹤(子容切以手指示其蹤跡也)詒(徒亥切欺)
(誑)鼔角(吉岳切角軍器徐廣車服儀制曰角前世書記所不載或云夲出羌胡以驚中國之馬也)橋梁(力張切爾雅隄謂之梁郭璞注)
(云即橋也或曰石絶水者爲梁凢橋有木梁石梁舟梁皆謂橋耳)膝行(息七切漢書諸侯入轅門膝行而前言畏懼俯伏不敢安行也)跳梁
(徒彫切躍也梁強梁)後黃城(新舊史皆作后黃)駐蹕(壁吉切警蹕也天子行幸所止故曰駐蹕)標識(卑遥切下職吏切爲)
(立表記之也)奄至(衣檢切奄至猝至也)更以(古衡切翻也)候騎(胡奏切騎士爲斥候者)諜者(逹恊切間諜)
反接(即涉切反縛也)閒行(居莧切竊道閒行謂竊取他道不自公顯投隙而行也)徑詣(古定切徑詣猶直造也)徒跣
(蘇典切徒跣足親地也)賜屩(訖約切草履)亟來(去吏切)躁擾(則到切疾也)老耄(草報切年八十九十曰耄)
兇懼(許拱切恐懼也)徼幸(古堯切亦作僥)皆躡(眤輙切蹈也)雞彘(直例切豕也)饗士(許兩切飼軍士)
(以酒食)襲我(席入切輕行無鍾鼔曰襲)縋城(馳僞切垂繩而下)衝車(昌容切橦城車也詩臨衝閑閑)礮石(披教)
(切機石)木柵(測革切編立木爲之)以徇(松閏切言使人將行徧示衆土以爲戒也)班師(逋還切整軍還也)屏跡
(必郢切屏蔽)賜縑(吉嫌切繒也)爲殿(丁練切軍後曰殿)馬鞘(仙妙切馬上刀劒室也)臨哭(力禁切)飛
騎(方微切太宗㨂膂力驍捷善騎射者謂之飛騎衣五色袍乘六閑馬上出遊幸則從駕)臨渝關(容朱切上曰臨閭關在平州石城縣)褐
袍(何葛切織毛爲布曰褐)病癰(於谷切癰癤)步輦(力展切輦人步挽車也)吮癰(粗兖切嗽也)嵐(盧含切州)
(名)朝衡(胡庚切執朝之權衡)弱水(日灼切水經云弱水出張掖删丹縣西比至酒泉會水縣入合黎山腹山海經云弱水出崑崙墟西)
(南隅也)二十年喬師望(喬渠嬌切姓也)相屬(之欲切相連屬也)所解(下懈切曉也)辟仗
(匹亦切執兵仗以辟行人又甫亦切)圖䜟(楚禁切符命之書)疎勒(山於切西域國距京師九千里而贏)朱俱波(亦名朱俱)
(槃漢子合國也)瀚海(侯旰切北海名)阿跌(徒結切)契苾(上欺訖切下蒲結切)北(忙丁切溟海)編列
(卑眠切編戶之列編戶者謂列次名籍也)混元(胡木切元氣混然謂太古之時也)狷介(古泫切又吉掾切狷者有所不爲介耿介)臧
否(𥙷靡切臧否猶善惡也)銜之(乎巖切)帑藏(他曩切下才浪切金帛所藏)僧祗(翹移切佛書阿僧祗)殫人
(多寒切極盡也)熊蹯(符袁切熊掌也左氏楚太子商臣以宫甲圍成王王請食熊蹯而死弗聽杜預注云熊掌難熟冀久將有外救故此云假餘息)
(於熊蹯也)雀&KR1145;(丘候切鳥子生哺者史記趙公子章圍主父主父不得食探雀&KR1145;而食之)帷扆(隱豈切爾雅牖戶之閒謂之扆)膝
下(息七切孝經故報生之膝下以養父母日嚴)負米(房缶切子路曰昔者由也事二親之時常食藜藿之實爲親負米百里之外親没之後南)
(遊於楚從車百乘積粟萬鍾願欲食藜藿爲親負米不可復得也)劬勞(權拘切劬勞)搢紳(即刃切搢紳之士搢笏而垂紳搢插也插)
(笏於帶也)淺鮮(息淺切少也)芙蓉園(在興慶宫旁)汛掃(思晉切灑也先到切除也)二十一年餌
金石(仍吏切餌金石謂服丹砂藥也)北首(禮記死者北首生者南鄕皆從其初注云北首首隂也音手又切南鄕嚮陽也)夷衾
(上如字下去金切禮記自小歛以往用夷衾夷衾質殺之裁猶冒也注云冒所以韜尸重形者也小歛又覆以夷衾制如冒耳大夫元冒黼殺)鑾駕
(盧湍切崔豹古今注云五路衡上金雀者朱鳥也口銜鈴鈴謂之鑾也)横橋(漢書注横音光即横門渭橋也)燕然府(於虔切以)
(多濫葛部置)龜林府(以同羅部置)蹛林(都頼都例二切以思結地置蹛林州漢書注云蹛林匈奴繞林而祭也)窴顔
(亭年切以白霫部置寘顔州)禪杜首(時戰切社首山名在兖州)釋耒(盧對切神農作耒說文云耕曲木也)槎木(鋤加切槎)
(牙邪斫木也)命於通事舍人裏供奉(未命以官故令於通事舍人裏供奉若馬周起布衣詔令於御吏裏行是)
(也)背城(蒲昧切違也)没落(言人民流離異域如物之没水草木零落也)逓還(大計切轉還也)緯(于貴切)髭
(即移切說文口上髭也)骨利幹(古旦切鐡勒諸部)正曛(許云切日入)煑羊胛(古狎切闔也與胷脅相會闔)納
汙(汪胡切左氏川澤納汗山藪藏疾)辰嬴(音盈辰嬴懷嬴也左氏文公六年辰嬴嬖於二君)奴刺(奴八切)啜匐(上姝)
(悅切下蒲墨切)車鼻(昌遮切突厥可汗号)西趙(南蠻也)訶黎(虎何切)二十二年臺榭(詞夜)
(切土高曰臺有木曰榭)鷹隼(聳尹切鷙鳥)樂浪(音洛郎郡名)阿棧(上於何切下仕限切失缽屈阿棧結骨蕃部君長名)
堅昆(古軍切本結骨蕃部因其來朝改爲堅昆都督府)祁連(翹移切後漢書音時北虜中有祁連山)窮髮之地(方伐)
(切莊子窮髮之北䟽云地以草木爲毛髮比方寒沍草不不生故窮髮所謂不毛之地也)茅茨(才資切茅葦)首鼠(如字首鼠一前一却也)
唐紀十五通鑑卷一百九十九
(起著雍涒灘四月盡旃蒙單閼九月即戊申至乙卯几七年有竒)
太宗文武大聖大廣孝皇帝下之下正觀二十二年西
洱(音二河名出羅谷山新史云昆明蠻以西洱河爲境即葉榆河也)天竺(張六切身毒國也)震懾(質涉切震懼)契
丹(音乞北狄國)辱紇主(下没切辱紇主契丹逐部酋長之稱)咄陸(當没切)葉護(失涉切突厥官號)多
邏(郞佐切多邏斯水西突厥地名)龜兹(音丘慈西域國)泥婆(年題切泥婆羅國直吐蕃之西樂陵州)茶餺(伯各切其)
(字或从金天竺所居城名)白霫(息入切部落名居於磧北)彊偉(巨良切姓也又其兩切)君羡(延面切又似面切)員
道信(員音運姓也)絶粒(力入切米食曰粒絶粒道引辟榖也)當王(于况切)愍(眉殞切憐也)雙舫(甫妄)
(切兩船相並)婺(亡遇切州名在婺女星之分)山獠(魯皓切蠻獠)踊貴(余隴切言榖價驟貴如踊起然也)回紇
(下没切其先匈奴也元魏時亦號高車居薛廷陁北)職貢(質力切國語職貢業事之不共又曰昔武王克商通道于九夷百蠻使各以其方賄來貢)
(使無忘職業)焉耆(音煙支西域國)磧石(匕迹切沙土曰漠即今磧也)多褐(何葛切龜兹城名)羯獵顚
(居謁切龜兹相名)大俟利發(俟渠之切俟利發突厥之官号)窟哥(苦骨切契丹帥名)奚帥(奚比狄國與契丹同)
(出東胡之後奚帥者其國之將帥也)峭落(七笑切州名隷松漠都督府)二十三年徒莫祗(西南諸蠻内附太宗)
(置傍望覧丘四川後隷戎州都督府)手捫(莫奔切撫持也)𠢐面(力之切剥也)灑地(沙下切汛也)于闐(音田又堂)
(練切西域國)伏闍信(辰遮切于闐王名)契苾(上音乞下蒲結切)西夾室(訖洽切書西夾南嚮注西廂夾室)贊
普(吐蕃之俗謂彊雄曰贊丈夫曰普故號君長曰贊普)高宗天皇大聖大洪孝皇帝上之
上永徽元年公除(從吉也王氏音訓云謂巳成服除之以從公家之事不待終制也)狼山(盧當切後爲州隷安)
(北都護府)桑乾(音干漢屬代郡)新黎(盧兮切以羯漫陁部置後爲州)仙萼(逆各切磧北有仙萼河後隷安北都護府)油衣
(夷周切凡雨其者周時有之矣炙轂子曰惟絹油之製及帽油陳始有之見續事始)譯語(夷益切通四夷之言者)叡冊(俞芮切)琰
州(以冉切諸蠻州隷黔州都督)二年奭(施隻切)駱(歷各切姓)橋(渠驕切姓)咥運(丁結切)亮隂
(力漾切隂默也居憂信默三年不言)彈彈(徒案切行圓)蔣(子兩切)惲(委枌切)錢貫(古亂切緡也)蒲類
(薄胡切北庭縣名突厥中有蒲類每)弓月道(突厥中有弓月城)郎州(如字即南寧州太宗更名)麻州(如字太宗析郎州置)
(隷戎州都督府)九成宫(在鳳翔即隋仁壽宫)左藏(才浪切收錢帛雜綵天下賦調之所)特浪(郎宕切羌酋)卜檐
莫(都含切)秃磨蒲(他谷切曰水蠻酋也)青蛉(盧經切漢嘗已開爲縣屬越嶲郡青蛉水出西東入江也)弄棟(多貢切漢)
(屬益州郡)葉榆(七涉切下音俞漢屬益州葉榆澤在縣東)朱邪(余遮切部落名)三年逗留(大透切下如字又力救切)
(逗留不進)中廏(居又切釋各廏聚也生馬之所聚中廏謂天子馬閑也)擊鞠(居六切擊鞠謂騎而以丈擊者也非蹙鞠)瑗(于願)
(切)浮屠(同都切學佛僧也)宫省(所景切漢以禁中爲省中)禨祥(居希切亦祥也)昵(尼質切近也亦作暱)四
年愔(揖滛切)伽獨(去迦切林邑王之臣也)眞臘(力葛切眞臘在林邑西北本扶南屬國去京師二萬七百里)撞
鍾(傳江切擣也)歙(失涉切州名)以楯(殊尹切亦作盾所以捍身兵器也)蓨(他雕切漢書音條)頡苾(奚結切)
五年内之(諸荅切)昭儀(朱搖切招顯其儀示隆重也)士彠(鬱縛切)鳳泉湯(他郎切在鳳翔)大
食(實賦切本波斯地)波斯(息移切波斯居逹遏水距京師萬五千里而贏)漲溢(弋質切汎濫也)門桄(姑黃切)呼
沱(徒何切山海經云太戲之山滹沱之水出焉在代州東入趙地)秔米(古衡切稻屬)扼殺(乙革切說文把也)六年
厭勝(益涉切廣雅云厭鎮也)員外(于權切官數)令族(力正切善也)三思(如字又蘇紺切參之也論語三思而)
(後行)撲殺(弼角切說文挨也)嫫母(莫胡切黃帝妃貌甚醜黃帝立四妃象后妃四星皇甫謐云元妃西陵氏女曰嫘祖次妃方雷氏女)
(曰女節次妃肜魚氏女次妃嫫母班在三人之下)妲巳(當割切紂之妃有蘇氏女也美好辯辭嬖幸於紂紂用其言毒虐衆庶於是武王伐紂斬)
(妲巳頭垂之於小白旗以爲紂之亡由此女也)褒姒(詳里切以其出於褒國故曰褒姒周幽王廢申后立褒姒褒姒不好笑幽王欲其笑萬方故不)
(笑爲舉烽燧諸侯悉至至而無寇乃大笑其後申侯與犬戎攻幽王王舉烽燧召兵兵莫至遂殺幽王驪山下虜褒姒盡取周賂而去)塵黷(徒谷)
(切國語司空季子謂文公曰男女不相及畏黷也黷則生怨怨亂毓災毓災滅性張華女史箴曰歡不可以黷寵不可以&KR0825;)𦵔醢(上臻魚切下音)
(海虀𦵔䤈醢也)子胥(新於切伍員)麋鹿(旻悲切鹿屬)姑蘇(吳王闔閭起姑蘇之臺二年聚材五年乃成高見三百里)造
舟(七報切又七道切大明詩曰文定厥佯親迎干渭造舟爲梁不顯其光鄭注云迎太姒而更爲梁者欲其昭著示後世重昏禮也造舟比其舟而渡也比)
(船於水加板其上若今之浮橋文王重昏事始作而用之周公因之制禮著尊卑之差天子造舟諸侯維舟大夫方舟士特舟)太姒(太姒莘國之長)
(女文王之正妃)關雎(千余切關雎周南詩首篇二南蓋文王之化而美后妃之德也雎鳩王雎也鳥摯而有别關關和聲也)十斛(胡谷)
(切十斗爲斛)
唐紀十六通鑑卷二百
(起&KR0999;蒙單閼十月盡元&KR1580;閑茂七月即乙卯至壬戌凡六年有竒)
高宗天皇大聖大洪孝皇帝上之下永徽六年勲庸(許云)
(切周禮王功曰勲民功曰庸)地華(戶瓜切言門地光顯)纓黻(於盈切冠繫也黻以繒爲之黑與青畫兩巳相背象君臣可否相濟也音)
(分物切)椒闈(兹消切木名下于非切宫中門漢官儀曰皇后稱椒房以椒塗壁取其温而芳)蘭掖(夷益切西都賦曰後宫則有掖庭椒)
(房后妃之室菹若椒風坡香發越蘭林惠草鴛鸞飛翔之列吕向曰掖庭宮名在天子左右如肘腋)儲貳(直魚切儲副昔在儲貳謂爲太子時)宫
壼(苦本切宫中道)飭躬(畜力切正也)嬪嬙(上毗賓切下慈良切媚嬙婦官)竅壁(苦弔切穴壁爲竅道)斷去(上音)
(短下起吕切)酒甕(烏貢切罌也)二嫗(威遇切說文曰母也)大家(謂天子)妖猾(戶八切猾亂)爲猫
(謨交切本又作貓音同又武儦切捕鼠獸)蟒氏(母黨切蛇最大者曰蟒)梟氏(古堯切不孝鳥也若隋煬帝誅楊玄感改其姓爲梟氏也)
數見(所角切)爲祟(息遂切爲禍祟也)瀝血(狼狄切滴瀝)蓬萊宫(蒲公切在京城東北)彗星
(祥歲切彗星妖星也)明兩(良奬切易曰明兩作離)爝暉(子約切字林云爝炬火也莊子日月出矣而爝火不息其於光也不亦難乎)
反植(音殖種也賈誼賦賢聖逆曳兮邪正倒植植音值立也)犯鱗(力珍切神龍頷有逆鱗嬰者死言犯君威則觸嚴刑也)狡
險(古巧切狂也猾也)忌克(渠記切忌謂畏忌憎惡克謂好勝賊害左氏傳今其言多忌克)顯慶元年亡匿(昵力)
(切藏也)廩府(力錦切倉廪府庫)𧖟要(徂含切以𧖟事爲要)省其(所景切簡少也)配昊天(下老切春爲昊天言)
(元氣廣大也孝經郊祀后稷以配天王者必以其祖同祭於天尊之也冬至祀昊天上帝於圓丘武德中以景帝配今更以高祖聖)配五帝(周禮)
(兆五帝於四郊此五行之精氣也而鄭氏謂爲太微五帝非也唐初季秋大享于明堂皆祀五方天帝以元帝配今更以太宗配)明堂(孝經援神)
(契曰明堂上圓下方八䆫四闥布政之宫在固之陽又三輔黃圖云明堂者大道之堂也所以順四時行月令宗祀先王祭五帝也)歌邏禄(郎佐)
(切部落名)淳于(羽俱切複姓)漣水(力延切縣名屬泗州)叱(尺栗切訶也)柘栱(居竦切並州名生羌之地)鷹娑
川(素何切在突厥中)懦怯(奴卧切又奴亂切弱也)逗遛(大透切丁音溜不進也)捐身(與專切棄也)甿黎
(上莫耕切民也下郎奚切衆也)無恚(於避切恨也)二年郇(昔遵切)那羅(奴何切那羅邇娑婆寐天竺方士也自言)
(壽二百歲有長生術太宗館之於金飈門造藥令兵部尚書崔敦禮監主之藥成不效)朝覲(渠吝切周禮春見曰朝夏見曰宗秋見曰覲冬見曰)
(遇)寧謐(彌畢切靜也)螻蟻(上音樓下魚豈切螻螻蛄也蟻蚍蜉皆蟲之微小者也)餘齒(昌里切禮記古者謂年齡齒亦)
(齡也注齒人壽之數也)迎氣(周禮大宗伯以血祭祭五祀注云四時迎五行之氣於四郊而祭五德之帝蔡邕曰天子以四立及季夏之節迎五)
(帝於郊導致神氣祈福豊年)太微(無非切周禮兆五帝於四郊鄭注以爲青帝靈威仰赤帝赤熛怒黃帝含樞杻白帝白招拒黑帝汁光紀也太)
(微五帝之坐黃帝在太微中含樞紐之神也)緯書(于貴切易詩書禮樂春秋孝經皆有緯書蓋漢未夏賀良之徒爲之以爲有經必有緯故曰緯)
(書)六天(自鄭氏以爲昊天上帝者天皇大帝北辰耀魄寶也及太微五帝由是有六天之說蓋出於春秋緯文曜鈎等書唐顯慶禮猶著六天之)
(說故禮部尚書許欽宗與禮官議黜之)方丘(敷羊切夏至祭地於澤中之方丘亦取自然之丘象地方也)神州(食鄰切周禮大)
(司樂乃奏太簇歌應鍾舞咸池以祭地示注云地祗所祭於北郊謂神州之神及社稷又通典曰神州謂王者所卜居吉土五千里之内地名也注崑崙東南)
(地方五千里名曰神州)滍水(丈几切又音峙汝州魯山縣有魯山滍水所出東北至定陵入汝)汜水(音凡又音祀漢書注成臯城秉)
(汜水是也今孟州汎水縣)賜賚(洛代切賜也)曳咥河(丁結切)攅矟(色角切矛丈八者謂之矟)屈律
啜(丘勿切)蹋雪(逹合切踐也)牙帳(五加切虜帳建牙)郵驛(羽求切郵驛謂路上舍)入流(力求)
(切流品也分九品官謂之流内又有視流内)選事(須絹切知選事謂知銓官事也)釐革(陵知切理也名核改易也)三
年鬻獄(羊六切賣也左氏傳鮒也鬻獄)四年乳臭(蘂主切漢書是口尚乳臭謂其效小也)黎明(力奚)
(切黎猶比也比至天明也)肘腋(上陟柳切臂節也下夷益切胳也在肘後)任俠(上汝鴆切下橔頰切任謂任使其氣力俠之言挾也以權)
(力挾輔俠也)皇地祗(巨至切后七皇地祗神也周禮大宗伯掌地示之禮又曰以黃琮禮地注禮地以夏至謂神在崑崙者也)簿
錄(裴古切爲文簿籍錄之也)拔汗那(蒲撥切即寧遠園小曰鏺汗)悒怛(乙及切下當割切本漢大月氏之種)朱駒半
(西域國或曰朱駒波即漢子合國也)都曼(謨官切又音曼)般陀(蒲官切西域國或曰漢陀曰偈羅陀治葱嶺中都城)五年
版授(𥙷綰切謂不加告命以版策授之)嵎夷(元俱切東表之地禹貢嵎夷在青州)冷岍(輕煙切地名或作冷陘)沙磚
(徙官切地名)風眩(熒絹切目無常主)浿江(普蓋切又譜頼切水出樂浪西至增地入海)鏤方(郎豆切故漢樂浪縣)
龍朔元年一戎大定樂(書一戎衣天下大定)道琛(丑林切)倭國(烏禾切倭奴國在東海中即日)
(本國也)正朔(朱成切王謂年之始朔謂月之初)古泗(息利切說文受泲水東入淮)嚈噠(益涉切下陁葛切悒怛國也嚈)
(噠王姓後裔以姓爲國訛爲悒怛也)罽賓(居例切罽賓國在葱嶺南去京帥萬二千二百里)陸渾(胡昆切河南縣名有陸渾山在伊闕)
二年二十四司(唐制尚書省都堂居中左右分司都堂之東曰吏部戸部禮部三行每行四司左司統之都堂之西曰兵部曰)
(刑部工部三行每行四司右司統之凡二十四司)御史臺(御史臺改曰憲臺大夫曰大司憲中丞曰司憲大夫)九寺(祥吏切寺)
(司也官之所止九寺即九卿也改太常曰奉常卿皆爲正卿少卿爲大夫之類是也)七監(格懴切領也改國子監曰司成館祭酒曰大司成司樂曰)
(少司成少府監曰内府監將作監曰繕工監之類也)十六衛(左右衛府驍衛府武衛府皆省府字左右威衛曰左右武威衛左右領軍衛曰)
(左右戎衛之類是也餘並見新舊史)沃沮道(上烏酷切下千余切其國在高勾麗蓋馬大山之東)輜重(上側其切下直用切釋名曰輜)
(厠也軍糧什物雜厠累重故曰輜重)安輯(籍入切和也)自殱(子廉切盡也)夜傅(符遇切著也)
唐紀十七通鑑卷二百一
(起元&KR1580;閹茂八月盡上章敦䍧即壬戌至庚午凡八年有竒)
高宗天皇大聖大洪孝皇帝中之上龍朔二年衣碧(上於)
(旣切下彼役切代青也)鳴鏑(丁歷切矢鋒漢書冒頓作鳴鏑注云髐箭也)樞軸(仲六切漢書車丞相當軸處中)攻訐(居謁)
(切告訐也)䫻海道(越筆切地名)興昔亡(興昔亡可汗阿史那彌射也)繼往絶(阿史那步眞也)噍類(才笑)
(切嚼也言無復活而噍食者)三年銓綜(子宋切機縷)怨讟(徒谷切痛怨)頸頰(吉恊切面旁)俱張
(如字又音脹恚而項頰皆滿也)厭之(益涉切廣雅曰厭鎮也)朔望(色角切朔旦望十五日也日月相推朔會望衡)古塜(知隴)
(切冢墓)窺覘(敕豔切窺也又癡廉切)災眚(所景切過也)銅山(徒東切漢文帝賜鄧通蜀嚴道銅山得自鑄錢李義府好)
(聚斂故謂爲銅山大賊)通衢(其居切爾雅四逹謂之衢)含元殿(胡甘切李華賦云因以鴻稱含元建名易乾坤之說曰含洪光太又)
(曰元亨利正)士翽(呼外切)青海(如字吐谷渾中有青海周回八百里中有小山至冬冰合游牝焉其上言得龍種嘗得波斯草馬因)
(生騦駒故代稱青海騘)論仲琮(論盧頓切姓也琮徂宗切)黜陟(敕律切黜退陟升也)扶餘(房無切複姓)黑齒
(迄得切複姓黑齒常之百濟西部人也)縶(陟立切繫也)沙吒(側加切複姓)曏者(許亮切)比屋(簿必切比相次)
(也)僵尸(居良切踣也)命瘞(於計切幽貍也)村聚(從遇切廣雅曰聚居也前書音義小於鄕曰聚)堤堰(於建切壅)
(水)陂塘(彼爲切澤障曰陂塘偃豬也)屯田(徒敦切凡邊防鎮守轉輸不給則結屯田以益軍儲)拂菻(力錦切古大秦國也居西)
(海上一曰海西國去京師萬里)麟德元年博义(楚加切)畫一(胡麥切漢書蕭何爲法講若畫一言整齊也)岱
宗(徒耐切岱宗泰山東嶽也風俗通云泰山山之尊者一曰岱宗岱始也宗長也萬物之始隂陽交代故爲五嶽之長)參逐(倉含切參互)更
張(古衡切漢書譬之琴瑟不調甚者必解而更張之)白丁(當經切民男女年十八以上爲丁丁從課没)收穫(胡郭切刈榖)其
忿(撫吻切悁怒)二年秘閣(兵媚切高祖時太史局隷秘書高宗改太史局曰秘書閣局令曰秘書閣郎中)傅仁均(方遇)
(切仁均束都道士也善推步之術高祖受禪將治曆大史庾儉傅弈薦之)戊寅曆(莫候切傅仁均以唐在戊寅歲甲子日登極曆元戊寅日起甲)
(子名爲戊寅元曆如漢太初也)推步(昌追切推測考步也)劉焯(職略切焯字士元仕隋爲大學博士著曆書十卷)耽羅(丁含)
(切夷狄國)藁秸(古老切稈也禾去其穗下訖黠切秸亦藁也禮記郊特牲曰草席之安而蒲越藁秸之尚明之也言禮貴質所以交於神明漢書席)
(以藁秸)陶匏(步交切郊特牲曰器用陶匏尚禮然也陶謂陶瓦爲酒尊匏瓠也匏爵謂破匏爲之皆太古之禮器貴其質素自然)茵褥
(而蜀切說文茵車重席也褥繁采色也)罍爵(盧回切罍龜目酒尊刻木作雲雷之象爵刻木爲之&KR0238;赤中爵盡也足也又象爵之形)毳
幕(充芮切獸細毛也)填咽(一結切塞也)乾封元年玉牒(逹恊切玉爲簡牒)玉匱(求位切玉匱一)
(長一尺三寸以藏上帝之冊金匱二以藏帝之冊)纏以(直連切又持碾切纏繞也)金繩(神陵切金爲䋲索也藏冊匱纏以金䋲五周)
玉璽(方一寸二分文如受命璽)石䃭(音敦石䃭石篋也以方石再累皆方五尺厚一尺刻其中以容玉匱䃭旁施石檢十枚以檢石䃭南)
(方北方皆三東方西方皆二去䃭隅皆一尺䃭纏以金䋲五周封以石泥)帷帟(夷益切帷在上曰帟)爼豆(莊所切爼豆禮器爼四足如案)
(所以薦肉爾雅木豆謂之豆竹豆謂之籩)泉寳(徂圜切泉寳義取通流武德初璹開元通寳錢徑八分重二銖四參積十錢重一兩今乾封泉寳錢)
(徑寸重二銖六分以一當舊錢之十)源(愚袁切姓說文本作厵篆文省作原後人加水)瀝觴(尸羊切觶實曰觴歷觴酹于地也)相里
氏(息亮切咎繇之後爲理氏商末理證孫仲師遭難去王姓里至晉里克見滅克妻司成氏携少子季遭逃居相成爲相里氏)蝮氏(芳六切蝮)
(虺也)佳鷂(弋笑切鷙鳥)𡵨陽(巨支切太宗析扶風岐山及京兆之上宜置岐賜縣後苜永徽五年高宗復置)二年籍
田(秦昔切天子躬耕籍田以勸率天下使務農也漢書注籍猶蹈藉也)耒耜(詳里切田器說文臿也)九推(吐回切禮記月令天子三)
(推卿諸侯九推)文瓘(古玩切)胄(直又切)乾糒(平秘切乾也謂乾糇)緫章元年翹足(渠遥)
(切舉也)彗星(徐醉切宋均注鈎命決曰彗五彗也蒼則王侯破天子苦兵赤則賊起強國恣黃則女害色權奪於后妃白則將軍逆二年兵大作)
(黑則水精賊江河決賊處處起也楊韓占曰其象若竹彗木條長短無常其長大見久災深短小見不久災狹又彗所以除舊布新也)五車(五車)
(五星三柱九星在畢北五車者五帝車舍也五帝坐也主天子五兵)徹樂(直列切去也)烏荼(烏荼西域國荼本作秅按漢書顔師古烏)
(音一加切䄭音直加切)盧迦(居伽切)凱歌(可亥切樂也)不首(守又切有咎自陳曰首)隊伍(徒對切部隊軍)
(伍五人爲伍也)怖懼(普故切惶懼)二年八觚(攻乎切西都賦上觚稜而棲金爵注云觚稜闕角也應劭曰觚八觚有隅者也)
櫺(盧經切䆫櫺)柳楶(楶子結切爾雅栭謂之楶注云即櫨也切韻櫨柱上柎也)枅栱(吉奚切承衡木下居勇切爾雅樴謂之杙大者)
(謂之栱)廵守(守又切晏子曰廵守者廵所守也)饑歉(苦簟切說文食不滿也)酒闌(盧干切漢書注闌言希也謂飲酒者)
(半罷半坐謂之酒闌)檛殺(陟瓜切馬箠也言擊殺之)轜車(音而喪車也)烏德鞬山(居言切按考異曰唐曆云即欝)
(督軍山虜語兩音也)閨門(㳙畦切說文特立之門上圓下方有似圭也)煑粥(之六切糜也)爇其(如劣切燒也)不愜
(詰叶切快也)駮(北角切乖舛也)閩中(武巾切)咸亨元年齊聃(他甘切)祖禰(乃禮切謂祖與)
(父也)邏娑(郎佐切下蘇箇切)論欽陵(吐蕃官大相曰論菹副相曰論菹扈莽亦號大論小論欽陵者大論薛禄東贊之子)
唐紀十八通鑑卷二百二
(起重光恊洽盡重光大荒落即辛未至辛巳凡十一年)
高宗天皇大聖大洪孝皇帝中之下咸亨二年匐延(蒲北)
(切以處木昆部置匐延都督府隷北庭都護府)五咄陸(當没切初咄陸可汗死沙鉢羅咥利失可汗立分其國爲十部曰五咄陸部曰五弩畢失)
(部)蒼猝(蒼没切博雅云猝暴也)衰絰(上倉回切下徒結切說文絰喪首戴也)馬韁(居良切紲也)葉縣(失涉)
(切隷汝州)三年昆明(古敦切在㸑蠻西)因緫敦(因州居戎州西北緫州居西南敦州居南遠不過五百餘里近三百里)
浩舋(漢書地理志金城郡縣名注云浩亹水出西塞外東至九吾入湟水浩音誥浩水也亹者水流峽山岸深若門詩大雅曰鳬鷖在亹亦其義也)
(今俗呼此水爲閤門河蓋疾言之浩爲閤耳)荒徼(吉弔切徼猶塞也)夷貊(莫白切東方曰夷北方曰貊)曰繆(靡幼切)
福畤(音止)嫌隙(胡兼切不平於心下迄逆切怨隙)馮盎(於浪切)罕接(許旱切希罕)全椒(兹消切滁)
(州縣名)邢(奚經切)撤膳(直列切去也膳音時戰切)擲倒(直炙切投也都晧切仆也)左奉𥙿率(朔律釱高)
(宗改左右内率府曰左右奉𥙿率)伶官(盧經切說文弄也)四年靺鞨(音末曷北狄别種)擐甲(胡慣切貫)
(也)瘧疾(逆約切熱寒休作)上元元年高麗(力支切)䃋石(容朱切石名)晟(承正)
(切)大酺(音蒲令民合聚飲酒爲酺)東西朋(蒲登切軰也)志趣(趣音逡遇切趣尚也)推棃(昌追)
(切)逓相(大計切更互也)俳優(蒲諧切說文戲也優倡優也家語齊奏宫中之樂俳優侏儒戲於前孔子曰匹夫熒侮諸侯者罪應誅)
瞿然(俱遇切失守之皃)華山(胡化切又戶瓜切西嶽華山在華隂書䟽華變也萬物變由西方也)君澈(直列切)惲
(委粉切)煒(于鬼切)馳傳(張戀切傳以木爲之長尺五書符其上以爲信馳傳者將而疾行也)伏闍雄(同都切又辰遮)
(切)齊衰(音資下七雷切喪服斬布而不緝謂之斬衰齊衰則緝之也)俸禄(房用切秩禄也)卉木(許偉切草緫名)
二年尉遲(紆勿切)買肖城(莫蟹切新羅國中)先𧖟(徂含切周禮王后帥内外命婦享先𧖟於北郊漢儀)
(春桑生皇后親桑於苑中蠶室飬𧖟于薄以中牢羊豕祠𧖟神曰苑窳婦人㝢氏公主凡二神也又通典先𧖟天駟也)邙山(莫郎切河南洛陽北)
(土山)著令(陟慮切下力正切著以爲令也)義琰(以冉切)臣軌(居洧切言以爲人臣之法)防人(符方切防守者)候
其(胡闕切候望也)突煙(陁没切本亦作堗竈也漢書見其竈直突)腐矣(扶兩切腐爛)屬心(之欲切係心)酖之
(直禁切)澧(音禮州名)難詰(乃旦切問也)老嫗(威遇切說文母也)解事(下懈切)糾駮(北角切)
儀鳳元年中嶽(逆角切)嵩山(息中切中嶽也釋名云大而高曰嵩字或作崧詩崧高維嶽駿極于天白虎通曰山在中央四)
(方之中而高故曰崧高)温湯(他郎切汝州渠縣有温湯可以熟米)晉陵(力登切常州縣)誤斫(職略切斫伐)措其
(倉故切置也)一抔(蒲侯切漢書注云抔謂手掬之也其字從手不忍言毀徹故止云取長陵一抔土耳)同僚(連條切亦作寮左氏同官)
(爲寮吾嘗同寮)藺(力政切)祫享(胡夾切祫祭也春秋傳曰大袷者何合祭也毀廟未毀廟之三皆登合食乎太祖)璨(倉按切)
禘後(大計切禘夏商四時之祭春曰礿夏曰禘秋曰嘗冬曰烝至周則改之春曰祠夏曰礿而以禘爲大祭三年一祫五年一禘祫以昭合食于太)
(祖禘以審諦其尊卑也璨時議以爲新君喪畢而祫明年而禘自是之後五年而再祭蓋後禘去前禘五年而祫常在禘後三年禘常在祫後二年議者以璨)
(言有經據遂從之)贓賄(呼罪切)鄱陽(蒲和切饒州縣名)鄢陵(於㦥切穎川縣名)二年朝鮮(直遥)
(切下相然切箕子所封漢樂浪縣)三年龍支(章移切鄯州縣名)濠所(乎刀切城下池)狼狽(博蓋切狼屬)跋
地設(蒲末切吐蕃將)徒跣(先典切徒跣謂足親地)婁(盧侯切)著辨亡論(晉陸機吳人以祖父世爲吴將相有)
(大勲深慨孫皓之亡遂著辨亡論二篇論權所以得皓所以亡也)河橋(成都王穎假機後將軍河北大都督討長沙王又列軍自朝歌至十河橋)
(鼓聲聞數百里又奉天子與機戰機軍大敗遂遇害于軍中)七札(側八切又側乙切左氏晉楚遇於鄢陵潘尫之黨與養由基蹲甲而射之徹七)
(札焉以示王曰君有二臣如此何憂於戰旣戰楚師敗績)閫外(苦本切漢書闐以外將軍制之謂以閫外方面之難任之也)李左車
(尺遮切廣武君)殊功(慵朱切殊異也)黔首(其廉切說文黎也秦謂民爲黔首謂黑色也)反語(孚袁切)調露
元年壯麗(力討切美麗也漢書蕭何治未央宫東闕北闕前殿武庫大倉上見其壯麗其怒)麴薩若(素葛切下爾者切吐蕃人)
羊同(如字吐藩傳大羊同國直崑崙山)偃師(於幰切河南縣)符呪(職救切行符呪祭)幻術(胡辨切幻惑)澠
池(彌兖切邑名屬河南府)覘知(丑廉切又敕豔切同也)漢使(所吏切自漢以來皆稱夷夏爲蕃漢)契箭(詰計切契箭蕃)
(法以爲召兵之信)碎葉(蘇對切突厥諸部中城名)井陘(戶經切鎮州縣有陘山其道險隘)龍門(如字按史屯絳龍門也)
休璟(居永切)&KR0788;(古限切)永隆元年潘(鋪官切)三百乘(繩證切四馬曰乘)安堵(董五)
(切如墻堵安静不動也)趣使(趣讀曰促)烽戍(敷容切烽燧春遇切屯兵)懷悊(音哲)鞫(居六切窮理罪人也)宥之
(爰救切)訥言(奴骨切)誹諧(誹當作俳或字通用戲也諧音戶皆切漢書即妄爲諧語諧者和韻之言也)琁(旬緣切)
開耀元年路門(如字路門大寢門也天子宫内有路寢故有路門在應門之内)奕世(夷益切大也亦作奕盛也)台鼎
(湯來切三公上應台階鼎足承君故曰台鼎)沔(彌兖切州名)剔去(他歴切)方陳(直刃切與陣同)汾隂(扶芬切漢)
(書汾隂在河東)燎炬(盧皎切然火下臼許切束葦燒之)顗(語豈切)妯娌(音軸里爾雅長婦謂稚婦爲娣婦娣婦謂長婦爲姒婦郭)
(璞云今相呼先後或爲妯娌)巢由(巢父許由)三頋(古慕切蜀先主三頋孔明於草廬中)商山(詩梁切商州商雒縣山也漢書)
(園公綺里季夏黃公角里先生避秦而入商雒深山謂之四皓)漸染(子廉切漬也)芝蘭(音枝瑞草一歲三華)鼎盛(鼎方也)
僕以(步谷切司馬遷報任安書云僕雖疲駑又自稱曰太史公牛馬走司馬遷李善注文選云走猶僕也言巳爲父太史公掌牛馬之僕自謙之辭)
(也)唯唯(干癸切唯唯言每事稱善無它一言以爲規益也)不飡(千安切不飡周粟若伯夷叔齊也)反間(居莧切間諜也)
單使(多寒切)少選(如字少選猶少頃也)渾濬(戶昆切晉太康初大舉伐吴王渾巳破孫皓中軍頓兵不進而王濬順流鼓棹)
(乘勝受降渾耻且忿奏濬罪狀二人由是交怨)
唐紀十九通鑑卷二百三
(起元&KR1580;敦䍧盡柔兆閹茂即壬午至丙戌凡五年)
高宗天皇大聖大洪孝皇帝下永淳元年藍田(盧甘切邑名屬京兆)
(府)襲禮(席入切因也不相襲禮則有損益也)裒(蒲侯切)綝(丑林切)饑饉(渠吝切無糓曰饑無菜曰饉)出幸
(如字蔡邕云天子車駕所至民臣以爲僥幸故曰幸也)草竊(千結切書好草竊姦宄草竊草野竊盗也)赤縣(如字中國名曰赤縣神州)
神采(此宰切氣之清者爲神采文采也)桎梏(音質谷桎足械梏手械也)勮(渠據切)欒城(盧團切趙州縣名今屬眞)
(定)銓衡(且緣切銓官也衡言其平也)弱息(蘇即切漢書注息生也謂其所生之子也)駱(歷各切姓)浮躁(則到切動)
(也)令終(郎定切令猶善也)犀角(先齊切說文南徼外牛一角在鼻一角在頂似豕)麝香(神夜切麝似麞常食栢葉又敢)
(蛇其香正在臍腹前皮内别有膜裹之至寒香滿入春患急痛自以脚剔出之人取帶之能辟惡)跌而(徒結切跌踢足失措也)熱海
(如字熱海在辟葉東地寒不凍)截之(昨結切)金鼔(如字漢書聞鼔聲而縱聞金聲而止注金謂鉦也一名鐲音濁)近屬(殊六)
(切親屬)長倩(倉甸切)鼔城(定州縣名今屬祁州)辟召(必益切除也)旱蝗(胡光切即螽也食苗爲災)五嶽
(西嶽華山也東岳泰山也北岳常山也南嶽衡山也中嶽嵩山也嶽通作岳)裏行(御史臺官太宗朝始有裏行之名高宗置監察御史裏行武后)
(置殿中裏行後亦專以裏行名官)菽粟(式竹切菽衆豆之緫名)餓殍(彼表切餓死者曰殍)朝陽(陟遥切爾雅釋山云山東)
(曰朝陽詩鳳凰鳴矣于彼高崗梧桐生矣于彼朝陽)弘道元年嬀(俱爲切州名)囊盛(奴當切說文橐也一曰有底曰)
(囊無底曰橐盛音時征切貯也)大斌(音彬邑名屬綏州)朝那(上直遥切下奴多切)病瘖(於今切不能言也)診之
(止忍切候脉爲診)刺頭(七賜切又七迹切)則天順聖皇后上之上光宅元年
禕之(叮韋切)羽林(如字羽林宿衛之官言其如羽之疾如林之多也一說所以爲王者羽翼)坊曲(分房切邑里也)眇
身(弭沼切微也)見嗤(赤之切笑也)不渝(容朱切變也)慘紫(七感切)鄱陽(蒲禾切饒州縣名)崑
崙(古渾切下盧昆切)商舶(舶音白海中商賈大船)文水(如字武后并州文水縣人故立祠堂於縣)憤惋(烏貫切)盩
厔(張流切下陟栗切邑名屬鳳翔府)括蒼(古活切處州縣名後曰麗水有括蒼山)黟令(音移丹陽縣名下力正切縣令)更衣
(古衡切改也)春宫(職林太子故事東宫亦曰春宫)之嬖(卑義切寵也)翬翟(許韋切下亭歷切翟雉名周禮注伊洛而南素)
(質五色皆備成章曰翬王后之服刻繒爲之形而采畫之綴於衣以爲文章又曰禕衣禕音義同)聚麀(於丘切禮記父子聚麀注云聚云共也牝)
(鹿曰麀)包藏(班交切左氏無乃包藏禍心以圖之)神器(時眞切老子天下神器不可爲也謂大寳之位是天下神明之器)不偶
(語口切遇也)盱𣅿(況于切下盈之切縣名屬泗州)玉鈐衛(其廉切是年武后改左右鎮軍衛曰左右玉鈴衛)崔察(察與察同)
騫味道(夫乾切風俗通云騫姓閔子騫之後)櫟陽(音藥縣名屬華州)魚(語居切風俗通云魚姓宋公子魚賢而有謀以字爲)
(氏)承曄(域輒切)景諶(時針切)金陵(如字昇州縣名楚威王以其地有王氣埋金以鎮之故曰金陵今屬江寧府)王
氣(于放切)伸鋤(牀魚切農器也伸展也)曲阿(烏何切潤州縣名今丹陽)甔石(丁濫切言一石之儲也方言曰甔瑩也齊)
(攻苦切巫者行厭魅令人蠱惑故曰巫蠱漢武帝末年淫惑鬼神崇信巫術申是江充告太子宫有蠱氣帝使充治之果得桐人太子知充故爲䧟已殺之帝)
(謂爲實詔丞相發兵討之太子赦長安囚與鬪不勝奔湖關自殺)壷關(洪孤切上黨縣也)捽曳(昨没切說文持頭髮)批其
(攀縻切)閹爲(於檢切)斛瑟(胡谷切)五弩畢失(奴古切西突厥所分十部五咄陸五弩畢失部也)疣
贅(上音尤下之芮切疣贅瘤腫也)塠阜(都回切聚上也山無石曰阜)
唐紀二十通鑑卷二百四
(起強圉大淵獻盡重光單閼即丁亥至辛卯凡五年)
則天順聖皇后上之下垂拱三年俚戶(良士切嶺南蠻屬)交趾(音止)
(古駱越之地漢交趾郡調露元年曰安南都護府)黃花堆(都回切突厥地名)笞之(超之切箠也)㸑寳璧(七亂切葉)
(陽國志云昌寧大姓有㸑習)儋(都甘切州名)四年神都(唐號河南曰東都武后改曰神都)悰(徂宗切)隱
慝(惕德切惡也)季札(側八切吴延陵季子)伍員(音云伍子胥)四瀆(徒谷切爾雅江河淮濟爲四瀆發源注海者也)譔
(雛免雛戀二切)東莞(音官本漢琅琊縣後改爲沂水屬沂州)痼疾(音固堅久之疾也)氣沮(將豫切挫折也)虺氏
(許鬼切蟲屬一名蝮)辟兵(必益切除也辟兵符言爲符書以辟除兵氣也)梟首(古堯切挂首木上)瓌(姑回切)珦(許亮)
(切)詿誤(上古賣切下五故切謬誤也)迎勞(郎到切慰勞)成蹊(弦雞切四面皆成徑道言出降者多也)尚方
(時亮切尚方少府之屬官也作供御器物故有斬馬劒劒利可以斬馬也)顗(語豈切)纂(作管切)檻(戶黤切載囚車)十二
辰(丞眞切干爲日支爲辰)二十四氣(五日謂之候三候謂之氣六氣謂之時四時凢二十四氣)栭櫨(上人之切下龍都切說文)
(栭屋枅上標爾雅栭謂之栥注云即櫨也切韻櫨柱上柎也)㮰(上抽庚切說文衺柱也下頻脂切說文梠也梠謂楣)辟雍(必益切新)
(論曰王者作圓也如璧刑實水其中以圜壅之名曰辟雍說文言流轉王道周而復始)五級(訖立切階等也)茅茨(才資切漢書注云屋)
(蓋曰茨茅茨以茅覆屋也司馬遷曰墨者亦上堯舜言其德行云)采椽(漢書作採注云採柞本也音采又音菜)鐡鷟(仕角切鸑鷟鳥)
(名鳳屬國語周之興也鸑鷟鳴於岐山鐡鷟以鐡爲之)巴蜑(蕩旱切南方有蜑蠻)除道(陳如切除治也若爲之驅除開通道路也)遺
之(以醉切贈也)尫弱(烏王切弱也)翕然(迄及切合也)永昌元年大圭(㳙畦切大圭長三尺)
(王所搢也典瑞曰王執鎮圭搢大圭以朝)鎮圭(陟刃切鎮圭長尺一寸以鎮安天下蓋以四鎮爲緣飾故以鎮名)辭婉(於阮切婉娩順)
(也)諲(伊眞切)媛(于願切美女之稱)娣姒(待禮切又大計切下詳里切長婦稚婦相謂爲娣姒也)儻來(土黨切儻)
(來者物之暫寄也儻者意外忽來者耳)嘔血(於口切吐也)膏沐(姑勞切不御膏沐無容飾也詩豈無膏沐誰適爲容)迦河
(居伽切)將領(即亮切將謂爲將以將兵領亦將也)圖䜟(楚譛切纖緯之書)晴霽(子計切雨止也)耐久(乃代切忍)
(也)平準(之尹切準亦平也謂當其價直直十餘萬也)脩琦(渠宜切)景雲(居影切晉書天文志曰瑞雲一曰慶雲一曰景)
(雲嘉氣太平之應也)刑濫(盧瞰切溢也左氏刑濫則懼及善人)天授元年日南至(左氏僖公五年日南至杜預注)
(云周正月今十一月冬至之日日極南又曰朔旦冬至曆數之所始治曆者因此明術數審别隂陽)臘月(力盍切蔡邕獨斷曰臘者歲之終也)三
恪(克各切春秋左氏說曰周家封夏商二王之後以爲上公封黃帝堯舜之後謂之三恪)改造(在早切作也宗秦客改造天地等十二字照爲)
(曌天爲西地爲埊日爲月爲囝星爲君爲臣爲忠載爲初爲年爲正爲&KR4227;太后遂自名曌)長倩(倉甸切)士彠(鬱縛切)
醴泉(里第切縣名屬京兆府)詭譎(古委切詭許也公穴切權詐也)亶(多旱切)獬豸(下懈切下宅買切豸亦作慶獬)
(豸獸也似山牛一角古者决訟令觸不直者)搜捕(疎鳩切索也)蹂踐(女九切履也)函之(胡讒切匱也)汾(符分切州)
(名)叱(尺栗切呵也)槍揭(千羊切剡木傷盗曰槍蹇列切舉也)敲朴(口交切短杖也下普木切捶也)迨官(蕩亥切及也)
厲色(力制切嚴也)閻浮提(余廉切佛經云剡部即此州名在彌廬山南故稱南閻浮提)鳳皇(馮貢切說文五方神鳥東)
(方曰發明南方曰焦明西方曰鷫鸘北方曰幽昌中央曰鳳皇一曰南方之鳥火精雄曰鳳雌曰皇非梧桐不棲非竹實不食非醴泉不飲)溧陽
(力質切昇州縣名)珣(音荀)一區(傾于切漢書有宅一區)袈娑(音加沙浮圖者所服𣑽音具云迦羅沙曳華言不正色四方律)
(云一切上色衣不得畜當壞作袈沙色今略梵語也字本作迦沙)鹿走(則候切疾趨)庖厨(蒲交切下重株切周禮庖人注云庖之言)
(苞也裹肉曰苞苴厨庖屋也)泉獻誠(祖緣切姓也)南北牙(或作衙南北衙掌天子禁軍也南牙諸衛兵是也北牙者禁軍)
(也)二年三宥(爰救切寬也周禮司刺掌三刺三宥三赦之灋)炙之(之石切炮也)格輔兀(古伯切格姓也)鉗
口(其淹切說文鐡有所結束也)五毒(徒沃切害人之草如野葛狼毒之屬)
資治通鑑釋文卷第二十一
