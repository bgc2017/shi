資治通鑑釋文卷第一
右宣義郎監成都府糧料院史炤
御製序
多識(設職切說文知也又音誌按司馬温公注揚子例云凡書中字如知識好惡長少難易將相使令說樂焉邪之類兩音易辨者惟於始見音之)
(後可以意求不復再出或可疑則更音之今並倣此)往行(胡孟切)畜(敕六切說文積也通作蓄)鑑(格懺切昭也亦作鑒)紬
(司馬遷本傳徐廣音抽猶引絲也顔師古音胄謂綴集之)石室金匱(圚漢書作鐀顔師古曰匱與鐀同史記索隱石室金匱皆藏書之處)采
經(采取也倉宰切通作採)摭傳(摭拾也之亦切傳直戀切謂傳記)罔羅(魚罾謂之罔鳥罟謂之羅)放失(甫妄切按舊聞)
(有遺失放逸者罔羅而攷論之也)馳騁(馳言馬之大驅騁言馬之直馳騁丑郢切)麟止(離珍切漢武帝元狩元年獲白麟司馬遷作史)
(記自黃帝至武帝獲麟而止故曰麟止猶春秋終於獲麟)不能易(音亦改也謂一定而不可改)不謬(眉救切戾也不謬謂不戾也)
至當(丁浪切中也)載籍(秦昔切說文簿書蓋竹簡也以之載事故云載籍)論次(盧困切議也謂議其事而次叙之)繙
(孚袁切猶繙十二經之繙謂反覆敷演也)札(側八切札者櫛也編木如櫛齒即簡札也見唐蘇鶚演義)更覇(音庚)造(在早切作也)
要之(伊消切若要膂之要蓋要者衆體之所會也凡會其宗者爲要之)所繇(夷周切與由同古由字从由从弓書曰若㒹木之有㽕蘖)
(是也後人省弓字故徐鍇云說文無由字)箴(諸深切誡也通作鍼)凡十六代(謂上自周秦漢魏晉宋齊梁陳隋唐至五代)牖
(與久切說文穿壁以木爲交牎)其要(一笑切約也賈魏公羣經音辨云要者緫最之稱)牘(徒谷切說文書版也)無間(居莧切舊)
(說不能間厠其間竊謂間乃間隙之間言禹之德至盛無間隙可議)慘怛(匕七感切慼也下丁曷切悼也)著(陟慮切明也)
周紀一通鑑卷一
(起著雍攝提格盡元黓困敦即伐寅至壬子凡三十五年)
威烈王(名午考王子周自武王至平王凡十三世自平王至威烈王又十八世自威烈王又五世至赧王)二十三年魏
斯(相支切史記世家名都世本曰斯魏亘子駒之孫也是爲文侯斯之父世家年表無所考)趙籍(秦昔切趙襄子無恤之孫獻侯浣之子也是爲)
(烈侯)韓虔(渠焉切韓康子虎之孫武子之子也是爲景侯)於分(扶問切名分)别之(必列切下別族同)惓惓(逵員)
(切謹也)繁纓(上蒲官切馬鬣上飾下伊盈切馬膺前飾)萬幾(音機微也)相屬(之欲切連也)請隧(音遂掘地通路)
(曰隧即延道也)奸(居寒切犯也)復不能(按杜預左傳釋音凢復字其義訓又者並扶又切下皆類此)雄長(展兩切)泯
(彌鄰切又弭盡切滅也)縻滅(忙皮切說文糝也取縻爛之義)瑶(餘招切智伯名其先荀知氏荀文伯躒之子也號襄子)無恤
(本作母䘏趙簡子之子)識之(職吏切說文記誌)繭絲(吉典切𧖟衣也繭絲者指稅賦而言保鄣者指藩籬而言尹鐸之意不在稅賦)
(而在藩籬此其所以保晉陽也)爲少(始紹切輕之也重之曰多輕之曰少)蜹(儒稅切蚊蜹)蠆(丑邁切毒蟲)愎(弼力切狠)
(也)狃(女九切)索(山客切取也)質乎(脂和切亦作贄猶貨也)臯狼(上姑勞切下盧當切春秋蔡地後爲趙邑)走
乎(臧候切羣經音辨趨嚮曰走)長子(長讀爲長短之長周史辛甲所封後爲趙邑)罷力(蒲縻切勞也)所屬(殊玉切附)
(也)邯鄲(上胡甘切下多寒切山名顔師古音寒丹在趙地)鼃(烏瓜切說文蝦蟇)驂乘(乘去聲乘車之法尊者居左御者居)
(中又有一人處車之右以備傾側是以戎事則稱車右其餘則曰驂乘驂者三也蓋取三人爲名義耳)肘(陟柳切臂節也)跗(風無切足之上)
(爲跗)絺疵(抽遲切字當作郗姓也姓譜諸書未有从糸者疑借字)難必(乃旦切)城降(平聲)游說(舒芮切誘也凡)
(說誘之義皆類此)不悛(且緣切止也改也)請使(使音疎吏切將命者)襄子使(音史說文令也)將卒(上即亮切)
(帥也下臧没切兵也說文吏人給事者衣爲卒卒衣有題識凡言兵者皆音此)矯揉(上舉夭切下如久切揉曲爲矯揉所以撓之也)羽括
(羽者箭翎括者箭窟受絃處也音聒通作筈)砥礪(上軫視切柔石也下力制切䃺也)搏(伯各切拊也)匕首(音比劉向云短)
(劒也鹽鐡論以爲長尺八寸其頭類匕故云匕首)舍之(與舍同釋也)癩(落蓋切惡疾史記作厲)啞(倚下切瘖也通作瘂)委
質(職日切委其體以事君)講(古項切解也)翟璜(直格切姓也下音黃其名)不比(頻脂切不和也)良相(悉亮切下)
(同)無傳(方遇切說文相也)鮒(符遇切)比周(毗至切近也)穰苴(上如羊切下子余切)騎乘(上竒寄切)
(下石證切)贏糧(音盈顔師古謂贏者擔也)疽(千余切癰也)吮(才軟切說文嗽也)湣(美隕切)安王
二年陽翟(直格切索隱音狄邑名)四年相駟子陽(相息亮切鄭國之相也姓駟名子陽鄭穆公之子曰騑者字子)
(駟其孫駟帶遂以駟爲氏)五年俠累(上音恊姓也下力追切按戰國策俠累名傀苦猥切)有惡(烏故切史記作有郤)軹
(音止地名漢河内郡有軹縣)聶政(尼輙切姓也)百溢(弋質切二十四兩爲溢通作鎰)决眼(烏穴切戰國策作𬒮眼)暴
(薄報切暴露也)嫈(烏莖切說文好貌史記作榮)絶從(音蹤謂自絕其蹤跡或云免其從坐之罪音從)六年繻公(詢趨)
(切)八年取最(最祖外切魯地)十三年濁澤(直角切水名按漢志出齊郡廣縣嬀山史記或作涿)〇十
五年彭蠡(里第切澤名禹貢荆州之域)太行(胡剛切)東鄕(讀曰嚮)屬之(音蜀附也猶言附著)明
灋(古法字)從横(從或作縱子容切横或作衡讀曰横南北曰縱東西曰衡)十七年庶長(展兩切秦官)齊
太公(十六年初命齊大夫田和爲諸侯謚太公)威公(太公子名午戚之正字胡官切犯宋孝慈淵聖御名)二十五年
干城(戶旦切扞城所以禦難見詩箋)和者(去聲下同)長惡(上知丈切下烏各切)闇(與暗同)共公(音恭)
烈王四年北藺(良刃切地名)五年廆(五賄切)走哀侯(走音奏按太史公年表及世家於韓)
(列侯三年皆書聶政殺相俠累於哀侯六年又皆書韓嚴弑哀侯以刺客傳考之聶政殺俠累事在哀侯時以戰國策考之亦然從傳與戰國策則是年表世)
(家於列侯云三年書盗殺俠累誤矣通鑑於列侯三年載聶政殺俠累事又於哀侯六年載嚴遂使人殺其君哀侯是從年表世家所書蓋刺客傳初不言并)
(刺殺哀侯止戰國策言之通鑑豈以此疑之歟故載併刺哀侯不書聶政而止曰使人以此求之則通鑑之意不以嚴仲子爲嚴遂亦不以俠累即爲韓廆止)
(從年表世家所書而不信其傳也)罃(於莖切魏惠王名)六年鄄(工掾切齊地即漢鄄城縣)野辟(音闢)頎(音祈)適(音嫡)
周紀二通鑑卷二
(起昭陽赤奮若盡上章困敦即癸丑至庚子凡四十八年)
顯王元年觀津(工喚切劉伯莊音館魏地齊伐魏惠王請獻觀以和解即觀津也下陵觀同音)五年黼
黻(上音甫下音弗白與黑謂之黼象斧形黑與青謂之黻謂兩巳相背)七年少梁(失照切魏地魏有大梁故以少梁別之即夏陽也)
痤(族戈切)黔中(音琴)夷翟(讀曰狄下戎翟同)擯(必刃切棄也)得與(音預下不與音同)八年
令(力政切下同)𡵨雍(於用切𡵨謂𡵨山雍州名謂東崤西漢南商北居庸四山之所擁翳也)致伯(讀曰霸)躁(則到切)
(厲躁簡公及出子四公也)櫟陽(音藥秦獻公二年徙都于此徐廣云即漢萬年縣)分土(扶問切別也)鞅(於兩切)嬖
(卑義切賤而得幸)景監(景姓也楚之族監居銜切其名也去聲亦通)變灋(古法字下並同)更禮(更音庚)收司
(句斷司猶管也爲什伍之法使之相收相管)連坐(秦有見知連坐法)降敵(降平聲)以率受(率讀曰律)僇力
(音戮古字與戮同說文并力也字林音遼)復其身(方目切如漢法除其賦役也)收孥(孥妻子也秦法一人有罪并其室家漢文帝元)
(年除秦收孥相坐律)論(盧昆切議法也)屬籍(上殊玉切系屬下秦昔切宗屬之籍)黥(渠京切墨刑也下同)曹沫(莫葛切)
十二年鄗(呼各切趙邑後爲中山所有趙武靈王伐中山復取之)十四年盼(普莧切與盻同)徐州(音舒)
(齊邑集韻徐作俆)祭北門(燕在齊之北趙在齊之西燕人祭北門趙人祭西門者賈逵曰燕趙之人畏齊侵伐故祭以求福)十六
年孫臏(婢忍切說文䣛耑也因被刖刑斷兩足遂名臏)輜車(側其切&KR1747;車也軍行所載輜重)解(舉蟹切判也)控拳
(上苦貢切引也下去權切與絭同絭者攘臂繩也言解闘者當善以手解之不可引絭也或謂拳爲拳手之拳非是)搏撠(音博戟搏索持也撠拘持)
(也言解鬪者當善撝解之無以手相搏撠也)批亢(上蒲結切下口浪切批與㧙同批擊也㧙捩也亢高極也言乘其高而擊捩之)擣虚
(都浩切築也言乘其虚而築之則自解也批亢擣虚所謂刑格勢禁格音閤)方虚(音墟)溺(奴弔切)大良造(在早切秦宫顔師古)
(曰造成也秦制又有大上造)十八年嚬咲(嚬音頻宜作顰愁蹙之貌咲古笑字)〇十九年内息(内如字息止也秦俗)
(父子同室居止商君始更其制禁同室内息者)阡陌(阡音千陌音貊路南北曰阡東西曰陌劉伯莊云開田界道使不相干)桶(吐孔切方斛也)
彤(徒冬切地名)緤(私列切)二十八年蹶(居月切僵也)陿(轄夾切隘也)剄(吉定切以刃自割頸)三十
一年内之(内讀曰納)五羖(音古牡羊也百里奚自賣五羖皮爲人養牛以是而要秦)坐乘(食證切)相杵(上息)
(亮切即舂不相之相下敞呂切舂也)凌轢(上閭承切本作輘車轢也下狼狄切謂車所踐也)駢脅(上蒲眠切本作骿下迄業切脅者兩)
(膀也春秋左傳晉文公駢脅)闟戟(吐臘切戟名)旁(蒲浪切並也)三十五年詘(曲勿切說文詰詘也又敕律切)
(說文貶下也)贏(怡成切利有餘也)三十六年從親(子容切即縱衡之縱)傅國(音附)禍中(去聲)料
度(去聲)并力(音併)衡人(音横謂連衡者)不與(音預)恐愒(上起拱切下許曷切謂恐脅也愒或音憩非是)通
質(陟利切物相劕以通交質之情)撓秦(女巧切又火高切擾也亂也)擯秦(必仞切棄也史記作賓按周禮金路以賓其字讀作擯義)
(異而音同故史記借用索隱注爲賓客之賓誤矣)犀首(犀首魏官名公孫衍爲此官因號犀首猶虎牙將軍之稱)從横之術(蘇秦)
(張儀俱事鬼谷子學從横之術蘇秦於六國主縱張儀於秦主衡)輷輷(呼宏切羣車聲)蒼頭(蒼頭謂著青帽項羽傳有異軍蒼頭)厮
(相支切養馬者或作㒋)解(去聲散也)倍泰山(倍讀若偝言不正嚮前也)臨淄(與淄同)六博(伯各切或作簙說文)
(局戲也六箸十二棋烏胃所作楚辭菎蔽象棋有六博王逸注投六箸行六棋故爲六博列子擊博樓上注云擊博如今之雙陸棋然其法今皆無傳)闒
鞠(上徒臘切下求六切鞠以皮爲之蹙闒而戲劉向別錄云蹙鞠或起戰國之時所以練武士因嬉戲而講習之)亢父(上音抗下音甫亢亦音剛)
(邑名)比行(上毗義切次也下胡剛切列也)恫疑(上音通恐懼也)虚喝(呼葛切高誘曰虚喝喘息懼貌云秦自疑懼不敢進兵故)
(作恐怯之詞以紿韓魏也)從約長(章仗切)輜重(上莊持切載衣車也下直用切載物車也行者之資緫曰輜重)辟彊(音必)
(強)三十七年皆解(舉買切判也散也)四十二年義渠(本西戎國與趙魏地相接有二十五城其戎王)
(築城郭以自守至秦昭王滅之)四十三年肥義(肥符非切姓也)四十四年胥靡(上新於切下母被切漢書)
(音義曰胥相也靡隨也古者相隨坐輕刑之名謂罪不至朴刑者令衣褐帶索相隨以執役)四十六年齧桑(五結切裴駰云)
(晉地服虔云翟地索隱衛地)四十八年通儻(他曩切倜儻卓異也)謬留(莫六切姓也)闞止(闞苦濫切姓也)
周紀三通鑑卷三
(起重光赤奮若盡昭陽大淵獻即辛丑至癸亥凢二十三年)
愼靚王二年鄢(杜預音於建於然二切顔師古音偃)語人(魚據切)卒然(七没切忽也)惡
乎(音烏)槁(音考本作槀或書作槁說文木枯也)四年䱸申差(上疎鳩切下初街切韓之二將名)洹水(音袁)
(說文水在齊魯間)卷衍(上丘權切下以善切二邑名)五年猶豫(夷周切又余救切說文玃屬居山中聞人聲豫登木無人)
(乃下世謂不决曰猶豫一說隴西俗謂大子爲猶大隨人行忽先忽後故云猶豫又一說猶豫者友也友爲人行好先行却住以候其人百步之間如此者數)
(四先者豫也遂曰猶豫見唐蘇鶚演義)司馬錯(七故切)噲(苦夬切又苦外切)鹿毛壽(劉伯莊云鹿毛壽三字蓋人姓)
(名又作潘壽春秋後語作唐毛壽徐廣曰一作厝毛)屬國(之欲切委也猶付也)赧王上元年要黨(平聲要猶)
(邀也)恫(他東切痛也)令人(平聲使令之令)令之(去聲命令之冷)醢(呼改切肉醬)簞食(上音丹竹器圓曰簞)
(方曰笥下音飲)係累(力追切縛結也)猶旄倪(旄讀曰耄老也倪讀曰齯幼也)重器(直隴切寳器)監(古咸切)更
也(平聲)湣(音愍)二年右更(音庚秦官)母復(音無禁止之也)詳(音陽)折節(之列切)廣袤
(上如字下莫候切東西曰廣南北曰袤)屈匄(上九勿切姓也匄其名)三年郭傀(五罪切)趣燕(趣劉伯莊音逡)
(喻切)四年嬖(卑義切賤而得幸者)靳尚(居焮切)不格(各頟切其字宜從手說文擊也不格猶不敵也劉伯莊說)扞
關(寒巨切楚之西界)見卒(見音現據今所有之兵)裼(先的切袒也)左挈(詰結切持也)塞(悉則切窒也)從
人(音縱合縱者)懾處(質涉切失氣也)澠池(彌遠切趙邑)番吾(音婆地名)斷(徒亂切)五年其
間(去聲)借使(上資昔切假也下䟽吏切言假使人於楚)罷(音疲)儀秦行(去聲)鷙翰(上陟利切說文擊殺鳥也下音)
(韓)說而(音稅)任人(音壬)六年樗里疾(音樞木名樗里子名疾秦惠王之弟高誘注云疾居謂南之隂鄕其)
(里有大樗故號曰樗里子紀年又謂之褚里疾)七年會于應(乙陵切地名)杼(直吕切機之持緯者)羇旅(居宜切張)
(晏曰羇寄旅客也)侈(尺氏切)八年脈(毗忍切脛骨也本作臏)芉(緜婢切楚姓)東胡(胡北狄也其國在匈奴之東者)
(曰東胡)鄗(呼各切趙邑)樓煩(胡地名在趙)九年武遂(本作隧韓邑秦武王四十七年拔之至是復歸之韓)蒲
阪(甫遠切在魏爲蒲垣入秦爲蒲阪劉伯莊注)林胡(戎名如淳云即儋林後爲趙武靈王所滅)王賁(音奔剪之子離之父)十
年彗星(旋醉切又先到切妖星)爽陽鴻(爽本作華鴻夲作鴟劉伯莊止從其本字音)穰侯(人羊切)十四
年蜀守煇(守音狩本作蜀侯時秦伐蜀置守矣故稱守煇或作渾華陽國志又作軍)十六年廟見(音現)昭雎
(昭姓也雎七余切)要以(音邀下彊要同)郢中(以井切楚都)十七年藏中(才浪切物所畜曰藏)公孫
龍(史記云趙有公孫龍即趙人也索隱云孔子弟子傳作衛人鄭氏作楚人未知孰是)堅白(按漢書藝文志公孫龍子十四篇注云即爲堅白之)
(辯者又按成元英莊子䟽云公孫龍著守白論行於世堅白即守白也言堅執其說而守之亦如墨子墨守之義)同異(自堅白之論起辯者之徒)
(五執是非不勝異說公孫龍之辯蓋將合異以爲同故曰同異)臧三耳(三耳者如莊子所載鷄三足之說今推廣莊子䟽謂數起於一一與一爲)
(二二與一爲三三名雖立然竟無實體故雞可爲三足則今兩耳豈不猶是一說耳主聽兩月形也兼聽而言可得爲三臧祖郎切其義未詳)白馬
非馬(比亦莊子所載㺃非犬之說䟽云㺃之與犬一物兩名名實合則彼謂㺃此謂犬名實離則彼謂㺃異於犬也又墨子曰㺃犬也然㺃非狗犬)
(也大旨與白馬非馬之說同公孫龍之辯皆辭勝於理今具載其言者蓋聽言之道不可不察也)別(筆列切異也)抒意(上與切抑也抒意通)
(旨按其義當作紓紓緩也古字多通使亦音舒)與知(音預)惇(都昆切通作敦詆也一曰誰何也)繳紛(繳吉弔切戾也其言與人)
(相戾紛然而爭欲人先屈務在人後方止故云繳紛爭言而競後息)絀(敕律切通作詘說文貶下也又作屈)
周紀四通鑑卷四
(起閼逢困敦盡著雍困敦即甲子至戊子凡二十五年)
赧王中〇十八年間道(居莧切徑途也)緡公(音愍)十九年釐王(音僖)咎(其久)
(切)二十年尉錯(尉秦官錯其名也音措)膚施(地名)酺(蓬逋切說文王德布大㱃酒也或作脯)毋出
(母者禁止之辭其他並同此義)屬義(殊玉切)籍之(秦昔切籍記之也)信期(信姓也如字)傫(倫追切疲也)距
難(距猶拒也)往走(讀曰奏)鷇(克角切鳥子欲出者)娃(於佳切吴楚之間謂好曰娃)猶豫(夷周切又余救切解見上)
二十一年解(下買切地名)二十二年左更(更音庚秦官)二十四年宛(於袁切故)
(申伯國)穰與陶(如羊切魏冉始封穰復益封陶)悝(枯回切)二十五年芒卯(芒謨郎切姓也)〇二十
九年(劉向說菀作鸇字林鷂屬)陬(子侯切隅也)射天(食亦切弓弩發也)笞地(超之切擊也)三十
年狐咺(狐姓也咺火遠切)斮(側略切斬也)使使(上爽士切下䟽吏切)嚪(徒濫切與㗖同以利誘之也)〇三
十一年濟西(子禮切濟水之西齊地)懟(徒對切怨也)勞軍(郎到切慰勞也)辟宫(辟讀曰避)共具
(居用切)弗内(讀曰納)淖齒(淖竹角切姓也)數之(所矩切一二而責之也)雨血(去聲自上及下曰雨)嬴
博(上音瀛下百各切皆地名)大累(力僞切事相緣及也)綦(按楊倞荀子注音其綦謂窮極之時)挈國(詰結切提也)擽
(歷各切楊倞注云櫟然落石皃其所持心所持國不行不義不殺無罪落然如石之固也)仰上(魚亮切)基(基荀子本作綦按楊倞云本也)
(言以義爲本)濟義(本作齊楊倞讀曰濟)可要(一堯切約也)綦明(綦讀曰基)與國(如字諸侯相許與者名曰與國)
(劉伯莊注)綦之(綦從本字音楊倞云其極者則滅亡)畫邑(胡卦切齊西南近邑)王蠋(珠王切)脰(大透切頸也)掠
(力灼切奪取也)略(凢言略地者皆謂行而取之用功力少)阿鄄(上於何切下工掾切阿即東阿鄄即鄄城皆齊地)旁(去聲)薊
(吉詣切燕邑)三十二年敫(吉了切史記作嬓)衣食(衣去聲食音飤下衣之食之同)紿(徒在切欺也)閒
行(居莧切)重如耳(重讀爲輕重之重如耳者衛君之姬名也)三十四年共主(劉伯莊注天下共宗於周爲諸侯主)
臊(蘇遭切)兵利身(無它音劉伯莊云虎之爪牙如兵之利刃在身其肉雖臊而人猶攻之者以其皮之所在也)三十五
年光狼(城名本中山地趙靈王取之其地在代)三十六年爲好(虚到切)澠池(綿善切邑名)缶
(俯九切瓦器)血濺(音箭說文汙灑也)肉袒(徒旱切脫䄂露肉爲袒)鐵籠(盧東切以鐵籠車軸也)傅車轊
(傳音附轊音衛郭璞云轊者車軸頭也)乘馬(石證切四馬曰乘)後屬百兩(屬音蜀附也兩音諒乘也言乘馬之後又附之以百)
(乘之車)騎劫(騎竒寄切姓也燕將)劓(魚器切刖鼻也)前行(戶郎切下行伍同)操(倉刀切)&KR1257;(測洽切鍫也)
乘城(神陵切登城而守也)絳繒(自陵切赤色帛也)束葦(于鬼切葭也)鼔譟(先到切羣呼也)太史敫
(吉了切徐廣音躍其女乃齊襄王法章之后太子建之母即君王后也)觀津(音舘)夫差(夫音扶差初加切)鴟夷(處脂切按)
(伍子胥傳吳王旣殺子胥乃取子胥尸盛以鴟夷革浮之江中應劭注鴟夷榏形也以馬革爲之韋昭曰革囊或曰生牛皮也范蠡自謂鴟夷子皮者蓋以吴)
(王殺子胥而盛以鴟夷今蠡自以有罪故爲號也)沈子胥(持林切溺也俗作沉非是)同量(力尚切)數奉(數入聲)子
間(音閑)望諸君(望諸澤名本齊地後爲趙所有樂毅自齊奔趙齊人以此號之示其所從也戰國策望作藍)淄水(莊持切出泰山)
(梁父縣)惡之(烏故切)稱寡(稱去聲)朝日(音雕旦也)收糓(如字榖猶養也)任(汝鴆切保也)貂
勃(貂丁聊切姓也)屬(音蜀類也)徒跣(先典切徒行跣足)舍城(音捨)棧道(仕諫切棚也架木爲之)拄頥
(上冡庾切下與之切)蕢(求位切草器也)枹(風無切擊鼔杖)三十八年暴鳶(上白報切姓也本作㬥下以專切名)
(也本作)四十一年魯頃公(音傾)華陽(如字韓地司馬彪云在密縣)可更(音庚)梟(堅堯切六博以)
(梟爲勝其法未詳)從親之要(從親謂合縱者要於笑切約也)盛橋(音矯)信威(信古伸字)虚桃(音墟魏地)入
邢(句斷邢魏地)捄(讀曰救)蒲衍首垣(于元切蒲在長垣之蒲鄕衍在河南之璵卷近首蓋牛首垣即長垣)臨仁平
丘(仁及平丘二縣名謂以兵併臨之自蒲衍皆魏地)嬰城(於盈切繞城以自守也)濮磨之北(句斷上音卜下莫賀切地名)
注齊(朱諭切注猶截也)之要(讀曰腰)之脊(資昔切背脊也言巳得魏地即如截齊秦腰絶楚趙脊而楚趙之縱散矣)單
矣(音丹盡也言王之威盡行矣)濡(汝朱切)方與(音房豫)銍(竹乙切)碭(徒浪切)相(悉亮切巳上皆地名)
一經兩海(兩海謂東海西海一經者東西爲經故稱經一專壹也)要約(於招切約也要約所以結約也)
周紀五通鑑卷五
(起屠維赤奮若盡旃蒙大荒落即已丑至乙巳凢十七年)
赧王下四十三年爲質(音致)四十五年閼與(上於葛切下音預孟康音焉與)
(趙邑)樂乘(上音岳下食陵切毅之子)險陿(轄夾切隘也)將勇(將平聲將猶方來也言闘者當是勇者勝)令軍(力政)
(切下胥後令同)秦間(居莧切)善食(音飤)其陳(同陣)解(佳買切下稍解同)馬服君(號也服虔曰趙奢爲)
(趙將有功賜號馬服馬服猶服馬也)客卿竈(客卿秦官名竈則到切)范雎(千餘切)須賈(湏姓也乃密須之後)折
脅(上之列切斷也下迄業切說文兩膀也)摺齒(上落荅切摧也謂摧折其齒摺與拉同)佯(音陽)卷(古輦切側革)
(切牀棧也謂以葦蕟之箔卷而褁之索隱云)更溺(上音庚下奴弔切)令無(令音零)操(蒼刀切)謬曰(靡幼切妄)
(言)屏(必郢切)跽(其紀切長跪也)肯鄕(音嚮下鄕者同)溷(胡困切謂汨溷之也)辟地(音闢拓也)罷敝
(疲弊二音)之處(敞呂切止也)樞(春朱切戸樞也)四十六年中更(音更秦官名)四十九
年承間(居莧切謂乘其間隙之時)說(舒芮切)擊斷(都玩切決也)四貴(謂穰侯華陽君涇陽君高陵君)淖
齒(竹角切姓也)綈袍(田梨切厚繒)供具(居用切)莝(且卧切斬挫藁飼馬者)五十年鄢郢
(於焉切又音偃並楚地)屬地(音燭連也言地連於齊)賈禍(果五切商賈之賈)搤(乙革切說文捉也)吭(寒剛切咽)
(也)母衰(音無得無衰乎借字也非禁止之辭)最少(上祖外切極也下失照切)媪(烏浩切婦之老者稱)奉厚(音俸)注
人(朱戍切韓地名)五十二年太行(胡剛切)與國(索隱謂列國各相許與者故云與國)五十五年
王齕(胡骨切)走趙(音奏趍嚮也)按據(音遏)戰數(音朔下同)禆將(上頻彌切將之偏副)合從
(子容切)内鄭(内讀曰納)反間(音諫謂反其本而間諜之)能難(乃旦切)書傳(直戀切)易言(以豉切輕)
(易也)毋置(句斷毋者止之也使置其事而無復言也)悉更(平聲)間趙軍(問居棧切間隔之也)扞蔽(侯肝切衛也)
焦釡(扶雨切)搏戰(伯各切謂擊搏)五十六年無幾何(幾音几)雍(於用切)瓜分
(古華切如瓜瓣)孔斌(悲巾切)屬其(音蜀)相哺(蒲故切哺咀也)竈突(胣没切竈䆫謂之突)麛裘(綿披切鹿)
(子也)芾(分勿切說文韠也)戾(力結切曲也)郵(于求切訓各不同一曰事之過者爲郵此郵字謂無過也)素餐(千安切)
伊摯(音至)不任(如林切不堪其事)五十七年錐(朱惟切)處(昌吕切居也)穎脫(上與)
(頃切下吐活切穎禾芒銳上突然而出故云穎脫脫&KR0691;也)持戟(訖逆切矛屬長丈六尺所執者故云持)奉銅盤(奉音敷勇切)
㰱血(所甲切歠血也餘者瘞之故云軟所謂盟者如是)錄錄(音禄王邵云錄借字老子曰碌碌如玉落落如石言玉之混石不可一二)
(數)新垣衍(新垣姓衍其名)間入(去聲由間道也)上首功(以斬首爲功上猶尚也)烹醢(呼改切肉醬)怏
然(倚兩切怏悵也)惡能(音烏)脯(匪父切乾肉)牗里(音酉本作羑)侯嬴(餘輕切)睥睨(上普計切下魚)
(計切左脾右睨)徧贊(卑見切贊者告也謂以侯生徧告賓客)相屬(音燭連也下乃屬同)五十八年鄗(呼各切趙)
(邑)豪舉(謂豪者舉之舉或音據)異人(孝文王太子華陽夫人之子母夏太后初名異人後改名楚是爲莊襄玉)陽翟(直格)
(切)子傒(胡啓切秦孝文王之子)適嗣(讀曰嫡下同)娠(升人切妊也)五十九年樛(居由切)
秦紀一通鑑卷六
(起柔兆敦䍧盡昭陽作噩即丙午至癸酉凢二十八年)
昭襄王(其先伯翳佐舜有功賜姓嬴後有非子者事周封爲附庸邑於秦曾孫秦仲宣王始命爲大夫至襄公列爲諸侯又二十五世至惠文王)
(始稱王昭襄王者武王之母弟惠文王之子也又三世是爲始皇帝)五十二年嬴縮(上餘輕切本作盈下所六切五星早出爲)
(嬴晚出爲縮)臨武君(荀子楊倞注云臨武君蓋楚將未知姓名或曰劉向叙云孫卿至趙與孫臏議兵趙孝成王前臨武君即孫臏也今按史)
(記年表齊宣王二年孫臏爲軍師則敗魏於馬陵至趙孝成王元年巳七十餘年年代相遠疑臨武君非孫臏也)羿(研計切夏有窮氏)以中
(竹仲切當也下中試同)造父(音俯秦衡父之子以善御幸於周繆王)悠闇(古暗字悠闇謂遠視不分辨之貌)露袒(露暴)
(露也夲作路袒徒旱切本作亶露袒謂上下不相覆蓋劉向新序作落單)滑然(滑音骨楊倞注亂也)撓沸(上女巧切楊倞注攪也新序作)
(繞下方未切)則將(音將帥之將)傅(音附將相和則士豫附)成卒(臧没切兵百人曰卒)莫耶(上未各切下余遮切)
(鏌鎁劒名或從金)兊則(楊倞注兊猶聚也與隊同劉向新序兊作銳弋稅切)好我(虚到切愛也下同)桀跖(之石切夏桀盗)
(跖)秉鉞(王伐切說文斧也)卬(楊倞注卬古仰字下託上曰仰宜向切下同)技擊(目至切楊倞注齊人以勇力擊斬敵者號)
(爲技擊)錙金(莊持切楊倞注八兩曰錙)毳(楊倞注毳讀爲脆)去賃(丘於切楊倞注此與賃市中顧作之人而使之戰相去幾)
(何也)度(徒故切楊倞注謂取其長短材力中度也)衣(於旣切服之也)三屬(朱戍切羣經音辯屬甲札之數也引鄭康成說又按如淳)
(注上身一髀褌一脛繳一凡三屬上身者上體之甲髀音陛股也褌音昆䙝衣以蔽股名髀褌脛胻也胻乃脛耑繳行縢也以繳脛耑名脛繳皆相聮爲甲)
胄(曺本作䩜楊倞引漢書胄帶劒顔師古曰著兜牟而又帶劒也)贏(餘輕切楊倞注贏負擔也)復其戶(復方目切除其賦役)忸之
(攴九切楊倞注忸與狃同串習也)鰌(音秋亦作䠓楊倞引莊子風謂蛇曰鰌我以勝)要利(伊消切)相長(展兩切)熬(五刀)
(切浸漬也)墮(許唯切毀也)拱挹(乙及切)翕(迄及切歛也)知莫(知主義切)行莫(行下孟切)行列
(寒剛切左傳二十五人爲行)犇命(犇與奔同)傃(音素本作蘇楊倞讀曰傃向也)竭蹷(渠月切劉向新序作竭走而趨之)囂
(虚驕牛刀二切)&KR1222;狐(&KR1222;音憚地名在洛陽南百五十里)五十三年樛(几虬切)五十六年衰
絰(上七雷切喪衣也下徒結切首戴也以苴麻爲之)栗腹(力質切姓也腹本作股燕將)樂間(樂姓也間其名紀閑切毅之孫)鄗
(呼各切趙邑)卿秦(卿姓也秦其名燕將)將渠(即良切姓也渠其名)蹴(子六切蹋也)自爲(于僞切下同)樂
乘(食陵切)處和(昌吕切)秦孝文王元年喟然(丘媿切太息也)詘(曲勿切喜失節貌禮)
(記不充詘於冨貴)釐(音僖)秦莊襄王元年緱氏(工侯切邑名)蒙驁(牛刀切鄒氏音五到切蒙)
(武之父蒙恬祖)三年榆次(次一音慈趙地)四年齕(下没切)誡(居拜切敕也)重於(直用切)大
梁(魏地按魏有少梁故以大梁別之魏惠王自安邑徙都於此)趣駕(讀曰促)函谷(關名在衙山下按山形如函故稱函谷關)縮
高(所六切人名)刎(武粉切斷也)縞素(古老切爾雅曰縞皓也繒之精白者曰縞)以間(居莧切迭也)晉鄙(魏將)
(姓名)秦始皇帝上元年涇水(堅靈切水名淮南子云涇水出薄落之山)並(蒲浪切近也)填
閼(上亭年切說文塞也下阿葛切說文遮&KR1497;也)舃鹵(上思積切鹵地也本作瀉下籠五切鹹地也)二年麃公(彼苗切應)
(劭曰秦邑史記索隱云麃邑名太史失其姓名耳)卷(丘員切縣名在河南)繁陽(如字繁水之陽也)三年匈奴(其先)
(夏后氏之苗裔曰葷粥曰獫狁曰山戎曰匈奴皆其後也)莫府(師出無常處所在張幕居之以將帥得稱府故曰莫府莫與幕通)烽火
(敷容切燧候表也邊有警則舉火)間諜(逹協切說文軍中反間也)彊起(巨兩切勉也)佯(音陽)單于(音蟬匈奴夫子)
(之號也單干者廣大之皃言其象天單于然也)竒陳(直刃切與陣同)襜襤(上都甘切下路郯切徐廣曰一作臨駰如淳曰胡名也在代北)
緜諸緄(古本切又音昆西戎在緜諸道)戎翟(翟與狄通西戍)大荔(音戾大荔國西戎也)烏氏(音支西戎)朐
衍(上求于切西戎)爲質(職利切結信也)四年畼有詭(畼音暢詭俱毀切魏邑名)蝗(胡光切蝗即螽也食苗爲)
(災)安釐(音僖)景湣(音閔)五年燕虚(音墟魏地)煖(許元火遠二切)六年合從(音縱諸侯)
(合從以抗秦衡漢書音義云以利合曰從以威力相脅曰横)觀津(工喚切又音館魏地)黽阨(彌兖切秦地名下於賣切)背韓
(蒲昧切違也)鄢陵(音偃地名)郢(以井切楚地)濮陽(音卜衛地)八年鄴(音業地名)九年嫪
毒(嫪盧道切毒倚亥切劉伯莊於秦紀上音居虬切下音徒酷切於吕不韋傳上音郎到切下音靉索隱云嫪姓也毐字也)蘄年宫(蘄音祈在雍)
萯陽宫(漢書李斐音倍應劭曰在鄠)鑊(黃郭切鼎大而無足)沫(莫曷切涎沫)囊撲(弼角切以囊盛其人舉而撲殺)
(之)瓦解(下懈切散也)伏質(質讀曰鑕職日切鐡椹也)娠(左傳邑姜方娠杜預注曰懷胎爲娠音之刃切一音身)說(音稅)
(誘也)泄(私列切漏也)不即(不讀曰否)十年宛(於元切邑名)雎(七徐切)遊間(居莧切)色
樂(音岳義同聲色)黔首(其廉切黧也)藉寇(積夜切假也)齎盗(上讀曰資)齎金(將皮切持也)厚遺
(弋季切贈也)十一年貍陽(力之切燕地)齮(語綺切)閼與(上於曷切下音豫孟康音焉與趙邑)橑陽
(郎到切徐廣音老趙地)幽繆(眉救切)母倡(音昌)嬖(博計切賤而得幸)十二年飲酖(直蔭切毒酒)
穿窬(音踰穿穿壁窬窬墻)擔石(都濫切齊人名小罌爲擔石斗石也)十四年蠹(都故切說文木中蠧)邪柱
(上似嗟切下紆往切)孤憤(符粉切)内外儲(直如切内儲者言明君執術以制之在己内也外儲者明君觀聽臣下之言行斷其賞罰)
說林說難(說式拙切難乃旦切說林者廣說諸事其多若林故曰說林難者說前人行事與已不同而詰難之按商君傳云其書有十餘萬言)
(又按劉伯莊云說難自是一書非說難之篇所謂說難者說音游說之說難音難易之難)從之(將容切)以徇(辝峻切行示也)售
(承呪切)十五年番吾(音婆又音盤亦作鄱趙地)十八年井陘(音刑趙邑)十九年邯鄲
(音寒丹趙邑)郝(呵各切)其傳(方遇切相也)鞠武(居六切姓也武其名)惽然恐(劉伯莊云上音昏下丘用切)
蹊(賢雞切徑也)命卒(足律切終也)曹沫(音昧又音末左傳作曹劌)日造(七到切至也)督亢(苦浪切或作剛)
(燕地)椹(張鴆切刺也)函(音咸匱也)匕首(音比按風俗通云其頭類匕故曰匕首短而便用也)焠(取内切堅刀刃也)濡
縷(上人余切下隴主切血出如絲縷也)
秦紀二通鑑卷七
(起閼逢閹茂盡元黓執徐即甲戌至壬辰凡十九年)
始皇帝下二十年首見(行練切露也)卒起(音猝)操(七高切把持)擿(直炙切搔)
(也與擲通)中(竹仲切)易水(羊益切按水經出涿郡安閻山易州以此得名)二十一年薊(音計燕地)王賁
(逋昆切翦之子)二十二年平輿(音豫本作與音余楚邑)寑(子衽切楚邑)乞貸(天得切從人求物也)怚
中(聦徂切通作粗心不精也)二十三年數挑戰(數音朔挑徒了切謂擿嬈敵求戰也)洗沐(上先禮切又音銑滌)
(也濯也)飲食(上音蔭下音寺)超距(超距猶言跳躍也超或作跋漢書甘延壽跋距)蘄南(渠之切楚地江夏有蘄春亭一音機)
項燕(烏賢切楚將)二十五年一朝(陟遥切)忿(敷粉切怒也又芳問也)召公(時照切或作邵)焱
火(弋瞻切火華也)僇(力竹切殺也通作戮)蒲伏(上蓬逋切手行也或作匍下鼻墨切㐲地也或作匐)要之(伊消切)豢
養(胡慣切糓食曰豢)要離(要一遥切姓也離其名吴人棄家爲國)蛛蝥(上音朱下音矛蜘蛛也賈誼新書曰蛛蝥作網)之靡
(美爲切與糜同謂糜爛也下同)會稽(上古外切下音雞晉灼云本名茅山吳越春秋云禹廵天下登茅山羣臣乃大會計更名茅山曰會稽)酺
(薄胡切王德布大㱃酒也)筆牘(音讀木簡)閒金(居莧切以金而何反間也下同)雍門(紆龍切齊城門)阿甄(上烏禾切)
(下工掾切二地名)二十六年臨淄(側持切齊地因淄水以爲名)共(居容切秦邑)從衡(上子容切下讀)
(曰撗南北曰縱東西曰衡蘇秦於六國主從張儀於秦主衡)戮力(竹力切并力也嵇康音力幽切)根柢(丁計切亦根也)撤(直列)
(切去也)初并(卑政切兼也)丞相綰(索隱云姓王)置守(始䆒切諸侯爲天子守土故稱守)監(居銜切臨下也)
鍾鐻(音巨通作虡虡鹿頭龍身神獸也鍾鼓之跗以猛獸爲飾)北阪(甫遠切陂也)二十七年甬道(尹竦)
(切道上加土應劭曰築垣墻如街巷)馳道(如字應劭曰天子所行道也)二十八年嶧山(夷益切在東海下)封
禪(封聚工禪除地本作墠時戰切)蒲車(以蒲草褁車)𦵔稭(𦵔本作蒩宗蘇切茅藉也稭通作秸訖黠切禾藁也𦵔所以爲薦稭所以)
(爲席古封禪儀也)絀(敕律切退也本作詘通作黜)梁父(音甫山各)祀雍(於用切雍地有上帝祠)羡門(祠箭切應)
(劭曰羡門名子高古仙人也)迃怪(雲俱切謂回遠也)瀛洲(音盈神山名)爲解(謂解說也)赭(音者赤色)二
十九年博狼沙(狼洺宕切在陽武縣)狙擊(七豫切玃屬也狙之伺物必伏而候之凡伏而擊者謂之狙擊狙又子餘切)
大索(色格切求也)之罘(房尤切山名在東萊)三十三年贅壻(之銳切贅壻者猶人身體之有肬贅)賈
人(音古商賈也)臨洮(吐高切水名在隴西)延袤(莫侯切延長行也南北曰袤)暴師(劉伯莊音僕或作暴曝)〇三
十四年城旦(城旦者旦起行治城四歲刑也)鮒(符遇切按孔叢子書鮒孔子八世孫)三十五年塹(七艷切阬)
(也亦作壍)堙(伊眞切塞也亦作陻)阿房(上烏何切漢書注阿房者言殿之四阿皆爲房也一說大陵曰阿言其殿高若於阿上爲房皆音房)
(室之房或作旁白郎切)複也(音福重複也)屬之(朱欲切連也)營室(營室星名天官書曰天極紫宮後十七星絶漢抵營)
(室曰閣道閣道者星名也北斗輔星)隱宫(餘刑顯於市朝宫刑在於隱室故曰隱宮也)寫(四夜切舍車解馬爲寫或作卸)朐(權俱)
(切地名在東海)皆復(方目切除其賦役)辟惡(音壁除也惡鬼辟音避)毋令(音無)不稱(去聲不愜意也)騎
衆(句絶)誹謗(劉伯莊上音方未切下白浪切)傳相(柱戀切釋名傳者傳也所以傳示人)三十六年燔(扶藩)
(切爇也)三十七年雲夢(如字澤名夢通於瞢音蒙李軌說)九疑(字或作嶷亦音疑其山九峯相似故以疑名焉)下
觀(古玩切自上觀下曰觀易曰大觀在上)藉柯(藉在昔切下音歌地名)浙江(之列切江水東至會稽山隂爲浙江)陿中
(音洽或作狹)並海(蒲浪切)射殺(神亦切羣經音辨命中曰射)惡死(烏故切)符璽(相氏切釋名卬信也春秋)
(斗樞曰黃帝時黃龍負圖中有璽章又曰天黃符璽至秦得和氏璧乃爲玉璽自始皇也見事始)輼輬車(音温涼本輜重之車謂之庫車有䆫)
(牗閉之則温開之則涼故名輼涼)驂乘(上七南切下食證切乘車之法尊者居左御者居中又有一人處車之右以備傾側是以戎事則稱車右)
(其餘則曰驂乘驂者三也蓋取三人爲名義耳)更爲(工衡切改也)數以(所矩切以一二而計之)數上(音朔)屬(音蜀)
(附也)禆將(頻彌切副也)數趣(音促)臭(昌救切)鮑(部巧切說文饐魚也)錮(音固說文鑄塞也)徙藏
(劉伯莊音自浪切謂徙府藏之物於冡藏中)機相(機弩栝也相息亮切群經音辨相訓共言機共灌輸也)灌輸(劉伯莊上音館下音)
(戍機共灌輸所以防穿近者)從死(從去聲下從者同)藏重(上自浪切下逐龍切重乃再重之重錮三泉取尤泉之數言之)二
世皇帝上元年聘(丑郢切馳也)決隙(上音缺下丘逆切)怏怏(倚兩切志不滿也)矺(陟格)
(切與磔同謂裂其支體而殺之)勝數(上書蒸切任也下所具切計也)使令(上所吏切下力正切將命者以號令之)與謀(音預)
大呼(火故切大聲)多度(徒落切約也)下調(徒弔切謂歛下盡爲調)菽(式竹切竹也)陽夏(格雅切邑)
(名)蘄(音機邑名)閭左(上里居切所在閭里以冨強爲右以貧爲左秦徭役煩多富強者並役盡故復取貧者)屯長(展兩切屯)
(猶營也每營置長率)徇(似俊切)銍(竹乙切邑名)鄼(才多切本作&KR2755;字借爲鄼亦音贊在沛郡非南陽之鄼)比至(頻寐)
(切)譙門(慈消切譙門謂門上爲高樓以望樓一名譙故稱美麗之樓爲麗譙)躡之(昵輙切一本作攝)蒯徹(丘怪切即蒯通)
(漢書避武帝諱以徹爲通)傳檄(胡歷切以木簡爲書長尺二寸)跌(徒結切踢也)戲(許宜切水名)章邯(音酣)張
黶(烏點切)沛(傳蓋切)下相(息亮切地名)田儋(丁甘切)豁如(呼活切豁然開大之貌)單父(上時)
(戰切下音甫地名)妻之(七計切)解縱(上紀買切下子用切)嫗(威遇切說文母也)不見(胡電切)芒碭
(音忙宕)樊噲(音快)城守(音狩城守者守其城也他倣此)遺(以醉切)杠(音冮舉也)眴(音舜動目也)綬(是酉切綬韍維也組)
(之屬)慴(章涉切懼也夲作讋)詳(音佯詐也一本作陽)縛(符攫切束也)厮(音斯或作㒋)走(音奏向也)馬箠
(止蘂切馬撾也)易(弋豉切輕也)魏咎(劉伯莊咎音其久切)
秦紀三通鑑卷八
(起昭陽大荒落盡閼逢敦䍧即癸巳至甲午凡二年)
二世皇帝下二年監平(居銜切秦時御史監郡平其人名也)雍齒(於用切姓也齒其名)澠
池(莫踐切邑名)三川(郡名有河洛伊故曰三川)鄧說(音悅)郯(音談)數誚(數音朔誚在肖切責也)恣睢
(上資二切下呼季切索隱云恣睢猶放縱謂肆情恣縱也)桎梏(上職日切足械也下姑沃切手械也)犖然(力角切)以降(胡江)
(切服也)跪謝(渠委切䠆跪也䠆音長方言北燕之郊謂跪曰䠆)顓(與專同)㳙人(音蠲顔師古曰㳙㓗也㓗除之人陳涉爲)
(王曰有㳙人之官)羇旅(紀宜切張晏曰羇寄旅客也)歇(或音遏當依夲字讀)方與(音房豫縣名)并力(必政切兼)
(也並也)徼(於堯切要也)番盗(蒲何切番即番陽縣於番爲盗故曰番盗後番改作鄱)黥布(渠京切本姓英氏)曹
耦(五後切曹輩也)芮(而銳切)將(居又切官名)&KR0642;(顔師古曰古夷字章邯司馬)下邳(貧悲切臣瓉曰有上邳故曰下)
(邳)從騎(從如夲字)居鄛(音巢縣名本春秋巢國)蠭起(古蜂字如蠭之羣起言其衆也)盱眙(上許于切下音怡邑)
(名)臨濟(子禮切)項它(徒何切顔師古曰它與他同項羽從兄之子)亢父(亢音抗父音甫)屠之(同都切謂破取)
(城郭誅殺其人如屠六畜然)環水(戶班切繞也謂决水自繞而固守之)譴舉(去戰切譴讁)揆之(求癸切度也又徐廣云揆)
(一作撥)發繇(與徭通)無間(居莧切隙也)少我固我(按索隠曰少我者謂以我幼輕我也固我者固陋之固又按劉)
(伯莊音義固作故謂以我幼少又恃故舊以輕我也少失照切)與焉(音預)邪佚(上以嗟切下音逸)信其志(信古伸字)玘
(羊之切劉伯莊云亦作熙同音索隱字作又作起並音怡)㓗行(胡孟切)彊力(其良切有力也)主重(逐龍切)搒
掠(劉伯莊音彭亮彭蒲庚切笞擊也通作篣掠力仗切捞也搒一音脯撗切其義乃相牽也非搒掠之搒)飭(音敕)胡貉(音陌索隱云貉)
(即濊也)尅畫(上音刻下音獲)更往(音庚)覆訊(上敷伏切下音信)當上(上都郎切論正其罪也下時掌切)傅
會(音附)卒惰(徒卧切)卿子(如字公之子爲公子王之孫爲王孫卿子謂卿之子也演劉伯莊說)冠軍(古玩切冠者加於首)
(上冠軍之上也)慓悍(上匹妙切慓疾也下胡旦切悍勇也)猾賊(戸八切本作禍)遺類(一本作噍類如淳曰青州俗呼無孑遺爲)
(無噍類)杠里(音江縣名)三年搏(音博擊也)蝱(音肓嚙人飛虫)蟣(居起切)蝨(色櫛切)兵罷
(讀曰疲)被堅(被皮義切被堅謂擐甲也)執銳(弋稅切執銳謂利兵也)很(下懇切戾很也)半菽(式竹切菽豆也士卒)
(斫之)狐疑(上音胡下魚其切狐獸名其性多疑每渡冰河且聽且渡故言疑者稱狐疑)汙水(音于酈元云汙水出武安山)洹水
(音袁洹水在齊魯間)虚(讀曰墟商都也)瑕丘(何加切縣名)西鄕(讀曰嚮)朝見(胡練切下廟見同)左驂
(七含切三馬爲驂)祟(思遂切說文神禍也)望夷宫(張晏曰在長陵西北臨涇水作之以望北夷)或格(古客切)幄
(乙角切三禮圖謂上下四旁悉周曰幄)幃(音韋單帳也)詳以(音陽)嶢關(倪么切嶢山之關)㗖(徒濫切謂以利誘之)
(如以食餧之令其㗖食耳)蕢山(丘怪切)
資治通鑑釋文卷第一
