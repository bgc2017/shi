罪惟錄列傳卷之二十七
㙯術列傳總論
古六藝礼楽最要已入志中洪武三年詔會試中式十曰
後各面試騎射書算与律是六藝浮而為七而久之漸忘
十日之試在入官者無不讀律而射御兩事偏属武科屈
首孔孟者不與且書算但職之庶人之任官者嗟身通六
藝雖號為大儒亦鮮能之矣况操縵之學失傳諸生
入膠庠且老死不一親琴瑟然則礼樂亦誰克&KR0570;之也上
不以為制風詩寔治乱正變關係乃事隷太常習之者為
朝天觀道士而教坊亦淂入贊士之掩耳而不聞
哉後世書法亦不由制惟民之而書之價乃與
画䓁極其法者最難明書二宋擅代盧熊与夏継之徐武
功吳文定劉太漢頗有渊源而祝允明王寵文徵明亦見
茟性頋近者偶一覩記時遠輙湮畫自山龍藻火華虫等
皆取諸象在夏時之鋳于䁀者畫之始也然而盡义通于
書如蝌蚪雲鳥亀龍以象形画也以象形書也搃之覌天
察地周覧百物而二者己具但以用法不同岐而為二按
水墨一家其運茟与草書相近精其義者知之摠近自然
為六萟之祖欤而吾以画亦通于文有夲旨有局勢有格
有体有氣有情文一茟不能增减其可增減一茟皆非画
藝術列傳
沈度徐子仁(謝子象)
沈度字民則直隷華亭人少力學善篆隷諸體洪武中都
邑交舉不就坐累謫雲南岷王禮聘之屡進直言于王多
禆益永楽編修楊溥以度名上擢翰林典籍一時翰林工
書法如觧縉之真行草胡廣之行草滕用亨之篆八分王
汝玉梁用行之真楊文遇之行皆知名當世而上獨喜縉
廣及度度書婉䴡飄逸雍容矩度八分尤高古上賜度二
品金織衣新制象笏&KR0866;度名氏塗黃金予之度粲與其
子藻皆善書並官近侍仁宣林院學士年踰
七十乞致仕不許度為人孝友附貴上
盡誠悃喜載籍古彛鼎閉戸焚香賦詩襍列花卉竒石而
粲端厚謙抑好奬予後進舘閣稱二沈云孝宗善書雅愛
度訪淂其四世孫世隆授中書舍人直内閣
徐子仁南直江寕人年十四𥙷弟子員任放遭黜落由是
慱極群書自前元趙孟頫亾書學遂微篆法尤多失正至
周伯温始復振之本朝李東陽遠續其緒子仁所為早尚
䧺䴡晚益朴古拔俗綽登神品餘若真行皆入精妙碑板
書師顔柳楷法題榜大書師本朝詹孟舉並絶海内日夲
使臣購得之為什襲去武宗南廵召見行宫兩幸其宅子
仁故長髯上手剪之以為拂子因自號髯築園于城東
楽之善製小令能自度曲棋酒之次嘗令伶童侍女傳其
新聲焉同時謝子象亦為諸生久不遂弃去自號野全子
子象亦美鬚髯行九人號髯九翁子象氣局儁朗才情綺
䴡對客高談如倒&KR0809;櫝兄弟四人各善書畫有子少南嘉
靖間以御史改翰林司直
論曰書法通顯亦有運在三子扵初造鮮稱述遺蹟
不為達古之家所什襲豈以其淂奉内召為增價乎詹
孟舉故能大書朝額盖用茟法各有不同稱淂之非
能口傳嗟顔王亦或互為之則㦲相
傳墨匠陳宗渊者為越剛中預人
不敢儕二十八人日跪階下臨羲献逼真上為絶倒与中
書同事落其匠籍善山水兼寫神久以刑部主事致仕
宋克(宋昌裔詹孟孟舉胡廷鈜)夏㫤(兄昺)
宋克字仲温長洲人饒英分以武力自憙好擊劍將北走中
原從豪傑馳逐會偽吳盤踞度其無成不為所用然侠性
在好折人過為黨里所異扵是闭戶讀書臨摹晉魏诸墨
揭窮晝夜不廢遂精其藝真行章草兼通所傳七姬志
論者谓天授非人工時又有宋昌裔者工力不减克見精
媚時詹孟舉与胡廷鉉同書千文上以胡勝于詹令書皇陵碑
夏㫤字仲昭崑山人以經義舉博士弟子永樂中遷庶吉
士擉蒙嘉可改中書舍人詩文書法皆臻妙境命書宫殿
榜額春賚特厚賜弟予告且賜考功守瑞
州入為太常少卿画竹石師王紱外&KR0595;亦聞其購之
或曰畫更長扵書也㫤既知遇上问所從學書以昺對為
㫤兄遂驛召試之上頗稱善留㫤同官世遂稱大小中
書
論曰自史頡創体至秦漢代有改作而古今之變徵焉
夫礼樂制度無不由質而文而書獨自繁而简蒙福莊
重極矣隋以前隷特行唐以後專尚楷雖鍾張二王兼善诸
体而便扵操&KR2902;無踰行草法故日趍簡易何則古情樸貴
祗行後事繁急稱手所為趍便也二宋二夏後世敦古之家
倪瓉張觀王紱黃子久戴進吴偉呂紀沈周郭詡
倪瓉字元鎮南直無錫人強學好修性雅㓗輕財談言絶
人築清閟閣藏書萬卷充彛鼎名琴扵左右位署木石蔚
然深秀更自號雲林以餘興彂揮于縑素特倡平遠一家
界地有餘望之清絶吴士誠𣣔鈎致之匿漁舟為邏者所
得竒計脱晚益恬退屏慮釋累足跡不涉貴人之門清而
不汚混迹編氓沉湛免禍洪武甲寅卒
張觀嘉定人師事夏圭馬遠与盛昭吳仲圭交能盡淂其法
却好遊見名山水神耴之又善鍳古所辨三代法物如援契尝
徙居華高又趙原詔中書圖往賢原應見法
王紱字孟端號友石又稱九龍介絶俗公行
金求晝謝不與日夜聞隣笛乘興畫竹訪遺笛者其人乃
大賈喜甚治羢綺答謝更求一畫紱請原畫手裂壊之却
其幣有詩集行世王世貞稱其盡竹爲國朝苐一
黃子久南直吳人資故絶人談儒墨黃老以口辯屈人負
書而遊見學士大人多凌忽伐其技能致中怒以罪錮之
後逃去爲黃冠稱大痴往来吳越間授教弟子其畫長扵
山水淂淡趣初學董巨源己乃稍變之有画訣傳世
戴進字文進浙江錢塘人初爲銀工&KR0866;刻至妙己棄去爲
画臨摹精博而意趣包&KR0636;一落筆俱入神品爲本朝画流
苐一宣德中一時待詔有謝廷循倪端石銳李石皆知名
進被召呈所画仁智殿有秋江獨鈎圖為釣者着紅臨流
廷循妬進奏曰紅品官服色不宜野用上遂揮去放歸以
窮死死後而人始重之大梁人張路者學其法頋進于神
鬼佛像尤多而路繪人物兼有吳偉焉進門人方鉞學進
画已造閫域惜其早䘚評者謂戴門顔子其後復有仁和
沈仕善花卉山水稱名品仕刑部侍郎銳之子疎放不治
生能詩
吳偉字次公湖廣江夏人少孤貧與趙甲行野遇道士目
異之與期東門大石上夜語後期道士後
至刺大石出泉清冽飲之曰二一以技名遂别
不復見偉後學画專十二科山水人物蒼勁入神品成化
中石為錦衣鎮撫待詔仁智殿偉好劇飲优妓或經旬不
飯人欲得其真跡載酒典妓則伸楮落茟不知何人所湏
也偶醉中被詔中官扶掖踉蹌行殿中上命作松泉圖偉
跪翻墨汁倍手塗成上歎曰真仙華也偉戇直有氣岸非
其人雖䔍清不應即素䁥一言不合輙投硯𧺫其出入掖
庭奴視中貴人求画多不典于是中貴人數短之無何放
歸弘治中名見便殿授錦衣百戶賜印章曰畫状元留第
西街疾歸居金陵武宗即伍復召之中道酒卒而趙甲
者画神鬼像甚靈異著名椘中
吕紀淛江鄞人專攻翎毛間作山水人物勵志漢唐以耒名筆
兼集衆長弘治中應例入御用監益造精詣孝宗朝以傳奉陞
至錦衣衛指揮應詔時多立意進規上曰工執藝以諫吕
紀有之時有邊景昭與紀齊名世稱邊吕景昭浙西人而
廣東林良者亦善翎毛花卉官錦衣衛指揮
沈周字啓南號石田南直長州人父恒吉恒吾兄貞吉咸負才名以父
孟渊永楽中被徵不就故二子咸匿自好周精繪事志尚高
邈所蓄僮㒒悉通文史為文追左丘詩宗蘇白兼有陸務觀之
體書法黃庭堅而画得之於天然率或草草點綴意態横
生父卒棄諸生飬母有曺太守者新搆行署致諸工藻繪之亦及
周周不辭或曰謁貴游可免周曰往後義也求免而往則賤耳無何太
守入覲銓曺問太守沈先生無恙乎太守不知何指姑唯唯己見閣下
東陽曰君挟沈先生畫来耶愕不能答時吴寬方為少宰太守倉皇
走謁微問誰為沈先生者寬具語周悉太守曰可柰何寬曰沈先生
画傼有之公代為緘致曰沈先生病不能加寒温也太守&KR1328;吴未至郡
齋先謁周一見似曾識面周曰某曾陪諸工丹青貴署矣
太守慚謝
郭詡江西泰和人也自號清狂少從亊學官弟子業忽廢
册嘆曰循咫尺之義市榮當世負志者不為遂去体極其
走馬豢猿之戲寕王宸濠召與語辭故托拙業以微罪
行往依都御史王守仁題詩以見志守仁與符牒令辟耳
目他遊遂間道武昌或僱蒻船縦跡德安䓁處宸濠反其
黨或言郭詡慷慨可借軀淂詡勝一敵國矣遂使人好語
跡之令曰如違梗則縦殺之勿留與他人也久不可淂守
仁歎曰鴻鵠横絶非斯人耶其時燕人葉元静者被庶子
服亦能貴其藝其遁跡類詡
論曰繪事丹青其心耳而不淂其心者不傳余偶從此
永心廼悟天下皆畫寔無畫空者心之在寔者不變其
在空者變不可窮也夏㫤以下诸子以隐以傲以妬以
肆以規以堅以侠皆可成名而特不可無其心其外蔣
子成商喜馬載陳暹季昭鍾欽礼王諤朱端杜古周東
村馬爻吳仲圭王明咸有時名獨疑吳小仙肖僲縱
茟入化乃為画家所擯不知何觧至于唐六如文衡山
陳白暘诸家以宏文高寄偶涉少卉輙以為其家非其
義矣時奕碁國手称江隂相子先鄞人樓淂逹並淂應
召然淂逹又累勝子先又周玄素者共武中以能畫被
召令畫天下名山图扵壁對曰臣未嘗遍歷九州唯
皇上示其大略遂縱横茟下既畢事伏谢曰天下江
山己定指掌間不可動摇上悦
金忠
金忠者淛之鄞人也性慷慨負義氣𥙷兄戍趙州賣卜益
精多竒中燕王𧺫兵北平忠布衣田冠奉元亀上謁典儀
云浙東竒士金忠碩見殿下說兵事王召見忠叩首言殿
下太平天子且曰舉大事人才爲急王命卜之大吉立授
署紀善日侍帷幄贊理戎務尋陞長史入國歴兵部尚書
上欲建儲淇國公立福駙馬王寕素善皇次子盛言高煦
扈從功忠獨力争不可遂就上前歴數古昔適孽事以對
上心是之異日密以質學士觧縉黃淮皆如忠言己而皇
世子既立爲太子上遂屬忠爲東宫輔導官令兼詹事府
詹事上北廵留忠與蹇義黃淮楊士竒輔太子監國是後
宫僚往往為高煦所譛輙逮繋上密令忠審察忠每頓首
再三白無是忠慎毖不洩上故專信任之諸所獲全者多
人亦不知也公事輙推同官使展其能有缺誤引為己過
不遺善不念舊悪太子即位忠己䘚追贈少師謚忠襄以
其子逹尚幼為翰林檢討後歴至長蘆運使
論曰忠歴數古適孽事盖不俟元亀而决人謀奪鬼夫
不諳古事而能决萊者乎古人告今人相傳袁洪相忠
某時有三日至尊之分乃燕兵抵金川文皇令忠以其
所御冠服代挕门外防不測至入朝而觧
袁珙(子忠徹)
袁珙字廷玉浙江鄞縣人高祖鏞宋末進士元兵壓境鏞
不屈死烮火中其家十七人咸沉水珙少遊海上遇異僧
吉别崖于洛伽山授以相人術布黑赤豆暗處令仰視日
至眩俯辨之或懸五色絲縷隔忩映月測之皆不感曰可
教也占者必五鼓對視其氣色并參以生辰久之更能
察人心志有無失珙於九流百氏莫不涉䆒好為詩歌酒
酣擊缶仰天豪吟所居前後多樹柳自號柳庄洪武末偶
出市見一婦人乳女于榜廊哭甚哀問之曰夫當戍趙州
因跡其夫為韓嶺金世忠也業卜卜不售𥙷兄戍狼狽珙
步勘之驚曰子尚書骨相勿憂世忠曰即恐道死耳乃望
此珙為代償酒貲貸粟二斗資之行曰異日毋相忘世忠
去戍所而卜大行從燕王淂國𧺫為尚書别有傳珙初遇
僧道衍扵嵩山寺曰和尚目三角彯白形如病虎性嗜殺
他日劉秉忠之流也衍笑自負後衍從燕諷經語王臣有
所善相者袁珙旦與俱来王曰善珙就外舍王為衞士服
陪貌如王十餘人珙一見王伏地不𧺫屏左右曰太平天
子也臣遊燕市諸將相肩接則皆以大王故王恐語洩陽
以罪遣珙至通州令唐泰械至京尋釋之又令太醫院戴
原禮盡取其書以進密召入邸珙曰大王鬚髯長過腹臣
言騐也王昂首曰何如珙曰勿昂首是矣湏之至壬午六
月王即真命千戶張勇典膳徐福驛召之授太常丞進正
卿子忠徹臚寺序班既菅北京父子護從出入禁庭立
儲之議帝意有所屬者累年使珙相仁宗伏對曰人主也
相宣宗曰天子萬年于是無所有廢立及卒姚少師奉命
撰志銘諸不悉但云事具九靈山人戴良傳最後弇詶王世
貞偶得戴傳于市見所序䟦諸公為蘇平仲唐愚士王連
善曾子啓胡若思軰皆知名忠徹初在燕工府燕王宴北
平諸文武使忠徹執壺觀之宴畢密對曰都督宋忠面方
五大身短氣昏工部侍郎張昺面方五小行步如蛇都指
揮謝貴臃腫早肥而氣短都督僉事耿瓛顴骨插鬢色如
飛火左僉都史景清身短聲雄皆不令終其後永樂中人
言椘王子重瞳者密遣觀之還奏無他異從征北鹵所言
皆騐仁宗為太子時忠徹為太常寺丞言太子薄福及即
位怒𣣔誅之忠徹懇使者稍緩二十日時夏原吉為力諫
繋至臨清遇遺詔免宣廟中語上七日之内宗室有謀上
者果報漢王反其他游公卿間占論往往不可殚述珙有
孝行性忼直能輔人以義忠徹性險陂相群臣意所不合
者多及其短正統中坐矜傲下獄出仕終尚寳卿年八十
餘
論曰廷玉以相術定茦能奪帝隐與洪武中劉三吾
觧縉同功子忠徹執壷之視又為造燕苐一功所謂知
彼是也但所著人象大成書未見行世
戴原禮周漢卿汪機蕭甲葛林陶華吳傑(鶴氅道人)
戴原禮浙江浦江人諸生學于丹溪朱震亨醫竒效燕王
病瘕初使韓公𢡟沼之輙愈輙發曰臣技殚矣請問原禮
原禮問王何嗜嗜生原禮為暴下之皆細蝗也嘗愈晉
王病曰復發不可治果薨太祖病大漸罪諸醫獨云及原
禮曰仁義人也王六庵賓淂其術傳于盛啓東
周漢卿浙江松楊人以醫名武城男子病胃奮擲乞死不
得為納藥其鼻竅俄吐出赤䖝寸餘口眼咸具東白婦姬
十四月不産曰中妖下之有物似金魚永康童腹疾痀瘘
行為刺其腹間氣氣如臂梗巳則魄然鳴疾愈長山嫗
遘驚疾初發手(足)顫掉嬴祼奔走或歌或牽曳如舞木為
刺其十指揣出血愈烏傷陳氏子腹有凷捫之如瞿或以
為奔豚或以為癥瘕漢卿曰腸&KR1012;也用燔針如筴者刺之
諸暨黃生背曲湏杖行醫以風治之漢卿曰血瘕也為刺
兩足崑崙穴頃之投杖去而同術倪維德盛寅蔣用文皆
知名維德著書曰原機原機本之隂符經曰心生于物而
死於物機在目也吴人王賓窃戴原禮之書傳之盛寅侍
成祖嘗以醫諫及侍仁宗亦随事獻規曰清心寡欲以強
聖治賓列逸運其以醫遯世者乎學以活人尚非其意活
己寔切逹人情悟物理諳天道未易言也
汪機南直祁門人世醫一人癎發晨見黃狗走前則昏
仆地機曰早辰陽分狗陽物黃土色胃屬羊土虛為木火
所乘兵諸脉皆屬目故目擊異物用實胃瀉䏏之薬而平
蕭甲失其名淛江錢塘人常待一遊僧厚僧以所畫牡丹
為别久藏之偶出視花瓣中有極渺字的視乃見皆古醫
方也按方治之有奇騐後又聚薬煉為丹俄見爐上有花
絢爛丹成如黍珠用以活人雖瀕死可救
葛林字茂衛浙江錢塘人充太醫院官愈武廟褓中少師
楊公子當暑而驚眩氣絶且移木矣林曰無傷亟出外兒
巳噤不能劑林(其)劑所恃者天上雲耳雲生而凄凄𣣔
雨隂氣舒而陽(氣)洽吾以清利物煑水而䒱于下其痊乎
如法而愈
陶華字尚文浙江餘杭人治病有竒效或病食羊肉寒結
氣縮且盡門人請方尚丈曰可服砒錢許門人駭不用尚
文曰年血能解砒反用當愈果然
吳傑字士竒直隷武進人世醫兼通青烏書風角雲氣占
經李虛中子平之術金丹内外秘訣然竟以醫至大官侍
武宗每愈一病輙進一官為太醫院判固譲進秩三年而
受院使上𣣔以禁衛&KR0742;傑賜蟒衣謝不受上南廵傑以醫
諫繼之以泣上怒叱之自是不淂從行上還道病次臨清
夢見傑立召之見上泣上亦泣時江彬力請上復幸宣府
而傑診上脉密言諸大閹曰察上疾幸可還内耳至宣府
脱不諱吾與若軰死有葬地乎奄然之乘間曲說上意動
而彬數從傑覘上病状即詭言曰萬壽無疆霍然𧺫矣駕
還京上崩彬坐誅傑有子希孟仕給事中時李玉善用針
炙號神針李鶴&KR0769;道人不言姓名戴華陽巾披鶴&KR0769;過&KR0792;
縣長楽卿有錢遵道者病噎不治道人請刳腹治之其家
人念不刳亦死試爲之果割膚七八寸出疾涎數碗遵道
昏無所知既縫綴膏傅割處遵道漸甦四五日差壹亦愈
道人不受謝去
王履盛寅劉溥錢瑛王時勉
王履字安道崑山人學醫于朱彦修謂漢張仲景之論猶
未盡其变于三百九十七法有所增减名曰淈洄論所著
上参天文下極地理人事嘗遊華山為圖四十餘圖係以
詩若醫其所䆒通後世不能及
盛寅字啟東吳江人其察脉學于王光庵永楽中有奄久
病蠱不治逾時侍上見之驚具言寅所活被召官尚醫
時有白黑二猿上爱之巳一猿病使寅治寅視猿脉奏不
可為上怒與病猿並琅當之猿死寅死寅日亱泣侯猿脉
曰寅不視明日矣猿亱亥死上乃赦寅宣德中應制賦詩
尝與從官奕禁中上適至令畢奕且賦奕詩上親和以賜
當夢人贈以椒寅自此益刻勵弟宏又劉敏李思勉俱傳
劉溥者其父觀永楽中為尚醫溥益精父學薦太醫院已
己之後徐武功敷引與謀溥請速離曺石己視武功面曰
公旦夕且有不測果被逮溥雖暱于武功而能滑稽取客
故不及溥善吟有草&KR1141;集
錢瑛宣德中召尚醫掌嬰兒科有兒生九月悸而啼而汗
諸醫不知所為瑛令坐地弄之以水輙愈問其故曰兒在
懷春氣作衣帷障之無㕥洩宣淂水而觧近土以平其藏
故不煩藥
王時勉名敏仲光孫也偶燕集座有伎初無病敏見其色
赭而青曰此火亢金不可以夏果死有某廵撫診淂其僻
曰肝&KR0890;深下計五日病彂果如期殁
論曰自王履以下皆吴醫也醫之數深矣論所謂如迎
浮雲不可淂而窮聖人𣣔生民猶明白易觧而不𣣔死
民則微之又微作君作師所不預也称述不能盡如余
所淂見姚籃兒者比之隔垣更似有竒授兹但以尚醫
故列之相傳寅對奕為韓叔暘奕詩二語頗工中聮有
曰不材未觧神仙着猶幸親承聖主看性慷慨敢直言
太宗嘗語白溝河之捷寅曰天命在躬又語及雪應在
有年寅曰瑞不宜多叔暘曰非寬仁吾等失言死矣
荆祥徐杲
荆祥木工也自永楽营建北京正統中重建三殿天順中
作𥙿陵歴官工部左侍郎俸從一品贈三代蔭二子年八
十四時营繕郎中蔡信為工部右侍郎餘為所正所副所
丞有差
徐杲嘉靖中工部匠籍也為匠作惰匠事二師逐之逃之
野遇道人問所由曰子可教語之曰能作一室九十九柱
乎杲竚思彌日不能淂因教杲結搆法日作此足汝終身
矣嘉靖末年三殿災上𣣔用九十九柱以符陽數杲應詔
即以道士所授殿成官工部尚書支正一品俸錄其一子
錦衣衛指揮僉事四十四年洪應殿成杲乞其子文燦世
襲許之
論曰天方國礼拜寺為柱四百六十有七前九十有九
後一百有一左一百三十有二右一百三十有五道人
想遊西洋淂礼拜前柱法而足以世徐杲然安知帝必
九十九責諸工也從陽數或殿未災如是㦯殿以此數
而極稱上工
仝寅張崙
仝寅山西安邑人瞽而警學京房易占多竒中正統問
大同英宗北狩鎮守太監裴當問寅筮得乾之初九曰大
吉是謂乾之巽乾君象龍變化之物也四初之應也龍潜
躍必以秋應以壬午浹歲而更更者庚也庚午中秋車駕
乃旋則必幽勿用故也或躍應焉或者疑之也後七八年
必復辟午火旺丁壬合也歲丁丑月壬寅日壬子其合乎
歲更九躍則必飛九者䆒也乾之用也南面子午衝也必
正南面故曰大吉既也先入寇寅在石亨幕下召之筮曰
吉鹵無能也踰年也先𣣔奉上皇還廷議莫敢發寅謂(亨)
曰鹵送我不迎逆天上皇居南宮錦衣衛指揮盧忠上變
告景帝怒殺中官阮浪猶竆治不己忠冀大得志請寅筮
寅叱咤曰是大兆死不足贖忠懼而佯狂上皇復辟忠
坐誅授寅錦衣衛百戶辭不許
張崙淛江仁和人五歲喪明精通卜筮寕庶人作亂鎮守
太監畢真𣣔以淛江内應布政使何天衢命崙筮得觧之
彖歛櫝賀曰渠魁授首矣何内應之有武宗南廵浙中備
供帳甚急布政使徐蕃命崙筮淂同人之離蕃曰同人親
也離應南面駕其来矣崙曰不然卦體屬乾西北其位兹
應返也主上至尊人安得同之爻曰號咷後笑兆之矣其
在純乾之日乎悉如其言
論曰易占非妄獨二瞽入微寅曰鹵送不可不迎崙曰
主上至尊人安淂同之語俱有關係則人事之正亦即
天事矣乎寅性抑邪扶正生平語不及私就招石亨屡
戒其持滿天順初賜範金隂陽四字筮殘十八壽九十䘚
程君房
程君房初名大約字幼博直隷歙人也萬曆中淂方術能
自鍊黃白以製墨聞諸不及也羅小華者初䧺案頭㘴是
失色盖為程工作者方于魯也久之于魯竊其術異居而
自為名君房忌之益工所製貴者賤售之賤者故為貴不
與人使人疑不與人者之不知更何如也識其故者題云
葬人于是易大約為君房以辱于魯謂房字样方居戸下
而吾君之也于魯數年苦貧不能争價君房玄元靈氣為
最上妙昌上夲過之而賞不加次青麟髓次寥天一次九
玄二極治上茗恭人識茶者與上墨否曰未是喫茶
生不肯䄂上賞貢貴人而貴人亦萬不能以勢淂之劉伸
者歙令不觧吃茶誤以治墨者工也臺使者責程墨子伸
伸走牒速玄元十六兩君房墨無輕求十六兩者躬請不
可淂而牒呼之乎遂不應而别使人上使者并言令傲令
不知也遲之伸謁使以未淂程墨致不恭使者曰幸不乏
用矣令知為所賣益愧恨必丼心君房借别端捕君房急
猝不淂縣謂令公試忘之令悟向人自引咎且曰吾將延
君房客座脩好君房不疑遽出輒捕庭對時為君房乞假
者百凾令不啓君房含薬丸能耐百掠令必益一掠而君
房死死後其墨比殊貝云而令伸亦坐臺抨去
論曰製不忌不工不傲價不尊不死不什襲寳也世
知程君房三語而已壷宜興沙製舊矣嘉靖中有宫春
者不硎而手治之其意追太古而捏輒工自是而時大
彬名最噪公卿間徐友泉陳用卿為後學頗能追宫春
十五過此失傳矣江千里以螺鈿為&KR0238;器細入毫髮初
為西廂譜凡十二件值百金後竟不可淂贋製極多
絶遠初法茟受出嘉定刻鏤百像至朱三松稱最工曾
摹畫趙子昂滚馬死後值千金䆒無能傳之者士大夫
家偶淂其一便入博古志中海内不幾存也團扇之變
為折骨也永樂中日夲貢扇以折骨旋之令至圓恰恰
似團扇間有半之者于是便面率半團如今製
斝錢唐戴進稱最佳已改事画墨嘗内召而朱碧山者
起吳門声價百十諸工其法亦失傳又浙龍游人祝徽
之者性貭樸少文通諸書能于瓜仁尖細画十八羅漢
渡江图而係之以名其背書杜句秋興之八雖目力極
佳必淂察微鏡乃見或云祝初坐暗室自日必盛夏日
南時啓一罅如指大容光乃為之茟亦另法意製之余
曾晤祝李笠翁之座淂其象牙如瓜子者二一西廂像
一林處士梅花詩也祝䘚其子亦不能學其學所云宋
濂溪一黍能作數字粗不足道矣
鄭仰田
鄭仰田惠安人也流落嶺南憩某寺有老僧指示其徒曰
此通了汝皆不及也衆易仰田噪逐之老僧密授以折字
歌訣及射覆諸法天啟中枚卜南楽拈余字詢之拆云先之
四相果蒲田貴池元城涿州一如其言晉江孝焻忤奄黨吴
淳夫問以吞字時倒與看曰得無吳姓乎則口字茟豁曰口
為頭頭豁首碎矣果然初逆魏偶指囚字以問恭對國中
一人出曰此詭詞以逃罪也不久且見圍矣之白門奄勢盖
其俞少卿密問之鄭方仰卧梁有断綆丰方垂曰以此盡
矣年八十一護謙益冡伯内逮勤曰七日彼當下
公始出獄己邜春語家人曰明有羣僧来乞食吾
往果僧至入室端坐逝
論曰戊申有廬州布衣至浙指字輒悉騐深叩之曰吾
糿讀書時便妄測曲以合事非真近則不自知其騐己
騐矣同一字而念初動為主故断不一而苐一幾為不
爽左尹以之字示之信口曰茟氣若龍以誕辰在七月
雖龍不天飛却負羣望遇人故能令不撇故亦不乏然
所為歌訣或恐涉鄙瑣非所尚矣布衣姓吳字若崙
皇甫仲和
皇甫仲和河南睢州人精天文推步之學成祖北征與袁
忠徹並從行間忠徹以相仲和以占上至漠北不見鹵召
仲和占之曰今日未甲鹵從東南来王師始却終必勝召
忠徹對如之上並械二人以行不騐死月中鹵不至對如
初頃之鹵大至上登高督戰東南却總兵譚廣率精兵斫
馬足稍退已疾風揚沙鹵竟引去上𣣔夜旋二人曰眀日
必欵整而待之果有酋来曰不知乘輿至是上喜授仲和
欽天監正英宗北征仲和老矣學士曺鼐問之駕可止乎
曰紫薇垣諸星動諫無益曰可奈何曰盍先治内(日)郕王
監國矣曰不如立儲君土木既敗鹵集城下城中(皆)哭仲
和登高望曰雲向南大將氣至寇退矣胡日楊洪石亨入
援鹵果退仲和退朝有衛士從之仲和曰若家人方喧速
返衛士返妻與妾閧或問仲和曷知之曰彼時閗鵲屋頂
上也
論曰仲和學不止扵推步觀不如立儲君一语知監國
後或有他故曰不監國可也此誠遠見但弟立或可稍
緩迎銮子立直以居竒教鹵也仲和宜曰廢儲則不可
