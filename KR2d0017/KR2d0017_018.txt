罪惟錄列傳卷之十八文史諸臣列傳
劉三吾
劉三吾名如孫以字行湖廣茶陵人其元耕孫燾孫皆死
元事三吾故𧺫家為元静江教授副提舉洪武十八年以
茹瑺薦授左春坊左贊善而三吾老矣三吾博覧善記應
對詳敏與朱善宋納屡承頋命御製大誥洪範兩書成皆
淂為文序之上命儒臣蒐輯古今大人物理妖孽之著見
者以自省曰存心錄又輯漢唐宋而後灾異之應臣下者
鍳于有位曰省躬錄皆三吾主之坐授世子經慢降國子
博土尋𧺫為翰林學士懿文皇太子薨上御東角門悽然語
群臣國有長君社稷之福朕第四子頗類朕類朕群臣未
對三吾獨進曰陛下誠頋社稷臣惟秦晉二王寘何地上
為默然者久之卒立皇長孫為惠宗上讀書分命羲和之
章謂蔡氏傳日月五星尤旋為未合又御注洪範以惟天
隂隲下民為天道相恊厥居為君職而蔡氏並屬之天非
天所以作君師意又他註說與番陽鄒季友所論多有未
安者乃大徵諸儒訂定書傳而三吾熄其役賜坐殿中諭
曰朕見奎璧間黑氣全消文運且興矣賜詩命𢋫和許諸
臣宴酒楼皆獻詩謝上大悦曰耄而思歸者先遣之諸臣
頓首願留自是書成賜名書傳會選頒行天下上又命節
文孟子七篇諸草芥寇仇不聽易位等語並削之以明君
臣之義已復編類禮制以頒中外命三吾為書卷十有三
自冠服房屋以至奏啓署押皆有體式既成賜名禮制集
要又以表箋煩䛕時多觸忌諱論死三吾與贊善王俊華
並授命撰為成文令諸臣得按事如文錄進朴者陜西人
以直諫為御史數與上争上怒命斬之遽召還曰勿再犯逭
汝朴曰臣有罪安用生之以臣為御史固責臣言臣無罪
安淂辱之上固赦朴以朴言復命斬䃼及執之市過史舘
大呼學士劉三吾聽之為直書某年月日皇帝殺無罪御
史王朴也三十年三吾以主考會試謫戍邊遠建文中召
還命製大明一統賦永楽中竟坐前秦晉一語暴卒
論曰明文運寔劉茶陵贊之潤色御草淂文無害豈易
易但奎璧消黑氣与文星見閩分災祥不一天道亦難
知也暴卒之說載名山藏李清博考指以為誕与世庙
方后之崩扵火咸謂不可信是或有據相傳太祖嘗問
茶陵所居三吾圖上面峯最聳上以華抹其峯之尖未幾山
一夕被雷堕高聳而三吾卆不終此誠誕若夫三吾之自供
鑿鑿則胡藍黨自不必𣸪引盖于主試外又一罪矣安淂
有生三吾
陳繼
陳継字嗣初夲湓城人父惟允客于偽吳潘元眀所矜伉
專己王行軰皆望塵走嘗停而呼止仲随吾来何自若也
久之允死家破母吳操節尚遺書萬卷遂從止仲学時
經術頗廢継乃獨称說先王䆒釋疑滯人称陳五經洪熙
中楊文貞薦綬博士陪領弘文閣宣德中預撰兩朝史進官
力辭歸門多乞言者彊應之思尔厲苦之文雖㓗嚴然或
蹇躓不遂相傳有司上其節孝事使御史微廉之継方抱
甕随母灌𬞞傴偻甚唯母命起倒頃母入以壺漿来継趍
而前跪上母乃揖母飲御史急以聞所著有怡庵集
論曰継于古籍有所論說不敢立異要之訓詁之言
也由其遊于俞貞木品重言亦尊王弇洲評王燧及継格
既沿卑意任淺陳嗣初与王汝玉待魯衛之政也相傳宣德中
随入禁閱畫有龍翼而飛上問龍何名三楊不能對經曰
應龍生爾雅上嘉可
殷奎顧巽陶振申屠衡徐左逹(林大同)梁時(樓澄)張淮
殷奎字孝章其先自華亭遷崑受春秋義于楊維禎洪武
初以秀才異䓁聞試通一義例官文學掌故因乞近地見
時調咸陽念母欝欝死弟子私謚文懿先生奎為文爾雅
深厚不習浮夸亦頗通天人分際所著咸陽志關中名勝
集陜西圖經支離稿
顧異字順中長洲人洪武中以易教授于鄕自巽始時方
統一徑傳敦尚教化除去異議輙以非聖罪之扵是靡然
向風
陶振受学于楊維禎所以明三徑舉于洪武中詩義從朱
熹書從蔡沉春秋從孔安國諸生楽其近名陶生學為掌
故吳江久之坐法傳詣京師奏賦三篇多俚語俳調淂觧
復力掌故安化
申屠衡長洲人善言春秋与楊維禎游稱博贍客吳潘元明
所客共賦詩衡坐困及命茟为文亹亹有思致洪武初徵
草檄諭蜀大穪旨授脩撰病免不肯仕謫徙濠
徐左達字良夫受易鄱陽之邵弘道又受書于董仲仁楽
与諸儒辯難洪武初辟署東歐守時有林大同亦號通經時尚
未專用朱熹氏學故家有各經䟽義薦授大梁博文予告薦不𧺫
錢逵字伯行父良佐以文学名逵攻文甚苦方其命思循壁行
哦或觸而踣方默坐沉思客入不𧺫年四十餘猶無意出
也元至正間分行省扵蘇始就辟遷淮南脩法令舉文書
能無失秩洪武初徵詣太常時方脩正礼楽諸文学多膠所
聞議不合者皆放歸逵既歸终以前元官坐逮死
梁時吴人學為文最苦其父初以博淂妻生時逾歲又博而
負人携之去時少則随母長乃走會稽山中讀書洪武中
以善書選隷王府亦預撰列有集名噫飲會有摟澄者自
鄞来徙与時同受書沙中翁又授易魯人覇客都尉胡歡所
後夏原吉薦澄能治水不就
張淮吳縣人受學為博士弟子己棄去更其名去他師然涉
略書傳不能名一家貧壁立拓弛無行而才性贍捷人窮思
終日淮冲口是也衣敝履决人忽易之淮人徐志負書游
無所推譲見淮毫翰若飛警出意表驚而遯有富人餉榖
三十石請賦悉付酒家無所問竟以醉死
論曰元氏以来文下衰矣明興季迪諸人倡之迨後鄒
亮文康通理詩体一變然亦無甚相遠也夫創制伊始如
日月高懸誰能以私自為体故譴過必聞悔辱易搆亦难
免矣自殷孝章以下九人咸通經䔍學其于進退淂失
不一然氣性渾龐&KR0636;而未彂与後代之輕炫絶殊
張適
張適父仕元適少悟絶為詩立成母賤嫡妬之呼狗子洪
武初舉為郎工部病免復以明經選為吏桂林周旋滇池
主佑儈鮿鮑税金錢二十之一衣食其間或不給竟抱案
死為詩若文與高啓楊基齊名而辛苦寒薄困阸之意溢扵
辭嘗論滇入版始末甚悉且云今道所從入貴州古之鬼
方也道隘且要假令一夫猖狂則懸車束馬之塗不知所
出矣且㕥今兵威因秦時額略通五尺道黔中者大索之
諸夷間廣為岐塗何不可㦲夫制禦者先之形便則威無
不迄久安者㩀其要領則無偏廢不舉之患且與其緣險
塞徑興度臨不測適一孔之所出就與交衢四注分裂其支
郡而關梁出入動悉由我有事則從天而下豈足道㦲又
按漢所為關沬若梁孫水者若水出蜀旄牛徼外南道越
&KR3595;卬都以至犍為朱提入扵江所謂朱提銀者也是水之
所出自其界也而犍為故役属西南夷又豈假他道哉他
所著有江舘湖濱昆明諸集孫祝起家進士為尉士言事
被斥歴守保定
論曰適匪其文之也審扵行矣主税而不給其節尤不可
及也惜不䰟其用而以工辭聞
孫蕡
孫蕡字仲衍號西庵廣東南海人負節㮣不妄交遊元末
結詩社南國以延一時名士王佐趙介李德黃哲尤磊落
狂斐嶺南稱五先生云明師入粤以蕡常為何真草投欵
書就典郡教洪武三年設科取士蕡首舉于鄉以工部織
染局使歷翰林典籍侍奏對便捷容觀飄逸出為平原簿
以罪輸校操版築之役蕡謳吟為粤聲上聞之釋令陳所
為詩皆忠爱語放歸益肆力學問有輕死生齊物我之意
久之𧺫蘇州府經歴謫戍遼東黨禍見殺臨刑歌詩一章
天下冤為門人黎貞並在戍為葬于安山之陽番禺趙絢
嘗曰嶺南文學自蕡發之
論曰仲衍與王佐初從陳友定參謀議友定之淂全于
功名以終蕡亦与有力而不免扵党惜哉時仲衍與
林尚默誌張宗海洪皆有詩譽及四明王宗器莹為律
詩類編皆唐人分十四韻五言不預誌序之楊士弘有
唐正音洪序之浦陽黃容以趙子昂劉子高不取宋詩
為非是并以楊廉夫高季廸有可訿議錢塘崔宗吉為
鼓吹續音竟以宋元金律詩並傳翁曰垣江兩軒詩黃
容序之又極不喜劉崧宋無詩之一語
高啓(王彝)
高啓字季廸南直長州人也少孤力學能詩文周士誠名
為下賢吴中群望無淹伏啓獨避居松江往来青丘甫里
間吟咏自適時饒介之丁仲容軰官周以詞學相雄得啓
詩嗟服願納交介之嘗評醉樵歌張仲簡苐一啓苐二啓
好權略振麈能傾一座即一時武勇多下之洪武中以宿
名聘修元史與王濂王彛張雲兼高遜志李越李汶張宣
張簡社寅俞賓殷弼趙纁朱右貝瓊宋伯青共事授翰林
院編修召見闕楼擢戶部右侍郎力辭罷歸從故時一二
俠遊嘨虎丘為樂適魏觀為郡延問啓郡中政事淂失相接
甚&KR0794;觀嗣就辟以上梁文出啓手遂并及難年三十有九
啓扵書無所不讀文喜辨擊馳驟精采煥發詩冠東吴稱
大家與按察使楊基太常寺丞張相及左布政徐黃號吴
中四傑&KR0595;字子常父教授崑山遂家焉學有端緒文章精
縝自淂為多會稽楊維禎以文大東南&KR0595;獨叱為文妖預
修元史以母老乞歸卒同坐魏觀事
論曰觀無罪何况啓即上梁文豈有追末减故吳者乎
且未聞前有旨必滅僣者之基也顧辯擊馳驟可以淂
禍子常師事天台孟長文長文故事元儒金履祥頗精
縝與馳擊者異乃何以同為魏觀所連
王行
王行字止仲家夲微從父為行貨都市習藥肆肆婦欲聞
小史稗說行輙誦數之扵是淂借諸書自子史而經無不
在嫗前也辞去游諸生間為文宕逸而譎氣凌一時士誠
王吴時以其賤下客之無所見洪武初辟夲郡儒學占對
不窮論難非膚學所及太守魏觀薦之朝不報遂往客涼公
玉以巾韝入謁立談玉喜過望與謀議多見用玉敗並死
論曰止仲負縦横之才艱難𧺫幾若蒯通雖其言不外
聞頋凉國雄功名時止仲無生平舊輙入幕称最密而
玉威強震主既不聞有所匡救然則文之譎所教也
桂德偁胡翰
桂德偁字彦良浙慈谿人洪武六年以省臣薦召為太子
正字與秦府紀善林温入侍大夲堂每荅上問必經傳要
義至問三教則莊對曰治天下當法孔子授晉王府右傳
陛辭上曰江南大儒唯卿一人伏謝臣不敢當宋濓劉基
上曰濓文人墓峻隘不足取已召還獻十二事名萬世太
平沼安策
胡翰浙金華人博學無所不窺䆒為文明㓗簡峻論議每
出人意表&KR0904;然善也雅好泉石幅巾短杖憫宋潜溪攻舉
子業移書招之國初太祖聘授衢州教授預修元史
論曰開國時劉宋章陶方葉䓁經濟文章節義俱出
浙東西遂以摹拭有明地靈廼人傑以之奇哉德侢
翰雖略不足而以法孔子衰二氏之尚以舉子業小潜
溪然則兩浙占中都且平分文武之運
危素(黃&KR1168;)
危素字太樸江西金谿人十五通五經大旨名噪公卿間
元至正元年八經筵為檢討年四十一矣移書執政請修宋
遼金三史行所在訪摭闕失遺書書成其力居多素善筆
箚詔謄釋氏書以外教辭歴禮部尚書參知政事自索羅
帖木兒入相棄官寓房山者四年順帝北奔淮王監國承
制𧺫翰林學士承旨大將軍逹兵入燕素與同里侍制黃
冔相約死難冔方投居賢坊井中從人午出之則紿午取
告身納大將軍午喜還報己浮屍井矣&KR1168;字殷士金谿人
僧大梓為营葬之素亦走所居報恩寺脱帽兩手㩀井俯
身將就沉大梓與番陽徐彦禮大呼公毋死國史非公莫
知力挽出之既入朝上嘗訪以元興亡之故時資獻納初
宋穆陵顱骨為江南總挕楊輦真珈所發相傳授為西僧
飲噐因言于上瘞之聚寶山卒葬故陵久之兼弘文舘學士
賜小車免謁朝上嘗制詩一章繋序于首命學士咸和之
素成最後上曰危素老成其有先憂之意他日上御東閣
側室素履聲槖槖簾外上曰誰曰老臣素上曰朕謂當文
天祥御史王著䓁劾素亡國之臣不宜列侍從謫含山守
余闕廟踰年卒所著文集五十篇奏議二卷宋史稿五十
卷元史稿若干卷
論曰太樸以經學著声元時吳澄范梈俱折節与行軰
白事丞相極言無隐其所自分非常尝曰吾不畏丞相
畏後世史官宋景濓謂元亾史存危力也危改節于史
不畏史以存史若自讞而景濓之必存史于危奈何或
曰太僕審運可以陪青田然則&KR1168;誠可以陪余闕無愧也
而景濓又為&KR1168;銘其墓碑
葉子竒
葉子奇字世傑浙江龍泉人博逹今古洪武初株連就逮
獄中以瓦研墨負梏而書獄卒感其勤為具燈火寒暑不
休事白出獄續成其書書名草木子草以計時木以計歲
以况其生而傷其言之不尊也稽上下之儀星躔之軌隂
陽五行生剋之運海嶽浸瀆彛戎希乏之物鬼神屈伸之
理草木之變魚䖝之尤律歴推步易衍之大宗釋老孔制
之書而歸扵六籍之緒野記時事得失荒兵菑異文弗避
而義甚則又别著範通玄理太玄本旨齊東野語諸書
論曰子竒之為文博矣而木及扵約也盖傷其言之不
尊命名草木或以速訟在此頋其文弗避是欲閑紛紜
扵則哉其夢寐可以不没
陳桱(杜斆)趙撝謙
陳桱字子經浙江寕波人逸才嘗作通鑑續編書宋太祖
陳橋之事曰匡胤自立而還方屬筆忽雷作震几桱不變
色曰便震五指不奪後三日晝夢廣殿有冕者責之即何
負卿乃尔桱伏地稱不佞且曰桱不畏死冕者為俛首驚
而窹洪武中為𧺫居注坐法死時壷關儒士杜斆博學知
名被薦為四輔夏官兼太子賓客位三公都府之次多君
臣倡和詩年六十九病歸久𣸪召其孫矩
趙撝謙字古則浙餘姚人雅追古學洪武十二年徵修正
韻以年少黜為中都國子典簿罷歸築考古臺述六書之
旨著聲音文字通及易學提綱諸書凡二百餘卷又集𥙷
前聖戒書随物命之以興𧺫斯文為己任𧺫瓊山教諭進
所著書不報宋濂嘗遣子仲珩受業撝謙澹扵声華持義
堅目無王公
論曰自桂胡以往葉世傑徐善述及子經古則又皆浙
材不勝數子經夢奪陳橋使与三楊共席洪武三十一
年以後之事茟削當何如撝謙栽正六書于胡語初禁
之日尤為切要不止條沈隐矦之非也進書不報而正
韻不尊何哉
曾魯吴訥王燧(王逹王偁)
曾魯江西新淦人也七歲能暗誦九經稍長能記濫史籍
凡古今國体治亂淂失人才忠倿制度沿革悉能之十九
謁虞伯生反博而之于約宋濓謂曾君之學叩之如山川
出雲層見叠敷莫察端倪洪武中授禮部主事嘗逆折一
三外彛失臣禮受知上一日超六階拜中順大夫禮部侍
郎上嘗屬魯詔草一見嘆曰頃觀陶凱文己𧺫人意魯復
如此時史局群議騰沸但魯至立舉傳記折之人人心醉
而去嚴陵徐尊生云開國两學者曾魯以舌為筆宋濓以
筆為舌
吳訥字敏德南直常熟人父遵道為沆陵主薄逮繋訥上
書請代未白父䘚訥慱洽群書精通醫術永楽間以儒士
召對便殿稱旨留侍闕廷洪熙中復以經明行修薦授行
在監察御史出廵浙江仁和學故有宋高宗御書九經論
孟碑多委布行路訥拾湊全楷置之殿廊李公麟畫有聖
賢像秦檜嘗為像記磨而削之表陸贄奏議修岳飛墓祠
議論端楷有前賢風継廵貴州恩威並著宣德中歴副都
御史訥之學由博入約自體逹用以行誼為先至其為文
根抵群經波瀾遷固談及淺學曰此韻府群玉秀才偹航
渡醒夢耳家居時聞有不便于民者輙折簡告尹以是前
後尹皆視訥所著有思菴集小學集觧性理群書𥙷註而
所輯文章辯体鍳別精詳卒鄉人祔言偃祠謚曰文恪
王燧字汝玉南直常州人少從楊廉夫魯道原治春秋文
章筆札典則精粹永楽中為右春坊右贊善時梁周行滕
用亨皆博學能文章每有所作旬日始成如玉曰了數篇
同學驚嘆常作神亀賦上親定為苐一觧縉次之縉于上
前亦曰汝玉文辭實勝臣一指時安南平新城矦與六部
賀表上皆燧代撰文無重複上喜以語黃淮淮叩首言汝
玉誠俊才頋自矜退有後言扵是與王偁先後下獄死時
三王皆文采偁字孟揚閩人王逹字逹善籍常州三王惟
逹善以翰林侍讀學士终
論曰以傳記折騰沸魯于史學當有義行矣舌不止于
能為筆也梁滕二子旬日始成神瘁未當一日數撰燧
亦似謄繕家未許也古無類書尚博記馬班史率全載
諸賦後世則又不喜韻府羣玉秀才文以時貴賤也論
語為命四体足以定奏茟之候矣王偁父元時守潮州入
明竄歸其友吳海勸之死其職荅以未有子待之及生偁
海𣸪勸之曰吾擬明日死眀日海白衣冠吊之則偁父果
引帛盡然則偁以文詞不免不如其父節烮風百世也或
云死稍後嗟乎偁誠所為忠孝兩全者哉
徐善述(鄒濟)
徐善述字好古浙江天台人米之亾也幼主趨慶元南奔
徐氏有為振義副尉者扼關拒元元人入天台屠徐氏無
少長善述父方乳抱淂脱善述少為學生有聲譽以首貢
入太學祭酒米訥獨為優禮以學正陞國子慱士永楽初
簡東宫官屬與助教眺鑄被選為左右春坊司直郎皆以
厚重稱而善述尤耿介不阿陞左贊善與鄒濟王汝玉楊
士竒梁潜䓁最被詩文寶翰之賜太子稱好古先生不名
嘗致書曰今晨為余改詩丰采清麗真有益扵日新但卿
齒邁恐余為學有日似卿直蹇苦口朴真百無一二故時
覼縷趁卿康徤弼余成業卿無惮勞會冬至賜酒及詩有
清朝盛文治輔德資儒耆之旬䘚於官太子以文祭之曰
哀哉不復聞贊益之言矣及即位贈太子少保鄒濟餘杭
人終少詹事性和易不見崕岸兼通老釋子幹天順間為
禮部侍郎上常有問掩口對坐時久不遷成化中以部禮
尚書加太子少保
論曰國朝帝藻自二祖外世廟往往自為文湏意射之
若宣廟淹洽于古声情俱恊頋仁廟亦自繕之在太子
時梁昭明為却步矣略見扵賜好古書
曾棨吴朴
曾棨字子啓江西永豊人也永楽二年進士第一授翰林
院修撰同翰林庶吉士二十八人並進文渊閣嘗試天馬
歌棨當上前援筆立就群學皆後上嘗摘群書隠僻事以
問悉對無遺修永楽大典為副總裁陞侍讀數侍燕閒應
制賦詩上每與諸侍臣論文士則問淂如曾翰林否同邑
有坐姦黨事詞及棨上特原之棨又嘗因醉遺火延及禁
垣上亦置勿問預重脩高帝寔錄歴右春坊大學士宣德
改元預修兩朝實錄進詹事府少詹事日直文渊閣棨歴
三朝再扈北廵典兩京文衡三考會試為文下筆萬言手
不停揮状寫之工極其天趣草書雄放自觧胡後獨步一
時性孝友喜奬拔後進儀貌魁偉襟度坦夷而神情&KR0904;落
能一飲數石不亂及病且氣絶呼酒飲舉筆題曰白雲青
山樂哉斯丘卒贈礼部侍郎謚文敏時貢使至號能飲難
陪宴大臣礼部無以應棨自舉則貢使大酣棨醒如不受酒
者上曰且不以才学即酒量棨已入聖寕不是有明状元
賜酒甚渥
吳朴字華甫雲南詔安人書過目輒能背記自天文地理
山川遠近道路夷險無不諳悉所著有龍飛紀錄載太祖
太宗創業継統之事又有醫齒問難楽器渡海方書九邊
圍夲諸書
論曰袁袠以子啓天才䧺麗比方大蘇夫其興會則似
也而理分各見頋大蘇不及其淂君華甫記載之材也
曹鼐(張益)
曹鼐字萬鍾北直寕晉人宣德二年以鄉榜選署訓導自
陳願太學讀書改泰和典史抵治益肆力於學不廢昕夕
泰和令嗤之曰典史頋欲為状元乎鼐曰不如是不已八
年督工匠入京自陳願就禮部試果登是年進士第一正
統改元詔開經筵鼐與馬愉並以修撰充講讀官賜三品
章服三年預修宣宗實錄成轉侍講九年陞翰林院學士
歴禮部左侍郎仍兼學士入直内閣三楊稱鼐詞學優贍
典制多出其手鼐明敏類東陽故閣中大議咸推决于鼐
上深眷注十四年閹振挟上北征鼐與侍讀學士張益並
以内閣重臣扈從駐師土木鹵偽求和上且召鼐草勅振
急移营南奔鹵乘之上北去鼐与益並没鹵難景帝即真
贈少傅禮部尚書文淵閣大學士謚文㐮官子恩為大理
寺評寺鼐贈三官為夲朝特典英廟復辟加贈太傅改謚
文忠廕孫荣錦衣世有戶益字士謙江寕人謚文僖才器
敏捷詞翰雙美時稱為文豪
論曰時尚書鄺埜請帝疾入關嚴兵為殿此語稍達變
而振目為腐儒不觧事鼐當亦跽伏草中之一欤吾不
惟其節而惟其矯扵志必典史為状元若以明敏類東
陽後世不必許雖然土木之变喪師十萬從官死者五
十二人諸不重輕獨張輔王佐顧英知兵而亦不免鄺以循
謹而鼐能于振前作一危語曰臣子不足惜社禝安危之
際能無念乎可算朝陽一鳴
聶大年
聶大年字大年江西臨川人一目重瞳穎悟絶工詩文書
法淂之李北海宣德末以經明行修薦歴仁和教諭吏部
尚書王直嘗以詩寄錢塘戴文進索畫旦以為契十年而
得之大年跋其後有云公以是心待天下士天下寕復有
遺才哉景泰六年大年以薦預史事徵詣翰林困于譏謗
卧病逆旅投詞扵直曰鏡中白髮難饒我湖上青山欲待
誰千里故人分槖少百年公論盖棺遲直淂詩泣下曰大
年𣣔我銘其墓耳明年大年卒
論曰大年乞銘詩蒼涼動聽而直亦不負知已古率以
字行遺其名名与字一行名乎行字乎
民為生祠之子弘宜弘並舉進士數傳安茂以進士督
學浙江能得士
論曰汝弼書不多傳嘗從安茂座得其啓處大略高自
許可不踰堅潔二字世謂文人率浮薄弼獨惇尚行履
以風概自持雖議論間襍諧謔往往以理勝
楊循吉
楊循吉南直吴人与同郡趙寬名皆擅多士成化中以進
士主事礼部性好競執而汚漸不諧於時乃乞歸讀書不
差又不能達自引日怔怔然行己頗近怪事皆類可笑所
撰著亦時襍闡諧獨購書甚冨所著金遼小史最苦曰金
山曰廬陽陽志及手鏡一書極为綜博循吉字君謙
論曰聞之鄭司農有言循吉扵孝庿時嘗使其子上書
請𣸪建文年號不報雖帝德寬六而循之所以教子
諧僻之餘不磨至性按君謙會試与殿試皆十九名甫
任主事有相者曰君貌非常人惜促數楊大驚投病移免
歸却至相者所定逝期無恙即亦不復出尝怪文章家多偽
書于董氏誌彂之有云文壞于墓銘不止也壞史矣子孫乞
言無不以為忠臣孝子慈母烈婦士才子也採家乘為國
書勢必欺國尝庐金山後徙南峯號南峯山人每讀書得意
則手足不能禁人稱顛主事
陸深
陸深字子淵南直上海人以鄊試第一成弘治十七年進
士授翰林院編修劉瑾以擴充政事為名改南主事瑾誅
復職久之歷國子司業嘉靖七年𧺫為國子祭酒故事講
官撰講章送内閣詳定然後入直經筵深請得因事納忠
勿徇故事以為自訓詁而外扵凡天下大政事大利弊依
經比義條列敷奏庶幾九卿有司有行之而不能盡給事
中御史有知之而不敢言司府州縣有負之而不能逹者
皆得以次上聞上以為誇詐謫延平府同知甫三月陞山
西提學副使深集先儒語為典常論述二編表進之有
云臣僻居海上家有藏(書)可資考索衣食所餘足偹筆扎
倘蒙賜骸骨少假歲時當部分首尾兼總條貫勒成一家
之言庸為萬幾之助書奏上納之陽曲生員父為縣令枉
笞死御史鏜不為申理反坐笞責深上䟽劾鏜鏜亦劾深
鏜坐謫外而深調浙江提學副使累陞太常卿兼侍讀學
士駕幸承天改翰林學士兼掌行在印信駕還陞詹事三
十九年廟災自劾致仕卒贈禮部右侍郎謚文𥙿深磊落
瑰奇嬉笑成文品隲古文商確事義辦識書畫古噐談鋒
傾一座書法學趙吳興性好汲引雖单門後學淂畢餘論
論曰深文断制亦號敢言雅非詞令家經筵一議稍見
誠懇而惜不見可性矯出与李空同徐廸功等上下其議
論過同舍見髹几輙縱筆塗寫左右無人當路見忌遺
文凡一百卷又著詩微書輯道南三書河汾燕間錄史
通會要蜀都襍抄平胡錄諸種
唐寅張靈
唐寅字伯乕一字子畏南直吳縣人也幼讀書跌宕自喜
視高不或友一人同郡祝久明遺之書曰萬物轉高轉納
未聞華峯可設都聚碩稍加宏敞寅始肯可久乃大契所
為文不屑時熱著廣志賦以自見弘治中舉應天鄉試苐
一明年會試與江隂徐經同舟密咸受知詹事程敏政或
訐敏政鬻題而寅代經属草逮治經冒承服亦株寅坐黜
為藩掾寅坐廢益放浪皈依佛氏自號六如居士築室桃
花塢日放飲其中客来大醉去不問嘗夢人惠墨一&KR0809;龍
劑千金由是詩文日益進自詡司馬大蘇或寄興扵畫輙
工密不似其為人晚年(欲)以著作壽世未及就而没年五
十有四相傳寅答友人文徵明書略曰僕嘗私甚厚魯連
先生與朱家二人為其言足以抗世而惠足以庇人也蕪
穢日積門戶衰廢猶幸藉朋友之資鄉曲之譽援枯就生
而墻高基下遂為禍的庭無繁桑貝錦百疋身貫三木吏
卒如虎海内遂以寅為不齒之士知與不知畢指而唾衣
焦不可伸履决不可納僮奴據案夫妻反目舊有獰狗當
門而噬反視室中甂甌破缺西風鳴枯䔥然羈客寄口浮
屠日願一餐盖不謀其夕也窃窺古人墨翟拍囚乃有薄
喪孫子失足爰著兵法馬遷腐戮史記百篇賈生流放文
詞章榮不自揆測願麗其後以合孔氏不以人廢言之志
亦將&KR1357;刮舊聞總綂百氏叙述五經翺翔藴奥以成一家
之言傳之好事託之高山没身而後有甘鮑魚之腥而忘
其臭者傳誦其言探察其心必將為之撫缶命酒擊節而
歌鳴鳴也時復自放徵明頗規正之輙偶坐受教而磊落
之氣自不意出狂呶自若室有妬婦輙斥去之寕宸濠聞
其名召之佯狂箕踞不為染得放歸偶過金閭獲畫舫女
郎一笑慕之迹為某紳家婢遂匿姓名作寒衣冠求為門
下傭書書善且勤主人不能釋乃請歸娶妻主人曰汝果
终傭我我出諸婢惟所(擇)遂請前所見画舫女郎婚之夕
女郎熟視寅曰君淂無(金)閶曾獻一笑者乎曰然即胡自
苦乃爾曰吾死卿一笑再曰妾見諸少年圍擁若城君揮
翰如流高視巍趾妾頗相憐偶為動色非有私也寅誡勿
露主人偶有客過主人見所書而異之曰此六如手蹟索
傭故寅也主人大驚盛奩而歸之好事者遂傳為騷雅一
劇又嘗與祝希哲張夢晉兩雪中被乞兒服鼓節沿門淂
錢㳓酒野寺中痛飲而别曰此樂恨不令太白知之希哲
者允明字也以鄕薦授應天府判謝歸附其祖灝傳
張靈字夢晉与唐子畏同里交最善灵才不及寅而故誕
過之恒曰日休竪子尚能一醉靈不百倍之乎遊&KR0849;丘數
貲客飲亭上分韻賦詩靈畫面儺服伏木劍乞醉願𢋫和
客曰丐亦能詩乎曰能給筆扎大書一字而去客曰一字
便成詩乎復續一上字客以一上不文𣣔收其筆札曰無
為又益一上字客益不觧大笑靈曰稍與一&KR1356;引興便與
之則加又一上三字曰此首句也湏之又書三字一上(上)
客怒麾之去靈曰好句在後又書到高山上四字蓋故以
俗文諧客也下二語絶竒警客鶩已知為靈避去靈画視
寅差伯仲早逝不多傳世
論曰使六如不處挫辱亦或能雍容揖古升堂及才無
所見乃自放以廢札(玩)物為高希哲夢晉軰相与揚其
波遂成習尚用舍之人莊肆因之矣以佻達免寕庶
人之湼其莊者故在也又作昭卹賦以自見云枝山既&KR1542;
&KR1375;不矜容檢或傳粉墨從優伶酒間作興寕志其令處
也夢晉偽丐賦詩相傳貲客有蒼官青士扑握伊尼諸詞
以難靈靈曰蒼指松青指竹下則免與鹿也疾走百絶
或曰一上之句好事者為偽甚之後靈坐督學方誌見
悪罷斥或勸稍貶灵曰昔謝豹化為虫行地中以足覆面
子欲灵亦如是乎
湯㣧勣(劉溥)
湯㣧勣字公讓吳人能詩却自詡甚于劉草窗則折節下
之草忩名溥字原博詡更甚成弘間御史鄒亮作三夸詩
嘲之其一指蘇平其其即㣧勣三謂溥也偶松陽學諭錢
端學抽詩靖正恭帙繁㣧勣不介意甫開卷曰好投還之
再靖㣧勣不属眼曰儘好再請㣧勣怒曰吾耳不耐絮请
以異曰端學局促去時劉昌在座歎曰洵哉鄒詩不誣公
因三夸之嘲㣧勣者有云文章光熖萬文高却說杜陵無
好句之故㣧勣白眼吾正學杜鄒胡知之遂与昌同謁草窗
京師㣧勣出八景詩相(贄)草窗以乎掩其卷曰淂如胡文穆
楊文敏吾觀之否不如(已)㣧勣善声咏其苐一首草窗連曰
不如輒付還因曰僕偶賦楊帥白鵲詩意頗自佳如公作
小兒學課尚湏師父改正也㣧勣亦不怒咏草窗白鵲句
有云早随金印出邊州晚送欢声入御樓剪耴白羅飛綉
幕旂竿一文掛胡頭首肯者再㣧勣嘗作六体香奩詩六
百首有素腕守宫之一詩曰惟觧秦宫一粒丹記時客易守
時難駌鴦夢断腸愖冷蜥蜴䰟消血未乹榴子色分金釧曉
茜花光映玉鞲寒何時試&KR1032;番羅䄂笑語東君仔細看後
以武籍歷將守邊日哦不己一夕登樓望見黃沙白草
喟然興歎吾㣧勣一腔熱血委此地矣輕出赴小敵陣死
論曰相傳某邊驛晚一大弁輿從入坐中堂呼驛官毋
供辦但湏茟墨燈亮翊早驛官伺門内純無人声破入
但見壁間有詩墨痕未軋詩曰手持長劍斬渠魁一箭
那知貫兩腮胡馬踏来頭似粉烏鴉啄處骨如柴交遊
有義空流淚弟姪無情不舉哀血汚遊䰟歸不淂幽冥
空築望鄕臺生好吟死亦好吟但不必草忩見此淂不攅
眉与
徐禎卿邊貢
徐禎卿字昌榖南直長洲人也幼精文理不由教廸著交
誡感慕賦諸篇詞旨沉欝長宿驚嘆登弘治十八年進士
授大理寺評事當事者坐好異抑之偶失囚䧏國子監博
士數年不調專門詩學䆒訂体裁融會折衷偹厥文質幽
憂中選平生所為文及故談藝錄曰廸功集或見之誚曰
官止是手年三十二竟卒病革其友人視之泣笑曰常事
耳何足云平生自附于李夢陽至是以書付其子曰傳我
者必獻吉初獻吉讀其詩嘆曰佳㦲鏗鏗乎古之遺聲耶
尋復獻其所作反反騷難揚雄謂雄于長卿何所樂羡
乃蹈襲名其文而原何又作賦以反之禎卿貌甚侵
血不華色一日訊道書若有得也盡謝棄所為文章習養
生家則不成
邊貢字廷實山東歴城人也弘治九年進士初授太常博
士擢兵科給事中孝宗登遐劾太監張瑜太醫劉泰高廷和
用薬之誤又劾太監苗建與保國公朱暉都御史史琳用
兵之失以不善事宦瑾出知衞輝嘉靖初歴太常卿提督
四彛館時四彛文字体名地殊入館諸生學文師授貢徵
求故譯是正諸文以成一家之學通遠人之情累擢南京
戶部尚書貢風神藻雅與李北地何信陽皆以詩文為國
士交而頗湎酒既為戸部遊歴留都諸山水日夜忘返為
廵撫汪鎔所論劾罷歸猶日與豪士浮白倡和醉則两妓
肩扶歌于途觀者如堵不為怪僻于求書所搜積金石右
文幾徧牙籖數萬卷久之久延書閣貢方抱疾仰天大慟
願與書同殉于火遂卒
論曰此日士大夫争尚風雅以口舌傲人目為崖異既
不能寿世豈能寿身昌糓廷寔諸人歟或曰吳之文自
禎卿始变而為六代文集六卷新倩籍与談藝各一卷
薛蕙
薛蕙字君采南直毫州人貌癯氣清行己素峻㓗才雖高
頋坦易洞朗破去崖岸豪傑楽與之交憫學者惑于多岐
嘗作約言作五經雜說作老子觧其學無所不窺不名一
家間以養生家言及瞿曇氏書襍而證之六經及濓洛諸
說一以復性為鵠以獨慎為括以喜怒哀樂未廢為奥以
能知未發而至之為竅少嘗刻&KR0866;于詩有所為西原集世
争慕劾之而約言老子觧好者希矣以正德甲戌進士授
刑部主事抗䟽毋南廵幾得罪調吏部嘉靖中歴考功郎
中坐論大禮撰為人後觧為人後辯奏入下獄已而復其
官復為權貴誣罷去屡薦不復𧺫家居藝圃灌花如也
絶千請喜觧贈自號西原居士後扁其齋曰大寕自號大
寕居士
論曰借論學乃急見其汪恣頋未嘗有所為指歸先是
有楊廉者豊城人好學攻苦嘗云文章為宇内太平最
要天有雲霞地有花卉与相比麗独更有理趣似為過
之于是礼楽刑名計數以往無不&KR2648;悉以庶吉士歷宗
伯直欲低昂史傳權程朱然所為指歸盖難乞矣因附
見此
王廷陳
王廷陳字稚欽别號夢澤湖廣黃岡人兒時便能敏記黏
竿風䲭狎遊蹶獷其父參政濟每抶扑之輙呼大人勿過
虐海内名士正德十二年進士以庶吉士讀書翰林院每
伺學士過院輙登樹作聲學士驚佯不知也武宗將南廵
與同舘舒芬䓁上書劾江彬罪學士䂖珤聞而止之廷陳
賦烏母謠書翰林壁間其詞云烏母謂烏子弋人在傍汝
勿啼弋人得知將汝歸我但高飛𧺫焉能捄汝為竟上䟽
撤館授給事中卒與芬䓁忤旨𥙷外知𥙿州廷陳為州臺
省監司過者皆不出迎亦無所託疾曰是皆盲人(敢)當王
生倒屣耶會御史喻茂堅行部至裕而藩使陳鳳(梧)亦至
廷陳以師故謁鳳梧鳳梧好謂曰頋我良善但勿後御史
御史啣上命者也廷陳曰諾前迎御史御史知𥙿州亢驁
故以小過榜其吏廷陳屈請弗釋則大罵曰陳先生誤我
直上堂摶茂堅悉呼其吏卒出從守勿更侍御史鑰御史
門且具奏御史窘不能具朝餔由鳳梧稍爲謝僅夜去尋
劾奏廷陳不恭會其州中豪民亦告廷陳廷陳坐囚大梁
獄獄中作左賦神難二篇其尤賦篇曰晝晦宵明川停嶽
行隆冬劇燠六月而冰堕毛不揚石舉輿升廢&KR0911;振韻奮
霆無聲群欣逐臭乃厭蘭芳猜鵉駭鳳精粻飼梟仁蹻德
跖勁弧射堯恬海狎江隘潰沉舠風虎輟嘨土兕面號曠
聽既收聾司音矣彼之䑃朧五色分矣駿足則縳蹇服乘
矣侏儒引臂上捫星矣醜女專憐淑媛不御讐璧惠蝇踏
巾首屨適郭捐達擇潦而步賁獲閉勇尫夫勁兮麓兔折
趾獵者竸兮不根而葉季為孟兮亂曰被繳之鳥戒拔其
翎彼實&KR1196;酒謂爾何醺寇踰其垣導寇以登彼田之治懟
隣之耕其神難篇曰予獄既久請于神曰盖聞之洞舛者
靈也贊貞者天也故哲領不折妖體必離亂魄見裭欹裏
每迷故刺聖之刃必断毒賢之鴆必覆掩正之網必裂堕
良之阱必夷是神之職也予之獄也奚罪侍命多時&KR0786;肢
憤志恍号愡兮洛神之難一難曰懟妍仇東
家之宴四隣恕詛是故握珠懷珍而贊瓦䃯彼有跛鱉稱
之駚騠隣姬之瞽而曰是則明眸汝也象詬在伊讓其不
滌披髮不括若已蓬首是瞽隣姬明跛鱉而擲瓦䃯也汝
奚無罪予曰天之卑予厥鍳湛湛乃淄其素詭巾以容則
予豈敢予不知罪二難曰㩀崇者卑附操首者尾随宅腴
者瘠依言勢忌失也虎勁違山見威于犬悍夫不戒孺或
襲焉鵉折其翼而鳶啄腹汝乃捐華背要而昔心不移夫
舍陵趨壑誨擠者也去重即輕勖擲者也服冕不則命裂
者也子失勢矣固昔憎所乘而往怨所使也汝奚無罪予
曰勢若龍蛇誰與執之且棄耻若疾掩耳冐詈貪主人之
利而惮進苦剤予未能也予不知罪三難曰虎摶隣牛操
弧弗射非己利也虞人布羅獲禽丘若見者弗禁有在野
也仇腹可飽忍割朋肉痛弗切膚也故攘隣之膏以赴盗
火庇已而已子則寨勢者之賄奪肥乎大嚼口口而飼之
人貽國人以冨而甘以其身賈戾夫存隣牛而射虎逢虎
之罪悪禽斃而毁虞羅曹虞之疾是眩者為也汝奚無罪
予曰梟摶鷄雛其母奮翅知不能庇爱弗已也夫聞啼助
戮良所弗忍予不知罪四難曰衆直頌行不勝单倿一堯
崇治一桀潰之黠夫伸舌惠口故堅翰不漲不
遏爍骨不觧奔不陣虎乃傷也而勁者
之榷而孱士之庇汝奚無罪予曰吾寕吾涉之蹶誠不能
使勁者之肉孱也且覆悪以求立也德強以避抑也曷可
說矣予不知罪五難曰不援之道存乎託也衆植其援以
偹攻也王屋之烏弋人弗射王囿之兔獵子不逐集瓉之
蝇忍而勿擲弱木之條引手莫牽蓂莢生陛弗剪弗践其
附然也故陽區無凍䖝仁壌無稿品潤國無燥類附之及
也子膚托而了援矣汝奚無罪予曰予聞之健夫终日立
不倚不僵衆恃而不怵非夫也予不知罪六難曰世有尊
官莫知其名手握雷霆奔轟閃耀旭昃倏忽殊態改視傴
僂而趨償其最考唯唯將事是為豊績磬折之腰嘉其文
組如醴之輔頥禄是永故勁項者辱剛膝者斥毅面者黜
符中者完既泄泄孔忤臆者扇不薪之熖是天下之至威
也汝乃規守矩執恭不踰憲不省已侰咎人之僣茲搆之
由也何為無罪㦲何為無罪㦲予乃俯伏歎息茫然汙洽
駭然股栗厥罪自知無復以對神不復難廷陳秉性高潔
以名節自許然恃才輕世殆無人理始在𥙿州夏月祼跣
聽訟或見飛雀集庭樹輙語訟民曰且止取弹弹雀民有
應拷者弹之十曰速吐實其當鍰者令入十紙或一千弹
丸或免其笞世宗朝大錄遺直廷陳驁廢
衣紅紫騎牛出亦嘨
競效之乃更為長䄂尺餘椘中醫卜諸人多角巾綺服
混儒生廷陳乃白圓帽布衣而令其從者十餘人角巾綺
麗從其後舒芬嘗勸矜餙名行輙以書荅之不復頋與毫
州知州顔木預修承天大志賜金幣竟不用廷陳廷陳為
文纖疎駢縟摹倣東京每有所造輙讙呌示人雖䘚坐傲
誕廢然當世論文必及之也顏木随人罷官家居故人為
湖廣參政至随訪木匿不見即行部他邑有舊交荷炙鷄
甗酒由中道入門戟呵止之乃木也因共飲至醉委甗檐去
不知其方
論曰夢澤自外名教但有不樂從不樂中為文必詼譎
自放負殊才往往然也此當以理學二字救之俾楫志
于聖賢氣平而誼見矣惜其時無人且足以下廷陳者
敖英
敖英清江人博學工詞賦弱冠偶使氣蹴死一皮工逃入
寕州乞食冨民家其家方延師不頋英立草(一)詩以出主
人不觧師聞之大驚延上座譲舘榖避去尋代主人為文
夀州長長復大驚延入教其子十五年家人以為客死矣
怨家亦不復深求英父以子婦失所天命改嫁方設香燈
送行而英適返家人急屏輿從求妻者警去託言禱子歸
而迎神英是年輙秋捷明年舉禮部為正德中進士仕至
提學副使好事者為作(一)絶句紀其事傷心鴛侣乍分行
憐霜歸馬不随今桃花芳
王寵字履吉號雅宜少學于蔡羽讀書石湖上與文徵明
周天球彭年王穀祥軰揚搉風雅品隲山水垂二十年含
醺倚席放歌書得晉魏法詩与徵明相埒而格律過之
論曰敖清江能詩動主人舘賓相傷心鴛侣之句或亦
其自嘲云出自嘲更韻事雅宜書法其墨蹟今尚有什
藏之者
唐順之
唐順之字應德直隷武進人有文名世稱為荊州先生嘉
靖己丑禮部試苐一授武選主事劇病歸𧺫歴翰林編修
校對累朝實錄甫竣事晤王龍谿始叩陽明良知之詵不
受賞輙告歸林下三十年不役官府一人不受坊價一緍
會皇太子立上面諭宰臣𧺫順之春坊司諫竟以請朝東
宮落職歸自是御一布袍居宜興山中與諸生講學宦其
地者欲一見之不得也嘗曰吾文字更看山中静坐十年
(後)當何如毅然以天下所難為者自任謂當今特少一寗
也甲寅倭奴作亂趙文華
順之歸薦順之南京兵部車駕主事旋陞(兵)部(職)
方員外既至都轉郎中陛見後郎奉命察勘邊務継而視
師浙直以為平賊上策當御之海外自泛大洋至蛟門而
還嘗督諸將禦賊舸十三斬首百二十于崇明錄陞太僕
少卿尋轉右通政視援江北敗賊姚家蕩及廟湾場還攻
三沙居海中迄兩月風水所攻復疾甚方回太倉調遣狼
兵而賊乘風雨夜登江北岸矣順之每以此自歉未幾僉
都撫淮揚設法濟饑為平寇苐一議盖力疾治軍旅不憩
息馳通州病革聞天鼓鳴于舟上者三而氣絶順之性好
急人嘗不使人知閒居楽與方外之士遊于書無所不讀
而曆算尤精有四部稿行世
論曰荆川恬退守約自以淂叩良知林居三十年廼獵
心動扵視師者之就商所為山中静坐者竟何如矣或
曰寇在門庭所論議不意為文華所許頋受爵累進不
聞謙譲右匡王而輙靡其室家者無是也况又不辦海上
以小捷徒塞責哉寗武子之愚使止如是盡人是也文衡
山論學獨不喜唐荆川
李攀龍徐中行宗臣梁有譽吴國倫謝榛(三甫)
李攀龍字于鱗號滄溟山東歴城人父寶事德莊王為郎
任俠母張夢月入懷而生攀龍嘉靖二十二年舉省試苐
二人明年成進士授刑部主事攀龍自為諸生已嘐嘐古
文詞側弁而哦既入官胄務故簡易益恣獵今古往往創
一辭頋自謂日新變化直躋作者與同舍郎徐中
行梁有譽舍人吳國倫考功郎宗臣相引結每休沐輙為
社會攀龍咸弟蓄之有所著述人人意自得最後攀龍出
片語則人人失也時有謝榛者以山人從之遊京師稱七
子云出守順德嘗曰使吾僕僕道途事嚴客帣韝䪕&KR1743;睨
上官之色而進之則俱有所不能晨興坐唐皇揖屬吏考
計延見鄉老問疾苦為興除脱若承蜩矣蠲種馬場歲賦
留永濟倉餉戍卒裁將作供益永平傳于沙河邯郸界中
移郡尉鉅鹿官亭扼盗衝又謂京師百里而近者母出賦
錢皆上菽粟以便緩急物論以為攀龍更辦守中公事也
凛㓗陞陕西提學副使時撫軍殷至與攀龍同鄉輙檄致攀
龍使屬文攀龍不懌曰視學非而檄也又以屬文而輙檄
視學乎拂衣歸銓部豔其材名為特請予告故事外臣亾
予告他日獨何景明盖異數也歸搆白雪搂戒門絶客兩
臺監司以下請見不能得去亦無所答謝有簡倨聲楼居
十年復𧺫副使浙江歴河南按察使艱歸卒攀龍視同
好中獨歛袵世貞嘗貽書世貞曰今之文章惮扵脩詞理
勝相掩彼豈以左丘明所載皆侏&KR0867;之語司馬遷叙事不
近人情乎後生學士乃唯衆耳是寄此何異塗之群瞽取
道一夫則相與拍肩随之稱培塿則皆撟足不下稱汙邪
則皆曳踵不進而雖有步趨終不自施者乎所著白雪楼
集三十卷子駒博學能文章七子者王世貞自有傳
徐中行字子與浙江長興人以進士授刑部主事時與攀
龍䓁交攀龍峻㓗寡合而中行最為樂易出知汀州艱歸
𥙷汝寕竟用郎時賓客為奸利考察論謫家居頋其客日
益進客有名一能者求見中行悉得其所欲中行既善一
能一能亦畢其技力佐中行中行名遂用客益盛自謫𧺫
屡遷至江西左布政使所至皆有治行其文步趨右昔卓
然不群妻楊妬無子
宗臣字子相南直興化人父周為蜀中太守臣秀眉豊下
目光奕傍射豪儁自喜少嘗與客論詩不勝覆酒盂嚙之
裂歸而滛思竟日夕至客客嘔血而神逾王以嘉靖二十
九年進士授刑部主事吏部尚書李默見其文竒之調為
其屬考功郎故事吏部自相貴臣視諸曺郎落落不相偶
遂與舊曺李攀龍軰亹亹弄詩文樂也諸同曺共目攝之
亾幾臣復咯血不止謝官歸讀書百花洲久之病稍間復
𧺫官調文選轉稽勳員外郎楊繼盛以諫死臣書賵之金
出福建參議會倭彛入寇分守西門矯撫檄獨啓入難民
數萬人懸白金令守陴吾鼓動而百火俱發賊睥睨且上
果洞其先登遂潰去轉副使督八閩學政為約八篇與學
官弟子共守之一遵帝二辨學三宏志四慎履五勤業六
談藝七端範八誡俗諸生貧者調學租贍之不足捐月俸
减供具繼之復以其間劌意騷雅評駁司馬史記多有新
裁謳吟非丙夜不已遂寝瘵日以亟乃次其生平著述凢
十餘卷梓之衣冠坐廳事手書三詩于帙飄飄有御風凌
虛意擲筆而逝年僅三十有六無子
梁有譽字公實廣東順德人父世驃名御史有譽與宗臣
同年進士授刑部主事不附分宜謝病歸作百韻詩與攀
龍軰為别一時傳誦歸治一小閣庋圖史丹青彛鼎之類
卉木竹石環之身吟咏其間囂然不屑也郡國大吏雅慕
有譽及門以一蒼頭&KR1205;不任客乃潦倒書生挾冊剥啄則
尋聲出延食之性不耐飲酒其友王世貞間從過飲一肉
不能再簋既復過具鮭菜不能肉以為恒青衫沓拖時嚙
殘則縵以絲禭之而家故不貧盖為諸生嘗以意氣耗其
數百金盡至是笑指其腹曰是豈任肉者乎好言相術一
日謂宗臣曰子甚貴而無身奈何乃又黯然嘆曰吾當先
子往有譽先臣六年卒年亦三十有六
吴國倫字明卿湖廣興國州人亦與宗臣同年進士授中
書舍人選𥙷兵科給事中國倫故負才氣與臣共賵楊繼
盛為相嵩所啣己見攀軰豔之跳踉闌入社其自品題謂
梁徐未遠過宗謝不及之嘗與元美及子與飲蔡子木臬
副子木自吟其所作䕫州諸詠就席上歌之歌甫闋國倫
輙鼾寝鼾聲與歌聲低昂歌竟鼾亦止其慢世若此從飲
社中嘗發酒狂毆子相幾折齒子相目之曰狂奴子相有
有與于鱗書曰憶昔五子結盟義掩白日風波中𧺫羽翼
相乖謝榛以白髮負心梁生以青鬢長往俯仰人事但可
悲嘆吳生亡顂耳目縱横意常駕僕僕髮短心長頗得意
于此生此生矯厲非僕當之幾負矣坐他事謫江西按察知
事稍𧺫司理南康改歸德弃去治田下雉嵩敗即家𧺫同
知建寕歴河南左布政使罷歸國倫識高氣峻不能迎合
而閎議坦懷風流不减古人與桂林張鳳鳴相善而黃岡
人黃同軌歙人尚方吴人俞安期皆為國倫所許可國
倫嘗出所撰著屬鳳鳴較理鳳鳴輙論六子得失國倫請
益鳳鳴曰意自我生語忌人後則善矣國倫卒鳳鳴素衣
式臨悲响迸溢詩罷而誄目為之青國倫所著為甔甀洞集
謝榛字茂秦山東臨清人右目眇客遊京師攀龍携入社
及攀龍出為順德守榛過之有所過望不遂還京師大謗
順德守無状攀龍遂作絶眇榛文示諸子元美謾罵曰老
眇奴辱我五子遇虬髯生當更剜去左目其後都人士盖
悪榛榛曰益寥落著有遊燕集自號四溟旅人七子後復
有三甫張佳㣧字肖甫蜀人余德字德甫豫章人張九一
字助甫海南人猶復翺翔詞翰之間云而嶺南継𧺫復有
黎民表區大任諸人
論曰張鳳鳴為國倫評論六子謂子相㑺而不深公寔
麗而不杜盖灵算促逼則然于鱗鶴挺雲端元美海&KR0636;
天際乍望令人辟易間與公遇氣勢相壓公徐逞況思
欝志泮奐以進猶之䋙綉各出而神采煥彂終獨遜公
如五七言律高出其上文則元美閎博自擅以公典雅
適足抗衡于鱗學語史漢間不醇之㓗而苦自矜乃詩
頋獨有齊氣子與朗暢似其為人然亦不能過也𣸪論
先軰以為蕩除積習恢𣸪古初北地汝南無敢輕議正
嘉之際黃崗王廷諫穉欽亳薛蕙君采清韻玄藻良為
竸爽後来亦少其俦必也大梁高叔嗣子業乎迹此似
頗溢美明卿然于諸子亦正彷彿搃之鄕市閗寶互為
驚炫未嘗翻蛟窟一入珠藏也
汪道昆(江民莹趙鶴)
汪道昆字伯玉南直歙人也三歲從大父口授古詩百篇
客至嘗令誦詩行酒以為樂既受師盡發先世藏書萬卷
讀之屬辭一禀諸古成嘉靖二十六年進士以縣令歴部
郎治郡十年所人初不知道昆能為古文詞也王世𢡟偶
客坐見其片紙驚歎謂數百年無此物于是人知道昆世
貞得其手書益大稱賞道昆嘗為友人著新都講業論以
見志大率尊李獻吉以為能土梗晩近同郡山人江民莹
好古士也善詩工古體道昆與語相得上計時著有七論
皆悼世之詞歴都御史廵撫八閩文益工時戚継光為閫
帥閩人啁啁稱汪中丞文戚將軍用兵及武夷山水為閩
中三絶尋受劾免歸垂槖入門百口多負責家居挹損自
下敦布衣之悃能轟飲百斗不亂不輕與人文章不噉名
詞家凡推論天下名士獨推道昆與于鱗元美鼎足而三
矣所著有副墨及太凾集行世江都趙鶴字叔鳴詩悪近
習扵古爱謝靈運扵唐爱孟郊于宋爱劉因學憲山東汰
弟子十之六晚註五經考論歴代史刊正先誤自信弥以
䔍
論曰此時王字一口天下諸喙争騖之然伯玉亦頗不
負与殉其七母寕存其三
桑悦
桑悦字民懌南直吴縣人人目以為狂士家貧故無書勉
從肆中䰞得過輙焚之每大言自况孟軻更菲薄韓愈氏
曰此小兒號嗄何傳或問今翰林工文為誰搖手曰無之
舉天下唯悦其次祝允明又次羅玘悦髻椎𥙷諸生輙投
謁水利使者手板云江南才子桑悦使者大駭已知悦延
之校書故落刊以試悅悦屬筆立為走𥙷使者大悅服因
規之曰子服高世之資弘慱無前晉人衰世之習非所宜
追也㠯故時人無不知悅者年十九舉于鄊再試礼部主
司竒其文閱至道統論盛稱渊源則曰夫子傳之我主司
縮舌曰此得非江南桑悦哉數狂生狂生黜不錄時丘濬
為尚書故慕悦名召具賓主己出其所為文示悦紿曰某
先輩所撰悅心知之謾曰何得若文而令悦觀濬不介意
曰生更為之歸撰以奏濬稱善以為如悦者可與進取者
矣時悅名在乙榜謝弗肯仕主選者悪其狂竟授之官為
邑博士會按察視學者謁濬出濬語之曰吾故人桑悦幸
母以屬吏及按察行部不見悅頋問長吏悦安在長吏素
恨悦曰悦自負不肯奉迎按察使吏往召之悦語吏曰悅
非可能召使来者按察力能屈慱士欲屈桑先生乎為若
期三日先生来再召不来矣三日入見長揖不拜按察正
色曰慱士分不當一折節乎悦前曰漢汲長孺長揖大將
軍明公貴豈踰大將軍而長孺固無賢扵悦柰何以面皮
相治寥廓天下士㦲悦今棄博士去天下且謂明公不容
悦脱帽竟去按察憶濬往日語乃下榻牽留之御史聞其
名一日語悦曰匡說詩觧人頥先生有是乎曰悦所談何
匡鼎敢望即鼎在亦觧頥幸賜清燕畢頃刻之長御史壮
之令㘴講講畢御史出位長揖&KR1180;教立薦之遷長沙倅再
調柳州悦不𣣔往人問之輙曰宗元小生擅此州名久吾
一旦往奪其州不安為柳州歲餘父喪歸遂不𧺫居家益
任誕褐衣椘制往来郡邑間傍若無人王元美論其文如
社劇夷歌亦自滿眼充耳
論曰昌黎扵文頗洗濯然以為道在是則猶之桑生所
云夫子傳之我可發一粲也後黃石齊亦頗不悦昌黎
豈以其數上宰相書有稱引失實者歟民懌傲成其名
者丘瓊州也按察御史咸以尚書憐才為假悅相傳坐
講御史前少休除韈跣而爬足御史不自安令出嗟悦
豈欲以不恭足果𥙿匡濟哉
瞿景淳
瞿景淳字師道南直常熟人也生十閱月能讀詩關雎云
云八歲善屬文家貧教授里中自給久困諸生間一日扁
舟巢湖中夜有炬火百千逼舟景淳厲聲叱之景淳在何
為者應聲滅心頗自負嘉靖癸卯薦于鄉明年會元及第論
者以經業追王文恪鏊而科名亦相䓁海内稱王唐瞿薛云
唐係順之薜係應旂也初授編修歷侍讀學士總校永楽
大典以太常卿領南國于祭酒轉南吏部左侍郎隆慶初
改禮部兼翰林院學士纂修世宗實錄子告歸不及一歲䘚
景淳負文名四方造請無虛日每伸楮川湧雲聚墨落不
復更竄儀貌眇小若不勝衣而與貴幸大臣抗語侃侃不
少屈衆謁分宜嵩嵩庇總制宗憲足辦倭悪南中人之詘
宗憲者以為好亂景淳毅曰憲縱賊敝國家財賦地南中
不帖卧奔屫幾年矣相公業不𣣔聞之誰聞相公者嵩改
容謝景淳初領誥勅陸太保炳領緹騎與相嵩表裹後先
有四妻至𣣔封其最後者景淳執不可嵩代為請之又不
可太保遂槖金夜要之益不頋曰吾所守禮而已太保不
懌去贈禮部尚書謚文懿
論曰生十月能讀關睢而陸太保欲以亂妻封惑礼部
乎况所讀不止此也師尹皇甫諸萹講貫頗熟何有分
宜所云宗憲縱賊即否弛賊則有之矣清人之歌又其所
反覆不置者哉瞿唐咸礼部苐一名埒海内扵禦倭一
節品望分矣
盧柟
盧柟字少楩一字子木北直濬人也以貲為國子生好古
文詞又豪于詩不肯屑屑題目嘗自太學歸過申考功之
門失聲哭申驚問放曰今天下獨一盧柟安淂不哭申笑
而飲之既醉試赤騮賦立就申大竒之一日傳公卿問而
柟名著濬令某刻深人也陽浮慕柟謁柟柟跣而見令令
語袡吾旦過君飲柟歸益市牛酒夜供帳至旦會令有他
事日昳不来柟愧且望之斗酒自勞醉已卧乃報令至柟
猝不能具賓主令恚去曰吾乃為傖人子所辱邑人悪柟
者益讒怒令是嘗把令君文而嘻亡何柟私榜一役夫疑
為盗適負危墻墻崩坐殞事聞令令動色曰唶纍是復能
倨見長者乎當柟抵坐獄是時憐柟冤者以令故仇毋敢
白而獄吏又柟嘗使酒㕁夜縛柟格幾死尋吏以他事逐
去柟淂延息獄中著幽鞠放招賦以自廣故人謝榛者携
柟賦遊京師貴人間絮泣曰天乎冤哉盧生也及柟在而
諸君不以時白之乃㒺㒺從千古哀湘而弔賈乎吳人陸
光祖嗣為濬令時為更爰書脱柟柟為九騷以謝時榛留
滯鄴柟走謁之因上賦趙王趙王竒之立召見賜金百鎰
于是諸王人人更置邸延柟柟則稱客坐右坐握麈尾辯
說揮霍數百千萬言風雨集而江波流也鳴毫颯颯倏忽
而為辭若賦各淂以意去既酒醉故態畢發罵其坐人則
人人揜耳走避柟亦竟不自淂罷還王世貞治獄大名召
柟為布衣飲大醉三日語慷慨恨相見晚也柟别世貞去
南遊金陵走越歴吴亡所遇益落魄嗜酒病䘚
論曰王弇洲序柟賦以為張左亞席頋柟不遭邑令家
不破亡其文詞當亦不工不為故人携賦京師知柟亦
不烈嗟乎司馬文章出蚕室後氣欝勃不可化逡廵後
漢書居上豈不頼有彰明之者哉
陳束
陳束字約之浙江鄞人也為童子時已泛濫百家嘉靖中
舉進士高第選庶常吮筆便遊神埃壒之外諸同舘咸指
為捕神弹鬼束施施自得無所變詘調礼部主事世宗建
四郊都御史汪鋐請徙近郊壇民居塚墓束上言月令布
政春則掩骼仝郊壇一二里内民居不止數百墳墓無慮
數千一壇如此諸可推一旦改移無力可具土地棺槨其
稍有力具土地棺槨矣死者久滅莫淂形體是以命下之
日痛哭匍匐莫可控訢聖人舉礼與天下楽之古人因郊
肆叔今將興大礼而使死者流離扵泉壌生者悲號扵遠
近恐非所以昭天地安百姓不報己奉詔調諸曺郎於翰
材相孚敬與束同鄉才束束得預所日與過從論文惟屠
應埈唐順之田汝成王順中數子其他貴近輙閉戶謝欵
接且私有弹刺口語籍籍聞所由得孚敬以進益自疎外
孚敬恨之入骨坐外𥙷僉事湖廣分司辰沅時顧璘開府
椘中與大相得而第念所處遠悪悒悒不楽寄應埈書有
曰僕不佞才貭紕繆無所比數以因緣階第淂侍内庭終
非其人果遭罷斥邇来湖上三見朱明矣磷淄塵鞅玄髮
變衰跋涉川途壯心潰裂是以過黃陵而歎息泛赤壁以
欷&KR1187;悽目九派之流傷心一桂之觀哭屈原於湘水吊賈
誼扵長沙北上荊州便懷王粲西望交浦再泣禰生彼數
子並以命卋之才窮愁抑欝用不䆒扵當年俯仰左今異
代同嘆東上辰流蠻夷所都青山萬叠㠝岏造天黑霧千
尋黯黲蔽日哀猿夜响林鬼晝泣武獸窺形螯䖝射影然
斯涉歴之艱&KR0605;非愚心所悲也若乃羈縛汚塗婆娑門列
積憤誰平裒奇不洩期會結束則朝夕邁征案牘嬰纏則
寝食俱輟二物用而赤子唬百事滿而吏曹謁凄其倥偬
不知人生之楽况其他乎是以陳子康積恨于京城汲長
孺存情乎禁闥張繆東自歎其無奇陶彭澤掛冠而歸㓗
古今人情略同揆矣早歲束髮頗有弘志中年蹭蹬竟戾
微情君子見幾不如舍去吾道垂廢斯文有在已矣哉金
門何期石室能待高軒無分名山可藏負瘵未平力諭不
悉遂上書乞骸骨不報徙參議福建稍簡括案牘出周旋
學士先生頗戢鋒穎就柙括比休舍輙仰屋慨嘆憤恚躅
蹐家人莫喻苐左右羅圖史置酒一壺且誦且飲忽大嘔
血數升久之提學河南劳瘁䘚年三十有三
論曰皇甫汸序束詩謂早鑄四傑晚鎔二張遒軫平原
晞駕康樂異乎無稱者焉頋古騷中抱抑離不能作歡
為此惻惻束誠何時乃為擬騷此誠無故而戚豈盛世
之音哉曰能久算吾不信已
徐渭(沈明臣)
徐渭字文長浙江山隂人也九歲能屬文十二賦雪詩見
者輙詫李長吉十五倣揚雄觧嘲作釋毁二十爲邑諸生
督學使薛應旂閱所試怪之判其楮尾句句鬼語竒其才
寘苐一久之總督胡宗憲延致幕府爲上客典文章宗憲
以其文章示唐荆川荆川曰誠吾軰後𧺫又示茅鹿門鹿
門曰非荆川不能爲此世宗好長生宗憲獲白鹿海上命
渭代爲表獻之上悦宗憲以是益重渭宗憲方開府棨戟
双列文武將吏蒲仗階下不敢仰視渭布衣直入座長揖
縱談天下事旁若無人投筆出門宗憲或招之渭則典群
俠少市飲醉使者還報徐秀才方大醉嚎不可致也宗憲
故大喜宗憲素豪武其能折節渭若此渭亦負材略喜談
兵海寇引倭深入渭從宗憲出觀海窺賊壘因上書論兵
事自以為鑿鑿可行後宗憲親履戎行捐鉅萬金行間竟
殱群寇從渭畫也而宗憲亦竟以冐破府藏金為言官論
逮下獄死時欲連及以狂自全渭冤宗憲死私念生平國
士我亾過胡公公用吾言而死吾當以死報公地下引錐
自刺其耳深至寸欲死不死又椎擊腎嚢碎之不死遂自
廢尋以疑殺其後妻坐法繋獄八年渭素工書縲絏中益
以此遣日後赦免鍵戶不肯見人或自出口渭疾不能揖
客聞有逹官貴公至益深悪之嘗挟一犬以居絶粒啖果
寔十年其脱獄也張宫諭元忭力多因館榖之頗引禮法
久之不楽謝去曰吾殺人當死頸一喫刀耳豈耐此細磔
别著傳竒為四聲猿擬于嘻笑怒罵以舒其磊塊年七十
三卒謂貌修偉音朗然如鶴唳常中夜呼嘨忽群鶴應之
有文長集行世自言吾書苐一詩二文三畫四又自號水
田月云椘袁中郎序其文言文長病竒于人人竒于詩詩
竒于字字竒于畫無之而不竒者也無之而不竒而湯臨
川顯祖亦為之序曰此牛有千人之力時同在幕又有櫟
杜沈明臣字嘉則廓落好大節宗憲任威福明臣卒匡正
常戰酣作鐃歌鼓曲十章佐酒胡敗賓客盡去明臣獨坐
墓下持所為誄徧告諸貴人司馬死而功淂白明臣力也
與王元美徐子與諸軰交善詩兼漢魏六朝及初唐而文
益䟽豁有竒氣
論曰水田月誠所謂鬼才也不淂志扵時事事求死以為
造化無生渭處而渭䘚生渭畫一物生動書亦遒出不飽
荒粒詩自為格喜不拾七子之餘後有章矦陳洪綬酷欲
臨摹渭頗汪恣無幅然才稍嗇不足以形其至詩絶句快
聽畫為俗炫率小家書法從米家入而秀過之
陸師道
陸師道字傳初號元洲晚稱五湖先生南直長洲人初成
進士所射策輔臣夏文愍言以苐一人聞是時上不盡寄相
臣柄抑置之授工部主事㓗廉無害改禮部儀制司供事
制勅以母陳病請歸會所予告過期遂不肯出益肆力扵
學其學自九流七略禆官黃衣之屬亡所不窺乎抄典籍
後先積數百千卷丹鉛儼然工歌詩及古文詞又益習書
小楷以至古隷皆精絶傍曉繪事簡淡咄咄逼倪元鎮時
文待詔徵明者里居亦善詩及書與繪事師道造門用師
禮礼之與所知交評隲文字考校金石茗盌罏香翛然竟
日間從諸賢出遊汎湖口取越來道放舟胥口尋覧乕丘
上方支硎天池玄墓靈巖鄧尉萬笏大石之勝吳中好事
人操酒&KR0657;跡之扵山水間師道亦無所拒取酣適而别興
到弄筆得薄號阿錫一點染若重寶盖是時海内懸格以
購文先生蹟次及師道盖林下踰二十年而受易師王選
部榖样亦以久廢俱負重望朝之執政者以名𧺫師道及
糓样榖祥謝曰吾老矣師道乃𧺫𥙷南儀部召膳部郎中
甫上擢尚寶少卿尋奉使祭秦先王便縱遊二華觀龍門
砥柱浴驪山温泉吊漢唐諸陵所至皆有詩而秦之嗣王
習聞師道名厚幣以享之弗納歸署尚寶篆會以穆宗登
極推恩階師道奉直大夫勳恊正庶尹亡何故疴復發予
告歸六年卒年六十有四
論曰吳中一時尚山水酒茗亦及茟墨而治績遂不傳似
亦氣運使然或曰此由數令才措抑之故過此未百年一
變也而為名節則真氣運使然哉
胡應麟
胡應麟字元瑞自號少室山人浙江嚴州人父僖䔍行仕
至雲南按察副使應麟兒時肌體玉雪眉目朗秀稍長便
能歌詩籍籍里中而於經生業亦不廢已随父抵燕諸名
公無不折節至于琳官𣑽宇高會雅集應麟以齒不進坐
末坐出片語無不怳然失也臨淮小侯李惟寅慕應麟使
客篡而致之為上賓旬日不聽出而周宗正灌甫者雅自
負風雅貽應麟三十韻首以北地信陽相属應麟益自信
跳匿金華山中己薦鄕書上公車報罷應麟意殊不屑一
苐與七子遊最善晚遇張觀察九一及張大司馬佳㣧復
相誇詡應麟性孤介時時苦吟不甚座恭而當其揮麈尾
品時藻不能無置雌黃有莫生者以品不登上中恨應麟
切骨應麟夷然弗屑也及在弇司馬弟仲淹倚酒侮應麟
應麟拒不受曰彼莫生者庸渠足較乎吾爱司馬公介弟
奈何坐成其過應麟築室山中後先購書四萬餘卷分别
類部彷彿劉氏七略黎惟欲為大書曰二酉山房而属世
貞記之旦夕坐卧其間嘗笑蠧魚去人意不遠又謂我識
古人恨古人乃不識我其託興如此好稱說前軰風節嘗
怪其郡梁劉孝標之介唐駱賓王之忠世僅以文士目之
當由作史錯以是賓王淂祀鄕賢而孝標亦暴著應麟所
著詩諸集二十餘卷詩薮三編二十卷胡氏筆叢四十卷
他論著未行世者有六經疑義二卷諸子折衷四卷史蕞十
卷史許十二卷皇明詩統三十卷皇明律範十二卷擬古
樂府二卷古韻考一卷二酉山房書目六卷交遊記略二
卷兜玄國志十卷酉陽續爼十卷隆萬新聞四卷隆萬襟
聞六卷駱侍御忠孝辨一卷𥙷劉氏山棲志十六卷蒐緝諸
書有群祖心印十卷方外選音十卷澄懷錄一卷抱膝編
十卷真賞編十卷會心語四卷他書未成者又數百卷戊
子應公車至瓜州病病不𧺫年三十有八
論曰汪伯玉王元美咸為少室山房詩序其亦著作之
林欤按所手著未見指義頋年齒尚弱而編集至數百餘
卷其費膏晷有餘矣古人學未定無遽立說老而著書所
自来也當時率以傲而成名文運在自詡奇矣哉
孫宜
孫宜字仲可湖廣華容人嘉靖中以弱冠舉于鄕五上礼
部不第因罷不復應制而自以家洞庭更號洞庭漁人宜
五歲穎異讀書數行下父提學副使継芳初兵部郎時所
師友何仲默崔仲鳬鄭膳夫薛君采楊用脩時相過從奇
宜試之下筆萬言錯就由是所習聞國家掌故將相文武之
業甚詳抵掌而談古今毋淂難者年三十有八歎曰大丈
安淂齷齪老轅下以父世禄羡盡斥爲園圃臺館亭榭之
屬購異書名畫古噐實其中而竒卉怪木環之素嗜酒乃
益釀酒客來輙留飲飲輙醉醉亦不問客所嚮間遊石門
玄頂諸湖山勝地每不為衣冠與樵青釣子狎亡異也興
至泚筆所為詩竒逸飛動龍虬欝盤已又自歌之節奏頓
挫雲停石裂所著詩文為集前後六十九卷兩都集十卷
遯言十七篇洞玄誌三卷宋元史論二卷明初略二卷天
文書八十二卷國朝事蹟百二十卷求言錄十五卷其諸未
成書者尤夥諸方岳部使慕而請見者宜弗見也見亦無
所報謝又時時為復進指說經術去而成名者衆盖素強
無疾一夕䘚淂年僅五十有二子斯億斯傳舉于鄉宜將
夲時其女弟數數感異夢有羽葆鼔吹符壐之祥惟宜亦
夢之或以為仙去不死
論曰諸負才輕世肆志變為感憤率不享亦不必長年
往往然也宜即如女弟所夢羽葆鼓吹符璽鑿鑿夫夢
中華麗豈所望扵仲可為哉嘉隆之曰其著書最夥者
柯竒純吳汝秀胡元瑞與仲可數人然仲可良史才共
竒純上下汝秀名珫長興人退約不近声利隱蒙山五
十餘年著書有三才廣志史類文徧合千卷自號甘泉
子
柯維祺
柯維祺字竒純福建莆田人嘉靖二年進士授南京戶部
主事未領牒引疾歸張孚敬修怨争論大禮諸臣奏開新
例凢京朝官請假過三年者悉罷免維祺以孚敬同年概
在免中鞬關著書絶意仕進其學以誠意為根躬行為基
粹然出扵正謂宋故正綂元人脩史㮣與遼金同列混内
外冠履之辨作宋史新編提宋為綱而遼金附焉&KR0801;國二
王臚諸帝紀之後宋諸臣若酈瓊劉整夢炎之徒悉目
之為叛復作史記考要十夲以是正班氏之譏評漢書之
增損少孫之𥙷綴諸儒之紀載撰次莆陽文獻記家食五
十餘年年七十餘䘚張時徹曰奇純符曾史之淑性苞商
偃之文華非人不交非地不履
論曰原宋史帙繁無義例新編頗誅刪而義炳烮文附
以道否則不土以宋為綱而遼金附見夲之正昭烈而
閠吴魏之義也臚&KR0801;國二王于帝紀夲之益武庚之三
年于殷史是也竒純學夲誠意勵扵躬行坐廢而輒無
意仕進其扵理學一座頭已辨八九廼止以不見功用
詘之筆削之林
湯顯祖
湯顯祖字義仍號海若江西臨川人萬曆丁丑會試江陵
以其木一再啖巍甲不應癸未成進士時同門申式蒲州
蘇州兩相公子啖以舘選復不應自請南博士覧勝寄毫
末轉南礼部郎以建言謫徐聞尉久之令遂昌哺乳其民
日進儒生論貫古義性簡易不能睨長吏顏色入計輙告
部堂歸留不淂撫按復薦𧺫不赴忌者猶于辛丑大計奪
其官築小室藏其書中嘗指客有此不貧矣喜任侠好急
人博洽尤躭漢魏文選以其緒餘為傳奇每製一令使小
史歌之和不工渢渢樂也以不慕束林終身宦不達
論曰海若為文大率工扵纖麗無關寔務然其遣思入
神往往破古相傳譜四劇時坐輿中謁客淂一竒白輒
下輿索市㕓秃茟書片楮粘輿頂盖數步一書不自知
其劳也余評其所為牡丹亭一詞謂慧精而稍不擇海
若初見徐山隂四声猿謾罵此牛有千夫之力遂為之
作傳
李贄袁黃
李贄初名載贄號卓吾神廟中贒書福建温陵人久不苐
就官歴姚江太守贄以不淂成進士中激遂好為恢異以
自見其才海内亦皆聲走之頋盻所及倫品遂為高卑佞
佛嘗禪衣帽而坐堂皇視公事為臺抨嘗作古今史藏書
每人各系品目至以婁師德馮道䓁為忍辱大臣出最上
及作明續藏書又以陳静誠遇為苐一又所著有焚書說
書不一種
袁黃字丁凡浙江嘉善人萬曆丙戌進士有史論及四書
極詆程朱至盡竄註觧更以己意坐非儒見黜焚其書子
儼天啓乙丑進士
論曰負畸性外名教豈有樂地以為可以嚴凡聽即衆
射不慴頋卓吾了凡其至性或不為聖賢所誅而頗為
偽務聖賢者所誅
袁宗道(弟宏道中道從子彭年)
袁宗道字伯脩號玉蟠湖廣公安人萬曆丙戌會試苐一
以編脩歷右春坊右庶子性恬冲不竸名利為文渊深宏
博粹然出扵正其荒政之議有曰捄荒之策無外蠲賑二
義然善其蠲者有三善其賑者有六矣重灾郡邑存留免
徵而𧺫運未豁力辦益難則𧺫運之課宜省也黃封雖下
白紙猶催藉當宁之曠恩為潤篋之便計則苛徵之案宜
密也民孑遺矣而大吏猶華軒盛騶供帳豊腆使非民膏
何以給之則官守之自奉宜薄也此善蠲之三也内帑易
窮亦不猝辦即以贖鍰使給其地所謂從州邑賑之勝於
朝廷之賑之也所在好義分餐待火聽其自為德下私賑
之勝於上之公賑之也鄉之義捐者百則棹楔旌之千則
爵之勸使賑之勝扵強使賑之也去城遐遠就食則艱督
令囷聚而招給焉移食而賑之勝扵移民而賑之也受金
則鬻米者豪給粟則待炊者後糜以賑之勝扵金粟之賑
之也豊歉不均舟車遠近宮為主之商不居竒轉貨而賑
之勝於民之自轉而賑之也此善賑之六也而弟宏道字
中郎中道字小脩俱進士負文名多所著迹比于眉山之
三蘇云而宏道之子彭年以崇禎甲戌進士授淮安府推
宦弘光中行取礼科給事中時閣部馬士英用事薦𧺫魏
壋逆黨且云強半正人君子之流彭年詫曰是明為逆黨
觧嘲也候考宗室朱統&KR2099;䟽參輔臣姜曰廣彭年駁以違
例謂中尉具題必自親王若徒候考亦由通政此何從直
逹御前宜付法曺不問錦衣都督馮可宗奉密命緝事彭
年上言厰䘙之興廢世運之治亂因之先帝時亦勤緝訪
然中外無不營自淂之官有不脛而走之賄逃網之方即
從密網之地作奸之事又率自彂奸之人忤旨謫浙江按
察司照磨臨行請更置要地督撫不聽閩唐敗勉北歸署
廣東布政使事時北鎮李承棟謀應南昌金聲垣奉
檄往援承棟故不發兵彭年亦故不發餉以誤兵機遂随
承棟入肇慶永曆中為都御史與侍郎劉湘客科臣丁時
魁金堡蒙養正咸清執好譏彈時號為五&KR0849;廷臣不安合
𧺫請誅五虎主不淂已四臣皆罪去而彭年以功大論免
桂敗不知所終
論曰三袁以文章奪望而功名不大彰扵時頋五乕之
一宜從回向例則姑以故三公安故稍借之雖然給事
南都時諸侃侃至荒南猶不奪此種堅異或曰此以淂
當圖報也
焦竑
焦竑字弱候南直江寕旗手䘙人以賢書講學崇正書院
萬曆己丑廷對苐一授脩撰二十一年大學士陳于陛請
脩國史意屬竑竑辭不可因條七議略曰建文景泰二朝
向無專紀即景帝位號已經題復而寔錄猶然附載孫蒙
祖號弟襲兄年名寔相違傳信何據此專紀之當議一也
睿宗獻皇帝位终北面猶人臣之稱事属追王無編年之
體宜如德懿熙仁四祖列載本紀之前此附紀之當議二也
舊例大臣三品以上乃淂立傳是高門在跖蹻亦書而寒
族雖夷鰌不錄何以闡明公道昭示来兹則貴賤並列之
當議三也吾學編名臣錄之類多載懿行而巨憝宵人倖
逃斧鉞史稱檮杌義不甚然則善悪並存之當議四也累
朝寔錄禀扵搃裁苟非其人牽於爱憎如謂方正學之乞
哀于肅愍為迎立以至野史小說尤多不根則紀載失寔
之當議五也凡係史材必由閣請而星曆樂律河渠塩鐡
等若非專門難於透曉則採擇預員之當議六也國初北
平甫下屬大將軍收秘書監圖書典籍太常法服祭器儀
衞及天文儀象地里戸口版籍尋從觧縉之請復購民間
遺書今中秘所藏存者無幾宜責成提學官歲購故家軼
夲一貯翰林院一貯國子監以偹篡脩之用則考據必周
之當議七也為粗具凡例事蹟名獻徵錄會于陛歾事已
直講東宮太子偶仰視飛鳥竑即肅立輟講及太子歛容
以聽始畢其說冬日偶因内豎罽果太子出驚問之曰冐
寒無旨不敢輟也太子倣書曰進御覧一日偶輟上嚴責
宫婢閣臣位驚疑竑曰父子至情無他上継見書法頗進
喜曰前無是能爾以玉硯賜太子嘗論東封平酋之非榮
昌公主坐受駙馬拜為非禮侍班官代檢對類失講筵體
冬至齋宫不淂私傳免仁聖太后上賓未戓服之三日不
應誤傳白衣别入臨作養正圖觧勸戒元子上取覧褒答
之閣臣位䓁忌竑主考順天取士過竒坐不如式左遷福
寕同知家居二十年卒泰昌中贈左春坊左諭德竑性不
肯詭随而推挽善類䟽理冤滯每隂為之地不使入知事
毋以孝聞所著養正圖觧以外東宫講義易筌禹功觧考
功記觧老莊翼隂符觧支談焦氏筆乘續筆乘焦氏類林
澹園集續集别集經籍志俗書刊誤遜國忠節錄京學志
獻徵錄詞林歴官表玉堂叢語行世謚文端
論曰弱矦文望著朝野脩史七議已徵大端頋尝師耿
天臺羅旴江而友李卓吾此三人者頗溺釋老則使弱
矦果專史事或亦未能審淂其正矣莊鑨曰致身錄一
書童子皆知其偽而弱矦寶之且獻徵錄所載多䛕墓之
言此即舜禹之口或不敢遽信是故未詳大事紀而任
誌銘遂有勝敗互影是非易位内衡决萬不能逹者矣
况又惑齊東不省欤
郝敬
郝敬字仲輿號椘望湖廣京山人父徤粛寕令母夢大蛇
若龍嚙左腓姙敬敬資性穎捷承徤老以託同邑李太史
維禎頗不受羈束萬曆己丑進士知縉雲移永嘉以治行
擢禮科給事中改戶科䟽數十上其論輔臣曠官語更切
降宜興丞稍遷知江隂以外計當調引疾歸天啓四年𧺫
𥙷河南布政司都事六年擢南行人司副竟致仕歸性率
直不苟合當世歸而服古崇經術者四十年堂不設賓席
凡点竄塗抹紙札壓匣中每歲除夕輙令侍兒以禇囊示
客衡之中䂖相與大笑曰聊以為豪永日也因號書痴自
嘲邑令至不識其面婢俾侍圉僕秃裙敝履操作戸外枕
藉圖史雖幽憂疾痛中不暫輟嘗著九經觧謂經五而九
何也三禮皆禮論孟皆傳也其觧易也悪拂義而強象者
苦執義而廢象者疎故象數理俱偹罔弗合而四聖同易
不復堯夫分先天考亭守卜筮焉其觧書也辨孔氏古文
出東晉梅頥始末悠謬不可與伏生二十八篇并二帝同
謨五臣同誥皆不可強二之禹貢導河漢江水法井晣過
水經矣觧詩原古序作自子夏而毛公顯微略盡朱子改
沔水憂亂車舝新婚小雅國風何别小弁為太子傅益明
子無刺父毛公扵詩深焉觧春秋本詩亡之旨古人文章
深厚㩀事而美悪目在夫子作春秋全用三百篇体故誰
毁誰譽後儒以褒貶命討深文皆妄也未嘗奬桓文孟子
以三王罪五覇故命為矦伯皆不書今見其所書不見其
所不書蔽於偏耳取傳中事經不書者以質所書可會矣
觧禮記即道學之書中庸大學礼與道非二也博文約礼
豈可支離裂二二篇孤行道空虚無實而四十七篇浮失
根抵宜返舊也觧周禮畿内五等都邑畿外九服未試用
又附會周营雒而周公成王未居雒土圭地中吴澄証其
是書殆後臆說耳六國處士之學故密近而疎遠非治天
下規司空散寄五官即冢宰攝百職陽分六官成歲序隂
省六官法五行作者以此縦横其旨故考工記非河間𥙷
也觧儀禮作于衰世故儀詳而大綱不清不言天子諸矦
禮而峙襍越相亂非盡先聖舊也然善者即十七篇而人
倫品節在中推演三千三百可義𧺫頋儀不為經耳儀随
損益也解論語六經菁華而不越日用下學上逹聖賢氣
象温和風人之致會其微婉以參春秋時事脗合非近注
淺近笑解孟子本中庸指心性為理學嚆矢而微顯博約
斬然歸一解經意大抵如此崇禎己邜卒年八十二其四
十時卜窀穸為死制作輓歌四十七章刻棺傍盛衣冠告
后土以今年為死年今辰為葬辰貯裳裏鬊爪于櫝埋之
而封樹䂖自題明給事中郝敬之墓䂖凾其所著書得三
百二十四卷以殉死之曰沐浴隠几扎別所知稱郝敬頓
首筆親朋来戸拱手作別乘鯖車出至西山題其祠柱曰
升況難定但深壑藏舟夜半憑誰有力来去自繇如驚風
飄瓦天公扵我何心少頃絶
論曰著書以禆内惧其失于疑以禆外惧其失于襍從
古本作約体用燦洽與炫悦耳目萬里由其置詮註不
存而從吾心上下之即或未盡合而追見元始獨淂處
真是千古一舌但不疑學于二氏而引證往往及二氏
所以滋多
董其昌
董其昌字玄宰號思白南直華亭人性清敏好汲引家藏
古圖籍甚偹以萬曆己丑進士選庶常補編修丁酉主考
江西出封椘籓歴督學湖廣拾遺奉旨留用𥙷福建副使
四十五日抨歸福清向高當國𧺫太常少卿旋𬋩國子監
司業事奉命纂修泰昌實錄其昌取河南道所藏故牘摘
其未奉旨者装成三百夲以偹史官取材外存四十八年
留中之䟽凡關國夲藩封人材風俗河渠食貨吏治邊防
議論精鑿可為後事師者倣史贊之例每歲係以筆断共
四十卷别表進&KR4087;歴禮部侍郎請告特拜尚書掌詹事府
事致仕歸嘗議&KR1069;鉄有云桑孔之術聖賢所不道然以救
時不可廢而文學概以井田什一太古久遠之法徂擊之所
為從旁議者與當局異憂也但藥石以代病病良不宜以
之養生霍光時均輸征榷一切告罷誠得之矣其議國計
有云今關市之禁無可復嚴厨傳之供無可復嗇宗室之
禄無可復薄邊軍之餉無可復削其目為利孔者獨開納
耳而衰世苟且之弊莫甚扵開納則冗員宜議弊竇宜清
吏沼宜飾風俗奢侈宜禁今病不止扵腠理矣釋之不講
而猥曰節儉何禆扵事哉其昌精書法泛濫諸家而獨宗
米氏晚来尤工大書年八十有二謚文敏
論曰董華亭遊獵山水寝食書畫塵物不攖其夢載二
議難其能經國也古盈文書率以法鈎耴之玄宰兩手
握碗大箒縦横走為兩湖昭慶寺作萬壽戒壇四字整
㓗妍秀未几寺灾四字亦不𣸪存他存無大此者尤特
為鬼神所忌如此孫庭守歸德不北鞬而御史駉監軍
道汝琦死
王思任
王思任字季重號遂東其先大名莘人南渡始居越思任
方娠其毋唐夢金星斗大入懷既誕目光巖電肌膚若冰
雪五歲就外塾一過能誦時從父維新恤刑古獄地讀書
夜分有鬼物絳衣象簡者出思任不驚從容叱去之十餘
歲洞易義通性理綱目史漢左國諸書借籍𥙷順天弟子
員爲代館課天馬行文名籍甚常憩靈福寺有松龍蟠夢
騎之而天飛文益進萬曆乙未年二十有一成進士賜歸
娶令興平貧不能治扉屨单蹇渡河至始知爲新令尹也
有異政鄕民争失馬令馬自識其主梁李二人訟不决思
任夢同年關廷来訪旦入漢壽亭祠壁有梁小冤字悟曰
淂之矣果有是人冤死調劇冨平艱歸𥙷當塗大璫邢監
礦税濫及思任長揖放言横山距孝陵三百里而近能無
頋地脉璫止横山又曰從人將共食中翰某之肉矣時中
翰某傾監耳欲礦徽璫懼亦止徽政聲最有良家子頗窩盗
謬與歓窩令其子就教所執贄賍露貭被盗者庭對决之
分癸卯南闈淂觧元王納諫䓁知名僅遷南刑部主事思
任性疎爽意不殊喜則詼諧嘗巧絶又以不附東林物論
輕之降山西按察知事復𥙷青浦浦善政均後為最竟以漕
事與使者爭民命拂䄂歸縱遊名山川無停屨文益險峻與
王積薪奕孤山作弈律𥙷山東照磨不赴見察𣸪縦遊改
教授松江陞國子助教以南京工部榷蕪關轉屯田江州
備兵初不事事月餘旌旗壁壘為更親柯陳遺孽且累萬
藏亡適脫請多其子衿以文之流寇逼黃梅或以隔屬可
無動曰朝廷封疆何分彼此礟賊首闖天星縦間恐賊賊
棄井亭去諜者曰柯陳且難矣衆驚思任曰子衿不足
亂也呆迎賽不戒自攻而前所奬諸生已竸相誡就帖賊
破潜山黃梅復恐思任解歸江州為罷市哭聲裂匡山之
谷林居乞手蹟者趾相錯著作盈篋題曰文飯乙酉北師
入武林文學王毓蓍潘集周卜年相継沉水思任為贊以
見意其跋毓蓍致命篇後署天翻道者任思王云倒其名
志不忘一人也監國中授翰林院提督四彛舘太常寺少
卿首陳四正亟正事持正氣用正人聽正言継陳五亂一
官亂二兵亂三餉亂四士亂五民亂皆救時急務而嚴勅
藩鎮一䟽尤稱痛激七䟽乞休不許越事敗憤欝成病遂
不食負榻書忠孝文章四字令顔之中堂三呼高皇帝而
絶思任書法從米家畫倣倪迂縑箑紛遝時攅額苦求假
則又樂之不疲也往往以口舌得罪晚改號謔菴以自懴
喜隂隲人至有偽為有子之喪乞舉火者書易示其子乹
初勿用故能用九大衍虚一故能用萬有乙千二百四十
常書同年商周祚山房柱聮有好色想西施之句盖無不
謔也得年七十有二
論曰薜諧孟曰謔庵悔謔莫悔于南司空郎時築宅青
溪率衆童子歌舞已週一甲子望之猶花蘃夫人所供
挾弹仙也即其自嘲魔母魔男弥天作戲何有餘人然
拂東林者必乘是時起而謔庵所歡齊年乃孫文介何
桐城謔東林耳豈薄東林㦲三呼高皇帝絶粒歸冥猶
之一舸逐鴟夷也謔也
正格致箴乙丑勅致仕所著孝經註䟽外有詩經輔傳訂
正易書䓁註三禮彙義春秋通志及團营班軍考革家丁
議大攻書籌边書四時志數十種至若撫幼弟如子撫猶
子如弟旌孀妺置義田立義舘輯族譜内行醇䔍
論曰弘甫不止子文也而以不淂見所見者其著述相
傳幼讀書河東夕有隣女自薦正色絶之尊人臨洮公
在寕遠一幕宫淂鼎挾千金上弘甫乞觧麾之去夫行
䔍而文著文可觀
何喬遠(妻王氏)
何喬遠字穉孝號匪莪福建晉江人夙有家教慨然以儒
者自命成萬曆丙辰進士授刑曹以其睱搜核本朝實錄
兼獵稗乘及諸家傳記輯成一書題曰名山藏其詞清簡
有闡微之功改禮部員外爭三王竝封語直時倭入朝鮮
兵部尚書石星力主封貢喬遠抗疏非便不聽已而封貢
事果敗請立宗學開宗科以疏通宗禄主事洪文衡公疏
偶遺喬遠名坐謫廣西布政司經歴文衡欲自引謝曰俱
去無益文衡既遷吏部曰吾不忍負何君告歸人兩賢之
喬遠棄官家居孜孜性理之學聚講羅倫祠中光宗即位
即家起光禄少卿時遼陽破廷議銳言恢𣸪喬遠獨言宜
堅守廣寕未可輕戰亾何廣寕破請急誅失事諸臣以嚴
山海之守進左通政值山東妖亂請赦其黨以廣好生已
鄒元標以建書院得罪自陳上梁文出臣手願與俱罷不
聽進光禄卿引疾不許遷通政使求去力加戶部右侍郎
以歸時海寇䧟泉州戒勿犯鏡山鏡山者喬遠所居也尋
守臣議撫寇曰非何公不可果往諭退去毅宗即位起南
工部右侍郎卒贈工部尚書妻王氏自經以殉所著又有
編年錄閩書四朝集征西集獄志膳志以正學名儒從祀
學宫子運量爲塩法道
論曰匪莪經世鉅才而以文章傳非其志矣惜也不
堅廣寧而旋失也文簡勁堅㓗使人莊對名山藏不
附宿唾雖條例未甚安而中有是非走茟應之故吻
動齒見便有可思觀者毋以文害之
鍾惺譚元春
鍾惺字伯敬號退若湖廣景陵人成萬曆丙辰進士授行
人以南禮部督學八閩火計中人言服闋不𧺫性孤冷衆
歡集渺然若失世亦遺之與同邑譚友夏取古詩迄唐為
詩歸之選眉眼生動覺前此門面膚迹有所救正又讀史
有所進退帙成曰史懷極遊聘之興名山川無所不歴著
如說則晚年研精佛氏之所淂也
譚元春字友夏景陵人好言詩與禮部伯敬相引重海内
称鍾譚謂景陵体為督學錢塘葛寅亮所識&KR1062;羣礼部遂
其文瑰琦過度幾落籍貢入禮部不偶如故則元春名
偃蹇甚氣不可遏舒之賓朋之間筆扎錯
落冠裳襍遝天啓年四十登(進士)苐一出太史李明睿之
門書名曰遇莊丁丑公車道卆督學高世泰祀之
鄕賢
論曰風騷始扵屈宋鍾譚生明季猶能以獨醒自
見淋漓迥逸良椘材千載照耀而皆以夭折頽頓不展
詩能窮人信然
陳仁錫
陳仁錫字明卿南直長洲人父進士為縣令有能聲光廟
崩仁錫走定慶二陵哭甚哀天啓壬戌成進士廷試一甲
第三人授編修充日講官多所規正兵農禮楽無不慱涉
屡乞終養不許會逆奄冒軍功累爵上公給鉄劵仁錫當
視草辭上可不旬日而遂有孫文豸之獄文豸以誦步天
歌見捕坐妖言亂朝政辞連及削籍歸即日就道璫猶十
數騎偵道次竟無所淂掠僮僕去及扺家群邪猶稱觴上
公不殺吴門三翰林局不定謂仁錫及文震孟姚希孟也
(崇禎)初(𣸪)原官稍遷中允宣詔三凡停障徼塞險阨之
(處悉)詳作籌邊圖說一書較禮闈册
封藩假歸任國子監司業教士有法充經筵講官所敷
陳皆本心淂不事訓詁甲戌起南祭酒未任而䘚所編纂
如皇明世法錄經濟八編續大學衍義賦役全書潜確類
書皆有盖廟謨便(於)後學經學(有)四書語錄衍義𥙷羲經
易簡錄渊似易䓁書通洽理學所批閱評選者如資治
通鑑嘗進御覧正史綱目五經周礼性理古文竒賞䓁是
非極確動數百十卷贈詹事廕一子謚文莊子濟生字
士官太僕丞
論曰文莊該淹而期于濟用故膚漫不收也余淂交文
莊子皇士皇士嘗輯諸死事詩歌又為之序意勇扶植
乃早不視其門下客竟欲漁之卒以公道大彰斯文天
佑
