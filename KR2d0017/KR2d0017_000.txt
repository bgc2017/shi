編印例言
一原書本紀二十二卷志三十二卷列傳三十五卷其中啓運
經濟諸臣傳各分上中下抗運淸介諸臣傳各分上下實有
九十七卷今依張閬聲何柏丞二氏重訂卷次併計子目共
成一百有二卷
二原書前無目錄不編葉號每卷除首葉外亦不記卷數今悉
依張何二氏校訂一一增補
三原書水溢火焦泥塗鼠嚙零落破損整飭補修之狀具詳東
山自叙閱今三百年禁本沈霾不見天日脫落漿補視昔加
甚闕文殘字補正良艱凡經張氏校補者均作細書側注以
示區別偶有疑義已據明史及其他有關係之書謹爲訂正
四原書字有殘闕未經張氏校補而形迹可辨者均爲補完其
成行累字之闕文蠹損誤黏之錯失亦據前條所舉各書略
爲訂補
五原書記載建鹵邊防及東師入關多經塗抹建州北師東師
滿兵字樣多改大淸安宗本紀魯王唐主桂主韓主四附紀
及弘光永曆年號之上各加僞字印本悉復原文其有塗抹
過重點畫難辨無法復原者仍留原狀以俟讀者考辨
六原書間有眉批密行細字似出東山手筆今仍存留其爲後
人點竄無關宏旨者一律削除以淸眉目
七原書通體圈點句讀間有舛譌校印之時詳加釐辨遇有句
讀難通咸爲糾正間有失檢讀者鑒之
八原書前葉文義未完後葉又別接他文者自係脫佚無疑茲
皆補入白葉以免徒費考索
九原書名號爵里時地數量等字間多留出空格其他闕文偶
亦有之今亦一仍原狀以存其眞
罪惟錄列傳巷之八中
啓運諸臣列傳
李善長(王濂)
李善長字百室定遠人元亂匿東山中讀書鹿(鹿)持文墨筴
事㕥儒服道謁滁陽太祖顧里閈長者温禮之畱掌書記
曰倉卒聚兵人自為心比文士持案牘多毁悪諸將以致
敗事嗣行軍得失公無我言調之如一願以屬公于是朝
夕預機密諸將来歸布欵誠委曲調護人皆安之方滁陽
王心疑太祖奪其兵而收善長不應太祖固遣之終涕泣
不肯行滁陽王久亦(不)彊太祖㕥是嘗顧復此厚意上總
和陽兵出略地善長(留)守嘗一敗元太子秃堅兵上歸笑
曰不意縫掖乃辦執戈渡江取太平太祖自稱大元帥㕥
善長為府都事已克建康取鎮江與諸將奉上為吴國公
擢侍中書參議軍機進止章程賞罸十九取善長處分師
行必留守轉給軍食無缺善長常㕥帝産濠近沛比方漢
高帝而自擬鄼矦帝曰吾徐將軍淮隂無㕥過即安得留
矦者對曰金華宋景濂可為慱物洽聞兼通象緯帝曰㕥
孤所聞通象緯者莫如青田劉基自是淂二公合舉王業
上為吴王琴右相國請立茶法洪都鑄錢設局湖廣開鐡
治定魚税裁取有裏民不困而國用足既平浙西興監法
吴元年率諸臣勸進王不許平吴劳封宣國公賚賜如大
將軍始尚左㕥為左相國王從容謂群臣孤㕥布衣𧺫兵
與李相國里居最密邇徐相國及他大將遠亦不過百里
不自意吾鄉人咸在廷股肱今舉天下過半幸卒頼勤劳
大一統善長等咸頓首謝時懲元縰弛頗用重典法有連
坐三條善長議自大逆而外皆除之與劉基等並裁定律
令已復率群臣勸進三表乃許戊申王即皇帝位一切冊
典皆充大禮使改中書左丞相兼太子少師率禮官進議
郊社宗廟禮尋奏定六部尚書㕥下官制議官民喪服三
师朝賀東宫儀監修元史編祖訓定朝臣大小服色俸賜
天下嶽瀆神祗名號封建籓國及功臣爵賞存恤國初都
先鋒十大元帥都尉指揮陣亾無後者之父母妻禁淫祀
事無鉅細悉與中丞劉基右丞楊憲謀而行之三年進封
韓國公授開國輔運推誠守正文臣特進光祿大夫左柱
國太師參軍國事左丞相歲祿四千石世襲賜鐡劵免二
死子免一死帝謂善長雖無汗馬劳然事朕久給足軍食
其功最大比蕭何㕥是大將軍為元功位猶居次善長雖
寬慱有器略而意忌不能專平㕥參議李飲冰楊希聖稍
侵其權論黥之又數與中丞基爭法而訽時帝所寵任張
㫤楊憲皆㕥事誅汪廣洋亦數譴而善長事寄如故言不
盡行帝意且勌之矣已而引疾觧歸賜臨濠田及守冡興魏
公等踰年督建中都宫殿欲坐工人魘鎮工部尚書薛祥
義責之乃已尋經略徙戸十四萬于臨濠其弟存義太僕
丞義二子伸佐皆群牧所官尋㕥皇長女臨安公主歸其
子祺拜駙馬都尉婚閎月御史大夫汪廣洋陳寕䟽紏善
長因子祺尚主狎寵自恣陛下病不視朝幾及旬不知問
安祺六日不朝宣至前殿又不施礼大不敬請付所司論
法善長免冠謝罪上赦之善長在上前凡事不先發時為
小人覆過或時譴訶不當罪強為對上以為㚥尋一再賜
勅追數之削其禄幾半自是意忽&KR0901;不自得復𧺫與曹國
公文忠議軍國凡大事悉聽裁審而後奏行十三年御史
中丞凃節告左丞相胡惟庸反状上親臨鞫獄詞謂惟庸
旣數以事見督皇恐𧺫邪謀誘吉安侯陸仲亨平凉侯費
聚使出招士馬為外應先與存義謀善長聞之驚不可巳
惟庸復謂存義苟事成盡捐淮西地王太師善長心動嘆
息𧺫曰吾老矣惟爾等所為又旬日惟庸遇善長屏左右
欵語人不聞遥見頷首而已又謂惟庸與倭通俾以精兵
寓貢舶應海上獄具賜惟庸與御史大夫陳寕死時費聚
已前死群臣請併誅善長及吉安侯上曰吾年二十有七
識善長兵間善長年四十有一所言多合遂命掌簿書贊
謀畫為功臣爵上公女女其子陸仲亨年十有七弟兄父母
具亾以一升麦藏草間朕見而呼之曰耒遂從朕長育以功封
侯此吾微時股肱心腹其勿問止誅存義併赦其子祐尋召
善長理御史臺事議丈臣贈封廕叙例既請老而祺亦自以
能有所任使二十一年肅清逆黨榜勛臣五十七人善長猶以
專薄書而指示居第二䓁又二年所善長年七十有七矣
嘗欲营第宅從信國公和假衛卒三百人役和探得上旨
攘臂曰太師敢擅發兵耶密以聞復有謂㘴惟庸黨當徙
邊者皆豪善長私之數以給其親大非法又永昌侯藍玉破
鹵捕兒海獲其遺臣封績及惟庸謀亂使于鹵者善長
匿不以奏及事發鞫得績往来沙漠私書有善長當伏誅
不報會有言星變其占當移大臣于是御史再劾善長捕
佑伸置獄獄具謂惟庸初為寕國令善長納黃金三百兩
為之超薦太常少卿及惟庸反謀定善長遣家奴耿子忠
等四十人從惟庸惟庸復以西域古劒白玉壷玉刻交龍
蟠桃巵酬善長善長罪不赦帝手詔慰諭之召見奉天殿
述初開創艱難為流涕出至右順門頋群臣曰太師老矣
吾欲曲宥佑伸死以慰太師心群臣固言善長反状己著
三尺法非陛下所私上乃曰法如是柰何善長大慟曰臣
誠負陛下恩無面目見群臣歸而自經死佑伸及吉安侯
皆坐棄市特赦諸子弗誅以禮葬善長䘏其家都尉祺徙
江浦數年卒有二子以公主推恩芳畱守中衞指揮茂鎮
撫孫恒停襲六世巒嘉靖中錄絶封改文資世襲七品善
長死之明年虞部郎中王國用上書訟其冤略曰夫人爱
其子必甚于兄弟之子安享萬全之冨貴者之不僥倖萬
一之冨貴善長于胡惟庸則猶子戚耳于陛下親子女也
使善長佐胡惟庸成不過勲臣第一而已寕復有加于今
日且善長豈不知天命之不可倖求取天下于百戰而艱
危也哉善長老偷安苟容則有之曾謂有血氣之強暴動
威于其中也抑為此者或有深仇急變大不淂巳至相挟
以求脱禍今善長子祺託骨肉至親無纖芥之嫌何因而
忽𧺫此謀至于殺人而應天象此豈上天之意哉天下曰
功如善長又何如吾恐四方之觧體也今不幸而失刑猶
願陛下作戒于將来鼎鑊無恨此草御史觧縉所代作也
帝雖不能用亦不見罪時有僉事王濓韓公婦兄也恂恂
儒者時人語曰孝如王習古可㕥無愧神采精㓗毅然不
可奪詔以為執法官貪墨者去恐後先善長䘚及善長㘴
事上嘆曰王濓在必不至此弘光中追謚善長㐮愍
論曰太祖于滁陽意最不能釋而韓國初涕泣不肯屈
事滁陽故人厚誼太祖誠窹寐不忘矣給足軍食雖不
必果如鄼矦然開國一切章程俱預條畫且推誠護諸
將諸將安之風雨寒暑尤右几席者垂三十六年所厥
勤匪細其無汗馬劳而特與尤丞則又懸大將軍以竿
頭之進帝有權用焉而善長以為應尔受爵不譲詩人
之所為&KR1018;也自帝意&KR0786;之勅書再譲祗有引咎如劉誠
意之不辯以待悟而進退失據頋欲從胡丞相乞萬福
哉且何時而輒以衛䘚役私第善長或自許蕭何何以
薦淮隂急自遠而韓國獨闇惟庸之不終所謂為家不治
垣屋者如是乎識不足鏡人又短自全于是惟庸之罪
久而益增而所以議韓國之同惟庸者日以益矣帝與
韓國素豈不諒其無他而寔有隐慮他日朝廷孱柔或
恐奸回怙勢&KR0666;婭故舊鈎引盤結猝不可觧致成外重
之勢且自以聦明天授尚為楊胡等所借剔邪芟異豈
能望之後人于是勇扵一割以應殺運即至戚故人不
恤若曰吾盡此力能傲運者而運存則所以存運而底
定傲運不及計矣黨之一字自此而始
又曰或云觧大紳能代虞部王國用作奏何不自為奏以踵
庖西直茟尝考大紳在河州時曾寄且川書有云曾草諫
書為韓國公專為詹徽所妒欲中以危法則知代草非其意
也或前革猶在李徽未成之日乎
劉基(子璟)
劉基字伯温浙江青田人曾祖濠為宋翰林掌書家居每
晨登高丘望其聚突無烟者賑之宋亾里林融為宋舉義
元使簿錄融融連引多濠盛治牛酒邀使者至醉而自焚
其廬失所連姓名于是猝捕得二百人餘倖脫去父爚為
元遂昌教諭基少穎悟讀書七行俱下年十四通春秋徧
及五經工文章兼通隂符家言元末舉進士為秘書監揭
曼碩所知詑曰吾復見魏玄成氏英特過之得天文書燕
市閱之竟夕通舉無遺有進賢老人鄧祥甫者一見嗟異
曰吾嘗語人王佐之學率不省子善自爱盡出秘書相示
或曰卜者曾義山得銀河掉之秘遺命其子授基授高安
縣丞在官摧抑豪貴嘗盡反新昌故獄檢官以罪去嗛謀
中基行中書省移基入幕府避之輙與其長抗議不合投
劾去尋𥙷浙江儒學副提舉又輒上言御史失聀數事受
臺抨歸乃與魯道源宇文公諒日縦酒西湖見有異雲西
北𧺫時基巳醉放言曰嘻此所為天子氣應十年我其輔
之衆掩耳駭去獨門人沈與原扶之歸西蜀趙天泽嘆曰
孔明再生天下可知矣為文以勸之方國真反海上辟基
元帥府都事築慶元逼之廷臣重言兵間議撫基不可曰
真首乱不誅無㕥懲後左丞帖里木兒㕥基計聞之朝朝
己入真賄欲便官之㘴基擅威福奪聀羈管紹興并罷左
丞基憤嘔血放浪山水多為詩歌自觧子是山盗蝟起行
省復㕥都事辟基治兵與樞密判䂖抹宜孫相應援捕盗
有聲遷行省郎中方上功而有右方氏者僅遷基總𬋩府
判奪其兵基益憤棄官集鄕練自保著郁離子十八篇郁
者文也離明也其醜物托類大率悲生民之塗炭嘆國法
之弁髦欲明制度肄禮樂以待王者之興客說基曰㕥足
下才氣無䨇從好乱之衆踣方氏而有明越畫江守之此
勾踐之業矣基笑曰是又一國真也天命行有属子姑待
之時太祖已下金華定括蒼指乾象謂所親曰此豈人力
所能哉會孫炎奉命來聘付其家與弟陞曰守吾法勿失
可方氏不即至間道走金陵上時務十八事囙曰江南兩
敵耳周士誠地南不過會稽北不过淮陽首鼠竄㐲隂陽
于元此其志不在大漢友諒包饒信跨荆㐮刦君而脇其
下下皆乖怨惟剽悍輕死然數戰民疲乖則不驩疲則不
傳故漢易取也今日之計莫若先漢漢躓而周從之上悅
稱先生不名己而友諒䧟太平弑夀輝自帝猝犯龍江衆
恇優計無所决基獨張目不言因請間曰明公創有建康
方為生民造命柰何使諸將人人持所見請賜上方劍先
斬議降及奔鍾山者夫天道後舉者勝王師得人為本臣
夜望氣衰旺已判急傾府庫㕥興士怒審謀㕥敵敵勢興
王大業在此一舉上乃决計設伏誘致之友諒大敗去當
是時上為宋吴國公奉小明玉座中書省晨朝之基獨漫
罵曰彼牧豎何為者不拜因密陳天命所在尋友諒擁衆
江州䧟我安慶基曰金火相逐其勝在我師出有殊獲乃
㕥其策陽攻安慶間走江州友諒倉䘚夜奔武昌復我安
慶略地至蘄黃帝命馮勝攻南康基密授一凾以行至期
啓之書曰夜半出兵某所某方青雲𧺫宜為伏有黑雲𧺫
者賊伏也勿犯日中昃而黑雲漸薄回與青雲接者賊歸
也疾啣枚躡其後勝初不信已具如所言賊敗取其城諸
㕥為神時漢胡廷瑞㕥洪都降要上無分軍上難之基從
後掎上㘴數上悟許之洪都為我守至是始申請母喪歸
道出衢&KR0901;䧏苗叛殺守將胡大海將為乱基入城戒諭稍
定會國真以幣唁基喪基騰書宣上威德方氏入貢則上
于軍國有所謀議輙馳使請决也脩奏皆懸中召赴京抵
建德而周士誠寇急左丞李文忠奮欲出戰基止之曰待
三日定而擊之至期壁壘旗幟如故且聞嚴鼓聲莫敢發
基曰遲之勿及矣則果空壁追薄之東陽大獲其衆彭蠡
之戰刻㕥金木相犯日定之乙已領太史院監献戊申大
綂曆上嘗㕥夢故欲刑人厭之基為作觧曰頭有血衆也
傅以土得衆且得土也應在三日海寕降熒惑守心群臣
惴&KR0901;恐大誅僇基密言宜降書罪己以曰天意衆乃安大
旱上特命基諗滯獄甫决而兩随注時基最為上信嚮言
無不聽中書參政張㫤故元臣上書頌功德基廷叱㫤曰
是殆欲為趙高耶㫤色動使人伺基隂事未發而㫤先他
㘴誅齊翼&KR1104;者飛章論基專擅上怒詰之出㫤所使亦磔
西市上即大位奏定軍衞法擢御史中丞仍領太史令諸
大典制皆基與左丞相善長學士濓稽定時處州属歲課
𤱔浮宋額五升獨青田浮十之一曰㕥太史故令其鄕世
世頌基德云丞相善長貴盛基每㕥事相左善長悪基于
上久之丞相别坐譴基曰善長勛舊或念其輯和諸將上
曰是猶不知丞相之于先生㦲基頓首曰臣顧大體安得
及私上意乃觧嘗從容問基曰吾欲相楊憲如何基素與
憲善對曰宰相者任理為衡而不以已與憲有相才無相
器然則汪廣洋曰𥚹殆甚于憲胡惟庸云何曰此僨轅破
犂犢也上曰吾固難之相無逾先生者矣基惶恐謝曰臣
寕不自知臣疾悪太甚又不耐繁恐終負陛下其後三人
逓相皆至敗上巡汴梁基與丞相居守請于上粛清紀綱
詔許小者捕治大者啓皇太子施行中書省都事李彬㘴
貪縦丞相素暱彬為請于基基不聽獄具馳奏報可輒斬
之丞相乃大恨称基盛夏祈雨僇人壇壝之下非所以奉
承天意上持其章不下會基㕥妻喪告歸得免久之手書
召還曰前太史令御史中丞基懷先聖之道應聘而𧺫居
則匡輔治道動則仰觀天象發縦指示無往不克彭蠡鏖
戰砲聲激裂若雷臨首軍士大呼鬼神號怒自旦至暮如
是凡四爾時在舟同我患難今秋告歸久而未至朕心缺
然既至賚賜甚厚是歲上方幸鳳陽建為中都銳出塞滅
廓擴基謂中都曼衍非天子居廓擴未可輕用兵也後皆
如基論進兼弘文舘斈士先是累欲加封謝曰陛下天授
臣何敢貪天為功帝曰伯温吾留侯也贈其祖父皆永嘉
郡公大封𨳩國輔運守正文臣資善大夫上護軍誠意伯
祿二百五十石四年告歸尋手書問曰即今天象疊見天
鳴巳八載日中黑子或二或三或一日更有之不知災祸
自何年月日至卿深知休咎討論封来卿年高静處萬山
中必有真樂使者往回勿資以物茶飯發回基條對大率
謂霜雪之後必有陽春今國威已立宜少濟㕥寬大云時
胡惟庸㕥右丞相挕左事恨基前語思㕥中基會甌括之
間有隙地曰淡洋為鹺盗薮基奏㕥其地立巡檢司控扼
之奸民合逃軍周廣三等猾不奉命而大豪復隂持其窔
基使子璉上書而不先白中書省惟庸益怒使刑部尚書
吴雲怵罪吏誣基欲購淡洋為夀藏不遂廼為此計窘之
致激變請并逮其子璉上皆不問奪其祿伯爵如故基惧
馳入朝引罪不敢歸六年㕥文廟不陪祭受胙奪俸一月
惟庸既益横基傷之邑&KR0901;得疾惟庸廼陽為好挾醫耒視
飲藥覺有物積如拳久之浸劇給驛歸賜之書曰君子絶
交悪言不出忠臣去國不㓗其名尔基顯爵垂名勅賜歸
老何圖釁生致使不安卿趍朝不辯釋疑親君可謂不㓗
其名者欤悪言不出者欤以八年四月䘚扵家年六十有
五預緘所習天文秘書誡子璉亟上之又為一書授其次
子璟曰惟庸久必敗敗必上思我其時可㕥密聞書中脩
德省刑祈天永命㕥為寬猛若循環然母持一端諸要害
地宜宿重兵與京師形勢相聮絡基虬髯電目剛毅有大
節遇所不可義形于色受上特知一切皆參密謀自中山
王而外人莫淂聞也上晚歲威嚴群臣進對每戰失措基
獨抗議不㕥利害移家居飲酒縦奕未嘗言功所著更有
覆瓿集二十四卷寫情集七卷犁眉公集五卷行世初惟
庸之毒基也御史中亟凃節言之上&KR0901;㕥問汪廣洋廣洋
不對上怒貶之十三年惟庸伏誅上廼深念基召二子慰
諭之璉字孟藻自幼有器局永嘉為方氏所㩀鄕無頼相
煽為乱出不意一夕撥滅之上召璉及璟頋謂基曰阿璉
明秀阿璟凝重非卿安得有是子基䘚上急命御史李鐸
取其覌象諸書而璉適奉父遺命携書入京除服授考功
丞兼御史出為江西參政璉㕥信直自處尋為惟庸所脅
憤䘚璟字仲景生時月蝕復光父基曰夫墜乃緒而或幹
之者也師事石楼子&KR0636;濡經傳喜談兵偉貌豊髯論議英
發父沒不任甌賊葉丁香叛延安矦唐勝宗采用璟策計
平之荐于朝璟乃上基遺書上喜特設閣門使官之授鉄
簡書除奸摘倿四字㕥剛直聞時都御史袁甲奏牛車事
忤旨璟當殿呵駁上曰正不負此使矣會谷王封宣府年
少難其輔諸大臣故忌璟請長史谷府上誡曰璟持王于
正兵機慎勿忽嘗奉王命至燕燕王引璟奂璟勝王意怫
曰卿不能借一路乎璟正色曰可譲璟不敢不譲不可譲
璟不敢譲也王為戄然燕兵𧺫璟從谷王馳還京獻十六
策不聽尋參李景隆軍事言復不見用景隆敗稱疾乞歸
建文三年輿闕進見聞錄千萬言復不用燕王得國有令
趍朝否不赦璟称疾不𧺫逮之夫人徐請委蛇保冨貴瞪
目曰母多言得死先人像側足矣道經白岩姻人吴彪㕥
魏徵賀璟怒翻案而出及入對猶称殿下殿下百世後逃
不得一個字下詔獄辮髮經死法官希旨緣坐其家請如
鄭朱子例上曰璟家非其例盖㕥父𨳩國功也遂得歸葬
基墓初璉子廌復故封誠意伯加祿共五百石世襲會㕥
璟故廌子法亦停襲宣德三年授璟子貊刑部炤磨景泰
中錄基後法曾孫禄世襲翰林五經慱士天順中勅祠基
于青田成化中勅取基像入宫弘治中錄世爵禄孫瑜得
為處州衞指揮使正德中賜誥贈基太師謚文成嘉靖十
八年斥姚廣孝太廟侑享刑部郎中李諭請㕥基祔入序
六王之下而世其封制可扵是指揮使瑜嗣故伯爵食禄
七百石與世劵而提學副使萬潮請肖像璟配享文成祠
瑜䘚子世延嗣振武营兵變世延方僉府事與少司馬李
遂以義叱之乱者沮散由是自負藐諸公卿縦其下侵奪
民田有詔勒回原籍傲不肯行下南京刑部獄死子孔昭
嗣和光中㕥已意多所論訐南都敗蹈海去嘗從張名振
肆兵金山無所成子將軍永錫從魯監國奮戰水死有子
論曰至正辛卯而後論元臣從違宜有變格准以春秋
大義義在用夏原非畔經弇州必以余闕例誠意猶未
審子砥運之大矣義帝不終漢高淂以名誅項氏使中
書設小明一座而後以瓜步了之安必無邵荣謝再興
䓁引夏玉真以為辞外援敵國執是而内難然則誠意
之不拜中書座其所以全帝德者宏哉子璟以一字責文
皇是以一字效譲皇矣父所持在運子所维在義先後
不相厄也明末其裔孫永錫間關海島以死志亦諒矣
与祖璟稱兩節云而孔昭之贊南都頗愎按方孝孺送
劉士端歸括蒼有詩云欲請天朝重褒錫時未見燕事
而璉己䘚廌已封胡為乎而有清豈閣門之銜例革士
瑞係璟子且代父匍匐希恩欤永樂二年青田民貊
係璟子進高皇帝所賜先诚意手詔八道祭文一道以父
淂罪故不敢存先恩上不深求賜鈔五錠宣德中授貊照
磨刑部嗟乎殿下猶優環淺矣
宋濓
宋濂字璟濓號潜溪浙沍浦沍人父朝隠不仕子二長渊義
烏教諭次濓母陳氏姙七月而生六歲日記二千言九歲能
詩歌体幹短小細目疎髯受業于聞又夢吉得春秋三傳之
旨兼通五經柳文粛貫黃文憲清咸以為斯文在茲時吳
淵穎菜講學白麟溪既釋去濂輙代講席至正乙丑㕥布
衣薦元將仕郎翰林國史院編修每著𫐠署名前後嘗欲
入仙華山為道士犁眉之歌卒不果乃入小龍門著書刘基
讀其書歎曰主聖經而奴百氏濂學望尼山矣太祖克婺
州郡守王宗顯延為郡學五經師庚子同基䓁徵詣金陵
所以荅明問第一語曰不嗜殺人除沍南儒學提舉入授世
子經壬寅召講春秋左氏傳改起居注上嘗好論黃后公三略
廉曰尚書典謨帝王大経大法靡不具惟陛下留意上稱
善意頗迂之疾歸具箋勉太子進修德業惟勤洪武二年
起家總修元史除翰林院學士知制誥時甘露屡䧏帝手
匙煉湯于鼎投露賜之因問災祥之故濂休符不于其祥
于其仁時都督朱文正得罪濓曰曲全親&KR0901;惟陛下静
思上心然之失朝參左官三年遷國子司業復坐議孔廟
禮忤旨謫知安遠尋召為礼部主事陞太子贊善大夫上
從容問王者讀何書濂以真西山大學衍義對遂令大書
揭西廡奉命講所揭廡間事至漢武曰漢武嗜神仙好邊
功幾致大乱人主能㕥義理養性則邪說不能侵刑罰非
所先也陞侍講學士奉命集歴代奸臣事為辨奸錄分賜
太子諸王序上所著祖訓纂大明日曆成凡一百卷稱上
度越前王者六一曰一統内外二田得國之正三曰治政
詰戎群仰成筭四曰敬天勤民五曰家法之嚴六曰兵政
有統又擇言行之大者為寳訓五卷上之于是勲臣名卿焯
德耀功之大上並使濓編摩潤色上喜濓慱洽欲試以政
事濂謝臣無他長徒㕥文墨蒙恩受聀無狀臣不足惜恐
終負陛下上㕥為然卒不令参預中書嘗賜燕見問廷臣
臧否苐言其善者上詰之曰善者與臣友故知之上釋年
少舉人為編修&KR0674;業文華殿而濂為之師太子諸王迭治
具如民間膳塾体上嘗詣殿品次文字每至夜分不釋濓
為詩文必寓忠告深密不洩禁中語有奏輙焚其稿嘗大書
温樹二字室中或問朝廷事指二字不對不能飲上嘗強
之醉賦椘詞一章賜之命侍臣各賦醉學士歌復除翰林
學士承旨知制誥兼修國史以年老得騎入復為良馬歌
賜之時有陳辞迂衍或㕥激上怒曰此大不敬濓曰彼應
詔而耒故效忠無他上乃覆視中有足采者漫罵曰幾㕥
膏沃吾火因數濓事朕十九年口無毁言身無餙行寵辱
不驚始終若一抑可謂賢矣十年許致仕賜綺曰藏此三
十二年為百歲衣贈濓父禮部尚書祖德政太常少卿誥
詞皆帝手撰明年入朝上嘆曰純臣㦲爾濓會日本使奉
敕求文報百金潤筆却之上問故對曰天朝近臣受小彛
金非所以崇國体上然之舉國子監學政蘇伯衡以自代
曰願無㕥微疾廢結廬青蘿山閉門纂述人罕見其面布
衣䟽食無異貧士嘗曰古人為學使心正身修措之行事
俯仰無愧而已繁辞複說道之蔽也汲引後學如恐不及
視近甚明夜燃燈坐絺帷中引蝇頭小書不倦一黍能作
十餘字皆可辨十三年孫慎坐党論死濓罪且不測皇太
子力救得釋安置茂州明年五月行至䕫州䘚年七十有
三門人方孝孺曰太史公論道上前授經太子未嘗不㕥
仁義天下既定上方稽古制治凡郊廟山川祠祀律曆礼
樂彛裔貢賚諸礼文大政皆太史公裁定太子寬大仁明
天下歸心爱戴太史公之功居多海外諸國朝貢接國門
必問太史公安否其為當世取重如此濓墓初在䕫永樂
十一年孫恪㕥蜀献王命遷葬華陽成化中戶部侍郎黃
琛為請贈謚追謚文憲二子長瓉先䘚瓉子三人慎為儀
礼司序班及愷恂皆無後次璲字仲珩中書舍人工書称
為国朝羲献子三人懌愠恪懌字子夷譲皇召為翰林侍
書愠恪亦工書遂與劉彦銘朱思平皆有名建文間而濓
門人有聲者同郡楼璉鄭楷云
論曰不嗜殺人複孟氏語帝方仗劍誅不道而不以此
語見忤可知用此語固自有法退引文墨不預中書可
知用語此之人亦自有法其後正學以其所授受死建
文文憲貽之然則其不長建文亦文憲貽之矣夫既主
聖經而奴百氏入僲華山胡為乎帝曰濂無毁言餙行
十九年如一日足概文憲生平矣考亭之傳入元為何
王金許文憲固許氏門人而䆒其說夫家教不嚴孫慎
就吏斯文在兹豈宜輕属或曰濂致仕後賀萬寿與登
文樓躓上老之令明年無耒至期忘之頗念及使人迹之
則濓方與鄉人會飲賦詩也賜死孝慈適侍食齋上訝
之伏曰為宋先生資冥福上心動馳赦之後坐孫慎淂
罪戍䕫憩某寺語僧濓生平所學無愧何㕥淂此僧問勝
國時何官曰編脩僧曰編脩不𣸪措一字濓夜自經死
然則不赴編脩之薦或自正学諸公晦之而併晦其自
經一節事見守溪茟記
章溢
章溢字三益浙江龍泉人始生號如巨鍾父遇孫疑為不
祥幾棄不舉弱冠從其鄉王毅講正心脩身之學嘗曰吾
聞古人主躬行章句之習非其所屑溢方頥疎髯目光如
電器局頋夷曠於是非毅然折衷扵理務孝友絶元浙
東憲使秃堅不花重溢方改官陕西邀溢去至乕林溢忽
心動力辭歸則父病革越八日逝矣人㕥為至孝所感壬
辰蘄盗寇龍泉執溢從子存仁去溢奮曰吾兄更無兒吾
為取歸冒刅出告賊兒幼無所知即殺兒吾溢代之賊方
慕溢懸購溢力及得溢大喜縦存仁歸乃坐溢上坐伏問
計溢曰吾有良策使諸公首領俱全未已也父母妻子晏
相保賊不甚觧曰何如曰莫若釋戎行而歸農賊怫奮縳
溢柱㕥刅礪其頸欲㕥威劫溢&KR0901;正色曰溢來知無生溢
急與溢死以快諸公賊竟不殺溢夜紿守者脫歸于是集
里少年咸操戈不旬日往擊却之府判官乘是欲盡其類
則走說鎮將石抹宜孫曰貧民迫凍餒故相挺從盗今錄
其豪餘可聽為民也急則教為賊非計宜孫從之因留幕
預謀議盡平七縣反側上功授龍泉主簿辭不受巳宜孫
移台州海寇犯城急檄溢溢集趫勇數百人應宜孫賊潰
去龍泉監縣寳忽丁貪虐民不能堪潜導青田盗潘惟賢
䓁合攻城㕥丼心寳忽丁忽丁走溢與王毅召豪傑戰賊
敗走之忽丁既懼棄職獲罪而愧溢等功乃使人刺殺毅
且將及溢溢痛毅死檄府帥兵還擊之忽丁又走去時行
省移宜孫分治處州溢授方略千戸曺勝安盡平松陽之
寇授松陽尹復辭不受尋討䴡水賊縳賊首平土豪周天
覺䓁散其衆薦武德將軍僉浙東都元帥府事太息曰吾
所將皆鄕里子弟吾子弟肝腦塗地吾因㕥為功名不祥
又力辭不受結廬匡山自號匡山居士已亥太祖克處州
溢避入閩既束帛徵溢與青田劉基䴡水葉琛金華宋濂
並謁建業四人一辭天命無常惟德是輔上悦擢溢僉營
田司事課两淮田税籍有等浙東始設按察司以為僉事
溢務存大体不屑&KR0901;細故曰憲司百職儀表惟廉耻令不
犯乃擊持為能哉尋命還處州代總制胡深八朝改湖廣
按察使時鎮撫回回怙勢作威輕重人罪廉其狀坐以法
境内肅然仍請屯墾荆襄廢地以轉餉北征上許之會淛
東按察使孔克仁僉事王璹坐事逮辭連溢上特原其無
他既而胡深攻閩䧟沒建陽處州邊閩震動群醜復作改
溢副使處州鎮之溢謝曰昔在淛東司列皆淂罪而獨蒙
賜原己大過望溢死不敢復受加官至郡宣布詔旨勒兵
誅首叛者而籍餘衆為兵尋處兵悉發戍浦城適慶元寇
亂則部故所籍義兵擊走之已處州山場賊夏清四茗洋
賊周遂卿降𣸪叛旋搗定溢子存道初㕥元帥成浦城會
閩守將阮德柔㕥建寕來附衆疑不决溢請㕥存道原官
守之至是詔令提兵從溢往来為遊擊溢䟽父子相統非
制請別遣上不許時賊遂卿遮掠平陽瑞安傳道溢遣子
存道造海舟籍渙戶千人討之千戸任惟賢不進斬之㕥
徇寇遂平院判朱亮祖取温州軍中或掠子女溢進曰此
非將軍所宜悉搜出還其家及吴平入朝上嘉溢卿儒臣
父子力于彊弗後諸將軍時議伐閩溢密進以御史大夫
湯和由海道平章胡廷瑞自江西頋李將軍文忠威信素
馳閩從浦城取建寕萬全計也䘚從溢議而處州餉閩師
歲徵十倍乃㕥溢議從舊額上即大位與劉基同拜御史
中丞尋兼太子贊善大夫上親祀社禝風雨還怒儀曹事不
測溢曰即禮官議未善陛下精誠自足仰格神明願賜寬
貸上意為觧先是文忠入閩溢子存道便宜部鄉兵萬五
千從及閩平詔存道即㕥兵從海道北征溢持不可曰詔
書初許事平歸農今復調之是二信也上色不懌溢因請
故嘗為叛者籍為軍北征而寕其勿叛者㕥示信上喜曰
豎儒故能爾令溢還料兵而存道㕥處州衛指揮同知部
浮海北行會溢喪母哀毁甚營兆宅親負土石感疾益深
卒年五十有六上憫悼親為文祭之溢居家有禮祭享合
古則益田㕥供祀創義塾立義阡諸可㕥聳善扶義者無
不為也父未葬而盗焚其閭溢奔抱父棺火遽滅事母備
極孝養宋學士㾾曰生我者父母知我者三益其相信如
此至洪武三年存道征秦隴取興元畱守夏將吳友仁來
侵擊敗之改平陽衛五年從湯將軍出塞至断頭山戰不
利死之王毅字剛叔六歲好讀書貧不能致書每就市一
覧輙記尝牧牛掛書牛角吟哦其背父机命視舂水濱挟
冊㘴轓車米成粉不察也覌周子太極圖說曰聖域有階
矣成名儒嘗贊石抺宜孫平閩盗八巢定龍泉不終
論曰處州束帛四公溢之學慱不及文憲而精過之盖章
句之習非其所屑弱冠時巳從剛叔悟淂讀書本領三辭元
爵觀天者真出處較伯温景渊倍光眀而規畫大計或稍遜
青田一指帝曰溢儒臣戮力勿後諸將軍度葉丽水可与共帷
幄宋謝不敏矣格天歸農二諫啓牗淂体子存道亦&KR0570;
武略与景渊琛咸殉國難基子璟之節可与並存獨濂之孫
不飭濓曰知我者三益吾頋不許
陶凱
陶凱字中立浙江臨海人生時有大星墜&KR0585;光照室比成
童讀書過目成誦為文千言汩汩若瀉遲重不妄言笑常
夜歸限大溪忽有艤舟延凱渡既渡無所見人皆竒之里
人疫凱入其家見有妖入甕便與封識棄水中疫愈晚宿
三江病家凱誦離騷經聲清越㕥長病者驚汗而瘥儀容
步履有嚴有則從學者甚衆相者袁廷玉一見驚曰後十
年當為名臣元至元中㕥明經除永豊教諭不受太祖𧺫
兵訪凱延上㘴與語天下大計對曰兵法避實擊虛頋今
積虛何在上竒之每採用其策尋别去戊申即大位㕥書
徵之凱逃不肯仕上諭使者凱不應詔取九族首来凱乃
出見授編修與諸儒撰元史又撰洪武廣韻授椘王經除
翰林應奉文字三年超陞禮部尚書請建奉先殿于乾清
宫左上日焚香朔望薦新若節序生辰祭用嘗饌行家人
禮上從之凱每議禮與藁城崔亮相可否亮亦有學識善
論奏四年與吏部尚書詹同上宴享九奏樂章因屏絶淫
哇不陳久之凱言漢唐皆有會要記載時政及𧺫居注記
言記事宜復其故上從之命與開濟作天下民籍易見圖
凱資性過人才識卓遠初遊吴椘文多激慨中更亂離去
居深山文乃隐約劉青田常為其詩歌作序明興應聘而
𧺫凡稽古禮文事多凱論定又兼領翰林院事詔令封冊
歌頌碑碣皆凱手艸出為湖廣參政致仕八年召為國子
祭酒請老復㕥參政致仕自称耐久道人上聞之怒曰何
自微也上又常夢龍繞凱門益疑之先是凱密為弟中吉
曰汝可候我明年二三月數將至矣至期上遣高䴡悮用
符驗坐與知罪並死凱有牌可免一死不以自表上尋悔
之椘王求師不可得憤投金水橋下于是按法官前不覆
奏及救王觧衣履入水者皆棄市而贈凱太子少保
論曰陶中立生應列星足跡所至便能巳邪其不受永
豊之除審于觀運而逃不肯仕明奈何時早巳耐久矢
田中矣既受聘議札正樂設左右史灼天下民籍是其所学
足㕥磨拭治平若夫攵多隐約夲于夫子殷人之義而故
時論所不許巳修撰答禄与權著書稱河上翁上亦為
著辯与凱大官卑職辯同示不可意國初防為之嚴如
此凱可以免死而不請自知數盡不過二三月其即初觀
運之所審歟
陶安
陶安字主敬當塗人貌癯而内藴機略慱涉經史精易筮
有大志嘗㕥王佐自負人未之許也舉元甲申鄉試戊子
試禮部不苐授明道高節書院山長講濓洛關閩之學乙
未上取太平與耆儒李習出郭伏迎言撥亂救民大略且
曰金陵形勢可都上韙之畱參幕府為都事丙申從克金
陵陞左司郎中時劉基宋濂䓁四人應詔徵至使安第之
之安頓首曰臣謀略不如基學問鮮及濓治民之才不及
溢與琛上㕥安非謙益重安克武昌使守黃州政務一新
改知饒州寬賦省徭招徠流亾民悦服乙巳閩賊蕭明攻
信州急安往恊守登城諭賊賊曰使皆如太守何至是即
城破不敢相害會行省援兵至賊大敗去諸將請屠諸從
賊者安曰民為賊所脅非其意不問吴元年初置翰林院
召為學士知制誥修國史時開禮樂二局徵宿儒集議禮
制安總裁定修律為議律官洪武元年上與儒臣論學術
安曰道之不明邪說害之也上曰誠如卿言戰國縱横之
策往往事未就國随㕥亡賈生仁義二字誠可思繹安頓
首曰主臣時御史有言安隱過者上問即何知之曰聞之
道路上曰御史取道路言毁譽人乃㕥為盡職乎立黜御
史出代汪廣洋參政江西安辭上曰承流宣化非武夫所
辦朕非私卿既至任寬仁逹吏事政績益著凡四年疾卒
遺草上十二事贈姑孰郡公弘光中追謚文憲安國初諸
禮多經訂正大祀禮專用安議祫祭禮定於詹同齋戒禮
朱升五祀禮崔亮朝會禮劉基社祭禮魏觀軍禮陶凱安
有二子昱晟&KR0901;為浙江按察使貪信用輕薄小吏上并昱
戮之其家四十餘人皆發戌州司逼索安継妻陳陳褁帛
入見上猶呼為嫂惻然曰朕渡江之初安首陳機務功在
彛鼎所應戍盡赦之李習字伯羽通性理之學負經濟領
元鄉薦賦渾天儀獨工有聲歸朝擢知夲府精于治體民
受其惠吏不敢欺
論曰王佐二字明唯徐中山劉誠意足以當之諸未宜及
此形勢在金陵可都安初郊迎苐一語夫居重馭輕彂號
施令故滁和誠不足鞭弭六合初郢國國用亦以此語献妙
山此專策初造非以云長久不拔之基也安講濓洛關閩之
學者而亦𥙿之乎奉命苐初聘劉基等四臣咸以為不可
當然讀書贍机略安不淂不與為五矣政務一新從推誠
所暨以寬仁佐律尤為切要惜旱世不竟其所學
宋訥
宋訥字仲敏滑縣人父崇禄元行臺侍御史追封魏郡公
謚忠粛訥亦㕥元進士令塩山兵乱隠居洪武二年徵儒
士十八人纂修禮樂訥事後不仕歸過元故宫作詩傷之
十三年授國子助教尋拜學士上初幸太學訥為文碑之
改文渊閣大學士年逾七十矣日見親信有所𥙷拾嘗寒
附火燎脇上為文警之謂脇與恊声近即恐不能恊上所
致訥皇恐謝明年改國子學為監訥代吴顒為祭酒而令
曺國李文忠領監事助紏绳訥身言並教寝食學廂不輟
一時士皆適用訥老多病上曰宋祭酒骨格可長年欲數
見恐奪其事命畫工圖其像耒會朝見上語訥昨公服堂
上何自有怒色訥離席伏謝曰一生獻茶踣失容臣方自
訟不意為陛下所知十八年久雨求直言献安邊策大略
如漢法本始中趙充國分屯緣邊率五百里屯一將首尾
相應遇敵則戰寇去則耕上嘉納之著為令時策士太學
所淂居天下三之二尋殿試監生㐮陽任亨泰對苐一詔
訥為顕名記樹監門己而學錄金文徵嗾吏部尚書余愾
署訥老致仕訥陛辭上驚乃召文徵與愾面貭文徵遂誣
訥受賍剋落廩膳致生員餓且死上曰公矦為其子束脯
于師古好礼盛事生員飢此助教䓁不省錄之故祭酒提
大綱而已文徵與愾皆㘴誅圖形而暴其罪慰訥𣸪位二
十三年疾甚以方丁社齋廂房子麟託監官請釋廂房歸
訥厲声不許兩祭甫畢至邸卆訥在監時常浴扵池上問
之對曰苦不辦薪上乃賜太學買薪錢而號其池曰浴賢
池故事文臣四品無給喪費者給自訥始仍行人祭扵其
家予葬是後諸生守官稱職者多出訥門或連舉大魁帝
勵後祭酒必曰宋秀才之功正德中追謚文恪所著西隠
&KR1272;二十卷子麟㕥進士監察御史出主望江簿奉旨入朝
侍訥次復祖邑訓導擢為司業上嘗特勅㕥匿名謗師長
者報人賞銀百兩犯者凌遲死沒産㕥訥故
論曰太祖崇文過前代經始太學臨視者數而訥能其
官所云身言俱教者是矣帝不以過元故宫詩輒二納
乃或以其不忘故人益重訥图像使日覲察興居悉較
旁求板築又属一格昔以夢賚形求此恐荒經為形晤
也而嗾訥者坐死亦令圖形示警夫邪正着相咸不朽
哉屯邊之策果世奉此命不衰何至其後用賞欵加派
班練諸弊政而反以窮邊也訥學有寔禆豈是腐学廂
但白雲茅屋老者哉
吴沉
吴沉字濬仲淛江蘭谿人父師道元礼部郎中國初沉累
辟為訓導不就王宗顯知婺州辟沉及朱廉徐原教士洪
武十二年除翰林侍制陪議論是時學士濓最親重其他
諸儒次莫若詹同及沉劉三吾等頗得將順稱旨踰年䧏
編修給事鄭相奏尊無二上稱臣于東宫非體沉駁之曰
國之大本尊安得異上然之命畫工繪沉像賜之示優異
復陞侍制以應對失旨改翰林典籍晉東閣大學士上將
享太廟致齋武英殿謂沉䓁曰君能敬天臣能忠君子能
孝親人道立矣其摘古類編三事為書書成賜名精誠錄
沉為撰序尋㕥進講後期降侍書時方興文事沉獨謂兵
不可廢言武經七書多依托之言惟司馬法與孫吴為可
信且曰兵生人也非殺人也禦亂也非為乱也尚義也非
尚詐也遂纂易詩書論孟詞義涉戎事者定為五篇一曰
兵象二曰兵用三曰兵禮四曰兵詩五曰兵訓搃題為六
經師律十九年致仕卒沉嘗著辯言孔子封王為非禮是
後布政夏寅祭酒丘濬皆主其說并欲去謚至嘉靖中乃
行之
論曰國初徐常兵法不傳以意變化乃合古則帝亦精
兵而以敷文意重遂使後世兵制不精不克起衰觀古
詩書歌咏中興必以撻伐所重可知矣沉以講官獨謂兵
不可廢欲使文武互重灼哉料數百祀矣太祖嘗云孔子
以道德教後世豈以職位論封王非礼乃何至嘉靖中
始行之豈以元舊不易更始歟洪武中文班兩圖形一
宋祭酒一吳編脩扵人臣猶欲傳其像而輒廢孔廟士
繪之奮諒有未能矣按國初帝皇庙及功臣庙皆用元
習已久使必去型而主將一概更之頗繁重以是嘉靖
後孔庙制猶有未遵者
吴伯宗
吴伯宗名祐㕥字行江西金谿人父儀元季鄉薦世稱東
吴先生講學受徒著稗傳及類編五倫辨三書尤深于春
秋嘗言世有楊子雲其將好之矣壬辰寇𧺫集鄉黨自保
入國朝其太守聘𧺫之力辞卒伯宗十歲能文舉洪武庚
戍鄉試第一府判官王黻夢鄉觧當復為状頭明年廷對
上親製策問伯宗條答称旨果擢苐一人時初開科取士
伯宗儀覌&KR0770;恪應對明辯上甚喜賜袍笏授承直郎礼部
員外與學士宋濓等同修日曆時胡惟庸方用事羅致廷
臣入其黨伯宗亢直不為屈惟庸中㕥亊謫居鳳陽上書
論時政并言惟庸專恣不可獨任中書上得奏輙召還使
安南献馴象除國子助教進講東宫首陳正心誠意之說
改翰林典籍御製十顯命賦之立就詞語峻㓗陞太常寺
丞轉國子司業皆辭不拜忤旨貶金縣教諭至淮安召還
為檢討拜武英殿大學士㕥弟三河知縣仲宴薦舉不實
㘴降檢討十七年坐文字進不㕥時謫雲南卒所著有(南)
宫使交成均玉堂三集
論曰吳金谿入判官吴黼之夢領鄕薦𣸪及第為開科
苐一誠所為夢賚者哉太祖不属文率自師乃所手拔
果負峻潔審誠正之學時惟庸手炙人而祐抗不為詘
難扵傳說當時矣此豈慮他日漸其党預自遠哉盖燭奸
亦有其獨絶也相傳從遊後苑地有死孩之首上問古有此
此否伯宗倉䘚不能對上怒曰君問臣臣石對禮乎時上好
用隱事難儒臣亦以伯宗學淺謭竟付詔獄死按寔錄稱
䘚于官或曰諱之也
韓宜可
韓宜可字伯時浙江山隂人元行臺御史辟為掾不應洪
武初以歲貢歴拜御史持風紀十一年左右都御史陳寕
胡惟庸中丞涂節方侍坐宴語宜可直前長跪出弹文䄂中
劾三臣險倿怙寵反側請斬首謝天下上大怒罵快口(御)
史坐排䧟詔獄尋出之释三臣不問然上心已頷之矣尋
擢宜可江西按察僉事時中都役作官吏罪笤以上悉輸
發宜可上言刑以禁淫慝一民軌今不問罪如何悉服賤
役小人之幸君子殆矣上嘉納十三年入朝上㕥没官男
女散入諸司為奴宜可獨不受曰罪人不孥古之制也有
事随坐(法)之濫也官吏有罪厥辟勿宥國之經也經不可
廢制不(可)違濫不可則上是之著為令後坐事當辟忽雷
震殿廷上驚悸詔免之雷息上封亊二十餘條皆報可未
幾罷歸復行取嘗作鍾山大江文以献諭日夲烏蠻稱旨
除山西布政使二十一年坐亊謫安南尋薦𧺫雲南參政
陞左副都御史以鋤奸顯忠為己任百僚震粛忽大星(隕)
地櫪馬皆驚是日宜可䘚
論曰吳状元謫中都直言惟庸專恣此時便以付吏後
無胡黨既伯宗淂召還而惟庸不省宜可弹文䄂中一口三卿
皆帝所素心可比青田僨轅破犂之論胆識更絶此快口奪
迅雷聞天哉坐詔獄尋亦赦出帝似不真為惟庸所用矣然
而為伯時宜可之續者迄無人則瓜蔓所自来也坐辟淂震
雷而生比于元公風雷之悟其如星之堕地何也雷以生之
星以死之帝不能生死宜可哉
吴良(弟楨)
吴良初名國興弟楨初名國寳上為賜今名定遠人兄弟
俱以才力稱良能沒水遉探口容拳而禎恒異服為間諜
太祖起兵兄弟咸附凢戰無不從以功進鎮撫既下周江
隂以指揮使領兵鎮之士誠據姑蘇跨有淮東浙右江隂
踞江口當往来要衝而士誠多變詐每以金帛㗖誘我將
士水火奔突常出不期良行上諭之曰良唯誠可以破詐
爾(約)束士䘚母外交母納逋迯母逐小利保境安民惟尔
功戊戍復命其弟楨守是秋擊敵侵俘數千人拜樞密院
判行分院事明年士誠盛兵壓境良遣禎率部將王忽(雷)
等身北門當敵捷分兵出南門合擊敗之拔常州間道(殱)
周兵於無錫之三山敵狼狽去召至京劳之命學(士)宋濓
歌詩以志其功還守江隂周人不敢望金焦一步乙(已)士
誠以兵突馬駝沙則縱兵巫子門夹擊大敗之太祖喜曰
嗟良吾吳𧺫哉良在鎮仁而有勇屯田平税集遊惰奬名
節新飾士習絃誦藹然臨軍不妄殺而罰無赦故下皆畏
爱之至其自奉聲色貨利泊無所嗜居守凢十年與長興
宜興常州氣聮絡敵不敢逞丁未克姑蘇移良并鎮僉大
都督府事論功封江隂侯食禄一千五百䂖世劵五年為
征南將軍討廣西叛蠻盡平其地移兵入銅鼓五開踣騰
浪諸溪洞蛮彛畏威懷德輸租奉法八年上移江南民十
四萬田鳳陽良與李善長等督其事十二年納其女為齊
王妃晉青州三載䘚贈江國公謚㐮烈祭功臣廟長子高
嗣侯尋有罪調征龍州燕兵起高守遼東與楊文數攻永
平燕王患之乃遺書盛譽高故易其凾誤投文所文以書
聞帝果疑高削高爵徙高廣西獨文守遼東竟敗永樂中
高終以前故被劾編民江隂竟奪劵謫戍海南宣德十年
子昇乞嗣不許楨字幹臣以戰功陞天興右翼副元帥副
良守江隂從取湖州勒竒兵出舊舘扼之留戍吴(元)年平
士誠進僉大都督府事副湯將軍討方國真引舟夜入曹
娥江通道夷&KR0309;出不意追國真至盤嶼國真降移敢福州
圍其西南水部三門一鼓克之明年破延平擒陳有定閩
海平洪武元年兼太子左率府副使明年安輯慶陽封靖
海侯食禄一千五百䂖世劵尋以事奪侯復之發兵東戍
定遼總舟師轉餉七年海警復領沿海各衛兵出捕收籍
方氏故兵遂有挟私怨蔓引平民充籍者瀕海大櫌寕海
知縣王士弘上封事言状上即日詔罷之時往来海道總
理軍務寇亦遁跡疾作還京卒贈海國公謚㐮毅五子忠
襲封堅衛鎮撫
論曰固長興十年而使金陵淂專西頋江隂鎻鑰較古北
門並殷矣上諭良數語直比三代以上咨命而良与禎能奉
行弗二即何難遄底粤西之績古功名有因其地地稱
其所用有因其人人互濟其所長李曺國胡越國共亊
尚抵牾煩調觧合兄弟為一將則又將將之变也夫相傳良
好殺哉以庖丁不任使廢之乃賜良御厨首頂一金牌以禁
其怒良兄弟負異從工𧺫青田薦之
朱亮祖
朱亮祖六合人元季團結鄉里自保勇冠軍授義兵元帥
帥其黨掠江東與太平州官搆仇太祖下太平亮祖懼使
人納降仍故官己復叛㩀寕國數敗我師俘去七千餘人
太祖方東顧建康未與决也及建康下并下毘陵乃遣徐
將軍討之常遇春等俱被創而還子是上躬往督戰縳之
以歸亮祖厲聲曰丈夫功不成死則死上壮其言捶三簡釋
之留麾下以功陞元帥樞密院判克九江下南昌大戰鄱
陽平武昌陞廣信衛指揮使合胡深討陳友定取浦城等
縣乙已援諸全新城焚敵营落數十會攻桐廬降杭州陞
浙江行省參政吴元年帥師敗方國真追至黃巖進兵温
州走國真子明善克其城上以浙閩旣平命副廖征南由
海道取廣東進平廣西師還封永嘉侯食禄千五百石興
世劵四年上以諸將伐蜀久無功復命亮祖為征虜右副
將軍牽兵往助分徇州縣之未下者還輿何文輝同鎮北
平移鎮廣東番禺知縣道同上言亮祖不法數十事上念
功臣不付吏罷居江寕尋遣廵淮安奏安東沭陽二縣之
野有鬼夜持炬者數百或列列或散走擊之若有應者詔
亮祖以勅文祭之乃息十三年坐胡黨治不服上怒并其
子指揮暹鞭之俱死
論曰叛將𣸪歸迄無成績胡美甥康泰䆒不能自見矣朱永
嘉之二寕國徐常被創還頗傲乃以三簡赦之歷茂績封矦
䆒以道同一語借胡党嗚呼不借皆可以不党者也而帝或
猶以其初叛故寔錄諱胡党稱亮祖病䘚又云子暹以智勇
稱有功先䘚
華雲龍
華雲龍定遠人才勇善劒術元末兵亂結寨韭山從太祖
以千夫長渡江克金陵合破廣德周湯元帥善槊疾馳下
雲龍按劔躊蹰一舉斷其槊輒擒之陞右副元帥凡戰皆
從每先登癸卯殪友諒還上㘴西苑&KR3767;雲龍等諭之曰凡
陣勢或圓或方或縱或横歛合布散倏往忽來常使莫測
善用兵者以少為衆以弱為強逸巳而勞人伐謀而制勝
運乎隂陽行乎鬼神雖有勇者莫能施其力智者莫能用
其謀以正應以竒變百戰百勝之道也雲龍等伏謝曰謹
受教大將軍北伐晉守樂安破元都陞都督僉事副孫都
督守北平仍兼其路參政下雲州陞都督同知兼燕府武
相封淮安侯禄千五百石世劵再出雲州俘獲多進至上
都乘勝擊敗驢兒國公北奔去初元都破其逹官女多與
我師為婚&KR0714;鹵頗倚之為間上令舊仕于元者悉發遣江
南有未發者檄趣之雲龍奉詔稍遲上怒又聞其據元丞
相脱脱大第僣用故宫器物益怒召還未至京卒以侯禮
葬子二曰忠曰關後㘴胡黨以先䘚免
論曰淮安未至京而䘚使其未貴白首閭閻無是也夫
吉安仲亨臨川美景川震南䧺庸而外即鸖慶張
翼普定陳桓會寕張温已不淂強附涼國獄版况其
他乎其二子從陸聚頋時䓁之党死沒幸矣而乃思漢高之
待盧綰何其厚也
丁德興吴復(委楊氏入閨懿目中)
丁德興定遠人甲午来歸上偉其才貌常以黑丁呼之授
萬戶興郭英俱典親軍攻洪山寨以百人鼓劲兵七千虜
其帥自是每戰皆先登陞𬋩軍總管先是徐逹邵荣攻宜
興久不下德興分兵絶太湖餉道拔之授鳳翔衛指揮使
敗友諒于龍江搗安慶克九江援安豊皆從有功大戰康
郎山友諒死充廬州進征湖南諸州郡充高郵淮安下吴
興䧏李伯昇圍姑蘇卒于軍肖像功臣庙追贈濟國公德
興師有紀律不妄殺有功不伐上常與諸將論征伐迄難
處必曰乃煩吾黑丁可其見許如此子三人忠授龍江衛
指揮使世襲浩㫤恩賜守茔浩子廣&KR0901;子冨世食田禄于
江寕弘光初追謚德興武襄
吴復合肥人沉鷙有識略時左君弼起據廬州為鄕保推
復為千戶太祖𧺫兵濠右率衆来從常為先鋒定江東攻
鎮江追奔元平章定定斬之克常州陞統軍元帥與湯和
恊守連敗周士誠救劉福通安豊從征陳理還從將軍逹
圍廬州先登擒其驍將楼兒張陞鎮武衛指揮同知移守
沔陽明年常將軍進定㐮漢復自沔陽倍道趋安樂擊元
同僉任亮復以是聲震改衛指揮同知徙守安陸從定淮
漢迤北未附州郡進階懷遠將軍陞衛指揮使復時守安
陸十年威行㐮漢七年丑入為大都督府僉事廵視北平
從西征土番還封安陸矦食禒二千石世襲指揮使復從
穎川友德征雲南晉守普定後築新城于水西勑復為總
兵官副以平凉矦勦捕群蛮穷其巢穴遂開關索嶺路還
接普定通粮盤江以濟大軍築城貯糧軍需無缺大軍未
返復卒于水西追贈黔國公謚威毅尋賜劵誥世安陸矦
食禄二千五百石復為人寡言笑臨陣憤發無堅不潰衝
冐矢石体無完膚守普定時買妾楊氏年十七及復卒楊
慟哭已沐浴更衣自絰死詔封貞烈淑人十八年子傑以
指揮嗣侯屡出練兵從征二十八年同吴高有罪勑從楊
文征古州建功自贖建文中率師援真定敗績白溝河
南寕指揮使永樂元年子璟乞嗣不許
論曰有犯律不殘不伐大將之選矣黑丁無不可在帝屈
指中䘚不盡其用為可惜安陸𣸪從𧺫兵有劳總兵水西尤
見偉略負戈而能栗其幼妾死亦竒
康茂才
康茂才字夀鄕湖廣蘄州人通經史大義事母孝元未結
義旅捍敵元授長官復九江搗蘄水黃蓬寨轉蘄州路同
知歴淮西宣慰使都元帥屯兵和州之峪溪乙未移戍采
石絶我滁和聲息常遇春以游兵撓之設伏䃱其精銳且
盡荗才收潰散堅壁天寕州明年戰敗走建康建康下欲
奔京口舟師追及之率餘兵三千䧏授秦淮翼水軍元帥
綂所部守龍灣取馬䭾沙走周士誠獲其樓船戊戍從攻
池州取樅陽遷都水營田使太祖曰比兵亂失耕特令爾
官其事屯田大獲兼總制親兵副指揮友諒旣破姑熟盛
逼姑蘇大捷尹山橋縳士誠陞同知大都督府洪武元年
從北伐鎮河中招降絳觧二州令守陕江塞潼關秦人不
敢東巳久拔潼關郭子興守之上曰秦李思斉張思道即
勇不能于定西遂取興元召還卒于陕州追贈蘄國公謚
武㐮子鐸以父功封蘄春侯食禄千五百右予世劵督民
開荒于鳳陽十年征辰州洞獠平松㬪諸州有功復從大
將軍逹北征旣還從征雲南克普定破華楚山等砦卒于
軍追封如父謚忠愍子淵澄皆幼淵優給充散騎舍人已
而革冠服勒居山西子勝&KR0901;子永累乞嗣不許
論曰武襄甫歸去天寕之戰無幾紿書一事舉國而授
之保無此間為彼間乎倘閽者變口金陵氣奪欲以康將
軍嘗漢康將軍非不忘漢可因計而取也閽者不負武㐮則
更難之难矣吾服太祖&KR0790;筭不在信武襄堅而在信武
襄之閽者不負武襄堅
胡美(梅思祖韓政黃彬陸聚曺良臣)
胡美初名廷瑞避國諱改湖廣沔人仕漢友諒為江西行
省丞相守南昌太祖既下江州間招美美欲降同僉康泰
者美之甥與平章祝宗皆不欲美強二人從請各還故部
曲私以安宗泰太祖賜書慰籍之甚至太祖如南昌袁州
守將黃彬亦来就欵久之宗泰反事平以美故宥泰及即
帝位授美征南將軍總大師平閩進中書省平章兼同知
詹事院事其後上叙諸將功謂持兵負固于兩間可覌望
而不覌望来歸者七人美與彬與焉七人者左君弼㩀廬
州掦璟自合肥至小明王都大梁韓政睢州至曺良臣安豊
至張士誠奄有淮甸陸聚以徐州守將至梅思祖以淮安
守將至獨美與楊璟有一面勲璟良臣别有傳彬聚皆以
參政仍守故州歴功俱階中奉大夫思祖初從趙均用无
王保&KR0901;醢其父均用死從周士誠既而歸我士誠復剛其
弟數人上燐之特授大都督府副使洪武三年論功封七
人皆列侯美後改封臨川侯二十六年卒政守山東征河
北數有功封東平侯十一年卒贈鄆國公思祖汝南侯守
雲南善撫輯民彛安之十五年卒彬宜春侯聚河南侯美與
政思祖後皆坐党事戮其家彬聚亦與坐得原宥亡何卒
論曰美才大能下閩當自善漢邊而遽以南昌入版審
友諒輕故不成而于是以南昌怒友諒促友諒躁友諒致
友諒而友諒䘚坐是以窮臨川歸而漢敗形見矣其功不与
七人俱可觀望而不觀望七人共之矣臨川坐乱宫而奸黨
錄乃曰胡党拒叛&KR0647;有張良臣誤張為曺也
納哈出
納哈出者元木華黎裔孫也上之初下太平也納哈出時
為元萬戸典兵被俘上以其名家子善遇之而納哈出常
鞅鞅不樂上使私察其去就納哈出求歸徐將軍逹阻勿遣
上曰人臣各念其主竟資遣去納哈出得歸久之據金山
有衆二十餘萬孳畜冨于元主三分其部曰榆林曰飬鵝
莊曰龍安一秃河元主官之太尉不預朝會洪武四年元
平章劉益以遼東来降而納哈出抗保金山與平章高家
奴䓁時出沒遼東塞下劉益故党洪保&KR0901;乘間殺益走從
納哈出上乃以馬雲葉旺為都指揮使往鎮之已而高家
奴䓁相繼降上遣萬戸黃疇齎書往諭納哈出納哈出殺
疇入寇盖州盡清其野璧不與戰納哈出亡所得趋攻金
州金州指揮韋冨與戰擒其禆將乃刺吾納哈出失利且
欲退走馬雲䓁設伏大敗之于連雲島僅身免上固欲服
其心遣乃刺吾北還予書再讓納哈出使自投欵而命宋
國公勝率列侯步騎二十萬随其後勝至通州諜鹵有屯慶
州者遣永昌侯藍玉輕騎乘大雪掩之殺其平章朵耒納
哈出欲遂棄金山北走新泰上密勅勝乘其無偹以兵促
之勝遂渡遼河徑壓金山而是時乃刺吾還至松花河得
見納哈出偹述上所以遣還德意納哈出喜即遣左丞探
馬赤至勝軍献馬勝大軍前逼敵部將全國公覌童耒降
納哈出因亦遣人詣轅門献欵上所部官属將較金銀銅
印百金銀&KR0849;符牌面百二十五王九國公郡王四大尉國
公五行省丞相一司徒平章十三左丞右丞三十一參知
政院三十二各院副使同知副樞八十一僉院院判二百
八十院副使五宣慰使副使僉事百八十九萬戸千戸路
府州總𬋩同知䓁官九百二十七尚書參議二丞旨學士十
文學司馬七大卿司卿少卿十八衛帥府僉事三郎中員
外十五王府六蒙右府入衞使一客省大使二十六廉訪
司使副塩運司使副六衛帥司使一治書安撫司農各一
大少監理問断事部郎中主事兵馬指揮府衛鎮撫崇福
司使副經歴都事太醫院及州縣䓁官二百二十二將較
千四百餘人皆元遺臣勝以副將軍玉往受之酒酣互譲
至争鄭國公茂直前徂擊納哈出傷其臂不得去引見勝
&KR0901;下階慰謝盡降其衆至京師上封納哈出海西侯食禄
二千䂖而乃刺吾為千戸明年從傅將軍征雲南至武昌
卒改封其子察罕瀋陽侯坐党死
論曰太祖于勝國歸其太孫崇礼矦在戊申開國之後
俟其心輸也而資遣海西乃在渡江之日盖已知納哈
出之才必為元主所重任急摧之恐以勤元之南頋留
以為地日内應即匪内應而或可以講邊慮至渊深矣
而不意竟總三韓自乃刺吾之言入則猶以太平不殺
之故欤觀明季料關東殚智力不辦而此以縦而收之
却如寄非然者國初勢處極遠師露而餉難集彼閉關
老我而以餘力窺諸邊肘脅之患猝未易拔全勢未可
必也而幾以凉鄭二國之故敗之宋國受降成功不為
不高而以茂訐咸詘何欤未也元臣才智之習内地者
時不行北幕往往就海西海西歸和林無人矣然則他
日塞外諸捷猶未國之貽之也而論功者不及此
李思齊(妻鄭氏)
李思齊字世賢河南羅山人至正王辰汝穎兵乱江淮諸郡
皆殘破思斉奮義兵破賊元以思齊知汝寕府丁酉敗崔
德李武于同華䓁州陞四川左丞壬寅攻張良弼于武功
不利明年孛羅帖木兒遣竹貞襲據陕西思齊與擴廓帖
木兒合兵攻貞降之加平章政事邠國公丙午乃與擴廓
有隙元令開通川蜀道不奉詔擴廓遣兵西擊張良弼思
齊與良弼連兵拒之洪武元年與張思道駐兵潼關以拒
我師既而都督馮勝進兵思齊棄關走鳳翔上以書諭之
曰足下昔在秦中與張思道擴廓䓁較德度力差易為功
不乘此時圖秦自王坐失事机今與足下相犄角者皆披
靡竄伏而欲以孤軍自立豈有濟乎足下不守鳳翔勢必
深入沙漠非我族類其心必異倘變生肘腋子然孤弱妻
孥至不能相保足下汝南之英祖宗墳墓所在獨不一回
頋乎思齊得書猶豫其飬子趙琦䓁勸興西入吐蕃及勝
師至果率所部十餘萬奔臨洮大將軍逼臨洮乃舉其衆
以降授江西行省右丞不之官食禄京師時擴廓尚爲邊
患三年從犬將軍北征有功進中書平章復征大同次代
縣得疾還京七年卒妻鄭氏亦自縊死追贈淑人謚曰貞
子世昌金吾右衞指揮同知
論曰思齊棄潼關安淂久鳳翔乎留通問使不遣意何
為矣此時元勢大壊擴廓与孛羅二一錯思齊与擴廓
一再錯即思齊豈思關門而圖黃屋不大將軍之先臨洮
有老吐蕃耳食禄京師防其𣸪悖從征擴廓借其餘恨
帝算之于關中非偶然也有事大同而疾歸處疑也
何真
何真字邦佐廣東東筦人少英偉好書劍美鬚髯吐音如
洪鍾仕元鹽場勾河源縣務副使嶺表騷動棄官歸時頑
民王成陳仲玉搆亂舉義兵討之擒仲玉成尚負固募人
能縳成者鈔十千未幾成奴縳成出真釋成輒與奴賞十
千巳令具湯鑊烹奴使人號扵境曰有如奴縳主者視此
子是人欽其賞罸惠州人黃常叛據惠貪暴衆慕真義迎
以守惠真逐常戮其黨王仲剛元即以真為惠陽路判同
知廣東都元帥事真因撫有梅循二州地巳而元廉訪八
撒刺不花擅據廣州諸邑豪竸逐其長吏應之起而三山
盗邵宗遷假義旅执撒刺殺之復䧟廣州真率衆一鼓復
其城宗遷走還三山自保元擢廣東參政進左丞分者廣
州弟廸以功擢宣慰使尋轄江西福建併治改拜真江西
行省左丞仍治廣州真延名士孫蕡王佑䓁参謀議有陳
符瑞請為慰佗之計者輙戮之時有德慶人李貭豪徤擅
保瑞州真招之與合互救援乙已宗遷故不忘真密間真
部將馬丑寒叛㩀慱羅真往討平之宗遷乘便復襲廣州
真還攻城中人開門應真宗遷𣸪走去進右丞東連潮惠
西速蒼梧皆真保障洪武元年上命將軍廖永忠率師取
廣東先馳書論降真知天命有歸率父老縞素待罪于帝衙
廳遣都事劉朝佐奉圖籍輸欵入朝授中奉大夫江西行
省參政真蒞官有德有威風行建斷而主于寬厚請以子
貴参侍東宫授貴北城兵馬指揮十四年真及子貴同往
雲南規畫糧餉開道以候大軍征進還陞山西右布政使
十六年致仕𧺫受命往廣東收集土豪三萬餘人拜子貴
明威將軍鎮南衛指揮僉事𣸪宦其從子三人遷浙江調
湖廣左布政二十年復致仕上追念其来歸之誠封東莧
伯禄一千五百䂖予世劵明年䘚先是相者曰公才兼文
武覇王之器惜生南方微帶火色位不過封矦真歸國夙
夜寅畏唯謹上推心勿疑故能以功名終子八策字輝先
讀書有文名襲封以藍黨裭爵廸反海南捕淂伏誅次貴
字春先常侍皇太子有學行歴指揮僉事次宏字彦先尚
寳司丞皆死于黨禍李貭随真歸命歴尚書授資政大夫
為靖江府右相弘光初追贈真東莞矦謚恭靖
論曰東莞武略不下陳友定然其務威德餙以儒術支
定不及也而友定烈以謝元余故外友定而内東莞外
之者不内之也内之者不外之也果如相人阻五嶺而
圖覇業或亦可為而真無其才要亦非其志也以寅畏功名
終可為馮傅諸公師
寗正張温
寗正字正卿夀州人少為韋德成養子洪武中德成從征
有功戰殁宣州贈京兆郡候正襲職代領其衆歴功擢鳳
翔衞副指揮使從下中原山陕功最三年鎮河州吐蕃来
寇以兵逆之阻河未冰不得渡正祝曰天意破賊河冰當
合忽有冰如巨屋自上流来須臾合且堅正直搗鹵营鹵不
意大驚以為神俱投戈降尋招土酋趙琦及孫平章祁院
使等悉與衣冠厚遣之自是諸部土官相率来附請西
邊以綿布及茶易粟給各衛便軍需詔從之自是河州遂
為樂土陞西安行都指揮使總轄河州朵丼烏思藏三衛
九年復姓寗氏從鄧將軍征川藏沐將軍征西蕃皆有功
十三年兼領寕夏衛脩築漢唐舊渠屯田數萬頃兵食以
足十四年復從沐將軍北征至上林多斬獲從經略公主
山寨取全寧四部十五年移討松茂等州西羌之未附者
十九年復從沐將軍定刁思郎䓁亂又平東川叛蠻久之
西平侯英卒詔授左都督代鎮雲南為&KR0685;羌將軍總陕西四
川兵討平階文千戶張者之亂從秦王克平番寇還京卒
擢其子指揮使忠為前府都督僉事
張温以指揮守蘭州洪武二年元將王保保伺大將軍逹
南还十万突城下圍數匝温堅不与戰時于光被执不為
敵紿降益固守有千戸郭𥙿被酒敵猝犯不覺事平温欲
斬之衞知事朱友聞曰公初令不嚴而追論之不可杖𥙿
以聞上喜厚賜友聞而陞温陕西行都習僉事
論曰寗正河州之捷殆有天倖然其推盪無外萬里匿影
不可當也温亦以堅壁走十萬之衆蘭州完而皆不淂比
胡東川王定遠之列惜也報未稱功後世一語告燮搢玉
列五等矣
葉旺馬雲
葉旺六安人與馬雲少&KR0674;長搶軍謝再興後歸附皆以功
授指揮僉事洪武四年並鎮遼東初元主北走其行省平
章高家奴與其參政刘益相聲保金復䓁州益奉表耒
歸上以為遼陽指揮同知巳而元平章洪保&KR0901;馬彦翬合
謀擊殺益其右丞張良佐䓁縳彦翬誅之保&KR0901;遂走納哈
出遼東之衆共推良佐㩲衞事時高家奴宿兵諸山寨伺
遼陽知院哈刺張屯瀋陽丞相也先不花保古城開元而
金山則太尉納哈出壁大衆合謀侵犯詔陞雲旺都指揮
使總轄諸衞勅以寇至宜堅壁勿與戰伏兵扼其歸鹵果
大至以遼陽守偹嚴徑趍金州指揮韋冨王勝䓁伏弩中
鹵禆將乃刺吾獲之鹵勢大沮納哈出從柞河遁歸旺預
策其歸道緣河壘冰為墻藏釘板于沙中復設䧟馬穽十
里伏兵以伺鹵至砲發伏四起兩山旋旗蔽空鼓声動地
納哈出倉皇趍連雲島遇冰壘馬不前皆䧟入穽中雲旺
互出兵追擊斬鹵無算納哈出僅以身免檻乃刺吾至京
上命為鎮撫賜以妻妾田宅而雲旺皆陞都督僉事十二
年命雲征大寕悉平之旺在遼十七年卒旺剪荆棘脩城
隍撫輯軍民墾田萬餘頃遂為永利雲功亦相參雲卒坐
胡党成化中並祀遼東
論曰遼事与明終始葉馬二鎮駐遼陽轄諸衛時元尚
有瀋及金𣸪䓁州而納哈出壁大衆金山其勢逼而伺二
鎮奉睿算後𧺫大捷金州柞河連雲島䓁處非後世大
帥可方也嗴乎使堅壁勿戰之敕經略廷弼受之當与葉
馬二公䓁績垂崇揁之十七年老熊關外過雲旺在鎮
之十七年亦可論者曰太祖不生歸納哈赤可以無金
山尤頋論者曰幸而生歸納哈赤而乃淂以無金山左
頋也其說孰是
張隆陳桓謝成李新張赫張銓戴德何德仇成王簡
張降直&KR0674;濠人初名龍避諱改負貭魁岸習騎射初&KR0674;滁
陽王麾下從略定遠授總𬋩歴功陞都左先鋒龍江之戰
獨率鉄騎搗中堅戰鄱湖邀擊襟江口及降陳理陞正千
戶守禦海安敗周兵随征中原副守潼關以鳳翔衛指揮
使破走賀宗哲從取興元留鎮蜀將吴友仁来攻敗去以都
督僉事練兵北平十一年副曺國公平西番明年封鳳翔
矦禄二千石十四年副征雲南鎮七星關論功進世襲加禄
五百石副衛國公平金山再征雲南追叛軍重度悉獲之
勦苗蛮悉降其衆賜金歸老卆賜葬祭墳戶子麟尚太祖
福清公主授駙馬都尉
陳桓濠人長軀偉貌從渡江充副先鋒戰龍江陞元帥搃
兵從平吴陞指揮使論功晉都督僉事改左府從征雲南
與胡海郭英别將兵五萬由永寕趍烏撒進師赤水河大
破其與穎川矦友德克大理封普定矦仍往東川等處
克蛮洞不可勝計後㘴藍党
謝成濠人有勇略歷功陞指揮僉事從北征取北平山陕
晉王府相副沐英平西番及洮河十八族封永平矣禄二
千石以罪不終
李新濠人兵乱給少年自衛從太祖積功陞僉大都府事
作孝陵封崇山矦禄千五百石奉詔濬溧水受民賂請更
詔鑿山兵怨伏法釘其膚大石今天生橋釘竅猶存
張赫濠人元末集兵自保嘉山繆把頭招之不往從太祖
戰皆捷積官福州衛指揮使二年調征倭擣東碕水寨馘
多陞都指揮同知八年戰半山海洋馘多陞都督府僉事
督海運連年封航海矦世襲禄二千石䘚追贈思國公謚
莊簡長子荣未襲卆或曰子勲㘴藍党孫鑑以指揮捕倭
漳泉擒海寇楊總從討廣西蛮留鎮交趾封軸轤矦
張銓定遠人善射好諢從伐中原陞指揮使從征蜀陞都
督僉事督運齊王府于青州副周德興平五溪蛮再平散
毛諸洞從穎川矦友德征雲南以功封永寕矦禄二千石
戴德旴𣅿人從取太平定金陵授總𬋩擢元帥戰彭蠡戰
武昌陞指揮副使收上游諸郡下淛西征溪蛮降沅州陞
湖廣參政從胡廷瑞取福建建寕汀泉皆下征中原陜西
平叙功賞金幣䘚官贈右丞追封譙郡伯世指揮僉事
何德光州人來歸轉戰吴椘由千戶陞指揮僉事既定中
原陞指揮同知守遼東召還加都督僉事從北征還卒贈
都督同知進廬江侯謚壮毅
仇成含山人以材力顯從渡江每先登擢統軍元帥戰鄱
湖下武昌陞指揮僉事取淮東下姑蘇陞指揮使守安慶
洪武三年論功填大都府僉事從藍玉西征封安慶侯禄
二千石征散毛洞蛮還與穎川侯友德平雲南加禄五百
石世襲卒追封皖國公謚莊㐮子泰嗣
王簡夀州人從渡江歴功陞都督僉事從征西夏以老乞
歸卒追封霍山侯子虎為指揮使
論曰張鳳翔以下十人皆以韋布兄弟從征歴功封矦
稍志其大略餘不及詳顧普定桓与航海赫之子勲咸
坐党永平成崇山新皆以罪不終鳳翔隆以子麟尚主
託姻婭贈衈有加諸克保功名倖矣而譙郡廬江霍山
皆自後之爵
繆大亨丘廣何世明王銘張斌金興旺徐司馬歐普
祥繆美
繆大亨定遠人初𧺫義兵爲元攻濠不克以二萬人屯横
澗山已而納降從征屡有顯績擢大元帥率師取揚州一
鼓克之擒其統軍元帥張明鑑淂兵萬馬二千陞同僉樞
密院事大亨有治才馭軍嚴民多惠受洞烛人情决獄如
流水勿失及䘚朝廷遣官祭之攵曰繆將軍生平端直未
常有過今不見矣惜㦲
丘廣從征年最少取江南諸郡縣禦龍湾預上游諸戰功
陞指揮使從征廣西輕兵决隄涸靖江濠水築土接城下
之進破思州蛮黃英傑斬之陞都督僉事卆太祖親為文
祭之
何世明從太祖渡江克采石太平金陵鎮江授元帥下毘
陵寕國宣徽等州擊敗元將楊完者扵徽州擒其將黃牛
兒等從下青陽石埭太平旌德恊守嚴州從取婺州克諸
暨援嚴州大敗周師扵小北門外𣸪敗周師扵大浪灘自
是周師不敢窺嚴陵從克分水破其堅壘斬五百級援分
水大捷三溪斬周陸元帥花將軍數千人金華之變奉朱文
忠檄討平之𣸪屯縉雲遏處州苗蛮築新城攻鉛山捷于
紫溪𣸪克浦城從取錢塘擊處州青田寇從取温州歷陞
指揮僉事
王銘字子敬和州人同巢湖諸將来歸渡江定建業皆有
功援大將軍逹于牛塘下宜興拒周兵扵太湖矢中左臂
以刀抉鏃𣸪戰益厲破双刀趙于樅陽直宿衛擣江州戰
鄱陽功多悉乎英山渚壘擢𬋩軍百戶征庐州援安豊取
安陸襄陽攻泰州下淮安擊舊舘先登取湖州及蘇州皆
有功分守松江捕倭海上獲數百人招撫漳泉亂民晉副
千戸指揮僉事鎮温州括蒼盗𧺫從延平矦討平之告老
䘚
張斌一名彬歷功陞指揮僉事從朱文忠破周師二十萬
陞湖廣行省參政守岳州下湘鄕周文貴遁走從楊璟耴廣
西圍永州敗其援獲䘚九千五百斬部將六人永州下進
攻靖江克之調征中原下山西戰韓店失利太祖曰太原
之捷淂此分其勢雖敗亦功從耴陕西耴唐州賚金幣
金興旺從取建康積功至指揮僉事進指揮同知從伐中
原拔潼關統兵守之陞指揮使洪武三年征王保保為禆
將大破之由寿州出一百八渡攻克興元留鎮之陞都督僉事
夏將吳友仁来寇擊却之𣸪戰面中流矢拔矢突前斬數
百級時衆寡懸國益集大將軍令傅友德援之友德人
持十炬以進友仁望見驚遁四年征蜀耴成都擒丁于青
州蒙上賞
徐司馬御賜名字從政掦州人元季兵亂司馬九歲無所
依太祖飬之以為子既長侍帷幄從征伐有功歴陞中軍
都督府二十五年率師往越&KR3595;還至成都䘚司馬好攵學
温恭謙譲撫諭士卒賑恤貧窮尤敬礼士大夫公事之暇
退居一室䔥然如韋布之士自初冨貴家無餘貲人皆賢
之
歐普祥一名祥湖廣黃岡人從天完𧺫兵為元帥人称歐
道人掠江西諸郡縣䧟袁州守之元𣸪袁州普祥攻不克
久之守者力竭城𣸪䧟㩀之分兵下安福上高䓁縣與元
兵戰屡勝夀輝累加左丞大司徒袁國公及陳友諒弑夀
輝来徵兵不应上至洪都令其子攵廣納欵仍守舊鎮加
兵㩲預征伐率師取撫州等郡又從克武昌合兵討贑州
平之卆軍中
繆美河南安豊人&KR0674;陳埜先麾下以千人来歸摧楊完者襲
阿魯灰進拔嚴婺攻處州奮奪樊嶺說降胡深鎮信州敗
漢兵遂𣸪玉山赴苗亂佐朱攵忠破走周師移守嚴州謝
再㒷叛諸全美往援退敵城𣸪完及周師二十萬攻五指
新城大破之龍潭援浦城五戰皆捷洪武元年從下閩建
寕延平殄海寇于昌國陞𬋩軍千戸從北征克景薊戰錦
州攻上都援大同戰黑河副華都督下雲州𣸪攻上都破
其軍于察罕腦兒進搗應昌走之論功與千戸世襲戍平
陽謝歸
論曰繆大亨而下九人功可以封矦而不列五䓁幸也
未聞以黨厄也世明銘斌美驅馳久斬馘守禦有成劳
而普祥比廷瑞納欵功若徐司馬与文英文忠同為飬
子洪武中某舍某舍云者多以力原見崩盪之略而獨
餙儒行為司馬一人
馬燁
馬燁洪武初以都督守貴州法行羅夷畏之宣慰使靄翠
死其妻奢香代之燁欲郡縣其地計以激諸羅借小詿誤
致奢香扵庭祼撻之諸羅果憤𧺫燁且大用兵會其同知
宋欽妻劉氏代奢香詣闕上聞帝語高皇后燁忠㓗無他
吾欲固西南諸夷之心寕失燁㘴燁礼外夷無礼付市而
令奢香開烏撒通烏蒙驛道
論曰貴人相傳燁初督脩會城磚式减增咫死期会誤
蚤晚死諸夷自窒所駢立而授受疾跛踦死立法或遇
惨鍥有之頋自賣之以收奢香之用則又任人變格也
似宜之重䘏其後豈廷臣無及之者遂負此忠㓗
無他之一語歟永樂中顧晟守貴脩燁故事亦不聞追
其功何歟㦯祼撻夷婦誠失禮可死原之則遠人或
𣸪致疑亦一說也
如是也歷經元䁀中西
伯何歷隋工部尚書唐高祖武
中書侍郎儀歷唐僖宗廣明中遊
丁將軍進上柱國賜紫飛魚袋居歙州師
及乹符中寕州刺史死事謚忠城又
歴南唐元宗保大中建州節度使工部尚
書文徽後出繼南唐宣歙觀察使文徵歷
宋初進士直史舘龍圖閣加刑部郎遂
事進各司郎中道迄眀洪武中仲元新
二允中國用原善皆開國經濟名臣而海昌恕
二十一年舉人材入都諳醫理愈帝疽授太
醫院使則尹十一世祖也自是詩禮顕融為
中原望族尹生東山之麓距始封七十七
世云具載列史及家乘外記不贅尹幼專
治葩經長獨契尼山竊取指義左云者以
出姓自晦寔非四漙中左氏遺系按
前左氏與宣聖同時頋襲其名曰丘
親望見無淂而踰之日月而而其名曰
明既以其言附春秋為千古後左氏與立
眀不同譜而因名淂氏曰左與曲阜不同
里而按籍而求曰東山左非東山亦
非非人非其人也迺之欲以其言附
春與傳為千古所竒左氏距今二千
餘年輒預以其姓藏尹之初名預以
其名著尹之令世以䜟然不可強
以何付掌示而不注舌者何端以
較定哀之微詞倍極辛苦兼以他
詿誤而連獄方櫝藏而無山言之無
罪者率不求文理而妄指便是南
以其之直書者其寔不律例而據
云為鐡案使非知幾早同負簡則又
西狩獲麟以前所未嘗有此警亥也改
書名為罪惟天下之大或深原其
故者至扵初諱為特昭之初疑為特
之初为特正之初軼為特存之初彼
此厄為特合之初非淆為特决之所
為取義在此馬班以下㦯商之也若
夫罪惟錄淂復原題之日是即左尹淂
復原姓名之日静聽之天而已
罪惟錄目錄
紀二十二卷
卷一太祖紀
卷二惠宗紀
卷三太宗紀
卷四仁宗紀
卷五宣宗紀
卷六英宗紀
卷七代宗紀
卷八英宗後紀
卷九憲宗紀
卷十孝宗紀
卷十一武宗紀
卷十二世宗紀
卷十三穆宗紀
卷十四神宗紀
卷十五光宗紀
卷十六熹宗紀
卷十七毅宗紀
卷十八安宗紀
卷十九魯王
卷二十唐主
卷二十一桂主
卷二十二韓主
志三十二卷
卷一天文志
卷二曆志
卷三五行志
卷四冠服志
卷五藝文志
卷六地里志
卷七禮志
卷八樂志
卷九土田志
卷十貢賦志
卷十一屯田志
卷十二九邊志
卷十三河渠志
卷十四漕志
卷十五班爵志
卷十六陵志
卷十七經筵志
卷十八科舉志
卷十九直閣志
卷二十兵志
卷二十一刑法志
卷二十二典牧志
卷二十三茶法志
卷二十四錦衣志
卷二十五宗藩志
卷二十六學校志
卷二十七職官志
卷二十八將作志
卷二十九鹽法志
卷三十錢法志
卷三十一數志
卷三十二(上)外志
列朝帝紀逸妃嬪逸(附外戚)諸王傳逸大事逸
列朝屬彝封爵
卷三十二(中)外志
諸臣傳逸列朝諸臣詩歌逸議論逸謠諷存
卷三十二(下)外志
夢兆因果妖厲
傳三十六卷
卷一皇祖禰列傳
德祖玄皇帝懿祖恆皇帝熙祖裕皇帝仁祖淳
皇帝
卷二皇后列傳
馬皇后(諸妃美人附)馬皇后(常皇后呂太后)徐皇后(王貴妃權賢妃妙錦)張
皇后孫皇后(胡廢后郭嬪吳太后)錢皇后(周太后)汪皇后(杭皇后)
王皇后(吳廢后紀太后邵太后)張皇后夏皇后陳皇后(張廢后)方
皇后(杜太后)李皇后陳皇后(李太后)王皇后(王太后鄭貴妃魏愼嬪)郭
皇后(王皇后劉太后李莊妃李選侍趙選侍)張皇后(張裕妃李成妃胡貴妃馮貴人)周皇后
(田貴妃魏費二宫人)
卷三皇太子列傳
皇太子標皇太子文奎皇太子見濟皇太子祐
極皇太子載&KR1033;載壑皇太子翊釴皇太子慈甲
皇太子慈乙皇太子慈烺
卷四諸王列傳
異姓諸王列傳揚王陳公徐王馬公
同姓諸王列傳壽春王五一南昌王興隆盱眙王興
盛臨淮王興祖
太祖二十三王秦愍王樉(隱王尙炳惠王公錫簡王誠泳定王惟焯汧陽王誠洌世子妃劉氏)
(渭南進封妃張氏長史尚絅)晉恭王棡(憲王美圭二妃孫氏石氏端王知烊簡王新㙉慶成王鍾鎰奇源四河王奇潮)
周定王橚(子有燉妃鞏氏夫人祝氏)楚昭王楨(憲王季堄景王季埱通城王盛澂澂弟濂將軍華堞徐學)
(顔)齊王榑潭王梓趙王𣏌魯荒王檀(王頤坦)蜀獻
王椿(靖王友堉妃黃氏和王悅妃徐氏定王友垓惠王申鑿昭王賓瀚成王讓栩)湘獻王栢代簡
王桂(山隂王俊栅靈丘王遜烇子若孫四世將軍成成䥩)肅莊王楧遼簡王植(恭王)
(寵涭莊王致格妃毛氏光澤王甲)慶靖王㮵(憲王妃方氏)寧獻王權岷莊王
楩谷王橞韓憲王松(昭王旭櫏定王融燧襄陵王冲秋範址旭禮)瀋簡王
模安惠王楹唐定王桱郢靖王棟(妃郭氏)伊厲
王㰘(定王諟鋝王訏淳)靖江王守謙(父文正)
懿文皇太子四王虞懷王雄英吳悼王允熥衡愍王
允熞吳哀王允
惠宗一王原懷王文圭
太宗二王漢王高煦趙王高燧(康王厚煜)
仁宗九王鄭靖王瞻埈(王厚烷世子載堉)蘄獻王瞻垠越靖王
瞻墉襄憲王瞻墡荆憲王瞻堈(端王厚烇樊山王載坅隕西王常湖)
淮靖王瞻墺滕懷王瞻塏梁莊王瞻垍衞恭王瞻埏(妃楊)
(氏)
英宗七王德莊王見潾許悼王見淳秀懷王見澍崇
簡王見澤忻穆王見治吉簡王見浚徽莊王見沛(滋陽)
(王及興化妃龐氏忠信妃鄧氏)
憲宗十王興獻王祐樘岐惠王祐棆益端王祐檳
衡恭王祐楎雍靖王祐橒壽定王祐榰汝安王祐梈涇
簡王祐橓榮莊王祐樞申懿王祐楷
孝宗一王蔚悼王厚煒
興王一僭王岳懷王厚熙
世宗五王景恭王載圳(郭希顏)潁殤王載戚懷王載
薊哀王載㙺均思王載
穆宗二王靖悼王翊甲潞王翊鏐
毅宗三王懷隱王慈照永悼王慈煥定哀王慈燦
宗室未詳封派宗人沔新鑅(妻妾)時寰誼泉(至親十口)慈燃
王𣏌人个衲李蘭臯(俞子久)在鉞乾官善詞
卷五翼運王國列傳
滁陽王郭子興宋韓林兒
卷六衡運諸國列傳
金朱光卿(聶秀卿)趙韓法師周周子旺棒胡李志甫范孟
蔣丙(何仁)羅天麟(陳積萬)彭和尙方國眞天完徐壽輝
漢陳友諒吳張士誠夏明玉眞
卷七逸運外臣列傳
秦從龍陳遇伯顏子中簡祖英(高彬)蔡子英
張昶楊維禎(王彜)劉于徐大年(沈夢麟滕克恭)王恭(陳亮周玄黃玄唐泰王偁)
汪克寬(趙壎朱右朱世廉)梁寅趙汸陳謨(周南老)俞希魯宣岊曾
道源葉顒葉儀葉兌金信吳海杜瓊楊恆徐舫周良
卿林淸高明復見心李徵臣
卷八(上)啓運諸臣列傳
徐達(子輝祖孫欽)常遇春(子昇趙諒)李文忠鄧愈湯和
沐英(子春晟昂等)馮勝(國用)傅友德(王弼曹震)
卷八(中)啓運諸臣列傳
李善長(王濂)劉基(子璟)宋濓章溢陶凱陶安
宋訥吳沉吳伯宗韓宜可吳良(弟楨)朱亮祖
卓敬高巍鐵鉉(高賢寧)景淸(劉固)胡閏(女郡奴)黃
鉞(楊福)王叔英(妻金氏二女)周是修張銓(何廷魁崔儒秀高邦佐陳輔堯段展)
(及尤世功等十人羅一貴張神武)孫承宗(李承先魯之甲劉興祚子孫十八人)鹿繼善盧象
昇(弟象觀葛麟陳安蔣思宸)尤世威(都任李文煜及王世顯等八人翟文等五人傅德等十人尤勉等四人劉將軍李)
(昌齡)周遇吉(妻劉氏崔靑楊鼎勳楊鼎樞)蔡懋德(林曰瑞郭天聲馬爌盧俊傑趙建極畢拱辰藺剛中)
(應時盛朱孔訓牛勇王永魁等共四十六人)倪元璐(弟元琪族子舜屏伯明)李邦華(劉明寶)
凌義渠吳麟徵(包乙)金鉉(母章氏側室王氏弟錝)張羅彥(羅俊羅善)
(羅輔等三十三人劉會昌邵宗玄金毓峒方正化張翬高陘陳士章朱都司郭貢士)史可法(任民育吳爾壎何剛施鳳儀黃鉉吳)
(道隆衞胤文及盧涇林等六人武職乙邦才劉肇基龔堯臣及馬應奎等十二人周志畏)
卷九(下)抗運諸臣列傳
楊廷麟萬元吉(盧觀象月中桂王其宖王其窿龔棻萬發祥莊以蒞鍾良則袁從諤劉孟鍧楊文薦於斯昌劉天駟汪起)
(龍程必進子矩)陳子壯(麥而炫朱實蓮)陳邦彥(楊景華楊可觀)張家玉(林洊張恂張珣韓如)
(琰黃者肱陳于赤尹端麽韓如瑛趙省一盧定國)瞿式耜何騰蛟(妻徐氏妾王氏楊宣威堵胤錫)
姜曰廣(子二)王祁李定國(劉文秀白文選)李來亨(郝搖旗劉二虎)
張煌言鄭成功(鴻逵彩甘輝)
卷十理學諸臣列傳
孔氏世家克堅(鏞)顏曾孟三氏世家(周朱二氏)李仕魯
林駟曹端薛瑄張元楨(陳眞晟)吳與弼(陳海雍胡居仁)周
桂(劉觀李中)陳獻章(賀欽李子箕張詡林光)蔡淸(陳琛丁璣周積)楊廉王
守仁聶豹王畿(羅汝芳鄒守益歐陽德劉文敏徐愛薛侃)湛若水羅欽順
魏校邵寶張邦奇舒芬(王愼中羅洪先丁賓查鐸張元忭)彭韶
呂柟(邵銳)耿定向許孚遠楊時喬鄧元錫(劉元卿王敬臣)
顧憲成(弟允成張納陞)鄒元標馮從吾高攀龍趙南
星(鄒維璉)陳龍正
卷十一(上)經濟諸臣列傳
周忱高穀耿九疇(子裕)楊信民于謙李賢
李秉崔恭王竑韓雍程信項忠岳正
朱英葉盛王恕黃紱歐陽鐸商輅彭時
馬文升費宏(孫曾謀)王瓊韓文許進王鏊
梁儲楊一淸喬宇楊廷和(子愼)
卷十一(中)經濟諸臣列傳
秦紘林鶚王越童軒鄧廷瓚何喬新劉
纓劉健謝遷李東陽周經張敷華樊瑩
戴珊楊瑄彭澤徐九經馬森王錫爵(子衡)
沈鯉周嘉謨
卷十一(下)經濟諸臣列傳
徐階(夏寅)張任趙貞吉葛守禮徐中行喩時
程㸅張佳胤梁夢龍楊博(子俊民)張居正(孫同敞)
任環陳堯陸光祖周思兼李遷孫丕揚
陳洪濛郭正域梁應澤劉應遇張延登
朱家民朱夑元熊廷弼蔡復一徐光啓
卷十二(上)致命諸臣列傳
張天祐(郭元帥)桑世傑趙忠劉成(李崇)茅成胡深張德
勝(汪興祖袁義朱顯忠)宋國興(妻曹氏)花雲(妻郜氏侍皃孫氏朱文遜)耿再成(朱文剛)
熊鼎(白源)王禕(子紳孫稌)吳雲許瑗(王鼎)孫炎(王道同)王愷(子行章城)
葉琛(萬思誠)孫本立曾萬中(朱潛許圭霍輝劉齊朱叔華趙天麟童曾)趙德勝(裔孫)
(輔牛海龍程國勝李繼先趙國旺徐明張德山夏茂成張子明捨命王)韓成(丁普郎張志雄及宋貴等三十五人)于光
孫興祖(平定龐禋孫虎)曹良臣(周顯左榮張耀章存道)濮英葛誠(盧振杜奇余逢辰彭貳)
湯宗倪諒陳壽國周迪陳德李玉梅殷(瓦刺灰黃彦清)李
堅胡觀黃子澄(楊任)黃觀(黃魁)瞿能(楚智皂旗張莊得小馬王衞健)馬
宣(曾濬)余瑱(孫泰彭聚)卜萬(朱鑑)陳迪(子鳳山等六人)暴昭徐貞侯泰
(弟敬祖子玘)陳性善(黃墀陳子方)郭任(子經)陳植王良邊昇金有聲盧
迥胡子昭程本立茅大方司中周璿林右林嘉猷
樓璉鄒瑾(魏冕鄒朴)劉端(王高)廖昇盧原質林英(妻宋氏)曾
鳳韶(妻李氏)王度戴德彝(嫂項氏)王彬(崇剛)連楹董鏞甘霖謝
昇丁志方李文敏鄭公智龔泰陳繼之韓永葉福
劉原弼張安國(談敬)徐子權樊士信巨敬鄭居貞(孫爲虹張萬明李翹)
(鸞黃大鵬洪祖烈)程通龍鐔石撰宋徵姚善陳彥回(黃希范)周
繼瑜葉惠仲張彥方鄭華顏瓌(子有爲唐子清黃謙)鄭恕(妻彭氏妾夏蓮)
向樸陳思賢(伍性原陳應宗林珏曾廷瑞鄒君默呂賢)王省(女靜子禎)劉政方法
東湖樵樂淸樵吳克忠(父允誠柴秉誠弟克勤子瑾)劉儁(劉昱呂殺薛嵓)
劉子輔(馮貴侯保陳忠琴彭陶森輔陳洽劉任柳升崔聚史安陳鏞)徐麒(蔡顒)易先劉安(陳麟)
李任(顧福)何忠(桂勝)方政(洛宣翟享)周敖(子曰路)陶成(子魯)葉禎
(子公榮從子官慶璩用和)張瑛(陳榮)王淸毛吉(王麒)申澄(毛忠馬貞)姜
漢(子奭僕祿)馮禎周憲(子幹前)孫燧許逵宋以方(馬思聰黃宏)
柳芳段豸(霍恩王杲)
卷十二(中)致命諸臣列傳
郝景春(子鳴鸞楊道選陳宜朱邦聞鄒逢吉王良鑑)阮之鈿(石惟壇唐啓泰徐日泰)傅宗龍
張克儉(劉士傑郭關猛先捷酈曰廣)汪喬年(劉國能猛如虎)呂維祺(王胤昌白守女張道)
(脉武職七人王明楊萃常克念劉芳英韓金聲荀良翰)韓巍廖應登(徐一源)徐世淳(子肇)
(樑妾趙氏王氏王燾)錢祚徵劉振之(鍾其碩龔新潘弘通費令謀)王聖佐(王選王之琴冉)
(國柱)◍廷訓龔元祥(姚允恭蕭頌聖王明德)丘民仰(李三楚曹變蛟王廷臣)
楊文岳(王世琮朱國實文師頤馮王趙三副將)王漢(陳治邦連光耀)關永傑(崔泌之王受爵李夢辰)
趙珽(闔門)鄧蕃錫(妾子張鳳翔劉振世鄭履祥)方文耀陳輔堯蕭漢
李貞佐(母妻楊呈秀張人龍郭裕陳美周建中萬敬宗張繼世)盧謙胡守恆胡光翰
王基貞(陳應詔應禎侯穎)韓光祖(闔門)易道暹(子爲璉)宋一鶴(戴良暄錢中選)
(沈壽崇)孫傳庭(妻張氏二女六妾口氏喬君柱丘之陶馮師孔)黃絅(妻王子褚妹彭士和)段復興
(董琬崔爾達唐時明鄞居簡聖仁瑞章尙絅黃世清)焦源溥(兄源清南企仲◍居益居業祝萬齡田時震王道純麻禧朱洪)
(道)王徵劉長庚(妾雷氏幼女楊繡徵姚倫席重光)吳從義(子媳◍氏)楊暄(朱一)
(純)陳萬策李開元馮一第(馮雲路汪廷陞劉光化)劉熙祚(孔希貴)
賀逢聖(妾范氏子光明媳曾氏陳氏崔文榮)樊維城(許文岐)王孫蘭蔡道
憲(林國俊九人周二南李毓英任文熙鄒運吉)朱之馮林曰瑞(馬爌哈維新姚世儒郭天聲藍臺盧)
(俊傑趙宦等十四人)衞景瑗(馮三樂徐有聲朱家仕李若葵)徐標何謙陳士奇(陳纁王行儉王)
(錫吳繼善)朱廷煥(一門)陳濱(周鳳岐)陳良籌(夏時亨李忠臣高光)李國楨(弟國)
(甲儒士張世禧禧子懋賞懋官)張世澤吳遵周楊崇猷衞時春薛濓(郭振明王)
(是錫張光燦等十人)
卷十二(下)致命諸臣列傳
劉文炳(母杜氏弟文耀諸父維祖妻王氏二女弟及諸媵妾)張振德(妻錢氏二女一家九人徐希文及妻白氏徐大)
(禮王碩輔左重洪惟翰馮鳳雛張志譽宋應皋袁一修蘇樸張盡倫胡縝)徐可求(孫好古駱日昇黃守魁下十六人王守忠李繼周章)
(文炳下八人)王三善(楊懋愈郭象儀梁思泰等四十餘人魯欽楊明輝管良相丘具仰)龔萬祿(子崇學二)
(妾二孫李世勛)姚文胤(魏顯照)滿桂(孫祖壽)党還醇(李獻明何天珠張鳳奇羅成功)
(楊&KR1420;任光裕徐澤王之諫安上達李廷表楊其禮朱國彥)鄧祖禹(鄧玘馬鳳儀)張可大(陳良謨盛雄姚士良)
(謝璉朱萬年張瑶)徐從治王象復(子與夔與慧從子與朋與玫從孫士熊士雅)從子與
胤(子士和妻于氏)陸夢龍(賀奇勳石崇德費彥芳張允登郭景嵩郭應響寇從義李寧王國璽)尹夢鰲
(趙士寬何燮)孫士美趙躋昌龐瑜張紹登曹文詔(賀人龍王希韓侯良)
(柱陳于玉艾萬年)朱國相(萬文英六人武職四十一人)孟兆祥(妻何氏子章明明妻王氏)施
陳汶輝貝瓊錢唐靑文勝王朴郞禮(妻◍氏)
吳印馮堅周敬心葉伯巨鄭士利韓郁
(王直楊砥)羅義王永和朱鑑(陳福)王直周叙(陶元素)
黃宗載李時勉陳祚劉球(孫鐸)廖莊章綸(孫一㷆)
鍾同邢讓劉鉉張寧王徽林聰(李侃)豐慶倪岳
陸容周洪謨姚䕫楊守陳(子茂元孫美璜)丘濬徐溥
劉珝高明羅倫強珍儲巏吳寬楊循
吉夏寅張吉林俊章懋李文祥鄒智(湯鼐)
羅玘魏元何瑭何景明吳一鵬李夢陽
(王九思)黃鞏(陸震何遵俞廷瓉林公黼詹軾孟賜劉槪李紹賢李惠王翰張英)何遵楊源
張士隆毛憲劉&KR0581;許天錫鄭善夫(方豪殷雲霄)王雲
鳳毛澄
卷十三(中)諫議諸臣列傳
崔銑王杲(厲汝進查秉彝)楊繼盛鄭曉(子履淳)沈束(妻張氏妾潘氏)
林&KR1420;許國余繼登楊爵(周天佐蒲鋐劉魁周怡熊浹)馮恩
(子行可)陸粲沈鍊(吳時來張翀董傳策)王宗懋朱賡沈一貫
申時行王家屏趙用賢沈懋學
卷十三(下)諫議諸臣列傳
葉向高熊明遇滿朝薦袁化中顧大章周
朝瑞左光斗周宗建王心一(倪思輝)黃尊素
魏大中(夏嘉遇)張瑋方震孺(惠世揚)方孔炤(父大鎮子以智)趙
世卿謝杰李三才孫瑋張養蒙馮琦岳
元聲姜應麟(姪思睿)王紀陶望齡劉一燝孫
愼行陳于廷何士晉周起元王之宷梅之
煥萬燝繆昌期李應昇王允成文震孟(祖徵)
(明)成勇錢元慤馬鳴世吳适
卷十四諷諭諸臣列傳
吳客秦裕伯李實(王復趙榮)楊善康海李譚
唐文獻沈自徵夏之旭
卷十五(上)淸介諸臣列傳
劉崧羅復仁道同王敏劉敏凌漢陳賢
胡壽安魯穆魏驥王琦(妹)項麒陳諤陳敬
宗陳銘劉實劉儼况鍾(蔚能)軒輗張悅葉宗
行劉實蘇琳呂原李綱楊繼宗陳選(張褧高瑶)
周子良黃孔昭張悅林瀚陳壯謝鐸石璞莊㫤
熊繡陳壽
卷十七循謹諸臣列傳
顧光遠胡壽昌(子廣)徐垕魏觀(何質周夀誼)汪仲魯
(王軫)吳履(費震)孫遇馬逵(吳簡)謝袞趙豫方素
易王士廉貝恆(陳木深張鼎新譚思敬譚曰整扈暹劉綱鄭璉劉奎傅皓虞秉安王泰史誠祖)陳
鎰程富(弟志學孫澤)王璡王槩(王宇)盛顒鄺野陳
晞王鴻儒祝顥(孫允明)原傑丁積查約劉珏
朱希周張位龐嵩
卷十八文史諸臣列傳
劉三吾陳繼殷奎顧巽陶振申屠衡徐左達(林大同)
錢逵梁時(樓澄)張淮張適孫蕡高啓(王彝)王行
桂德偁胡翰危素(黃冔)葉子奇陳桱(杜斆)趙撝謙
曾魯吳訥王燧(王達王偁)徐善述(鄒濟)曾棨吳朴曹鼐
(張益)聶大年張弼楊循吉陸深唐寅張靈
湯胤勣(劉溥)徐禎卿邊貢薛蕙王廷陳敖英
唐順之李攀龍徐中行宗臣梁有譽吳國倫謝榛(三甫)
汪道昆(江民瑩趙鶴)桑悅瞿景淳盧柟陳束徐
渭(沈明臣)陸師道胡應麟孫宜柯維祺湯顯
祖李贄袁黃袁宗道(弟宏道中道從子彭年)焦竑郝敬
董其昌王思任蔡毅中何喬遠(妻王氏)鍾惺譚
元春陳仁錫
卷十九武略諸臣列傳
平安盛庸全忠(蔣信)劉江山雲孫鏜楊洪
朱永(純臣)施聚(父忠)焦禮劉聚(孫琬)蔣貴王信仇鉞(保勛楊英孫鸞)
楊銳萬表王翺王驥沈固侯璡年富
應泰金焦趙天泰鄭洽程亨趙淸王璉林大同牛景先
等河西傭雪菴和尙大呆會稽樵雲門僧補鍋匠洞
庭居士龔翊宋味古儲福梁田玉(郭良梁中節梁良用宋和郭節何州)
(梁良玉何申)繆恭田時震(劉宗彝)章正宸(董孝瞻)何弘仁沈
綵(王季木楊玄錫)黑子僧劉永錫(漢人)劉貢士王兆態
卷二十二隱逸列傳
吳宗元鄭淵陶宗儀鄭柏林希蔭張介福王寵邢參
顧仲英袁凱王賓(韓弈)楊黼(黃流)吳珫陳鶴(一瓢)
(道人)王古直孫一元
卷二十三俠烈列傳
都文信馬甲沈炤(杜洪)都司張吏矬劉
卷二十四獨行列傳
陳圭(錢迪徐植王洵兄弟)魏祖忠戴君用顏琇莫轅都文信陸安朱
煦徐允讓(妻潘)容師偃劉靜趙智(弟慧)羅璋何應宣殷士望
廖廷皓王在復于博(張永安張承相)李壯丁兒伍民憲夏暘葉仁
枚應法吳璋包實夫(趙讓周炳)李得成向化陸尙質陳
榮王原李孔修劉閔(曹時中曹景)馬宗範宋顯章孫
淸林桂何孝吳門乞兒潘寬葉文榮盛本源吳鼐
黃珏鄭濓(張鵬王石豳黃鍾談祿瞿剛李需李琚徐樑鄭元朱勇張顯趙思剛)何競沈麒俞
敬崔鑑王世名萬文亨董福兒歸鉞劉僕阿寄闖
兒丁廣瞿嗣興李森史際李疑
卷二十五庸誤諸臣列傳
齊泰張昺(謝貴)耿炳文(子璿)宋忠楊松潘忠袁應
泰(子楷朱萬良姚居秀)張鶴鳴(弟鶴騰)楊鶴(子嗣昌)陳奇瑜態文
燦
卷二十六方外列傳
宗泐來復永隆一初道成梵琦曇噩寶金(應元)文康
淸遠本善祖鐙(懷信)溥洽昌海(善啓)智中覺曇惺
吉堅茂(日瓦領禪伯迴光禪師)占國師行果德琮暈頭陀白
雲和尙長橋老子龍華寺僧仁斗母老僧冷謙
張中(貝國器)周顚(簡雲道修吳道安劉五閻希言)張三丰趙應童(羅天祐卓晚春)
(卦和尙)周玄眞(俞震齋)張正常(鄧仲修)麻衣姑苟仙姑陶
子成王士能(邵道人)尹繼先曹太初裴慶壽岳
山(賀長)李麩子(柴道人)馮都長望氣道人來道人
卷二十七藝術列傳
沈度徐子仁(謝子象)宋克(宋昌裔詹孟舉胡廷鉉)夏㫤(兄昺)倪瓉張觀
王紱黃子久戴進吳偉呂紀沈周郭詡金忠袁珙
(子忠徹)戴原禮周漢卿汪機蕭甲葛林陶華吳傑(鶴氅道人)
王履盛寅劉溥錢瑛王時勉荆祥徐杲仝寅張崙
程君房鄭仰田皇甫仲和
卷二十八閨懿列傳
宗室朱德貞瓊秀瑤芳(附廖氏)劉生妾(附妻吳氏)安福郡主
隆姬
女貞湘女衞林氏小花祥符陳女張氏女秀劉粉兒
張福妹潘聖姑史義姑劉康妻態氏蔣仁姑歐陽妙聰
會稽范氏謝䒶九妻李氏林萊紀貞女方渭女嚴大臨
妻張氏程菊英顧同吉妻王氏(張昱妻趙氏楊允修妻何氏沈懋賢妻林氏葉周妻宋氏)包
守信妻鄭氏楊玉英張氏女秦泓昌妻吳氏藍明娘黃
烈女甄時用妻陳氏王成妻郭氏楊洪柱妻萬氏王守
仲妻程氏陳毓華妻浦氏張維妻王氏張旺妻石氏◍
◍養妻丁氏吳汝璐妻殷氏任士英妻王氏趙燭遠妻
陸氏陳若瑛蔣政妻張氏素貞卜息妻齊氏徐侯女宣
城施氏曲喬遷夫人趙指揮女武昌女子施◍女何烈
女
婦烈鄭洪妻石氏張氏侯節婦趙康妻袁氏(李傑妻張氏夏永昌)
(妻高氏魏相妻萬氏孫林妻王氏田銳妻張氏)吳扶陽子匡霞妻汪氏吳賓廷妻汪
氏吳可寬妻戴氏余怡然妻劉氏朱元德妻程氏汪彥
雲妻洪氏景遇昌妻陳氏孫鋡妻杜氏嚴循閑妻羅氏
松江陳氏徐州十六烈(陳洪謨妻岳夢熊妻尹鎬妻居澣妻劉孝妻金&KR1364;妻蔣維賢妻陳王道妻武金璽妻)
(宿州張氏魏嘉賓妻杜元禎妻李榛妻劉永源妻張有容妻張爵妻陳沅妻)豐縣二烈(孫繼忠妻韓永慶妻)蕭縣
八烈(張冲奎妻張振鷺妻郝惟肖妻寇自謙妻何拱瑞妻陳時鳴妻何鳴漢妻縱爾翼妻)沛縣八烈(陳恕妻張化龍)
(妻王嘉仕妻卓冠倫妻呂登瀛妻馮東魯妻郝綦隆妻宋奪皃妻)碭山縣十六烈(許璟妻謝文煥妻劉燥妻劉崇隆妻)
(毛九韶妻張拱辰妻薛銳妻李崇謙妻向希堯妻張文煒妻王國光妻湯執中妻汪允復妻卓士進妻陳煌妻汪儀黃妻苑守政妻王旦妻)豐
縣五烈(周詩妻孫脩妻崔大節妻孫來穀妻朱焜妻)孫景雲妻鍾氏歙縣六烈(汪永錫妻)
(鄭瓛妻謝湯妻汪一中妻汪應宿妻汪應玄繼妻)鄭若濟妻蕭氏趙一鳳妻尤氏譚
貴妻何氏魏政妻張氏歸善世妻陳氏章貞烈婉奴貞
文進妻潘氏
婦孝錢瑛妻張氏石孝女杜元昭妻費氏陳細秀莫
氏婦李氏婦吳三娘
婦白冤閬州太守妻王佇妻林淑圓汪欽妻周氏李
玉英
婦死寇烈陳淑眞(夏氏藺氏)唐方妻丁氏郭丑謝氏婦邵
縉紳妻陳氏(弟縉纓妻黃氏)黃三苟妻陳氏吳金童妻莊氏唐
貴梅(張隆嬌)陡門婦張倉女四桂曾景韶妻鄧氏陶恆妻
楊氏徐亞長林淑媼張卿女(高鼐妻武氏趙鐡妻陳氏)張桂秀張貞女
兪烈女游銓妻張氏李華妻胡氏許希曾妻錢欽妻茅
氏興化鄭文煥繼妻郭氏等四十六人趙尙貞董線娘
蔣九逵母吳氏陳開先妻郝氏張士柏妻陳氏梁以樟
妻張氏黃鼎妻宋氏王冶新妻黃氏陳于殿女王前士
妻李氏張聯奎妻何氏王基紹妻馬氏任如龍妻項氏
劉貴姐縱鯤躍妻吳氏高荆媧楊自秀女搖金哥馬應
科妻陳氏雪梅周祚永妻王氏何湖妻縱氏任國寶妻
戴氏熊夫人宋氏潘鵬妻楊氏黃廷諫妻陳氏同其妹
吳信妻王氏尹熙華妻吳奎妻張氏都城女子張氏李
氏姑媳孫宜人林穎新妻李氏弟鼎新妻劉氏張綖妻
吳光扆妻謝氏錢澐生妻陳氏利應昌女沈懋華女麥
名世女(妹二姑麥受年妻周氏)賴度妹丹陽婦來氏謝薦妻張氏易
爲昇妻汪氏宗正妻斯曰福妻黃氏嚴金妻王氏瞽女
塘橋女羅田女淄二女博羅韓女張欽臣妻金氏長沙
何氏女紉蘭方氏楊自秀女
文詞淸江范氏(媚蘭)郭貞順(曹妙清張妙靜)高妙瑩夏雲英劉
翠翠李金兒朱靜菴鄒賽貞毛鈺龍吳門李氏(孟淑卿)薛
氏屈氏陳懿德潘碧天孟蘊虞氏王素娥楊氏田玉燕
陳氏吳氏陳小蘊(紀映淮)董妙玉(劉唐二夫人)鄧鈴二薛氏朱
桂英陸娟陳氏吳氏詠雲居士邢靜慈瑤瑟李大純(朱德)
(璉)袁九淑鄧氏劉苑華(雲瓊)桑貞白尹紉榮王娙周玉簫
周潔梅生生宋婉范氏謝彩丘劉魏將蘭馬氏遼宮人
(陳素)徐德英書櫬女子錢氏方氏(徐氏)杜漪蘭姚靑娥斗娘
(文氏)詠雪居士李秀葉氏二女廣陵女子顧氏歸淑芬楚
宮女子
男裝韓氏女林興妻蘇氏善聰白母葛氏
女不入教坊何氏何雄二女王氏
妾義姜榮妾竇氏朱昱妾陳氏寒香晩翠陸鯨妾單
氏黃采妾朱氏張氏孟知性妾郝氏葛寅亮妾胡氏許
嘉妾唐氏
教坊高娃邵金寶王翹兒(少華)靑鏤劉引靜
色目高希鳳妻劉氏(弟藥師奴妻李氏季弟伯顏不花妻郭氏從子高塔失丁妻金氏姑邢氏卒裴皮鐡)
(妻李氏)三娘子
卷二十九宦寺列傳
杜安道(李善胡清董良趙成而聶慶童)雲奇鄭和(孟驥李謙雲祥田嘉禾王彥)王安
(馬靖李進馬雲李興王琮李達)阮安沐敬劉永誠劉順金英(范弘阮浪)程
宗劉寧馮智興安覃褒覃吉懷恩(陳準)
何鼎蕭敬崔升王承恩(李鳳朔王之心高時明褚憲章馮小璫張國元又小監及)
(呂胖子)馮麒王振韋力轉(單增陳義劉茂)汪直(阿丑)韋瑛
王敬李廣(王禮)劉瑾(八黨)劉允吳經(子經)史宣畢眞
閻洪崔文(芮景賢來福黃英戴永趙楹)孟冲(滕祥陳洪)魏忠賢(客氏)
卷三十奸壬列傳
胡惟庸茹瑺陳瑛紀綱門達(逯杲)焦芳尹旻
萬安(劉吉)李孜省繼曉錢寧江彬嚴嵩(子世蕃)
趙文華(鄢懋卿)崔呈秀(霍維華)
卷三十一叛逆列傳
邵榮(趙繼祖)蔣英劉震李佑之賀仁德態天瑞(周遂)謝
再興王宣(迭里迷失喬僉判宋玉相)張良臣玉琳蘭秀曹眞曹欽
(叔吉祥)唐賽兒鄧茂七(蔣福成)葉宗留(葉希八)黃蕭
養劉通(李胡子)王臣張金峯(桑冲宋文元圓曉)滿俊孔布
藍廷瑞(劉烈廖惠鄔本恕)謝志山藍廷鳳池仲容劉寵劉
晨楊虎劉惠李福達李子龍丁大全(胡雪二王浩八)進
貴葉三保郭鑑柳忠(疤子季富子王寶黃鎮)李英馬祖師
趙劓兒於蠻兒王經師尙詔哱拜(子承恩)趙古元
劉元緒徐鴻儒(王好賢劉永明)程鵬王嘉㣧高迎祥(諸部賊)
羅汝才李自成張獻忠孫可望
卷三十二列朝諸臣逸傳
于子仁蘇琦張致中許士哲徐存義馮堅倪基馬名
廣陳䢿沈萬三秀(弟萬四)風李周砥陳體方戴
冠徐孟晞鄒緝(王政)金庠吳中張勖姚顯楊浩
白昂彭序陳音盧璣李興程敏政何文淵洪
鍾陳琦孫鼎官廉陳鉞張芝李應禎陳智
胡喬年胡爟張綵張縉聶能遷袁崇煥
韓如愈管紹寧(楊兆升)阮大鋮黃斌卿
卷三十三外藩列傳
西蕃安南河套滿都魯哈密臺灣(附舟山及海上諸屯)
卷三十四蠻苗列傳
湖廣諸蠻苗鎮溪龍許保兩廣蠻&KR0889;傳大藤侯
氏(侯勝海侯公丁)田州岑氏(岑濬盧蘇)憑祥李寰龍州趙氏
四川諸蠻苗藺奢氏播州楊氏(楊輝)貴州諸蠻苗
靄安氏思州田氏淸平阿氏都勻阿氏普安
米魯雲南蠻苗段寶木邦曩罕弄麓川思氏
瓊黎符蚺蛇
卷三十五勝國列傳
遺元韃靼擴廓帖木兒瓦刺也先
卷三十六外國列傳
朝鮮國日本國琉球國(毘舍那)和蘭國占城國
眞臘國暹邏國哈烈國(俺都淮八刺黑魯迷)土魯番國(黑婁)
(鹽澤)于闐國(火州魯陳哈失哈力)赤斤蒙古(安定曲先罕東罕東左沙州)亦力
把力蘇門答刺國(附那孤皃黎南浡里)爪哇國(蘇吝丹丁機宜重迦羅牒里日羅夏)
(治合貓里吉里地悶)滿刺加國(啞魯)佛郞機國呂宋國(美洛翔霧班隘)
浡泥國(吉蘭且南巫里)三佛齊國(龍牙門百花東西天竺)文郞馬神國
天竺國拂菻國(八百媳婦)忽魯謨斯國彭亨國(柔佛)
古俚國(木瓜坎夷巴班卒)榜葛刺國(詔納福皃)錫蘭國柯枝國
祖法兒國阿丹國(阿哇)娑羅國阿魯國(淡洋肥米香)大
葛蘭國(小葛蘭)卜刺哇國(木骨都刺竹步刺撒)假馬里丁國(麻逸凍龍牙加)
(貌)蘇祿國古麻刺(層坺)勿斯里木蘭皮(打回咭吟順哈)巴
刺西急蘭丹(王會諸國)溜山國(牒幹)甘巴里(甘把里米審卽甘把里否)
加異勒國麻菻國黑葛達國(白葛達)西洋瑣里(瑣里)
敏眞誠國八答黑商國火刺札國討來思吃
力麻兒國失刺思國納失者罕國亦思把罕國
賓童龍國覽邦國淡巴國白松虎兒國阿
速沙哈魯目錄終
