罪惟錄列傳卷之十七
循謹諸臣列傳總論
向讀孟夫子一鄕善士章心疑善一耳何以苐有三
以論古為最上益乃知差扵大小之才分不可玄
也循謹者比善士乎且夫秉大是非争六安危
功氣運三心隆中莘野所有涯涘不尚
鳴末正巳而物正者里之才雖&KR0901;
此學而幹不及游夏之或不及顔
非不同門也務近民不求赫赫名其滛扵五糓
用劳苦寿斤
過務在是亦是其視
藍矣若夫祖迹憲章開来継往理原一在萬&KR1124;
之論尼山以當之孟氏碩在此善
境獨别傳耳巳然則歷代史之所以淪
良未足
循謹諸臣列傳
顧光遠
顧光遠直隷嘉定人太祖定金陵辟為京口掾授江西(行)
省理問從征漢友諒龍陽州有政績改知泰和龍陽
父老遮留不淂勸民息訟令訟者卧樵門上思
三日然後日去者過半乃擇諄謹史一人寘簿
受詞民誠負冤者輙為訢理悔自止者
未兩月訟吏畏其精敏無敢又治多虎草
告諸神虎遁去勸農桑學校公庭登快閣賦
内艱陛辭律復自
奪情陞廣東行省左司廵撫工馬
必建文二年召拜吴王府副相留京師逮擊疾革
詩壁間有白髮歸朝之嘆聞者悲之光(遠)性澹泊不尚(浮)
靡自號蔗境翁遺詩數卷行世
論曰大學新民亦從聽訟說𧺫知夲在是格物在是光
遠盖深扵道矣民志定日賦詠快閣何妨乕遁偶然亊
也
胡壽昌(子廣)
胡夀昌初名子祺以字行江西吉水人嘗受學龍原同吴
華楽稱儒者明兵初下吉安新淦賊來寇觧去壽昌請于
總戎免脅從千人死洪武三年應詔集京師尚書考最上
十八人夀昌與焉是日太史奏文明之样上喜皆以為御
史壽昌上言國家宜徙都關中累數千言不時初得廣
西上曰治廣西無如上書胡御史以為僉事察民疾苦法
律持平融州石刻有元祐党人俾壽昌特命碎之改知彭
州益務惠政築灌縣都江堰堰為秦李冰所築久圯伐竹
為籠寔以沙土貫木籠中並緣窒堰岸乃𣸪修堋
曰諸堰井飲亦𣸪民大利之三歲興復教學流亡悉歸嘗
收瘞白骨是夕夢有羅秤堂下不可算庭枯槐數十株復
荣調知延平廳事側故有滛祠數為妖壽昌至妖頓熄既
淂疾有大星墜舍其日殁于官郡人為罷市二子長直次
廣&KR0901;字光大建文初以進士廷對策聞堯舜之世親則象
傲臣則共鯀之凶意在燕府而廣對有親藩陸梁語遂擢
及第上一上曰胡可廣耶賜名靖燕王入以舊名歸誠陞
侍講與觧縉䓁七人選人文淵閣累官左春坊大學士從
征北鹵師中文字多廣紀述廣敦厚周慎在上前未嘗及
人過失不妄交亦無有干之者以故終身寵無辱時人為
之語曰漢朝胡廣號中庸今日中庸又胡公及䘚贈礼部
尚書諡文穆國朝文臣有謚自姚廣孝及廣始
論曰都關中亦一偉議也使從子祺言米脂十八孩兒
之䜟可以不騐時皇太子奉命往視習江淮之俗自不
便邊苦不必漕粮難輓金陵之勢有萬萬不能徙者即
使早㦯因仍元舊亦如關中之議定不果行而無如成
祖之飲食大都有日也適以其封有道之長天爲之哉
妖熜星堕誠之所感爾爾獨子廣以親籓陸梁一語弋
苐一而文皇不追論加殊異焉知其將順有過人也己
徐垕
徐垕字宗實以字行淛江黃巖人垕穎銳豪邁授徒自給
洪武壬戍聘入京敷奏剴切授以風紀職辭除銅陵尉請
歸迎母就養上怒謫役淮隂未幾召還使教授駙馬胡觀
舊例駙馬南向師席西階東向垕毅曰師嚴道尊豈以我
布衣詘哉引駙馬位使下明日位如前拂䄂出投書覌責
以三事大義觀為下泣執弟子禮惟謹上嘉之復命梅王
二駙馬就論稽古屡主文衡號得人作鐃歌題僊女圖陞
州府判奏發帑二十萬賑飢當春兩漲興治水之役上官
以為妨農垕曰止水不退姑農莫甚矣其年水既淂通田
亦大穫邑有楼貞婦請旌礼部以前朝事難之垕曰武王
封比干墓豈本朝事𣸪旌海州女未嫁而守夫節者以九
世擢兵部侍郎使兩淮過其家留數日左遷尚寶丞不數
月復官上十事皆切時要工部需銅急不辦垕請為文告
佛毁佛身以應嘗道遇旋風異之蹤至湖芡有數尸㐲其
下衣中得梭布小印戒所司勿泄紿言部劄買布甚急且
溢其價應者雲集按騐淂賊衆驚以為神浙西郡庫與寺
僧密邇庫焚坐僧失火垕審庫多桐油嘆曰非僧罪也取
置油日中當晝火彂僧遂得釋燕兵𧺫奉使集两浙義勇
又明年燕王得國乞骸骨許之謝客課子孫越二載臬司
拘囚獄詞連垕至京淂疾卒于邸
論曰朱偹萬不以冡属随京師罪戍徐宗寔請迎母就
飬銅陵𣸪謫役淮隂然則如之何而後可宗寔循良之
選也而以師道自尊惓惓三事大義壬午乞骸骨与胡
文穆之指斥親籓而輒以舊名歸欵稍異矣油非日不
火庫安淂曰或視庫人遺火有之總之庫累僧非僧
累庫
魏觀(何貭周壽誼)
魏觀字杞山湖廣蒲圻人也太祖平漢徵授平江州學正
歴𧺫居注洪武初建大夲堂侍皇太子說書及授秦晉諸
王經預遊内苑賦詩三年轉太常寺卿轉國子祭酒明年
坐考祀典遲慢與宋濓俱外謫未赴召還為礼部主事五
年出知蘇州府觀懲陳寕苛政濟以寬大敬老恤民建學
舍闢宣聖廟庭舉鄉飲酒禮聘郡賢士周南老王行徐用
誠䓁教授貢穎之定儀節高啓王彛張羽闡文學尊飬耆
耋崑山周壽誼吳縣楊茂林文友䓁時戎事倥偬百物凋
耗礼文衰落觀身力行風教勃興課績為天下最陞四川
行省參知政事郡父老詣闕乞留還郡七年觀以舊治為
張氏竊據改而新之有衛帥告密曰觀興既滅之基上怒
輙誅觀尋悔之命祭觀嗣何貭代觀為郡劳來安集民喜
更生詔徙蘇冨民實鳳翔從容調處民以不優加意庠序
廢缺一新他日坐事不測貭請忍死一言殺一郡牧以活
百萬生靈貭含笑入地矣上為宥免巳察無實增秩旌之
壽誼生宋淳祐四年甲辰跨元及明凢三國十三帝年一
百一十六歲既賓鄕飲上召見便殿賜宴予冠帶楮幣給
驛遣還
論曰至今蘇王府基歷三百年不闢一㕓過此者便思
魏杞山為一愾&KR1178;且興既滅之基此律不足以殺觀果爾
勝國都城必堕朝廟必夷郊社必屋而後合制則燕封
未更創也且併及上梁作手乎扵代觀何貭淂蒙宥
免兩平江有倖不倖矣壽誼生卒固宜特書
汪仲魯(王軫)
汪仲魯初名叡以字行直隷婺源人元季與其弟集義旅
守徽舉授休寕尹挕婺源事歸朝洪武初授安慶税令病
歸十九年復以明經辟至說西伯戡黎篇称旨授左春坊
左司直郎侍太子左右與朱善劉三吾並称三老仲魯敦
静簡寔不妄言笑時决囚不以時涕泣請之上称為善人
以肺疾辭上復諭曰近侍之臣予告還鄉郡邑官長皆湏
来候爾則飭門絶不與通否者筆東而示之若曰仲魯蒙
恩予告理宜&KR1423;門輸租應役謹守國制不敢速厥戾如是
則可以考終仲魯與三吾並叩首謝仲魯信道甚䔍氣和
而蒞文章深慱古雅悉軌于正義時有王軫浙江德清人
以薦知平凉縣其父升寓書宇文桂使達子軫桂別罪見
逮并露其書上曰父與子書勵以廉儉如是可為勸召升
賜宴及衣復其家以書中所湏附子一二枚川椒一二斤
如數與之
論曰太祖未嘗就學而世廟喜覧記乃兩朝札諭率多
以巳意成文若宣庙似出儒者手腕與絶遠矣觀近侍
之臣數語貭古而多風學無師而自為師亦能百世
吳履(費震)
吳履字德基淛江蘭谿人洪武初為南康丞南康俗悍民
以丞儒者易之履晏自若居數月周知其情偽動有發擿
一境驚服乃更化以寬視民如子民或援丞裾相爾汝弗
責也嘗觧王瓊輝羅玉成之閗曰衆怒不可犯倘不頋死
盡殺爾家而就逮雖有司有法悔當如何閗者悟各引罪
去縣令以轉輸不時至躬至鄉督之民走入小罵令匕怒
收六七人入獄併欲逮論一鄉民履出廵獄叱獄䘚釋之
乃往告令曰犯使君者一匹夫耳脱動衆有變孰當之俗
祠蛇&KR0901;宛轉如人意間入人䄂中驚為神奔走千里履罪
神巫十人投其主江中為丞六年降知安化縣豪酋昜氏
者怙勇力壁險自全江隂侯吴良且捕繋之履曰易氏自
逃死無他請先以計致之果為逆用兵未晚也果来巳而
江隂侯檄取故兵之放為農者民相驚告履屬耆老諭之
侯所取者兵民無與也籍其願為兵者數人而止擢知濰
州民受官驢四十匹核其孳息或死至欲責償履曰民實
不欺勿責償山東民願以牛羊代税吏聽之履曰牛羊有
死瘠患難畫一不如栗也時濰獨完役郡使濰僉人部送
隣縣牛履曰有牛家送牛雖劳不怨使人代之脱中道牛
死誰為償之争不奉命履為吏不求威名獄常空有追需
不務速辦故物價不踴視他所費恒减十二三會改濰為
縣召還洪武四年費震為漢中知府大軍平蜀陜中旱飢
鄉民多聚為盗莫能禁戢震不及聞擅發儲粮十餘萬石
民受粟者令為保伍全活甚衆明年有秋民悉輸粟還倉
上聞而嘉之尋以他事坐逮上曰良吏也釋之
論曰履慈昜而辦較有為者更饒淂矣余從東粤一憩
青龍廟廟祝穪青蛇為爺時香燭輝灼門懸綵曰爺晚
産五公子從吉索賀數百里如騖蜕亦如人意聞呼亦
宛轉出請回衙則從壁板徐徐隐去盖狎此愚人也
孫遇
孫遇字際時福建福山人洪武中以進士授戶部主事大
學士楊溥薦為徽州知府平易為治休寕飢民劫糴御史
以為賊𣣔捕之遇不可单騎往諭相率歸化遇坐府中忽
聞空呻吟聲警曰豈有冤未白者乎廉得婺源有處女被
脅不從見殺立為捕&KR1328;聲頓息天順元年滿九載加賜三
品俸遇居徽十有八年休寕大麦有一莖四穗者歙有一
莖三穗者小麦有一莖四穗者祠上之有&KR1295;方伏豎子間
取其卵&KR1295;哀鳴于庭遇祝曰有求乎令隷從所飛止&KR1295;入
豎子家至其㸑下豎子方烹卵且&KR0827;還白遇遇曰吾聞禽
鳥能嫗熟還生復置巢未幾&KR1295;抱淂雛日引雏翔舞庭中
意以楽遇其後去官&KR0901;舍所養犬搖趯随行遇曰吾居徽
未嘗取一物寕以此相累命吏豢之廨犬咽不食死徽人
言太守恩及草木禽獸也歴河南左布政使為給事中䔥
彦莊論劾致仕徽八世&KR0901;祠祝之
論曰必以異徵訓循良無循良矣際時平易二字能召
天和而扵是空呻麦穗卵生犬咽䓁事往往見矣即不
必果要皆謳吟之所及也猗歟獨嫗&KR0827;還生之說不知何
来安知非嫗生淂生以罔譽遇不足以勸
馬逵(吴簡)
馬逵吳江人國初以賢良徵令合水又為昌邑政平民有訟
者教諭之使聽觧度不可己乃受理又重自刻責𬞞食水
飲率不能継家口盡玄止一妻不能堪求玄逵怒曰今法密
昌邑度不保尔欲相随付西市耶䰟聽之去同邑吴簡在
元季瀆書號儒者吏役之儒衣冠任板葉事同役笑之
洪武初微冨民論简所奏碩䟽渠通灌溉課粟多者弟翻
之授主薄崑山稱職畏慎引罷
論曰棄妻而奉法冠儒而供役似畏慎太過乃以見
國初之綱犯粛所渭六畏民志者于官守徵之
謝衮
謝衮字子㐮江西新淦八也洪武末以人才薦授青田知
縣有惠政九年秩滿民詣闕奏留之特陞處州知府居官
廉謹興學校勸農桑䔍意拊循時早蝗為災衮禱于神願
自殺謝罪會大兩三日蝗盡死盗有入庫窃官鈔去衮投
檄城隍神盗閉室閱鈔俄疾風&KR1032;出市盗随風匍取之遂
為所覺一日坐視事忽一牛逸而前俛首若有所訢者跡
之牛且就屠脱也衮哀其意為贖養之時稱異政歴官三
十年不以家累自随
諭曰死蝗而活牛不算偏慈神不為&KR1032;鈔出戶衮不免
以失庫淂罪矣是不可幾也民詣闕留定有寔政
趙豫
趙豫字定素北直安粛人也洪武末以生員督賦守城永
樂初授泌陽主簿歴郎中出守松江豫見掾吏多積猾革
無令親事召取名家子循勤者使為之視事惟一吏侍側
數吏粛階下若僧寺塑像不淂動民有盛氣入訴好語曰
明日来至三四不已民有謠言曰松江太守明日来盖訾
之也初不測太守意頋訟者來時皆乘一時激經宿氣平
或衆為譬觧且感太守和厚往&KR0901;去不復来其為政務在
與民休息輕徭役節冗費吳俗尚琹奕喜玩好豫見之未
嘗一寓目士大夫數遊宴率謝絶之是時周文襄忱為廵
撫所行法皆畫一便民豫與况鍾一時共事况治蘇州嚴
豫治松江寬然皆淂民有治聲滿考入朝群民詣闕請留
增俸正三品還任為守十五年清净如一日正統十年詔
宴天下有司治行尤著者十人午門前賜金織衣一襲豫
與焉今配祀文㐮祠
論曰顧光遠三日思趙定素明日来鳴琴辦民賭墅辦
兵皆所不事似俗吏而越俗吏百倍也一周文㐮耳以
嚴奉之而淂以寬奉之而亦淂清净如一日豈昜言哉
方素易王士廉
方素易江西楽平人洪武中知旴𣅿縣廉能平怒吏民戴
之陞金華同知治行益著永樂初坐累滴戍興州未幾
召還以左通政出渝叛者陳季擴不辱命𣸪奉命案恩州
田宗䁀罪状淂寔以衡州府同知捕桂陽州峒寇龍夘銘楹
京師有鋪䘚訴年老獨子被虎死素易为文檄山神明日
虎死道側會有告衡民匿谷庶人貨不入官者坐素易不
舉逮獄死
王士廉永楽中為濬縣知縣治蝗蝻灾士廉齋戒率僚属
耆老步祷八蜡祠願自禍以活民命越三日有烏數萬入
其境食蝗盡至界而止皇太子聞而嘉之以誠意所格蜡
神應
論曰頑悖亦若神旦奉命為之制&KR0849;則或偶然事烏為
兆凶之物亦奉命為之殺蝗此豈偶然事至誠之動必
有其應
貝恒(陳夲深張鼎新譚思敬譚曰慗扈暹劉綱鄭璉劉奎傳皓虞秉安王泰史誠祖)
貝恒字秉彛浙江上虞人也永楽二年進士授邵陽令艱
去𧺫東阿上北征命河南山東西民丁随軍供饋餉人多
惮行恒以誠感其民民楽從動息飲食與同甘若師旋東
阿民獨無失所凡有營繕棄鐵敗皮朽索故紙悉存之工
暇即令煑皮為膠鑄鉄為杵搗紙索為穣貯之庫上幸北
京悉出供席殿之費其精密類此比遷父老詣闕乞留詔
進一階仍知東阿凡任一十八年又吉安知府陳夲深鄞
人為政寬簡治盗匕平為監察御史程冨所掩竟不言功
任十八年民有訟者不湏投牒召至榻前口理其曲直嘗
赴民飲歸携其杲餌㗖市小兒久之𪠘前民有女及笄本
深嘆曰是家女吾見其初舉今已字尚可留乎投牒告老
張鼎新沅陵令也好鋤強暴務于安利其民九載考績民
詣闕留進秩一級還任凡令宛陵三十三年劉綱字文紀
禹州人永楽中知府谷縣頗尚威名遷寕州寕久敝同俗
為治教民播種興詩書簡兵練武不專䋲墨廢墜皆舉會
艱去寕民詣闕乞留詔𧺫復&KR0901;為寕州治有龍尾湫時出
光怪遠近以為妖惑禱祀奔走綱伺其光動手射之應矢
而滅巨鼋也嘗行野中值横䂖為虹馬驚不渡諦視之則
范仲淹撰狄仁傑碑文遂立祠祀狄而碑其廡人稱異政
在寕三十四年去寕之日哭聲振野州人與狄仁傑䓁共
祠之称七君子孫宇弘治間為大學士贈綱如宇官譚思
敬永楽中為&KR0792;縣十八年譚曰整字思齊豊潤人為華容
二十二年扈暹為鳳翔三十四年鄭璉鄞縣人為萬州劉
奎為博羅皆一十八年傅皎字孔晹祥符人為通州二十
年盧秉安字文定南豊人為東莞十九年皆以循良久于
其治又王泰字伯貞太和人王導後也為瓊州十六年流
民来歸萬三千人史誠祖觧州人加濟寕知州啣理汶上
事凢二十九年家于汶
論曰民愚故醇以官之變態百鍊之而愚者智醇者遂
儇机生不可制且官此者率欲驟遷扵是矯物為能一時
譽作而貽數世之害有之具恒䓁十三人每不近名無為
上人然而久任則主化在也寕詘其劳而休吾民
陳鎰
陳鎰字有戒南直吳人也永樂十年進士授監察御史滿
九載遷湖廣按察副使内艱𧺫𥙷山東輙外艱未𧺫再𧺫
浙江時以三殿工督木魯家務超拜都察院副都御史鎮
守陜西提督寕夏延綏邊偹三載還朝亡何復往又三載
召還佐院事不踰歲復往且許便宜行事又三載進右都
御史詔與靖遠伯王驥更迭治軍驥老將固推稱鎰正統
末復召還掌院事上親征鹵留鎰居守六師震驚鹵乘勢
入犯鎰以左都御史按行通州以南護邊人避鹵鎰鬚
髯風神峻整寬中長者不爲一切苛細居官所至有聲績
而關中尤著每行部下車久旱則兩匕久則霽人有疾病
誓淂為鎰一舁肩輿輙愈鎰出則老稚歡呼争前舁之鎰
笑弗却也至是陜大飢陜父老上書願淂鎰至以副雲霓
之望詔鎰往賑之景泰中會昜儲加太子太保時同理院
事者王文每氣凌其上鎰如弗聞也四年以疾乞休又三
年䘚贈少保謚僖敏陜人廟祀之
論曰以寬仁親民昜見声績掌院貴飾綱紀臨邊貴拔
聲靈而率以長厚裕之如僖敏盖誠難也每底績無一
可以為名則真無一託以為名哉相傳其父孟玉平居
好善僖敏方在娠有神父夢吾為而子以大尔閭乃淂鎰
程冨(弟志學孫澤)
程冨字好禮南直歙縣人年十三有名庠序日者測其干
支謂不錄春官而同出身論者謂非制永樂甲午舉於鄉
至宣德中己就選某縣陛辭羣伏上獨疑冨平立不敬對
曰臣貭頎長苦出人一頭地上賞是語即日擢監察御史
賜同進士出身按廣東激揚有声再按江西撫州大盤山
賊曾子良以妖術惑衆閧𢾗萬滛劫冨率兵一鼓夷其巢
俘獲二千餘人錄其魁訊餘脅從悉縱之奏免該省造紙
鑄錢二局及桅心杉樟等木二百四十餘萬擢大理寺左
少卿正統六年以行在僉都御史参贊陕西甘粛軍務陳
軍民利病五事總督雲南粮餉平麓川不靖陞右副都御
史請疾給驛歸子鏞錄盤山功世新安衞百戶從弟志學
以宣德中鄉榜歷湖廣按察僉事定苗亂璽書褒可從孫
澤亦以正德鄉薦孝聞
論曰余過新安獲交好禮裔孫守淹該詩文端警為東
南所推重堅静自持不輕進取嗟乎其有所本也欤
王璡
王璡字器之雲南日照人建文中為寕波府知府性儉約
居官清一日偶魚肉兼饌璡怒庖人過侈徹而瘞之時號
埋美太守燕兵逼淮璡多方偹禦造大舡𣣔取海道趋瓜
州截其後衛䘚不楽未行燕淂國縛璡至京上問治舟何
為璡以實對宥不殺釋還老田里
論曰吾從梅花帳中索菜知縣從瓜州渡口傳羔太守
兩可以同考
王槩(王宇)
王㮣字同節江西廬陵人也正統七年進士以刑部主事
歴河南按察使天順初被誣下獄會㐮憲王入朝上問所
過官吏賢否王曰臣過河南百姓遮道言王廉使冤幸為
語皇帝還我王廉使上即日宥㮣四年憂去百姓褰帷號
泣起右副都御史廵撫陜西代王宇大理寺卿㮣才頗敏
逹其詳慎一如宇至其審断明允會文切理倫要簡暢宇
不能及諸法吏絜以為令掌廷尉事凢十載稱廉平遷刑
部尚書踰年卒謚恭毅子臣成化五年進士翰林侍讀出
廣西參政王宇字仲宏祥符人正統四年進士嘗為撫州
太守郡人頌之曰關節一毫無地入公廉两字有天知歷
撫大同有䟽請誅石彪不聽勤悴卒官彪遂敗上始思宇
論曰天順中兩大理寺卿㮣與宇是也奪門之後廷平
亦多為所奪即賢有貞或不免而以明允称不厄諸奸
其誠足任而審幾有足多矣
盛顒
盛顒南直無錫人天順中為御史抗論石亨驕恣謫知束
鹿豪右聞其来警曰即走石摠兵不能庇抵任乃純用撫
循吏畏而民安之以理折訟從容以解鄰郡不决之獄亦
就質咸心服去時人有水清鏡明之謠四境之外聞風趍
附荒落頓成邑聚至今称清官店累陞左副都御史
論曰清官店不即驕恣故不能濁之
鄺野
鄺野郴州人父子輔以訓導謝歸訓子勤飾躬慎慮勉
扵學永楽中以進士為監察御史命察阻鈔法按犯邊倭
寇失律擒山海關賄吏救活营役疫失辯䂖州民不軌之
誣皆以廉平稱宣德中陜右華亭宜川饑為移粟移民活
人夥擢京兆尹節用爱民豪滑不淂矜其智正統初擢兵
部尚書務節其加飬銳氣以待不虞天下總小旗例試京
師受代埜請淂免已已扈駕土木䘚謚忠粛
論曰埜陜西按察使時以俸易一紅褐夀父父大怒以
為不義擲還之巳念定省久鈌欲图父典闈考其治淂
以覲父父又大怒父蒞事子任何以示防必不許然則
埜學淂之庭授者居多
陳晞
陳晞南直江隂人正統中出身胥吏參縣兵房有戍絶勾
丁而誤及者貧不能為餽為具邀晞夜飲出其妻勸觴而
身他避妻具語以情晞絶裾走為文脱之以薦為兵部郎
中同官主事甲每向胥曺痛詈意在辱晞不為意後主事
卒官晞為殮送之歸擢兵部右侍郎廵撫甘粛歴兵部尚
書
論曰成化以前有考薦之例用賢無方松江守進賢黃
子威與蘇州况鍾齊名南昌萬祺與晞累官至尚書又
傅衡洪秉龍士安三人皆以吏負擢御史餘在部曺者
不可數成化後保舉之法廢鄉薦無九卿之望歲貢絶
部曺之陞况下此者乎時有覇州守不知其出身鄭
州濬渠用夫三日可扳經年之劳簿稽民業覇州以勤
多積捕蝗京畿有泫廵方下其法于諸郡民便之以恃
監振謫戍
王鴻儒
王鴻儒字𢡟學河南南陽人成化二十三年進士慧一過
成誦書端勁有古法里人有為府史者乞其書粘直壁知府
叚堅過直見之及入竭稱清澈非塵中人留讀書府中資
燈火就試督学陳選驚濟世之才非止舉子業尋領河南
以戶部出提學山西泰陵朝宴語劉大夏如鴻儒他曰可
大用正德改元致仕起國子祭酒十年以南戶部侍郎入
吏部嘗曰惟誠与直能濟國牽時尚書陸完有才名頗
与宸濠通鴻儒每對座亟稱憂忠靖王忠䔥可師表完意怫
十四年陞南戶部尚書濠反完敗鴻儒方督餉九江欲遡武
昌約守臣以兵順流下使敵反頋又聞康陵輕出益憤懣
疽彂背䘚溢文在鴻儒明逹凡列用人行政乃先軰歷朝
行已能缕言之不爽論時務淂失為預志無不大少騐人
懷私見之亦化傾肝胆弟鴻漸亦舉河南卿試苐一仕至
山東右布政使廉清有吏才
論曰或云文莊少貧代為府史書册茟畫等太守問史
若為之乎曰史不能王年少手蹟也藩臬時便為上所
知搃以不欺淂之盖生平無不恭宏纖以之矣
祝顥(孫允明)原傑
祝顥長洲人正統初成進士時詔奄尹察舉四人&KR0640;法從
召試不就給事刑科朝章多所糾正稍毁除私創寺院奄
多庇不奪景皇帝立以都御史召不赴願外轉僉事山
西安輯捛&KR1880;公私頼之進秩參政邊郡少文民不延儒
生之臨汾陽曲故有更老象猶左袵立更之易臯陶里
為士師里脩其墓明習法令治無冤民汾有盗僣號部衆
且彂的其窟親入捕首從十六人所板引且千百顥請脅
從勿问部使者曰不以&KR0647;是沉命以&KR0647;而止獲此所
當名捕者衆奈之何顥擬奏草此十六人者弗赦餘有名
未彂可以恩貸也遂不溢一㐮陵人贅偦老𣸪生子且死
婿育子長拆産訟不决顥按之曰偦字孤義也而專財久
雖賈益饒而業由婦为石可忘所自為平之彼此感泣去
絳之侠有睚眡殺人者廉而抵之每駐車劳苦民夾道擁
觀致不能行七年謝歸与徐武功劉珏社瓊日相從宴遊
最後䘚孫希哲生而右手指枝遂自號枝山以賢書官應
天府判不楽仕谢病歸工書法獨淂虬古海肉盛幣案其
書不与或乘其急技小錢輒付去稍給又𣸪不与四時醉
妓舘中妓轉索之無不与也日偕唐子畏張夢晉䓁放
浪山水效晉人風好蓄古法物名蹟重價購淂或欵客
不足百鐶者一二輒售之所著書有祝子通祝子襍祝子
罪知蚕衣浮物蘇材小纂野記語怪金石契合䓁書而顥
曾孫續進士官給事中歷布政使性純貭氣温惠而操尚
凛凛所至有声
原傑山西陽城人正統中進士以御史按江西平徤鷙俗
循擢按察使剔宿弊興廢政扶進善良徂遠貪暴綱紀肅
然左籓山東寬而有制成化中荆襄流民且為乱以左副都
御史出諭恩信兵不血刃大難就平陞右都掌院王越沮之
改南兵部尚書道䘚南陽驛舍傑誠心與物楽聞讜論不
露圭角而圖畫井井故所至成功至今輿頌不衰
論曰英廟時羣寸軰出大都渾厚不佻以诚長者處官
如顥存飬孤嫂継絶扶困專以教誘恩義兼行傳孫枝
山則稍露其才無當寔用盖由唐六如放廢後士以曠
逹高物幾成風俗顥祖孫而有今古之感矣弘治戊午
太倉州治成撫臣彭礼曰门額必枝山手乃工百世以支指應
稱善金山碑今猶有存者原陽城其猶誠長者之間歟
丁積查約
丁積字彦誠江西寕都人成化中進士授新會知縣初至
官有中貴弟梁長責民償逋過當更他索酷積繋長獄追
焚其劵盡毁邑中淫祠著礼式示之擇立鄉老使董民俗
月朔進聞扵庭優礼其能者民有賄盗大榜其門月朔令
赴縣聽戒改悔去榜邑故事民輸平均錢則貯官𣸪歛私
錢供用曰當月錢積以重科不便為泒丁産定錢數足用
之外毫不妄科甲首納錢畢即遣歸田常為民辯冤忤當
道繋獄民群為計且行賂積手書民君子但求無愧扵心
而己勿妄動歲旱禱雨羸爐火着衣為焦体
雨迸空而下邑中凡忠臣義(士)以及(節)烈之女或廟或墓
各置祀田令人守之竟以羸䘚治有嫗夜哭甚哀人問之
曰開歲甲首且到我家丁大人不為吾益算一年吾何以
聊生受教陳白沙素昧羅倫倫之䘚也遣邑諸生只賵之
查約字原慱浙海寕人弘治中進士授南刑部主事歴僉
事福建治有異等禱旱疫誠天為雨民病已延平邵武暨
福州軍亂並以單車申諭則亂者感約素咸羅拜願就約
束治首亂不濫副使江西白疑獄出儒生扵理進參政治
學舍廩孤貧惠飬更切再進布政使左歲饑廣司椽納糓
飼之永為例為治不事察察非數十年之利弗勤也躋馬
忠肅劉忠宣扵祀典專祠羅文節章文懿皆有𥙷風教以
最陞應天府尹旋命廵撫山東未離任遽有侯官賊在獄
會訊賊奮斧擬擊臬司而誤中約者三閩人為痛哭立相
論曰皆惠利其民而彦誠稍遜吾先世原博之大原博
初生母夢神與布一斧痕者三盖久䜟之矣筮仕數十
年家三楹不益一㕓與鄉賢之祀
劉珏
劉珏長洲人况鍾為太守時辟為掾珏辭碩就博士弟子
業况嘉之令就學輒隽以進士主事刑部有丞坐贜獄潜
以賄動珏珏曰丞自招矣却賄治如律按察山西教示墾
田人知力食他縣受賕見法以珏善主法者暮夜以請珏
毅曰為長吏為朝廷活窮瘠乃刻自肥以賄聞此語安淂
向吾耳急謝去家居姊[婺-矛+牙]而有子幼迎飬之為田宅母
癰親吹之友孝孚于閭族持巳㓗嚴与人惠和頋不可干
以私好學不倦能吟亦工書法涉絵素
論曰珏𧺫家側微性清逸無有游楊其風節者然行己
無愧過造常十餘車有所咨询䘚不敢對盖其䔍慎有
過人者歟
朱希周
朱希周崑山人父文以御史按山東遷副使以長厚廉恕
名希周舉進士第一𥙷脩撰在禁近小心翼翼不妄言咲動
有恒度侍講席多所斍益選造南國所舉上稱淂人世宗
時大礼議𧺫雖不能顯自見然終不能与新貴習歷
吏部南都辯論官材無敢私与奪忤時病歸以重盛德表
式州閭所居廷隘不客車室無爽塏階無重墄執謙守
久而勿渝遇人淳諄不以造次廢礼其介老而益勵人望而
敬之卒謚恭靖子景固任參軍
論曰昔人有云使居官任職無以踰人臨利害有所執
身繫安危為時輕重舍朱太宰將安歸哉人稱吳中三状
元壬辰吳文定癸丑毛宗伯丙辰皆厚德直操人不可及
張位
張位字文邦湖廣茶陵人宋履翁之後也州有龍化湖故
有䜟龍湖坼榜元出正德已夘湖忽暵涸亀裂明年位遂
舉禮部苐一又明年賜進士授翰林編修嘉靖初進左贊善
内艱歸時張桂用事位不樂其官家居十三年𧺫歴翰林
學士上𣣔伐安南使位往諭行未至遽止之以副總裁纂
修玉牒稍用本支法有所更定上曰卑不可踰尊亡不可
先存學士指矣其如學士所定歴吏部左右侍郎斤匕有
信辨邪正明升黜不瓦合未嘗以疎遠輙擯久之累陞礼
部尚書兼文淵閣大學士位雖與諸輔臣同供文撰頋墨
墨不自得不敢顯諍及卒上頗不悦謚文隐隆慶改元更
謚文毅位卞急而志意廓落明習與章䆒極時務尝曰今
兵老邊棘禍旦夕作肺腑詣公不歴算周思坐泄匕乎嘗
欲裁定會典權衡百度𣸪成憲之舊明因革之制使城社
狐鼠不淂府奸事格而止
論曰人知之而為之者鮮也人不知之而為之者益鮮
也位謚隐之謂矣
龐嵩
龐嵩字振卿廣東南海人居弼唐鄉早歲遊王陽明湛甘
泉之門天性嚴朗嶄&KR0901;不可犯學者稱爲弼唐先生嘉靖
甲辰由鄊舉授應天府通判晉治中初至曲貸賑荒所全
活六萬七千有奇復業者十萬六千有奇民苦役重取公
費議寬之令甲首輸鏹免其置辦付印簿以防漁侵清寄
居客戶以助夫役移僻驛馬匹以甦衝塗覈冒濫優免及
詭稱官戶寄庄戶女戶神帛堂匹戶以實丁口八邑皆蒙
惠焉時江寕葛仙永豊二卿數有水患居民餘七戶而己
歲課不能辦嵩爲築堤闢萊得田三千六百𤱔立惠民庄
四召貧民佃之流移盡還而全邑訖無代輸之苦折獄無
細大必得其情有張元二者以追失婦不反嵩躬至婦所
見室畔懸厓矗立林木颯然心動行數十步而前猝執村
老訶問之對曰我但見一屍懸厓之下迹得元二被殺状
係戚畹彭若龍佔无二妻殺元二執抵是時居間者萬方
拒不聽嵩饒吏幹在事拮据百廢具舉尤加意造士暇則
進諸生課之捐俸資賞給单騎行縣所至肅然一𬞞片楮
不以頓民在府六年京察例而復與覲察嵩謂非理上䟽
請止之至今著為令晉南刑部郎中曲靖軍民府知府所
在士民&KR0742;德既去追思之爼豆不絶云
論曰龐曲靖治尚利濟所云兼用王湛者未信也事事
留意民瘼而大小殊
