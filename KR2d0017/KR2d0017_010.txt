罪惟錄列傳卷之十
理學諸臣列傳總論
夫離經濟而言理學無為理學也自經濟不必皆純而理
學分焉若但以言理學為理學不及乎行理學者彼無禆
治平則何藉此正心誠意苦口為哉拘古者以為是淺索
者以為是誤認者以為是偽附者以為是其以為是必令
人不可非人自不非則可而不可非在已有其壘不可不
非在人不欲其有壘所傷在元氣而立壘者与共守此壘
者不可謂非賢者之林宣聖和同群党之觧鑿鑿也觧之
者鮮矣明初造太祖奉尼山之教專理學攸歸諸臣莫及
尝論祭祀非先人所習不設此時宜之大者哉又曰文武
豈有二道一語見的自是孝孺周官井田之說其源本之
潜溪未免拘牽而青田讀潜溪之書擊節歎服然則貴乎
善用師說者矣林駟滅性不足法薛瑄嫉邪曺端守礼張
元禎楊廉說經与張邦竒吕柟金鉉䓁咸能飾脩言行斤
斤不惑而因應之能未講不足以用大還似升堂自李仕
魯于國初死闢外教功寔不小而頗尚氣後遂有鄒元標
顧憲成趙南星高攀龍李三才劉宗周黃道周蔡𢡟德䓁
矯持門戶見理未圓于夫子不成人之悪一語尚少深探
益遠于因應之能矣陳憲章蔡清&KR1200;學主静持無累扵物
至于王守仁湛若水軰其教大昌幾扵面壁却誤禅定甚
至陳真晟吴與胡居仁陳海雍䓁徒餙詞貌高炫俗聽
中抱鄙仄古云鄉愿彼尚不能辨之矣其庶幾彭韶之体
用兼偹乎終身欿然未尝偏主獨勝羅欽順曰古戒愪脩
省率諸終身而不足令以圓通朗徹取之一言而有餘是
是必有能辨之者舒芬曰空言無𥙷不若脩其本以勝之
吕柟曰正脩忠孝以為本而表樹即以此許孚遠曰吾毋
以學市人且學無鑿空縣悟之理鄧元錫曰何以事心在
窮經何以致用在窮理迹諸子之言頗令道而格致之功
未既孟子云仲尼不為己甚無己甚則是兩化而淂中聖
之時以此以約則不失不為而有為皆從圓满處徵之圓
满無盡量猶病如傷是也安淂擇善固執弗措以誠其身
者而以為歸
理學諸臣傳
孔氏世家克堅(鏞)
孔克坚宣聖五十五代裔孫也丙申太祖甫下鎮江特謁
孔子廟吳元年克堅子希學以元官率曲阜令孔希章及
鄒縣主簿孟思諒伏謁大將軍達輸誠時克堅為故元祭
酒洪武元年元亾来朝入謁謹身殿上呼老秀才前年幾
何矣克堅對曰臣年五十有三封衍聖公令作書貽其子
希學曲阜惓惓讀書勿怠厚賚給月俸許歲一朝入用馹
站己而以希學襲封衍聖公秩二品銀印置官属希學謝
端門多所勉勵尋以希學行希大為曲阜知縣並世襲所
定歲二丁釋奠禮及遣祭曲阜例載志中四月以克堅行
克仁為慱士授諸皇子經三年三月克堅䘚六月命各神
祗去前代封謚直稱夲號獨孔子仍舊明年𣸪孔氏子孫
二十六戶徭役六月詔温州籍五十五代孫克表為脩撰
兼編脩七年知縣希大被訊當逮以聖裔釋之孔氏田産
荒蕪者蠲租八年簡孔克伸代希大知曲阜十四年衍聖
公希學卒明年以孔克㽦𣸪代克伸為曲阜四月上躬行
太廟釋奠礼十七年以孔子五十七代孫孔訥襲封衍聖
公孔希文後代克㽦世聀十八年詔凡聖賢子孫例免輸
作二十九年希文坐貢舉非人詔宥其罪免官建文四年
十一月代孔訥衍聖公孔鑑䘚永樂七年先聖五十七代
孫孔鶚会試副榜苐一仁宗監國擢為中允十五年上問
侍臣孔子之後有官此者乎對曰有翰林孔目約立令約
入教諸皇孫書賜以小荆杖不受教撻之他日皇孫拒杖
至以頭抵約約怒以掌創皇孫頭上召約責之約厲声引
漢明帝尊師重傅以對坐謫外馹丞尋𣸪以薦擢監察御
史㩲監王振惮約不敢犯正統元年優免宣聖子孫徭役
二年景泰五年五十八代孫孔鏞以進土歷官右副都御
史多武功鏞字韶文高大父徙家姑蘇遂為長洲人父友
諒舉進士以庶吉士出為双流令蚤卒國朝宣聖後獨鏞
父子以甲苐𧺫家鏞授都昌令有異政縣瀕彭蠡湖相傳
湖有神物棕三舍者太祖時戰艦征友諒時棕䌫也蜿蜒
如虬龍能𧺫風濤覆人舟舟人望見輒祀之鏞鈎致焚之
妖息天順中以&KR0666;連寕藩改連山連山治萬山中流賊破
為巢穴民盡流徙令每依州而居如無連山也鏞親至境
出諭招連山民常借炊民舍舍主人出鏞留錢舍儥薪水
去民歸感之始漸相傳語率拜伏道左鏞喜勞之給間田
予牛種踰年大征諸蠻洞鏞率民丁随軍破賊巢所至招
徕不事斬州遷治雞籠關内茅茨蓬藋集其民以居焉撫
輯猺衆歸為齊民鑿山䟽泉便民之政畢舉是時高州一
郡猝為廣西流賊所殘郡守缺當路者共議借鏞往鏞謝
令不可攝郡事權以試知府事任之鏞至開門來人或曰
城外皆賊壘萬一為賊嚮鏞曰高州本無賊賊來皆自廣
西吾不忍吾高民十百里来徒投賊為𦵔醢也于是流民
来歸日百數非高民亦来歸竟無賊城不能容復築一土
城居焉詔鏞即真時賊屯高化境者舊名茅洞有鄧公長
化州西北界馮䁱畬禾嶺梁定游魚寨鄧辛酉信宜界侯
大六皆劇盗茅洞距城僅十里而公長尤黠驁鏞遣人撫
諭之不聽鏞不告僚屬不語妻子黎明潜呼四疲䘚肩輿
抵賊壘公長見太守至倉皇呼其党擐甲迎怪無騎從偵
報無所見乃释甲羅拜鏞入坐定從容諭以順逆禍福指
天以誓于是衆酋皆感悟泣下恨太守来晚公長伏地奉
巵酒為夀鏞飲不疑衆酋咸舞願以明晨即赴太守請死
護送鏞回夜四鼓遠近見火光則賊自焚其巢也公長降
而諸賊次苐納欵鏞皆處之内地令耕種且為我偹非常
獨馮曉猶負固化州界屡招之不服鏞遣部下黎浩夜率
敢死士二百人出曉後鏞以前軍應之擣其巢曉遁去執
其妻子以歸曉意妻孥必死頋聞存撫甚厚也遂以其党
五百人來歸事聞下壐書褒美特陞按察司副使仍知高
州府事鏞專以恩屈服人部有謀勇士林雄死于賊鏞撫
屍慟哭親為殯葬一軍莫不感泣以故所至成功高人為生
祠祀之尋察廣西督府檄往同勦荔浦賊賊聞鏞来駭曰豈
高州孔副使耶有走耳一鼓平之連陞右副都御史廵撫貴
州清平有苗阿刺者挟其子溪能敵百夫父子豪長溪間二
十年来數殺官軍鏞朝得清平有指揮與厚善授之策誘縳
之召入為工部右侍郎未至䘚舟中時有白氣自舟尾上貫
天表曰正中而荧荧星也天順中以孔公恂為少詹事時衍
聖公弘緒為大學士李賢偦公恂遂以不次恩擢後改大理
少卿尋言事忤旨出知漢陽憲宗初立廷臣請以天縱二字
加號孔子給事中張寕議之給孔顔孟三氏學教授印令三
年貢有學行者一人入國子監减孔氏子孫田租二年衍聖
公孔弘緒貪溺湜暴宥革職為民弟弘泰襲封留監讀書三
年始之任十二年詔加籩豆佾舞如天子賜衍聖公弘泰玉
軸誥命十七年國子監丞祝瀾請天下孔廟概用木主如南
国子監忤旨謫廣西府經歴二十三年掌國子監事楊守陳請
尊孔子以帝礼吳沉作孔子封王辯以為尊先師為安濬亦
言之弘治六年以孔彦䋲世襲五經慱士主衢州孔子庙
祀彦绳世祖友端宋南渡時随駕世襲公爵於衢州入元廢至
是薦𧺫彦䋲䘚承美嗣有遺田五頃供祀事十六年弘泰
䘚以兄子聞韶嗣封正德中特授故衍聖公弘泰子聞詩
為翰林慱土并授孔子五十九世孫彦繩為五經慱士又
授孔氏孫學錄主尼山洙泗兩書院一慱士主子思庙嘉
靖元年聖裔彦龍䓁乞觀上幸學礼許之旋改正孔子庙
號為至聖先師别祠啓聖公定諸配享從祀十四年詔儀
封縣孔子六十代孫承寅為國子監學正世襲寅係唐褒
聖矦德倫之後德倫兩支一衢州一儀封正德中兩支皆
失傳于是儀封請視衢州淂可二十五年孔聞韶䘚子貞
幹襲封三十五年貞幹卆子尚賢嗣尚賢以賄淂頗貪墨
又以私怨發從兄弘貸奸利状反為所訐御史按問㘴弘
貸戍而前誤保尚賢者見黜亦切責尚賢于是定例曲阜
知縣先遴選可襲封二人撫按覆試用其一天啓元年御
史董翼請以孔氏遠祖防叔伯夏炤叔梁紇一体追封為
公並祠啓聖又以契在唐虞時為司徒明倫係孔氏道統
所自来宜帝王庙之傍另一祠祠禝契不則祠之闕里下
部議不果行二年賊徐鴻儒攻曲阜知縣孔聞礼以義鼓
衆拒却之詔以妖賊蹂躙之後議脩孟子墓庙五年十一
月上臨雍礼畢優叙孔聞範等三生俱准送國子監
論曰道自君師分重而主治有官天下家天下兩格盖
與賢与子是也主教有趋庭入室二傳則𫐠聖与𣸪聖
宗聖亞聖是也尼山素王淂泗水矦祖𫐠憲章之論而
萬世為昭昔人云大司馬以並列世家同于五等為尊
儒微指頋諸世家與代終妱而孔氏閱正閠之運不衰
則所為世者真世矣是後論治則家天下者為正論教
則授受缺而能守家法者為正克堅遷喬最蚤太祖開
國謁廟授經之礼特勤二百八十年取士奉其言策射
之而分壇講學者必以為歸都御史鏞荧星白氣仰依
日月萬古無夜為孔氏中興矣相傳孔廟遺檜為宣聖
手植其枯榮遂与運俱理之通于數如此不但以喬木
徵世世也嗟著告吉凶猶其細哉而吾特難克堅而後能
培此&KR1912;至今按孔子五十三世孫渊其六世祖端越仕
宋渊父之敬任元通州塩税徙家崑山孫士学貧常州
一冨家欲求通譜士学力拒之及殁無子家以所傳易
米一船知孔氏有僞傳不能書確也
顔曾孟三氏世家(周朱二氏)
洪武二年罷孟軻文廟配享刑部主事錢唐力争之明年
上曰孟氏辯異端闢耶說發明孔子之道從祀如故七年
特設孔顔孟三氏學教授一員訓其子孫十八年赦孟氏
子孫之輸作京師者上曰賢者之後寝以微滅是豈崇禮
道德之意是後凡聖賢子孫例免輸作二十年以顔氏五
十八代孫檜為漂陽縣丞景泰二年詔孔子弟子顔回裔
孫希惠孟軻裔孫希文嗣宋儒周敦頥裔孫冕朱熹裔孫
梴並授五經慱士世襲成化初助教李伸請以顔曾思三
氏父配享啓聖公祠報聞給三氏教授學印令五年貢有
學行者一人入國子監十二年給顔氏孫博士鋐酒掃役
如數授朱熹十世孫燉為五經慱士奉祀事弘治元年言
官張九功論配享因請以杞國公顔無繇菜蕪矦魯點泗水
侯孔鯉邾國公孟孫氏祔啓聖公祀囙言二程父珦首識
濓溪于属掾之中朱子父崧早淂與聞程氏之学珦不附
王安石新法退居扵洛崧不附秦檜和議奉祠于閩似宜
以永平伯珦獻靖公崧並列顔無繇四氏之下下廷臣議
不果行三年錄朱熹九世孫貢生貞為婺源訓導瀀錄曾
氏贑揄遺沠某某授五經慱士主其祭十三年授朱熹十
一世孫茔五經慱士十亾燔婺源學讀書嘉靖元年既改
心孔子廟號及門諸封爵俱罷稱𣸪聖顔子宗聖曾子𫐠
聖子思亞聖孟子以四子父配享啓聖公為定制十八年
授曾氏六十代孫質粹以五經慱土世襲被訐偽冐下御
史勘問不果昜三十四年朱熹孫源襲五經慱士三十八
年朱熹婺源支墅與建安支某並五經慱士世襲隆慶六
年顔氏裔孫嗣慎襲五經慱士萬曆四十四年顔氏六十
代孫伯廉䓁賀聖夀至京天啓元年五經慱士曾業孟承
光咸慶賀見朝
論曰三氏以孔子之家世也未也周朱亦以孔氏之家
世也獨異二程之後無博士五經者豈失傳乎仰与張
氏一例乎按吾學編載景太二年顔孟程朱之後皆与
世五經博士而不寔以名而程氏後遂不著余鄕有朱
夫子祠然為之後者率以僞以僞而爼豆益隆盖淂僞
而真存往往也于後岳後汪後錢後有能嫡審之乎
李仕魯
李仕魯字宗孔山東濮州人幼殊穎嘗閉室讀書不啓戶
者三年從婺源朱公遷遊得晦翁朱子之傳元末隠居不
仕太祖龍潜時己識其名洪武初詔求天下能傳朱子學
者者所在以聞仕魯乃乘傳至京上喜曰吾求子久何相
見之晩也對曰陛下方以武定天下臣縫掖下士溺于章
句待之功成礼樂作臣將以文事起家上曰文武豈有異
道哉除黃州府同知仕魯曰臣惟朝夕傋頋問耳上曰姑
試子以民事期年以卓異聞于朝拜太理寺卿律比嚴守
正不撓時有僧金碧峰者應對称旨求為僧建聀司授官
許之仕魯曰陛下建極之初意所祈嚮便為後世子孫天
下臣民標的即柰何不崇聖學而騖外道䟽三十上上堅
意不從入弟泣叩頭曰臣言不八何以臣為碩還陛下笏
放歸田里上怒不許仕魯以身觸武伏捽摶立死事亦不
果行
論曰為宰治賦宣聖兩許及門問陳不對以塞人主嗜
殺之機耳太祖語宗孔文武無異道誠審于用行之大
矣而何猶不端儒墨之辨也相傳國初奏對大諱秃髮
乃過許金碧峰之請乎宗孔以死爭聖學至後世永樂
成化嘉靖三朝尚㦯湼心異教漸導非幾不然咸以皇
覺寺為口實諸捨身迎骨之陋能無再見
林駟
林駟字宗道改字良御先福建莆人父寶遊漳因家焉讀
書好古家貧為吏不私入一錢駟初亦試為吏太守胡宗
華竒之勸令業儒因䆒心程朱之學偕父隐程溪洪武初
徵至京乞終飬歸以教授為業居家修冠婚喪祭之祀非
其義也一介不取十五年再徵同召者八千餘人駟對策
第一復廉德行科居首遂以布衣拜監察都御史時有狂
人入御座詔求直言陳格居心澤民物二十事言甚痛切
上嘉纳之嘗侍食偶言同列邵質慘刻乖政體上置不問
質黨給事中董希遂摘駟前䟽中字激怒上坐徙滇南至
蜀之瀘州會大赦當歸郡縣以未淂特旨留滯之久之上
遣使者抵家求駟不得以其父詣朝令徧覓其子父至蜀
蘭陵病卒上𣸪遣其門人陳拯諭曰得駟賞千緡遇駟播
州拯告以父病䘚故駟披髮號慟行奔喪禮至武昌嘱拯
誌父墓悲不自制赴水死鄕人追號為爱礼先生宗道之
學宗陳北溪一本于躬行最悪釋氏欲盡驅之文集十卷
行世子嘉趙府長史
論曰宗道主躬行諄諄格君澤物之義誠非偏工獨善
二字者頋不知部貭方暱上侍食之對所云格心者如
是乎守身之義曾夫子言之矣學不貴滅性乃悲不自
制以身從孝乎日炲民刲脇殺三歲兒療母太祖曰此
賊性杖之示戒爱禮先生之于礼尚有未詳者矣
曹端
曹端字正夫河南渑池人也五歲随父歸一老人出見河
圖洛書還畫地質父父異之乃命端學十歲通孝經論孟
學庸諸書十一讀尚書十二讀詩十三讀礼記十四讀周
昜十五讀春秋十六盡讀通鑑綱目周礼儀礼諸子百家
書十八𥙷諸生嘗作夜行燭書呈父言佛氏以空為性非
天命之性人受之中也老子以虛為道非率性之道人由
之路也辨析甚精大率主于破愚俗正人心俗信滛祠端
初受攝渑池儒學事遂上書悉毁之永楽六年舉于鄕明
年會試乙科第一人授霍州學正霍人李德称白雲先生
初講席霍州聞端至避席去端命諸生敦請與論荅甚洽
張方岳行部端出迎不拜張臨之暴甚己廉其學行執端
手曰吾今知曹正夫也大書廉静二字旌之人遂称廉静
先生内外艱一守文公家祀廬墓四年諸生復來墓次就
學服闕調𥙷蒲州西州知府郭晟造問政端曰其公廉乎
古人有言吏不畏吾嚴畏吾廉民不畏吾能畏吾公二十
二年考績蒲霍諸生争上章乞晉霍先至復任霍州端嘗
作川月交映圖擬太極因號月川子刻苦讀書座下兩足
所着磚皆穿嘗曰理無定在惟勤則常存心本活物惟勒
則不死身任斯道力行亍躬推教于人在教二十七年卒
于官年五十有九霍人罷市巷哭兒童下䘚無不流涕者
貧不能歸葬于霍蒲霍渑池皆立祠比闕里河東薛瑄為
贊其像端著述有四書詳說性理文集周昜乾坤二卦觧
義太極圖說西銘通書述觧孝經述觧儒家宗統家規輯
略存疑錄拙巢鳴䓁書大司馬彭澤曰我朝道學之傳断
自渑池曹月川先生始二子曰瑜曰珠亦廬端墓卒亦&KR0830;
端傍後人為歸其父子&KR0830;于渑池端從祀孔子庙庭
論曰月川為學初苦流俗異端所困自言若駕孤舟而
泛烟海知命而後乃信天下無性外之物自謂所淂差
異于諸子頋猶蒙滯小學所為隐居求志之處尚與耕
薛瑄
薛瑄字德温山西河津人父貞洪武初領卿荐為真定元
氏教諭母齊夢一紫衣人入室巳生瑄肌如水晶洞見五
内母欲棄之祖仲義聞其啼聲止之卜之吉永樂己亥貞
改河南鄢陵瑄𥙷鄢陵諸生舉河南庚子鄕試第一明年
登進士宣德中擢監察御史出監湖廣銀場正統元年提
督山東學校瑄首以朱子白鹿洞學規開示學者言依先
王力止偽學諸生皆呼為薛夫子太監王振專權侵選政
嗣欲引用其鄉私人問可為京堂者閣臣士竒言瑄輒召
為大理寺少卿瑄至京士竒枉問瑄不值語從者曰可言
若翁明日詣王公謝非王公不至此瑄聞之不往已又使
人趣之竟不往時李賢素善瑄或語賢王司礼頋&KR0794;𢾗問
及瑄也賢即朝房道意瑄怫然曰原德亦為是言乎尋以
事會議東閣諸公卿見振皆下拜而一人傲獨立左右皆
駭始知其為瑄也振慚故連揖瑄然自是銜瑄毒矣居頃
之振姪山通百戶安妾安死欲納之妻責妾持服不與山
教妾告妻魘魅安死者下都察院誣服瑄為冤之駁還再
三都御史王丈承振風旨誣瑄出入人罪振又嗾言官劾
瑄淂賄故庇死獄逮瑄繫及午門會審瑄大呼王文字若
安得訊我若為御史長當有引嫌文怒奏瑄不服問理詔
弃市子淳䓁三人碩一人代死二人充軍贖父罪不許門
人皆奔走哭而瑄神色自若手持周昜誦讀不輟振有老
僕是曰大哭㸑下振問何哭僕䘖淚曰聞今日薛夫子將
刑不自知酸心也振聞而意觧已兵部侍郎王偉申救瑄
詔免瑄家居振死以科臣程信論荐起為大理寺丞景泰
初請告學士江渊䟽留之明年陛南京大理寺卿中官金
英奉使出南京公卿具餞江上瑄獨不往英至京言于衆
曰南京惟薛大理一人召至京復為大理寺卿蘇嵩民飢
貸粟冨家不淂火其室竄海中王文往勘籍五百餘人坐
謀友瑄力奏貧民非反誅其魁餘悉縱之文怒曰猶昔瑄
也乞致仕不允英庙復位素知瑄學行遷礼部右侍郎兼
翰林院學士入内閣知制誥偶奏對不謹誤自呼學生上
不問上嘗便服召瑄望見却步上為昜服乃入尋主會試
事竣轉左瑄見石亨曺吉祥䓁竊弄威福歎曰君子見幾
而作復引疾去居家八年四方學者從之甚衆所學一遵
伊洛微言專務平昜簡切著有讀書錄行世河汾集蔵于
家卒年七十有三是日風雷繞室白氣貫空贈礼部尚書
謚文清祠于卿額曰正學久之從祀庙庭
論曰文清為大理力能去監振與三楊䓁並持之否則
安振使不得大擅主權兩不可㓗身而退乃以風格太
露幾于不免使非振僕㸑下之哭文清徒氣節聞千載
矣振甚怒而猶柔于僕之一言則知昔瑄當是過激夫
為人臣使人望而却步則幸逄大度之朝矣罷内閣歸
中途絶糧其子曰為道學大臣却應飢以死時相傳為
一代佳話晩年務為平易簡切則學有進矣白氣貫而
鳳雷繞紫衣人歸去哉
張元禎(陳真晟)
張元禎初名元徵江西南昌人生五歲穎異寕靖王召使
為詩有心定萬事定之句御史韓雍見之嘆曰此人瑞也
昜今名字廷祥天順四年進士選翰林為編修元禎身軀
弗長而臞兩目如懸星音若洪鐘言論丰采揭揭然獨高
一世茂陵即位上䟽勸行三年喪不報請告歸䆒心理學
與陳士賢羅彛正陳公甫共以道學相賓友諸各樹門戶
而元禎子然中立吴聘君與弼倡起江右元禎責其虛名
盗世學者稱東白先生名益高弘治初荐修憲宗寔錄進
左贊善上䟽勸行王道及覆萬言歷翰林學士經筵日講
孝宗特為低几就聽先後奉詔修大明會典及通鑑纂要
皆為副搃裁改太常卿兼翰林學士仍侍經筵并侍東宫
講讀未幾命掌詹事府𬋩内閣誥勅䟽請經筵必講太極
圖及西銘諸性理書東宫次講孝經小學仍令尤右伴讀
執經旁聽殿下上閱䟽欣納亟索太極圖以觀曰天生斯人
以開朕也正德改元陞吏部左侍郎兼學士尋卒元禎入
仕籍四十餘年在官者十年為人孤峭峻拔以是不容于
時初年嫉悪不可近晚務寬厚自貶抑飬更純粹嘗建言
選科臣不必拘体貌偉大當以噐識學問為主時不能用陳
真晟字剰夫福建泉州人以戍籍入漳弱冠閉息長泰山
中肄舉子業成應試福州闈例察簡過甚嘆曰士辱如此
乎棄歸一意聖賢之學初讀中庸覺無統緒継讀大學渙
然次第曰大學誠意為鉄門關而程子主一二字其玉鑰
匙也天順三年用程頥故事抱書詣闕書曰程木正学纂
要䟽乞先召見而後上書不報及書上下禮部看議礼部
以為迂遠寝不行歸作正教正考會通欲定考德為六等
考文為三䓁諸條例告當路諸君子當路不甚省聞臨川
吴與弼欲往質之方半道張元禎止真晟宿叩其學曰雖
不見聘君可也遂還以布衣自號云既殁郡守彭桓立石
道傍表其墓曰大明闕下兩上書請𥙷正學泉南布衣陳
先生之墓提學副鏌祀之鄕
論曰東白上書請行三年喪當于諒隂處條有善法或
謝免朝賀持服便殿各大臣總已扆前批荅以行必如
古禮後世冡宰或未必盡可聽矣幸遇孝廟受善不則
萬餘言王道過繁猥不便次苐且條論時政已矣必指
称王道或猶以其名哉元徵心定事定早識体用合一
之旨直叱吳徵君謂虛名盗世至𣣔鳴鼓攻之且中立
不傍門戶亦不為所傍其守差正剰夫悪闈例防偽太
辱遂廢應試是不奉王制自外于用鐵門玉鑰諢作疑
觧夫致知格物修己治人有何難揣只至善處難到耳
吴與弼(陳海雍胡居仁)周桂(劉覌李中)
吴與弼初名夢被薦後以字行改字子傳别號康斋江西
崇仁人唐吴兢後也父漙國子司業與弼侍父年十九讀
孟子章句朱子以程子継統于經篇歎曰聖道寥寥一至
于是已讀程氏少有獵心遂一意斯道作励志詩自誓漙
使歸娶娶後携婦入京謁翁姑乃合卺或迂之不奪也中
歲家貧衣食不給風雨不蔽躬親耕稼手足腁胝非其道
義一介不取祭酒胡&KR0770;父執也往謁拜門外者即返次
謁始長揖問其故日恐不受拜也就教者不納贄或
數還之正統中山西僉事何自言景泰中御史
徐謙陳述知府王宗先後列荐不起閩盗抗撫貧者&KR1205;起
應之與弼劝富者出粟分賑盗不至天順元年石亨自念
所為不恊衆欲為名高謀于内閣李賢賢為草䟽亨以入
詔吏帛遣行人曺隆往徵之與弼至命李賢引見文華殿
噤不能一語授諭德左與弼辭時年六十有八矣求觀秘
書上諭必受我然後觀書且曰宫僚優闲何再辭為與弼
辭益力上頋李賢曰覌此老似非迂闊者宜示朕意與弼以
初敕重以伊傅寺語慮不稱遂託疾而上必強之就聀益
稱疾篶上曰果不可就聀乎賢日此朝廷盛事幸始終思
礼與弼陳十事謝去詔復遣行人送之與璽書令有司継
粟終其身與弼風格高邁議論詼闊好書字竒古自成一
家尝曰宦官釋氏不除而欲天下治不可淂必盡是二者
吾始出人皆迂之亦講時務凡天文兵法隂陽昜卜無不
深䆒嘗曰箋註繁無益以故不務著述每託聖賢密契告
人曰孔子朱子来夢訪者再三又云文王入夢者一與弼
既退數念當時遭遇形之詩歌有弟不飾奪遺田數𤱔盡
復謀有其所賜金所墾佃荒山若干𤱔與弼悌訟之守守
張瑰其子詡為陳白沙門人学康齊之學者也瑰致與弼
于庭與弼兔冠束腰以庶人礼見張元禎聞而作書將告
之素王鳴鼓其罪雖止不果與弼尋悔之矣年七十九䘚
胡九韶娄諒其高弟而清江有陳海雍號龍潭老人潜心
古學遯世無悶初與弼雅敬重之陳白沙嘗以周易疑義
質與弼與弼曰過清江可叩龍潭老人白沙如其言往謁
適龍潭雨中蓑笠犂田邀舍為對搨信宿辯析疑義白沙
歎服而去龍潭語其子曰吴康齋非爱我者而學其學者
為胡居仁及白沙居仁字叔心江西餘干人學于康斋一
以主敬為要學者稱敬齋先生處家庭如庙堂對妻孥如
賓客端莊凝重循绳蹈矩造次顛沛未嘗少違排異端振
流俗高風偉節儀表江南尝以献章倡勿忘勿助之學為
亂苗之莠又謂莊㫤豪放幾使學士流于曠蕩云所著有
居業錄敬斋集萬曆中追謚文敬從祀孔子庙庭陸端蒙
曰本朝理學之臣胡叔心完璧也
周桂字廷芳陕西秦州人為臨洮衞軍士戍蘭州年二十
聽人讀大學首章奮然感動時叚可久集諸儒論學竊就
心焉諸儒卒尊為畏友景泰中恭順侯吴瑾延桂訓其子
累請不赴曰本軍見役死不敢避欲子師我礼無往教瑾
遂令其子就學後移居其州之小泉可久更時時過訪之
迨老以父嘗雲遊不返出遍訪不得卒逆旅桂先後有孫
鼎劉觀李中為吉中三儒䁀事在諫議傳覌称卧廬先生
鼎稱貞孝先生中稱谷平先生觀字崇觀吉水人正統中
進士嘗言小學一書老不可離
論曰吾不知康齋所學何如但為石亨䟦其家譜称門
下士此門想与闕里尚隔相傳召對文華時噤不能一
語碩退具草塵聽慘然出至尤順門脱帽而兩蝎存盖
螫頂楚益不能彂聲云或曰託詞也不能安其弟致庭
鞠豈真所云一介不與者哉叔心主敬亦太有意不明
在宫在廟之觧龍潭必欲自晦与石隐何異桂以戍䘚
絻讀大學首經便以師道自尊數子搃不離矯餙二字
陳献章(賀欽李子箕張詡林光)
陳献章字公甫號石齋晚號古岡老人廣東新會人正統
十二年鄕荐身長八尺目光如星右臉有七黑子如北斗
狀隷悟絶人再上礼部不第就學吳康斋康斋教嚴献章
斸地編籬研墨捧茶如是以數月比歸白沙閉戶讀書湛
思忘寝食者累歲未淂也復築陽春臺置水一孟終日兀
對履不踰門以十年所學士錢溥以為圣儒勸之卒業于
是成化三年𣸪游太學嘗和楊亀山一日不再得詩名動
京師尋歸復隱十八年布政使彭韶都御史朱英交荐行
取辭卒勉至京令就試吏部辭疾再三不赴献章以召試
如選人非行取意也乞終飬有曰臣遺腹子也臣父二十
七而棄飬臣母二十四而寡居臣非臣母久填溝壑臣生
五十六年臣母七十有九臣母見臣衰病尚如孩襁天下
母子之爱雖一未有如臣母憂臣之至念臣之深臣于臣
母無以為報而臣母以守節蒙恩表厥宅里是臣又用臣
母荷陛下高厚獨深頋臣母以貧賤蚤寡殷憂交病老而
深劇使臣遠羈闕下臣母憂臣日甚憂病相仍理難長久
臣以病軀憂臣老母年未暮而氣先衰心有為而力不逮
惟陛下以大孝化天下以至誠體萬物放臣暫歸田里日
就醫薬奉侍老毋以終餘年時特授翰林檢討而歸自後
屡薦不起或勸之著𫐠不荅弘治中年七十三卒學者稱
為白沙先生萬曆中從祀孔子廟廷謚文恭献章紹學不
立文字以自然為宗忘已為大無欲為至四方来學者但
教之端坐澄心使其渣滓潜消境界内朗世或語其為禅
而献章獨曰為學之初當從静中飬出端俔然後有淂及
門如賀欽而外李承箕張詡湛若水林光皆能紹明之湛
若水自有傳獻章且䘚謂其徒曰道止于此無他求也寔
錄載献章之學無以踰人嶺海宿學仕于朝者皆不許可
報官之後途中擁騶從列人槊意揚舉以為後車數十乘
從者數百人古人舉動如是頋餘慶尝問献章先生入内
必請命太夫人有諸曰然即何以為辞曰献章求嗣餘慶
正色曰是何言太夫人孀婦也献章報無以應賀欽字克
恭其先定海以戎籍為廣寕人欽幼習舉子業心輙不自
满曰學爾爾乎後讀近思錄有所省悟成化二年舉進士
為戸科給事中因旱災抗䟽言事求退不許時陳献章應
聘至京一見折節執弟子礼畫像事之歸搆小齋夙夜讀
書其中其教人一以躬行為本文章政事次之弘治改元
荐授陕西參議以母憂不起䟽陳四事大都言經筵湏求
真儒檢討陳献章宜待以非常之礼内官不宜預朝政出
鎮地方僧道倡優不宜令充塞朝野䟽凢萬言報聞觧去
自是膺荐屡不𧺫隱居醫閭山下號醫閭山人非弔喪問
疾不出且與友生遊釣凌溪徜徉卒歲約曰不碩讀小學
者無留舘下身範時俗不言而躬行正德四年逆瑾括田
東人驚恐城中亂卒焚劫然率相戒毋入東街驚賀黃門
城中人扶欽往諭衆率羅拜泣曰吾父也遂觧散待罪城
中不傷一人有邊將誘殺彛鹵報功見欽即自吐服曰他
人可欺先生不忍欺也欽卒鄉人祠之凌溪釣臺子士諮
舉于鄕至京陳王政十二事不報辭歸終身不仕白沙嘗
勸欽讀佛書欽不荅士諮奉書疑辨白沙亦不報李承箕
字世卿湖廣嘉魚人與兄承芳同薦鄕書不𣸪公車受學
于陳白沙白沙與之登臨吊古賦詩染翰投壺飲酒終不
一及為學之方久之辭歸白沙送之文曰天地間耳目所
聞見古今上下載籍所存吾無不與世卿談所未語此心
通塞往來之機生生化化之妙待世卿深思而淂之也承
箕歸日坐一室洗滌身心不以著述自見曰近世箋註繁
蕪思一剗去不淂更推波助瀾乎客至與劇飲賦詩醉起
援筆斜斜整整無不如意其為文辭出入經史縦横跌宕
滚滚而不休久之承芳謝大理歸兄弟師友學者称承芳
東嶠先生承箕大厓先生年五十餘無疾終張詡字廷寔
廣東番禺人父瑰舉進士為撫州知府吴與弼與弟訟田
致而辱之者也改潯州詡以成化甲辰進士授戶部主事
謝歸從白沙學論學以敬畏為宗林光字緝熙廣東東筦
人成化中賢書任衰府長史尝求朱考亭之學与白沙語
終日乹乹恍然有得
論曰白沙以忘已無欲為辝似與訟田師說頗異而勸
讀佛書則悞之最大者矣静坐深思乃近面壁夫子曰
以思無益不如學也克恭之躬行而以經濟為次世卿
之洗滌而必謝絶公車廷實緝熙又其粗矣
蔡清(陳琛丁璣周積)
蔡清字介夫福建晉江人成化十三年鄉試觧首晉江之
山鳴如玉磬者三日既成進士講學水陸禅寺淡仕進他
日為其母寫照母愀然曰吾子猶令我故巾慖乎清大哭
即入就選以禮部主事改吏部弘治十三年彗星見清言
于尚書王恕曰前歲清寕宫災言官曾按籍李廣賄賂指
名今皆偃然在朝至所貶遂以應天变者僅言事御史胡
献一人耳紀綱廢弛一至于此請急正紀綱以消天變薦
引名士劉大夏䓁三十餘人于是諸人共側目清内艱𧺫
衆忌𣸪還禮部以便飬陞南京吏部郎中一日心動乞終
飬至家兩月而其父殁人謂孝感所致云正德改元𧺫按
察副使督學江西与寕籓不合引疾致仕遺書其友孫九
峯有曰清之所見怒于寕王者四事一賀王夀旦去以
别至尊二司官旧用朔望朝王次日謁孔子清請先孔子
後王三林都憲待用清与厚王憾待用及清四侍宴王所
王譏清不能作詩王音詩与私䓁清對臣平生于人無私
以是拂其意已而&KR0647;瑾專政砍駕引名碩以厭人心遂𧺫
清為南京國子祭酒米及出而䘚清素羸弱而氣清色和
外簡内辨其學以六經為正宗四書為嫡傳宋四儒為真
沠所著有四書易蒙引而于易尤䆳四方學士宗之曰虛
齊說也清嘗曰吾始奉一静字既又奉一虛字自覺安便
不費力為八字要訣曰虚心涵泳切已體察常師事何喬
新其言昜則師三山林玭家極貧宦不八一錢恒借貸贍
飬平生飾躬勵行動準古人丘瓊山濬曰介夫學醇而行
㓗諸文懿巏曰見介夫令人鄙吝頓忘成弘間理學中輟
寗永貞楊廉丁璣江朝東與清皆崛起而清與廉尤為獨
淂云廉自有傳萬曆中謚清文莊贈礼部侍郎而傳其昜
者為同邑陳琛琛字思献資禀朗邁其學淂意在文辞之
外以心德十二年進士歷南吏部郎請告家居嘉靖中數
薦不起所著四書淺說昜經通典亦皆推明朱子之說而
同門賢書王宣學不滯于章句丁璣字玉夫鎮江人少而
凝永早悟年十八抗顔師席成化中進士授中書舍人會
天變應詔極言大要以正心為本而䟽未言方士釋老宜
加痛絶會中書公罪特旨謫璣普安判官初至彛酋上酒
輙飲之示信以是一境畏服輸納以時改判廣信治有豪
以私隙誣其隣為盗至断其舌獄死輒汚鬻其妻子璣宿
馹中夢若聲冤者詰旦一訊而服歴廣東提學副使其為
政以風化為先教人以身心為本入覲溺清遠漲中家中
十一人死而一子存又周積嘗受易于虚齋以鄉薦司理南
安為料理王守仁喪如礼頗矯講學之煩曰為學如治病
有病湏服藥徒講薬方何益
論曰介夫以私字得罪宸濠近于謔即曰謫諫非正也
嗣為逆瑾所汲引獨非私之甚者乎未及出非不欲出
也若夫正紀綱一語扶植較大豈犹存逆瑾以徵紀綱
之克正乎抑否也琛躭隠居璣循吏之選也惜不竟其
用積矯講學之煩以不講為講亦是一觧
楊廉
楊廉字方震江西豊城人也成化中進士由庶吉士授刑
科給事中弘治三年改南京戶科䟽薦張元禎吳寬李東
陽王鰲為日講官月令更直以俟召問講書宜用大學衍
義且云凡有大政宜召大臣面議科道官随入駁正之六
年冡宰王恕以讒求去抗䟽留之不聽内艱𧺫改刑科請
以薛瑄從祀廟庭僞取讀書錄貯國學以教諸生刊布天
下上久行之巳又䟽論宋儒周程張朱之位宜居漢唐諸
儒之上闕里灾請因廟地重新更立木主以革彛教併改
大成二字譬喻之語於謚法不合陛南京光禄寺少卿入
賀千秋節上言皇太子講讀湏先大學次論孟而後及中
庸乞於翰林宫僚選其年齒最少性行端謹者二三人日
與皇太子遊處為傅德保身之助歷順天府尹畫太極圖
府庠北壁著太極圖記以廸諸生陞南京禮部右侍郎世
宗入継大統以尚書進大斈衍義節略上褒荅之是歲遂
乞致仕廉自居官及懸車終日手不釋卷莆田林希元曰
方震之學門戶自程朱渊源自六經權衡百氏低昂漢唐
平生不作無益詩文不見異端書所著𫐠類多纂輯宋儒
書凡十餘種有皇明名臣言行錄理學名臣錄卒贈太子
少保謚文恪
論曰所謂理學非于經濟之外另有别觧以其所主在
是為聖賢存嫡系耳搃期明新有禆何遂尊宋儒踞漢
唐諸子以上乎立朝諸疏論俱合請革孔廟塑像以大
成属譬喻非謚法正体尤關大義或曰楊方震與蔡介
夫俱称崛起夫孔孟之道不晦搃在聞知所云崛起將
何說以称獨得
王守仁聶豹王畿(羅汝芳邹守益歐陽德劉文敏徐爱薛侃)
王守仁字伯安别號陽明浙江餘姚人晉王覧之裔六世
祖綱洪武中參議廣東死苗難父華及第第一人歷官講
讀侍孝宗經筵以不附劉瑾致仕&KR0901;至南京吏部尚書守
仁母岑夫人娠守仁十四月夢神人乘五色雲手授之抯
天叙因呼之曰雲五歲不能言有異僧過天叙曰是兒勿
以名泄之天叙為改名守仁輙讀書敏記八歲妄意神仙
嬉戲皆絶人十五從宦京師出遊居庸慨然負壮圖十七
遇蜀道士于江西鉄樹宫與語大悦及見娄諒談朱氏格
物之旨𣸪大悅故善跳狎則稍就規準赴鄉試見巨人夜
立文場東西大呼三人好作事已忽不見三人者一榜中
胡端敏世寕孫忠烮燧及守仁後人意之也守仁因自負
好談兵亦不廢飬生言弘治十二年成進士授刑部主事
病歸闢陽明洞爲書舍更講神仙之事已又悔之改武選
遂與湛若水專求孔孟之學正德初逆瑾亂政論救言官
戴銑薄彦徽因大發瑾罪怒矯旨杖守仁于門謫龍場驛
丞𣸪使人前道扼之守仁佯置衣履江岸題詩其處若投
江死者淂以免附滴舟舟山爲颶風漂閩有道士收之故
鉄樹宫與語大悦者也遂赴龍場在南彛萬山中無所得
書日㘴石穴中默記舊牘輒爲訓釋期有七月五經之旨
略偹龍場人相與伐木為軒居之瑾誅擢廬陵知縣歷文
選累陞僉都御史廵撫南贑汀漳䓁處甫至首平閩廣劇
盗詹師冨温火燒䓁因言盗賊日滋由于濫撫所調狼兵
無制徒殘害不足使臣淂㨂練部勒之請便宜以行詔許
之改廵撫為總督軍務時宸濠蓄逆頗與賊通守仁上書
密言状且請罷絀姦䛕以回天下豪傑之心絶蹤廵遊以
杜天下姦雄之望是年茶寮賊大起江廣湖郴騷然上命
三省會討守仁首誅賊間吳讓督兵自南康入破横水左
溪巢賊奔桶岡大戰西山界凡破巢入十四俘斬六千餘
人歸流亡度地居之鑿山開道夷其險阻請立崇義縣于
横水以属贑已而浰頭賊池仲容尤悍黠擅擬官號以輋
徭既珍益增机險阱毒虞王師守仁厚撫其黨黃金巢䓁
先從破横水又納仲容弟仲安之欵而收仲容之仇盧珂
䓁為心腹故休士歸農若不𣸪用兵者已而陽鞭撻盧珂
以来仲容而縦珂往合官兵盡滅三浰大小三十餘戰滅
巢二十有八俘斬三千餘人復立和平縣以屬惠治之虔
吉人感功德生祠之陞副都御史廕一子錦衣百戶進千
戸十四年宸濠果反守仁與吉安知府伍文定𧺫兵掩南
昌不偹迎戰鄱陽湖賊平亊在宸濠傳上自稱威武大將
軍南廵使人邀所俘于廣信守仁弗與會太監張永方贊
誅劉瑾為海内所許抵錢塘守仁取内道入淛夜見永便
以宸濠付之而身至京口謁駕諸奄不淂志悪守仁上前
称守仁宸濠黨永為護持力淂不問賞亦不行事在張永
傳會江西大水上䟽自劾語極剴切報聞世宗初立召守
仁入受封而中有沮者謂國甫大喪不當宴賞中道止之
拜南京兵部尚書參贊机務歸省尋論封奉天翊衞推誠
宣力守正文臣特進光椂大夫柱國新建伯父華亦淂封
如之父病中膺封䘚初宸濠之叛也結譽士大夫無所不
傾下守仁亦與無崖異嘗使其門人冀元亨往觀之宸濠
自謂善守仁密謀于陸完意守仁淂為其廵撫用是其形
跡不能無疑于士大夫守仁憂居講學受弟子而忌者蜂
起頗目為偽學至云初通宸濠謀策其不勝而背之言絶
醜不可聞以是雖封爵賜號竟不與鉄券及歲禄一時勤
王有功諸臣中傷廢斥殆盡唯伍文定淂陞副都御史蔭
一子千戸守仁不勝憤乃上䟽再辭爵且極論白諸有功
者温旨慰諭終格不行守仁所善席書與門人方献夫黃
綰皆以議禮得幸上交章守仁賢宜大用亦尼不果嘉靖
五年岑猛叛詔兩廣聚兵討猛猛死田州其党盧蘇王受
相結再叛嶺南大困桂文㐮萼素不善守仁為張璁所強
交口荐代姚䥖總督两廣守仁至開示恩信盧蘇王受等
自縳来歸則悉遣其衆歸農七萬一千餘人勒石志功德
時八寨猺賊反側嶺表與断藤峡牛腸六寺仙臺花相諸
猺相煽結守仁以便宜密令故降蘇受䓁輕兵出而永楽
保靖土兵之自嶺南還者亦過八寨與蘇受䓁相犄角徑
搗其巢誅斬萬計八寨盡平捷聞朝廷以其誇擅勅奬而
已献夫韜言其功不可冺上許條畫善後以聞是时守仁
巳病矣輿疾劳所事而桂萼方長吏部暴喜功名守仁
取南安希崇封守仁辭不應以是益怨守仁讒守仁賞不
進守仁病劇乞骸骨卧舟待命甫度大庾嶺卒為七年之
十一月時白氣亘天數日乃已萼䓁因盛言守仁初擒宸
濠攻戰紀律不臧奏捷多僞又言擅離本聀處置田州事
宜失當學術不端破壞士習乞削奪官爵詔免奪爵停恤
典子不得嗣封守仁學以致良知為本所論著有古本大
學則言及傳習錄諸書其才氣故横絶淂兵部尚書王瓊
為傾任故能早膺閫閥屡立大功頋未一面守仁也瓊淂
其所貌像焚香懸對契若面語嘗左手持弱孫右手接守
仁奏报至關棨處頋兒歎曰生子當如是哉守仁年五十
有八疾革南安推官入問疾微哂曰此心光明亦復何言
櫬行士民擁哭者載道至越越中市兒苓婦無不嗟嘆隆
慶初贈新建侯謚文成賜葬予祭誥詞推為明元勲聖學
子正億淂嗣世伯爵萬曆初從祀孔子廟廷
聶豹字文蔚江西永豊人學者稱為䨇江先生正德丁丑
進士知華亭三年積糓二十萬石歸逃亡三千餘戶召入
為御史䟽劾大璫張佐并劾礼部尚書席書不當留其弟
于翰林直聲起按南畿改閩䟽四事一敦本行令學督設
行寔經義二齋以差其高下一清寺田貯官備賑一覈官
籍官戶廣受寄免民戸丁米料差必重請如國初事例歷
官籍貫將本戶丁米有無增减寔註報部以為優免之則
一考䆠餘謂選舉之法嚴則士多修扵家而壞扵天子之
庭考課之法嚴則士多壞於家而修于天子之庭請於罷
職者錄其卿居淂失以為勸懲歷知平陽脩郭家溝泠泉
灵壁諸關隘練兵六千守之鹵不入偹兵潼關被誣淂白
放歸𧺫歷廵撫薊州晉兵部尚書建議以京之安危為宣
大之強弱豹與王畿皆出文成門而内頗相攻嘗&KR1018;畿譬
丼露悅口不足以飽人其學近于告子畿說未發之功即
在發時用豹痛斥之謂不知飬良知俱知用良知無異反
鑑索照而獨專主未發為飬豫之亰龍溪卒不能難卒贈
少保謚貞㐮或曰豹天性矯譎頗以道學自餙云
王畿字汝中浙江山隂人學者称龍溪先生以鄉薦赴礼
部不第㷊路劵卒業師門正德丙戍文成強令會試主司
破挌置高䓁䘚不就廷試還時師門來學者衆屬畿與錢
緒山分教之而畿所興起為多文成論學每提四句為教
法無善無悪心之體有善有悪意之動知善知悪是良知
為善去悪是格物緒山謂此是師言定本不可更昜畿謂
夫子随時立教謂之權法未可執定壬辰廷對授南京武
選主事三殿夾詔来直言六科䟽薦畿可偹頋問内閣憂
言以畿為偽學罷薦首戚賢官畿再䟽乞休會當考察貴
溪語考功薛應旂王畿偽學有明旨應旂猶預未决而時
知畿者交以書責考功唐太史順之至謂不復知人間廉
恥亊考功怒遂落畿聀䘚年八十有六而同學羅汝芳字
惟德别號近溪南城人甫數歲自言曰心一耳何苦楽倏
變乃爾為展轉追尋不置稍長一意以聖學自任焚香叩
首矢心力行數月無所淂閉關臨田寺几上置鏡與盂水
對之令心與水鏡無二久之成疾淂讀傳習錄反覆疾漸
愈往見顔山農𫐠遘危病故山農不許曰是制欲非體仁
也汝芳曰非制欲安能体仁山農曰子不觀孟子之論四
端乎知皆擴而充之如火之始然泉之始逹如此體仁何
䓁直截汝芳悟遂師事山農甲辰舉會試不就遊學十年
建從姑山房以待四方講學之士癸丑北上遇臨清忽遘
重疴夢一翁語之曰君身病且就間心病奈何汝芳于夢
中愕然曰随物感通原無定執自是執念漸消病亦随愈
筮仕歴寕國府入覲語華亭文貞曰先生加意某不過為
世道計如推此意以及同志天下斯文幸甚艱歸起復入
京江陵問山中功課對曰讀論語大學視昔差有味耳江
陵默然歴雲南藩參賫賀入京江陵嗾言官䟽劾致仕歸
益張皇此學戊子八月負微病與門第子講學不倦一日
夙興冠服禮天地祖考端坐中堂弟子環侍請教曰徒言
不是道此道炳然宇宙不隔分毫善求者一切放下放下
時更有何物自是絶筆明日為九月朔盥&KR0808;出端坐命諸
孫次苐進酒為微飲拱手别諸生曰行矣諸生懇更留一
日許之次日命諸孫掖至正寝整衣冠端坐而逝年七十
有四門人私謚曰明德鄒守益字謙之安福人父賢以進
士歷按察僉事守益為文成所賞正德辛未會試第一廷
試及第三人授編脩踰年告歸一意問學以為中庸首慎
獨何以不及格物積疑于懷會守仁開府虔臺論辨反復
夙疑冰釋曰道在是矣自是從定宸濠周旋兵間者久之
嘉靖初大禮議起上書忤旨下詔獄謫判廣德州在任務
以誠心相感發奸摘㐲人稱神明撤滛祠建復初書院講
學興禮風動隣郡丁亥陛南主客郎中歷司經局洗馬充
經筵講官上聖功圖幾得罪廷臣力救得免應詔上薛文清
從祀議歷南京祭酒遵成憲申章程立號册歌詩習禮六
舘士相慶淂師九廟災大臣當自陳䟽中寓交儆意䜛者
因中傷之觧官歸年七十有二疾革召家人訓飾之正衣
冠䘚隆慶初贈南京禮部侍郎謚文莊子善美俱舉于卿
善太僕卿孫德&KR0636;按察使僉事德漙太子洗馬皆知學能
世其家歐陽德字崇一泰和人受文成之學嘉靖二年會
試策冋心學主司意闢守仁攵成門人徐珊不荅而出德
與王臣魏良弼䓁直發師旨而亦登第出守六安以政務
妨學為歉陽明曰吾學即在此中因大悟以能陞刑曺選
翰林改編脩累官禮部尚書奉詔議郊礼悉指陳礼家同
異終之曰礼攵乖錯未可盡㩀但土木一興財費不貲惟
益㫦勤民之政上當于天心即無所不可召直無逸殿首
請建儲不報議二王母出府婚又引醮詞有承宗承家之
别上寝之崇陽王以罪賜死例不淂襲德持之力德之學
一禀于文成而必概諸躬卒贈太子太保謚攵莊隆慶中
祠於其鄕劉攵敏字宜充安福人為諸生及貢矣輕千里
謁攵成為弟子其學以躬行為主虛談為戒弟邦采亦棄
諸生與同學徐爱字曰仁夊成妹夫也受業夊成最先性
温恭舉進士為南京郎中嘗裒集所聞攵成講語曰傳習
錄年三十一䘚攵成哭之慟薛侃字尚謙揭陽人正德丁丑
進士与兄國子助教尚哲並執贄攵成時攵成已殁侃講
學京師秀水沈謚為行人以不及事攵成見侃歎曰師雖
殁天下傳其道者尚有人也相与益勵于斈嘗請從祀陸
九渊陳獻章时張孚敬當國允陸而罷陳時上未有子諱
建儲亊侃䄂䟽言祖宗分封宗室留親王一人司香名曰
守城乞倣舊典擇賢而親者迎取入京以副本示同年彭
澤澤為輔臣孚敬所薦誑孚敬相言教侃為之上見䟽大
怒令孚敬親訊之䆒主使侃曰与言何与刑部尚書汪鋐
承孚敬指必坐言时彗星見上悟言冤令再勘孚敬勿淂
与侃對簿以皇上之明猶為少傳所欺如侃之愚寕不為
澤所賣卒罷為民著有研幾錄圖書貭疑
論曰陽明事業可觀而所以為教者吾猶惑之欲使天
下白日閉戶往来疑團之中是禪趺之所為空也聖門
一貫之呼原即忠恕未常無有着落即以致知一語安
淂裂聖經完句去下三字添一良字良自孟書不學不
慮来是則孔氏有所遺孟氏獨能𥙷其不足哉至于夙
善宸濠不足責也正德中萬一宫車野晏海内鼎沸序
立未安社稷為重新建誠有深心及反蹕豹房則寕藩
躁動逃不得一叛字所争幾微時宜之婉正于此討得
是故訿文成者未為淂而曲諱文成者益未為淂文成
執兩用中處晦不淂大白于天下耳奉其說者滋多大
率歸于無用且夫聶與王亦已内攻諸何足深求哉頋
其邊功亦自有由守仁列䟽有云天下事成扵責任之專
一敗扵職守之分撓幸其時不設提督中使未嘗出監
故能一手終始之倘處新建于東事經撫並存之日有
随乏岡而盡身嗟乎其後有姪争継一案李清司李
寕玻破其誣構文成應襲孫業弘被獄國變未结晚
按錢塘僞死題詩有百年臣子悲何極夜夜夀声泣伍胥
之句杭守楊孟瑛揭三司報瑾命漁人遍覓尸不淂家
人招竟祭江上瑾乃不問
湛若水
湛若水字元明廣東增城人也初名兩字名泽性穎敏自
少知學弘治壬子以書經舉于卿輙焚其路引從講斈白
沙之門登弘治十八年進士第二人授編㫦与王陽明倡
道學于京師學者稱丼泉先生使安南册封國王黎&KR1486;却
其餽不受母喪歸廬墓三年開礼舍僧寺士之来學者令
習礼三日而後聽講揭示學者以随處體認天理為要嘉
靖初陞侍讀上以暑月輟經筵并免午奏若水䟽陳豫戒
逸豫以謹君德敬天事親勤政親賢為汲汲薦楊廷和孫
交林俊宜賜召問以取承弼之益上嘉納𣸪䟽論時事謂
讀昜屯否有似此日上為歛容歷南國子祭酒開講院與
諸生論學刻心性圖說未滿考陛礼部侍郎䟽陳天德王
道上嘉納上製敬一箴成若水倣大學衍義𥙷作格物通
以進十二年進古文小學十五年上二礼經傳測累遷南
京礼吏兵三部尚書献祖陵頌十章條留守十事所至必
有書院自新泉三山江都休寕貴池䓁處未巳也御史游
居敬上䟽論之曰王湛皆祖宋儒陸九渊然守仁謀國之忠
濟變之才自不可冺若水迂腐之儒其言近是其行大非
乞戒諭以正人心端士習詔乃毁其書院乞休許之若水
在南都久春時勸農躬詣田𤱔閔俗侈汰定丧祭之制頒
行之費省而礼舉都人楽從有劉公庙聚衆燒香為沉其
像于江絶衆惑貧者或以火&KR0830;買地城四郊為漏泽園以
虔之且置田供時祀盡毁私創庵院僧尼勒令歸俗後生
子多以湛為名者歸田所居尚書府立祝聖所置倉廩
以舘榖多土無處不授徒無日不講學年九十餘猶遊衡
嶽訪邹謙之吉州歸迨九十五而卒謚文簡若水自蒙祖
祖父故業田連阡陌益增置歲入數千金及門士皆受其廩
餼而自好宿肉沙飯居漂摇危楼人皆異之又嗜蹲䲭飯
必先啖如卵大者二以故哀年而神氣常王頋晩年鄕人
之口滋多
論曰焚書烈禍也而丼泉每楽道之豈中有所感乎其
所主近忍故其断然者或至于徑情本白沙之學而不
亊禅說要于格物較與道近頋所施行𥚹小所謂行義
以逹道者止于是已乎若游居敬之䟽論謂言是而行
非是在人口嗜蹲䲭飯嗇也非儉也若水家故不貧南
都時令民毋淂餐大魚舉當罏致衆&KR1244;飲有大禁焉
歲除禁民毋得焚楮祀天居民大優然所渭樂或更有
在
羅欽順
羅欽順字允升江西泰和人以鄉試第一成弘治癸丑進
士及第第三人授編脩嘗叩一老僧問佛僧荅以一偈佇
思達旦以為天下之理莫有加焉歷南京國子司業讀濂
洛關閩諸儒語錄喟然嘆日昔兩程張朱早歲皆常學禅
後乃力排之始悟釋氏之明心見性與吾儒之盡心知性
相似而寔不同是時講學之士皆尊王湛陽明曰吾心之
良知即天理丼泉曰天理只吾心本体豈于亊物上討淂欽
順謂二子皆是認心以為性猶近于禅天下凢事物皆有
理在不于此處理會終是悮武宗嗣位欽順無所通問逆
瑾䟽請終飬留家久瑾時嚴𥙷聀之禁奪聀為民瑾誅起
南太常少卿世宗入國歷吏部尚書致仕以張璁桂萼用
事恥與同朝不𣸪起家居二十餘年其學一本程朱終身
守整之一字自號整菴著有困知記析心性以辨儒释合
理氣以一天人謂古之聖賢罔不戒慎省察率諸終身而
不足今之論者以為圓明朗澈取諸一言而有餘陳献章
王陽明之學百世君子必有能辨之者年八十上以御史
張岳言及門存問又三年卒贈太子太保謚文莊欽順有
弟二人先後成進士時號羅氏三鳳欽德按察使欽忠都
御史父夀三子前致爵父賜三子酒忠二德次之而順講
學有功聖門獨賜三同時崔銑字子鍾安陽人官侍讀以
議禮不称宦不逹叙整菴渭崖丼泉諸辯与楊陸争
論曰整庵易簀之前數日自為誌有曰生平于心性之
理常切䆒而未遑䘚業獨与王湛諸覇儒如晉楚取
威求勝者絶遠語誠有内信者矣整庵与陽明皆從禪
入而彼此迕如此陽明謂中庸戒慎恐懼即是本体整
庵謂是求本体之工夫請問二者孰是
魏校
魏校字子材南直崑山人亊父母至孝以弘治乙丑進士
歴南刑部郎中每訊重囚斋居默念不飲酒食囱慘然竟
日守偹劉瑯挟逆瑾威福臺省官望塵伏謁校獨不往每
與余子積夏敦夫軰講明聖學正德中召入兵部職方諸
侫幸益用事請告歸嘉靖初起為廣東提學副使教士顓
在德行首禁火&KR0830;令民興孝一切滛柌毁絶無遺僧尼盡
令還俗巫覡編為渡夫儒童教以三時分隷歌詩習礼演
樂諸生静坐謂之坐齊出則儒服拖紳矩步委蛇無敢失
容著体仁說令學者内省氣象自中逹外如春風之和乃
見仁体尋以憂去起歷大理少卿大學士張璁荐陞國子
祭酒進講經筵不徇呈稿内閣故事偶上前或操吴音上
不說改太常少卿時有天地分祀之議撰郊祀論時議不
合罷歸卒贈太常卿謚恭簡其學始求之天文地紀人倫
物理後乃返說子約所著有大學指歸六書精藴學者称
為莊渠先生
論曰莊渠小學長也吳音入對所云氣象自中達外者
如是乎不于道學長一門閾良近古然其才非能于道
學長一門閾者也
邵寶
邵寶字國噐號二泉南直無錫人成化甲辰進士初知許
州以禮教為治作新廟學正隷考叔祠封晁錯之墓祀裴
晉公度於郾范忠宣純仁於㐮城有巫挟龍骨倡妖寶杖
巫取龍骨燬之而民志定躬農種行社倉民用充足文風
蔚然改魏曺操廟以祀漢献称漢献為愍以從昭烈之所
尊操廟舊在受禅臺之中每夜輙聞金戈聲土人奉之唯
謹寶既改為漢廟列孔融禰衡揚修陳琳于旁為四配操
灵頓滅又操庙右有關羽庙灵亦如操寶作詩誚之以其
縱操故庙亦遂不灵随于庙左作司馬懿受禅碑以嘲操
云弘治中歷督學江西修濓溪書院白鹿洞書院正德初
以左副都御史撫督漕軍劉瑾用事坐平江伯事連及李
東陽力捄淂致仕去瑾誅起廵撫貴州未任陞戸部侍郎
䟽乞飬母嘉靖初再起南禮部尚書再辭寶少孤力學弱
冠著名嘗曰願為真士夫不願為假道學所著有容春堂
集䛟括摹寫極所欲言而無穴長辛苦之色李東陽作信
難篇贈之以為文章好尚相信最難同邑卿薦浦瑾亦䔍
攵誼寶取所為攵印可之瑾色喜則再誦極許存之否皆
廢去瑾為之序曰謹重精純盖淂諸宋雄渾森彂盖淂諸
唐尔雅深厚盖淂諸漢其近古盖淂諸先秦寶視學江西
山輿水舫紬釋經史欣然有會日記月盛𣸪名日格子十
二卷人或數百語不了以數語定之以附格物之義其經
書所淂載諸簡端名簡端錄廵撫吴廷策以上之朝所居
畫小井田扁曰横渠遺意卒贈太子少保謚文莊
論曰二泉之言曰不惟窮理而惟格物此與朱子格物
以窮其理觧特殊豈舍格物更有所謂窮其理者乎如
二泉慱而不約之謂也不為假道學豈易易言之
張邦竒
張邦竒字常甫浙江鄞縣人生而躭經尫瘠十七舉鄕試
以弘治乙丑進士授翰林檢討整廉隅非人不交時稱大
雅君子正德中逆瑾肆雪著張鶱乘槎賦以寓因乞歸
食貧而已尋𧺫提斈湖廣副使教示諸生斈不孔顔行不
魯閔文如雄褒無益也大率根極理要必人人悟暢乃巳
復乞歸世宗即位移督學四川闢大益書院復以去親遠
乞休上為改福建外艱起歷札部尚書議郊社主合上意
𣸪以母老累䟽終飬不許歷南京吏部尚書巳改南兵部
以便之卒贈太子太保謚文定邦竒之學以人性無不善
以聖賢必可師論政持大体不苛議論依忠孝每言事末
嘗不稱引天下長者功名之際恬抑不与時競田居終月
危坐目無流視耳無傾聽晨起焚香誓天晝有所爲夕書
之册進退辭受矜慎獨至在吏部時故事陞除降黜先白内
閣邦竒獨否推轂善類靡有遺能邦竒卒其母尚存後至
百餘歲
論曰世廟時以禮部議禮不能不合而常甫所言郊社
主称上意頋其必考興獻時獨無所彂明哉矜慎二字
不爲衆所持亦不以持衆古獨修之學也歟相傳文定
督學時堂止二間其同堂弟願以己一歸文定父令文
定倍價淂之既又淚下即然彼夫婦貧無棲奈何文定
遽折其劵父曰被所受不能出矣文定曰兒不責償也
父曰如是吾中貼甚盖文定淂之庭訓為多
舒芬(王慎中羅洪先丁賓查鐸張元怍)
舒芬字國裳江西進賢人六歲授孝經論語了大義七歲
能詩十三獻馴鴈賦郡守祝瀚大竒之以正德丁夘鄉試
卒業南雍于先賢最喜濓溪嘗称之為中興之聖所著有
太極通書釋義又作昜箋問七十餘條書論二十篇詩稗
說三十餘條春秋疑義三十餘篇丁丑廷試第一人授翰
林修撰時孝貞皇后崩甫踰月上欲他幸以恭視山陵為
名且革一應擺路軍馬芬連䟽謂天子釋服之後煢煢在
疚猶成王免丧朝廟之時也且自古萬乘之尊非奔竄避
難安有輕身不嚴侍衞者天子䓁威莫大于車服而下同
庶人甚非所以辨上下定札儀也乞終飬䟽五上不允巳
邜車駕議以三月壬子警道東廵祝岱宗歴徐揚抵南京
下蘇州溯江浮漢登太嶽意遍中土繁䴡芬曰此社稷安
危之所繫矣䟽先入留駕有曰親王倡吳濞之計大臣懷
馮道之心而陸完者以禄位為故物以朝署為市㕓以陛
下為奕棋以草除年間事為故事𣸪痛刺閣中謂一切危
亡之迹將順不救會内廷相傳上接直諫輙怒舉刀為刎
頸状芬𣸪邀考功夏良勝儀制萬潮太常陳九川洒酒以
誓曰匹夫不可奪志在此一舉遂連䟽入時號江西四君
子云于是諸臣並力諫詔收黃鞏䓁訊治而芬䓁百八人
于午門外伏跪跪五日未辰而入終酉而退跪畢各杖三
十芬以䟽首創特甚神色不爽諸皆被謫芬淂福建市舶
副提舉至任講學不倦生徒日衆奔外艱一循朱子家礼
世宗即位復原官道濟謁先師作東視錄昭聖慈夀皇太
后聖誕芬請命命婦行朝賀礼有云陛下于皇太后雖欲
䟽之而有不能者三䟽致仕不允乞改選以便禄養又不
允大礼議起芬執謂為人後者為之子不淂頋私親同諸
臣慟哭于廟皇帝震怒杖如前幾死内艱歸生平酷好周
礼詳加訂正作五官序辨五卷六官圖釋一卷剔偽一卷
既乃校定正經仍六卷題曰周礼定本又嘗修三礼書末
就而卒芬于天文尤精觀望星氣有占必應雖同舘號知
天文如黃佐者亦自以不及也又言鍾律度量所以治曆
明時康節粗得大意而不能建律運曆又謂太極圖亦則
河圖與伏羲同功而不滿先儒本于昜之說謂濓溪淂斯
道之正脉而直責程正叔之外師至于周礼一書常責漢
儒多附會之罪宋儒乏表章之功賈氏以儀礼為本周礼
為末謬妄己甚朱子乃不正之是其所惑也視聽言動必
凖諸礼不敢少失尺寸忠諫兩朝先後一節嘗悼異學之
非曰空言無𥙷不若脩其本以勝之因取周子學聖有要
數語書之座右緇流羽客悉毅然絶之至于權倖奄䆠益
不与通初辭市舶琉球人自長史金爵而下莫不哀號追
送嘗語人曰士當爵椂不入于心溝&KR0676;不忘于念芬始生
時有士人泊舟空江夜半聞状元姓舒四字殁之前日門
人湛柟夢垂白簾中有六字曰忠孝状元止此昜簀大風
雷電伐木鳥巢覆屋瓦飛其警應如此病中矩度毫髮不
踰沭浴興与衆揖别家人跪請所欲猶瞪目謂六經大明
于世惟周礼未獲表章余生平精力盡此書惜未及進御
為怏時同門人有王慎中羅洪先丁賓查鐸張元慎中
以進士能古攵辭與唐順之陳束&KR1200;號八才子會張孚敬
淂上歡微語慎中第一見吾令選部充詞林慎中不往改
吏部郎以傲謫判常州歷南京礼部參議江西往來白鹿
鵝湖間遷河南參政以中旨罷去常云大臣不在謙約卑
戢惟其能保釐人民盗賊止息水旱無憂其論用世頗正
洪先字逹夫號念菴吉水人年十五偶讀傳習錄而悦之
嘉靖八年上親評所對策言讜意忠以及第苐一人授䀺
撰一日讀楞嚴經叩反聞之旨友人見其顔貌俱改大驚
既以為椫謝去酷嗜周子無欲故静一語改贊善請預定
東宫朝儀忤旨罷為民作正學堂或聚友于雪浪閣語同
學世間豈有現成良知于是專務力行唐順之以兵事邀
會齊雲巗欲與偕出不應嘗遊衡嶽僧楚石欲授以外丹
曰吾道自足寕復湏此及錢緒山爲陽明年譜洪先爲之
序歸田後凡天文地志儀禮典章漕餉邊防戰陣車介之
事以逮隂陽卜筮靡不精覈至人才吏事國是民隠尤所
加意絶意仕進扁其居曰止止所䘚贈光禄少卿謚文恭
賓字礼原晩號改亭嘉善人隆慶辛未進士爲句容令清
田减役歲省民供本折七千七百有竒以卓異入爲御史
歷右僉都南京操江凡九任晉南工部尚書前後署晉都
三十年噢咻保障無不備至光禄寺故有三飯堂例歲米
一千八百石以食貧民侵牟具文矣賓署光禄𣸪其故已
爲操江革債弁科减月粮之弊除上江二邑廂坊僉役之
條濬浦口諸河以利涉廣京口外塢以通漕𣸪鎮江石橋
勒舡禁以救溺䟽丹陽朱港濫泥河洪以溉田治南北四
百里孔道甃石蔭榆柳以便行旅家居好行隂德老而彌
䔍偕周海門焦弱侯會講王文成祠中晝夜不倦八十八
老矣猶題刺稱老學生䟦涉三千里往謁一林一見輙返
人以為竒䘚年九十有一贈太子太保謚清惠鐸字子警
涇縣人進士司理德安清介絶欲歷刑科給事中䟽勸經
筵覈邊功定营議舉人才與相新鄭不合出副使廣西疾
歸𣸪水西書院以致良知三字為三字符元忭字子藎山
隂人少負氣性嘗為文遥誄楊忠愍潜心文成之教父天
𣸪中蜚語走白如京獲免嘉靖辛未及苐苐一人歷官諭
德兼侍讀嘗摘考亭與文成語稍合者題曰朱子摘篇操
履端介所著有皇明大政紀䓁書䘚謚文恭
論曰皆務致良知三字符者也國裳以忠孝状元砥于
實行舉動光偉堅持正義似于師說尤詳而修本以勝
之一語絶不作覇氣其易簀時与薛文清警應相似孔
韶白氣貫天表日中星熒熒与二人風雷遶作天之感
其于仁與義何属慎中洪先所持在不輕出賓鐸元忭
出亦不負世称洪先仙去豈理學通丹鼎貴輕舉乎
彭韶
彭韶字鳳儀福建莆田人也天順元年進士為刑部郎中
成化初䟽論夀寕候兄張岐不當以外臺躐陞僉都恊理
坐詔獄給事中毛弘論救淂釋長寕伯周彧冐賜額併民
田上遣韶往步之韶至真定繞田周視竟歸上䟽自初引
故馮讙折券田叔燒梁獄辭二節且日真定田祖宗來予
民開種即為恒產臣誠不忍奪小民附益貴戚請㐲不能
步田之罪坐下詔獄言官交論釋之然自是貴戚陳請上
不復過聽星变韶陳初政漸不克終四事不報歷陞廣東
布政使首薦陳憲章上召献章為翰林檢討時鎮守
太監顧恒市舶太監珠池監丞黃福太监梁芳弟錦
衣衛鎮撫梁海皆藉貢献騷動粤東韶每露章劾請停罷
因言天地生財有數而今害之者寔多國初設官有數今
内外文武數倍溢矣國初宗戚有限今遠近親疎指益以
繁矣初僧道有額今寺觀所在意設矣初賓貢有節今四
夷絡繹費送迎矣初土貢有常今進献多門矣初上用儉
朴今百度侈以䴡矣初賦役尚簡今差使繁重不經矣初
士風淳質今人情率攻竒纖矣凡此皆所以害財者况又
更啓他端益以不急何以善後䟽入上不喜于是諸中貴
争中傷韶轉調貴州未幾冡宰尹旻薦陞右副都御史廵
撫江南淪年召為大理卿尋奉内旨改從原秩廵撫順天
孝宗即位召還刑部右侍郎尋兼右僉都御史奉勅清理
浙江塩法韶倣鄭侠流民圖繪諸灶戶辛分為八圖圖
系之詩還朝献之進吏部左侍郎時王恕為冡宰韶佐之
倖路悉杜塞弘治三年星变詔直言韶言内臣之言稍輕
重能為人禍福望其氣以清其心職務歸于有司威福
必由上出午朝係祖宗勤政之要其有大陞除大災異大
邊報大工程囚犯悉于御前評議可否仍乞温顔俯詢曲
折上嘉納之四年陞刑部尚書安遠矦柳景摠兵两廣两
廣廵撫秦紘發其奸(贜鉅萬)景以有挟破法擠紘紘罷王
恕爲吏部奏𣸪紘官(韶)竟抵景于法裭其爵景賍僅入八
百兩降旨蠲免韶𣸪争之不聽在部二年致仕嘗蕳所知
曰抵家半載邨居寡學所存所行一故吾而己何繇淂善
其後以减宿咎韶斈識醇正雖在官署常参證經史以試
諸行用是敡歴中外不肯阿徇行峻言危群小遇之動相
牴牾即眉山宜興二柄亦頗不楽韶而與王三原何椒丘
孝宗時称三大老韶與白沙論學曰聖人之道体用具而
己大學言明德必及新民中庸語率性必于位育西銘父
乾母坤乃至民胞物與盖合内外之道䚿本未之事未嘗
偏主獨勝以爲是卒贈太子少保謚惠安林俊䟽言韶謚
不副乞如葉盛吴訥魏驥䓁不報
論曰惠安体用咸具得之矣体字易觧用字難觧体不
過示彂孟子所云性善是也而諸家于体字增多囈語
益使夢長若用字謂本此種子而行却行之則有時与
勢與幾與情百變不可詰矣無可不可從心所𣣔時措
之宜從容之中搃于用處見淂合来只一權字孔子說
權孟子亦說權後世論學偏以權字謂與經二不以權
字密印尼山而以立字引作硬証扵是執淺見偏拘文
飾貌堕迷落誤種種不免假如聖門結纓為義継冨為
仁辝禄為讓厚為禮諸子豈不到立處却也未合孟
氏不為巳甚四字說淂時中妙用其讀論語與後世
講學者取觧不同大率部有㩲字于其中矣犬學從平
治倒說起以後徵前所謂以用騐体孟書至誠動物一
体满正即此觧吾敬修存誠(之)指當以惠安為歸
吕柟(邵銳)
吕柟字仲木陜西高陵人居涇水之陽學者稱涇野先生
祖郴卿&KR0830;日壙中有聲如雷卜者以為當顯六世役六傳
至漙生柟年未總丱有志聖賢之學督學揚䆳菴王虎谷
拔入正學書院嘗夢明道東莱二先生親為指授義理愈
精居雲槐精舍從遊者日衆正德戍辰廷試擢第一授翰
林脩撰習古冠婚士相見禮父母書至對使拜受退而跪
讀其他親亥書受讀亦各有儀聞期功丧必為位哭奠饋
儀非禮不受逆瑾擅權竊政以同鄕致幣作好却不納會
西夏搆變䟽請八宫(親)政事庶禍本潜消宗社可保与瑾
悌切引疾去力田飬父或因小失責弟梓柟膝前同受
責父怒旋觧瑾誅以薦復官上勤學䟽至以故元為喻或
讓之曰昔賈山借秦作譬千古是之矣乾清宫災應詔言
六事有遣去義子番僧取回鎮守太監諤諤人不敢言者
預經筵勸上舉直錯枉不報病歸侍父疾鬚髮变白及艱
自成服奠葬遷柩題主以及卒哭三虞大小祥禪斟酌損
益各有儀注鎮守太監廖鏜賵以金幣立却之世廟入継
大統起原官進講適值仁祖淳皇后忌辰因口奏宜被慘
淡之服罷酒飯之賜大禮議興與時不合下詔獄謫觧州
判官攝州事恤煢獨减丁役勸農桑築堤以護塩池開渠
以興水利己又集耆民鄕長講讀行吕氏鄕約及文公家
禮察李弟節義者標題其門求子憂後訓諸學宫建司馬
温公祠正首陽夷齊墓訂關壮繆集就學者日衆御史爲
闢觧渠書院以居之陞南京宗人府經歷士民哭送河干
數千百像而祀之歷南尚寶司卿設教鷲峯精藍改祭酒
嚴自表樹大率以正心修身忠君孝親爲本識者謂宋吴
李章四祭酒外鮮見其比陞南禮部右侍郎寮長霍韜走
簡歛祭張故相璁柟峻拒之貽書責其党奸且云一变而
至道有何不可其亢直執堅如此上將躬視承天陵累䟽
勸止留中初韜不善臣言榜其短柟正色曰聞於朝則
可揭路人不可及後言頗指韜柟曰其才可用公合天
下之才以事聖主可也兩人互疑其党竟死不及察以災
自陳致仕及卒是日有雷火日食之變及夕大星隕于華
隂高陵人為罷市者三日吊者萬人觧梁及四方學者皆
設位持心喪訃聞上為輟朝一日柟頭顱圓闊體貌豊隆
海口童顔輸耳方面兩目炯炯有神座止圖書室無媵妾
平生不以私干人亦不受人私門人相守數十年未嘗見
有偷語惰容有疑陽明之學者則曰講其學而行非勿信
可也不講其學而行是信之可也有劾丼泉之學者則曰
聖君在上賢臣在下豈可使明時有僞學之禁有問朱陸
之學者則曰初時同法堯舜同師孔孟雖入門路徑微有
不同而䆒竟本原其致一也所著有四書因問昜說翼書
說要詩說序春秋說志礼問内外篇史約小學釋寒暑經
圖觧史舘献納宋四子抄釋南省奏稿涇野詩文集而時
戊辰礼部第一為邵銳字思抑仁和人或請共謁逆瑾正
色絶之与崑山魏子才江右夏敦夫並礪聖賢之學議礼
紛起獨曰以誠感豈有不悟䘚贈副都御史謚康僖
論曰仲木嘗与鄒謙之同官論學仲木主未而謙之務
姚江之指抵掌辨難有若聚訟卒之交深終始不替頋
仲木出處本末端然不欺其論諸家亦頗近其卒
也有雷火星殞之变則与薛与孔与舒而四矣余敬
修當尊彭鳳韶舒國裳吕仲木三人為先覺以附皆仰
之列頋仲木或有太迂處于淳皇后之忌請工淡素夬
祧例盡昭穆止乃欲十一世孫于一百八十餘年之後不
忌其忌且言大礼之不公小人之迎合百僚之未粛三邊之
未靖海内之未治皆臣不能格心所致柟係六品脩撰輒
自引咎不問何以格心徒然出此是拘而僣坐是黜
耿定向
耿定向字在倫湖廣麻城人以嘉靖丙辰進士歷御史按
丼粛扵閣臣分宜嚴嵩無所獻且薦江陵曰異日託孤寄
&KR1179;之才也并稱南城羅惟德曰此公鄉人不食烟火者後
分宜敗獨惟德時過存之分宜嘆息定向知人督學南畿
薦海忠介瑞於華亭階入為主事復言輔臣拱𥚹心蠭氣
無大臣度拱去以大理丞告歸新鄭復出謫判黃州新鄭
去起歷僉都御史神宗立江陵勵精輔治後寝苛急定向
書規之不甚入晉左副都御史請祀王文成淂允轉南右
都時閹人張鯨荧惑儲議未定痛劾之报聞召為戶部尚
書辭去入天臺山四方從學者日衆與弟奉常定力互發
明良知之旨卒贈太子少保謚恭簡
論曰天臺之教本諸姚江論江陵奪情淂罪者比比而
獨与書称孔氏之行權嗟乎伊周皆逼主倘使引嫌謝
政商甲周成能無為再造夏以知天臺所學不腐請附
書後一語公孫碩膚詩言可繹也則所以善江陵者在
矣
許孚遠楊時喬
許孚遠字敬庵浙江德清人從唐一庵受討真心三字說
嘉靖中以進士出榷龍江關及瓜儀河道草䌫價不淂為
築堰建倉貯賑楚人何心隠聚徒来証孚遠与語既曰以
學為市矣絶不再通調北司勲展親止疋布胡莊粛汝桂
曰手帕蘑菰今再見耶与太宰楊甲争察事不淂病歸隆
慶中起考功出廣東僉事時倭内警而海盗李茂許俊美
𣸪起應之孚遠彂十策身率二軍薄之降其衆又建善後
十二議量移武平𣸪以前郄謫兩淮運判歷南太僕丞請
以數馬註殿最歲省馬戶四十萬与相江陵左出守建昌
廢墜悉舉益藩治别業侵民民格其使王怒收格者為觧
於王釋之新城民嫡孽争田献之王民大閧孚遠大戢閧
而勸王還其争謁孝廉鄧元錫之廬受其教与劉元卿並
薦之朝璽書徵聘己督學關中取士重行誼正鄕飲酒禮
為圖說戒厚&KR0830;停丧民安之秦籓請禄孚遠曰吾亦有所
請曰柰何曰願王行貲歸諸死者於土於是葬者月數百
家高淳必隄當塗廼可耕當塗不与閧相殺訟𢾗十年不
决孚遠以至誠感之隄成而訟息揭救都御史李材被劾
鎸三秩歴僉都御史撫閩時平秀吉猖狂島中朝議封貢
孚遠以其廢主僣位不宜假之名噐議乃格請開海禁給
官帖以行民便之飢民嘯会城諸司避匿孚逮開門定之
吕宋人被貨指以為賊孚遠䟽直之創共學書院廩士其
中還佐留樞防海密改北病歸孚遠初慕陽明念菴晩乃
專契程朱謂聖學必無鑿空懸悟之理作九諦及諦觧䘚
贈南兵部尚書許專祠謚恭簡
楊時喬字宜遷江西上饒人嘉靖乙丑進士授工部主事
中璫或有私用衞䘚者力為格止搉武林清節過人歷尚
寶丞請𣸪建文年號不果萬曆初上大政十要報聞居丧
著昜傳彂明甚多起歷南通政使會有詔釐正文体是時
嶺南楊𣸪所講學南中主陽明之說漸侵於禅因極論正
文体貴乎端士習其意主於辨儒禅切一時疑信者半獨
許少司馬敬庵深是之曰伊洛九䁀其在斯乎又謂士尊
經術則湶本清砥名節則籓籬固尚圓通則邪說起詖行
作會稅監請開封山曰大亂作矣畫策許塘山輸價入禁
如初淂允尋陞吏部左侍郎署部事首䟽三事曰定會推
辨職守草宿弊當京察臺省被黜者别旨淂留中外洶&KR0901;
時喬歎息謂國是且摇後將何&KR1284;自指其心曰此中甚苦
未可告人舉遺逸凡百十人值外計内降以某尚書代既
又收成命仍勅委時喬時廷䟽多留中考選特甚待命諸
臣有遲四五年不發者乃羽權格入𬋩諸曺職即未徵而
具有年劳者𥙷徵入缺一時仕路稍䟽又以滇黔遠不昜
逹請增銓司一員比於廣東西既盡革諸曺吏更踐常例
錢又謂案牘繁冗昜淆增册庫主事一員事廼益清乞骸
之䟽幾二百餘上終不允最後用時喬言即家起孫丕楊
以代未至而時喬䘚贈吏部尚書謚端㓗所著經書觧字
學䓁書十餘種嘗著司馬温公及邵康節贊盖出則司馬
處則堯夫其志也
論曰事事討真心無不辦敬庵所至無心外之事晩謂
聖學必無鑿空懸悟之理真所為至誠動物者欤敬庵
称宜遷為伊洛九鼎以其能尊經術而源本清也觀宜
鄧元錫(劉元卿王敬臣)
鄧元錫字汝極江西南城人慱覧經史有志為巳之學内
行㫦㓗久之領鄕薦母卒謝公車不赴問學于吉州鄒文
莊聚講天峰山時神庙之季心學盛行徒事證覺元錫曰
九容不脩是無身也九思不慎是無心也何以事心其本
在窮經何以致用其支在窮史然必抑氣沉致有遯世不
可拔之志而後可庶幾遂自號潜谷絶意功名杜門三十
餘年著有經繹涵史諸書皆闡衍聖賢薈萃古今于詩書
札皆称繹于春秋為統言元錫以昜應試為專門嘗云程
子昜傳尚出昜簀之後其昜繹凡四昜稿未肯出示人史
學依洪荒而來迄于勝國考觀天人貞一之統察古今迕
合之变王路隆汚道術善敗之故為上編有表有記有謨
有訓有述有傳有志體裁各異其材取諸史其義禀諸經
下編搃三才之撰觀會通之極由上右迄當代各紀一事
本未終始臚列為二十一書首天官次方域次人官次時
令次曆數次灾祥次土田次貢賦次漕河次封建次任官
次學校次經籍次礼義次楽律次貨賄次刑法次兵制次
邊防次邊外而以異教終焉謂漢而下儒莫大于王文中
而以僣訾之者過也次中說為六篇周元公通書張子厚
西銘程淳公正公遺書彙為編以明儒統旴守許孚遠命
五邑士就學以程伊川先生目之南城令范涞舉元錫与
南昌布衣章潢安福舉人劉元卿並薦直指使者韓國禎
䟽于朝郡邑守令詣門勸駕元錫辭疾不赴南京祭酒趙
用賢貴州御史王以通直指使秦大䕫相継䟽薦請徵聘
如崇仁新會例授官翰林院待詔即家徵之元錫捧檄起
椘人吴國倫貽書止之不淂抵旴江疾作上䟽拜辞䘚學
者私謚為文統先生元卿字調父鄉薦後師事三五劉公
講學再上公車不第抺其引杜門不出郡邑後進之士多
来從遊着有諸儒學案國史舉凢明賢宗觧婺江證學大
學新編等書吉水鄒元標以為儒者真品有實用薦之朝
以國子監慱士轉礼部主事又王敬臣吴人父庭為江西
參政敬臣十餘齡誦四箴註曰敬學在是矣踐礼如成人
性至孝事継母有加學主于慎獨晩而從遊者四百餘人
曰慎獨之義有二要研幾也審則也幾者善悪之萌研之
始知則者帝衷之原審之始淂
論曰汝極慱字義已辦而約猶俟之矣所云事心窮經
致用窮史二語未能窺合一之旨徒從經史作觧安見
經不適務而史無從會其旨趣也哉頋其于證覺之門
絶不濡足且欲正之特恐所為儒統者猶粗耳元卿稱
寔用敬臣主慎獨統是别姚江為一家
顧憲成(弟允成張納陞)
顧憲成字叔時直隷無錫人學者称涇陽先生自幼沉毅
不務為浮華師為講孟子飬心章請曰愚以寡欲莫善于
飬心師問云何曰心為主欲為役主強則百役退聽師不
能難萬曆丙子首應天試以庚辰進士授戶部主事日与
南楽魏允中漳浦劉廷蘭切砥見時政紕繆忠佞倒置輙
憤不能平相江陵居正病傾國為望禱業署憲成名走馬
削去會江陵卒始改吏部文選司孜孜人才幽隐不遣以
䟽救吏部尚書陳有年并請留大學士王家屏之去削籍
閉門讀昜春秋二經最熱起騐封司時尚書何起鳴被紏
言官坐降聀憲成是言官當路不悅輔臣王錫爵語憲成
當今所最怪者庙堂之是非天下必欲反之憲成曰吾見
天下之是非庙堂必欲反之耳尝申救李三才為考功所
訐李邦華争之不淂出判桂陽州先是蘇柳二公及莊定
山俱以謫至州州人望憲成如三先生之式臨之執經就
業者屨盈戸歴泉州司理擢考功司時議三王並封憲成
倡同官争之亊竟得䆮左右尚書趙南星計事無所徇未
幾南星忽奉旨罷去憲成䟽請同罷不報領銓与當路意
左福清𣸪起移書請毋為模棱故事尋推王山隂起内閣
坐削籍歸乃与高大行景逸葺東林書院集同志孫丕楊
鄒元標趙南星等歲有會月有紀其所最研辯者山隂無
善無悪一語常曰本体只性善二字工夫只小心二字三
起光禄堅卧不出而東林遂為君子都會卒以蒙奇禍而
國脉傷不可薬逆璫用事以門戶追論憲成奪官并奪誥
命及魏敗𣸪官贈吏部侍郎謚端父趙高邑南星為神道
碑鄒吉水元標誌其墓高忠憲攀龍状其行有曰自朱攵
公以来盖四百餘年一大折衷也所著文集三十餘卷弟
允成字季時别號經凢萬曆癸未進士丙戌廷對輒言宫
闈國本不諱讀卷官口咋救都御史海瑞坐削籍歸起稍
遷礼部主事争三王之並封䟽留考功趙南星𣸪坐謫光
州判里居同兄講學東林以狂狷自許所著小辨斋集是
時為東林之學者宜興張納陛史孟麟吳之矩䓁納陛字
文石以進士歷礼部郎争册立號敢言䧏謫乞歸屡薦不
出与修府縣二志孟麟字際明萬曆癸未進士歴官太僕
卿亦争國本有劳継東林建明道書院于宜興城東隅晉
周孝矦之墓左也子憂隆字趾祥崇禎癸未進士未受職
國变不起
論曰惜乎東林以名受懟而所謂研辨無善無悪之說
未精也意在于覆新建之席而慧不敵如新建功成夜
見張永東林能之乎既無所自見而徒以口舌為堅于
是改埋義為門戶失其所守夫必以吾為君子必以吾等為君
子必以奉扶吾等為君子而外此皆小人豈有倖哉故曰
其禍在于必無外東林者
鄒元標
鄒元標字爾曕江西吉水人萬曆丁丑進士方觀政會閣
臣江陵居正奪情元標継翰林吴中行趙用賢抗言被杖
謫戌都勻衞以是直声震天下神庙親政江陵歾擢為給
諫帝頗多專寵而近倖用事十人號十俊元標曰是無異正
德中八党為也代中堂草奏不聽薦耿定向羅汝芳許孚
遠䓁約同志講學演象所内廷火炎奏修省六事忤旨降
一級改南兵曺移吏部置九等選人凡所覆行皆目擊而
心傷者又以朝儀久曠儲位尚虚上書切諫調南刑部憂
歸不起家居垂三十年建仁文書院于南臯聚徒講貫其
中一時推理學首元標稱南臯先生云天啓初年起家大
理卿晉刑部侍郎以老辭不允薦岳元聲汪應蛟吴逹可
諸人紅丸事起礼臣責首輔從哲以春秋之義史舘閣筆
元標曰即國史不書天下奏筆野乘應不釋去迁右都御
史与趙南星高攀龍講貫相契海内以漢三君再世云時
揚鎬及李如楨失事遼東旨從寬議元標獨以不當稍借
開僥倖并斥内臣干預兼欲建省城于薊遼以固京師不果
請盡蠲遼餉寕開他利竇而小民之心不可失會黔苗為
亂係元標初謫處&KR0836;情事上議不必用兵調度切中利害
不果用尋論邊塞首功不如建墩臺邊工可㩀條為例且
論起廢有曰今置一古噐於此坐客改容何獨用人不然
薦南星攀龍及劉宗周等御史潘汝禎過譽督學使過庭
訓並劾去之時推觧經邦為遼東經略元標曰圖恢𣸪宜
設經略固守閧門則廵撫可任矣罷經邦客魏用事惮其
方嚴尚未一决而所汲引賢逹皆与客魏水火未幾尚書
王紀中書郭萬程俱以忤意被斥元標力争之不聽与副
都御史馮從吾論道頗合而相城方大鎮亦勇羽翼遂建
書院于京師給事朱童蒙郭允厚等借以傾之以為招摇
門戸元標乃陳開學之原以定衆志有曰天下治亂係千
人心人心不正關乎學術法度風佫刑清政簡進賢退不
肖舍明道何由且夫琳宫會舘𣑽唄新聲紛簇耳目豈獨
礙此則古昔談先王數縫掖子乎昔隆慶中徐階當國手
書識仁定性未嘗以是少其相業若以講學惟宜于放廢
之日則如切如瑳一語端為濟窮救苦良方恐視斯道太
輕視諸林下臣太淺矣願急罷臣以為倡學者之戒加太
子太傳許馳馹回籍辭朝薦朱爕元林宰熊德陽等可大
用無何卆卆後璫禍始烈削官追奪誥命崇禎初魏敗𣸪
官賜謚忠介廕一子元標歷仕籍五十年位登九列而在
官前後不數載壮年以氣蓈見居閒後稍渾厚委蛇而凊
望純心朝野望見
論曰南鼻刑部時首䟽急務在乎和衷以為廷臣恊共
天地應之語非不善頋和衷有要非貴人勸戶責也國
是一則無從不和專求事濟則不能不和不規此而盛
言偏見之非是又以不和導之矣所為直声震天下南
臯与馮少壚䓁首事車林之所務乎而最不恊千古者
為經略熊爰書𢾗語所云喪師失地功罪同科比楊鎬
多一逃比袁應泰欠一死減不審于行間之故矣經撫
之委任不明好悪之偏陂不一渚明眼具言之罪在廟
算之誤所宜先正其律而後及扵彊場即以廣寕一案
所填之境土害与偏優異所部之兵䘚衆多与寡弱異
所膺之執掌當鋒与策應異况乎所處之時勢先与後不
同危與安不同倡与随不同全置不問而概以一律處之
此語出邪黨不足較而惜乎唾自鄒右都之口所為溝學
者吾猶疑之矣魯論紀畏匡而曰子在以言乎不輕死也
孟書言之齊而曰乘勢以言乎凡夫勢之所在不可衡也
夫廣寕擁十三萬之衆望風而靡此時声愓影震萬不可
鼓廼必欲以五千砥右屯蕞爾乎若然渚葛岐山一出不
利便當死而後己何至六出病歸曰俟後舉也乃猶援振
武趋閭陽駐大凌不即遽退亦云敢矣善乎徐工部尔一
之言也称唐郭李之不守河陽橋可以毋責右屯之死
称慕容之三萬獨全可㕥毋責右屯之逃况乎前之
固遼陽一載可原後之歸難民二百八十餘萬人不
使東去足錄唴中葉以後將材百不一人可惜也此
時只有明正化貞失地之罪㕥著尤袒化貞之非而
許廷弼戴罪立功尃閫關以東圖後效夫南臯志在
奠定社禝而自残奠定之手雖後之殺之由于魏&KR0647;
而初案如是吾不能不責&KR0640;賢者臯陶于道統稱見
而知之其執法虞廷寕不在宥之之一乎初謫貴州
都勻衛即戍所不費講學偷操閱必戎服持兵列
行伍己方震孺奉謁夫人手割一伏雌飯宿不
二簋頗近清介
馮從吾
馮從吾字仲好字少墟陕西西安人以萬曆已丑進士選
庶常改御史紏參胡汝寕切陳朝政觸時忌廷杖視鹺河
東清其壅蠧以直聲淂罪歸田一意聖學極析儒佛之異
同与象山陽明指趣稍别再起副都御史与元標䓁明忠
孝大義于首善書院桐城方大鎮嘗論學鷲峯喟曰魯嶽
天下一人也及朱郭等狂噬從吾䟽争之不淂乞歸詔廢
書院立璫祠再起工部尚書逆奄禍𧺫致仕去尋加削奪
秦撫受指數窘辱之飲恨以䘚從吾之學言行相頋知行
合一爲淂其正魏敗𣸪原官謚恭定而大鎮自有傳
論曰前此學流子寂至是矯而為堅而馮恭定諸公尚
氣益甚遂与運終古舜執兩用中正妙隐悪隐有三義
化之使不著澹之使不激諱之使知赧悪隐善自揚扵
是兩不見兩不見而中出焉固何為作意作色更作壘
也東林渚公確以為是滛搖之日正不可無此整容莊
佩大設座頭使人依向
高攀龍
高攀龍字存之號景逸直隷無錫人幼穎徹性亢直潜心
理道共顧端文溝學一以敬為主成萬曆已丑進士出趙
南星之門由行人擢御史淪救吏部侍郎趙用賢語侵閣
臣錫爵適僉事楊世則䟽氓程朱改易傳註求頒行天下
廷諍之侃侃上嘉納紏戶部郎中楊應宿為謟䛕反為所
訐因上言大臣孫瀧䓁小臣趙南星陳泰来次苐去位
為聖德累不小謫揭陽典史過汀州舍小樓手二程書瀆
至萬變俱在人其寔無一事二浯曰淂之矣歸居湖名
節自爱足不入郡邑有施婣黨無&KR0786;嘗閉關㫙坐坐必至
七曰𣸪作七規程取大易来之義与端文𣸪道南祠為
東林書院從遊者日衆光宗即位𧺫光禄寺丞天啓中進
少卿會邊警靖逐鄭飬性李如楨䓁以銷萌慝遷太常卿
作寅直說併陳務學之要讀孫慎行紅丸䟽廢書歎曰一
部春秋在是矣大言從哲飬性義不容不討坐罰俸遷太
僕時鄒忠介馮恭定共建首善書院而首輔福清序之為
黨人朱蒙童所詆鄒馮去位攀龍亦以去争之差歸移書
科臣王志道语及挺擊紅丸二事謂皇祖時妙于調停皇
考時貴乎隐忍今上則断宜処分獨奈何湋之而反遭誣
衊義凛烈𣸪尋东林之社曰宦情朝露理境春風孰淂就
失𧺫少司寇擢尤都御史會謝應祥以人望推廵撫陳九
疇受奄指唾之連及给涑魏大中攀龍䟽駁九畴固清罷
去不許尋特科御史崔至秀貪墨已奉旨聽勘呈秀乃
逆監志賢為義子谋反噬攀龍掛冠歸尋被削奪杜门著
書引義樂志丙寅邪黨僞為織監李宴䟽羅入廵撫周𧺫元
一案緹騎至門攀龍焚香沐浴謁别道南祠歸坐後園揭
原無生死以示渚子因手草遺表封固授子世寕嘱曰事
急啟之㴗語家人且勿遽我欲静思良策朋早處當無久
禍走半猝𧺫慗衣冠望闕叩頭舉身沉園池渚子伺間入
一燈荧然而已案上遺别友書一有云僕得從李元礼范
孟博遊矣一生學問到此亦小有淂力其遺表云臣雖削
奪舊大臣大臣受辱則辱國君恩未報願結来生魏敗
子世寕鳴冤兼進表從子世泰進士歷提學僉事詔言于
朝贈太子少保兵部尚書謚忠蔭世寕入監讀書(或曰子世儒)
攀龍學以性善為宗以格物為要時頗以姚江誤看紫陽
窮理立淪偏重不知格知原非不良之知又曰無善無悪
之說以之明心性者十之一以之滅行簡者十之九遺書
崇正編日省編周易孔義及文集行世
論曰景逸廷刺呈其未姓魏之日也逼之走險儅禍
始烮夫&KR0647;璫初苦無助苐以恩寵肆横稍或頋忌與之
以多助乃自崔兒始嗟賢者之為防百不若不肖者之為
拒子曰疾之已甚又曰不成人之悪是有机用其早為崔
魏言之乎吾扵李文達李文忠雖未溝學却此二簡己曾
會淂大意且也璫不挾天子私毒元老始可稱為辱國夫
矯命非無命也以為矯而不唯命便是不臣若然便當身
就法司乃輒自引决使天子不淂行其法景逸自豦亦未
為能正其終矣若其楬姚江之誤誠属羽翼聖經之大居
平嘗曰有一毫畏死之心固害道有一毫求死之心亦害
道盖學已到立豦可以權非格外事知之乎
趙南星(鄒維璉)
趙南星字夢白别號儕鶴北直高邑人萬曆甲戍進士以
汝寕司理擢戸曺江陵居正卧病南星獨与頋憲成姜士
昌䓁不一視為詩志感有二豎能夏國千官為祝年之句
江陵殁以輿望入銓司與太宰忤引疾歸尋起主選司太
宰陳恭介俯就教南星曰人惟清静安淂有過太宰曰教
我矣以我不任事故因用所推海瑞何以尚以謝時朝臣
多以奔兢為風俗以賄賂為交際以徇情為盛德以巽懦
為老成以模稜為作用南星改文選抗列四害一曰干進
之害一曰守令不擇之害一曰傾危之害一曰鄕宦怙勢
之害以為冨貴重則節義輕自然之理也時有撓其議者
復引疾歸久之薦起原官進考功郎當大計尚書孫鑨推
心倚之澄汰流品即時相私人不少假于是給亊劉道隆
劾鑨南星朋党鑨罷去南星鎸三秩調外亦罷歸家食二
十八年廷臣交薦不起著書自娱天啓初𧺫太常卿歴工
部右侍即晉左都御史有申明憲職諸䟽略曰澄平日久
名分凌夷至于内重外輕勢不可返籓臬太守非真豪傑
未免有自輕之意畏後進之為臺省也為司理者又与縣
令比而欲共為臺省也于是上官以卑詘結綢繆下僚以
賂賄酬知遇直道不著長此安窮拜大冡宰意所不可屹
然山立見以為是風行斧断破格不倦時衆正登朝如高
攀龍左光斗魏大中楊濓袁化中劉廷諫夏嘉遇張光前
程國祥等皆極一時之選設為諸䋲即君子中毋務為名
高論大臣宜長厚以存國體大臣之被訐者勿曲辯以滋
多口頋部事久壞矯枉太甚水火斯立舊制銓格無定後
定議每省止一人南星從人望以兵部鄒維璉調考功而
銓部吳羽文尚在事人詫以為創格科臣傅櫆廷訐維璉
南星䟽争之先是逆奄亦雅服南星高望碩自附總憲時
亟稱上前嘱其甥傅應星介同事中翰贄于南星却勿納
又託所知求題便面則毅然曰豈有為内侍走筆君子哉
璫慚怒常同坐弘政门正色語忠賢曰主上冲年内外臣
子會各努力為善璫知為諷己不答初南星家居時恨丌
趙䓁濁亂朝汝常作四凶論以斥之方還朝有朝士郊迎
恐後覬淂一盻南星嘆曰吾入山許時豈知士風一至于
此輔臣南樂父久貞南星同年友也廣微雖大拜南星猶
以父執自居一日語次南樂極詆李三才南星正色曰三
才尊公畏友少年勿輕論前軰南楽面發赭他日来謁南
星誡閽人毋與通南楽忿忿去會郭尚友私营晉撫南星
不與會推别用謝應祥扵是陳九疇受南樂指特訐應祥
随有内旨以南星與高攀龍䓁朋黨削職去首輔韓爌極
諫亦㘴放歸于是衆正一時盡斥以南星為元兇云南星
既歸逆奄復令梁夢環追論其罪下撫按提問追賍謫戍
振武而子清衡戍莊浪外孫鍾龍戍永昌妻馮及妾李同
日就道痛噎死南星携殘書一篋随行分手子与甥誡曰
即戍所索閉戶讀書彼蒼不終潰潰也至振武嘯咏小楼
自若時晉籓遣使存問謝勿見日罪臣不敢當隆礼崇禎
嗣立肆赦撫臣牟志䕫猶護璫局故稽回文十二月䘚戍
所屬纊之日猶與從學者論史孜孜正統一統之說不倦
二年贈太子太保廕一子為郎謚忠毅而維璉字德輝新
昌人萬曆癸丑進士司理延安孤介有大節陞南職方主
亊進員外憂去天啓三年起郎中有宋明儒者自言能役
神兵討賊維璉抗章左道不可任賊且請去債帥之弊及
改考功被訐求去南星恚䟽司官不肯為用請旨詰責以
尊朝廷不淂已入視事継遂奄淂櫆等為助遂矯旨責璉
沽直璉遂抗論忠賢且云臣肯沽直猶是國家美事不然
而嘉言結于忠舌國命出于讒口天下事不可為矣忠賢
益怒及南星以會推晉撫受譴維璉求罷削職為民竟坐
贓謫戍毅宗立乃免歴僉都御史廵撫督勦劉香海賊劾
鄭芝龍縦賊之罪屡擊賊海澄同安䓁處先後上捷廷議
以賊未平奪官自效継復上諸捷閩平始知見罷上䟽自
功不聽竟不𧺫
論曰江陵之尊朝廷有植用即欲規之扵道尚其贊導
之何至指為異物不一視病以為高至形之茟誅然
則見小君往畔召儕鶴扵其時氣貭較季路應十倍矣
且&KR0647;奄雅服高望果念投鼠之忌援其攻難亦一說也晏
子不死君難春秋未嘗非之寗子智以全身愚以安國
貴時措之矣嗟急見其直豈盛世之所尚哉
陳龍正
陳龍正初名龍致字惕龍浙江嘉善人師事高攀龍為梁
谿之學天啟壬戍不第歸元旦聞鷄鳴忽悟生生之旨尝
曰念&KR0901;好生廼立德立功立言之本崇禎甲成成進士授
中書舍人十五年五月荧惑守心龍正請减辟且責成宰
輔謂居恒湏位置六卿有事則謀定大將今日之計宜勿
憂餉而夏兵兵精則餉自省且勿憂兵而夏將將良則兵
自精又勿憂將而憂輔臣輔臣賢則六卿皆賢而良督撫
良將帥自出矣明年彗星見龍正𣸪應詔陳言有曰陛下
事天以恒不以暫㘦中時弊度不可為乞休不許又明年
上下詺罪已龍正𣸪三䟽害且云屯田不足以生穀惟
墾荒足以生穀𧺫科不(可以墾)荒唯永不起科可以墾荒
而五穀始足加派可罷民生可安凡數千言海内傳誦坐
丙子分闈絓誤謫南郡丞弘光中起祠部不出閉門纂輯
已而南都亦㱟匿先祠中徽&KR0858;絶飲食却薬餌不進曰我
啜此何求哉數日䘚所輯朱子詳本朱子經說語類王子
要書高子遺書皇明儒統墾荒作行救荒策會陶書衍行
世
論曰惕龍之論兵餉果能祖是意而䆒行之誠非無用
即墾荒足邊亦属偉議而苦以東林二字䘚無所見嗟
杏壇之聚幾三千人而不聞為口寔往公山見南子知不
以杏壇為名也且对葉公瀀自称吾黨而䆒杏壇不以為
党名何哉
罪惟錄列傳卷之十一中
秦紘
秦紘字世纓山東單縣人景泰二年進士為南道御史以
忤臺長軒(輗)降北黃驛丞𧺫雄縣令中官游獵優民紘撓
之不如意反為所誣禍不測百姓走擊登聞鼓訟紘冤淂
宥調府谷再轉泰州以艱去秦民哭留之還任成化中為
鞏昌知府歷僉(都)御史廵撫宣府破鹵柴溝堡以副都移
陕西秦府旗校往恣睢部民紘至捕治之王不能堪訐
紘凌蔑親王禮逮下詔獄籍其家止得一黃絹故衣上
大嘉歎賜鈔旌勵改撫河南汪直廵邊所過都御史伏請
若下吏紘獨与抗禮䟽直驛騷郡縣直不知也直還上問
諸所歷廵撫直獨稱紘上出示直紘䟽直叩頭曰能䟽直
直是以賢之上以直服善不問入為戶部右侍郎上晚年
頗惑方士以紘不稱有内旨降廣西參政弘治改元王三
原恕薦𧺫左副都御史總督漕運坐論御史姜洪為臺省
論駁罰俸一月(陞)右都御史出總督兩廣破岑欽鷓鴣嶺
遂克田州又破海南黎及瀧水後山賊奏效總兵柳景貪
汙景請壽寕侯為上觧免景乃摭他事反誣紘上亦逮紘
還去官臺諫交章論救不報吏部尚書王恕上言景贓已
著陛下特免之頋賞不及紘是奬善而除害者猶𣸪淂罪
何以服人心而勵將來肇慶府同知張吉亦抗章極論紘
誣上悟乃召𧺫為南京戶部尚書掌部五年致仕去十三
年鹵犯固原以戶部兼左副都御史𧺫撫陕西明年詔設
總制府於固原俾紘總制三邊整花馬池塩課買馬開豫
望城屯田紘自以意造布甲輕車以鋴制勝先後斬首鹵
九千修城堡關窖一萬四千所剷山崖三千里加太子太
保尋革總制召(還)部致仕明年卒年八十贈少保謚㐮毅
紘歷官四十餘年提兵南北列位孤卿所居僅蔽風雨妻
孥菜羔麥飯不改其舊
論曰秦㐮毅良邊才非止強項頋劾景為景所反射而
林鶚
林鶚字一鶚淛江太平人景泰二年進士授御史以鶚獨
持正推摠三法司奏案監試順天内閣以其子不淂舉奏
鶚私其己子林挺覆試挺無弊事乃白英廟復辟簡鶚知
鎮江特異之召見文華殿賜宴給路鈔鶚至郡奉宣德意
諸善政以次舉行不言前人非苐曰必如是乃是鎮江漕
河孔道往絰孟瀆險撫臣欲别鑿河避之鶚按京口閘丼
露&KR0309;淂古運河故跡請浚之道里近而功省居立載再調
蘇州鶚更以簡静坐鎮之緩急各有次苐時頗笑守迂緩
已而見其深思曲筭皆圖久遠利始大信服蘇學廟像歲
久剥鶚曰塑像佛教也我太祖于太學易以木主宜遵行
孔子主佛教未入中國之前烏覩所為塑像哉成化初超
遷江西按察使淂憲體冤獄多所平反廣信有妖賊妄稱
天神誣惑鄕俗鶚寘其魁于法怪乃息歷布改使左右歲
饑奏减恒賦十五萬石陞南京刑部侍郎内艱去召入刑
部侍郎未幾卒官貧無以為歛鶚歷中外一十六年家無
百金積田不增一𤱔事母極孝官巳三品母稍有不悅跪
請移時必母悅乃起人称篤行嘉靖中贈刑部尚書謚恭
粛
論曰一鶚但言是不必人非而我是故其是者人不非
求已之學也頋得之母教為多吾願明末東林講堂奉
林母之教可以無弊
王越
王越字世昌山西濬人慱覧為文章走筆就善騎射好談
說經濟大略睥睨當世成景泰中進士方對大廷忽有旋
風𧺫攝其策雲表不可淂及秋朝鮮貢使附越策來奏其
王方視朝一物空下收視之中朝進士卷也不敢沉没敬
以聞景皇帝撫視名姓咨嗟久曰識之當無任風憲以顯
者乎歷監察御史英宗𣸪辟覩越進止奏對𢾗目属之時
寇深長都察院束濕僚吏而越于臺事精所建畫多出深
意表以故深嘗難越久之擢山東按察使大同鹵警上曰
安淂如韓雍者撫之吏部乃請徵越召見便殿越故偉服
而短其𬒮上熟視良久曰此非故快御史可使弁而將也
擢右副都御史以行會鹵稍徙去久之以總督視師延綏
輕騎襲破鹵于崖窯川遷左副又破鹵于黃草梁進右都
前是文臣視師者多從大軍後出號令行賞罰而已越始
多選驍勇跳盪前搏戰專以設伏徼鹵𢾗成功名尋諜知
鹵可汗滿都魯孛羅忽癿加思蘭三酋自河套分寇西路
而其妻子营于紅塩池乃率總兵許寕䓁以精騎五千兩
晝夜走三百三十里及紅塩分兵千餘為十㐲而身与寕
等分兩哨襲其营破之擒斬三百五十五級獲其女穉駝
馬牛羊器械不可勝計焚其廬帳而還時滿都魯等行剽
之鹵狼狽出戰遂破鹵斬首鹵四百三十七級鹵還男婦
百七十馬駝牛羊以𢾗千計旗纛甲仗萬餘捷聞越遂進
封奉天翊衞推誠宣力守正文臣特進光禄大夫柱國威
寕伯歲祿千二百石予誥劵世襲越既封不當𣸪領都察
院而越頋不肯就西班是時益精心事汪直以自固上嘗
内晏有優人傅粉装太監極豪手持二斧縦横傍問之曰
直恃此二鉞耳不淂無能為盖指王越及陳鉞也上笑勿
罪久之𣸪出師大同得小捷詔進越太子太傳增歲禄四
百石𣸪錄一子官改掌前軍都督府總督十二营尋𣸪命
越為平胡將軍直仍監其軍駐宣府時鹵已退乃廵延綏
會鹵入寇河西清水营䓁處越䓁使遊擊將軍劉寕敗之
塔兒山參將支玉敗之大窊梁延綏總兵許寕敗之三里
塔斬首鹵三百七十人功最多鹵亦創惧不敢近邊捷聞
僅加禄五十石汪直賞亦薄尋改越征西將軍填大同猶
与直共一鎮云大學士萬安䓁請移越師延綏以離之而
命延綏帥許寕填大同言者以寕直不相能遂改直于南
京御馬監既行則姦事大露上乃命給事御史論糺直八
罪因并糺越詔削越官爵追誥劵徙置安陸州而盡奪其
諸子錦衣都指揮使等官越之敗由汪直也弘治初赦還
鄕尋上書自列冤狀淂復左都御史致仕越居常奢華自
奉若諸矦王而其御軍恤下使財往来若流水號知人籠
罩豪傑人願為之死机事百端出没若神鬼軍行過陕西
秦王賜宴奏伎越語王臣為王吠犬久矣寕有以相酬者
因盡乞其伎女歸一日大雪方坐地罏使諸伎抱琵琶捧
觴侍而一千戶詗鹵還即召入与談鹵事甚析大喜曰寒
矣手金巵飲之復談則益喜命絃琵琶而侑酒即併金巵
予之已又談則又喜指其中最美䴡者曰欲之乎以与汝
自是千戶所至為效死力積功至指揮嘗襲鹵將及風暴
𧺫且退一老卒前請勿退越下馬拜之功成推卒為千戶
尋中旨召越掌都察院事為臺諫所論阻會西鹵犯邊急
吏部屠滽故以越見知請𧺫越為總制而内臣李廣隂贊
之加越太子太保仍兼左都御史總制甘粛寕夏延綏軍
務許便宜越至擣賀蘭山之别部行剽者覆之斬首捕生
過當捷聞加少保兼太子太傅請復哈密封以兵援其王
還國䟽上不報而中貴人廣敗自殺言者皆首攻越上不
問越坐憂悴卒年七十有四贈太傅謚㐮敏
論曰持之者非其人耳二斧故能批賊曰非二鉞無能
為㦯曰匪直二鉞無能為此時直權無不可故借一麾
而萬里靡伏抗直而能坐制塞外者無之矣威寕嘗与
保國猝遇虜主客不相當永不進威寕戒勿動列陣自
固久乃令棄鞍走啣枚無反頋而身殿之及營語永吾
稍示不足鹵促及矣盖智略過人吾悲其不淂已而委
身權侍也
童軒
童軒字士昂故江西鄱陽人父碧瑄以天官學占籍南京
欽天監軒以景泰辛未進士拜南吏科給事中䟽請省冗
員公考察倡武勇擇師儒杜倖進多見採納有詔南京守
備採辦翠毛魚鮓諸物以萬計軒極言止之天順中復上
䟽弭盗安民𢾗事改戶科憲廟踐祚首言帝王之治當知
本末隆聖德用賢才納忠諫爱小民謹邊偹本也薄書刑
名其末也四川盗作命軒往撫賊首王應高等聞軒名羅
拜乞生悉慰遣之進都給事中已賊趙鐸撫訖旋叛軒復
分兵勦捕凱還蜀人繪班師圖紀軒功明年夏賊復猖獗
且議出師軒曰賊已平奚用出師不𢾗日捷奏果至而卒
以賊反覆不終撫謫浙江壽昌令己丑入覲上䟽自理改
僉事督雲貴學政召拜太常寺卿掌欽天監事教諭余正
已倡言曆法宜修軒上言歲差置閠其来已久我朝考曆
制象尤為精密雖日月薄蝕不無先後晷刻之殊分秒多
寡之異則以土有南北高下故耳正已乃謂天地有自然
之冬至以至望朔置閠皆非人力可為是不知古人以𢾗
求天之術顧以小智乱成式宜下之吏以正其妄從之予
告歸弘治改元仍以原官掌監事夏六月日有食之軒言
日食紀元之初當盛夏火旺之侯宜修身穷理進君子退
小人以謹天戒進右副都御史提督松潘軍務兼廵撫時
蜀歲祲軒首舉荒政粥飢給糧歸流移决久禁先是久旱
軒至雨亦随足請設衞疊溪一路令一都指揮守之四處
要路各設一倉以便轉輸令一藩司首領督之復言沿边
衞所州縣皆在万山中關堡与蛮彛共有害無利請捐松
荗中羊腸一線之路則關堡倉廩可减兵無遠戍之劳民
省轉輸之告蛮有坐困之机畫利害以聞歷南礼部尚書
疾卒贈太子少保軒身若不勝衣強學好問至老不&KR0786;為
文渊慱雄䴡詩有唐人體裁書學遒劲所著有清風亭稿
枕肱集海岳涓埃諭蜀稿籌边錄夢徵錄藏于家
論曰兵与曆通天官家子頋不能靖蜀与松潘哉測天
度与規人事萬里外無爽不任小智者能之其論薄蝕
先後多寡以土有南北高下異與神廟末西人湯若望
頗合然則論曆早有解者而率因襲置之故湯曆亦不
䆒其說而止
鄧廷瓉
鄧廷瓉字宗器湖廣巴陵人景泰五年進士初授淳安令
滿九載不遷廣西廵撫張鵬開府梧州久知廷瓉能薦陞
梧州守會憂去不果適貴州新設程番府府在萬山中夷
獠雜居難治遂𥙷廷瓉守程番廷瓉至不求速化曲心撫
綏墾田不踰界入市不二價四境晏如撫臣陳&KR0770;奏廷瓉
久任以慰程番民廷瓉上言程番學校初建請歲貢一人
俾觀光上國相勸于學上嘉納之久之歷右副都御史廵
撫貴州時黑苗久叛有偽稱王者滇蜀道為不通詔鎮遠
矦頋溥討之而苗故有順逆雜處廷瓉檄慰不從亂四百
餘寨而特禽偽王悉殱其餘黨斬首立千俘二千招還流
徙五千餘戶舊有都勻清平二衞九長官司其人世禄驕
縦残虐諸苗釀患至是奏改為都勻府一獨山麻哈州二
清縣一更設流官与土官兼治之苗平晉左都御史掌院
事出鎮兩廣時在韓雍後不輕用兵歲飢四會稍有亂民
廷瓉苐誅其首悪李景光譚傑及其党二百餘人餘悉觧
散歸農又以廣東瀧水為賊薮澤設一千戶所守之給以
隙地俾屯種為長久計欎林川雲罏大桂諸種作亂以次
討平亡何䘚贈太子少保謚㐮毅
論曰累朝六㐮毅皆以邊略著聞韓永熙楊維約翁仁
夫聲業大爍彭濟物頗英摯項藎臣持諒直而鄧宗器
持重綏輯為多謚法曰甲胄有劳因事有功皆淂称襄
致果殺敵強而能断皆淂稱毅然則鄧之襄毅似有溢
長其殆柔德安衆之謂靖慈和徧服之谓順者欤
何喬新
何喬新字廷秀江西廣昌人也父文淵以永樂中進士治
温州有聲温民祠之召入歷刑部右侍郎至尚書吏部内
阁陳循易儲之奏前二語出文淵己以交訐致仕喬新登
景泰五年進士嘗持三言自誓不营私不阿權貴人不以
爱憎為賞罰觀政時奉使淮過巣巢令閻徽文淵門下士
也上白金文綺為師壽喬新不受曰以清德匡吾父更善
及主事南京礼部艱歸為父卜葬地他子孫發已葬售其
地喬新曰暴人文而藏吾父非父意不為歷福建按察副
福安寕德二邑銀礦久絶歲猶上課喬新為奏减三之二
興化有洪武故籍官牛貸民世其租喬新日牛久故租安
淂存并請蠲之葺先儒楊龜山祠墓以廢寺腴田給其子
孫奉祀典市舶中官死鎮監分其遺槖餽三司喬新辭或
嗛其自異受而輸之庫陞河南按察使境大水民艱食舊
令賑迄秋罷喬新曰無秋寕己乎麥登乃止撫戢南陽山
谷流民六萬戶河南守薛昌鹿邑令胡宏杞令李文中皆
以墨按治如法陞布政使湖廣歷左右副都御史廵撫山
西入為刑部左侍郎鹵寇大同奉勅廵邊鹵闻喙去出賑
山西以便宜設法活三十餘萬人流徙𣸪業十四萬人播
州宣慰使楊輝嬖其庶子友欲廢適爱而立之安撫長官
諸司皆不可輝乃因撫臣張儹請于朝矯誣𢾗彛寨為亂
即其地立二長官司割五十二寨為一宣撫司以友為司
使輝死友又求死士殺爱不淂夤奏爱通唐王且謀反上
方遣喬新即訊而友母子又輦金賂京權貴人令囚爱待
命喬新言上曰播州古夜郎牂牁地歷代撫以恩信寬以
文法以不治治之今一旦囚係其酋臣恐諸夷聞之驚疑
或生他變其免囚制曰可喬新至淂友母子奸慝状上封
事白爱實無有与唐王反者友詞皆虚宜𣸪爱官今所授
友宣撫使宜裭職銷其印遷友保寕撫定諸夷寨是時萬
安當國悪喬新持正出喬新南京刑部尚書奏奪守傋所
占蘆洲還民萬有千𤱔由是与中官意牾既萬安逐去召
還刑部尚書上䟽乞禁京師胡服胡語已乞罷不允尋為
御史鄒魯所論劾魯欲躐大理丞而喬新薦郎中魏紳魯
恨入骨會喬新外家与鄉人訟誣喬新庇所親行賂喬新
杜門引咎乞免予致仕魯外謫去喬新還里片刺不入公
門賓客罕見其面楊宣慰遠獻攵梓謝却之平生每爱彭
鳳儀氣節丘仲深文學引為知已居官視事手不忘卷弘
治十五年卒正德初廵撫林俊論喬新文行政節應謚法
贈太子少保謚文粛
論曰甫服官誓三言文肅可為終身以之者矣同鄕侍
郎揭稽故與喬新郗奏文渊誤聞自盡寔諸子逼以脫
禍喬新亦奏稽廵撫廣東時嘗薦黃竑且代竑草易儲
之疏逮訊兩釋夫代草自足死即喬新以子正諫其父
禮也亦頗似幹蠱之義子何罪請禁胡語當指内附諸
彛防後變非國初尚遺薄俗
劉纓
劉纓本清江人附籍吳宋学士敞之後以進士成化間為
武陵令其按事如老吏有以賦籍於里而無粟者誤公論
死為書其牘守視不謹非侵也傅輕調滕縣益明習法令
民婦以&KR0902;至瓜所有挑之不淂誣盗瓜纓意負&KR0902;而盗瓜
不能兼持令誣者䨇負之瓜堕地伏罪召為御史出按閩
訊獄多平反或有刲股療母後嫁者父有司上其孝纓曰
出母恩已絶而况為所嫁者傷其遺体淂勿問已矣關市
挾輕重私洩其利于外國精持之尉有隂飬士恣且畜異
志掩之淂無變往奄人孺多耴閩&KR0674;時有強市良家子纍
數百纓不為慴力遣之時権貴擅命多横射纓持之以正
從容諷諭務折其萌不至忤而成激擢太僕進都御史撫
蜀破例周險遠宣德逹情予告歸甫離蜀而盗作𣸪遣廵
撫親蒞威福授方略捕首鹵千人且安戢其逋逃横梁道
蒲江廢關皆要害為設隘守之會逆瑾召諸撫監例罷至
秋𣸪命撫椘又以在蜀開䕫抵荆道避險峡不先白也瑾
以坐纓罪逮訊廷臣多白之淂釋荆王以私誣詆守臣即
訊纓持之淂輕論歷侍郎兵部民有應募為兵者朝議廩
食之纓曰此権宜而附額廩彼義奮一時乃遂謫戍之乎
不足以勸為襍辦行粮不以例晉尚書請歸孫瑊進士苐
二人為編脩
論曰纓以度勝常隂行善處憲孝時淂君何難當正德
間諸貴用事而貞不絶俗和而能立無為名高所全實
多余不以人望所不及而忽之
劉健謝遷
劉健字希賢河南洛陽人父任華州教諭先時大母張夢
偉人持紫玉帶擲其家驚而窹恍然猶有見也適健生教
諭心異之天順庚辰登進士授編修成化中歷少詹事凢
三任皆職輔導皇太子孝宗立錄輔導功以礼部侍郎入
内阁參預机務尋進尚書文渊阁歷少師兼太子太師吏
部尚書華盖殿大學士自戊申以来上厲精求治健亦侃
侃竭忠悃身任天下之事引李東陽謝遷入同輔政上𢾗
御文華殿及平臺召健等至議事則屏左右俾英淂闻但
闻上𢾗𢾗称善而已乙丑上不豫召健等御榻受頋命武
宗即位逆瑾窃柄奸黨盤㩀國事日非健率同官自劾上
奏其略曰陛下即位之初詔書一下天下延頸想望太平
乃朝令夕改迄無寕日百官庶府倣傚成風非唯廢格不
行抑且變易殆盡建言者以為多言勤事者以為生事累
章執奏則謂之再優稽革舊弊則謂之紛更憂在於民生
國計則若罔聞知事涉於近幸貴戚則牢不可破以一二
人之私恩壊百年之定制而不顧以一二人之邪說破滿
朝之公論而不恤臣䓁叨居重地徒擁虛或旨從中出
略不預聞或有所擬議徑行改易以此之類不能一一備
舉臣䓁心知不可義所當言累有論列多不見允比為兵
戶䓁部議處鹽法功次等事具本上陳極言利害拱候數
日未蒙批答若以臣䓁言是則宜俯賜施行臣等言非則
亦明加斥責而乃留中不報視之若無使臣等趨向不明
進退無㩀政出多門咎歸臣䓁捫心反顧無以自明用是
共&KR0377;愚誠上塵天聽伏乞聖明矜察特允退休不報徤又
率同官上奏政令十失極其剴切未幾戶部尚書韓文首
倡九卿共劾劉瑾太監王岳范亨徐智共為内應徤等助
之獨焦芳媚瑾以健不附已力攻健希入内阁致上震怒
傳旨捕岳等繋獄令劉瑾入司礼監瑾䓁先嘗奏内阁納
賄行私欺壓内官軍職形於劇戲上已信之至是遂合健
與謝遷自陳致仕時李西涯出飯健䓁把手欷&KR1187;至泣下
健曰泣何為即當日有一言健今日追馬足恐後矣己而
榜示指徤䓁為朋黨矯詔奪其官謫罸米助邊粛皇嗣位
徤年已九十矣降詔存问又三年卒贈太師謚文靖
謝遷字于喬浙江餘姚人成化甲午鄉試苐一明年會試苐
三廷試一甲第一歷右春坊右諭德孝廟為太子時慎簡
侍從首及遷充經筵講官弘治中以翰林侍讀學士入阁
辦亊歷兵礼二部尚書武英殿大学士武庙登極加少傅
兼太子太傅餘秩如舊与同官刘健共䟽逆瑾十月引疾
乞休去先是焦芳入阁憾遷嘗舉王鏊吴寬而不及己會
鄉人以賢良應荐芳和逆瑾謂遷違詔格與同官劉健俱
裭職又矯旨令遷弟武選員外郎廸致仕子編修丕除名
庚午瑾誅詔復職致仕世宗朝廸起參議丕復任翰林遷
遣子正八謝廕為中書舍人復起遷于家進少傅戶部尚書
謹身殿大學士疾卒壽八十三贈太傅謚文正
論曰劉洛陽謝餘姚兩恭重以頋命臣贊太平頗不欲
為竒節即&KR0647;瑾初亦頗下之自韓戶部一激而焦芳鼓
㷔奄勢崩天矣盖王岳䓁之淂君未及張永也文靖九
十有三文正八十有三夫藩服履尊必無短算盛時碩
輔定獲長齡氣運使然乎抑有所自也相傳木齊少舘
于毘陵某氏有女年踰二十未嫁一日乘父母出潜叩
舘門木斋善谢之不去因正色嚴拒女情極嚙其背去明
曰束装力辞主人還里必不明言相傳楊一清入阁後七
十餘𣸪𧺫三邊總制便道謁文靖文靖色倨曰汝曾入阁来
尚出總制乎阁体壊自汝矣對以简命曰進退由汝輒
入内令二孫陪荣一清慙亦服義去以輓近論似太倨然
此䓁嚴重孟子所云世臣又云社禝臣長治之朝不可無
此相傳劉文靖生弥月有僧過门摩頂此兒七死不死
齒爵倫果生平遇七險獲免
李東陽
李東陽字賓之湖廣茶陵人曾祖以戎籍&KR0674;金吾遂居京
師東陽四歲能作大書景泰時以神童薦内侍扶過殿閾
曰神童脚短應声曰天子門高既入謁命書龍鳳龜麟十
餘字上喜抱置膝賜上林珍果及内府寳鏹時其父拜起
侍丹墀下帝曰子坐父立礼乎應聲曰嫂溺叔援権也六
歲八歲復两召試講尚書益稷篇唯荒度土功一叚大義
命肄京庠天順壬午年十六舉順天鄕試甲申登二甲進
士苐一選庶吉士成化中歷侍講學士充東宫講讀官艱
歸弘治二年起左庶子兼侍講學士歷礼部右侍郎兼侍
讀斈士典誥敕明年兼文渊閣大學士預幾務時安南侵
占城王奏請命官往問東陽議勿許有曰今使遣官至其
國海島茫茫徒掉寸舌小必掩過餙非大或执迷抗命若
置而不問損威己多即問罪興師貽患尤大中官李廣以
燒煉齋醮被寵東陽會同官䟽諫未報會武岡知州劉遜
以誣逮繋科道具奏觸上怒俱下獄東陽𣸪䟽救遜上為
霽威皇太子出閣加太子太保禮部尚書清寕宫灾䟽畏
天弭患語詳&KR0548;時有為故監李廣乞祠額者力持不可及
清寕宫成僧入大内慶讃東陽又持不可上俱從之已加
太子太保戶部尚書謹身殿大學士奉命祀孔子於闕里
還上時政䟽命有司議行亦及&KR1069;法以為塩法壊盡各边
開中徒有其名商人無利不肯上納上問何以同官劉健
䓁因極論奏討之弊上曰奏討亦只幾家東陽曰奏討之
中必有夾帶奏一分夹帶十分商人無利正坐此等又言
王奏討亦壊塩法請下部行嚴飾之十八年上不豫受顧
命武宗登極加光祿大夫柱國少傅戶部尚書大學士如
故上不親政東陽同徤等䟽諫不报於是復率同官公䟽
語極痛切載劉徤傳亦不报會戸部尚書韓文倡府部科
道合詞䟽請誅瑾瑾遂矯詔逐閣臣劉徤謝遷獨留東陽
東陽上䟽臣三人責任同而臣獨不去將何辞以謝天下
不听尋加少師兼太子太師吏部尚書華殿大學士時尚
宝卿崔御史姚祥主事張偉及給事安奎御史張彧都
御史楊一清次苐淂罪東陽屡䟽力救是夏早朝罷有文
書一卷委丹墀專錄瑾䓁過悪上退坐東角門跪百官酷日
中瑾䓁面訐久随有仆地曳出死者𢾗人至申刻一時三
百餘人俱下詔獄東陽論救乃得釋瑾威權日盛狎視公
卿唯見東陽則改容起敬時焦芳与東陽同官助瑾煽虐
東陽随事彌縫去其已甚有自陳捕盗七十人乞陞土官
廵檢都察院覆奏宜核七十家窝主隣佑俱照新例籍沒
發遣東陽極言之淂免株䆒瑾又巧取横歛窘迫文臣凡
有公錯詿誤假以姑免提䆒為名各罰米寔邊初自一二
百石漸增至千五百石東陽委曲開導瑾執不從議從邊
倉移為𨳩倉地雖稍近猶不能堪最後請各官罰入原籍
預偹倉上納瑾從之四川鎮守太監羅籥請便宜行事瑾
主之東陽力言不可以爲百五十年所未有奉内批止便
宜餘如所議漕運總兵官&KR0685;江伯陳熊以陳俊罪波及瑾
謂濕潤米為贓必欲寘熊死東陽力争謂宜念熊父陳暄
通漕大功金書鉄劵子孫或應免死因止革熊爵會寘燔
作乱詔誥天下内一欵取回各處差出官校瑾不然之以
為行事衙門累朝舊例東陽曰舊例行事官校止在京城
今差四外驚疑天下姦詐之徒因而矯托真偽莫辨近已
累犯煩朝廷處分若真者耴回則偽者無所容矣因以天
順元年旧稿示之瑾乃語塞已而寕夏獻俘上親賜宴劳
太監張永乘間出懷中䟽奏刘瑾十七事上震怒執瑾東
陽曰此聖政也天下望此久矣援筆擬旨行伏瑾凌遲律
諸被害者争食其肉湏臾盡天下撫手大快是時籍瑾啓
札淂秦府永夀王為瑾慶壽詩序上怒欽降勅秦府切責
東陽䟽曰昔漢光武平王郎淂吏民交通文書數千餘章
會諸將燒之曰令反側子自安况王府懿親尤宜優待若
指此論罪降敕切責則凢有書信餽送者不知其幾傳聞
驚駭各不自安為患不小上以為然悉焚其往返文字無
延及者加特進左柱國蔭其子兆蕃為尚宝司丞東陽復
上䟽請于朝奏講談之暇安處宫闈漙施恩澤起居以節
游以時保飬天和培植國本則六氣莫能侵百邪不敢近
不报七年巨寇劉六平加廕一子為錦衣衞指揮上䟽力
辞時有獻密計于上京軍不&KR0570;戰陣宜調宣府邊軍三千
入衞京師京軍如數戍邊歲春秋番換如班操例上坐乹
清宫門湏票擬急東陽力以為不可列䟽争之略曰京邊
各有分地有急互相應援今無事而動不便一也以不習
戰陣者嘗邊墮國威不便二也内師遽出耳目驚疑不便
三也京軍倚恃内勢或至淫掠不律將官護短穷边隠忍
不敢言不便四邊軍入内狎恩市爱傲晲軍民蔑視官府
不便五也違遠鄉井抛棄骨肉或風氣寒煖不宜或道里
供給不續不便六也糧草之外必有行粮布花之外更湏
賞賚非緊急不淂已之時為縻費無極之計不便七也往
来交錯日無寕息或變起於道途或患生於肘腋不便八
也露京营之空虛示中國之单弱不便九也西北諸边見
报聲息唇歯之地正湏策應脱有䟽失咎將誰歸不便十
也今五府為不便六部䓁衙門以為不便六科十三道皆
以為不便是滿朝之臣皆有為國之心而臣䓁獨當誤國
之罪萬死不足贖乞休賜勅俞允廕其從子兆延為中書
舍人年七十贈太師謚文正所著者有懷麓堂藁前後續
百餘卷東陽孝友天植内行完粹名滿天下而自視欿然
雖位極人臣而楽善如不及履常應變不易所守盖其文
章与功業並懋
論曰按文正草劉瑾父封都督誥有曰積善以貽子孫
嘗聞其語揚名以顯父母今見其人又曰號令風行于
天下威名雷動乎八方或以頗比瑾不知此諧諷也正
以彰瑾之擅挽回儘大有機用焉相傳有士人瞰亾投
以一絶才名直与斗山齊伴食中書日又西回首湘江
春草綠鷓鴣啼罷子規啼似諷以知止嗟乎使茶陵去
而諸竟行其所爭又益以諸所不及爭恐宫車不待晚
豹房也相傳入朝小履恰二寸餘絆結而成衫則粗紵
為之耿天臺得之後属督學大謨家子兆先早故無後
兆蕃其嗣子也既致仕猶四時賜賚頒上尊珍饌与現
任同郊祀慶成光禄猶致宴盖殊數云其溢文正係
同官楊一清生與之一清忤瑾不測東陽力持之及易
簣以二字相報若曰前言官張芹所訐比瑾東陽自不邪
云知茶陵深也
周經
周經字伯常其先陽曲人也父瑄以主事刑部扈英廟北
征負重創脱還署郎中歷南京刑部尚書在官三十年未
嘗更曺䘚贈太子少保謚莊懿遂家金陵經登天順四年
進士以庶吉士起成化中歷春坊左中允侍講文華大訓
東宫起立拱聽閣臣諷經伏請太子坐經不從一時称經
能師臣自重至孝庙時歴礼吏右左侍郎前後皆与倪文
毅岳耿文清𥙿王端毅恕諸公恊持正論定國是称寅恭
云八年部大臣以灾異上書属經草語切直上跡此䟽出
誰手耿尚書曰䟽名首吏部𥙿不敢他諉經曰䟽草本出
經即有罪罪經十年陞戸部尚書經先恤民然後惜財貴
戚近幸諸陳請堅不与四方灾傷奏報輙為覆請議蠲給
事中曾昂請各省貯庫羡銀盡輸太倉助邊經曰國用之
不足盖以織造賞賚齋醮土木之故此能節省自宜少𥙿
必欲盡括天下之財以歸京師豈王者蔵冨於民之意乎
属吏有朘削為功入課多者輙下其考於是監稅官各務
惇大掊尅之風稍革時修清寕宫議調山東民夫七千人
經請以部羡僱役於京師便内旨取太倉銀三萬兩為燈
費經曰以小民膏脂徒玩耳目執不發大同缺戰馬馬文
升時為兵部尚書請給折粮銀就市之已淂旨經曰兵部
輙侵戶部非祖訓上改命取太僕經盡心体國每有裁抑
上輙俯從弘治中國𥙿民安多經節省之力十三年星變
致仕正德中起南戸部内艱再起禮部尋卒贈太保謚文
端經弟紘成成化戊戌進士
論曰先恤民而後惜財可為知本之學後世急見美好
傷在國脉矣莊懿祥于刑文端給于戶父子擅六曺之
二生啓禎之世讀文端藏冨扵民課多下考之議嘆先
民之為國家計長久不拔者何其眀而且習也哉
張敷華
張敷華字公實湖廣安福人也父洪正統乙丑進士為御
史死土木敷華受蔭國子生以天順甲申進士選翰林院
庶吉士觧舘當留敷華自請与劉大夏同為兵部主事大
夏醇亮端恪敷華方毅坦直兩人並負時名成化中敷華
參議浙江景寕有礦盗且用兵敷華曰無為身臨盗窟執
首悪十二人觧散之進右布政使弘治改元轉湖廣左歲
饑募民繕修學宫使貧民資傭活無計久之以副都御史
廵撫山西奏增觧池塩課𥙷宗藩歲禄移撫陕西會有妖
僧㩀窮山為逆庙算憂之樞部馬文升曰張都御史在必
能了此不數日敷華果己授計俾父老生致之矣陞右都
總督漕運廵撫江北盡斥一時諸貪刻武臣例漕司負筭
輙假銀太倉稍寬其息来年且償償復假前後相積負益
多敷華曰下剥上攘漕是以困國貸取息大非政体峻為
之禁漕政畢舉十四年改掌南臺會京察林瀚為南吏部
務清汰敷華但敦大體諸御史不敢緣法為市時林俊起
僉南院章𢡟起南祭酒与瀚及敷華並称南都四君子以
南刑部尚書召入為左副都御史掌院事正德中上狎諸
閹好逸遊内閣及諸言官皆切諫不聽敷華𣸪䟽切直於
是閹瑾諸人多不悦敷華者先是督漕入京諸閹曾介李
西涯以名香為敷華壽冀敷華往謝敷華曰公常以公會
故淂朝夕敷華則不敢西涯強之行乃各报以幣使者出
戶亟追還曰幾誤矣吾平生無内交忍一旦自敗乎諸閹
久嗛敷華為異已至是乃詗敷華曩昔漕事坐敷華贓康
武公海聞之故以弄語調瑾公陜人也陜入爱敷華如父
母乃自異瑾意觧尋假内降令致仕歸其明年瑾矯榜奸
黨朝堂猶不脱敷華名又明年卒贈太子少保謚簡粛劉
文靖徤常薦敷華于泰陵上曰朕非不知敷華頋忒難為
人人以敷華之久於南都諸閹有力焉
論曰淂幾難為人而天下事易為矣康武公生兩滑稽
為莫大𥙷救李夢陽与張敷華是也世為康惜吾以康
不為可惜而後世之許康者不真
樊瑩
樊瑩字廷壁浙江常山人天順八年進士為御史清理淮
陽軍上所條畫事宜著為令廵撫雲南外艱起知松江府
府故賦役繁增自周文㐮後法廢莹至為整復折徵米糓
减布縷征通幹漕法𢾗事歷尹應天府府故例羡緡𢾗千
以給宴劳莹悉罷還民改都御史廵撫湖廣錦田賊三萬
起計擒其倡乱一十八人置之法黨散不窮治時水旱連
二十州適營造諸藩府公私困弊奏通廣塩收其餘利以
助工作給賑濟停綾紗紙銀𢾗萬兩减㐮府琉璃瓦料以
常瓦参之省費𢾗十萬撫治鄖陽改南戸部左侍郎雲南
晝晦五日勅往考察雲貴諸吏罷遣千餘人威風所至蛮
彛畏服土官有聚兵仇殺有司不能制以白瑩瑩曰吾在
賊敢爾且覆其族語聞各歛兵退民牛有土官奪之不與
民走數瑩瑩不納其詞曰汝第歸彼牽牛汝室矣民歸果
已淂牛尋召還部為尚書正德三年瑾用事落聀為民瑾
誅詔𣸪官卒贈太子少保謚清簡
論曰不落職瑾時不成樊常山矣偶語威敵獨不惕一
璫
戴珊
戴珊字廷(珍江)西浮梁(人天順)八年進士以御史督學南
(畿)太監汪直使至三司皆跽迎珊獨挺立水次直駭
之延入珊堅直曰公何以獨異諸司曰有憲綱
直不能難乃曰公教我珊曰今司禮監權太重
上言之直曰司禮之重乃士歸上曰
珊過人遠矣歷福建左布政司績弘治中以副
都御史撫治鄖陽平蜀盗野王剛自製陣法以練兵伍轉
刑部左侍郎出訊荆王見橚不法状奏上以為允歴左
都御史時大理寺卿吴一貫嘗一武臣未竟武臣死於
獄上親鞫之反抵一貫珊曰(一)貫罪當徒上怒未霽曰法
如是止耳竟從珊議珊以是受知於上接膝面咨與兵部
尚書劉大夏並蒙眷注最䔍上嘗與二人議閣臣劉所
不稱不珊語大夏當是劉宇稱上知人善任
(己)而珊再四求去不許(珊病甚)乞大夏上前一言上曰有
(客)告歸主人留客堅客亦強為主人留也客亦當為主人
留客爾珊何忍咈朕意如是耶大夏乃遽受珊過朕(珊泫)
然涕下上亦為之感動相對不能言珊退語大夏
不敢復言歸矣上崩之歲珊亦卒年六十(贈太子太)
保謚恭簡
論曰上有客告歸數語想見盛時君臣已如家人父子
眷眷爾崇禎之世堂陛䓁兩造安得有成績噫
楊瑄
楊瑄字廷献江西豊城人景泰五年進士(天)順初為御史
印馬圻内民群訴曺石寵逆横攔民田若干瑄䟽劾二
人不法上以瑄敢言命吏部記瑄名且大用既還京彗孛
連見曺石㷔益張瑄與十三道御史議班劾二凶張鵬為
䟽首時給事中鉉密告亨譛先入既而章上上怒召諸御
史詣文華殿俾誦弹章按事面詰瑄與周斌且誦且對歴
陳二凶罪状甚悉上以其不早奏下諸御史詔獄瑄被刑
獨慘責指使瑄瀕死無他及遂文致瑄坐死并連都御史
耿九疇副都御史羅綺下獄掌道者謫戍餘貶斥讞上復
連輔臣有貞賢而鵬㘴論死會京城大風雹拔木壞屋走
正陽門下馬牌於郊外得從末减瑄竟戍遼東鐵嶺道遇
赦還或劝詣二凶必不可後戍廣西南丹二逆伏誅釋歸
茂陵即位復官尋陞浙江按察司副使淛瀕海海决則全
吴淵浸成化中風潮連四歲塘圯瑄䔍意籌畫修沼定海
城北捍海塘縣西走馬堤霩衢所裏外海塘徤跳所而海
塩海塘踰二千三百丈工尤巨禦患尤大陞按察使欲濬
西湖灌田功未就病亟寮寀問候尚論築海塘法及濬西
湖之利䘚祠海上子源任五官監候正德元年源上䟽言
候得大角及心中星動搖天璇天機天杖星不明乞安居
深宫絶遠遊獵罷弓馬嚴號令母輕出入闢除内侍寵倖
遊逸小人節賞賜止工役親元老大臣日講習詩書䟽下
禮部部言源占候之言深切時弊源復上䟽十月二十六
日占候得連朝霾霧交作為衆邪之氣隂胃於陽臣欺於
君小人擅權為下叛上引譬甚力劉瑾怒矯旨杖三十源
又䟽言自正德二年以来一向占候得火星入太微垣帝
坐前或東或西往来不一乞思患預防瑾又大怒罵源爾
何官亦學為忠臣乎矯旨又杖三十謫戍肃州行至懷慶
卒扵河陽驛妻斬蘆覆尸葬之
論曰暄功在後世海塩塘有縱横樣嘉靖中副使黃
黃公昇亦有荆公坡塘樣今脩塘者丈尺次苐並用為式
萬曆初潮溢塘壞副使陳詔訪瑄故迹脩治瑄見形白晝
授詔方略塘成詔上其事於朝立祠曰報功至今海上神之
而源亦以萬曆中賜祠孟縣曰顯忠父以言官諫子以
天官諫世匡弼不朽治水而又納言哉張鵬涞水人戍
還仕至兵部尚書為政清易
彭澤
彭澤字濟物陜西蘭州人弘治三年進士身頎長腰帶十
二圍頋盻燁如也平居鮮歡容偶語聲叱咤若詈自部郎
出守真定歴按察使乃以威猛聞正德中召拜僉都御史
尋以副都與右都御史陸完分討河南劉惠趙燧䓁賊澤
至則大陳軍容擐甲引見諸大校責以退縮頋軍正諸(大)
校無不惕息頓首請自贖良久釋之遂鼓行前薄賊凢數
十戰皆大勝破殺鹵以萬計劉惠死於陣時蜀盗藍廷瑞
鄢夲恕為尚書洪鍾所擊撫且平矣餘黨廖麻子復𧺫势
益熾衆至二十萬鍾髦不能將將詔澤充總督討之澤悉
兵破賊賊衆竄伏箐棘澤分兵搤出入奪水道度窘縱一
面夾殱之且盡廖有異術能白日隐形獨跳去不可得還
加太子太保鹵萬騎入宣府大殺掠澤以提督三關鹵退
仍理都察院事兵部尚書王瓊素忌澤勇略而澤好使酒
或多侮慢瓊方切齒嬖人錢寕軰會寕以所暱至瓊瓊故
邀澤共飲乘醉微挑之澤即席多露不平瓊故謬令默縮
以激澤澤益甚不可止寕於是大恚澤會哈密爲吐魯蕃
所并且將入寇甘粛詔澤經略之澤調寕夏兵往而密使
使詣吐魯蕃予繒幣二千銀榼一盂一求和還哈密城及
忠順王金叩吐魯蕃許之責加幣未報澤輙奏事乎乞骸
骨歸澤歸而吐魯蕃以加幣不如數且以初所貭二彛留
不發怒復占守哈密直犯粛州遊擊苪寕全軍没瓊乃條
澤死罪朱寕欲從中下閣臣力救之削籍去及瓊論戍徵
拜兵部尚書加少保致仕䘚隆慶初謚㐮毅
論曰項㐮毅手䟽汪澤彭㐮毅口激錢寕較諸倚權倖
以立功閫外者有間獨求和吐魯蕃一節適為寕口實
則非寕曲啣瓊席上不忘也夫幣出而城印歸亦頗示弱
而况事未平乎澤罪在擅不啻矣瓊戍而復𧺫亦猶存
劉趙藍鄢之捷與
經濟諸臣傳
徐九經
徐九經江西貴溪人以鄉薦為句容令永陵中歴九載治
行天下第一其始至羸服一筍輿延見諸候人恂恂無所
詰難諸候人出相語輿中人誠長者第吾邑淂無共黠豪
而治乎居三日一吏出空牒竊印内袖中九經簡淂之群
吏咸叩首稱為某親故某事𥙷牌耳非有賄也九經曰吾
不治賄治竊印者卒坐之法于是人惴恐受訟必令輸服
間一抶之數不過十毋煩置獄然至于武断并兼者不盡
法不止勾事預為期率不遣一隷䘚下鄉隸䘚列廊下如
木偶亡所資衣食其黠者多引去諸賦長收賦于各區故
未有定額司筭者得上下其手為悉覈之著畫一于冊邑
故有賠賦米四百石覈其欺隠者應之賦得所歸不為累
悉革一切浮靡里正掛籍邑耳足跡不至邑門亦不使至
編戶門以為恒邑故稱孔道輪蹄輻輳為减夫三之二馬
三之一有廢圃躬率吏卒治蕪穢萟𬞞果鑿池種魚客過
飲酒大率不取資于民歲大祲民至屑榆而食而上方祠
釐行宫多遣中貴人方士醮神三茅山三茅九經所治也
搜故牘商引之金宿于府者應供諸使者懾其清嚴不復
有所優時有所不若于應天尹尹恨之入蜚語于中丞父
老數千人擁而廷見稱九經賢至泣下會中丞入内臺操
舉刺九經仍在刺中尚書熊浹怫曰吾聞句容賢不减古
人考功郎邦彦具前後薦剡語以報乃論謫中丞于外而
特留九經時謂中丞力不勝一縣令也積三考始遷工部
主事將治行民強留之彌月不淂發争延請過舍治觴炙
兒稚挽衣泣曰公毋去我其長者曰度不可留公幸惠教
我九經揮淚吾毋以教尔䓁唯儉與勤及忍耳生平不嗜
肉食圖一菜于堂曰古不云乎民不可有此色士不可無
此味至是父老并勒勤儉忍于上曰徐公三字(經也肖)象
尸之朝夕必祝焉在繕部議當築外城而城地都督
炳圃者或請避之䘚不頋圃分為三出榷荆州商税舉舊
額裁三之一諸聽榷者蝟集倍溢于故乃屬其餘于蔵曰
吾裁而淂溢毋使後人增而取溢也歴遷都水司郎中議
築减水橋于沙湾使相接漕水溢則有所通而不侵田少
則有所限而不至涸工成于今頼焉出為高州府不赴致
仕去家居二十二年時誤傳九經物故提學御史耿定向
檄祠名宦再檄貴溪祠鄕賢然九經彊無恙也句容之民
伺其誕日設醮迎釐于三茅祠下歲時訊問以為恒時年
八十有五病拱手曰茅山来迎我遂卒既而守祠道士言
夜夢九經朱衣從數騎啓扉而入九經天性孝友不侵然
諾彊直自遂家與少師夏言同里自舉鄕薦至謁選未尝
造其門及言之再相罷而道被逮也九經獨使一老蒼頭
侍行唯謹言從檻車中問而淂之為感泣故御史楊爵工
部即劉魁給事周怊沈束先後以直諫下緹騎獄損月俸
槖饘而致之故善包御史節節坐與中人競遠戍範白金
為叵羅而銘之曰不愧明時無負此心以遺節居山中非
札会不入官府守令以時問政言之無所諱於吏胥弊尤
大言聽者為縮舌族貧立義田周之立義學教之給邑婺
之貧而勵節者自奉儉不以老益簋衣絶施予
馬森
馬森字孔飬福建懷安人遊太學與鄒文莊諸公相印㩀
以嘉靖乙未進士歴知太平有兄弟訟於庭老矣森特設
一鏡案上呼兄弟各鍳其貌歎曰更幾日作兄弟而思相
訽感泣罷去或有中森于御史者御史突入獄廉僅十餘
囚愧去考最飾兵九江累進按察使有鄕紳以外歸殺妻
臺臣欲出之森持不二卒抵歴副都御史廵撫江西弋(陽)
盗恃險挾府判益横森畫策并盗魁取之即其地設縣又
他盗謀翻城作亂者捕誅之歴大理卿與鄭刑部曉周中
(丞)廷稱貫城三平云除戶部侍郎病歸𧺫
王錫爵(子衡)
王錫爵字元馭號荆石南直太倉人嘉靖壬戍會試第一
廷對第二授編修歴春坊中允神廟初陞國子祭酒以謹
嚴称遷禮部侍郎錫爵為入美瞻望多權變器宇深厚文
采燁然時論首輔居正奪情者咸得罪錫爵為慰唁至流
涕居正假歸廷臣䟽請還朝速錫爵署名嚴不預尋以省
覲告客附耳曰無乃形相君無父錫爵曰吾自有吾父(此)
何知江陵被累争搏擊為名高錫爵独貽書當事願稍假
以全國体艱𧺫以礼部尚書入文渊閣力請裁恩澤重廉
恥以矯前弊加太子少傅十六年江南大祲
坍荒之議進太子太保時帝頗&KR0786;勤朝講缺儲(位夫)定群
臣憂之錫爵䟽請罷曲宴捐細娱專精神滌煩懣并及升
儲出閣事宜發自中上不報于是羣臣言冊立者咸得罪
歸罪輔臣錫爵偹極開陳情不自白𢾗乞骸骨不許西鹵優
邊時欵貢二十年所矣錫爵議邊事有三反古謀國危無
事而力持有事今則久忘戰守之偹一旦封豕生心舉朝
震怖止辦呶呶追尤首事一反也古策鹵縉紳言守而介
胄言戰今弁臣㸑下求安專藉欵關之利文吏隙中觀閗
争談出塞之功賈勇不在邊境而在朝廷堵禦不在甲兵
而在口舌二反也古當机制變不嫌異同但求其濟今皆
逃責於已駕禍於人三反也宜重懸賞罰嚴督推諉如鹵
入我之指揮當愈暇鹵去我之隄偹當愈嚴鹵驕而挟賞
我之拒之當愈堅鹵惧而乞哀我之安之當愈密至於機
關在臨期功效在事後自當一切寬假不宜預為掣肘遥
制事權適予邊臣以籍口逃責之資朝議頗以為弱會礦
議𧺫錫爵力陳非便一防患二淂不償失三官吏繹騷四露
國匱形會毋病歸省留奏有云今額進之外又有加進皇
上未嘗不儉但儉而積之無用與奢而用之不經䓁弊上優
荅之尋趣𧺫半道值寕夏孛氏之變懇奉毋休致兼及兵
事有云多設方略不如少分事任遠行招募不近
本獨恐征徭不休旋生淂失此當宵旰圖之不在瑣瑣釜
魚旦夕之命也入朝為首揆請省織造磁器及雲南取金
諸害𣸪以冊立事反覆入告適有彗掃紫微之變急請護
前星以安帝星不报錫爵𣣔曲牗帝意故上語不令聞外
而廷臣不諒再四引咎及入對至云皇貴妃親子不為之
謀萬世安全之計忍使動群疑子天下非便凡巽言密語
繼以莊論復用危辞盖多方以動上而上亦屡行其說以
相枝拄既畏人言又念主知既不𣣔居名而情又不淂外
白最久而始有明年出閣之諭儲位始嘿定矣事在福王
傳會考功郎趙南星被裭錫爵惜其才為揭救之而心憂
國論日淆漸至朋黨上書有曰今中朝議論己分兩岐使
天下士智力殚於相伺即使一勝一負朝廷亦止淂一半
人才之用况始於兩持終於兩敗國体必傷上有所處而
下未必服則其勢必争下有所争而上未必亮則其勢必
處下以忤上為高上以反汗為恥上下相激何能有成莫
若導之使言而搃之使一題覆慎而聽納公而己天下有
真是有真非不辯自明愈辯愈不明不争自定愈争愈不
定譬之列星依天而高依日月而明當其上列則有光芒
及其下隕與石無異若使宫禁隔于邃嚴威顔違於咫尺
雖鈴阁之下同於外臣有何機略而能康濟有
主持㐲望勤批荅親接見以消天下之疑以收衆言之效
屡請召對不淂報且請灑宸翰而免口傳省灾保躬勤彂
章奏至云聖齡方茂久疾非所宜言時事多艱萬幾不容卧
理报聞河南飢飢民收鴈矢以食上以示閣臣錫爵遂請
同官盡辞薪俸勸彂内藏賑也全活頗衆又請親行廟享
語婉而惻报聞行人高攀龍部郎譚一召等相継論刺錫
爵好惡陂異上怒錫爵陽為䟽救而意寔非之衆論愈譁
遂有錄廢一䟽略曰今士風澆甚矣其始二三君子偶見
廢棄人皆貪求廢棄以自附于君子而旁人故為離跂攘
臂以寫異同之形搆水火之釁請罰如其人人如其事而止
上優答不果行乞歸䟽八上始允子衡字辰玉號緱山江
陵奪情時衡年十四和陶潜歸去来詞以諷父咲曰&KR0849;乳
三日氣吞牛可乎及父相而衡舉順天鄕觧首礼部郎高
桂紏之詔覆試桂主廵徼衡伸卷立就廷臣一口嗟服錫
爵乃抗䟽桂㘴罸衡曰大人第為國体争不當以兒蒙詬
急求白也詔許会試謝不入及父謝相成辛丑進士第二
廷對亦苐二未幾請終飬三十五年上復念錫爵召不𧺫
揭請䟽通選法開言路賤貨勤政帝嘉可忌者改其揭語
聞人科臣叚然䓁遂抗論錫爵隂導上拒諫上知其誣不
問年七十有七卒謚文粛衡辭其同舘有曰種種人間世
嚼蠟空花了無足道芸亭蓬室一宿而去之耳會卒或以
其語近䜟云
論曰荆石牗主無不至誠淂古大臣体而無如鄭暱堅
何防黨祸最先言黨禍最痛悉此後且五十年坐黨敗而
早如燭計所云天下智力殚扵相伺始扵兩持終必兩
敗又曰貪廢棄以自附君子而旁観故寫異同之形古
論朋黨有及此者乎哲人知幾吾頓首其學矣与高譚
等忤非主報𣸪其所傷在國是且問高李諸公以講學
開東林有曲牗自中情不外白之一觧乎至于論邊事
三反明季坐是而窮迄窮時尚未有知其故者妃文粛者
昔三楊猶未能望其項背也已彼淂為而此在能為欲為
之間嗟乎時為之歟
沈鯉
沈鯉字仲化河南歸德人嘉靖乙丑進士改庶常神宗在
東宫時以贊善侍講讀東宫偶出箑命鯉與編修張帙並
題句帙書唐人蚤朝詩鯉書魏卞蘭太子頌随說大義親
賢遠奸窮經致用之要東宫為聳聽明年登極每經筵上
欽其舉止曰沈先生端人首輔居正疾舉朝走禱鯉獨不
預歴禮部尚書謂建文以革除称洪武景泰以分附系英
宗此本朝典礼最失攷郕戾附錄纂修在成化元年已復
其位號而寔錄之改姑且俟之以後竟無言及之者是因
循而非有所不可也建文年號在成祖登極詔書不過以
建文四年為洪武三十五年然猶称為少主未聞降削位
號輙曰革除諸未逹成祖之心矣若夫已已以後七載事
宜署恭仁康定景皇帝寔錄并摘洪武三十二年以後復
称建文年號傳信萬世下廷議時河南産麟死上責撫按
不以時聞鯉曰從此四方之奉竒異者紛至矣其端甚微
而天下耳而目之遂關風尚且物已斃遽逹上前誠為不
样上乃止不進尋以秦王乞恩請裁以義不從會有净身
男子曾萬壽䓁淂罪驅逐鯉曰驅逐猶非懲本之治宜痛
革其弊使僥倖不萌不禁而自息鯉頗與首輔時行議不
合屡䟽乞歸上淂䟽輙曰沈尚書不觧意朕將大用之時
有老宫人銀杏者竊聞此語令其姪小内監微報鯉為德
鯉正色曰此宫禁語何淂輕聞鯉已司禮張誠亦使入傳
鯉鯉整容謝之遂語中書高述之善道張司礼鯉願以正
進也十六年謝病歸至三十年召入内閣時首輔一貫以
才稍妨鯉同官朱𢋫語鯉請並䟽止礦税鯉曰告君有体
有幾數日兩䟽無乃自躓會長至日閣臣詣官門叩首故
事賜飯小閣太監陳矩陪席鯉見小内使持楮赭往来竊
聽知上意偵事鯉耳語𢋫此時作閑論及矩勝𥙷牘百倍
遂曰礦税之害中百姓猶小矩曰寕有大者乎鯉曰吾恐
皇上之受損多也矩戄曰何以鯉曰名山大川呵護聖躬
今破洩盡所憂寕在百姓于是上聞是語急問培𥙷之法
鯉曰止有急旨停礦安静既久灵氣自復上為首許嗣又
以群噪旨不下鯉又以用人行政二議請上勵精圖治上
頗嘉可已妖書事𧺫為首輔一貫所疑求去不許復惓惓
惜才㭪官二事上令王昇清察牧地鯉力争之䟽留中已
又以祖陵災變祈上修省因言礦税㒷而中使徧天下無
籍之徒借其聲勢無不樹黃旗揭聖旨都輿從張氣㷔其
孤人之子寡人之妻不可尽述而内監不盡知也未已也
酷征而継以誣訐不曰断截皇扛則曰容隠罪人指某宅
有礦壊其宅称某墓有礦掘其墓人莫必其命土崩之患
從此基之矣不報已而萬壽節左右有放雀祝延者因推
廣其意言之留中請曲貸議礦得罪華䓁不報陕西税
監梁永奏請鎮守職䘖鯉言四鎮時勢有不可不過慮者而
况重之以鎮守且曰四鎮邊處西陲番鹵環伺甘固以西青
卜阿瓦諸酋驁驁殊甚延寕以東今雖暫就貢市而莊明
著宰諸酋時伺間隙兼以礦税並㒷織造交作轉輸不時
屯運逋貧閭閻失業生理鮮少而永倚勢作威黨悪播虐
已積歲時諸不可測頋猶假之兵柄乎已廵撫顧其志奏
永抗旨激變諸状留中鯉請下奏不報又雲南税監楊荣
為諸弁所殺上怒遣緹騎逮殺荣者急鯉請收首悪足矣
勿大舉以速其反上從之鯉在閣五載初被疑書屏天啓
聖聦撥乱反治而係之以十望(一謹天威二恤民窮三開言路四彂章奏五𥙷部院)
(大僚六𥙷中外庶官七起用廢棄八照例考選九釋放冤獄十撤税監)每辰列屏焚香祝天
一貫或嗾内監譛鯉呪詛上忽遣人取屏視之曰即豈呪
詛者哉致仕歸卒謚文端
論曰文端與文恭皆矢心為國惕惕靡懈政績可観雖
言之未必行頋未有知而不言言而不盡者而䘚以水火
啓黨禍歷數朝如傳燈王文粛曰題覆慎而聽納公可
以無黨此頼首輔為人主持之自神廟静挕後人主接
見大臣之日少頋比之圖鳳徒恃片詞之入姑望幸夫
天下事有百鉛槧無如一語爽然者而况司礼自為肺腸
紛移耳目至扵國無是而非之者日以生且益力嗟乎國
有是而小人亦以為是也而况君子
周嘉謨
周嘉謨字明卿别號景松湖廣景陵人以隆慶卒未進士
授主事戶部出守韶州清介憲副四川建武兵變單車片
語定之旋撫白草番彛視師卭州灌縣皆饒方略進按察
使請告家居二十年𧺫原官四川時中使丘乘雲横歛蜀
人逮繋相屬嘉謨為抗觧之廉得奸黠之附中貴者五置
之法歴廵撫雲南土酋安民㩀蛮湾以叛率兵討之獲安
民立其弟安靖盡諭散其党而還總督兩廣請减滇南額
貢黃金五千兩不報立官買法西夷交趾有越境憂兵餉
煩費酌盗贖四千金給之境苦水築堤南番四縣水利歴
吏部尚書秉公淂人光宗即位鄭貴妃邀封太后居坤寕
嘉謨偕九卿科道勲戚諸臣諭鄭戚飬性語嚴切鄭妃即
日移宫封事淂已問上疾進以清心寡欲之語受頋命贊
楊漣諸臣請見皇長子嵩呼以定危疑駕即慈慶嘉謨奏
曰殿下即朝夕哭臨母輕往乹清俟臣䓁入從行便上首肯
之逆璫用事悪其執持嗾科臣孫杰誣論被斥尋復借移
宫為罪案矯旨削奪戊辰事淂白而嘉謨已先卒
論曰非有剔蠻之功不足以定鄭難女戎堅扵詣反側
也嘉謨方略試輙騐而䘚困于&KR0647;魏魏類女而戎魏比
女戎而為類即嘉謨何所自見
罪惟錄列傳卷之十三中
諫議諸臣列傳
崔銑
崔銑字子鍾一字仲鳬河(南)海陽人也弘治十八年進士
改翰林庶吉士授編修(正)德初宦瑾專權卿佐皆伏謁銑
遇瑾史舘門獨長揖瑾怒目視銑他日諸史官旅見又(獨)
(長)揖瑾益怒謂監張綵(翰)林識幾字乃輕薄如崔銑益
意意不能釋銑綵曰頼此人作挫抑之厄衆倄
孝宗寔錄成(瑾)遂借以少練政事授銑南京稽勲主事
時留都多士日招集講(川)沿陋政一
翰林時上一多任諸權姦百事堕廢銑
憂之上李東陽書曰今天下之病深矣財殚而用加侈
疲而未已賞而功不勸罰輕而罪不威令下而不循
(恩)施而不霑官肆貪而事取具而寔亡所以拯救之者
端係一二帷幄之臣窃意執事之計之不可緩也夫舉政
以才行介而内信學深政爇精而通用才之全也而
偏得者酌用之嚴其偽不惟淂真材可以正士
習矣周上需繫今內廷之奉軍旅之供者可計
乎南以水荒歲之幾何也財不足則民貧貧
則苦生苦生離則凡可以救死者何不為六盗
者優始也擾之英雄因之而起是故亂自財始夫夲
強者能制弱枝(備)禦者能當卒变禁兵本也重鎮俻也两
京禁兵伍以内賂(而)缺操應故事而舉治戎者以紈綺子
將之一旦緩急此屬可仗乎秦晉两鎮地險人擇人以
守寕可忽諸今議者曰土(著)劣于邊兵未知計者也勇不
自奮作之斯興技非自長習之斯熟是故安危在所任倡
者利鈍之繫也九載滿陞(侍)讀明年請告歸嘉靖元年召
修武宗寔錄充講明年陞南京國子祭酒大礼議起抗
䟽忤上禠官杜門著書非用世之學不談非翼經之女(不)
閱讀經則騐諸經旨是故猝至
不駭矣邇言不(可)以出今矣小物克勤可以
舉大矣僕婢服義可以使民矣日誦誦經不力行得其字
家居十六年皇太子立𧺫𥙷少詹事兼侍讀學士夏
貴溪嘗稱歎之贈以詩曰曰字不曾通政府十年始得見
先生擢南京礼部侍郎以疾請致仕卒贈礼部尚書謚文
敏銑端嚴伉爽言動有矩時稱一代鉅儒為文沉精研思
竒崛簡勁讀者或不能句然取義特遠所著述有松&KR1141;窹
言中庸凢大學全民政議士翼讀易餘言中說考文苑春
秋諸書
論曰觀亂自(財)始一語所為讀經見諸行事者能言之
長揖著節靡上東陽文正書語語碩畫惜徒以苦
口見而大礼後俻所云一字不通政府者無所騐諸經
嗟六經猶得而字哉崔文敏心傷之矣
王杲(厲汝進查秉彛)
王杲山東汶上人正德甲戌進士以臨汾治行最嘉靖中
𥙷監察御史廵按陕西會歲祲詔遣二内臣分守蘭靖杲
言強邊歲飢額外設官勢必增沠困民請如祖制撤回供
洒掃列搃兵官趙文墨怯并内監魏彬附下罔上諸罪文
竟罷鎮累官戶部尚書悉心審畫會内旨戶部買龍涎香
杲不以意忌者因以中之上不悦杲御属嚴不少假其才
行卓拔者汲薦不及郎官化之莫不自勵頋不肖者不
能無觖望两淮鹽課觧至金色减杲以員外余善継主收
奏之善継(遂)誣杲入觧者賄礼科給事中馬錫復露章
劾杲杲被逮扵是戶科都給事中厲汝進給事中查秉彛
䓁言觧金者大蘭寔兩淮署印副使張禄鄕親為禄通
請託如太常少卿世蕃順天府丞奎搃督尚書暐皆有狀
宜䆒治大學士嵩揭汝進秉彛借臣子汚臣上益怒詰責
汝進等不早劾禄者今為杲發朕加拷乃言也執杖之咸
降襍職邊方且欲論死杲會上擊磬磬裂瞿然疑其枉乃
薄謫戍廣之雷州杲竟䘚扵貶所隆慶初給事辛自修䓁
交白冤賜祭葬贈太子太保秉彛𣸪𧺫仕至順天府尹
論曰余從祖秉彛言七事時務淂可行廼欲與同官汝
進觸世蕃以善杲乎帝鱗可攖相溺難拔也並杖九十祖
竟失半体創黑羔活𥙷之後事白而羔脱不𧺫杲淂罪羣小
羣楽覆杲而磬能告帝以憂嘉靖中以神道而釋諫臣
往往不一而足
楊繼盛
楊継盛字仲芳别號椒山其先小興州人也弘治初𢾗中
鹵有詔內徙居北直容城盖六傳而為継盛七歲母曹見
背父冨有媵陳妬且專使継盛飯牛從牧所過里塾聞群
兒讀書聲心好之父亦姑令就塾然不廢牧也十餘歲父
卒兄繼昌坐邑賦踐更継盛遂往代踐更尝讀書僧寺寒
無下襦遶屋行脛暖得稍假寐五鼓起汲水手凍属于綆
呵之乃觧諸僧疫同舍生惧及亡去継盛獨留為扶持
曰疫安得鬼嘉靖丁未舉進士高第授南京吏部主事時
同部考功郎鄭暁語人夫夫非吾所及也從兵部尚書韓
邦奇受楽三月而得其數乃謂邦竒曰楽体于理而用于
聲者也必器精而後聲和為手製器器精盖廢食寝者三
日夢大舜投以金鐘使擊之曰此黃鍾也継盛醒而汗怳
若悟亦習天文地理太乙六壬竒門兵陣諸書會諸寮有
講心性之學者継盛又從而講學遷車駕員外郎二十九
年鹵大躝京師咸寕候仇鵉以雲中騎勤王得寵驕然内
畏鹵鹵請開馬市許歲市二鵉主之継盛條十不可五謬
大略謂互市者和親别名也鹵踐躝我陵寝虔刘我赤子
而計出于和忘天下之大仇其不可者一往北伐之詔下
天下輸兵食以助京師而忽更之曰和失天下之大信其
不可者二以天朝而屈体互市損國家之威重其不可者
三天下豪傑日夜磨厲長技以待試乃國家厭兵無所用
隳豪傑效用之勤其不可者四于是邊鎮廢兵不講美衣
媮食相于嬉懈天下飾武之志其不可者五往者邊臣私
通鹵吏猶淂以法裁之今反導之啓邊方通鹵之門其不
可者六伏羌之莾在在有之今謂縣官慴而奉鹵乃爾即
何不可為開百姓不靖之漸其不可者七鹵猝深入以我
無偹偹之已半歲而互市终之長胡鹵輕中國之心其不
可者八鹵出没叵測我竭財力而輦之負約不至未可知
也因互市而伏兵若吐蕃清水之盟未可知也或互市畢
即入寇入寇矣而駕諉他部我既無所攝問之未可知也
或以下馬索上價或責我以他賞或望我以苛禮未可知也
堕胡鹵狡詐之謀其不可者九大約歲帛數十萬得馬數
萬匹久之帛不繼將何以善其後短國家深長之計其不
可者十矣而凡為謬說者有五不過曰吾羈縻之而湏吾
修偹夫果欲脩偹何所籍羈縻此一謬也曰吾淂馬以資
吾軍和則無事戰矣淂馬焉用之此二謬也曰互市不已
彼且朝貢即果朝貢而中國之損資以奉鹵益大此三謬
也曰鹵既利我必不失信夫市久必不給不給不能無人
掠此四謬也曰兵危道也佳兵不祥夫負重疴而惮薬石
乎此五謬也然而為陛下主其事者其人内迫于國家之
深恩則啚倖目前之安以見效外慴于鹵之重勢則務中彼
之欲以求寬而公卿大夫莫為一言止之者止則身任其
責而危開則人任其責而安耳請按言開市者罪上閱䟽
三過壮之下相嵩䓁八臣議咸唯唯鵉恌憤密䟽入上意
中变下継盛錦衣獄継盛言不撓貶狄道典史至任進邑
諸生講說文義剪棘立書院以居之狄道故多回彛其子
弟率習梵典継盛為立二經師身誨其貭良者三十人使
勸衆為具餐鬻所乘馬婦張奩盡不惜也尋闢餘地入粟
以給華札𬞞廢圃单騎入喻生番出煤山供㸑巡按御史有
使下邑責褐継盛持其人曰御史無責褐也責褐即御史
吾淂請之其人大窘去盖是時鹵𢾗敗約入寇鵉奸大露
伏法族上念継盛前䟽遷山東諸城令甫月餘擢南京戶
部主事入部三日陞刑部員外即旋調兵部武選継盛念
起謫籍一歲官四迁思所以報國者于是以元旦日食䟽
劾大學士嚴嵩十罪略曰去年春雷久不聲占云大臣專
政則孰有過于嵩者又日下有赤色占云下有叛臣心不
在君而背之者皆是也人臣而背君又孰有過于嵩者臣
請𢾗其罪十祖制罷中書防專也嵩遽以丞相自居凡府
部題覆先面請乃敢属草嵩之直房百官奔走如市間或
少違顯禍立見天下知有嵩不知有陛下此壊祖宗之成
法一大罪也嵩恃票本有所黜陟輙先露之以自威福于
是群臣感嵩甚陛下畏嵩亦甚陛下此窃朝廷之大权二
大罪也陛下所行善政嵩令子世蕃語人上故無此意我
贊成之&KR0866;板以行書名嘉靖䟽議大悖善則称君之義此
掩君上之治功三大罪也票本行事而子世蕃代筆義子
趙文華等群擬屡更𢾗手机密漏泄䟽草方上滿朝紛然
是嵩既以臣窃君之权世蕃復以子弄父之柄京師有大
丞相小丞相之謠此縦姦子之僭窃四大罪也邊功豈壟
断之計嵩欲令其孫效忠冒功兩廣先置所暱歐陽必進
為總督平江伯陳圭為搃兵御史黃如桂為巡按詭捷效
忠得躋鎮撫又冐瓊州功分廕次孫鵠襲替錦衣衛千戶
效忠鵠足不至軍即至軍豈果伸手斬馘于是歐陽必進
䓁三人得驟顯擢是嵩既窃爵賞之权官其子孫又以子
孫之故越拔私黨此冐朝廷之軍切五大罪也逆臣仇鵉總
兵丼肅以貪虐論革世蕃入其賄勒兵部薦為大將及
鵉冒哈舟兒軍功世蕃遂藉陞廕盖勾鹵背逆者鵉也而
受賄用鵉者嵩與世蕃也此引背逆之姦臣六大罪也俺
荅深入兵部尚書丁汝䕫問計嵩嵩曰鹵飽自退耳可勿
戰戰必敗敗不可掩也及汝䕫逮治求授嵩嵩許諾而汝
䕫竟坐法死乃大呼曰嚴嵩殺我此誤國家之軍机七大
罪也考察大典也刑部郎中徐學詩以論劾嵩坐黜矣嵩
復風吏部計黜其兄應豊中書非蒙聖明留用應豊亦去
戶科都給事中厲汝進等以論劾嵩謫外矣復逼吏部從
察典罷黜之此專黜陟之大柄八大罪也嵩于文武遷陞
不惟賢否惟賄于是將弁不淂不牟削軍士有司不淂不
濫及百姓利歸一人毒徧天下此失天下之人心九大罪
也宰輔為天下表率源之不㓗流何以清守法度者以為
固滯工弥縫者以為有才勵節介者以為矯激善奔走者
以為練事阿汙成習牢不可破此壞天下之風俗十大罪
也臣請𢾗其大奸五陛下一言動嵩早密賄得之而陛下
方以嵩揣摹盡合是陛下之左右皆賊嵩之閒諜姦一也
義子趙文華為通政使䟽逹通政必馳副嵩少有干涉便
為彌縫聞御史王宗𢡟劾嵩之䟽文華延五日始上是陛
下之納言乃賊嵩之警犬姦二也厰衛衙門聀在緝訪嵩
令世蕃籠結姻親以遂其掩餙之計且便中傷是陛下之
瓜牙乃賊嵩之瓜葛姦三也嵩于進士之初非私屬不淂
與中書行人之選知推非通賄不淂躋給事御史之列或當
考選簡拔圓融熟輭者居之又極致欵曲凡心所憎悪教
使論刺夫受嵩之恩既如此附嵩之效又如彼以故寕忍
負陛下而不敢忤權臣是陛下之耳目皆賊嵩之隷僕姦
四也即各部之有才望者或援鄕里或托親故網羅門下
連絡蟠結深根固蒂合為一黨互相倚附是陛下之臣工
多賊嵩之心腹其姦五也䟽終有召問二王令其面陳嵩悪
或詢諸閣臣諭以勿畏嵩威䓁語䟽入嵩大怒下錦衣獄
杖一百詰継盛何自引二王継盛曰非二王疇不懾嵩者
送法司附詐傳親王令旨律論死初継盛詣獄受杖時挍
衛苗生者飲之酒曰此蚺蛇膽也継盛謝却之曰椒山自
有瞻在獄死復甦太息曰嗟夫忽然而死忽然而生如睡
巳又醒人生死固甚易也以相嵩故獄益嚴不令醫視継
盛手自刮腐且盡部臣王世貞為奔走求救王司業材請
嵩為力觧嵩陽為䟽救而子世蕃及門客持不上材流涕
不敢争鄢𢡟卿曰不覩夫飬虎者耶是時海内士大夫隂
傳錄前䟽紙為貴而継盛當出朝審詣中貴人夹道或指
目劳以酒肉至䄂白金遺之悉謝不受或謂中貴人是不
齮齕若曹者曰楊公天下義士今得見之幸也妻張氏上
書請代死報聞継盛臨刑出所著年譜授其子應尾曰後
十年可開也復為詩二章其一曰浩氣還太虚丹心照千
古生前未了事留與後人𥙷盖慷慨曼声長嘯以殁殁之
七年而相嵩姦状大露上採御史鄒應龍言逐之歸戍其
子世蕃又二年而御史林潤白發世蕃大逆狀論棄市籍
其家貲巨萬萬嵩削籍寄食于人以死又三年而天子崩
遺詔褒錄諸死諫者贈継盛太常少卿錄一子太學生謚
忠愍祠于保定額曰旌忠次子為都御史王遴婿遴兵部
時継盛方在獄遴感其義以女字之
論曰椒山赴朝審之吟曰風吹枷鎻滿城香簇簇争看
員外郎豈碩同声稱義士可憐長板見君王聖明德厚
如天地廷尉稱平過漢唐性癖生来歸視死此身原自
不随楊玩未句椒山誠聞道澈生死者欤後相傳其致
命之刻天下生十四孩兒方堕地張口能言吾乃楊椒
山胡為至此九字相同語畢即殞益知末句有因殆將
陟為明神不欲堕入凡胎至十四不誤而此身真不随
楊矣余友尚有見其獄中親筆遺訓為余言之
鄭曉(子履淳)
鄭暁字窒甫浙江海塩人也少好嬉戲乘屋緣木蹻捷自
喜八九歲時夏月猶披絮逐群兒墫墫循溇塹捕蚌也里
中王生一見奇之謂曉父試令暁就學父曰吾讀書良苦
乃又以苦之甫就外塾輙觧不半載通尚書論孟大旨父
喜謂捕蚌兒不苦讀書益博以諸經子史嘉靖元年舉鄊
試苐一捷明年授兵部職方主事曉按職掌盡搜九朝故
牘閱之凢天下阨塞士馬虛實強弱之數精加稽覈撰次
九邊圖誌三十卷内艱𧺫𥙷武選又外艱𧺫轉文選郎中
相嵩子世蕃以治中求為尚寳丞暁不可嵩以密䟽貶暁
和州判官而世蕃遂晉尚寳少卿久之陞太僕丞逥翔南
卿寺且十年召入為刑部右侍郎改兵部兼都御史出撫
鳳陽時有奸人汪直導倭入寇江北震動暁因上言倭寇
海上大率海上貧民其驍徤譎智者資身無策甘心嚮導
以快一日不蚤圖之為腹心憂乞命各巡撫以義勇名色
每歲察舉若干人月給食米一石令其無事捕盗有事從
征立功授職如是不惟中國之人不為賊用異日且有將
林出扵其間即果從賊許令洗心歸降倘能從中禽斬如
例給賞久與叙遷巳轉吏左歷刑部尚書是時國有數大
獄暁多與嵩忤彼此互折成隙錦衣獄多羅織不䴡法比
曉嘗論奏因并言五城御史受訟非制宜自通政司告送
刑部理問大理寺評允諸司母得妄以意見出入顛倒法
令上可之御史鄭存仁輙䟽曉欺罔下廷臣會議曉素&KR0570;
于職掌䟽述故事辯之甚悉會議未覆而分宜竟搆扵上
以其凟也罷免之曉既家居著述有古言今言及吾學編
子進士履淳叙之有曰吾學編稿初未竟太宰右冲李公
為趙文華所訐奏論死翁震歎曰自古以言殺身頋𣣔以
筆札久世乎悉卑火淳固請秘之弗得遂窃小櫝藏之古
言盖千百之一今言存失相䓁逮歲壬戌諄請告歸始以
殘帙白翁成志喟然嘆曰嗟此稿尚有存乎予行藏勲業
盡于此遂略以今書倫次𥙷輯弟凖天資絶人翁口授凖
多代筆又三年翁乃卒隆慶改元履淳籲恩褒恤贈太子
少保蔭一子謚端簡時履淳為尚寳同丞論時政略曰燕
雲遼代中原之春也&KR0911;鼓一聞則三關震動徐梁齊衞天
下之腹也洪波蕩析而四頋無烟荆㐮秦洛形勝之區也
強狠馮依而嘨聚相煽浙直閩廣財貨之薮也師劳費劇
而姦宄未殱宗籓之㘴窘無籌中澤之哀鳴尤慘䔥條閭
里烽火關河武衛凌夷卒伍驕怨内憂外棘百孔千瘡物
怪人妖天鳴地震彗星兩見扵尾女日月継食于元春天
心人事種種可駭臣䓁當慟哭流涕扵陛前皇上應卧薪
嘗膽扵宵旰者也而今之最急又孰有如用賢者乎陛下
御極以來諒隂恭默已三期矣果曾召问一大臣而質一
講官賞納一諫士以共畫思患預防之策乎善䫫既失于
振揚厲階隂啓乎奄寺言涉宫府輙肆阻撓權在私门牢
不可破萬衆&KR0837;洶皆謂群小侮常明良疎間未有若是可
獲永安者也伏碩蚤奮英断之剛以决大計拔用陸樹聲
石星之流以建法家拂士省納殷士儋翁大立䓁䟽以求
鯁議訏謀経史講筵臣民章奏必與所司面相可否親授
絲綸都俞一堂乃成朝署萬幾之裁理漸&KR0836;人才之邪正
自知察变謹微回天開泰計無踰此不然而或仍彼故習
則雖臯䕫伊傅接踵都門晁董公孫昌言盈耳亦何𥙷于
國是之萬一䟽入廷杖一百罷為民神宗嗣位復官晉光
禄少卿履凖詹事府主簿暁同時有雷禮者字必進豊城
人也以進士在銓司與曉同官每政暇輙以彼此所撰述
相貭正時人為之語曰雷礼博古鄭曉通今禮所著有皇
明大政紀内閣行實列卿實紀䓁書行世官至少傳太子
太傅工部尚書卒贈太保
論曰端简明扵亊特以忤分宜父子不淂從経済展料倭
海上果從義勇之策不但破冐摧傷可不至大困即毅廟
時奉此為法十八無孩兒矣子淳時政一䟽可称敢言
沈束(妻張氏妾潘氏)
沈束字宗安浙江會稽人也少時好讀蘇氏傳每掩卷欷
&KR1187;當食為廢箸舉鄕第一嘉靖二十三年進士以徽州司
理入為禮科給事中時分宜專政啣故總兵太保周尚
文慳䘏典弗予束為䟽請有曰當事之臣不能上體聖心
任己意為予奪專以諷嵩嵩得䟽大怒條旨杖闕下幾死
下詔獄明年鹵犯京師詔集廷臣策所以退鹵者國子司
業趙貞吉抗言於朝曰释沈束之囚以求直言錄周尚文
之功必勵邊將鹵可不戰而退而束在獄中上書請淂精
騎五千往来督戰以外疑鹵而内翼蔽都城嵩斥去曰囚
安淂上書其後錦衣幕沈鍊御史趙錦郎中徐學詩皆越
人相継䟽論嵩嵩恨越人特甚有搆束與鍊同宗嵩無不
丼心束頼上明聖不為惑束既長繫其父老疾且革思一
見束不可淂束妻張氏廼為上䟽曰臣夫沈束猥以愚昧
之性冐妄建言誠當萬死荷蒙皇上寬宥下獄待罪経今
一十四年束上有老親下無子女孤苦怜仃俯仰無頼止
遺臣一身寄居旅舍早暮力作女工以供口食艱難萬
状度日如年臣夫之父今年八十有七衰病侵尋風燭不
定飬生送死之具更無可託臣煢煢寡妻顧此失彼𣣔歸
以飬舅則夫之饘粥無資𣣔留以給夫則舅又旦夕待盡
臣夫束纍囚之臣誠不敢復顧私家切覩聖朝仁恩曠蕩
庶類樂生豈臣一門窮苦顚連自遺覆載之外今臣舅已
當垂死之年臣夫未有再生之日臣願以身代夭繫獄暫
容臣夫送父年終仍又赴獄待罪庶使臣夫得復見其父
少伸父子之情臣以舅付託於夫亦得全夫婦之義䟽三
上下部部請不允又四年司務何以尚䟽救海瑞上大怒
下以尚獄而释束放為民上是時居齋宫好察獄中事命
守獄者日具監帖進覧守者無所淂常塞以謾語其曰帖
進云有鵲當沈束前噪不休盖謾語上信之遂释束歸不
及見父死躃踊哀號曰天乎生不飬死不含吾党得為人
乎明年新天子嗣位起原官遷都給事中再遷南通政參
議不復出束初擢省垣時妻張以束未有子為聚妾潘同
入京至則下獄三日矣張語潘曰吾忍死以視夫朝夕分
也若艾且未識夫面盍擇所便潘跪曰主公抗節夫人又
苦志婢子獨非人乎流涕霑膺自誓以死與張共茹荼苦
拮据女紅易升斗供獄中槖饘凢一十八年束出見潘泣
曰我當拜謝乃再拜潘驚跪扶之大掩泣遂同歸里束歸
家益落婦妾并日而食郡邑有司祈與束一見不可淂
論曰磬脱王杲鵲放沈束皆以無知活有知頋鵲噪俗
稱佳兆或不由謾語果然也按妻張泣䟽代囚與馮御
史子行可血書代死詞皆痛切而一行一不行則汪臺
長与嚴中堂之挾持稍别也張難而妾潘與束未一面
以處子忍死十八年陪張辛苦不肯去古来媵姒中不
能有苐二
林&KR1420;
林燫字貞恒福建閩縣人也父庭机以進士官至工部尚
書與相嵩居隔一垣未嘗私謁裁諸濫溢性恬淡改南禮
部乞歸䘚謚文僖&KR1420;以嘉靖丁未進士歴禮部侍郎中官
請修九陵勘工修長陵省費鉅萬北鹵犯邊條七事一曰
議強本二曰議儲才三曰議重將四曰議調兵五曰議賞
功六曰議習射七曰議省費而儲才之議則云廷鮮知兵
貴習其事特重其選別作一途試之邊郎郡守而才也無
不才也而兵俻而廵撫而搃督而本兵習兵漸知兵矣而
重將之議則云今士大夫好凌武臣以為氣節即專閫而
郡縣吏敢爾汝之至横遭口語無緣自明我既詘之彼不
自爱宜委之以权結之以恩優之以禮則無不奮也而賞
功之議則云國家重首功則&KR1802;功必詳今應賞者或五六
年十餘年至有身死而子孫僅存慳未下者何以勸之死
敵故重與之而遲不若輕與之而速而習射之議則云鹵
中之射常以數十步中國以百餘步難之謂可以惜賞夫
淂賞者少而習射者少矣武事别仗其法不傳止此弓矢
而又畏難而不精將欲與弓矢衡原上不淂也歲時較閱
必使之無不射而射之精者出焉至于遠調入衛而必
敝久留客兵濫而無稽則又調兵省費之要著也改吏部
調佐南銓萬曆改元拜南礼部尚書終飬不出&KR1420;留意當
世朝貢政体人才吏治無不熟計舊廬燬假康懿祠以居
卒謚文恪
論曰條邊事七與七書䓁價矣頋勢之所積萬不能革
習兵知兵與夫以權以恩以礼諸議鑿鑿要件必使殿
閣俱出身武科而後可古丞相多兼文武明葉能行之乎
䆒竟以不習兵為不知兵而至扵敗
許國
許國字維禎號穎陽南直歙縣人以嘉靖辛酉鄕薦讀書
宛陵山中見碧鷄為賦碧鷄萹乙丑舉會試選庶常授編
脩使朝鮮廉紀述名勝空槖還萬曆中歴禮部尚書兼東
閣大學士政府九年多所献替時有摘科場事語侵大臣
者國謂大臣猶楩柟也惟其勝任不宜規寸朽言官猶河
也惟其常流不宜長狂波時双為名言其議用人主于久
任任事者宜久親民者宜久理煩治劇者宜久控振要衝
者宜久而不必以官徇人其議邊防薊鎮無故而歲調各
邊精銳六千是以一薊而敝各邊不如不調其議京营謂
我朝設兵稍視唐制然唐調扵民而卒歸於農我用世卒
卒有定𢾗而且以罪謫為軍至以相詬雖𣣔軍之強其可
得乎當简驍勇升為上軍優其廩給異其名號使楽於自
奮其議弭盗令郡有司得先檄旁郡兵而後白兵憲兵憲
亦先檄旁省兵而後白督撫檄非其宜以擅調論檄而不
應以逗遛論夾地連坐而特寬脅從之律上皆可行之争
册立被嚴旨旬日乞休者五予告歸與二三耆舊徜徉山
水或與田夫漁父接席飲相劳苦及闻輔臣錫爵預教之
䟽行加額曰社稷之福也卒贈太保謚文穆
論曰明末黨事𧺫彼此尚口票擬者以模&KR0994;當衆的處
文穆神廟退息之日其所言是其所行也而分言官之
調奏以當職事豈其用世所自矢歟不規寸朽不長狂
波此後為長久不拔之策無過八字文穆可為知先者
矣
余継登
余継登字世用北直交河人嘉靖丁丑進士歴檢討充講
筵晉詹事大内火偕講臣上章引劉向不學道厥妖火焚
宫以諫萬曆中歴禮部尚書雷擊太廟上言弭灾以寔不
以文且云不郊祀不廟享皇長子不冠不婚不册立而礦
税日亟祖宗寕無望於陛下乎歲終凡舉四方地震雷火
及鐘鳴地出血與郡國苦征調酷榷織造開採諸事縷陳
之又以太白經天狄道山崩危言之不報又言士習不遵
聖經竊佛氏緒言謂一了此心則經籍傳註皆為糟粕新
學小生轉相崇尚襍入制義名為新說以致悖理傷化宜
亟絶其端上下所司釐正卒官継登居官儉約堂舍湫隘
蓬蒿滿徑病革卧榻猶擁一布被如寒士贈太子少保謚
文恪
論曰神廟中惰廢諸能言之矣其議理學以及應制寔
有贊扶孔孟之功然此時巳濫而為流矣非端也致良
知三字是奉為題目如命名中庸之謂後改稱為康林則
竟以地以門庭為歸益粗而襍其流不可復砥
楊爵(周天佐蒲鋐劉魁周怡熊浃)
楊爵字伯修陕西冨平人家貧年二十始發箧讀書兄為
邑椽以他累連爵并逮獄爵從獄中上書白兄冤令見書
詫曰厄竒士矣立出之舉嘉靖八年進士授行人奉使楚
藩還朝上方集議郊祀之禮爵言臣軺車至湖廣見百姓
多菜色挈筐操刀割莩肉鬻啖道旁假令周公禮文盡行
抑何𥙷饑饉之艱臣敢冐死請上為下䟽發賑改御史念
母乞終飬毋䘚廬墓三年𣸪𥙷御史䟽請收人心以隆治
道略曰往年夏末入秋恒暘不雨畿輔千里巳無秋禾立
冬無雪暖氣如春元旦僅雪即止民失所望此正陛下徹
楽减膳率臣下以祈惠寕之時也而大學士夏言數人乃
以為瑞應歌呼上夀其欺天罔人不已甚乎翊國公勛中
外皆知為大蠧陛下廣度優容設使稔惡肆毒潜干政柄
即柰何忽之古者民勤于食則百作廢今民勤食尚不可
得臣近廵視南城两月中凍餒死者八十人夫南城一郭
耳共五城未知有幾目不及見而在千萬里之遠者未知
有幾而乃土木之功十年未止今又遠修雷壇以一方士
之故浚民膏血而不知恤加以北鹵跳梁内寇竊發警報
日聞頻年災沴上下一空禍患之来近在目睫臣又見朝
儀间闕經筵輟講大小臣庶朝參辭&KR1180;未淂一覩聖容敷
奏未得一聆天語若是者今已久矣陛下一身天地百神
頼以寕六軍萬民頼以安臣恐人心日惰中外日非隆
古君臣所為太平氣象也異言異服列于庭苑金紫赤紱
濫及方外臣不意陛下&KR0790;哲先物明見萬里而所為一至
于此夫人臣持禄保位者多忘身殉國者少雖識見有明
暗言論有得失陛下明目逹聦付之公論可矣震以天威
加之危禍如往年太僕寺卿楊最言出而身立死近日左
贊善羅洪先等皆以言事罷斥此于國骵治道寕有禆乎
䟽入上怒逮繫詔獄杖幾死两越月上亦以他怒罷免夏
言又用科臣高時言下郭勛于獄特加時俸級是時人人
皆以爵言至是大讎然猶長繫上心未可測其冬九庙災
詔求直言戸部主事周天佐䟽請釋爵有云人君一喜一
怒上帝臨之兹所以怒爵而罪之果合于天心否也并逮
下獄不勝笞掠三日死而廵按陜西御史蒲鋐復自關中
上書訟爵冤有云爵掛冠養母廬墓哀惻積思陳諫移事
親之孝為事君之忠時既蒙嘉爵亦當宥徵諸詔獄笞之
百與爵同絷禁柙爵曰爵不能悟君乃累公鋐曰此吾臺
廵一事也無與子鋐繫七日死爵枕尸哭曰痛哉柰何以
爵故死二良爵與天佐故不相識天佐幽别室死守者不
肯與爵相見爵痛甚哭之詩曰天上烈星墜人间草木愁
滿胸多是淚只向暗中流繫及明年工部員外郎刘魁以
諫修雷壇下獄又明年吏科都給事中周怡以論大臣不
和下獄爵自是淂两人共朝夕益&KR0794;既五年上修玄教神
降于箕請宥三臣爵于是與魁及怡幸徼神貺淂釋未弥
日而上為箕神造臺尚書熊浃極言不可上大恚曰我固
知释爵諸妄言歸過者立至矣罷免浃復逮三人還繫爵
抵家僅十日也其冬久旱上祈雪未應司獄恐上意不測
禁不淂通飲食三人爵曰吾三人死天雨雪乎校尉楊棟
者孝子也嘗刲股愈母病憐三人言司官曰主上仁聖于
三人者欲其生不欲其死復予通飲食又三年内殿火上
于火光中闻神語呼三人名遂釋之爵歸二年有大鳥止
于其舍爵曰楊伯起之鳥至矣兆在我乎越五日無疾卒
莊皇嗣位復爵官贈光禄寺少卿廕孫恒官左監丞而鋐
及天佐魁皆贈蔭如爵怡起官轉太常少卿鋐字汝器文
登人正德十二年進士天佐字宇弼晉江人嘉靖十四年進
士後謚忠魁字煥吾泰和人舉人怡字順之太平人嘉
靖十七年進士居吏垣僅期月而封事八十九上既歸講
學涇水之上以精一為夲存誠無欲為功䘚謚莊简
論曰世廟時箕神忠淂君敗嚴嵩一也宥伯修及部臣
劉魁科臣周怡再也較主事周天佐御史蒲鋐之口百倍
箕即不應無罪而周蒲不免矣獨惜以爵故而殄二良
也校尉楊棟無意言之而生尚書熊浃有意言之而幾
死帝意誠不測矣獨竒火中之呼神豈亦從箕後𥙷牘乎而
不意楊伯起之鳥至當是帝心危荧惑而託之神語不
欲以人言輒從也非真火中有三人名也
馮恩(子行可)
馮恩字子仁以赤籍𥙷戍留都御史方鳳一見驚曰子非
行伍中人免其操役令卒舉子業遂以武學生領鄕薦登
正德中進士為行人出劳兩廣束修王文成為弟子文成
曰任重道遠其在馮生哉擢御史分司留臺故事御史有
所執訊移刑部曹郎俾爲獄不復更相關也恩貴曺錄獄
牒以報諸曺郎噪其尚書謂御史属吏我尚書以語恩恩
曰御史非欲属吏公諸曺也欲因以知事首尾體當如是
尚書屈遂著為令嘉靖中䟽論留守魏公不當越江役諸
衛卒語侵大司馬大司馬坐奪俸奉命廵上江故事邏䘚
獲盗多寡為殿最恩嘆曰是必有孽盗以啚殿者矣下令
畫地而程之以不被盗為上功獲多而核者次之民自是
不虞盗誣指揮張紳挟都御史汪鋐殺人恩立訊寘之法
鋐時賣上寵無所不淂志特請大計覲吏時南諫臺毋得
先論摘候既畢事而始論摘其尤者部院更衷之恩力請
如故事鋐愎而險每伺上旨沮折其属𢾗更職守以自固
恩復露章拯論之不報嗣議南北郊皇后且出𧖟郊中外
惴莫敢諫恩獨上䟽謂古者天子躬耕籍田以供粢盛后
親桑𧖟室以資黼黻文章未聞出郊而蚕也今士庶之家
少習礼教者必以内外别嫌為美俗是禮行後世有特書
者曰后親𧖟於郊譏外也即陛下當為何如主南北郊洪
武中分十年而合合百餘年而列聖継之未有改也夫百
年而成一旦而毁中人之家守先業者尚知其不可况陛
下為宗廟社稷主哉今太倉水衡供億不足那貸盡矣三
輔近畿關陜河洛赤地千里人相食矣兩淮旱蝗草莖木
葉七孑遺矣江省大水歲課不登争流竄矣闽海叛卆至
殺两省長官矣地震星孛産妖作異草木变怪禽獸為孽
置郵不絶書靈臺不絶奏陛下了不之卹而沾沾焉以為
治安今日頒手詔明日降勅諭欲以追前王軼後世臣故
知其不可也恩具草時分且淂逮而上寬之為報闻恩益
感奮思報會彗星見遂極論汪鋐為腹心彗并及二相臣
以為召用者宜亟罷罷者宜棄勿用遂做范希文百官圖
例悉品諸大臣以某賢當簡用某不肖當斥其詞旨峭厲
上恚甚逮詔獄榜掠瀕死者𢾗四恩執語不移遂移刑部
論比附上言大臣德政律斬而疑之或得從輕比上奪尚
書王時中職侍郎闻渊歲俸郎以下遠謫有差恩遂直論
斬矣時鋐得驟遷太宰而王粛敏廷相代鋐議以恩所坐
特毁譽失當與三尺不盡合䟽請之不聽會審南闕門汪
太宰尊執筆故令校卒持恩轉滕面之恩即起立不跪大
聲叱太宰太宰怒汝囚耳安得叱大臣恩曰大臣無君人
人得誅之何但叱為太宰乃摭恩獄中尝受人一飯恩笑
曰即若言不過以義槖饘耳不至如若以選人市受某某
金爲薦之開府太宰氣塞不能語推案下欲拳恩恩聲益
厲廷相乃好謂馮御史何絮為祖宗不殺諫臣百七十年
矣豈以而快心破祖宗法又謂太宰有法在以法論御史
則可以怒論御史不可夏宗伯言亦曰此豈宰公私家乎
太宰乃止然猶署恩情真恩挺身出不顧觀者咸噴噴御
史膝鐡其辯口亦鉄膽與骨皆鉄也称四鐡御史而上所
使詗亊者密以聞頗為動容是冬得不論恩初在獄其子
行可甫十三即伏闕上書白冤状括髮短後衣蹩蹩長安
街中見一要官即攀轝號其辭絶酸楚聞者每掩耳促舁
者疾過之會冬亊迫乃刺血書䟽叩公車大略言臣父恩
幼而失怙祖母吴含飴哺之以長成有今日不幸私憂過
計欲為陛下作一吠犬而頓忘逆鱗之戒遽䧟大辟塗炭
都市竊念祖母吴已八十餘憂傷之深僅餘氣息臣父今
日死祖母當以今日死臣父明日死祖母亦以明日死臣
父死臣祖母復死臣煢然一孤寕淂不死惟冀陛下哀憐
之縛臣置辟而赦臣父得以苟延母子二人之命陛下僇
臣不傷臣心臣被僇不傷陛下法謹延頸以侯白刃通政
使陳經見而憐之為封上有旨法司更審時廷相猶在亊
與聶司宼賢仍以恩前律不盡合請報减死戍雷州恩戍
而鋐亦用姦事敗罷矣會赦歸雷人祠之十賢堂以配宋
之遷客寇凖李光軰恩始獲精心養母吴迄九十五而後
終恩亦逾六十猶蒸蒸孺子慕也恩材大既早廢亡所施
居恒慷慨為德于一鄕倭入寇監司募僧兵禦之恩所齎
廩犒獨當公家半士女避倭而徙者為授廬傳餐濟之大
饑疫煑粥南禅寺哺饑者劑藥以治疫者所全活多又割
其膏𤱔𢾗百俾代區賦長資曰奈何吾安坐而視汝剉産
也會穆廟初御極旌諸言亊者恩業七十餘銓曺欲用恩
而難其老乃䟽進大理寺左寺丞再以廟恩加朝列大夫
子行可甫冠舉鄕試部使者方列上前血䟽事特旌為孝
子表其廬於是馮氏父子忠孝事大著行可謁吏部選得
光禄署正署光禄以父病乞歸恩強無疾老而稍善忘比疾
革謂諸子曰負國家再生恩已矣属之而曺遂瞑祀鄕賢
祠行可服除遷通判應天府嘗監掣塩務推抑大賈而寬
中賈以下咸稱平其監烙駒亦倣其意先豪牧之饒秣者
監清屯田先豪伍之兼併者以故所至輒辦理御史臺有
胥吏被訴下府治而心庇之比獄上欲曲罪訴者行可持
不可而止魏公從子及其家奴優民被逮行可痛抶奴悉
抵法𢾗從子而宥之有弟以産故争其兄行可為動以天
性卒兄弟相讓益敦睦高淳有堰障水水旁溢或請决堰
以露田行可曰吾安忍鄰國為壑臺使者上行可治状先
後十一䟽竟不遷謝病歸
論曰馮子仁以武學生領鄉薦捷會榜亦奇止郊蚕之
議過直天子中不能忌而更欲為天子吠犬乎觧大紳
國初奉命䟽十臣品行頗以才露見疎恩乃欲無命而
侵吏部執掌百官圖非其時矣簿對闕門直發太宰注
鋐之隠儘快听四鉄御史淂王廷相夏言聶乃不折
而䘚以子行可哀鳴柔帝聞忠孝一門千載景式至今
讀其代死䟽草有不下淚者非人情矣行可政績不
愧父
陸粲
陸粲字子餘一字俊明南直長洲人族父少保完故立大
功領太宰大司馬重於天下粲守諸生絶不附以熱嘉靖
初以春秋冠鄕會試留充史館時議礼諸臣驟貴而張桂
尤幸用事密䟽諸吉士皆前相宏私人各出就選人格而
粲特以高第𥙷工科給事中甫三日抗言京邊諸要務及
人才學術國家理亂大關係復上時政四事皆時所不易
言者奉勅清坊廐馬騐其非牡者斥市之歲省芻粟直數
萬中貴人不便粲為蜚語中粲粲弟彂其奸條列牧政十
事皆報可諸閹氣奪慶陽伯康陵之外家也或有與其奴
張闘者閗不勝自殺其母誣張法司已得情㘴殺母罪矣
殺母者行賂東厰厰窺上心内薄慶陽必誣張寔毆其母
死會讞都御史熊繡等力持前獄上怒奪繡官餘鐫秩有
差粲抗章謂繡不當奪官獄不當反厰閹不當徇上怒廷
杖粲創愈奉軄如故張桂時並入輔挟上眷互凌而桂尤
鷙粲乘間夜草疏千言力陳二輔之横以為不蚤去必亂
天下方睨筆鬼啸于庭粲叱不頋疏入上大感動為罷張
桂而特鐫桂保傅然猶難輔臣体置粲獄將薄儆之而會
詹事霍韜故与張桂議礼合為張桂鳴不平上乃𣸪召孚
敬入輔還萼所鐫保傅謫粲貴州都勻驛丞歲餘量移江西
永新令永新民方苦夜劫而性楽訟粲至首嚴保甲法什
伍相詗察奸無所容復鉤得舍劫者主名凡𢾗家出不意
撲禽之而其最雄彭震者徒黨𢾗百千出沒鄰郡不可䆒
粲計出郡獄大侠故尝與震好者誡縛震来活汝已縳震
及舍劫左氏豪皆斃獄劫已于是纂礼儀式雜他條約數
十講之學宫士民懽趍若流水邑訟息臺薦者屡以時相
方在事拂衣歸吏民𢾗萬哭攀之莫得也當粲論糾張桂
時䟽中頗訾及分宜嵩已分宜貴用事重于二人其修隙益
倍之粲以故䘚不用而霍韜尋亦頗悔前事尝薦用十餘
軰名賢及粲粲不荅卒久之贈太常少卿
論曰粲故家陳湖未遇時讀書貞山中人称貞山先生
久以名節自砥張桂与故輔宏不恊粲既手批之而獨
奇蚤燭分宜之奸若夫經濟大用已略見令永新時惜
未大展其用而徒以獻可闻
沈鍊(吴時来張翀董傳策)王宗𢡟
沈鍊字純甫别號青霞浙江會稽人也嘉靖戊戌進士為
漂陽令其治以搏擊為能用伉倨忤御史調茌年艱歸𥙷
清豊錦衣帥陸炳聞而賢之請吏部得鍊為經歷至則與
鈞禮終不敢以分加鍊炳與嚴氏父子深相結以故鍊間
從世蕃酒所世蕃虛所狎客給事者飲非其任強灌之鍊
即以灌世蕃曰吾代客酬也喜從尚寳丞張遜業飲少飲
輙醉醉則擊缶嗚嗚誦出師表赤壁賦已慷慨曼聲長嘯
泣𢾗行下于時鹵闌入塞都门不啓天子坐西齋宫憂之
會鹵獲我中貴人為嫚書附以進曰予我幣通貢即觧圍
不者歲一髠而郭天子下其書文武群臣計孰便司業趙
貞吉曰鹵傅城而軍我乃城下&KR0576;耻之今天子御奉天門
出内帑饗士釋言者旌功臣鹵固當自退而檢討毛起囁
嚅言寕寬鹵以予貢貞吉廷叱之鍊復申趙理刺刺不休
太宰夏言以鍊小吏易之鍊目懾夏曰大吏噤弗言乃煩
小吏輙上䟽請以萬騎護陵寢萬騎防通州餉而合勤王
之師十餘萬鼓而薄其惰歸必大勝報聞盖是時相嵩獨
貴幸用事數寝抑邊事不以報而見事急則若爲開言路
有所誅進者將帥當事臣迫誅益入賕居间嵩以免而其
進有時賄賄價暴起言者日以益嵩日以重鍊復抗䟽言
相嵩父子翼虎鼠社悮國大計請僇之以謝天下太宰阿
私亾所異同宜從坐詔以鍊誣詆廷榜之𢾗十謫田塞外
鍊當田保安倉卒寄妻子廣柳車未有舍而保安賈某者
前謁鍊曰公非上書請誅嚴氏者哉揖之入徙家而家鍊
里長老问知鍊状咸大喜助薪粲而遣其子弟来從學鍊
稍與語忠義大節則又大喜而塞外人戅争為鍊詈相嵩
以快鍊鍊亦大喜日相與詈嵩父子以為常至為偶人三
像唐相林甫宋相檜及相嵩而射之語稍稍闻嵩嵩父子
銜之切骨而侍郎楊順来總督故嵩客也前大帥某業以
選愞避鹵甚至徼避兵人僇之以為功鍊廉淂其首主名
貽書誚之前大帥慚既得代即以屬順曰是故撓乃公事
者丁巳鹵大入破應州堡四十餘順以失事當坐益縱吏
士殺僇避兵人上首功自觧鍊復廉淂其状貽書誚順語
加峻或謂鍊遷人非有言責鍊怒曰吾嚮者豈亦有言責
哉夫殺人欺其居以要賞吾誓不與共天順益恚走人嵩
子世蕃所曰鍊結死士擊劔挟矢將以间取而父子世蕃
曰吾固知之即以屬巡按御史李鳳毛鳳毛謬為謝曰誠
有之窃隂巳觧散其党矣適遷去而御史路楷来又嵩客
也世蕃為酒夀楷而使謂順曰幸為除痬順則與楷合
䇲捕諸白蓮教竄鍊名籍中以謀叛闻取中旨僇鍊籍其
家而予順一子錦衣千戶楷候選五品卿寺順猶快快曰
丞相負我薄我賞而猶有所不足乎謀之楷取鍊二子杖
殺之而移檄越逮鍊長子諸生㐮至則日掠治困急且死
會刑科給事中吴時来上䟽論順揩誤國大罪上怒相嵩
不及為之地急下緹騎捕治順楷而㐮淂释居久之相嵩
敗世蕃&KR3700;死御史維新復論順罪而微為㐮理還其諸生
穆宗初詔褒言事者鍊冤始大白贈光禄少卿賜祭錄一
子太學襄用諸生久次&KR0574;貢上春官㐲闕上書極言總督
順廵按揩殺人姦黨状詔捕順楷司寇獄論抵罪鍊于詩
文援筆立就竒䴡甚亦堅激往往多椘聲以故人讀而憐
之子四長即㐮次衮次褒死父難最少子㐮以穉免㐮
白報鍊讐推太學恩㐮于是次弟論嵩者科臣吴時来主
事董傅策張翀時来論嵩溺其子世蕃干預朝政納大賄
致邊臣尅軍餉以充饋因受饋而誤國如張經行五千金
免罪及聖断不貸而詭以賻卹自觧王汝孝以三千金倖
得遣戍蔡克廉以三千金即轉寺卿楊順欺君而廕其子
旲嘉會侵冐而三廕三遷邊事不振軍民困窮率由于此
張翀論嵩受賄报功而備邊之政壊侵冐戸部錢粮十分
之六而理財之政壊外臣以厚賄得美官考選以金多居
要路而臣子忠節之氣壊家奴嚴年冨盈百萬賓客親識
位俱膴顯盛明之世豈宜有此相臣而董傳策之論嵩謂
吏兵二部選官持簿任嵩填彂道路喧傳吏選郎萬宷為
文𬋩家武選職方祁祥為武𬋩家嚴氏有两𬋩家而陛下
無人矣宜斥罷快人心帝怒各逮繫擬大辟兵部尚書鄭
暁執不可降旨廷杖謫戍嶺南
王宗𢡟字時育别號紅塘湖廣京山人以進士為御史南
京時郎中徐學詩䓁後先論嵩逮褫聀宗𢡟𣸪上書摘嵩
誤國負主八大罪罪皆有指是時上不能無動意而外难
相嵩召當制大臣諭且薄宗𢡟罪淂為浙之平陽丞自宗
𢡟謫而諸論嵩父子而逮者非死亦戍禍加慘于宗𢡟矣
宗𢡟丞平陽或誣為平反三十餘人俗多棄女
張厲禁居半載活女口二千餘女長往往冐王姓或以宗
𢡟舊官為其名内艱歸時父橋領廣右布政使重于朝嵩
以宗𢡟故并罷歸久之上用御史言斥相嵩戍其子而宗
𢡟方外艱即以是日哀憤疾劇盖不及知也當属纊語不
及私唯曰上活我無以報妻某從子玉前泣請訣正色曰
即某不肖終兒女子手耶揮箑自若目遂瞑宗𢡟生貌寝
善談笑與人處爽朗無他腸為文不若搆思且工善騎射
穆宗初始贈光䘵寺少卿
論曰嵩與林甫檜為誤國三偶鍊鏃且頓而後鍊而射
之者纍纍矣曰即不中不可不射宗𢡟幸謫平陽學詩
禠職時来傳策翀戍矣不幸而鍊死鍊子二死獨饒淂
保安塞外人戟手指嵩父子滿口不釋比擊缶嗚嗚時
更樂哉鍊詩刺總督順有曰白草黃沙風雨夜冤竟多
半覓頭顱志戮良報首功之寔也
朱𢋫
朱𢋫字少欽號金庭淛江山隂人隆慶二年進士神宗立
以修撰充日講經筵上方冲齡偶娛情花石因講宋史花
石綱故事上退曰講官言良可畏歴礼部尚書䟽請建儲
不報詔選净身男子務充二千名𢋫請收回成命三十年
與沈鯉同被召八閣辦事力陳礦税之害報聞未幾有妖
書事書云𢋫者更也拜𢋫東閣微示移易東宫之意上震
怒遣中使劳𢋫𢋫為伏地哭失聲偵校四出忽捕醫沈令
譽至淂銓部王士麒北部于玉立夙與劳問書且將波及
于王𢋫擬與王無涉久之論礉生光事罷並請釋司理華
鈺於獄不报進首輔時請簡用閣僚速𥙷卿貳勤考選清
獄囚拔遺逸廣原赦復不報久之釋御史曺學程獄三十五
年科臣宋濤汪若霖以委蛇刺𢋫𢋫復上䟽有云論身名
不但去為幸死亦為幸論分義不但不敢去亦不敢死上
乃心動始下會推之旨而李廷机葉向高于慎行乃次第
點用時四川廵撫喬璧星䟽叛苗安尭臣雖献印而閻宗
傳未擒尚宜用兵勦捕𢋫獨以為不可上從之先是邊功
皮林加恩辞河州加恩辞至甘粛加恩又辞三十六年遼
人以税監高淮之虛閧欲走鹵必殺淮而後已𢋫乃上言識
者謂天下有難必自遼始非過計也及今加意拊循猶恐
患生不測况淮激變若兹乃坐長其乱哉報聞定琉球請
封例使陪臣候領福建以省煩費上從之時邊餉較隆慶
時忽過倍四百餘萬矣𢋫請嚴核流弊并乞節省病篤乃
括所欲言時政當屍諫及革猶張目問曰上意若何額而
謝者再年七十有四謚文懿
論曰文懿𢋫頗欲推廣德意而上&KR0786;勤不皆行是故神
廟時相業不易光也眀末遼东之敝雖不由監淮而難
始自遼难必一語發诸文懿之口似真燭照數計此無他
遼人飽能守勤于守飢自生變騐之最遅猶倖也
沈一貫
沈一貫字肩吾號蛟門浙江鄞縣人隆慶二年進士萬曆
中歴禮部侍郎改吏部加太子賓客艱歸𧺫尚書禮部二
十二年晉東閣大學士明年朝鮮師潰南原失守一貫䟽
請嚴水師天津登莱之間謂天津畿輔門戶以戰為守守
固便一倭殘閑山我尾其後成夾攻之势便二閩廣浙直
之援至有所屬舟無汎駕便三且易于行餉便四舟師之仗
者可因勢而𧺫便五儀真京口向有兩榷之遣一貫請免
京口一差時羅織吴宗尭一案至籍其家一貫曰籍家五
刑之極條也唯大不道施之今以仇口所訐迄無其寔陛
下身不美之名以借人抒不平未善也不報復争寕波市
舶之設有云陛下早断一日一日省二萬有餘臣計中使
一員其司房吏役少亦二三十人略計已百人矣其餘分
遣官員豈下十人十人各累百人則千人矣此千人皆欲
飬其父母妻子僮僕每家姑以十人為率則萬人不啻人
日給銀一錢合之盈千歲湏四十餘萬而所進纔數萬况
又歛百姓之怨乎今所遣已二十餘所歲當糜天下金錢
八百萬至於倚勢為奸横征強奪又不可數則規利者所
不為也不報因經筵及皇長子冠婚亦止礦税報聞上以
大礼故賚賞不貲責戶部一貫封還前旨時播酋揚應龍
方叛上遣内臣張慶督貴州諸礦慶曰歲可淂税銀三萬
五千名馬四十匹一貫曰即有之從䟦扈中求之可淂乎
并請免雲南税使上優荅之復䟽釋罪臣曹學程不報因
歴數灾變以祈寬大會内侍陳奉入椘武昌漢口以往變
經十𧺫一貫請大沛弘仁以安椘民之心不報舊例各司
本章率揭閣一貫以內臣張忠所奏既關國計合行關白
不報二十九年鹵青犯錦請復李成梁遼東鎮守上從
之時推𥙷外官屡䟽不下一貫言候代之官必不如初任
暫挕之官必不如久任别導帶𬋩之官必不如專任佐貳
署即之官必不如見任不報上偶失豫召一貫入諭罷礦
税及𧺫廢釋禁䓁事切翊日稍安悔之索前諭復傅照舊
遵行一貫既力争之復曰今日有百金扵此鬻皇上之一
官皇上且許之有萬金子此鬻皇上之一旨皇上寕許之
乎今皇上之旨人以虛言鬻之去矣旨鬻于下而威福予
奪随之去則不如鬻一官之猶制於上也乃動曰權宜權
宜者明知其不當為與不可為聊試之爾始謂之暫暫也
久始謂之借借者真非徒不返也日以浸多朝廷既以權
宜自便而又遂以調停責諸臣夫天子秉持乾綱有何掣
肘而言調停此又護短增失而非所以令天下也報聞御
馬監徐鑬請勘牧馬草場被佔一貫復争之謂事不經六
部必不可行已有納收旗較之令一貫曰是驅殷冨匿其
中久之戶工二部求一商人不可淂矣竟不票擬江西税
監潘相主開廣信封山一貫曰昔葉宗留鄧茂七之禍不
足念乎相又請勘合馬牌不令驛傳有司掛號一貫曰御
前駕帖亦既赴該科掛號乃獨縱相時内使權重至有以
鎮守為請一貫曰夲朝立法常餼之外一錢即賍豈有漫
無經制四出横索如今日税使所為利分群小怨歸朝廷
中官豈皆不肖而祖宗未嘗使制錢糓正以其為主上私
人威權偏重舉劾不淂施稽察不克加故不用也而况妄
覬兵權哉夫兵權有國之司命也随權之所聚乱從以生
内臣為甚太祖嘗曰此軰當使畏法不當使有功意良遠
矣如令内臣典兵尚誰鈐轄之紏察之以漢常侍之專挟
唐籓鎮之勢豈有善其後者哉一貫柄政五年丰裁嶽嶽
于權貴不少避國家大利弊必力持之雖上或從或不從
而朝廷頗知畏忌天下想望清明之治三十一年都御史
温純指言官于永清姚文蔚貪墨一貫頗庇之䟽久不下
于姚遂有十月南山之語謂秦人將擠首輔南山志慨師
尹十月興咨皇甫也科臣鍾兆斗遂以大計參純純十七
䟽求去俱不報而喬應甲又參兆斗閣部臺省紛若聚訟
矣自是椘假王事𧺫一貫曲庇王幾致椘乱而妖書継作
意鄭貴妃且危子事在皇后附傳頗連一貫一貫恚勸上
大索疑禮郭正域為之以正域初議椘事相左故廷論頗
以一貫為已甚一貫頋清議復請緩此獄䘚磔皦生光以
塞正域與輔臣沈鯉淂免已給事中錢夢臯例外𥙷一貫
時旨留之廷臣劉元珍朱吾弼龐時雍後先論一貫權奸
誤國咸被謫御史林秉漢直指椘假王亦坐謫盖一貫頗
徇其黨云自是賀燦然陳加訓等復䟽反一貫引病求去
不許久之竟與沈鯉同歸仍降加銜三級調外四十三年
卒謚文恭
論曰萬曆中率坐痿廢而任内臣開利孔獨勤有勤之
者也蛟門張口呼宿寐寐卒不醒奈何積之五官俱觧
百節盡堕至啓禎中猝𣣔其視听而持行也豈可淂哉
觀閣部臺省紛若聚訟始知江陵竟身執其咎中外㞦
然豈非攬權攬權非純臣亦才臣才足濟也相傳垣臣
夢臯以破例嘗在文恭座有吴中布衣甲善謔夢臯調
之昔之山人山中人今之山人山外人布衣應声昔之
給事給黃門事今之給事給相門事頗示諷云
申時行
申時行字汝默號瑶泉南直吴縣人隆慶壬戌廷對第一
授修譔歴宫諭誥勅宫庶日講典副會試主考萬曆中以吏
部右侍郎入東閣宗室宸涼等六百餘人擅婚例應奪封
時行請以二十八年為断諸免議上從之主會試曲徇首
輔居正之精以其子置一甲第二上復元之中外頗譁江
南北灾議班軍班價之害淂免四分之一居正卒贊張四
維為寬柔以矯前弊十三年上踵正德年間事復行内操
時行與臺省諸臣䟽止之不報旋以危語動司礼諸大鐺
淂罷十五年上久不視朝庙享皆遣官代時行䟽請朝祭
者累牘報聞上論唐太宗有慚德魏徵虧大節講筵勿參貞
觀政要時行遂請兼講通鑑纂要及大學衍義復簡閣中
故牘得高皇帝御筆七十六道進之曰願皇上法聖祖之
憂勤時宫人閹宦以小過捶死者甚衆大率奉初命施行
不淂後命至死乃已時行䟽言飬生之道寡欲為先調氣
之方平情為要廷議從祀以王守仁為覇儒陳献章為偽
學時行力争之得與胡居仁並從薛文清之後居正既奉
旨籍没時行奏罪人不孥之意請無多求時有因罪居正
請復遼府者時行不可且曰不信親王而信宗人其害滋
大上然之太和山監税中官上命兼分守行都司時行持
不奉詔世庙中釐正國戚封典無贈公者上欲以贈聖毋
父武清伯李偉而襲其子侯文全時行曰偉贈太傅而文
全襲伯爵良是平楽軍噪糧至扵屠劫上逮給餉知府周
祈并逮兵備武應隆守備葉朝陽時行以為漸不可長請
毋逮令法司議擬貴州土官安國亨献木輸誠撫臣責其
稽怠反訐撫臣上怒撫臣時行曰土官輕朝廷不可訓寬
催科免加派恤漕運止遏糴嚴捕盗减織造省歲奉罷
採賣之費寢開礦之議其諸轉移上心銷弭蠧害者不一
而足評事雒於仁以四箴進切指上隱上怒時行勸上留
中是奏對尝不報上遂有嚴薄言官之意會給事王士性
御史江東之萬國欽翰林劉應秋礼部湯顯祖先後刺論
時行時行䟽辯不深督過而吴中行趙用賢等為時行薦
用者皆勇求退御史馬象体䟽劾幸閹張鯨逮詔獄時行
封還御批已給事李訢復劾鯨詔廷杖時行率同官叩大
内䟽救退與王錫爵密奏有旨入對上命訓責鯨時行言
不敢者三卒強行之居正時考成之法類參常一二百摘
參嘗四五十時行特為寬假於是内外惰廢無所綜核而
循情玩旨諸敝積禍數世雲南緬彛莾逹刺以順寕土舍
罕虔為内應㩀隴川破順寕而隴川多氏為岳鳳父子煽
誘折入緬中時行議調鄧子龍劉綎赴之復順寕擒罕虔
及岳鳳與子曩烏正法緬安松潘叠茂番人為乱時行議
以勦為先鋒以撫為權術北鹵圍古尔占堡副將李魁李
聯芳先後敗沒入犯洮河言官主戰時行独主不戰自欵
貢以来文武以邊方為捷徑陞轉賞賚倍於内地日浚甲
士之衣粮以媚朝紳而朝紳倚邊臣為外藏於是推轂之
任撓於權倖荷戈之役困於侵削而邊敝不可鼓時行率
因仍之長
聞而反奏捷議賞册立事起時行亦䟽再四不報最後得十
九年冬傳旨行之旨届期時行在告同官許國王家屏具
揭仍冠時行時行别揭以為寔不與聞廷臣始疑之及國
被嚴督中旨令致仕時行亦力求歸允之歸三年而皇長
子出閣後册立上遣人勅存于家以時行尝有請也故事
阁臣有軍功無不廕錦衣者無世廕自時行始林居二十
四年卒年八十謚文定
論曰神庙甫二十以外輒&KR0786;勤不親朝庙非衰也文定
尚欲以寬柔矯江陵之後乎時輔臣獨文定言頗見用
觀册立別揭或有權用異諫而為陳亦一說也頋寬假
因仍循情玩旨一翻綜核之席敝不可起
王家屏
王家屏字忠伯號對南山西山隂人隆慶戊辰進士萬曆
初以編修充日講善開諭上嘗改容听之以吏部左侍郎
兼東閣大學士䟽請寬杼軸减型器省蜀扇之貢报聞時
上視朝漸稀艱起還閣三月未獲望見因上䟽請勤朝講
并及逮儲不報及明冬舉行有旨家屏復上䟽以堅之已
又更期三年遂引罪請與閣臣國同罷不許家屏於邊事熟
練議保番以礙鹵史酋有異志執之家屏請緩死以安餘
黨母蹈板升故事嘗論薊遼額餉不可减有曰以邊事之
急而裁削於匙箸之間槽櫪之下亦大窮乞矣時諸鎮以
墾田入告者動輒𢾗(十)百頃家屏曰何言之昜也冨者願
力于熟田貧者又無力治荒是墾田難其人且也請繳牛
種有費上子粒免追呼有費田未墾官田也既墾而田主
人至矣逋粮與賠粮欠差與賠差或本非其田而誣之使
賠者有之非必不肖有司聽其誣也即才有司而急於差
粮之完屈之使賠者豈少哉如是歲歲佃之則歲歲賠之
不棄其田賠未已也人之視荒田不啻坑穽矣即賞之不
應也田果日墾則餉當日减而报墾請餉並急入告縷縷
其欺誰乎議錢法請行之自上始時冡臣題覆率多中稽
家屏曰國事可憂莫大於否鬲如推官一亊一官不點更
推一官夫一官之外又有一官可推則上之不點是矣䟽
一日不下更延數日或旬月然後催請夫一節之事可延
至𢾗日旬月則上之留中是矣誠慎簡以推推必期其用
用必期其速而徒以嘗試為工未見其謀之淂也時少卿
曾乹亨議汰京衞官衞官遮亨於朝司馬欲貰勿问家屏
必置之法事乃定科臣李献可䟽請豫教有旨降罰家屏
封還御批未报而言者比比得罪家屏引罪乞歸許之林
居久聞開採㒷幾優天下半尝騰書朝士極言淂不償失
卒贈少保謚文端
論曰懢不與子皇太子溺也懢不與人官奈何貪開
採而得不償失也貪外庫入飽中涓而者仍無奈
何神庙于二字貪懢義不堪自問安淂文端大声經
筵并及之若夫墾田鼓鋳難其行之人難其行之法即
以議者主之無所撓何不可徵其寔裨
趙用賢沈𢡟學
趙用賢字汝師南直常熟人隆慶辛未進士以庶常授簡
討時首輔居正奪情臺省復會䟽留之用賢因彗星之变
時䟽有云臣數月以来見居正瘠毁柴立形神摧敝必有
抱恨終天而不能頃刻安者夫輔臣能以君臣之義效忠
於𢾗年而陛下不能使其父子之情少盡于一日臣不知
陛下何忍至是也時編修吴中行刑部員外艾穆主事沈
思孝先後䟽論與用賢同日杖干門用賢削籍两刑部謫
戍次曰進士鄒元標復論居正且捄用賢軰并杖及居正
卒用賢起右春坊(右)贊善而異議者復以朋黨首攻用賢
用賢言朋黨之禍非盛世所宜有歴司業
分典會試嘗上吴賦十四議冀以蘇困不果行以南祭酒
乞歸因請早定儲位宥言官李沂等斥絶張鯨母使窺覬
不允陞南礼部侍郎䟽教元子不報移北左争三王並封
之議不報改吏部會居正党御史吴之彦初與用賢約婚
姻十年所矣後以異同請絶之彦子監生鎮倡衆訾用賢去
卒于家謚文毅
沈𢡟學字居(典)别號少林晚稱白雲山樵南直吴縣人父
寵為名臺察䔍好餘姚之學萬曆丁丑𢡟學射策第一人
授翰林院修撰其第二人相國江陵子嗣修也居六月而
相國有父喪(詔奪)情𢡟學貽書相國所善客勸之奔喪復
貽書責言路諸臣以不能匡正併東嗣修謂相國為天子
師表即柰何自軼倫彛嗣修恧不能答遂與其友編修吳
中行檢討趙用賢謀各上䟽争之既又曰上即幸聽二公
䟽己足不幸必及禍我得踵疏觧之尋吳趙䟽上相國果
恚𢡟學遂具(疏)大略謂上以仁孝治天下必不忍奪宰輔
情即(不)獲(不奪宰)輔情必不忍更以劝止奪情罪言者䄂入
長安門吏部吏部索䟽覌(之)納䄂中指曰此
有謬誤可此䟽入必淂嚴旨故以難𢡟學則
更呼與他言者拜杖闕下矣𢡟學恨
不淂薬伺湯飲已被削遣出國門𢡟學移
疾在告滿骸骨歸即陵陽敬亭之旁築室溪水中
充書籍坐時中丞胡甲爲相國伺𢡟學状亡所得
𢡟學稍稍爲任侠坐有不羈客中丞偶淂之
嚴刑使自誣𢡟學爲妖言客至死不承而相國殊無意報
復𢡟學乃淂一意遊息諸勝尝入王宗伯元馭座時元馭
之女曇陽子道成矣謂父嚮客座何人元馭曰沈白雲先
生且任侠曇陽子曰侠可教也于是元馭語𢡟學約曇陽
子化期来曇陽子且化𢡟學至曇陽子曰人道修身聖道
修神神在身情爲運用用情而不用爲修持𢡟學
位而忘李文達時又自不同若其必罪言者似
過亢而曲其子則私矣是故江陵非純臣而不可不
稱功臣此一功臣尤亟也用賢𢡟學其以純臣望江
陵猶未知時
罪惟錄列傳卷之十二中
郝景春(子鳴鵉楊道選陳宜朱邦聞邹逢吉王良鑑)阮之鈿(石惟壇唐啓泰徐日泰)
郝景春字和滿南直江都人以萬曆壬子鄕薦就教塩城
署篆黃安崇禎中退賊功陞知房縣時總督熊文燦欵九
营賊交斥鄖属而羅汝才白貴黑雲祥三营介馬入房景
春艱難圖苟安十三年五月獻賊突入房勒開城景春曰
頭可断城不可譲賊攻之三营為内應城䧟遊擊揚道選
巷戰死景春被執罵不屈死之子生員鳴鵉抱父屍哭與
其僕陳宜同見害主簿朱邦聞亦不屈死詔贈景春太僕
卿時武昌知縣鄒逢吉嘉魚知縣王良鑑皆城䧟死
阮之鈿懷寕人崇禎中恩貢生授榖城知縣十二年總督
熊文燦主撫賊之鈿請于文燦獻忠狼子必叛不可信明
年果反恨之鈿初議必殺之之鈿臨難有題壁不負賢良
方正語後家無從迹其屍及觀題壁處始知死所負屍歸
葬詔贈太僕寺少卿廕一子又保康知縣石惟壇城破不
屈見害唐啓泰山東掖縣人以鄕薦歴宜陽知縣李賊躝
南陽攻城執啓泰不屈死之移攻永寕吏部郎張䁀延飯
鄕健守堅獄囚暗通賊城守都司馬守義遁城破殺知縣
武大烈䁀延匿眢井免萬安王府被殘偃師被兵一日破
知縣徐日泰罵賊不屈賊怒臠割幾盡不絶声
論曰熊總理果人之鈿之請綢繆事先必萬當當可欵
世有欵後猶屯聚不受約束能閱久不變者哉文燦以
庸誤殺之鈿之鈿數語故碧血千古也景春䓁淂之鈿
獲請皆可以不死而啓泰䓁亦因之鈿不淂請而死
傅宗龍張克儉(劉士傑郭關猛先捷酈曰廣)
傅宗龍字仲綸籍昆明或曰傅䴡江之後萬曆庚戌進士
知銅梁移巴縣擢御史嘗論張弛以為張而不弛者歛財
之法是也其病在野弛而不張者課職之法是也其病在
朝何以弛之遼餉既末可蠲宜劑量而輕重布之計𤱔之
說不可執也若夫捐俸停食開例諸政皆可罷也其有借
税契以剥民因加派而索耗則重䋲之何以張之當自輔
臣始票擬湏恊公論毋務兩可盖六科職掌不伸六部之
職業盡廢凡夫事推諉而人玩愒者朝廷必有以責成之
䟽入上不能用詔大賞平苗功宗龍以為有勦苗之賞必
有失邊之罸人始知勸懲不聽又䟽彂内帑蠲加派收民
心以固邊圉汰冗兵免征調精訓練數事皆關切時務疾
歸天啓四年𧺫廵按貴州監諸軍事勦安酋之逆殺賊間
陳其愚以徇黔人大悅黔撫蔡𣸪一請專敕宗龍進取從
之遂上方略申明戰地戰日以期全勝破格進止一听大
帥魯欽入平垣連戰皆捷援普定大破之追奔至織金虎
塢斬首八千有竒五年魯欽以驕兵潰陸廣河詔朱爕元
代為總督而令宗龍久任遂與復一發兵搜討先後破巢
一百餘俘斬三千賊魁阿秩天保䓁皆伏法遂條列屯守
之法必使一粟不入水内一賊不出水外而屯之說有二一
則清理各衛所原田而屯之一則割賊之故壌以衞所之
法屯之倣祖制舉所屯田以授有功之人世其業且與世
職則戶口可寔也部議從之六年魯欽兵潰余官堡宗龍
遣兵攻河沙&KR0309;玀鬼盡俘斬之諸夷奪氣継遣張雲鵬等
拒賊安邦彦于趙官堡大小十餘戰殺傷無算加太僕少
卿力辭不許以滅賊為期于是復大破諸苗寨斬首千二
百餘級憂歸崇禎三年𧺫原官遷右僉都御史廵撫順天明
年大凌河被圍急請號令與事权一薊門可固晉兵部右
侍郎總督薊遼時山東廵撫楊嗣昌關寕廵撫方一藻皆
欲欵敵紓禍宗龍謂不戰而欵欵在敵也以我徇欵欵成
且大辱國以敵操欵欵不成亦且大辱國由是與二人異
議東師頗以薊遼有偹專啚宣大邊會山東有登莱逆弁
之變悉發關寕精卒應之遼偹頗单東師遂襲破旅順東
江遼兵不能救上下詔切責宗龍時聞東師且大入檄關
外兵防薊夷丁噪而叛去者千以宗龍不能撫戢有詔逮
治除名為民久之秦流寇悉竄蜀破郡邑以十數即家𧺫
宗龍故官廵撫四川甫抵蜀而賊已飽掠復遁還秦前後
斬首數百級賊渠順天王等皆死時總理熊文燦力主撫
議宗龍上書言賊不大創不可撫也且安所置之國家度
能更金錢數千萬飯賊乎蒙旨切責賊時不敢入蜀而境
内苗獠土寇搜殱殆盡召入為兵部尚書而文燦所撫劇
賊張献忠果叛楊嗣昌自請督師出勦會督臣洪承畴薦
劉紹基為總兵宗龍以覆奏失寔不稱旨遂坐削籍去十
四年諸道兵潰扵㐮陽嗣昌自殺𣸪𧺫兵部右侍郎兼右
僉都御史總督三邊九月宗龍以陕兵四萬討賊次新蔡
與保督楊文岳師會時總兵賀人龍李國竒將秦兵虎大
威將保定兵並渡河趍項城賊自成與羅汝才䓁佯欲渡
趍汝寕而伏兵待隘宗龍文岳遽進䧟伏人龍慴不戰與
大威北奔國竒戰不勝亦潰去文岳夜入項城保賊更番
來攻不利去宗龍士死者二千餘人賊重圍困之十餘日
十四年獻賊自蜀逸出閣部楊嗣昌以大軍壁開縣參將
劉士傑遊擊郭關猛先捷皆䧟陣死賊乘勝疾走襄陽偽
為公檄紿门門者遽入之城䧟執克儉及推官&KR1073;曰廣咸
不屈見殺
論曰仲綸知兵淂穎川家法張弛二義鑿鑿可用搗安
酋諸苗有殊績總督薊遼不從欵議卜㷱總理之受降
必敗如指掌乃何以輕進堕賊算而不知所以善其後
也時李羅合兵勢十倍賀虎不前城廢令而不知所以
令伊誰責哉指心城门張子眀之烈矣克儉誤信而城
門開一死塞責心猶可指也
汪喬年(劉國能猛如虎)
汪喬年字歲星浙江遂安人天啓壬戌進士歷官陕西廵
撫提督三邊嘗奉命發賊自成祖父塚崇禎十四年四月
以新命馳商雒九月秦督傳宗龍殉國自成殘葉縣副將
劉國能力詘城䧟知縣張我翼被害執國能以故盗黨欲
降之國能罵賊死于是圍左良玉于偃城初良玉復臨穎
殺賊所置偽守有其軍貲賊恨毒圍急喬年率馬步合三
萬搃兵鄭家棟牛成虎賀大龍䓁次陕縣以㐮城貢士李
永棋邀屯城下自成釋偃城猝乘之喬年背城舍交綏安
营未定一軍潰倉猝僅以五百人入城保㐮城偹单五日
城䧟喬年自刎未殊被執不屈見害副將李萬慶者係降
人陣死自成以永棋故劓刖儒生一百九十人購永祺不
淂屠其族十一月自成攻南陽守將猛如虎短刀巷戰袍
䄂染血殷過唐籓門叩頭謝恩口力竭二字未既賊剸刃
已入其背死
論曰腊赤蛇以聞猶之白帝子無天之故也郏故不可
守即徇永祺之請寕無慮安壁未定之危乎古兵法必
設防而後即次歲星徒以身殉猶非所望矣餒肉猛&KR0849;
一語其自䜟哉而猛&KR0849;血猶殷䄂也萬慶棄&KR0849;隅便一
蹶
呂維祺(王㣧昌白守文張道脉武職七人王明楊萃常克念刘芳英韓金聲荀良翰)韓
巍
呂維祺字介孺號豫石河南新安人萬曆丙辰進士以兖
州司理能擢吏部主事光宗崩熹宗未即位䟽請慎𧺫居
擇近侍己寓防微至意南楽故座師亦投書不啓也歴郎
中告歸䆒心伊雒性命之學作石隠傳矢不出崇禎改元
薦𧺫歴太常卿䟽言君德及時政八事上嘉納之三年陞
南京戶部右侍郎兼右僉都總儲維祺條奏振刷十事并
及鑪鋳報可時内遣監事四出維祺曰書訓在初易戒履
霜其在是乎力言内臣出鎮不便滋多所可惜者朝廷紀
綱之体所當辨者治乱消長之机陞南京兵部尚書七年
賊躝江北犯皇陵上䟽自劾得旨落職家居十四年李賊
䧟河南新安破維祺被執李賊遇福王于門遥以大義相
勉碩弗為賊所辱旋見賊西關周公廟賊曰吕尚書若日
嘵嘵兵餉乃有今日維祺怒目曰吾兵部部何事不殺賊
應死死不愧天地不愧圣賢速刃我賊欲屈其膝百不可
北拜闕西拜父母伸頸就刅色不變䛇復原官贈太子少
保廕一子謚忠節時守道王㣧昌被創數日卒通判白守
文訓道張脉與武職共九人咸及難諸紳中又有行人王
明同知楊萃推官常克念知縣劉芳英韓金聲鄕薦苟良
翰俱死一典史失其名死獨烮
韓巍山西沁水人隰川土鎮國中儀賓也訪兄太康賊尚
詔王千斤䓁攻太康急巍代兄率衆乘城抗賊力竭被執
脅䧏之罵不絶口賊鈎巍舌断之剖其腹至死神色不變
詔旌之
論曰伊雒性命之學不言寵任寺人振刷十事獨南糧
之議切時弊請福王正其終他日為金陵生色忠節猶
其後矣巍亦生色太康哉㣧昌以下其亦預聞伊雒者
欤
廖應登(徐一源)
廖應登皖將也檄守桐先是献賊犯桐攻圍急總兵潘可
大與民兵力守縋壮士焚其梯矢石擂砲下賊又取大木
横直架屋被板以水浸氊絮覆之作木輪行地人處其下
挟鍬鋤穴城城上以鈎鐮淂其氊絮滚油注板上當之糜
爛縦火焚木牛賊不得入而圍不觧或中亱高呼某門己
破乱我或撤某門園賺逃亡則乘間入城上屹不動尔時
賊猶未習火炮或投西瓜砲曰與爾寳賊笑拾之則火彂
斃數十人凡三日亱不淂志去丙子冬𣸪至則躝四鄉矣
時皖上初設兵兵使者為史可法旋開府兵寡不能救而
桐能自守完于是走圍皖可法守皖嚴不淂入爾時殘破
初經賊蕩楚廬皖猶耕蕩廬皖楚猶耕迨楚地丘墟八大
王老&KR0624;&KR0624;革里眼一丈青䓁盡優廬皖之間監軍楊卓然
負氣奉督臣熊文燦命與賊講單騎入其营要盟賊以勢
未集姑與我庚辰冬迄來年春我以安插愚賊賊以置産
愚我五月敗盟而飬馬湖田坂隂棚數十里居民山水諸
寨盡經焚劫九月𣸪攻桐八大王駐杏花村老&KR0624;&KR0624;駐魯
硔分兵四掠旦暮繞城皖兵营桐者三為力救檄楚鳳兵
六閱月無至者然桐竟倚皖完壬午撫軍鄭厺而賊破廬
破六安諸邑賊勢更烮其攻桐諸法甚于前献賊踞桐邑
後高山督鄊民為運土石填城外破攅基戴棺而行防火
砲則列左右門運土石者令魚貫而八鼓吹以樂之湏臾
填與城平亦戴棺掘穴穴將穿献忠盔蠎視穴城上暗砲
及献忠差六七寸不中倖也皖將廖應登來守桐聞史可
法按廬從數十騎往謁賊伺半道縳之脅降桐登至呼城
手指心𣸪作拳曰汝䓁早出八爺大兵至遅矣其意示無
他碩堅守乘八賊未至速以兵掠登還遅無及矣而守者
欲攘登職謂開門堕賊計不應八賊至又以登脇城上為
傳語土已平穴已穿早䧏免屠登耳語亱不收杜某使反
之杜至城下疾呼土不淂平穴不淂穿城上謹偹守賊怒
殺杜併殺登而城中营月城己完賊又不淂入九月賊移
駐雁翎莊大書一綂齊天諸逆聯掠江干脯酒上壽桐令
張田中初蒞事愷悌激切苦芻餉誓其僕歸語太夫人即
不幸吾淂死所矣勿念我計背城與賊决忽見賊中執紅
旗飛騎十餘人疾報則甲不及褁㘘不及啣刀箭盡委地
沿山西走正北塵蔽天轟轟有聲盖禁旅黃淂功以鉄騎
至賊畏不敢逆也躡賊至太湖界淂功自先登掠陣抄賊
後賊大潰揜殺以數千計奪回男婦牛馬器械金帛無筭
桐幸完
徐世淳(子肇樑妾趙氏王氏王燾)錢祚徵
徐世淳字中眀浙江嘉興人兵部尚書必逹冡子必達偉
望碩儒世淳寝食詩礼淹古退然如单素兼通象緯參同
契悟真家言萬曆戊午鄕薦教授永嘉佐縣令城守功擢
重慶府推官平資簡諸酋改随州知州随為張李二賊兵
衝三躝之餘寔郢之肩背守随所急固陵寝也崇禎庚辰
督師嗣昌自裁其標兵譁不任分属力辭明年四月賊張羅
䧟㐮陽蹂德安悉力攻城三走郢告急巡道某抵地弗頋
而擅勒守随之師固郢随無兵世淳不觧甲五日廢飲食
兩日埋其印𪠘後身巷戰矢貫頥及頰堕馬鈹刃交下䧟
胸断股而死子肇森歸省肇樑撫屍哭踊驅至老营劇罵
見害即署驅妾趙氏不行猝刃其所抱幼女申姑断八指
趙與妾王氏並罵賊見殺世淳死三日幕客石琳求淂屍
殮之趙氏屍與申姑相抱不觧胸着布囊凾金剛經三寸
許遂并棺以殮(之日久)而肇樑屍䘚不可淂詔贈世淳太
僕少卿賜祠祭葬廕一子入監肇樑祔祀随州嘉興二祠
後贈國子助教世淳四子森以祖尚書蔭樑以從难淂父
廕兩入監讀書三子肇彬貢生四子肇善諸生棄不就試
博該典故多著𫐠諸孫咸敦儉折節讀書先是十一年王
燾守随死燾字崑山人以戊午鄕薦任随賊獻忠犯
城急陴守堅賊移营去俗有紙城換鉄城之謠賊挾恨再至
守將王必用先携家丁遁去燾巷戰身被數創扶署北面
再拜輒經死為戊寅之二月
錢祚徵字君遠號錫吾山東掖縣人以鄕薦歴汝州知州汝
為賊出入孔道嘗部衆夜半間襲土寇破之賊魁魯加勤
䓁詣州降崇禎十四年土賊犯汝祚徵乘城拒守中流矢
勿退施礟反擊賊乘之入祚徵被執不屈賊洞槊數十死
州民潜殮之
論曰守随不淂例睢陽例睢陽張氏闔门之于保定是
也殉二年賊再至漢東無限原廟震驚知守随之
有禆地下匪小淺矣地下兩功臣為徐太僕与王崑山然則
祚徵于地上亦無負也
劉振之(鍾其龔新潘弘通費令謀)
劉振之字而強號冰壺浙江慈谿人宋刑部侍郎厚南裔明
編修岑七世孫也厚南上策受賞真西山以直節聞夲預
脩永樂大典應制塔影詩涉譏諷削籍是後却逆濠之餽
毁權嵩之坊如尚寳滂侍御廷儀而方伯廷誥太僕憲寵
文章氣節代不乏人及少司空志伊為振之大父生神廟
時贍經濟𥙷侍御權貴頗害其直諫外遷之父恬别駕粤
西而振之以次子自維世澤渊邈益脩競業崇西山之學
閉危楼輯古三編題曰尚友錄而於宋忠簡及夲朝靖難
諸公尤奮塵色動作二語銘座滿腔熱血洒何地一片冰
心贈阿誰聚徒闞湖揖向惠莊祠謂為臣如此差可無負
盖久自許古人事継母毛百法不得歡每自誓吾寕死吾
妻報母不再娶報妻專經毛詩時称為詩室庚午出黃道
周之門秉鐸東陽訪吴安定之教衍義聖諭者六𥙷鄢陵
令半途夢其先司空與語西湖候汝覺異之己簡鄢志果
又有西湖喟曰余先人其迄相余治哉蒞鄢清勤禦賊多
捷大吏檄洧許扶西四州邑其進止咸視鄢連搗古城秦
村沙灘田兩河袁老三陳壬一條龍諸流賊而土寇徐完
尚壁扶張振之騰書開諭完就欵己復叛盡殱之閣部楊
嗣昌為題叙稱令汴首功云歴兩載士民祠振之薛文清
之右題柱身掃賊魁一十三處歲還鄢民二萬餘金紀其
寔也崇禎十四年闖曺合难洛無完圉汴亦就危鄢守力
竭振之㘴卧角楼曰此吾致命處也作四絶見意有但抛
骨肉軀天下無難事之句(詩曰遭際萬分艱成就一個是但抛血肉軀天下無難事文章)
(千古事忠孝百年身漢廷藜火在誰是學箕人身名同泡影生死䓁晝夜正餘一寸丹千秋永不謝放鶴鶴性超呯)
(龍龍性在一朝返太空神遊天地外)冬十二月勢益迫夜起大書於壁略云
三十年讀書友古靡刻不以忠孝為的自古有死守而勿
去孔孟誥我我安得辭時賊偽檄至踰三日屠百姓懼叩
首令開城如約振之擲片紙世受國恩死不從賊立梟倡
逃樊時英衆志稍定占易得困君子以致命遂志訣子純
粹問吾心視易矣十五日賊全营壓城公服北向慟謝闕
己時東關䧟挟刀危㘴以須被執踊而罵賊或有能振之
素曲上酒食蹴不納賊益怒火烙遍体屠腸支觧以死子
純粹得成棺城中殮以被幘有襪而無履贈太僕卿廕一
子入監讀書河南廵撫蘇京為建祠河上振之論古嚴其
尚友集中首先聖世家次七十二贒次漢以後從祀諸賢
迄明浙東四子其外有甌吟鏡中遊畫溪草必告錄訓俗
語聖諭觧闞湖集行世子純粹純正純熙門人張能信字
成義序振之手蹟有云先生坐起有常非忠孝節義弗言
一日會講至子路不得其死離㘴拱手此非指結纓謂死
輙非當耳書法頗佳墨刻中自題有功在一時者小福詒
萬世者大公論在人心不能埋沒乃公一叚苦心時各縣
同難為鎮平鍾其碩内鄕龔新舞陽潘弘通又許州知州
費令謀咸不屈死
論曰振之子純粹嘗告余從舊笥見小凾重褁破入淂
其先人楷書九字不貪財不好色不惜死傍細書如負
此九字永為天地罪人盖己未茟也至辛已三十三緘
矣終于西湖果司空之約云初遣子去鄢手書守土之
臣鞠躬盡疩為忠承家之子守身継志為孝余猶淂見
見此數語鍾龔潘費咸視振之矣
王聖佐(王選王之琴冉國柱)
王聖佐字克仲號魯生别號緘庵自宋魏國文正旦再傳
太尉臯建炎初扈駕南渡居吳之秋扁其後傳源及智与
冕代有聞人冕聖佐五世祖也冕負氣節膺薦不出種竹
繞其軒因自號可竹云長子錡䔍内行稱孝康先生次鉦
四傳䧺飛捷萬曆癸夘司理睦州有惠政聖佐父也聖佐
少負竒鶴立九歲輒大書銘座右自勵居丧以孝聞貧凄
風絺綌也暑則瓶足以拒蚊博綜羣籍尤扵古節義為亹
亹以萬曆鄕觧已未分房樊擬魁多壬忤總栽寕落之魏
璫時益自晦同年周文忠宗建北逮莫敢即視聖佐獨挐
舟握别殷䆒心羲畫精參次成易通一書于同父婚丧膳
讀咸身之飯同支之無倚者弗啬搆著勝亭哦詩其中戊
寅教授青溪有欣賞編士尚名義眉公継儒服其真摰授
遵義令遵義古夜郎西𤏡也播&KR0647;楊氏平乃入版民性剽
悍易刃而悪笞聖佐在治先减笞令風以仁義前令以笞
怒民歲課輒入土司聖佐曰勿笞苐自思三逋悉歸官時
水西苗彛距邑二十里咫莫為防率躝及聖佐請扼險城
新站開屯以守之固膺殊考無何土酋吳上才郭士竒䓁
以其故部趙國政内欵淂授指揮使恨之殘大溪殺國政
聖佐身督兵深入筹宵旦計縳上才士竒䓁奪還男婦三
百餘口随上十議疾梟所縳已後患毋使其蟻隙通算督
撫猶豫不能决賊黨果合閧謀竄所檻故欵王嘉礼者乘
机逸去聖佐急請援當事益䄂手不顧聖佐鞠疩不晷弛
露垜者八閱月力索賊更大舉梯北關入聖佐知不可為
付篆長子恪叱好護去吾當死吾圉突奮劍出遇賊徂擊
賊不中賊合面受刃三身數創怒目以死時鄕勇頭人王
選王之琴冉國柱䓁感聖佐義鼓諸徤戰宣峯埡咸敗沒
幸十里土司以義民舊援遵義搗賊新站賊創遁遵義全
初城䧟之夜有星如拳堕縣治之東南己宿衞恍惚若見
聖佐冠服傳呼有声邑人廟祀聖佐宣峯埡以選之琴國
柱三人配歸襯苗酋亦號震扶送五百里外子恪恒積學
有譽望
論曰服而舍之亦一說也不然以易刃者處之迨再寇
而律不赦矣惜十議不一及見分符不&KR0825;即緘庵奈何
哉
曰此非無事時文萟猶後共憂楽人風兩不廢也十四年
霍山警賊令初至凡所為城守計皆諮元祥城且䧟或曰
去之元祥曰吾必以大義曉賊否繼之㕥死賊入怒令而
執元祥元祥喃喃周孔數十百言賊不觧叱擁去元祥属
声即死耳不辱汝賊入室無所有創元祥妻其幼子炳衡
護母飲數刃而婢冬女竟代死尋𣸪擁元祥入室子炳衡
己廢地欲起竄父遂並受創死越五日元祥猶以食指搯
心甲痕在胸分教姚允恭間哭元祥已亦用帛自經救晚
賊後至允恭亦見害又承天教諭䔥頌聖賊䧟城自殺王
明德以貢為太平府訓導城破与其妻温氏死泮池
論曰設教云何教為人臣也為人子也為人婦也為人朋
友也廷訓元祥允恭明德誠人臣哉炳衡誠人子哉太平
訓導妻温氏誠人婦哉而允恭哭元祥引帛又誠朋友哉
允祥婢冬女亦竟附扵人臣哉惜甲申之五學長失名不
或附見
丘民仰(李三楚曺變蛟王廷臣)
丘民仰字(長白渭南人)以進士崇禎中歴左都御史出撫
遼東時遼陽不守錦州當邊十三年三月東師屯易州墾
荒营精兵錦州西門外二十五里為錦昌堡而經略洪承
疇方重兵屯寕遠錦昌西距寕遠不百里而近自松山而
東為杏山為塔山而乳峯山最高足以扼諸城要害東師
每三月更番戍此大約經年人西換云時前鋒將軍祖大
壽駐守錦州力兵部主事張若麒䟽車勦出監軍督戰急
承疇不淂己統十鎮之師吳三桂李碧臺于永夀楊國柱
官撫民王定督標曹變蛟白光恩撫摽王廷臣䓁會松
山合搗錦昌戰不利退休於寕遠每三日以兩鎮並戍塔
山亦更番以危錦昌明年東師掘濠困錦州屯兵乳峯之
上大夀兵不淂出入粮絶八月民仰同承疇以諸鎮兵援
乳峯拔之勢張東師且擬委濠走而承疇令立柵乳峯圖
固守東師遂不退仍壁錦昌七日而瀋陽聞拫拔城出不
論老少無馬有馬留者殺無赦五日至錦更旗幟示至多
揚兵城外守者惧承疇與民仰盡發寕遠之衆并援乳峯
夜過塔山東師諜知之以勁卒出半道大興口横衝之援
兵夜驚競南走避之而海潮忽湧漂沒過半亦被殘兵無
存者于是軍中私遣瞎者朱濟之瘸者周山蒙虛䘖往東
師議平碩以山海關為界称南北朝歲幣若干東師以非
大臣不信又明年廷議李三椘者字玉蘭果受命出講見
八王于錦昌三椘大言不屈且引東師世爵隆厚百年弗
二絶不及南北朝兄弟之議止歲幣二百萬以三岔河為
界必歸我䧟將難民而後可八王已允三岔之界且曰搃
還三萬人而止三椘曰三歲黃口毋留東者八王怫曰汝
自與朝廷言之三椘曰若不與我去我安淂言語不恭還
塔山東師兵追至塔山塔山民皆以三椘開怒東師速東
師至並𧺫殺三椘而東師攻城急守將蔡皮條者力竭城
破杏山聞之胆落城守吕品亨以城降時民仰與經略承
疇尚保松山守將夏盛德潜以虛寔告東師夜開門降敵
民仰及承疇督標變蛟撫標廷臣皆被執既而承疇及大
壽之弟姪大楽朝歌旗鼓劉小山䓁咸請降東師重民仰
(欲降之不屈死贈右副都御史賜祭六壇官為營葬錄)
(其一于)
楊文岳(王世琮朱國寶文師頥馮王趙三副將)
楊文岳字人以進士歷官都御史為保督崇禎
十五年恊援開封督師孫傳庭兵潰河上督師丁啓濬亦
潰朱仙鎮文岳戰不利與啓濬並保汝寕而監軍孔貞會
所提川兵近壁復潰賊雲梯如墻載扉以當矢石百道俱
登城䧟多創傷衆盡散文岳被執自成欲降之曰先生朝
廷重臣自不敢屈然時已如此幸留意文岳曰恨兵单不
能殺賊有死復何言與分廵僉事王世琮咸罵不屈賊以
砲擊文岳洞胸而死副將馮王趙三人自剄王世琮初為
歸德府推官嘗廵城被矢貫耳不動號王鉄耳亦被害(世琼)
(或曰世琰)通判朱國寳汝陽知縣文師頥殉其守
論曰楊保督與啓濬並堵汝寕而獨見其節所謂臨難
母免有可稱矣惜三副將不淂其名王鉄耳為國寳師
頥表帥也哉
王漢(陳治邦連光耀)
王漢字子房山東掖縣人崇禎丁丑進士知高平改河内
歲饑倣鄭監門繪十六圖以獻設法賑之時有盗張時化
䓁揭竿僣號漢練義勇千人次苐搗平濟源巨寇劉貳睨
城除日出不意登天壇山討縛之乘大雪破妖僧智善于
山西有偽號楊六郎者劇賊也夜半渡河勦平之會闖賊
攻汴急漢多列火炬柳林為疑兵而縱反間賊中曰宣大
邊兵及左鎮援數十萬至矣賊驚遁壬午召對称旨以試
御史監軍援汴所監左鎮保督川湖鄖之兵合計應十餘
萬時皆虛額遂䟽言國家重糈飬兵不為不厚廼平日靡
餉則有兵沿途滛掠則有兵大敵當前鳥驚獸散則無兵
兵之譟也將領使之身犯不測假此退步請速治將領戒
諭不嚴之罪逃兵所過地方官淂勒兵捕斬回籍者有司
緝獲使兵無可迯臨陣不得不勇汴圍日久漢將躬諸㐮
陽督左兵北應遂上秘封論良玉大罪七而最可恨者縦
兵與賊打活仗臣會當以大義責之改廵按河南還自柳
園夜半渡河伏兵西岸檄卜從善等自汴城出夾擊賊頗
斬馘擒賊酋破天虎二十餘人遂入汴復張疑兵與鎮臣
陳永福䓁夜半追賊至朱仙鎮連戰皆克斬級三百奪回
難婦七百有竒賊擬自雒渡河漢率諸將列壁壘東西互
如長城晝夜披風露不休賊不能窺李賊謀士牛金星義
兒李之綱皆豫人漢捕金星家人下之獄而縶之綱老母
以招之綱賊疑之綱乙而聞曹闖相猜適麾下捕得賊諜
漢一見問曰若曹將軍所遣哉抑賊自成黨也諜以漢頗
善曹將軍詭曰果自曹將軍漢賜之食引入卧内與温語
萬福曹將軍授寸楮約以二李來歸且曰汝歸語將軍昨
所送李闖生辰己令神筭推之度無成且不久甲乙年盡
矣諜以報自成自成益與羅汝才相水火卒併汝才于時
袁時中李好李際遇暨中州土寨諸豪擁兵觀望者皆慕
漢威信遣其心腹歸誠幕府而李魁寇玉於登俊白翼䓁
竟列麾下為徤將漢開誠待之諸豪皆感泣效死尋進右
僉都御史廵撫河南漢深念兵之不競由於餉不継遂以
諸生李橚生議請行屯田其要害在西禹之間盖西來地
勢低下當修𥙷舊堤以女媧城為水寨以東臯作旱寨我
可以往賊不能來跨有鄢陵通許商水扶溝盡人之力可
以濟亢旱而不飢設一正將以督之歲屯六萬頃用助法
可養精兵三萬以扼柘寕引歸永東連鳳泗擁許襄而太
室少室熊耳蜿蜒内多民寨亦用四都司屯近小山之田
用貢法可養兵二萬以㩀虎牢其許襄鄧葛仍以四都司
用助法於禹州駐撫標三萬分一副將駐吕布城内控山
寨北距大河則汴雒可以無恐復河北兩鎮分駐汝南賊
犯汝則西華應之舍汝而北則汝鎮尾之而華之水屯出
奇邀截賊犯南陽則禹州應之若舍宛而北宛鎮逐之山
寨鄕兵晝撓夜劫㑭無所掠則漸就飢疲不難撲滅又以
櫹生薦聘致謀勇陳國良凌超爰園䓁密計聮絡以某賊
圖某賊多有成略會永城劉超跛諸生為武舉至大帥受
命治賊嗣以私仇殺其鄕御史魏景琦及舉人喬明楷總
練生員王奇珍䓁百餘口㩀永城自固密䟽討之而部洩
其策于超漢佯為調邊以兵至永超不出迎貽漢書曰公
欲借於期何必為雲夢之遊漢知謀洩頋易之急攻得其
北門方呼勿殘良而賊伏刃及死參政陳治邦游擊連光
耀䓁皆戰死後收超卒正法贈漢兵部尚書廕一子錦衣
百戸世襲遊擊馬魁奮入城負尸以出至夏邑殮之士民
哭失声
論曰漢之字以古子房行其有幾幾留矦之智歟屯田
一議古寓農之法不過是也每以櫹生議其善用羣策
者歟易永城一跌而吾併惜超之才以殘而誤
關永傑(崔泌之王受爵李夢辰)
關永傑字人孟陕西隴西人登崇禎辛未進士臚唱時咸
傳三百五十人中有頳頰脩幹疎髯䜿眉似壮&KR1230;公者詢
之故姓關遂以為漢夀亭苗裔司理金華歴睢陳兵偹副
使駐陳州距睢陽百八十里崇禎十五年李賊與羅汝才
合勢益横䧟睢陽以令至陳曰兵至閉關者屠陳既寡守
具城週四十里偹垜不足守令遁去士民合詣永傑請必
毋守開門迎降便永傑執不可衆曰即不能有競自破鑰
走矣賊至更番環攻逹晝夜永傑與鄕紳崔泌之李夢辰
及鄕薦王受爵勉鍵門待援援不至永傑单騎廵城號百姓
即愚無知顧諸生豈無通逹大義乃率先拜牛酒哉諸生
搖手去及城䧟永傑入其署引繯為大呼者三自縊死泌
之受爵輒手刃數賊被執罵不屈見害屠其家知州侯君
擢亦罵賊死夢辰字玄駒以戌辰進士歷通政使家居家
人掖之去不可䘚與鄕薦里劉澤醇並被執賊欲官之
咸抵不從偶衛者走利去夢辰猝𧺫自縊激擲絶而澤縊
稍遅見夢辰不即死状中惋觧棄環竟不死与其奴遁山
中月餘病死夢辰弟甲國學生從野中聞兄變悲憤来收
兄屍會偽睢州守公事至陳諸生郊迎蒲伏恐後拉夢辰
弟往弟猝見諸傴偻状益感惻遂自沉扵河死諸生中或
慚恧至有暗揮淚者至偽守去廼無一人陪河上矣
論曰李映碧清與八孟同年問人孟史載龐會入蜀盡
殘君家何以淂有君人孟曰前未曉之夕偶步壮繆祠
忽道士說夢吾家有人奪曉既叩淂傑傑果捷辛未傑
不知果後壮繆却入道士夢矣清遂為永傑傳人孟可
為觧春秋之義者哉泌之受爵夢辰誠不負天王者矣
趙珽(闔門)鄧蕃錫(妾子張鳳翔劉振世鄭履祥)方文耀陳輔堯
趙珽字玉如淛江慈溪人崇禎戊辰進士初授侯官縣行
取考填詞林忤時貴改調信宜陞工部郎中出偹兵河間
十五年東師深入珽抗守七月城䧟勒䧏珽語不恭槊洞
其胸死城上而印尚懸臂全冡十四口俱殉䛇贈大理寺
卿廕一子八監讀書子先卒以孫昌㣧代廕
鄧藩錫字晉伯南直金壇人初生時父和臺夢鶴馭神于
一兒日此子超超藩輔之苗西山其頽東山其高因以藩
錫名崇禎甲戌進士令龍岩改嵊歴兵曺出知兖州府十
五年東師深入請於魯王出貲餉死士堵守不應廼自括
衣珥餉軍力不繼城破被執不屈支觧而灼之任纔四十
餘日耳其妾聞變携其子投扵井贈太僕寺卿先是藩錫
成進士之夜夢踔一足負墻立至是敵加刃責拜輙故翹
其左股于是刖左足就刑因念父夢藩輔則從魯王乞餉
也敗死兖州頽西山追東山也與父夢俱騐云時永平知
府張鳳翔亦及難又劉振世為鄧州知州鄭履祥為庐州
知府亦是年献賊與左革䧟城咸不屈死
方文耀字懷岵龍溪人崇禎庚辰進士以戶部主事歴員
外郎中出知河間府十七年闖賊䧟城不屈賊杖之罵益
厲見害陳輔堯南直揚州人以本人知膠州死節
䔥漢
䔥漢字雲濤號象石江西豊城人性堅凝讀書必求其義
崇禎丁丑進士授鍾祥知縣在官清介不入一請謁俸滿
行取聞㐮陽䧟立誓曰士見危授命安得卸担遂以護陵
保土自請免覲崇禎十五年冬李賊逼城廂關破漢曰正
鍾祥令效死之日矣入署奠辭家廟出帨勒衆媵自經曰
男忠女烈各宜自了吾不能庇城中億萬生靈敢愛此二
十三口并兩豚子乎擐甲登陴重懸賞格殺賊三千餘級
越六日賊益數萬至相持五晝夜至癸未元旦擲劍北向
泣拜曰臣力竭矣突走視陵賊躡之大呼鍾祥知縣在此
賊執漢以其才氣遣客玄圭百說之䧏與以食大罵投箸
賊使人衛之吉祥寺令曰漢死衛死閱三日不得死偶拾
僧壊剪衝喉自絶案上片紙書楊椒山浩氣還太虛四語
壁有土塊所書鍾祥縣令䔥漢死於此九字字益鮮賊義
之為治櫬瘞寺後
論曰按賊黨玄圭說䧏以管夷吾劉青田為言漢不屈
遂別錄夷齊死後君臣薄力為君王固首陽之句以自
砥免覲之請匪朝夕矣所以義能奪賊
李貞佐(母妻楊呈秀張人龍郭𥙿陳美周建中萬敬宗張継世)
李貞佐郏縣知縣也未詳里籍及科目崇禎十五年李賊
䧟睢陽及歸德連破魯山寳豊諸縣及郏郏守力力竭執
貞佐貞佐大言郏知縣驅百姓死守城城破知縣死与百姓何與
賊免屠城裭貞佐衣冠倒懸于樹貞佐復大言願速死控
上帝行天誅賊怒釣斷其舌磔之以徇母喬氏及妻皆自
盡時魯山知縣楊呈秀寳豊知縣張人龍咸殉城死是年
冬襄陽䧟属縣知縣不屈死者棗陽郭𥙿宜城陳美糓城
周建中光化萬敬宗咸不負其所守
論曰州縣初無兵所課入粒必上納徒以頂踵捍城何益
善哉倪鴻寳之策守土經賊之處盡听歲輸飽士固圉有
功如貞佐等豈楽以身乞全城之命哉初睢州䧟鄉紳張
継世捐貲餉士堵禦勤城䧟死之歸德䧟知商丘梁以
樟城守力竭遁去家口四十餘俱燼不入傳附此
盧謙胡守恒
盧謙字芳菱廬州人敦謹尚禮節以萬曆甲辰進士知永
豊能擢御史上匡時圖治䟽其要親儒臣以講學延大臣
勤政奬直臣以求諫視銀庫清督學順天士風蔚𧺫崇禎
十五年賊入廬謙在籍冠服中堂百折不撓罵不止遇害
詔贈光禄卿蔭一子
胡守恒字見可南直舒城人以崇禎戊辰進士歴編修方
家居十五年賊献忠合回革諸营攻舒城時舒城無令守
恒與參將孔廷訓率兵民共守未几廷訓䧏扵賊勾賊攻
城急守恒益勵士嚴拒賊以洞車穴城旋透旋綴塞之賊
窮射書脅䧏守恒燔其書城上凡七閱月粮不継援絶力
竭城䧟賊怒執守恒刳其腹被數十創以死詔贈少詹事
弘光中謚文節
論曰在籍与在任不同任則大小咸有城守之責無能辭
鄕紳則曾子武城之例可引也衣冠殞命芳菱固不負義
而見可在籍而兼在任劳苦捐貲恊力是故觀死之者有
甚与不甚而其為節烈亦略有差
胡光翰王基貞(陳應詔應禎侯穎)韓光祖(闔門)易道暹(子為璉)
胡光翰鄖諸生壬午約鄕徤部署之賊過其堡不敢犯有
奸徒管者導賊破堡光翰突手殺賊數人死之
王基貞䔥縣諸生也壬午獻賊至城下基貞約同學生十
一人𧺫禦賊不勝成被害學院倪元珙以聞從祀廟庭先
是沛縣諸生陳應䛇與弟應禎從衆禦白蓮賊于夏鎮並
敗沒侯穎沛人為滕諸生亦拒白蓮教被族人所逼穎勒
其妻女投繯亦自殺
韓光祖亳州諸生也壬午獻賊䧟城脅䧏光祖曰生平止
知節義餘不解賊怒断其喉死妻武氏投火死媳李及一
妹一女投井死次子策身被數創死
易道暹字曦湖廣黃岡諸生也以文名重然諾楽施予
勤奬借為復社所推寒暑著書書至數十簏壬午献賊至
漢東道暹約其鄉人立保建倉啚堵禦時以經濟名賊大
至度不免担書藏山中及遇賊與子為璉並見執賊嚮道
為道暹故僕以是知其為盛名必欲䧏之道暹曰若既知
我幸听一言村貨足飽諸勇幸無殺人焚序舍賊怒汝尚
不自謀而謀人勒䧏不可刃礪其頸罵不屈乃殺之叚家
店復善勸為璉亦不屈見害而長子為瑚方奉其母避青
峯巖得免道暹所著有四書内外傳詩徵䓁稿
論曰牧業未頋扶救事且以勵其人光
翰以下其審扵王賊二字也哉
宋一鶴(戴良暄錢中選沈夀崇)
宋一鶴字(宛平)人以進士歴湖廣廵撫都御史
年李賊䧟㐮陽及諸属偏沅廵撫陳睿謨託護惠籓走去
移攻承天知府降賊總兵錢中選戰沒留守都司沈夀崇
遇害一鶴猶巷戰不勝或勸之逃一鶴曰逃何之揮刃徂
擊殺賊數人攅槊死時守陵御史李振聲迎降自以與賊
同姓在营中輿從都自成㘴陵殿大會賊一鶴所轄江以
北諸属咸蹂伏已會獻賊䧟武昌原廵撫戴良暄亦死之
撫臣高名衡請告(歸)遇賊于道見殺
論曰承天合三勢攸係皆如陳睿(謨)
棄所撫逸去天柱幾折即無鍊石之𥙷猶
呼天賊䧏府爲揚武州是敢于無天也高撫道遇賊死
何不先城禦賊死所謂貪數日之生坐失千古中選
夀崇職應尔尔
孫傳庭(妻張氏二女六妾氏喬君柱丘之陶馮師孔)
孫傳庭號白谷山西振武衞人性疎長邊習知兵事以
萬曆已未進士知永城調商丘捕斬白蓮妖黨天啓
為吏部清假歸免奄難崇禎初累擢右僉都御史廵撫陕
西二年恊勦賊降賊蝎子塊飬坤等䟽靖必先安秦以
安天下戰扵關外三合三捷斬首數千級淂賊渠闖王高
迎祥伏誅督師勤王十一年傳庭檄總兵左光先扼賊江
口斬賊過當降其祁總𬋩冬偕總督洪承疇破賊潼關原
李賊自成大敗以十八騎潰圍走尋病去復𧺫失机詔獄及閣
部揚嗣昌自裁諸撫督傅宗龍汪喬年皆戰殁傳庭扵獄中
上書請殺賊自效詔𣸪原官總制七省奉密旨殺大將賀
人龍十五年設三覆扵南陽使將軍牛成&KR0849;佯北来賊高
傑董学礼䓁伏𧺫斬賊千餘級追六十里賊委棄甲仗
無算官軍争攫之囂賊曺操来援綴我師之後副將左勷
為光先子少紈綺不習戎警曰先鋒蹶矣与䔥慎䁀不戰
潰大敗柿園傳庭上書自劾詔帶罪立功自贖慎正法
勷坐罰傳庭退關中招邊勇𨳩屯田大築樓櫓為守望倣
古偏廂之制廂廂萬輌三家出一甲首名曰壮丁丁貲五
十金使御車車載神机及衣糧等物前扼馬止則環自衛以降
將白廣恩總之高傑副之肄較場未便易上督傳庭出關急
傳庭苦不欲躁進或曰敵勢重勿易視襄陽野無青草秋
必飢飢乃敝然後攻其可不劳而定傳庭不能待頓足
曰閫事不淂&KR0825;敗道也固知輕進不必利乃逗遛大丈夫
豈𣸪能對獄吏乞朝夕乎遂檄秦撫馮師孔率丼蜀二師
駐洛陽設防傳庭与搃兵牛成&KR0849;副將盧光祖由靈陕入
雒至渑池期白廣恩會新安搜伏滋澗賊遁去龍门龍
門賊將馬紀祥歸命賊盡歸寳豊時豫帥卜從善屯河北
陳永福駐新灘不一至坐降級客有說傳庭者曰公不奉
駐兵雒之旨乎請急完城垜以来流離于此儲備進戰退
守萬全之術也傳庭以為士氣沮非計九月師進汝州賊
都督李飬純迎降間道趍唐搗其倚角攻寳豊却其援克
之擄偽官州牧陳可新州判姜渭郏周英主簿劉溥偽
將蔣山李大存孫月等誅之&KR0647;敵鋒扵郏擄將果毅將軍
謝君友断中軍左纛幾獲自成時唐亦下賊貲重俱盡
妻子細口咸崩號軍声大振會天大雨道濘粮車日行三
十里軍飢或勸姑退舍就食傳庭必破郏乃㸑及郏破不
足飯軍雨不止困郏五日至噉羸馬數百後軍噪粮高傑
輕戰䧟伏大敗亾數千騎降將隂通賊賊抄白沙絶餉廹
傳庭不淂已分其軍為三令白廣恩設伏大道之隘躬率
高杰間道逆粮車誡陳永福守郏按甲三日湏粮至乃彂
而飢兵声奔永福不能止賊一隻&KR0849;李過乘勢躡南陽决
戰賊陣五重飢民處外步䘚次之馬兵次之驍騎之選者
又次之老营家口居中時已破三重怯驍騎陣動壮丁之
運火車者脱輓輅奔傾輈塞道馬絓于扄及衡者不淂出狂
奔四十里官軍死者四萬車仗失亾數十萬初宜陽䧟閣
臣丘瑜有父仰薬死瑜子之陶詭從賊為兵政府侍郎以
蠟書间走武關願為内應傳庭報以手書書道露反入賊算
事敗之陶大罵吾詭從以圖汝不成天鍳之矣支觧死傳
庭入關獨廣恩初設伏不𧺫全師歸高傑請退守西安傳
庭不從賊以初所獲督師大纛偽為官軍殆關廣恩猶苦
戰高傑&KR0742;廣恩初不救寳豊兵不恊賊踦南山遶出關後
夹攻力十月關破疾䧟華隂傳庭收散卆圖保渭南為賊
所及与監軍副使喬君並躍馬大呼徂沒妻張氏率二
女六妾沉扵井八歲兒踰墙堕他舍有老翁衣食之久長子
世瑞自家抱母妹屍与幼弟殮以歸時西安䧟廵撫馮師孔死之
論曰白谷幹濟足辦賊而行軍必受君命廟算失也簡
書寕非君命夫推轂之意曰閫以外將軍制之古戰勝
以之矣觀白谷不能乞命獄吏之一言則知郏縣深入
不返頋猶懷頋畏前軰行間不閱邸報白谷之時能為
之哉或云陕事敗後有老䘚見白谷徒步懷血書乞赦
且曰不能上有走塞外耳此語淂之曺秋垂云搃之失事
固不能免罪而其志猶可原不必其果死与否也一門被戮
知其無所倖扵賊矣丘瑜子之陶汚其身以圖淂當不可
淂廼死當時䧟賊者不少此着而獨之陶載通城擊集中
倖矣哉君柱俱徂没亦集中載之潼關急川兵三千廵撫師
孔猶能恊禦而託護秦藩徒操守一城亦胡為哉才不辦有
死耳
黃綗(妻王子禇妹彭士和)叚𣸪興(董琬崔尔逹唐時明鄞居圣簡仁瑞章尚綗黃世清)
黃綗字季矦河南光州人以壬戌進士令南宫最主事兵
部改禮部抗䟽朋黨不報出知紹興縳盗魁禁贖鍰懲豪
猾革火耗于刑獄平反多艱歸会賊寇光州子禇字彛如
率家丁巷戰死妹黃氏亦被害綗廬墓免丁丑𧺫臨鞏兵
偹副使建番漢合勦之茦敗賊于河督師洪承畴竒其功
䟽薦之轉洮岷參政宣慰番彛左右王咸帖壬午陞陕西
按察使癸未寇入潼關義不辱赴井死妻王氏同殉贈太
常寺正卿廕孫恂入監讀書而後綗而死南宫者為彭士
和士和遼東人以貢授南宫知縣甲申聞賊長驅畿南所
至欵附士和大言曰人心如此大事去矣吾盡吾心死亦
瞑目衆迎賊入士和緋衣㘴堂事賊詰何故不芻粟供軍
士和裂䀝罵我朝廷官誰慣賊治糗賊怒殺之
叚𣸪興字仲方號徽䋲山東谷人崇禎甲戌進士督税䢴
關辞木商税例壬午為慶陽道守湖西時土寇㩀盧坂嶺
為乱復興率士卒殱其衆五百餘俘渠魁趙篩子眺八䓁
伏法十六年督師孫傳庭兵潰潼關賊自成入秦按察使
黃炯慶陽知府董琬指揮崔尔逹咸死之賊遣招䧏復興
復興不屈斬賊使三賊攻城三晝夜力竭城䧟母田氏妻
楊氏妾牛氏宗氏張氏及子女侄同縊一楼復興縦火焚
之有婢在楼外亦感主人之義竄入火死復興騎赴敵手
刃數人不勝自剄死賊恨裂其手足殊之十一月十六日
事也年四十五生平錄古事名最樂編鳳翔知府唐時明
與守將誘殱賊騎城破及難慶陽推官鄞居圣字淑孔長
垣人以進士初任自刎死西安府簡仁瑞係四川鄕薦時
被執不屈罵賊截腰死秦府左長史章尚綗投印井中走
端禮門再拜罵賊死都司舍人丘從周長不滿三尺醉入
秦府戟手罵若何人妄踞王府稱尊自成叱之曰䣱鬼趣
提去商洛道黃世清死之
論曰潼關一潰諸守土王賊之間也初或勉為賊至是
且楽為賊矣而黃絅以下咸楽不為賊即死不為賊可
楽也季矦死其子与妹扵籍既以父与兄之楽為楽而
身及其妻並死井則又妻從夫之楽為楽也仲方母妻
妾子女及從子及婢闔门共以慶陽道之楽為樂無勉
為非賊者至若時明居聖琬尚綱士和世清所為與衆楽樂
也哉舍人醉鄕豈𣸪有憂焉者矣按𣸪興係國初叚錦
之後自山西遷山東
焦源溥(兄源清南企仲居益居業祝萬齡田時震王道純麻禧朱洪道)
焦源溥字逢源號涵一陕西三原人萬曆癸丑進士歴沙
河濬二縣卓異入為御史請戒逸欲有曰過為區別則才
能何以自容每事紛更則法令何以淂一天啓中群臣聚
訟三案源溥䟽曰光宗為神宗之元子為元子者為忠則
為福籓者非忠孝端孝靖為神宗之后為二后者為忠則
為李選侍者非忠又言鄭飬性必不可不奪職崔文昇必
不可不磔市移宫始末必不可得而抹殺盗犯叵測必不
可得而寬容危言不撓舉朝側目廵按真保以忤要人意
例轉河南副使偹兵廬鳳移疾歸崇禎初𧺫𥙷山西源溥
精槊十步且及人無完者嘗擊賊曲沃得其魁訊王家印
及𬗋金梁䓁廵武寕輙擒賊渠四十八人歴右僉都御史
廵撫大同蕳軍實修馬政築城壘謹斥堠零属鹵嘗直入
城下源溥知鹵中&KR0836;小說家有所為楊六郎焦光贊者乃
偽為焦後詭以木鐸餙金最大號曰鑄金鐸隻手舉之示
鹵鹵驚去未一年以人言罷歸癸未冬李賊入西安慕源
溥知兵以總督銜脅源溥毅不從執見賊大罵且曰吾朝
廷大臣有死無二賊閉之室中三日罵益厲賊入室視之
稍近忽伸手搏賊賊衛競前捉之拔其舌支觧死為十二
月十有九日也從兄源清號湛一萬曆丁未進士歴僉都
御史廵撫宣府罷歸年七十方舉一子賊入不屈自縊時
渭南南居業號冡嶺萬曆甲辰進士歴禮部主事家居賊
欲官之居業大罵戟鬚眉見害父企仲禮部尚書素清執
不食而死年八十三企仲從子居益以進士仕至工部尚
書賊責南氏餉一百六十萬不應咸炮烙死原任磁州道
祝萬齡初以知府忤逆璫劾罷深衣大帶從容赴關中書
院中天閣下再拜自縊死原任參政田時震不受偽職賊
殺之原任御史王道純撫東省時值登莱兵變不肯主撫
與中朝異議時大罵不屈死慶陽䧟原任太常少卿麻禧
不屈見害崇信䧟鄕官朱洪道死之
論曰逢源為御史時早有逸欲之戒才氣可任使未罷
大同衛忠毅之事不辭或更有過之矣逢源能空手摶
閉大同而空手摶猶可阻賊一鞭賊初下西安方嚮用
老成倘不甚見唾首政府而主三月卄一日過堂之事
逢源都哉湛一老七十弦蒲八十不欲生順一日自冡
嶺萬齡時震禧道純洪道盡不𣣔生順一日也
王徵劉長庚(妾雷氏幼女楊繍徵姚倫席重光)
王徵字良甫號葵心晚自称了一道人陕西涇陽人生穎
異七歲過目成誦二十四舉扵鄉負志節以著書講力行
為務母病跣百里步一禱病愈困公車三十年乃登天啓
壬戌進士司理廣平時白蓮黨所連無數徵盡活之補揚
州三王之國挺身白王民徭减魏祠大興徵獨與兵塩道
来復持之䢴上無香火魏者来復亦陜人時称關西二勁
黃山吳養春獄多波及徵㩀法曰寕失官不能深文徵奉
天主教最闢佛事因習西洋術製有百行車自行磨引水
代耕測漏連弩草竒門圖說崇禎初降將劉興治㩀島叛
登莱巡撫孫元化荐徵山東僉事監軍徵行而興治亦貼
會兵亂吳橋還㩀登州徵興元化竝自繫詣闕請罪元化
死徵赦歸里著兵書曰痴想所載有三約三諭四伏四活
五飛五助凡二十四則三約約遼人也三諭皆邊事也餘
皆火攻之制時無有信其用者先是童謠有云水過雁塔
李王大發時果水浮塔頂迄癸未賊自成乘勝入秦徵知
不免書全忠全孝四大字付其子永春且曰吾必死當鐫
石墓門有明進士奉政大夫山東按察司僉事監遼海防
軍務王徵之墓賊至手劍㘴天主堂閉口不食七日而死
死之夕猶誦憂國每含雙眼泪思君獨抱百年愁之句
劉長庚字醉白陕西同州諸生也崇禎十六年李賊入潼
關州守朱廷葉城去長庚領同學公挽之不淂仰天大呼
國家飬士三百年乃至此乎詣文廟再拜焚其衣冠歸訣
妻子題壁曰儒冠二十六年曾無寸𥙷隠忍不死臣僕他
人讀聖賢書所學何事復題一聮扵門英魂歸帝闕正氣
捍王城引其妾雷氏及幼女登楼曰成仁取義此其時㦲
飲妾刃及幼女而自經扵時延安楊綉徵宣府姚倫皆
以諸生殉節云西安䧟觧元席增光宗室鄕薦朱誼泉
咸死之誼泉事在諸王傳
論曰王監軍諸著諸器惜不及一試想但与山左滿巽
一例亦机非能大用也獨其奉天主嚴臨命猶喃喃二
語以此事天儒教哉嘗语其子死豈為名欲汝識吾之
志耳知死非其所難同人私謚端節先生不止以其死
也劉醉白&KR0827;讀成仁取義四字較端節學更粋遂使妾
女亦淂列明倫之堂休哉繍徵与倫從其後矣席与朱
登賢書固不赴不賢之招也
吳從義(子媳氏)楊暄(朱一純)
吳從義字𥙿強浙江山隂人幼夢長者撫其背曰歲寒松
栢其斯乎窹而異焉遂更字歲青登崇禎庚辰進士授西
安知縣甫之任設法賑貸為苐一事時流賊充斥從義募
丁壮三百人恊勦南山獲賊渠子午曺張境内稍戢鄕設
五經社鼓勵文士方值編審秦宗及鄉紳佔業十之四名
為寄庄民偏瘠時李賊躝豫椘詔三边督師移鎮西安以
衛秦而援豫椘兵十萬集其圍刀槽芻荳車仗之用俱属
民間措處從義詳定應免外概行編派民稍甦癸未舉卓
異督師孫傳庭喪師雒陽遽退潼關不守十月賊踞西安
時守土不䧏則走從義誓與城俱分守南關賊從東關入
撫臣馮師孔自盡從義不屈易冠服從城頭望闕叩首下
投井死子媳某聞變自縊署中樹下死有孫數齡尚牽死
者之衣賊入見憐而收之事聞贈從義山西按察使僉事
楊暄字人以崇禎庚辰進士授渭南知縣最陞
兵部主事未離任十六年李賊破關入攻城衆寡懸及難
又蒲城知縣朱一純城破抱印投井死
論曰歲寒松栢其在兹乎夢為二語贊矣渭南蒲城皆歲
青之青之也
陳萬策李開元馮一第(馮雲路汪廷陞劉光化)
陳萬策李開先江陵鄕薦也崇禎十六年李賊踞襄陽為
襄京以吏政府喻上猷薦徧招致荆士時從自成為謀臣
知名者二人牛金星河南盧氏壬午薦来儀山東觧元
也而從獻忠贊畫者為鄕科王秉貞明晚詘一榜宦不至
臺閣以是輕身入賊時萬策開先亦在選中檄至其門有曰
不奉令音死開先大號踊地至觸墻破腦而死萬策不屈謾
罵家人百勸之萬榮伺間閉戶自經死
馮一第字椳公湖廣長沙人本姓熊先世贅于馮遂承其
姓天啓丁夘鄕薦以詩文名湖南崇禎十六年献賊岳
州岳鎮率兵走長沙䧟長沙一第走湘鄉募士并乞師酉
陽圖賊賊偽守使人執其母兄索一第一第不得己出賊
旦殺之一老僧伏地哭願代死賊乃不殺一第而断其兩
手留軍中此夕負痛死叱僧去湘鄉卒𧺫兵逐偽令戰不
利忽大軍從醴陵来賊乃棄長沙走母兄卒亦免又椘中
貢士馮雲路力學著書賊強𧺫之抗言不屈與其門人汪
廷陞俱自殺
劉光化歴城人壬午鄕薦破家飬士城守力城破化之
論曰明晚拘資格乙榜每不獲大展喻上猷曰爾萬策
開先一就招具與牛来諸公並帷幄休哉必此志不奪
劉熙祚(孔希貴)
劉熙祚字仲緝號劬思南直武進人也天啓甲子鄕薦知
興寕最崇禎初應詔中左門上出硃書御問熙祚對曰國
用虧乏弊不在朝廷令戶兵兩部互額以有餘制有餘以
不足制不足兵籍清餉數亦確而莫急安民興利除害守
令於民最切俾得為便宜至扵議蠲謀緩尤今日救時上
務上悦擢御史時盗賊充斥漕更出濟青贑沭之間會大
盗李青山突發截漕竟以熙祚議漕通十五年移按楚湖
南駐永州明年賊獻忠破黃岡㩀武昌各撫皆以護藩為
名弃去鎮臣左良玉數萬衆蹌踉東下無與賊撓者熙祚
請秦督出關制其後鳳督厄其前而左師呼土司合力拄
之大声不應一時官楚者䓁傳舍百姓又惑賊三年不徵
一民不殺之謠望賊恐後道臣賈同春何鳳岐皆望風移
去熙祚請嚴罪失守封彊大吏不果行二月熙祚抵岳督
恊鎮戰賊四捷桂籓特䟽褒可八月力竭岳䧟推官蔡道
憲死長沙献賊踞長沙熙祚聞桂籓走永急恊吉籓走保
永而賊又逼永永民且為内應二籓復走熙祚身断後踰
永三十里賊躡及縳熙祚脅之降熙祚唾不已賊怒縶熙
祚竿首擲地幾死或倒曳兩足馬尾而馳皮肉猝盡脱賊
竟以其不屈異之親為勸慰熙祚大罵絶飲食求死挾至
寕鄉縣宗師廟見害先是賊至永陽城下熙祚預題詩署
壁末云楚南廵按劉殉難永陽書此崇禎十六年九月卄
五六七三日有精忠血噴九霄空萬古乾坤終不老及死
生遲速皆前定堅此丹心映楚天䓁句又用三寸小楮細
書絶命諸語付奴陳緯庋䯻中將歸訣其家其甥薛寀為
之傳甲申子舉人晉蕃徒跣求遺骸廟僧海月為指匣藏
藳殮處弘光中謚忠毅贈大理卿撫臣祁彪佳請合祀馬
文忠世竒王忠烈章金忠節鉉称四忠祠毘陵熙祚性誠
懇通幹辦初令興寕奉欽頒四事外與民十禁三約大率
始扵清訟終於戢盗邑故隣大帽浰頭諸巢往往伺隙肆
焚掠而羅岡水口䓁僻隘奸民走死相應合竟熙祚任七
年一盗不入境有黃處士年且百加額迎伏地曰老人三
十年不出戶今喜淂見劉公時搃兵孔希貴殉岳
賀逄聖(辛范氏子光明媳曾氏陳氏崔文荣)
賀逄聖字克繇號對揚湖廣江夏人父亨陽潜心理學著
有思聦錄人模樣䓁書逄聖以萬曆癸夘鄕薦就教應城
丙辰成進士廷試苐二人除編脩壬戌分較禮闈得士華
允成後亦死節充講官逢聖性方正廉潔生平作書不間
行草即小判日皆莊書斈主自脩不知黨為何事然亦未
嘗有意不黨道貌温而栗對之浮氣俱盡自奉儉歴官久
舍不過三楹素與經略熊廷弼不恊及東事敗朝議並歸
罪廷弼則同鄉為訟冤逢聖不以夙嫌廢公議輒援筆起
草淋漓感慨不避權貴甲子逆璫用事湖廣亦建偽祠奄
使人諷逄聖為作上梁文正色拒曰方為天子講官不敢
結交近侍上犯明禁歴國子司業天啓丁邜忽借南畿主
試推未當内旨賀逄聖削籍去居家䋲檢甚嘗夜獲盗好
語勸諭良久其人卒改節務無過鄕人德之崇禎初𥙷南
祭酒歴禮部尚書丙子兼東閣大學士進文渊閣孜孜奉
公存大體絶黨比戊寅致仕壬午復召敝舟遄彂關渡莫
知為江夏相公既就閣却與同官金谿不合告歸伏殿泣
上為動容同官陳演大言逄聖有罪致慘天顔掩淚謝思
起癸未自成䧟㐮陽良玉退守安慶而獻忠乘間計䧟廬
州及蘄州黃麻六月遽突武昌時閣部吳甡奉命督楚遷
延未至門人大冶尹如翁遠進僧帽諷逸去逄聖曰見危
授命久識之矣三箋楚王出帑金募士不得請人思竄走
逢聖乃躬環甲胄大言倡迯者斬人心稍定撫臣戴良暄
無能為參將崔文荣請急守磨盤煤定䓁渡良喧不許會
監軍王揚基陞鄖陽巡撫遽移营渡江兵势益单賊果從
前渡破漢陽門入輒騷王府府藏盡乃舁王投之于江文
荣初與逄聖共守武勝門狙擊被槊死賊檄必完賀相公
否者死逄聖以城䧟方自裁而衛卒至致賊意西府爺善
公公来惟公欲逄聖曰知之矣冠服謁天地間氣閣北向
叩頭走墩子湖沉水死衛䘚候門越日不敢問西府旦日
親造逄聖頋不得逄聖怒盡殺衛者善葬逄聖而去已而
逄聖妾范氏次子光明子婦曾陳皆死亂兵而長子覲明
匿梨園中被擄至岳賊方陳戲戲妲者係婦人不作悲曲
而有淚容賊疑欲殺之乃云賀相公孤在方與語惨失節
耳于是出覲明欲官之覲明不肯賊與數百金戒歸武昌
賊竟入蜀弘光中贈逄聖太保謚文忠覲明字長生受桂
錦衣衛指揮使守貴州及貴州失守抗節死子錦丼布衣
山中賀有遺田不及百畆唐生者請以爲其祠田
論曰獻忠䧟楚曲恭延致故老令其十二兄弟各上刺
称張某拜意挾之也獨於對楊躬式其廬至盡殺其所
遣衞士活覲明贈金戒歸豈偽西足重對掦然偽西足
重對揚矣按啓禎野乘云八閱月然後淂尸尸不淂竟
己矣之無逡廵至此凡及难搢紳後人必重念其生况
人望對揚乎又所載從死不合其云死三孫及僕萱命
共家口二十餘人則㦯有之
樊維城(許文岐)王孫蘭
樊維城號紫盖四川人父玉衡為給諫建言國夲遣戍維
城成萬曆己未進士令海塩歴兵偹副使駐黃川崇禎初
追白楊璉萬璟諸冤請𧺫用東林諸鉅公至再䟽崔呈秀
及田尔耕䓁宜正大辟語侃侃不奪十六年賊獻忠自蘄
水疾馳黃州乘大霧踰城執維城欲降之罵不屈賊叢槊
洞胸死督糧道署蘄州守道許文岐被執暗約脅從諸人
擊賊以柳圈為號逆衿王固懷泄之&KR0877;笑死文岐杭州人
王孫蘭字畹仲無錫人崇禎辛未進士以刑部主事視江
北獄多平反守成都清勁𥙷紹興擢兵偹南韶平徭獞之
亂邊才苐一崇禎癸未獻賊躝湖南長沙衡永皆䧟韶與
接壌孫蘭為文誓神必死城以全粤募淂羸卒僅七百人
又以他警撤去及連州䧟楽昌乳源仁化不見賊自潰報
至吏民争縋城走孫蘭手劍當門不可止嘆曰事去矣遂
北面再拜自經而賊竟不至
論曰分憲職兵而附以蘄署扵兵食無負矣紫盖贊東
林有口稱蹇諤自能與黃俱盡畹仲未見賊胡遽輕其
生曰此傷守垜志散以大義醒之不以其城之完與缺
也觀為文誓神志己早决然則城破而偶爾觸刃非不
踵頂縻碎而較之畹仲猶差玉衡為憂危竑議彂端最早
蔡道憲(林國俊九人周二南李毓英任文熙鄒運吉)
蔡道憲字復一號江門福建晉江人崇禎丁丑進士司理
長沙十六年賊献忠悉衆二十萬破岳州沅撫李軋德棄
長沙奉吉惠兩王保衡州去道憲與廵撫王聚奎搃兵戶
先民何一德共城守躬自操釡甑出粟食兵賊至聞道憲
能名呼䧏道憲嚴城強弩射中呼者賊急攻三日而城䧟
知府周二南死之聚奎单騎走江夏先民一德並䧏賊賊
執道憲百計誘䧏不屈步卒林國俊等九人獨護道憲不
去抗語賊曰司理可䧏當從撫軍早去何至此日賊睨刀
國俊等國俊等復曰我軰畏死亦早從撫軍去何至此曰
道憲被磔且及九人五人已死其四人奮曰願緩旦夕得
埋死司理而後就刃賊感其義并釋之四人觧衣褁屍葬
南郭畢自經死道憲官中詩有差中司理&KR0668;青衿半日齋
居十日与之句贈太僕少卿謚忠烈先武昌䧟通判李毓
英經歴任文熙知縣鄒運吉咸不屈死之
論曰司理無兵責而淂衆如此不從江夏苟活林國俊
等九人已為道憲作傳史不必加一辭矣亦自為九人
作傳史不必加一辭于道憲之附傳矣五人死而四人
緩湏臾死史又不必加一辭于五人外之四人矣而皆
自道憲之義感之惜九人之名不存相傳忠烮蒞長沙
之明日夢李芾来謁異之及殉國与李芾合祠額曰二
忠粤西謝謝良琦有江門死而係之以詩(詩曰大厦原非一木撑荔)
(空自哭先生狼烟已誓忠臣死魚素先陣孝子情柴市從容天地常山刀鋸古今名不知王載官衙夢冥)
(漠初能鍳至誠)毓英文熙運吉何不合李蔡附把
朱之馮
朱之馮字樂三號勉齋順天大興藉南直徐州人天啓乙
丑進士歴戶部員外詿誤䧏江西理問陞刑部郎中歴右
僉都御史巡撫宣府甲申三月朔昌平兵變都門戒嚴之
馮遺書部臣金鉉吾矢必死且以弟與子相托賊躙山西
遂至宣府總兵王通走表䧏賊姜瓖廢命不救寕武叛將
白廣恩潜約瓖出䧏而太監杜勲巳緋袍八座郊迎三十
里兵民益惴訛言之馮以人心不固請命屠城而賊走間
盛稱賊均田赦賑䓁状于是望賊若渴滿城結綵或布帛
不足以色紙𥙷之之馮苦引大義激之無強起應者乃单
騎巡城憤曰不求若䓁持刅向賊能奮礟一声死不恨衆
必不發之馮不淂已手舉火且及炮兵從後掣之之馮急
奪䘚刀欲自剄而門開賊入矣之馮南面五拜已頋其僕
引繯無一語及後事縊死城楼&KR0585;下諸僕置屍濠中十四
日始有好義者草殮之時賊自柳溝抵居庸巡撫何謙偽
死私遁城守總兵唐通太監杜之秩迎䧏總兵馬岱自殺
而昌平州䧟總兵李守鑅偽死遁去久之扈蹕于滇中至
四月杪之馮前任李鑑成都人由進士歴分巡口北道敢
有略擢宣撫時尚留宣賊權將軍悉致紳弁索貨酷傑亦
不免會籍籍言總兵吳三桂借兵殺賊盡鑑又鼓得數千
人于五月之五日憤起執權將軍及果毅將軍防禦使州
牧䓁偽官設大行皇帝位發喪哭臨随將偽官梟首刳心
以祭瀝血誓師奉之馮柩于察院署中改殮垂幕中堂次
第哭其三日築墳葬之墓碣巍然弘光中贈兵部尚書謚
忠壮
論曰訛言惑聽天無風雷即元公亦不克展忠壮以誠
俉之不淂也幸淂前任鑑有哭臨喋血之舉剖諸偽上
享稍稍氣色即不存鑑終事其即忠壮之志也夫
林曰瑞(馬爌哈維新姚世儒郭天声藍臺盧俊傑趙宦䓁十四人)衛景瑗(馮三楽徐有声)
(朱家仕李若葵)徐標何謙
林曰瑞字浴元銅山人以萬曆丙辰進士司理廬州
最入為戸部主事歴廣西布政使擢僉都御史廵撫甘粛
癸未冬李賊取蘭州曰瑞以副將郭天声守峡口戰不勝
退保明年曰瑞部三千人且勤王甫出而為賊所截衆散
退保粛州賊乘夜壘雪而登曰瑞欲自裁而賊兵及劈面
而死總兵馬爌中軍哈維新姚世儒䓁咸戰死天声與苑
馬寺監牧同知藍臺州紳盧俊傑趙宦䓁十四人咸及于
难殺居民四萬七千人弘光中贈曰瑞兵部尚書謚忠簡
子六人次苐皆為賊所殺馬爌以下咸有䘏
衛景瑗號帶黃韓城人天啓乙丑進士司理河南執法不阿
崇禎初擢御史連劾閣臣延儒及銓臣曾椘卿救工科曹
靖元朝論韙之出按真定艱歸𧺫𥙷河南道廵太倉嚴革
陋規時樞臣楊嗣昌議加勦餉景瑗以民且思亂不宜益
怒之不聽給事中傅朝佑李汝璨䟽劾首輔體仁㘴䛇獄
會召對景瑗乃極言二臣從國家𧺫見無罪忤旨佐遷行
人司正歴大理少卿平反大獄二十餘事十五年陞右僉
都御史廵撫大同裁缺丁鑄火器戢豪宗聲績甚著甲申
春賊䧟太原撫臣蔡𢡟德死之自有傳督臣王繼謨望風
遁遂突寕武鎮臣周遇吉告急繼謨檄大同鎮將姜瓖令
刻期提兵往援瓖潜與賊欵寕武䧟搃兵周遇吉死之自
有傳三月一日賊大隊至大同瓖以城䧏景瑗見執不屈
㩀地面東南坐大呼皇上不休自成曰忠臣也勿殺景瑗
𧺫以頭觸石血崩溢拘营中諭䧏不得衛海會寺翌景南
向稽首自縊延安推官顧咸正為之誌曰綱目書劉公韐
自經於金軍以為金不能㕥威屈韐而韐自經云爾衛公
有老母又當賊方陽慕公可倖㕥不死而持義堅决從容
自裁可不謂之得正矣乎若夫封疆之故盖難言之矣久
之咸正亦殉節别有傳弘光中贈景瑗兵部尚書謚忠毅
時同難總兵馮三楽自刎督粮戶部郎中徐有聲及廵道
朱家仕咸死之諸生李若葵先題其壁曰一門完節闔家
九人自經自成入城殘代府盡
徐標字人天啟乙丑進士歴官廵撫都御
史爲總督駐真定會甲申李賊至砕賊牌斬賊使督守兵
民不力楽賊至知府丘茂華私遣其家属出城標執茂華
寄獄其中軍甲恐怒賊劫殺標出茂華于獄迎賊
人以進士歷官都御史崇禎十六年廵
何謙字
撫居庸李闖東下諸邊不守搃兵唐通与太監杜之秩迎
降居庸䧟謙死之遂䧟昌平㦯云謙偽死私遁
論曰林忠簡不聞奉命勤王也無命則借題與護籓䓁
罪退保而死粛則是矣衛忠毅廷劾二閣臣一銓臣詞
義烈听匪有姜瓖之貳或亦尚鑰北門瓖初㕥罪見收
賜環命傲不赴寕武乃𣸪開壁揖賊㦲即後回向最
先不足贖矣徐保定初傳啓關入賊久乃知中軍所為
頋碎牌斬使之誠安可沒何居庸螳臂矣不淂不螳臂
也猶是明居庸
陳士竒(陳纁王行儉王錫吴継善)
陳士竒字平人福建漳州人誕自庚寅少讀離騷庚寅吾
以䧏為竦然心動因勒其言以自志以天啓乙丑進士授
中書改禮部主事出督學粤西单車就道襆被䔥然歴貴
州督學好譚兵以時事孔亟天子焦劳食無兼味行無供
帳門無私覿勇為黃石齋所称許兵偹贑州平石城寕化
十年不觧之訟贑人祠祀之再督學四川壬午特擢僉都
御史廵撫四川冬松藩邊兵索餉且作乱正色定之猺黃
賊盤踞有年蠢動幾莫制設竒夹勦凡戰勝于重慶于順
慶于定遠合斬首一千七百竒俘賊首馬超一斗麻代天
王䓁二十餘衆活难民萬計賊觧去土寇彭長庚䓁鼓衆
殺令計縛之渠魁數百人伏法餘称脅從歸農峡江洪雅
恨尉貪墨衆激𧺫殺之遣諭以倡首者&KR1328;事帖白蓮教初
𧺫穎散之癸未冬有旨士竒别衙門用而推代無人且以
闖賊攻陕隣封岌岌漢中瑞王避難入蜀鎮將趙光遠挟
兵二萬名護藩并秦難民數萬突保寕蜀省大震士竒正
色大言兵以禦暴能退守平陽捍吾圉吾與餉二萬否断
士竒頭不足飽汝也趙果退随與瑞王約三千人入渝民
以無譁時廷推川北道龍文光代士竒四月至士竒方作
歸計而聞京師告變矣時獻賊攻破夔州士竒遣水師曾
英禦賊忠州沉其舟百艘斬首千計鎮將趙荣貴復捷梁
山六月之八日賊破涪州或語公已謝事可善去士竒不
可扼守重慶以待之而權已去手徵石柱土司援不至與諸
守令歃血死鞬十七日賊數十萬至士竒罄槖食士登陴
瘁晝夜旋用火罐滚炮擊死賊無數民無逃䧏意二十夜
賊以大放城崩(大放者穴城下實以火薬最多火箭彂之)執士竒欲䧏之厲声
罵曰豈有降賊顔平原哉詞氣愈厲賊怒支觧之怱震
雷四彂烈風暴雨飄瓦吹砂大木盡拔行刑者驚顫移時
定時瑞王被難自有傳重慶守道陳纁重慶知府王行儉
巴縣知縣王錫賊及成都知縣吳継善一門咸死之行儉
南直宜興人崇禎丁丑進士被執不屈罵不絶口支觧至
死継善字志衍太倉人行儉同年不屈臠死子孫慈同殉
難内外死四十餘人志衍内行脩潔為𣸪社所重
論曰死職死命臣事畢矣有代則非其職國變則無從
𣸪命此時代者已至曾未建一籌而士竒尚有忠州梁
山之捷至扼守重慶百疩以死此其隐㦯欲俟京耗的
有所挾以大展其用圖再造乎此平人之所為竒也甲申
三月京輔兵民意觧氣索不可鼓此己六月尚碩以舊撫
軍盡断其臂至無臂可奮而後已嗚呼在乎持義者之勇
之哉代者龍文光䆒以一死塞所為畢事不負者矣
朱廷煥(一門)陳濱(周鳳岐)陳良籌(夏時亨李忠臣高光)
朱廷煥字中白山東单縣人崇禎甲戌進士以工曺知府
廬州改大名累遷至整飭河道馬政驛傳兵偹副使分駐
大名甲申春賊將劉宗敏以偽牌至廷煥怒擊碎之與士
民乘城守力竭城䧟被執罵不絶口賊縳桅竿叢箭射殺
之全家殉難後贈右都御史
陳濱字亹洲銅山人天啓乙丑進士初授慈谿縣再𥙷永
嘉轉袁州司理入部陞衡永道甲申春張賊入衡永濱與
守道周鳳岐咸死之鳳岐乙榜南直人弘光中贈濱右都
御史廕一子入監讀書
陳良籌字湖廣孝感人以進士歴吏部主事家居崇
禎十六年嘗與保寕夏時亨䓁共𧺫兵勦賊屯白雲砦明
年國變時亨一號而絶良筹復𧺫恢孝感雲夢二縣及德
安久之餉不継城䧟良筹被執大罵不屈見害及永寕䧟
原任參政李忠臣約衆拒賊賊入不屈自刎瀘州䧟原任
應天通判高光募兵守城力竭賊入罵賊不屈與家丁十
二人同死之
論曰闖獻二賊至甲申而亢極矣亢則必悔然非廷煥濱
良籌諸所能争也而不淂不争則匪自天天于人無奈
何也
李國楨(弟國甲儒士張世禧禧子𢡟賞𢡟官)
李國楨字兆瑞南直和州籍江西豊城人祖濬永楽中靖
難封襄城伯進矦以伯世封傳謹進矦傳守錡嗣伯崇禎
甲申以總兵守昌平護諸陵李賊東犯城䧟陵寢震動享
殿俱焚守錡南奔自閩入滇國楨其子也初奉命練京營
五萬城守賊至自請出戰不利反走輔臣姜曰廣劾國禎
狂穉不任上不問時京城聞三月十六日守錡殉昌平信
確國楨匹馬倉皇入汗沾衣内侍格止之國楨痛呼曰此
時君臣多對面一刻皆難得事諸臣驚問國楨曰諸軍皆
敝不用命矣鞭一人起則一人復卧柰何上獨召入受密
議尋賊兵四繞火炤宫中科臣戴明說劾國楨守禦無策
上亦不問彰義門破浪傳國禎被擒百姓署永昌字于門
或額書順民行市國禎欲扈駕不可得及上小殮東華門
茶厰無過此敢蹙容一揖者國禎入厰憑棺大哭賊覺縳
以見國禎憤以頭觸玉階賊左右持不死嘉其義欲降之
國禎曰碩有所言且降一毋犯寝陵一毋傷太子諸王一
以帝禮葬祭先帝自成難之國禎偽恭曰孰不為皇帝者
哉賊悅私以為尊之乃許改殮梓宫葬以帝禮祭以王禮
國禎一人斬衰襄事四月三日合葬田貴妃墓還復令督
追勲衛賍私不稱意遂縊死弟國甲及儒士張世禧禧子
𢡟賞𢡟官並焚火中弘光中贈國禎太子太師進襄城矦
諡貞武
論曰京营之不任賊積漸以之非此日可頓利也頋何
時而欲勸輸以飯卒責垜倪鴻寳所云一旦有急人無
固志掉臂開門勢所必有此其騐矣國禎嘗束脯鴻寳
之門其眞授受之間也濬子隆襲封鎮南亰公平淂士民
心不附權貴楊荣扵上前稱隆儀表非凡上疑之使袁忠徹
即視初云異相脱冠而秃還報倒提頭耳勿慮頋其詒
謀獨正廼有國禎
張世澤吳遵周楊崇猷衛時春薛濓(郭振明王長錫張光燦䓁十人)
張世澤祖玉河南祥符人以指揮僉事從燕王靖難將中
軍戰死東昌以荣國公進贈開平王侑享成祖庙庭子輔
以新城矦安南功進封英國公䘚贈定興王子𢡟嗣公爵
䘚贈寕陽王傳世澤崇禎末以英國公殉國
吳遵周字盤銘祖成遼陽人洪武中随觀童来降從靖難
歴陞都指揮使洪熙中陞左都督破鹵大松嶺封清平伯
與世劵宣德初從征漢庶人亦敗鹵寬河進封矦世伯䘚
贈渠國公傳遵周甲申國變死從烈皇帝
楊崇猷祖信正統初以功累陞都指揮僉事景泰中以參
將守懷来恊伯父洪守宣府五年充副總兵天順元年以
同知移鎮廷綏延綏總兵佩將軍印自信始歴邊功封彰
武伯予世劵成化中以平鹵將軍嚴鹵榆林大獲捷還鎮
大同設竒斬獲功多與世伯劵䘚贈矦傳崇猷崇禎末以
彰武伯殉國
衛時春祖穎華亭人世官濟南指揮正統中以邊功歷陞
都督同知景泰中總兵宣府天順中以奪門功封宣成伯
與世劵破鹵及番成化元年例革以軍功淂世䘚贈矦傳
時春甲申國变以宣城伯殉國
薛濓祖禄永樂中以征胡营建封揚武矦䘚贈靳國公謚
忠武傳濓甲申國變濓以揚武伯殉國又慱平矦郭振明
永寕伯王長錫相傳安鄕伯張光燦武定矦郭培民定遠
矦鄧文明西寕矦宋𥙿德鎮遠矦頋肇迹新建伯王先通
南和伯方履泰永康矦徐錫登俱殉國未詳死状
論曰成國英國諸用靖難世其家似不以從一之義立
則後世而世澤䓁咸能亢其祖則由太祖之磨拭忠義
為最隆哉余曾入遵周之座寬然長者不意裁决如是
彰武宣成揚武幾幾與國終始其皆喬木之選也歟先
通非所宜襲而却以新建死
