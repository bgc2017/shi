罪惟錄列傳卷之三十四
蠻苗列傳總論
凡軍民府宣慰宣橅長官招討䓁司入職方受命不額貢
賦非此則有生&KR0836;二苗&KR0827;苗百世而不能与編民一例生
苗百世而不能与&KR0836;苗一例其風謠習俗各自殊異守其
所傳萬不易也都督王信嘗有言諸蠻無能為苐我邊臣
利窃彂以邀功耳無如大存恤誠以動之此數語足以己
乱弛防与無事而隣苗之編戶寕矣西南彛(與)北邊不同
邊往往南幕可慮志激之則㩀城結好以拒糜爛
不悔否則夢必内(隹)盗名號稱尊此好
者張言之耳乃可窮内貨塗
䘚校不可數而淂其地人何禆古人已諄諄在此也至
𣣔借之以靖他患則如石砫之闔室忠義有幾樞算
不預未安邊而反先之釁邊足為殷鍳也夫
蠻苗列傳
湖廣諸蠻苗
按湖廣南界廣西地多苗人為古三苗之裔亦與翼軫分
野其近施州衛者純属翼近靖州者純属軫長沙沅辰以
南盡夜郎之境與氏彛混雜通曰南蠻其人有名無姓有
族属無君長近省界者為熟苗輸租服役稍同良家每十
年官司籍其戶口息耗不與籍者謂之生苗生苗好猜疑
絶禮譲喜則人怒則獸睚眦為仇必報而(後)已率魋結跕
躧陟巖穴躐荆棘似麞班衣左袵或無衿禬竅以納
首別作兩袂急(則)於顛負抱弩狶突箐
不可疎捕未娶者以餙耳號曰馬郎婚則脱之媍人
雜海&KR1684;銅鈴藥珠結纓為餙處子行歌扵野以誘馬郎
淆滛不禁謂之跳月仲春刻木為馬祭以牛酒老人並馬
箕踞娶妻論妍&KR1126;為聘貲嬴縮貧而逋者逓歲索之卽髮
種種長子孫不貸也以惡草釀臭瀋投之以魚肉曰䤃蛆
蚋叢嘬以為珍具闘牛於埜刲其負者祭而食之以牛角
授子孫曰某祖父食牛凡幾要約無文書刊寸木判以為
信爭訟以属公正之善言語者號行頭與曹耦善曰同年
称其酋長曰茫称人曰歹自称亦曰歹不知正朔以鼠馬
記子午言日亦如之歲首以冬三月占卜用鷄骨推之視
其璺以斷吉凶或折茅為兆禱病不愈曰鬼所嫉也棄之
野謂其巫曰鬼師善為蠱毒蠱無形而毒有物中之皆能
殺人其在金筑者有克孟牯羊二種擇懸崖鑿竅而居搆
竹梯上下高者百仞親死不葬咲舞浩唱謂之閙屍明年
聞杜鵑聲則比屋號泣曰鳥猶歲至親不復矣在獨山為
九名九姓苗狙詐而饕詖以元日為把忌&KR1423;門不出二七
而觧烏羅着可以三月一日為忌二十五日而觧在平樂
為紫薑苗嗜殺尤甚得仇人即生㗖其肉夫死其妻嫁而
後葬曰喪有主矣在白納為賣爺苗其俗賤老而貴少父
老則拽而鬻之在葛葛商為短裙苗以花布一幅横掩
及骭在牂牁之間為番子其俗勞女而逸男以虎馬日
為市夜臥必圍爐厝火(不)施衾枕以十月望日為歲首在
陳蒙爛土爲黑苗又爲天苗緝木葉以為上服女子甫十
歲卽搆竹樓野外處之以號滛者人死不葬以藤蔓束之
樹間而已太祖起兵至正甲辰五月湖廣谿洞長官向思
明等上故&KR0897;印請改給慈利土官覃垕來降竝仍其官丁
未思沅等處宣撫安撫皆降㕥蔣節爲安撫使守會同舘
討靖州諸山寨洪武二年立沅州等處軍民長官司時慈
利土酋叛殺千戶覃友仁命江夏侯周德興討之明年覃
垕作亂誘殺我使平章楊璟窮討賊遁四年靖州蠻叛征
南副將軍吳良討平之五年吳良平五開蠻寨二百二十
三洞十年復作亂殺指揮僉事過興詔遣都督楊仲名率
師討之叛服不常十二年械叛蠻宥死者送孳牧所十三
年溪洞俘民居京師者悉聽還鄉十四年五溪蠻作亂江
夏侯周德興請行上老之請益力壮而許之十八年洞蠻
復叛討平之置五開衞指揮使司時鎮南衛兵從征五開
率陣亡詔復其家属為民十九年平靖州叛蠻二十二年
思南宣慰使覃大勝作亂涼國公藍玉討擒之二十五年
都督茅鼎䓁俘五開叛酋送京師二十九年沅州苗叛討
平之三十年靖州洞蠻復叛征南將軍顧成討定之景泰
七年湖廣苗叛兵部尚書石璞討之明年平成化十七年
都督僉事王信上言湖廣諸蠻實無能為邊臣利其竊發
以邀功耳宜大加存恤誠㕥動之於是永順保靖二彛世
相仇殺信爲兩觧之靖州及武岡不靖信深入慰諭不煩
兵而定
論曰恩必見恩威必見威此禦化外之法也
鎮溪龍許保
龍許保者湖廣鎮溪苗也湖貴之間有山名蜡爾(一日蠟爾)諸
苗居之山之東北属鎮溪千戸所稍南属筸子坪長官司
隷湖廣山之西属銅仁平頭二長官司&KR0674;貴州嘉靖中筸
子坪土官田興爵者㕥罪繫辰州獄諸苗賄脱之乃反滛
虐諸苗諸苗怒逐之奉龍許保為酋長燬興爵公署遂叛
蔓引鎮谿及銅平諸苗詔㕥萬鏜爲副都御史開府辰州
所任土指揮田應朝奉勦撫事應朝巧黠隂陽煽搆久無
成功鏜乃質一千戶苗寨而責苗魁龍甲来見執以聞當
功苗殺其所質千戸鏜但恤千戸家寢其事而身詣賊巢
招撫之龍許保旣就𣢾得給冠帶久之復傲與吴黑苗等
倡亂焚劫州縣兩省無寕日尋攻䧟印江縣治詔侍郎張
岳代鏜岳力主討㕥沈希儀總其兵擒斬及俘獲近二千
餘人盡焚其巢寨捷聞師還而留故參將石邦憲䓁搜捕
首惡未幾許保復與黑苗䓁紏衆劫思州府知府李久簡
方視衛賊佯稱瞿塘卒入踐更突殺吏民掠帑藏執允簡
及經歴知事䓁官去邦憲疾擊邀其歸路允簡等得歸岳
檄邦憲懸購必得龍許保於是苗黨麻得盤䓁誘許保别
寨醉縳之檻京師伏法而黑苗竄不可跡岳乃故緩其令
所羈執親黨盡釋去黑苗不自意或出官兵劉甫䓁受密
符襲斬之諸苗攘功半道攫其首去火烘之索重賞騐實
上聞遂設總督鎮撫其地岳填之
論曰以不信處苗教苗為亂矣
兩廣蠻猺傳
兩廣之境北接湖廣五溪西接黔蜀多猺人獞人獠人黎
人蛋人馬人山子野人之属
猺人古八蠻之種也五谿以南竆極嶺海迤逹巴蜀皆有
之椎結班衣兒時燒鐡石烙其跟蹠以油蠟沁之重趼若
鞹兒始生秤之以鐡如其重漬以毒水及長鍜而為刀終
身用之媍人黥面為花卉蜻蜓蝴蝶之状蹋歌而偶奔者
入巖峝插柳辟人嫁則荷傘懸草履一兩從入夫家示行
色也綢繆竹木為屋覆以菁茅山田瘠埆十歲五饑急則
堕突漢界攻剽墟落踉蹌篁簿中四方亡命若避徭賦者
此為逋薮以故常堕城堡劫官寺人多槃姓與獞雖異族
而信鬼畏誓大略相同秦時與板楣蠻盟曰秦犯彛輸黃
龍二䨇彛犯秦輸清酒一鍾彛人安之宋時范成大帥廣
西時令諸猺團長納状云某等旣充山職今當鈐束家丁
男行持棒女行把麻任從出入上有太陽下有地宿翻背
者生男成驢生女成猪舉家滅絶不淂對好翻非偷寒送
煖上山同路下水同船男兒帶刀一點一齊司殺盗賊不
用此欵者並依山例山例者殺戮也
獞人五嶺以南皆有之生理簡陋冬編鵝毛雜木葉為衣
摶飰掬水而食屋室茅緝而不塗善為毒矢多蠱於五月
五日聚百蟲於一器令自互啖久之一存持以中人中人
有期無外人則主人服而觧之否則神蔓殃於其室事此
可以驟富又有飛蠱一曰桃生一曰金蚕皆鬼属受毒者
治之以歸䰟散雄硃丸其聚而成村者為峝峝之酋長曰
峝官峝官家偦來就親於五里外結屋謂之入寮盛兵為
偹稍有言輒闘成婚後妻之媵婢稍迕意婿輒手殺之妻
黨始畏否則謂之懦既去半年乃歸夫家人遠出而歸者
止三十里外使巫脱其裏衣納竹籃謂為行人收魂歸也
親初死披髮持缾水濱哭擲銅錢楮錢於水汲浴尸謂之
買水否則以為不孝
獠人古称天竺咳首僬僥跛踵穿胸儋耳狗軹旁脊謂之
八蠻其支而尤異者則有飛頭鑿齒鼻飲花面白衫赤裩
之属今嶺表左右及海外諸國在在有之而儋耳交趾遂
以名郡其俗沿習不一有㫗攔以射生為活雑食䖝豸每
村智過人者為長曰郎火餘称提陀提陀者猶華言百姓
也歲首則郎火以玉杯十二随辰位布而禱焉若寅有水
而邜涸則以為正月雨而二月暵也父子有隙刃父不頋
走出野外得一狗以謝毋母入狗不復怒子報仇必食其
肉臥其皮所殺之人美鬚髯者㓟其面而籠之竹木鼓噪
而祭之以徼福利
黎人隖蠻也今為瓊厓儋萬四州治黎有生&KR0836;二種&KR0836;黎
多符王二氏稍同編民生黎有名無姓不受約束其地有
五母山聚而成村者曰峝峝各有主父死子継夫亡妻及
男子週歲即文其身否則以為祖宗不子男子椎結戴漆
帽贅尺許雉尾二富者復贅掌大銀圈十數於耳挾刀控
弩媍人箬笠班衣有裙而無袴春時笄女戲鞦韆以誘散
仔携手蹋歌名曰作劇或少年元旦裂帛授處女女觧汗
衫報之謂之抛帛至十三日男子衣其衫而往父毋欣然
迎欵至十六日罷歸女以前帛巧刺文繡還少年少年亦
歸其汗衫女伴互施針筆湼兩臉為蟲蛾花卉名曰繡面
以色絲和吉貝襍織為錦釀酒多雜榴花親死不哭啖生
牛肉以表哀痛客至先穴窺之然後出見不交一言即入
治草具客食不疑乃喜更上饌雖親串交會不脱刀仗一
語忤輒奮𧺫尚復仇敗則尅箭射梁上子孫或方會飲仰
見梁所記箭即行擊殺衆論美之二月十月出獵赴告官
府人不得入混名曰犯禁犯則梏殺之殷寔之家畜妻四
五令日出貿易利多則以為好異待之架木為攔房每晚
驅幼男女其上聽其自便不問俗置酒米乾肉衣布之属
於百步外高坡草樹繚繞之名曰殷或有盗之每犯輒獲
法曰遂跟即足跡也又一種曰遐黎常以椰瓢蔽體閑
習弓矢凡父母過五十懼其老而衰也則烹食之云葬於
腹中為孝
蛋人以舟為宅或編蓬水滸謂之水攔辨水色知龍居故
又曰龍人善氽水以䋲引石縋人下手一刀以拒鮫龍之
觸得珠螺則以力擊䋲疾起之
馬人本林邑蠻相傳随馬援北還散處南海其人深目猳
喙以採藤捕蠣為業或曰盧循遺種也故又曰盧亭云
山子即彛獠之属初為亂馴象衞鄧指揮招撫之至今見
鄧姓者奉為主男媍皆徒跣婦人䯻雜他尾盤重數斤簮
大頭銀剜耳百餘夫妻未常同宿但於晴晝牽臂入山路
口識竹木謂之插青行人觧不入誤入輒闘娶女偦止近
舍媒氏及門女躡新草履負襆挟繖繖上仍繋䨇草履随
媒往婿所觧履授婿壻穿之引而去
野人洪武中都督周興總兵宋晟劉貞副之帥師捕野人
未詳其俗
洪武元年廣西左江太平土官黃英衍右江田州土官岑
伯顔等詣軍門降明年安撫使莫天護欵附行省請如宋
元制錄用彛酋以統其民詔改慶遠府為慶遠南丹軍民
安撫使以天護為同知随授岑伯顔及思明府黃忽都向
武州萬世鐡龍州趙帖堅等為各知府知州官世襲岑趙
别有傳七年桂陽蠻叛討平之十三年南雄趙庸悉平廣
東叛蠻十五年盡平乳源山寇二十一年平諸蠻二十八
年總兵韓觀捕斬宜山蠻酋韋召趙成秀等都督楊文旣
定龍州移討思恩叛蠻黃碧等尚書唐鐸參其軍帝諭鐸
鑿井避水毒文又俘斬奉議賊首黃世鐵等一萬八千餘
人并擒土官儂智高等蛮寇悉平明年征鹵前將軍吳冕
平郴桂廣西諸蠻頗殘上諭之曰命爾往征苗亂意在殱渠
乃槩行駢戮宋曹彬不殺後嗣以昌往者不追後當為戒
旋俘叛蠻三千餘人思恩蠻復平三十年討廣東叛蛮李
敬宗等平之永樂三年御史汪俊請官熟黎峝首玉贒祜
俾戒約諸峝從之景泰六年瀧水猺賊趙音旺合諸山叛
猺大肆殘掠都御史馬昂率兵討之俘斬頗衆天順五年
征彛將軍顔彪都御史葉盛討平兩廣瀧水羅傍諸蠻成
化元年諸蠻復叛命都督同知趙輔為總兵官及左僉都
御史韓雍往征之雍敕中有無若葉盛殺降之語翰林編
修丘濬條陳用兵事宜上以示輔雍等兵部尚書王竑上
論軍中妄報功次希求陞賞之弊且云猺獞逼脅平民使
為賊黨進則驅我民以當矢石退則殺我民以抒怨憤今
宜慎選府州縣官撫綏招致使現在之民懷惠而固守被
脇之衆聞風而來歸兩廣藥石端在於此輔等征大藤及
湖廣陽洞皆捷輔多餙功被劾委罪守將歐信治如法雍
等自陳宥之時猺獞屢服屡叛十二年荔浦縣立山鄉賊
首李公主率衆來歸請州縣其地柳慶參政袁愷招出馬
平等縣猺獞五百二十八人參議謝綬招出蒼梧等縣猺
獞一千七百九十一人副使范鏞亦續招撫詔賜敕奬之
十八年討土官知府岑濬别有傳改流官
論曰邊臣不好功可以無蠻猺之叛然好功或亦由興
衰之數云一治一亂言治而兼數矣徼外𬋩領常數倍
中國主運之年匪有以劫之不可長也
大藤侯氏(侯勝海侯公丁)
侯大狗廣西猺酋也景泰中嘨聚萬人於大藤峡攻堕郡
縣戕執吏民而脩仁荔浦平樂力山諸猺爲之響應其勢
益張蕂峡矗府江㕥北三百里最高踞頂可眺數百里故
諸蠻㕥此為隩區萬山之中猺蠻盤㩀各有宗黨而藍胡
侯盤四姓為之渠魁山多縵土沃而敏樹諸猺皆側耕危
獲不服租庸茶山羅運之隩谺門巃嵸沉雲晝結懸磴迴
繞絶壁臨谿手挽足移十步九折其中或生狑人雕題高
結收若猩狒散育莾中不室而處飢則拾橡薯射狐鼠雜蜂
蠆蟻蚳以為飽卉衣血食言語侏&KR0867;雖四姓諸猺亦莫能
重譯也諸猺憨悍難暁好殺輕生憚見官府往往通向化
猺老結城市豪強號曰招主自稱曰耕丁招主復結官府
左右爲之耳目漏洩緩急朝發夕聞㕥是賊愈驕蹇天順
中鬱林慱白新會信宜䓁處鯨鯢益起成化元年詔㕥韓
雍爲左僉都御史勅曰閫外之事一㕥屬朕不中制以趙
輔為征彛將軍合漢土兵十六萬先搗陽峝西延苗賊滅之
次及脩仁荔浦諸賊遂至大藤峡分兵入生擒侯大狗䓁
七百八十餘人斬首共三千二百餘級招流冗千人磨崖
紀歲月而還事在韓雍傳雍乃請復上隆州土知州岑鐸
故職改隷潯州而㕥有功土人李昇䓁六人爲廵簡移周
冲廵檢司於勒馬靖寕廵檢司於獻俘思隆廵簡司於碧
灘而東鄉龍山亦各添設廵司協助流官又藤縣五屯實
生獞人與猺異黨洪武初獞首覃福曾率其黨八百歸伍
遂以福為千戶時開設武靖縣於潯州以千戶李慶填之
而福孫仲瑛為其吏目恊理正德間御史陳金令商船渡
峡以大小課魚鹽名曰永通峡後諸蠻緣此為奸利稍不
愜掠殺随之遺孽漸蔓潯人曰昔永通令求通求不得葬
江中誰其作首噫陳公嘉靖初尚書王守仁以田寕之役
便道出不意勦平之斬首六百級又平八寨擒斬千餘級
峡南稍靖而峡以北逓起其酋侯勝海居弩灘倡亂武靖
頭目黃貴韋香與勝海有隙誘市中刺殺之其弟公丁噪
衆城下殘廂民二人去都御史潘旦請征之右參將沈希
儀初平八寨有功至是獨曰未易言也於是大用兵弩灘
不得賊斬一病夫而還但立堡戍之希儀又曰戍不終也
乃公丁益寇堡戍兵死者數百人征南副使翁萬逹乃言
收督府必征之詔安遠侯柳珣主軍事珣以屬萬逹萬逹
劫通猺百戶許䧺使邀致公丁自贖因颺言公丁誠輸欵
良猺也為仇家誣搆非其罪則捕繫訟公丁者數人責以
起釁公丁不欵萬逹乃預屬左江分守汝成藏廂民之被
害者以待而令雄誘公丁詣左江白冤汝成故慰而遣之
廂民競出竝游繳執入獄汝成遣雄諭其黨曰寇堡事公
丁言他猺為之果非公丁且釋之即否公丁必死若等供
實止棄一公丁已矣母自連衆無譁者磔公丁於市汝成
遂請乘勢搗其巢於是副總兵周經將左軍會於南寕都
指揮高乾將右軍會於賓州十八年二月萬逹為部勒两
軍齊發左軍則都指揮王良輔以六千五百人由牛渚灣
入攻紫荆等諸巢朱昇以七千五百人由三等村入攻二
驢等諸巢柳漙以八千人由白沙灣入攻藤冲諸巢孫文
繡以二千八百人攻藤峡諸巢右軍指揮馬文傑以六千
二百人由武宣入攻碧灘諸巢王俊以五千人亦由武宣
入攻羅渌上峝戚振以四千二百人攻羅渌中峝吳同章
以八百人攻羅渌下峝南北夾攻追斬千二百級窮追羅
運賊乃刊大木塞道布蒺藜箛簽懸石樹杪急則絶之走
坂如丸伏機弩毒鏢戟莾中觸者應聲而斃我軍皆以計
發奪之斬首百級賊大窘或從土官盧蘇賄脱匿去會平
南縣小田羅應古陶古思諸猺弗靖萬逹移兵勦平之是
役也凡四十五日招其餘黨三百二十人而江南胡姓諸
猺投順者千人藤峡悉平萬逹汝成乃獻議督府大略有
七編保甲以處新民立營堡以通江道設督備以控上游
改州治以建屯所清狼田以正疆界處欵兵以慎邊防榷
商税以資公費論功安遠侯珣加太子太保餘進爵賞賚
有差
論曰藤峡病江相為表裏治藤峡宜速扼一隅可三面
蹙也治府江宜緩屯兵積粟以漸制之不則漫走難窮
非旬月可辦昔人言之矣然諸蠻率戅激衛所世掌與
廂市大家倚法豪舉丁剥而戶漁之即有冤隐不能一
控公門賄行而掩慝埋奸否則醜敗禍及於是激而為
變兩江盡然也靖邊之要非有為不足靖亂非有守不
足服人非久任不足以諳土俗夫在内曰奸在外曰宄
御宄以德御奸以刑治内詳而治外略敉寇豈外是欤
廟算不詳而前以十六萬後以五萬靡餽長傲即七議
非不良奉行者何人矣
田州岑氏(岑濬盧蘇)
岑猛者廣西田州府土官也漢武隂侯岑彭後宋元間世
爲安撫總管䓁官洪武初岑伯顔㕥田州歸附使世襲知
府三傳漙二子長猇次猛弘治中猇以失愛弑漙江中土
目黃驥李蠻發兵誅猇旣而驥蠻有隙驥㕥猛奔梧州督
府奏猛應襲歸田州慮蠻方命檄思恩知府岑濬㕥兵衛
猛入濬猛族也驥賂濬必脅猛割地為壽乃得入猛猛不
得己許之卒阻於蠻不得入復以猛奔思恩濬留之不遣
十一年都御史鄧廷讚檄濬必歸猛濬不從至欲兵之濬
始釋猛督府遂納猛田州與濬搆不可觧七月濬入田州
襲殺蠻十五年襲䧟田州偽㕥其族子洪守之猛走免詔
以濬罪彂兵討濬濬敗死并誅洪改思恩爲流官知府竝
攝田州降猛福建平海所千戶正德初猛賂逆瑾矯詔以
猛為田州府同知猛冀立軍功還其知府卒從征江西華
林峝功稍遷指揮同知非其意也怨望驕蹇凌轢諸土官
都御史盛應期持此惴猛𣣔墨其貲不得惡猛䟽猛必反
状請征之嗣姚鏌代應期雅知猛無反心罷不舉時廵按御
史謝汝儀與鏌有隙故事御史謁督府從掖門入汝儀直
入儀門鏌眴從官却之汝儀恨廉得鏌子涞嘗以書勸鏌
勿兵猛遂誣涞入猛萬金為觧免鏌皇恐乃再請征猛嘉
靖五年偕總兵官朱麒督五將軍分道入猛自以無他裂
帛書状陳軍門覬原察而鏌以前誣故兵益入猛懼謀出
奔歸順知州岑璋猛媍翁也鏌慮璋㕥女故黨猛問計都
指揮沈希儀希儀久知璋女失愛屏居進千戶趙臣者㕥
計貳璋猛臣雅與璋善督府佯遣臣微兵鎮安璋疑邀臣
問何以用兵臣故不言及璋挽臣臥伏地再四請則泣下
曰與君異口駢心有急不敢不告今日非君死臣死矣璋
驚問故乃曰徵鎮安以收猛婦翁不言君死言之而君脱
臣死卽奈何璋遂决計縳猛自效時猛長子邦彦守上堯
隘璋請佯助千人實為内應語臣曰吾寸帛綴千人裾裏
戰時當扱示幸天兵擇舍之臣以告希儀希儀遂將千騎
當隘故伏匿歸順兵大呼敗矣敗矣天兵間道入矣田州
兵大潰於是斬邦彦猛聞敗欲自經璋使人邀猛舍之而
參政胡君尭嫉希儀獨破隘移兵擣歸順璋故以厚犒緩
師設酒賀猛酒半陳錦衣二襲鴆酒一甌敬上猛曰天兵
索君急幸自便母相累猛大呌堕老奸謀矣仰鴆死以其
首上軍門猛三子邦彦既死邦佐邦相潛脱而邦彦子芝
褓匿民間鏌以滅田氏為功仍請流官治田州上可之未
幾田州土目盧蘇與思恩土目王受挟邦相及兩江皆震
於是不喜鏌者詭言猛實不死歸順偽以肖猛者當之猛
且與莫登庸大安南也於是御史石金劾鏌罔上寡謀鏌
坐落軄而吏部侍郎桂萼薦王守仁代鏌守仁計約䧏蘇
受蘇受至不免甲而杖百為䟽治田州非岑氏不可請降
田州為州治官邦相判官分設土廵簡以盧蘇䓁為之添
田寕府以流官知其事約束田州遂移兵率盧蘇䓁攻八
寨賊破之復上書盛稱蘇受功而代守仁者林富復言南
寕添設未便扵是但以邦相為判官總兵張佑鎮其地時
邦相纔十五弱佑以兒子畜之而盧蘇自以興復岑氏有
功益專制邦相久不堪與蘇隙而佐以任滿求代内過望邦
相而邦相供帳薄佑怒潜語蘇蘇曰相誠無状請以他事
撻之老奴在無慮也扵是果撻邦相邦相不能有所怨而
益恨蘇會邦彦之子芝髫齔矣佑不果代潜育芝室中將
以難邦相而邦相購殺芝不得會佑奉督府檄從征置芝
衣篋㕥行邦相故盛供帳中道行鴆佑佑不知以芝奔梧
州明年佑毒發死扵是盧蘇使其黨黃對刺邦相弗克邦
相遂與土目羅玉戴慶謀代蘇蘇覺之称疾不出會蘇妻
誕日蘇故伏甲衣壁諸土目賀随問疾玉慶亦與蘇即卧
強起&KR1180;諸土目曰布伯幸自愛布伯者華言主管也蘇曰
他無慮即恐無疾死諸土目愕不知何以蘇曰得公䓁同
心可旦暮存諸土目曰即誰不同心者蘇指玉慶曰若此
二公言未畢甲出執玉慶座中斬之因劫諸土目芝長孫
當立邦相不足主我也咸唯諾遂質諸土目妻子發兵囚
邦相弑之而行賂都御史陶諧詭云邦相病死無後芝當
叙立芝得歸田州時鎮安土舍岑真寳泗城土舍岑施䓁
咸不義蘇共挟猛仲子邦佐攻田州入之殺萬人蘇僅以
身免因潜就女夫歸順土舍岑瓛乞師直搗鎮安真寳聞
之釋田州反走扵是躡擊之真寳大敗精兵死者八千人
督府曲庇蘇朝議置蘇不問十七年藤峡之役两江土官
咸從蘇與子鳳故逗遛不進多縱賊逸去監軍副使翁萬
逹與副總兵張經䓁謀殺蘇而不果
憑祥李寰
李寰者廣西憑祥縣土官庶子也其先李昇洪武十八年
㕥憑祥峝歸附授廵檢世永樂二年改縣治以昇知縣事
其後部落蕃衍當交趾鎮南關爲左江要害成化八年改
州治㕥昇孫廣寧知州事廣寕十子寰其季也廣寕死諸
子爭立竟以孫珠嗣嘉靖中珠死族弟珍珏爭立珍挈印
奔况州况州土舍黃泰㕥其娣黃孟妻之珏遂擅攝州事
十四年州目李清䓁說思明府土舍黃朝共邀黃泰以兵
七百人入珍憑祥珍乃為思明屬而珏奔罄柳南海浪人
歐紹賢䓁說珍曰思明安得属憑祥吾為足下恥之珍輙侮
下黃朝與朝隙朝時有外媍子時芳長矣詭云廣寕孫也
父璉爭立時避居思明生時芳乃㕥千人入時芳憑祥不
克而珍日淫慝無度醉即手瓣人寰㕥諸父謀廢立而珍
妻黃孟亦以失寵孤憤寰通焉寰與歐紹賢謀疑黃泰不
與紹賢往見泰曰南海之濱有不禮其妻而滛於他妻者
其妻之父兄聞而弗怒也可謂仁恕大度人矣泰拂衣起
曰是惡足稱㦲紹賢出語寰泰不助珍也而若無内應李
珍之妾菂玖者有滛行寰乃遣刺客趙應偽為珍語菂玖
曰主聞子有私人遣我夜伺子菂玖惶恐曰奈何趙應曰不
如亡也菂玖許諾寰復遣人語黃孟曰今夜十郎將即子
排闥無驚十郎者寰自謂也黃孟遂以酒灌珍醉至乙夜
趙應竊菂玖穴垣亡廵徼蘇寄枝䓁偽驚謼曰閨竇何豁
也黃孟佯驚起開門而寰等擁兵入執珍寢所斬之寰遂
持黃孟竝㘴會安南逆臣莫登庸厚賂寰為向導而翁萬
逵副使南征遣人誘寰從征且官寰而密惴黃泰必首罪
汝泰懼願襲寰自贖果獲寰等論死時李珏李時芳復
爭立萬逹立判之論時芳死黜珏而立李珙之子佛嗣珍
論曰珍有女戎二寕不敗田汝成嘗曰継及之典令甲
具昭自正德以来紀綱瀾漁邊机幕議非賕不行開府
監司往往以暮夜自啟其侮于是夷人妄想非分&KR0647;節
蔓滋龍祥之變皆由扵此
龍州趙氏
洪武初廣西松潘趙帖堅以萬戶府歸附二十年改松潘
安撫司為龍州以趙宗壽為州官時鄭國公常茂淂罪安
置龍州茂病䘚上疑詰宗壽茂死状宗夀懷二抗命以二
省兵討之不下復遣征南將軍韓觀會都督揚文合討之
宗壽窮伏罪兵罷設龍州軍民指揮使司六傳而至趙源
源妻岑田州知府岑鏞女也負鏞雄專制部中源死無子
庶兄漙二子長相次楷州人推相嗣楷姤之語岺何不購
乳子而名之可以長有龍州岑然之遂以媵僕韋隊之子
璋詭云遺腹挟府目常好兵欲入龍州弗克楷遂奏言璋
寔源子當立為相所篡亊下督府楷更謀於岑之兄子猛
猛方勢張正德十三年適有錦衣兩舍人以他事出猛為
璋賄之偽稱有制矯檄鎮安果化向武養利上林等五土
兵合二萬人入璋龍州州大震殘二千餘人相懷印保况
村而猛竄其次子寳去事聞都督錢寕八楷賄不問嘉靖
元年相死相二子長燧次即寳相枝拇寳亦枝拇相以其
肖己絶爱寳時求寳不淂而燧以序州人立之楷乃計弑
燧而州人立其從弟煖楷又賄督府王守仁客岑伯高者
稱煖異姓非趙氏當立者楷也守仁惑之遂以州印卑楷
楷復弑煖自大於是州目黃安黎容等共不義楷以百金
購淂寳時猛死寳為奴楊氏家十三矣公言於督府林冨
冨呼楷命權攝印十年俟寳長還之楷不聽己而有客李
談者為寳說楷楷心動而督府復召楷諭必還寳楷意以
寳弱姑與之終可淂也寳出五千金謝楷益以腴田三十
一村楷愈冨厚結諸奸自翼前偽遺腹璋既不淂立有子應
美姿容猶名為源孫楷命往来寳所寳妻通焉動息必以
告楷楷乃為奏應嫡長孫失祚不淂立事下督府都御史
蔡經猶豫不能决而寳日荒滛嘗宫姣男子王良以為䆠
者而良意怫楷乃以語激之使為内應時州人皆怨寳楷
紏州目鄧禹李旭林盛等以千人夜劫寳寝門良即卧聞
四川諸蠻苗
按四川南接烏蒙六詔之闥又與貴州普定龍里相界多
羅羅犵狫狇狫𦍕獚諸種
羅羅夲盧鹿有二種居水西十二營寕谷馬場漕涇者為
黑羅羅亦曰烏蠻居慕役者為白羅羅亦曰白蛮風俗略
同而黑者爲大姓羅俗尚鬼故又曰羅鬼蜀漢時有火濟
者從丞相亮破孟獲有功封羅甸國玉郎今宣慰使安氏
遠祖也自羅甸東西若自把夜郎牂牁則以國名若持磨
白衣九道則以道名皆羅羅種也俗愚而戀主郎虐之幾
赤族而仰戴不衰勒四十八部部之長曰頭目其人深目
長身椎結跣蹻荷氊戴笠而行腰束葦索左肩拖羊皮一
方冨者以金釧約臂悍而喜闘故其兵常為諸苗冠亦有
文字類蒙右書坐無几席食則抄飰摶之若瓦以匙躍口
作酒盎而不縮以蘆管啐飲之男子則薙髭而留髯媍人
束髮纏以青帶烝報旁通靦不恧也父死收其後母兄弟
死則妻其妻新婦見舅姑不拜祼而進盥謂之奉堂白羅
羅之俗略與同灼毛齰血無論鼠雀蚳蝝蝡動之物攫而
燔之攅食若彘不通文字結䋲刻木為信女子以善滛名
者則人爭娶之人死則以牛馬革褁而焚之居普定者為
阿和俗同白羅以販茶為業
犵狫(一曰犵獠)其種有五蓬頭赤脚矯而善奔輕命而死黨得
人片肉巵酒麋沸而起以布一幅横圍腰間謂之桶裙男
女同之花布為花犵狫紅布為紅犵狫各有族屬不通婚
姻棺死者置之千尺崖穴間或臨大河樹木主號曰親家
殿在平伐者為打牙犵狫慓悍尤甚善歛請毒以染箭當
之立死父毋死則子婦各折其二齒殉棺中在新添者為
剪頭犵狫男女蓄髮止寸許人死積薪焚之又有猪屎犵
狫者喜不潔與犬豕同牢身面經年不靧得獸即咋食如
狼
狇狫其俗與犵狫略同掘地為爐厝火環臥不施被席以
牛皮藉之
𦍕獚(一曰楊黃)其種亦夥䂖阡施秉龍里龍泉提溪萬山之界
往往有之荆壁四立而不塗門戶不扄出則以泥封之把
忌以三月之朔父毋死焚其衣服殉以牛馬
洪武五年命衛國公鄧愈討平散毛等三十九洞六年蠻
酋叛討平之九年黃平等處蛮寨亦平十三年散毛等復
叛旋定之十八年土酋董貼里叛以丁玉為平羌將軍討
定之置普定軍民府二十年土酋楊奴叛劔州討平之二
十二年散毛再叛涼國公藍玉討平之擒土酋刺惹等萬
餘人置千戶所二十八年普定蠻出掠將軍顧成等討定
之征南將軍楊文等討平龍州諸蠻成化元年周洪謨陳
四川勦賊方略一沮絶路徑二先剪賊黨三固守重地四
廣募土官五多用利器六密行反間上可之二十二年刑
部侍郎何喬新奏播州楊氏事别有傳二十九年土官普
習順興土酋阿羅咸叛討降之
論曰智不能曲護其生往往卽死不悔故治之以必生
以必不生而事就此處蛮苗大計也
藺奢氏
奢氏世四川永寕宣撫使也故猓玀種洪武中来附㕥宣
橅世其土萬曆中奢崇周無子弟崇明立崇明隂鷙能用
衆子寅負韰倮懷不恭天啓元年徵其兵東援遼崇明遣禆
將樊龍樊虎以兵三萬應徵至重慶受餉餉弗繼龍等意
怯遠闘遂鼓衆反冐刺廵撫都御史徐可求死殺守廵道
官及府縣官盡總兵黃守魁㕥下不能戰皆死之原任鞏
昌同知董盡倫入援遇伏死募兵科臣明時舉臺臣李逹
通判王天運負創走賊遂據重慶分扼䕫州水口及川西
棧道崇明乃與其子寅乘勢搗遵義虛走署印通判袁任
焚劫納溪瀘州江安䓁城䧟興文知縣張振德死之别有
傳獨江津知州翁登彦䓁力拒賊城全時石砫宣撫女官
秦良玉奉檄援重慶良玉兄邦屏邦翰俱以援遼力戰死
時率其弟民屏部兵萬餘營南坪關襲焚兩河船阻賊東
下張幟忠州疑賊而大兵沿江而上則瀘敘諸郡邑己瓦
觧椑木龍泉諸隘俱爲賊有賊逼成都指揮周邦太遇賊
資陽不戰降指揮冉世洪雷安世瞿英咸戰死九泉賊勢
益振左布政使朱爕元方輯瑞就道蜀王遮留之爕元慷慨
誓殺賊與御史薛敷教䓁一再敗賊城下賊復乘濠涸積
薪如山山架蓬蓽形䫫行屋伏弩仰射爕元使人縱焚之
暗决都江水滿濠賊不得近搜賊間城中二百餘人殺之
賊乃四面立琞樓高與城埒爕元曰設瞭必肆掠矣中虛
㕥五百人突之果無備斬其三燬樓而諸道援兵斷至連
敗賊於倒流鎮石橋永清鋪秦良玉兵三千亦至賊圍城
八十餘日矣明年春正月賊林中數千人大噪出擁一物
如舟高數丈長五百尺簟茀蔽之一人披髮伏劔状若神
踞其上中藏數百人挟機弩毒矢以牛數百行之旁設兩
雲樓爲翼俯視城中守者琞之心悸爕元曰此吕公車也須
礟石破之礟石者巨木爲杆柱置軸柱間轉索運杆千鈞
之石飛擊如彈丸㕥是賊舟立碎復㕥砲擊牛牛斃滯舟
舟不行乘勢敗之賊將羅乾象願投欵密效爕元推誠待
之不疑乾象感告賊虛實悉賊不知也於是使牙將周斯
盛詐降賊與乾象俱己乾象贊崇明就撫果来而守者誤噪
崇明疑遁去乾象内变自焚其營来歸益成都之圍百有
二日而觧崇明走還重慶詔陞爕元都御史廵撫四川復
新都江安併復遵義先是湄潭叛民王倫引城焚掠都司
陳一龍㕥湄潭爲川貴要害擊王倫於水西降之遵義始
復時惟重慶尚為賊巢賊據要佛圖關連營十七精兵數
萬守之監軍副使丘志克楊述程總兵杜文煥逼其前石
砫秦民屏繞其後賊驚潰斬首鹵三千餘人遂逼重慶計
擒賊首樊龍張彤何若海等三十餘人城遂下尋復瀘州
而崇明寅竄據永寧時遵義復而失者再爕元遣將秦衍
祚侯良柱戰賊九接山斃其渠&KR1880;賽追敗之羅鋼渡仍復
遵義而奢寅心腹安鑾㕥寅戰敗羅村大河口遂請内附
助擊賊將符國禎走之師次永寕爕元曰我之久不得志
於賊我㕥分賊㕥合也於是陽進納溪而大兵大會長寕
奪險入賊勢分連敗樊虎戰死寅亦被創遂復永寕擒叛
將周邦泰降賊二萬死無算崇明父子復遁去五月竆追
克紅崖天台二寨降其衆數千人遂安撫紅潦四十八砦
擒偽御史汪澤遠僞給事孔聞過僞參謀監軍文道南夏
奇雲偽將軍秦翼明䓁并僞印十餘鎧仗如山降將乾象
疾督攻蕳州焚其九鳳樓掃其巢崇明父子狼狽走貴州
與安氏合乞兵事在安氏傳
論曰土官如石砫闔室死國忠豈多淂㦲况奢氏己知
料遼不返也即餉足必不為用庙算以秦例奢拙矣東
頋不足又大難西南使㕥治藺之餉佐遼寕不勇數倍
哉
播州楊氏(楊輝)
楊氏世為四川播州宣慰使播州係漢牂牁地唐時楊原
端㩀之應募决策授武略將軍歴宋大觀中楊文貴納土
置遵義軍元世祖授楊邦憲宣慰使賜子漢英名賽因不
花封播國公洪武初楊鑑内附改播州宣慰司使隷四川
其域廣衰千里介川湖貴竹間西北塹山為關東南阻江
蒙茸鑱削居然奥區領黃平草塘二安撫及真播白泥餘
慶重安容山大長官司綂田張袁盧譚羅吳七姓世為目
把三傳輝負險豪鷙輝二子長友庶出次嫡愛輝嬖友毋
欲立之安撫宋韜不可乃從倖客張淵計冐功友求增封
詭稱夭覇諸苗為賊召容山長官韓宣重安長官張通計
之宣不知白夭霸無他輝大怒立杖殺宣通皇恐股栗從
署名請兵討夭霸部議報可輝通賂扵都御史張瓚戮諸
苗千餘人友謀勇冠軍手刃七馘乃友年十三耳詔立
安橅司扵安寕以友填之旣而爛土諸苗齊果䓁忿夭霸
被冤時時出兵攻安寕瓉又請築城衛之靡費動衆極及
輝死愛脩怨扵張渊㕥其初畫計失地半而渊屢謀殺愛
不克久之渊自知不容扵愛乃嗾友誣愛通苗越境為亂
訟之貴州守臣而致書舉人路義令通賄上下書偶為安
撫宋所獲露爱愛易書偽致義義信之直詣貴州守臣陳愛
反状守臣不聽曰播州非我轄也義復書於友且云非奏
聞不可爱淂義書以報四川守臣友淵事敗大懼乃誣䟽
爱嘗言夢騎龍登天上帝語之曰南方帝子也又嘗立嵩
呼門金水橋以擬宫禁廷議大駭命官即訊之淵以妖言
坐死義削籍友爱皆論死贖免之友削官戍保寕無何友
黨竄友以歸與爱復仇殺不已及友子張爱孫相尤酷毒
嘉靖七年尚書胡世寕謂張黨已成不若因而撫之立安
撫司於凱里屬治貴州以張領之而相宣慰屬治四川如
故是後相復寵庶子煦欲奪嫡嫡妻張與子烮擁兵逐相
走水西客死烈即應龍父也自烈仇殺長官相攻剽垂十
年總督侍郎馮岳討平之應龍生而雄猜嗜殺從征喇麻
諸番九絲&KR1401;乃楊柳溝等多先登賜金幣萬曆中進大木
六十本助工給飛魚服加職級應龍審蜀兵弱每征討蜀
將或從借級以是漸驕蹇僣餙龍鳳擅用奄寺嬖小妻田
雌鳳醉封刃取嫡妻張并其母頭来屠其家虐所属黃平
䓁五司益結關外生苗為翼妻之諸父張時照與所部何
恩宋世臣等上飛文告應龍反蜀撫按竝主撫詔行兩省
會勘應龍願赴蜀不赴黔二十年對簿重慶法當斬應龍
願自將五千出援朝鮮自贖詔可不果行嗣廵撫王繼光
勘結意嚴應龍抗不復出於是斷光一意主勦與總兵劉
承嗣分三軍竝進應龍佯令其黨穆照約降而擁關逆拒
覆都司王之翰一軍詔㕥譚希思代継光廵撫時廵按御
史薛継茂乃旋主撫議久不决應龍旣上書自白亦擕金
行間京師執原奏何恩詣綦江聽勘二十二年朝議主勦
㕥兵部侍郎邢玠總督貴州玠用勦爲撫先之㕥檄田龍
来待以不死否者國家懸萬金購爾頭早自決當是時七
姓素被應龍殘欲傲應龍使不赦而海内亡命竄匿應龍
者不𣣔出應㡣自露於是院道移文至輙從中阻逡廵至
四月總督檄應龍聽勘重慶之安穏而綦江令先往宣諭
應龍使弟兆龍治郵傳郊迎叩頭致餔資餼牽如禮曰應
龍久縳渠魁待罪松坎所不至安穏者以安穏多奏民伏
兵伺殺往有明鑑使君幸枉車騎臨貺松坎敢不趨命令
以告大守王士琦士琦曰松坎亦曩奏勘地也單騎往松坎
應龍果面縳膝行前&KR0849;叩頭流血請得自比安國亨國亨
者曩亦被訐懼罪不出界故援爲例總督玠乃遣贊畫張
國壐劉一相同道府咸詣安穏應龍囚服庭質縳獻黃元
阿羔阿苗等十二人案騐抵應龍斬得論贖輸四萬金助
採木仍革軄子朝棟㕥土舍受事次子可棟羈府追贖黃
元等梟斬重慶市詔設撫彛同知松坎而陞士琦川東兵
傋使彈治之加邢玠右都御史己而可棟死重慶獄應龍
心恨促請棺其屍歸以勘報未完不肯發應龍益恨而促其
完贖急應龍大言曰吾子活以銀至矣擁兵驅千餘僧招
䰟而去分遣土目增險設警日尋戮奏民堕屯堡厚撫徤
苗為硬手用摧鋒没&KR0907;冨養苗肆掠舉兵圍黃平戮重安
司長官張熹流劫江津及南川以兵脅合江縋其仇袁子
升城下臠割之是時兵偹士琦調征倭矣二十六年大掠
貴州洪頭高坪新村諸屯己又侵湖廣四十八屯阻塞馹站
襲執偏橋衞指揮陳天寵索所仇宋世臣父鑾及羅承恩
等戮之令諸苗奸女父夫前或祼而叢射或焼蛇從隂入
腹詔貴州廵撫江東之以兵勦之兵出遇賊飛騎堡賊佯
走天邦囤都司楊國柱深入伏彂被擒罵賊不屈與經歴
潘汝賢皆死東之坐免詔以郭子章代為廵撫而出兵部
侍郎李化龍總督川湖貴三省軍事調東征將劉綎等南
征賊破綦江遊擊房嘉寵張良賢死之别有傳縱囚劫庫
盡驅子女去老弱者殺之投屍蔽江下水為之赤退屯綦
江之三溪母渡南川之東鄉&KR0309;立石為播界號宣慰官莊
聲言江津合江皆播故土吾守吾播應龍夲無意友既覆
官兵勢不可己乃益結九股生苗及紅黑脚等苗負險弄
兵然猶冀我如往事曲宥未敢鼓行深入亦具文求撫總
督姑謬爲好語縻之緩其出天子震怒必勦賜劒懸賞而
總兵綎亦至綎有威名然夙與應龍暱人頗疑之總督披
心腹稱其父顯九絲功勉綎綎涕泣誓死賊二十八年應
龍五道竝出犯龍泉司守備楊惟忠託故走土官安民志
與吏目劉玉鑾竝死之時石砫宣撫司馬千乘軍鄧坎賊
夜掩擊不動詰旦連破賊金竹等七寨千乘有庶毋覃與
應龍私覃子千駟偦應龍謀奪嫡故千乘戰益力而酉陽
宣撫司冉御龍亦捷官壩斬首三百賊旣䧟龍泉方移兵
攻婺州聞敗撤兵退二月徵兵大集總督化龍分兵八道
道三萬人官兵三之土司七之川師四道入總兵劉綎由
綦江總兵馬孔英由南川總兵胡廣由合江副將曹希彬
受胡廣節制由永寧而中軍率標下遊兵策應黔師三道
入總兵童元鎮由烏江參將朱鶴齡受元鎮節制由沙溪
總兵李應祥由興隆其湖廣偏橋一路分两翼總兵陳璘
由白泥副總兵陳良紕受璘節制由龍泉㕥遏江内外四牌
七牌五司遺孽九股惡苗時黔撫郭子章駐貴陽椘撫支
可大移沅州總督親誓師重慶諭諸師合扺婁山關爲期
且曰入關勿受降諸將敬諾劉綎進綦江連下楠木山羊
簡臺三峝走賊酋穆照賊子楊朝棟以勁兵來援綎身自
䧟陣苗大驚大刀劉至矣反兵走時諸軍分道竝捷南川
則酉陽石砫二司先登克桑木關烏江則壩陽永順兵先
登克烏江河渡二關白泥則副將陳寅先登敗四牌賊奪
天都三百落諸囤賊狡出竒兵突犯烏江詐称水西土知
府瀧澄會哨誘永順兵深八断橋疾擊淹死我師無算參
將楊顯守備陳雲龍阮士奇白明逹指揮楊續芝䓁咸死
之時有蜚語謂水西安疆臣助賊總督檄詰之會賊殺水
西頭目澄大眼因託田氏脩賄瀧澄澄戮其使擊斬僞將
楊惟棟等疆臣亦執賊間二十餘人以示無他劉綎戰九
盤先至婁山關關為賊前門萬峯插天中通一線官軍間
道攀藤箐魚貫入屯白石四月應龍率各苗决死戰隂令
驍將揚珠䓁抄後山奪關都司王芬中流矢死劉綎親勒
騎衝堅分兩翼夾擊大敗之追奔至養馬城與南川永寕
路合連破龍瓜海雲險囤壓海龍囤而壘海龍囤賊所倚
天險飛鳥騰猿不能踰者會陳璘破青蝇囤而安疆臣亦
連破落濛等關焚桃溪庒賊窮閉囤自保每路投降文冀
緩師諸師不受吴廣從合江破八崖門關戰賊水牛塘三
曰却之賊詭令媍人扵囤上拜表痛哭云田氏且降復詐
為應龍仰藥死報廣蓋應龍不死死楊珠也珠死賊痛如
失左右手廣知其詐益厲兵恊焼二關奪三山絶賊樵汲
扵是八路兵大集海龍囤下五月始築長圍更番迭攻總
督化龍父喪詔縗墨視師化龍跣而草檄蓋治軍壁馬孔
英一軍其囤前而各師併力囤後六月劉綎先士卒攻克土
城應龍益廹散金激諸苗死戰皆駭散無應者𧺫提刀自
廵壘見四面火先燭天徬徨長嘆泣訣雌鳳以汝故取張
氏頭如寄有此哉詰朝官軍破大城入應龍急引愛妾二
闔室縊自焚吴廣獲其子朝棟及田雌鳳出應龍熖中則
身中火毒失聲幾斃計出師至滅賊百十有四日共斬級
二萬有餘并獲其弟兆龍等百餘人播賊平露布以聞將
軍綎為軍功冠獻俘剉應龍屍磔朝棟兆龍扵市分播地
為二屬蜀者曰遵義屬黔者曰平越盖先是蜀玉壘忽裂僉
謂昔年九絲亂地數動此為播事前兆
貴州諸蠻苗
洪武七年貴州兵大破蠻寨十八年古州洞蠻作亂詔椘
王楨率信國公湯和討平之二十一年女直千戶索羅青
以思州叛討平之二十二年都司苗叛都督何福破平之
明年𣸪叛二十五年又叛福與涼國公藍玉底定之二十
七年諸蠻殺土官王應名已而土官普習亦叛二十八年
參將劉真攻破南丹州諸蠻悉平都司亦就帖三十年古
州龍里衛上婆洞蠻林寬叛攻龍里千戶所千戶吳德鎮
撫井孚力戰死旋犯四川平茶千戶紀逹擊破之詔楚王
楨湘王栢將兵竆討楨不進詔切責楨已而平羌將軍齊
譲無功别命都督楊文佩征鹵前將軍印與韓觀恊討譲
乃械蠻酋林寬至京栲主使合擊盡平之永樂元年鎮遠
侯顧成駐貴州上言金筑安撫等處每有征討宜令土軍
與官軍一槩操練上以彛情惮於約束不許正綂十四年
苗反詔保定伯梁瑶兵部侍郎侯璡副總兵方瑛率兵討
之時靖遠伯五驥與都督宫聚張軏等還自麓川即命力
恊攻苗聚軏失利驥獨擒苗酋䖝富檻京師驥稱病還瑶
等代鎮景泰二年都御史王來擒苗酋韋同烮於香爐山
中明年來與瑶皆召還成化十四年普定等處蠻賊零劫
赴任雲南參政姚昶家属都督吳經請大發兵不許明年
經以西堡捷聞馳敕奬之弘治五年副都御史鄧廷瓚鎮
遠侯顧溥討貴州蠻閱兩載蠻平十六年女苗米魯作亂
討平之别有傳
論曰國初累出將軍勞績計未昜靖也後世知所以處
之矣或者不見劳績而後可
靄安氏
靄翠者貴川水西宣慰使也靄翠之先火濟預孟獲功封
羅甸國王唐阿佩宋普貴元阿晝皆㕥歴代開國時納土
襲爵居水西號大鬼主靄翠仕元四川行省左丞相兼順元
慰使洪武四年與其同知宋欽歸附詔靄翠宣慰水西欽
同知得各綂所部而靄翠獨強分四十八部五年八月靄
翠請討所部龍居不許明年以靄翠位各宣慰之上時都
督馬燁鎮守貴州嚴意盡滅諸羅彛郡縣之會靄死妻奢
香代立燁或以小罪致奢香祼撻之諸羅怒欲反時宋欽
亦死其妻劉氏多智計語奢香部羅曰無譁吾為汝訴天
子果飈馳見太祖且曰羅彛向化馬都督無故騷屑恐一旦
糜沸反謂妾等不戢昧死以聞太祖令劉氏折東致奢香
諭曰吾為汝除馬都督即何以報我曰願世世無忘聖恩
太祖曰此常職也非報貴州東比間道可入蜀梗塞久矣
為我刊山開馹傳以通往来奢香許諾遂斬燁以頭示奢
香奢香叩頭&KR1180;乃封奢香順德夫人劉氏明德夫人奢香
果開赤水烏撒道以通烏蒙立龍場九馹馬匹廩餼世世
辦也奢香死靄翠之弟安勻立子孫遂以安為姓世驕蹇
不受節制即聽調從征非邀厚賞不赴嘗睥晲省城曰是
用水西氊衫叠塞耳三十年作亂征南將軍顧成討平之
正德中勻後裔貴榮多知略善兵以從征香炬山加貴州
布政司參政猶怏怏薄之乃奏乞减龍場諸馹以償其功
尋兵部主事王守仁以建言謫龍場馹丞貽書責荣譬以
利害甚悉馹竟不减已而宋氏部羅阿賈阿機等叛人言
貴荣嗾之督府檄兵安氏輙違約不至守仁復遺書責之
久之貴荣死子萬鈞立淫&KR1196;嗜殺其下怨之一日集督府
外次忽有竊萬鈞頭去者索賊不可得五六年後其弟萬
銓廉知土目烏掛所弑也撲殺之遂自立而妻其嫂督府
不能問久之宣慰使安國亨者與其族人安智相仇殺先
是國亨宣滛播以群奸撥置仇殺安信安信智弟也信
母䟽窮與智懷報復弄兵不休控都御史阮文中捕國亨
不出遂以兵掩之國亨負甲逆拒頗殘文中遂獲安智扵
省而以叛逆聞國亨䟽冤情詞懇切頋曰擁兵自衛慮安
智之觸之也安智益䜛之以為且圖不軌大學士高拱一
再貽書文中有曰必處以叛逆彼將叛逆自為矣當治以
其罪勿溺令吏科賈三近往勘國亨聞勘喜曰吾生矣遂
出聽文中責以五事一令疾出撥置人犯一照彛俗償信
命一分地安插䟽竆母子一奪職䘖與其子代一重罰以
懲國亨悉如令上四萬金於官遂安插智及彛目漢聰䓁
五百名扵臥這織金等處國亨退閒子安民與禄氏代理
宣慰事而安智亦令子國貞代充奉旨甫踰月安智復有
辯䟽必請抵信改土為流察安智用事人為之智未之知
也戍用事人萬曆末年安尭臣者冐隴姓并隴地受撫得
襲兄彊臣世職堯臣卒子位幼邦彦以支子挟堯臣妻奢
社輝謀反頭目安邦俊魯連安若山陳其愚陳萬典及四
十八馬頭䗦起和之都司楊明廷以三千人戰畢節全軍
沒參將尹啓易自烏撒奔回霑益炎方松林及平&KR0595;衛皆
不守賊圍普安安南雲南都司李天常率兵四千救之賊將
羅應奎偽降誘彂伏叠水鋪復全軍没賊分遣王倫石勝
俸下甕安襲偏沅以断我軍於是交水曲靖武定尋甸嵩
明咸被兵而洪邊土司宋萬化紏苗仲九股據龍里天啓
二年春邦彦圍貴州撫臣李橒按臣史永安悉力堵禦總兵
楊愈𢡟惟官郭象儀戰江門白杵營死之賊破烏撤指揮
管良相力竭自盡廵撫都御史王三善奉命進勦屯平越
時貴圍十閱月不觧矣三善誓師三路入而身當其衝捷
先鋒奪龍里計以賊無備急乘之賊警退屯龍洞會楊明
楷將烏羅兵進於是大斬馘賊酋安邦俊被礟死時以二
萬衆破賊十萬會城州安邦彦遁陸廣河外三善以明楷為
先鋒率兵渡河分二屯一屯陸廣向大方奢社輝一屯鴨
池逼邦彦老巢三年正月賊復紏藺賊與雲南安效良兵
數萬併力攻陸廣明楷戰不利死數千人身被鹵賊乘勝
躝鴨池我兵退屯威清土司苗伸復乘勢肆掠自龍里至
瓮城屍横四十里邦遂與其黨宋萬化何中尉李阿二吴
椘漢等約攻會城三善遣遊擊祁繼祖下龍里一鼓破蓮
花寨連燒上中下三牌賊寨百五十處何中尉敗逃深菁
龍里路通復遣參將王建中劉志敏等救青巖斬首三百
餘級王元佐等兵繼進焚賊寨四十八莊李阿二被創走
定番路通遂合兵進勦八姑蕩焚砦二百餘處斬首五百
餘級賊窮宋萬化遣人求欵三善測其不誠調監軍楊世
賞襲擒之并擒其偽軍師劉洪祖等邦彦失萬化益氣奪
保水西不敢出時雲南六佐營長安應龍合霑益賊𥙷鮓
爲亂圍羅平雲南廵撫閔洪學討平之覆其巢應龍走烏
撒時安效良乞降縳應龍以獻己水西與藺賊合窺遵義
亦突永寕官兵敗之芝麻塘賊遁青山總兵魯欽三路深
入擒賊酋何中尉進營紅崖總兵張彦方敗賊羊耳躡鴨池
奪其戰象多所斬馘三善親入大方降者千計大方者奢
杜輝老營也焚營走邦彦迯入織金時川兵己入龍場陣
獲安崇明妻安氏及酋奢崇輝等於是奢社輝與其子位
遣漢把劉光祚赴鎮遠乞䧏總督楊述中令縳崇明寅父
子㕥贖大抵三善以元兇未縳當用勦為撫而述中一意
主撫議遂不合邦彦令其黨陳其愚詐降三善輕信之露
軍寳其愚輙以報邦彦四年乘三善還會城半道其愚故
縱轡撞三善堕地三善知有變急引刀自剄其愚&KR0858;持其
刀未殊而玀鬼諸苗蜂至三善罵不屈見害石砫將秦民
屏亦死之賊勢復張監軍傳宗龍獲其愚伏誅尋會魯欽
兵克巖頭寨破平茶乘勝入織金邦彦負固欽敗績五年
春水西藺烏霑三逆合兵數萬窺霑益閔洪學督師敗走
之時奢崇明敗依水西助安氏亂巢克仲埧而子寅巢聶
舌埧寅奉水西令欲攻永寕未發其校阿引初受撫臣爕
元欵將起圖寅不得間寅覺之毒拷不承至是阿引與苗
老虎李明山䓁屠寅於寢以寅首來降二月邦彦率衆數
萬渡江魯欽戰敗自剄死而苗仲復助為逆廵撫王瑊廵
按傅宗龍旣俘河沙玀鬼乘勝逆邦彦於趙官堡大敗之
水内水外賊潰去爕元艱歸詔閔夢得代之控制五省夏
黔兵攻勻哈長田一帶苗破數十寨斬首二千餘級掃平
二百餘里七年參將楊明輝入大方安位巢諭擒首逆為
邦彦所殺崇禎元年復𧺫爕元總督代夢得時奢崇明偽
號大梁王安邦彦偽號四裔大長老而歹費小阿烏繼阿鮓
怯等各偽號元師從赤水悉力趨永寕爕元令守將許成
各佯北誘賊而分遣林兆鼎從三坌入王國禎從陸廣入
劉養鯤從遵義入邦彦四應不支羅乾象復以奇兵繞出其
皆夾擊之賊大驚潰卽陣斬崇明邦彦首爕元急移檄安
位赦其罪許自歸位不决爕元乃大會諸將曰水西叢箐
蠻烟棘雨莫辦晝夜深入難出㕥此多敗宜四逼竆之於
是焚蒙翳剔巖竇截溪流斬樵牧焚積聚凡百餘日合斬
級萬餘降生口數萬劉飬鯤遣其客間八焚其卧懸榜而
出安位大恐乞降與約四事一貶爵一削水外六目之地
鯞朝廷一獻殺王廵撫者首一開畢節等驛路安位皆受
命遂率土目納欵爕元為請便宜九事不設郡縣仍軍衞
土漢相安便一經界旣正土目不得以民不耕地稍侵軼
便二黔土瘠仰給於外得自食其土便三國用匱有功不
足勞金幣酬以爵爵輕不若以土於國無損便四旣世其
土各自力永折衝便五大小相維輕重相制無事易以安
有事易以定便六訓農治兵耀武河上使賊曰偹我便七
且耕且戍衞所自實垂勾軍之累便八軍耕抵餉民耕輸
粮以屯課耕不拘其籍以耕聚人不世其伍各樂其業便
九上可行之九年擺金两江巴香狼&KR0309;火烘五峒苗叛爕
元遣兵討平之水西勢益孤又通上下六衞并清平偏鎮
四衛道路凡一千六百餘里設亭障置游徼以通往来十
年安位死無嗣族人爭立朝議𣣔乘其敝郡縣之爕元不
可為立安氏継位乃上書曰臣按西南之境皆荒服也楊
氏反播奢氏反藺安氏反水西而滇之定番彈丸小州為
長官司者十六七二三百年無叛者非他司好逆而定番
忠也盖地大者跋扈之資而勢弱者保世之策也今臣分
水西之壤授諸渠長及有功漢人咸但世守除其苛虐參
用漢法可為長久制曰可
論曰地小而分之所以禦内彛良法九便可百世也此邊
則宜醜地等力庶足互牽明末以不觧此誤恃而敗熊經
臣知之矣
思州田氏
田故貴思州宣慰使也其先出自關中漢高帝時徙齊諸田
於關中遂蔓延於此今婺川縣有齊地圖猶稱曰齊云諺
曰思播田楊兩廣岑黃言大姓也至正七月思州宣撫使
田仁厚来降明年容美宣撫使田光寳亦降吴元年㕥田
仁智爲思州宣慰使其族人田茂安者㩀沿沙婺川别獻
偽夏明玉珍洪武二年上思州蠻寇平五年玉珍敗茂安
降立為思南宣慰使仁智死子琛嗣立與荗安之子宗鼎
爭&KR3602;坑日尋兵宗鼎獨禁其民不得從華風子弟談詩書
輙置法民大疾苦十八年思州諸蠻洞作亂信(國)公湯和
討平之卄一年女直千戶孛羅奇從征諸蠻
叛走思州永樂初遣行人蔣廷瓚往勘琛宗鼎琛請入覲
面奏輙言思南故思州地當歸思州上曰思南歸偽夏時
何不竟取之琛復訐宗鼎諸不法事上曰朝廷自有法何
與汝旣還與宗鼎搆殺如故十一年上遣旗較數人潜入
二司執琛宗鼎去城中無知者頃之忽一官開黃榜諭諸
彛曰首惡既擒餘無所問諸彛始驚伏琛(宗)鼎至京咸伏
法遂滅之以爲府治建貴州布政使司㕥廷瓚(為)左布政
使改思州宣慰使為思州府思南宣慰使為思南府
論曰彂单軺馳尺札入夷落桑隂未徙而縳其兩䧺睿
算何竒也自棄田氏立分省而滇通為西南大奠安後
世符檄紛紜張皇漏洩力决材盡往往塞此長彼益蔓
不勝狃扵承平自邊及腹用少之至頋非倖計也
清平阿氏都勻阿氏
州土酋阿資洪武中来降二十一年作亂詔征南將軍
德討之敗去復與平西侯沐英竆追資請降納之
復叛旋就平二十七年又叛平西侯春破斬資
兵止己設清平衞阿傍者清平衞車槪苗也正德十
一年傍與諸酋阿皆阿革復叛偽祢王據香爐山為穴出
焚劫蔓及興隆偏頭平越新添龍貴諸鎮都御史祥與
鎮廵且勦且撫會遷秩去鄒文盛代之諸苗負固下聽撫
詔文盛合湖廣廵橅秦金總兵楊英集兵勦之十二年八
月文盛擣砲木寨鹵賊首阿革進羅襪寨鹵何義
阿黎而副總兵李瑾率椘兵進逼白崖賊退拒頂守拒
益力合兵困之諜知山後林蘿可懸拽梯絙數處乃故令
人誘撫以緩之列陣山前待報賊猶豫偹弛則縱徤卒山
後梯絙入據險夾擊大破之擒賊首阿傍移兵搗黑苗
酋阿兹據龍頭都黎等寨與傍聲勢相倚肆荼虐十一月
治筏渡江直搗賊巢賊以阿傍敗胆奪大潰連搗都蘭都
蓬密西大支田羅諸寨鹵阿兹併賊從何犵䓁前後共斬首
一千五百餘級俘獲老弱數百人撫過苗衆三百七十三
洞寨錄功陞賞有差而同衛同姓苗阿溪桀驁多智有飬
子曰阿刺膂力絶人被甲三襲運二丈矛躍地空起數仞
扵是横行彛落往往捕遠苗之悍者以為賊邀賞不貲遠
苗憚之奉為寨主弘治間廵撫孔鏞廉得其状詢之監軍
總師皆素入賂曲為溪觧乃躬往清平延長厚指揮王通
入座叩之條對獨不及溪反覆詰問終不對鏞益異之最後
通避人曰言之而公事辦則一方受福不(則)將損威小人
赤族矣鏞咲曰何所弗辦乃若過慮通始陳列根枝且曰
彼所藉指揮王曾總旗陳瑞耳别去鏞反若忘之久忽令
諸部吾欲得一廵官皆來吾擇之逡廵指曾此可矣密詰
黨溪故不承死矣曾叩首曰願效力致溪鏞曰致溪赦汝
曰請得一官同亊鏞令自擇之則陳總旗也鏞曰吾固知
之立呼瑞諭如曾两人諾去苗俗喜闘牛瑞乃牽牛置中
道伏壮士叢薄間八見溪治酌酒半偶及闘牛事瑞云今
從田間来有牛恢然巨象也溪興彂欲致買之瑞曰販牛
似非土人請牽最上牛闘之果佳勒買之否則已苗俗信
鬼以雞卜不吉溪又言夜夢大網及身出恐不利瑞曰得
魚之象也上吉遂呼阿刺牽牛而出兩牛方闘酣忽報廵
官至瑞曰公知之乎王指揮耳溪謔曰老王何幸得此上
差見當嘲之瑞請偕迎魯厲聲上司按部乃不當祗肅溪
父子猶以曾戲語漫拒之則叢薄出伏疾擒溪與子刺刺
手摶傷數十人竟繫之入貴州磔市阿向都勻府部苗也
嘉靖十六年與土官王仲武争田搆殺仲武出大奔向慮
罪據凱口囤為亂囤圍十餘里高四十丈四壁陡絶獨一
經踰尺上有天池雖旱不竭粮支五年都御史陳克宅希
功必討之調水西宣慰使安萬銓兵萬困囤下三月不能入
獨東北隅有樹古偃蹇半壁萬銓令曰有猿猱絶壁者賞
千金兩壮士應命出鍜鉄釣傳手足為指瓜人腰四徽躡
樹憩足垂徽下引徤卒數十人則一失骨碎地矣兩壮士𣸪
躡至囤頂適有廵徼者至則伏草猝起殺之賊不覺也復垂徽
𧺫諸徤猝舉火彂號天兵破囤矣囤中自相格殺及堕崖
傷千人而克宅止殺之令悖失士心遂賣路走賊向輒奏
凱欲歸方日餘向瀀紏爛苗争囤守囤入無完者時田汝
成以僉事飾兵與書克宅略曰凱口餘孽昔狂逞令亡命
矣無所恃則决宜塞其間道捷徑乘險而下之絶其貲饋
勤其覘探勿與角利不出一月事可既也然所宜防者潰
圍劫营偽欵諸算至若仲武不能效命亦哄称逆宜伸國法不
當仍與故土㕥䙝國威也克宅不省頗易向冒入賊擁領
宗祐去克宅大惧以千金賂賊贖宗祐歸落職萬銓許向
不死嘱仲武均其田事乃息
論曰治苗之遣不才者入貨才者喜功其弊䓁三阿事
瑣屑不足錄然以見圖邊而無謀雖小敗矣小可大也
普安米魯
米魯者貴州普安衛土官隆暢妾也弘治中魯與米朵䓁
因其父故乃與奸人福佑䓁謀襲官廕因紏衆攻劫城堡
拒敵官軍圍困安南布政閭鉦及雲南進布政梁方坐窘鎮
守内臣楊友與按察使劉福都指揮李䧺䓁督兵進屯寳
鈿鋪易米飲酒高会魯䓁㕥萬人劫营殺都指揮李䧺以
下千百人并殺閭鉦劉福䓁監友被擄十五年詔都御史
王軾督總兵曹愷䓁及黔國公沐崑等合兵討之軾分八
哨㕥進崑等兵由拖長江四路進自正月㕥至三月攻破
寨箐一千有餘共擒斬五千一十三名顆俘獲男婦一千三
百一十五名口奪回被擄男婦五百一十八名口燒燬房
倉一萬七百餘間獲牛馬猪羊三萬二千餘匹隻陣斬福祐
并伊妾適固賊首米魯擒從賊魁訊米朵阿舊阿襪車李
總阿愧榜張僖波衣洪子華子華係監生竄入主謀計者
殺賊徒龍清阿古東張保容張定王得阿塊里等降賊心
腹阿宗阿宗献出福佑妻挕受男阿雜米魯使女阿燦扵
是普安安南二衛得㕥寕論功陞賞有差
論曰魯以女彛難普安遂令中朝大舉抑張言之乎果
然也雖二衛淂寕而官軍損匱不貲彛情崛強而必以
我去治之乎
雲南蠻苗
按雲貴界多狆家宋家蔡家龍家冉家僰人峝人
狆家椎&KR2155;躧履不通文字好爲楼居飲食匙而不匙媍人
衣青亦以青帛蒙髽若冐絮之状長裾細襞多者二十餘
幅拖腰以彩布一方若綬在室奔而不禁嫁則絶之喪食
尚魚蝦而禁禽獸之肉葬以傘蓋墓朞年發而火之祭以
枯魚以十二月爲歲首俗尚銅鼓擊以爲娛或掘地淂之
謂諸葛武侯所藏易百牛不&KR2719;也
宋家蔡家蓋中國之裔也相傳春秋時椘子往往蚕食宋
蔡俘其人民放之南徼遂流爲彛二氏風俗略同而宋稍
雅通漢語或識文字亦任耕織將嫁大椘迎者謂之奪親
喪葬飰䟽飲水二十一日封而識之蔡家之在底寨者與
宋同俗故世婚在養龍阮者男女頂木葉而索偶人死不
哭遶尸而歌謂之唱齋
龍家蓋徙筰䮾氏之裔其種有四在康佐者獨蕃狙伺圉
奪急則鼠竄貪而善仇常以杯羔爲人奔命責逋負秒忽
不能第忍近溪者善入尾洒獨魚鱉滑若䳋獺尾洒者猶
華言水下也男子束髮而不冠婦人細布冠班衣以五色
藥珠爲餙貪以薏苡代之春時立木於野謂之鬼竿女仔
旋躍而擇對旣奔則女氏之黨以牛馬贖之方通媒妁醜
者終身無所售人死以杵擊椎塘和歌哭椎塘者臼也舁
之幽居秘而無識男子衣尚白喪則昜之以青一曰大頭
龍家以牛馬鬃尾雜髮而盤之若蓋以尖笠覆之一曰狗
耳龍家婦人辮髮螺結上指若狗耳之状亦曰小頭龍家
冉家邛筰冉氏之裔今酋陽烏羅部落之長多冉姓者一
曰冉家蠻詬之曰南客子其族散處沿河佑涇婺川之間
跋扈不譓尚武而善獵地有沙坑深者十五六里土人帽
皮懸燈而入鑿厓白色若礬以為沙燒以為朱謂之新
紅民間貿易用之比錢楮焉坑中往往得敗船朽木莫測
所自朱汞有毒採三年者死
僰人漢為犍為郡唐為干矢部盡南詔之東鄙也古者有
罪流之西方曰僰言使逼寄於彛也其人善事佛多削髮
為僧號曰提奢稍淳昜治謂虎曰金波羅
峝人散處牂牁舞溪之界在辰沅者尤多尚仇而喜殺男
子科頭木屐以鏢弩自随暇則吹蘆笙木葉彈二絃琵琶
臂鷹逐犬為樂婦人短裙長袴後垂刺繡一方若綬胷亦
如之以銀及銅錫為錢編次繞身為餙富羡者以金環綴
耳壘壘若貫珠也溽暑男女群浴於河冬月以茅花為絮
男女仔抛毬相謔偶意者奔之謂之偷香飲食不用鹽醬
人死以尺帛褁頭為服争訟决於其長號曰鄉公數種之
外尚有㸑人麽些秃老些門蒲人和泥蠻白夷上獠羅舞
撤麻都麽察濃人山後人哀牢人蛾昌蛮觧蛮冠羅蛮傳
尋蛮各有部落莫考所𧺫獨哀牢之後化為中國
洪武十五年命將征雲南先遣内使馳諭烏蒙烏撒諸酋
長及征南將軍傳友德等下雲南旋克大理随賜各土酋
冠帶誥&KR0897;使任夲州知州等官已而烏撒諸蛮叛帝諭副
將軍藍玉沐英曰朕觀雲南曲靖普安烏撒建昌在所必
守其東川烏蒙芒部未可守也宜留大軍蕩除之友德等
遂進擊大敗之斬首三萬餘級上聞捷卽軍中勞之未幾
諸彛復叛沐英等討平之明年誥授武定軍民府女知府
商勝賜勝朝服紗帽金帶十九年巨津州土酋阿奴聰叛
吉安侯陸仲亨討平之二十一年西平侯沐英討百彛思
倫發别有傳明年齊化蠻齊天惠作亂英復捕斬之奏蒙
化景東百彛皆令設衞二十五年土官王春作亂討平之
三十一年讓皇遣征鹵將軍何福征百彛大捷金齒建文
三年老撾入貢
論曰嘗讀太祖諭傅將軍出師前後詔勑道里之遠近
險夷兵机之分合進止歷如指掌即躬履之未若是悉
頋但奉行之而鬼方以西弹指定矣高岱云古開創之
君才不若諸將而但能用人漢高帝是也才過諸將而
多自用漢光武唐太宗是也才過諸將不自用而又能
用人眀太祖一人而已請以問後世
叚寳
叚寳者唐時儉魏之苗裔也世居滇南滇南古梁州外境
初有低牟苴者居哀牢山麓(今金齒地)有媍曰沙壹浣絮水中
觸沉木若有感是生九男曰九隆滋生九十九部渠酋有
六皆曰詔詔者㕥言王也一蒙舍詔(今蒙化府)一浪施詔(今浪穹縣)
一鄧臉詔(今卬川州)一施浪詔(即浪穹蒙次和之地)一摩些詔(今䴡江府)一蒙
雋詔(今建昌府)漢武帝時滇王蹻請降置益州郡而哀牢不附
光武中渠酋腎粟内屬明帝時渠酋枊貌亦内附以其地
爲哀牢慱南二縣今之永昌府是也盖九隆四傳仁果強
大居昆彌川(今白崖定西嶺)爲白太子國傳十七世龍祐那漢諸
葛武侯南征獲雍闓於白崖斬之封龍祐那為酋長賜姓
張氏又十六傳唐時張樂進求遜位於蒙氏蒙氏始興曰
細奴羅九隆五族牟苴篤之三十六世孫也國號曰封民
自称南詔唐封細奴羅為巍州刺史細奴羅死偽謚高祖
一傳羅晟再傳晟羅皮三傳皮羅閣率㕥父名冠循環下
為世時南詔強佯邀五詔醉扵樓而焚之并有五詔地時
皮羅閣為雲南王傳子閣羅鳳叛唐唐遣使鮮于仲通及李
密征之不克前後死者二十萬人是時叚儉魏為將有功
閣羅鳳傍侵自廣紀元長壽與唐絶及死子鳳伽異未嗣
死孫異牟尋立清平官鄭回者唐故西瀘令也䧏扵南詔
㕥中國法教異年尋王自称曰元猶言朕也称其臣曰昶
猶言卿也居史城今喜州清平官以决國事猶唐之有宰
相也連兵吐蕃為唐李晟所破改城牟&KR1714;苴咩(今大理)苴咩
猶言都也别都曰善闡尋爲吐蕃所苦因復歸唐反攻吐
蕃遂断鐡橋四傳晟豊佑入寇成都取諸經籍大掠子女
工技數萬人去再傳世隆僣稱皇帝國號大禮又兩傳隆
舜匕化貞其臣鄭買簒之蒙氏傳十三世歴年三百一十
鄭買者鄭回十世孫也國號大長和改元曰安國三傳而
為東川節度使楊于真所弒鄭氏三世歴年二十有六立其
清平官趙善政代之國號曰大天興僅十閱月于真篡立
國號曰大義寕改元尊聖石晉天福元年通海節度使叚
思平㕥兵討于真滅之思平者儉魏六世孫也生有異兆
于真之乱思平迯匿摘野桃食之核膚有文曰青昔思平拆
白曰青乃十二月也昔乃二十一日也豈以是日舉義師
乎借兵東方黑㸑等三十七部討之果至是曰思平夢斬
其首文夢玉瓶耳缺夢鏡破懼不敢進軍師董迦羅曰公
爲大夫夫去首為天玉瓶去耳為王是為天王鏡破無影
是無對面滅賊之兆也果逐楊氏自立國號大理改元曰
文德旣死偽謚太祖八傳廉義爲其臣楊義貞所弑岳侯高
智昇㕥兵討義貞滅之立廉義從子壽輝二年傳子正明
改元三避位為僧智昇子昇太代立國號曰大中改元上
治臨殁囑其子太明求叚氏餘子正淳立之而叚氏復興
號曰後理國而高氏世相之宋紹聖間正淳遣使入求經
籍得六十九家於是雲南多文學自是四世皆為僧避位
又四傳興智爲元所滅有其地得城八府蠻郡三十七設
大理都元帥府盖叚氏二十二帝歴三百一十五年久之
赦興智封為摩訶羅𬋩領八府元季中原多故叚氏復
㩀之自總𬋩信苴叚寔八傳為總𬋩信苴叚光至元中元
㕥皇子忽哥赤為梁王鎮善闡今之雲南府是也與叚氏
分域搆隙光再傳功時蜀明玉珍侵雲南急功戰敗之梁
王德功㕥女阿&KR1513;妻之奏授雲南平章留善闡不歸功夫
人高氏思之寄樂府一章有龍池無偶水雲一片綠之句
旣而梁王以其逼計殺功阿&KR3288;聞之哭失聲曰阿奴雖死
奴不負信黃泉也𣣔自殺梁王百伺之不得間作愁憤詩
曰吾家住在雁門深一片閒雲到滇海心懸明月照青天
青天不語今三載欲随明月到蒼山誤我一生路裏彩(錦名)
(被也)吐嚕吐嚕叚阿奴(吐嚕可惜也)施宗施秀同奴歹(歹不好也)雲片
波潾不見人押不蘆花(起死回生草)顔色改肉屏(駱駝背)獨坐細
思量西山鐡立(松林也)霜瀟洒遂溺死平章從官員外楊淵
海亦題詩壁飲鴆死詩曰半紙功名百戰身不堪今日總紅
塵死生自古皆由命禍福於今豈怨人蝴蝶夢殘滇海月
杜鵑啼破點蒼春哀憐永訣雲南土錦酒休教洒淚頻梁王
哀之歸功喪於大理而子叚寳立為總𬋩洪武元年也梁
王遣失刺平章七攻大理而不克乃與平奏陞寳為雲南左
丞未幾明玉珍復侵善闡梁王借兵大理寳答書有云殺
虎子而還喂其虎母分狙栗而自詐其狙公後系㕥詩𤇺
火狼烟信不符&KR0784;山舉戲是支吾平章枉喪紅羅帳員外
虛題粉壁圖鳳别岐山祥兆隐麟遊郊薮瑞光無自從界
限鴻溝後成敗興衰不屬吾梁王得書恨寳入骨而平章
女僧奴適建昌華黎氏出手刺綉紋旗與寳誓復仇而附
以二詩其一云何彼穠穠花自紅歸車獨别洱江東鴻臺燕
苑難經目風刺霜刀昜塞胷雲舊山高連水遠月新春叠
與秋重淚珠恰似通宵雨千里關河幾處逄後寳聞高皇
帝開基金陵奉表歸欵降詔答慰之時有女巫道歌曰莫
道君爲山海主山海咲諧諧園中花謝千萬朵别有明王来
寳數日卒子明嗣洪武十四年授以宣慰使明年春破善
闡梁王自鴆明遣使張元亨馳書穎川西平麾下一再請
奉正朔而不入版傅沐二將軍不許分兵宵緣點蒼顛繞
出下關之背先樹旗幟遲明叚兵驚潰大軍策馬亂琉而濟
明遂就擒上諭爾父寳曾有降表朕不忍廢賜長子名歸
仁授永昌衛鎮撫次子名歸義授雁門衞鎮撫大理悉定
是夏元普顔篤復叛據佛光寨而先不華者叛據鄧州詔
返穎川侯兵平之郡縣其地定賦法築城隍設衛堡立學校
列于諸省
論曰滇之能文自叚氏正淳求經籍六十九家而節義
大見阿&KR1513;與渊海過中國之懷二心者遠矣穎川西平
開張蒙鄭趙楊叚高七姓七十五世之不板烈矣哉弇洲
觀扵白古通玄峯年運志其書用棘文義兼衆教遂為删
正淂滇棘源流如此按滇南北上必道貴州又聞滇池
有徑可達馬瑚定武可達建昌川陸具存主九有者不
可不知也
木邦曩罕弄
木邦隷雲南世為宣慰司自明興納欵授官與八百𬗟甸
車里孟養諸酋竸強鼎立而孟密有寳井為木邦利府陶
猛司歪領之陶猛者猶華言頭目也孟密宣慰使罕楪以
其女曩罕弄妻司歪罕揲死孫罕穵立嗜酒好殺曩罕弄
遂以孟密叛然未敢公侵木邦也成化初南寕伯毛勝墨
其寳石許得自貢不由木邦而太監錢能尤婪庇曩罕弄
遂怙勢侵越十六年太監王舉索寳石毒曩罕弄罵不與
舉彂其叛木邦事請征之曩罕弄懼得間賂閣臣萬安安
使私人都御史程宗即撫曩罕弄傲不赴宗且曰必程公
就我許坐講乃見宗不得巳枉南牙山見之遂許㕥所掠
木邦地特設安撫司令司歪世襲曩罕弄既立遂盡奪木
邦之地罕穵奔孟止由是孟養諸番大不平遣大陶猛倫
索提兵衛罕穵聲言必報孟密會萬安䓁斥罷副使林俊
復稍&KR0901;割孟密地還木邦然猶世仇殺不已
論曰寳氣聚而為兵鋒
麓川思氏
雲南麓川思氏世爲宣慰使洪武十八年宣慰思倫叛殺
千戶王昇二十一年入寇衆號三十萬象百餘西平侯沐
英㕥火破象陣象反走乘勢追擊斬首三千餘級俘萬人
思倫遁去二十九年與百彛相攻詔行人李思聰往諭明
年麓川刁幹孟逐思倫走雲南平西侯沐春獲送京師詔
以春爲征鹵前將軍討刀幹孟幹孟懼入貢請降春疑其
偽勒兵勸變已招之果不至令副將何福直擣南甸大破
之春率大兵至怒江賊衆皆降乘勝破崆峒寨春有疾詔
福代之擒刁幹孟思倫乃還平緬正綂初刀賓玉者爲孟
飬宣慰使昏懦不事匕思倫之子思任(一曰思仁)遂擁衆麓川
叛孟飬略取其地刁賓玉奔永昌死無子思任復為宣慰
使正綂三年屠騰衝掠南甸據潞江自稱曰發彂彛中王
號也㕥故思氏世以發系名下四年詔黔國公沭晟將兵
征之次潞江思任扼江不得渡晟㕥思任嘗見質有舊使
人諭降不即戰左都督方政擅率麾下夜半渡江擊思任
將𬗟檢走之斬首三千餘級乘勝逼上江被圍晟㕥不聽
令不即援政突陣不得出一軍没晟廼焼積貯披氊裘走
永昌事聞晟知不免以冷水啖酥餅發病卒六年廷議麓
川之役靡餉百鉅萬士馬死者又數萬且棄之侍讀劉球
曰麓川荒遠叛服不足重輕而北鹵脱歡也先犯邊宜釋
彼急此不報竟以王振意遣兵部尚書王驥定西伯蔣貴
益發兵十二萬太監曹吉祥監其軍往擊思任敗之破連
環七砦於沙木籠山又破象陣於馬鞍山之隂賊死者十
餘萬思任走𬗟甸驥遂割思任所據孟養地卑緬甸求思
任緬甸斬思任歸驥送京師設隴川宣撫使以𬗟甸子銀
起莾居守孟養論功驥封世靖遠伯貴進定西侯以死事
贈政威遠伯贈晟定遠王謚忠敬頃之思任子思機復㩀
孟養為亂仍詔總督王驥率土漢兵十三萬征之都指揮
絡宣指揮翟亨皆戰死驥與都督宫聚深入連敗之思機
竟失所在師還十三年麓川彛復擁思任少子思禄攻銀
𧺫莾敗之復有孟養驥等慮師老不得已遂約思禄許得
㕥酋目部勒諸彛居守孟養如故而無官為立石截金沙
江為界捷聞增驥禄世劵成化中太監錢能鎮雲南思禄
㕥奇珍餌能能喜每假借之思禄益横弘治初詔以金牌
信符給徼外土酋時孟飬宣慰司廢久矣兵部偶忘之以
舊號故併給思禄思禄遂以牌符號諸彛曰天朝復我官
矣會孟密叛木邦參政毛科檄兵思禄思禄以羸兵數千
應科攻孟密大敗科僅以身免思禄以兵敗果怒遂違誓
越金沙攻孟密取蠻莫等十七寨久之思禄自歸願以蠻
莫地贖罪得北米魯仍乞一子為土官不許遂據孟密自
立
論曰所為輕病而重療之也重療之則重病之也彼以
彂自大我以彂小之可耳晟欲馳諭悟之良是而不能
令政奉命又坐不救罪何能辭夫釋晟不問己矣追王
何為即不忘安南之功頋不宜叙扵麓川之日也王靖
遠戕數鎮之兵先後十年不能殄厥渠魁竟從姑息淂
免于罪已矣裂土何為而不奉令之威遠政謚忠毅又
何故也嗟乎果用劉球之言移此力于幕北或可無己
巳之變㦲
瓊黎符蚺蛇
儋耳七坊黎峒額粮歲八百餘石弘治末困于徵求土官符蚺
蛇煽萬人攻城官軍二萬分五道遇賊符那楠戰敗死三千
餘人分守道鎮被難朝命益兵戰高縣少捷而偏帥亦
中流矢䘚會蚺蛇恃勇出逼奪民女酣其家官軍伺
不意乘之蚺蛇渡不中死餘黨受訖嘉靖初蚺蛇從
子崇仁文龍争立互仇諸黎復衡决不奉令官執二酋付
獄兩家弟男就欵輒赦之而均其歲深每名减價為定
額止將魁訊觧省牢死于是窑聞風向化一郡以寕
論曰瓊黎素恭較邊諸黎獨異此峒傲只一見也而治
七坊者無法我亂之彼安淂不亂我急治之彼安能即
治
