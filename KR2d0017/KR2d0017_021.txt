罪惟錄列傳卷之二十一
播匿諸臣列傳總論
遯之字始扵易降之而為避又䧏之而為逃至降之為播
与匿則有大不淂已者矣不見知而不悔遯無声無臭為
天載不覩不闻為聖功而莫顯莫見率本此性學之逹
天過若夫舜与益咸避非遯之謂也而避有不
同謙一以敬天位避成与不成皆至公盛
德歸焉而至扵逃逃旨不同而為天下萬世計夫採
藥之逃運知幾幾採薇之逃守節正自
非不事為敬而
就夏而必不欲為湯所知論者或欲以尹通之而諸
公自誓不能就夏亦不就湯而己矣
播匿諸臣列傳
嚴德明錢甦李希賢唐桂芳
嚴德明吴人洪武中拜左僉都御史視篆以疾求歸上怒
黥其面謫戍南丹後得代還居郡樂橋布衣徒步宣德末
年猶存有西軍以調征過吴暴苦民家德明奮手毆之西
軍訟於直指李逮至李高㘴跪德明聽訴德明曰老子
亦曾在臺勾當公事頋不曉三尺悍若此李猶未觧又曰
老子於洪武時曾為臺長今都察院堂板所稱嚴德明是
老子李大驚急持起延問舊事歡洽竟日詰朝往謁之則
己(先)期擔一&KR0809;走出徒空屋兩三間而己久之同鄕御史
繆譲延教授李綺飲邀與席德(明)貧甚頂小帽己綻用襍
布補綴綺異之問曰老人犯何法而致黥德明因從容欵
述前事綺大驚拜請罪德明曰先時國法甚嚴吳中仕者
鮮或全老子不食之碩菓也此破帽豈易勝哉因北面拱
手曰聖恩聖恩
錢甦字更生南直常熟人初名沂字伯與㘴事當刑子廸
代之死故易今名慱學洪辭洪武中召至中書見胡惟庸
長揖不拜左右叱之曰未拜天子不敢私相公也惟庸不
悦令簡冊於後湖久不得見會元幼主死翰林譔祭文不
稱旨縣搆能文者甦擬撰有云朕之得復我中國之故有
汝之失棄其沙漠所本無上得之大喜即日召見欲官之
以老疾辭賜歸里因諭便道徧告諸有司明主在上宜悉
心奉公毋虐吾民亂吾法甦奉旨過句容直入堂誦此數
語而退次至丹陽亦然丹陽令疑之曲欵而飛騎以聞上
復召甦曰吾汝諭而不汝符吾之失也句容令㘴疎慢死
曾孫昕宣德中進士歴湖廣布政使以廉慎稱
李希賢號愚菴元末隐夾谷性行峻荗貫酣群籍洪武中
上手書徵至為諸王師教嚴毅授左春坊贊善大夫燕王
得國希顔歸舊隐落魄夾谷有孔子廟棲其中教授生徒
或感時浩嘆陶情杯酒容與謳歌(足)跡不入城市有藩司
騶輿訪之道遇一野老枕布&KR0809;草臥前驅蹴之故希顔也
遂與班荊傾&KR2394;以别居鄕每首戴箬笠身緋袍或臨盛會
㘴客嘲之曰所戴者常服衣者君賜也忍煢以死
唐桂芳字仲實新安人學淹貫元末聘主明道書院漢友
諒延置軍中一夕脱去太祖下歙僉院鄧愈薦耆儒朱升
姚璉并桂芳上問芳築城怨乎曰怨立命撤工復進不嗜
殺人數語規上賜帛去僉院聘掌儒學事退受徒為終老
計稱白雲先生旋挕紫陽書院山長邁致清言文章以氣
為主
論曰開國法嚴大率蹇拙獲全德明甦㘴刑餘希顔教
諸王以管擊額幾不測然希顔永樂初得歸隐抑又幸
矣白雲先生頋以犯顔脱
孫鎮石允常周縉孫岳
孫鎮直隷合肥人洪武中中制科除戶部主事時以課程
事罪夲部官鎮諫不宜連坐謫戍雲南尋復其官擢衛輝
知府燕兵至抗節不附壬午秋謫戍山海二十餘年宣德
初薦起為上饒丞不受號冲玄子以終
石允常字恒德浙江寕海人洪武甲戍進士歴官河南僉
亊廉介有聲人稱石清潭時微行民間聞哭聲甚悲廉知
女為閹宦逼奸而死受其訴聞於朝捕宦抵大辟為讒所
搆左遷常州府同知燕師入允常棄官歸己追論建文間
廢毁周府官僚事逮至者五十餘人允常與焉鍜鍊百端
堅不肯服繫獄二年免死謫戍中屯衛躬環甲胄幾二十
年年七十代還過南畿感愴病䘚舟中遺文曰遇安集
周縉字伯紳湖廣武昌人洪武中貢入太學授永清典史縉
居官廉謹攝令事捕蝗弭盗燕兵起一時守令多迎降永
清地尤近燕縉竭力拒守而民争迯散縉度不可爲懷印
南奔道聞母喪還家葬畢即出紏義旅勤王戰艦戎器略
具燕師銳不能戰棄走匿民間己而蹤跡漸露械送京師
詔獄久之戍興州居數年子代還屏迹田園年八十終吴
文定寬爲縉傳有曰以愧世之爲丁公而倖免者是時吏
部言前北平屬州縣官朱寕等二百九十人當燕兵起時
俱棄職遠避宜置法典俱彂戍縉其一也
孫岳洪武中從大將立功官至都督同知建文中充鳳陽
守將燕兵起火修戰具撤寺材為戰艦楼櫓戈甲咸有法
式列寨淮西水陸有俻燕兵竟從下流渡淮金川不守岳
猶堅守中都永樂元年法司劾岳逮至京戍海南死
論曰自孫鎮以下四人皆抗志壬午遠戍不歸者也俱
播越不播越不安
陳暉(馬溥徐真孫成王貴孫霖)王資(劉紳)
陳暉國初為姚州衞指揮建文中累官至都督四年戰真
保滄德之間頗先登嗣與同官馬漙參將徐真從將軍何
福軍靈壁食盡將就糧於淮期砲突圍出適燕師傳砲攻
城軍士誤信争門出軍遂亂平安及暉等皆被執械送北
平中道暉漙真與都指揮孫成王貴䓁二十人夜遁各變
姓名逸去溥夀州人父鑑開國功官至都督僉事漙襲武
德衛指揮累陞都督永樂中有薦起暉參贊韓觀軍務暉
匿不出時孫霖亦指揮為唐礼先鋒東昌之役霖营滑口
夜燕軍襲破营礼被擒霖遁去不知所之
王資河南𣏌縣人建文中以指揮從徧將防守淮北善騎
射靈壁之役率步䘚護軍餉戰敗資被執遁還復從徐安
防禦鳳陽方奏事京師京師䧟易服為道人隐金華玉華
山稱玉華山樵時同縣劉紳以鎮撫同資出亡為道人遊
天台遂留寺中以老死
論曰此皆行間被執以計脱去者且數十人事亦竒後
止暉復以薦起不就而諸隐忍終不可物色事更竒
豊寅初陳周劉亨徐安何應泰金焦趙天泰鄭洽程
亨趙清王璉林大同牛景先䓁
豊寅初字復初浙江鄞縣人洪武中為國子司業抗䟽諫張
燈事謫德化教諭建文壬午棄官躬耕年百有五歲子慶
給事中孫熙弘治巳未榜眼
陳周直隷蘇州人建文中進士與吳僧道衍善永樂初衍
因薦辟之周不赴迯隐錫山終其身
劉亨字嘉會江西廬陵人慱通經史洪武壬戍以賢人君
子徵親老辭歸久之復舉明経脩行入對稱旨命說書於
華盖殿㘴言事出為壽州訓導建文初應詔上書言文武
並用長久之計六卿職卑於五軍當並為一品國子癸酒
師表天下士位不當在太僕下諸武臣子弟他日當授之
兵宜立學教之多見聽用陞武進丞於縣治旁作善教坊
再思亭以風勵民庶三年上績賜勅褒寵燕王入國棄官
歸有言亨昔嘗上書改舊制者上不問杜門絶跡有薦入
舘閱修永樂大典固以疾辭湖廣廣東聘為考官亦皆不
就宣德中監察御史君崇高復言亨有學行雖老猶勝教
官亨造朝自言年將八十不足任教事上曰伏生九十尚
傳經何辭亨辭益懇吏部尚書郭璡上言老者安之聖教
也宜聽還鄕得歸䘚於家
徐安浙江鄞縣人建文中為鳳陽守燕兵至逆拒之力竭
渡江匿去不知所之
何應泰先世鳳陽人父仕元四川廉訪使過閬中以其俗
質直觧官居焉襍編戶見父老輒執卑自下閬人忘其為
故吏課勅子弟嚴應泰少時父所授經史至老日誦不遺
隻字川中諸儒咸以為不及洪武初以孝弟慱聞入國學
九年詔擇上舍生備燕府官属授泰奉祠燕王頗爱重之
嘗宣至帷幄屏人咨議泰具以貭對退為忠恕銘以自盟
建文元年藩邸諸臣各膺顯秩泰獨稱疾不起陳昌積以
為蜀多大隐云
金焦直隷貴池人建文元年為御史燕兵起尹昌隆上䟽
請譲位焦劾昌隆無人臣禮尋陞刑部右侍郎又論李景
隆懷貮不可任壬午六月之變焦出亡留蜀後與王資同
往河南死祥符
趙天泰陜西三元人建文元年以明経為翰林院編脩出
亡時衣葛因自稱衣葛翁又號天有子老死於蜀
鄭洽南直浦江人為翰林院待詔金川門開洽中堂匾額
無故堕地驚而逸去至蜀道病留公安茅菴中遂䘚
程亨山西澤州人張昺之親也為翰林院簡討京師䧟棄
家迯匿及昺被族尋抄亨家逮亨妻楊氏子禮禮妻張氏
焚死亨就郭節於連州相持痛哭遂偕節四人同詣重慶
相傳走滇遇程濟於白龍山引拜譲皇帝榻前
趙清南直鳳陽人有膂力善用兵洪武中積功歴後軍都
督僉事清觀北平嘗懷隐憂輒致仕去燕兵起黃齊諸臣
薦清以河南兵守彰德燕兵即城下招清清對使者曰殿
下至京城但出片紙招清清不敢不至今為朝廷守封彊
不敢棄命失職燕王入國復召清清以老乞閒
王璉字器之日照人洪武中薦賢能授寕波知府璉自奉
儉約一日吏以時具魚肉璉大怒撒而瘞之號埋羔太守
靖難兵至江上璉沼艦循海道勤王為衛吏䘚所縳詣燕
燕王問治艦何為徐對曰趋瓜州截北兵南下耳王不殺
璉釋還里鄞人王學憲潤玉為璉贊曰始終一德云
林大同字逄吉先長樂人其曾祖官常熟因家焉大同幼
孤露無寒暑手自抄六經子史數千卷攻苦不休洪武中
為開封訓導以病歸永樂中一再遣人取召不起
牛景先沅人官御史金川門失守易服宵遁至丹陽遇一
僧徐行吉速行凶遂改姓名徐行死於杭州寺中後因䆒
治齊黃事執景先次妻劉氏没入教坊劉氏死遺子能凡
五世不肯讀書出仕萬曆中祠祭郎葛寅亮詢訪忠良為
之洗滌云
論曰壬午之故有心人得遂其志名俱泰如豊寅初而
下倖也夫寅初亨焦號名諫安清俱城守逆拒周應泰
大同不赴薦天泰洽肥遁而亨景先身雖全被族獨慘
矣而埋羔太守反以慢語得完燕王曰彼求死而吾故
生之
河西傭雪菴和尚大呆會稽樵雲門僧𥙷鍋匠洞庭
居士
河西傭不知何許人燕王得國傭走金城行乞市金城邊
地極寒傭衣葛衣過河西依莊浪豪魯家為傭傭受直積
易羊裘被之必覆之故葛衣葛破縷縷夏或衣暑布故葛
衣仍覆其上間以傭錢市牛酒與諸乞兒對飲食力作倦
或吟哦成句不以示人嘗夜聞其哭泣聲永樂中有留都
官以公事至莊浪識傭欲與言傭走匿南山中旬月留都
官去乃還有問留都官傭何人留都官亦不荅在莊浪數
年病且死呼主人謝之且嘱曰死勿殮我幸西北風大起
火我無埋我骨魯家從其言或曰欽天監監正王之臣㐮
陽人也
雪菴和尚名暨方黃之獄酷烈己甚暨不知何官慟哭薙
髮為僧西南走重慶之善慶里與隐士杜景賢往來白龍
諸山景賢微知其異為之結寺松栢灘和尚率其徒數人
入居之昕夕焚誦鄕之人不察乃易乾卦詞也景賢曰和
尚頋治釋而誦儒和尚亦微會景賢意改誦佛書和尚好
閱楚詞掉小舟急難中流朗讀一葉己輒投水輒哭哭已
又讀讀終卷投盡乃己衆莫測其云何景賢固知之然亦
不問和尚不戒酒客至輒飲或拉樵牧共醉曰我歌爾和
歌竟暝焉而卧和尚頎形秀碩指柔白剪剪落茟成章頋
能感愴人時興一𥙷鍋匠相接或曰和尚以賢良任御史
建文中上書劾耿李二大將軍失律不問改翰林學士壬
午六月之變家人驚潰相失疑其己死發喪或云御史實
剃髮與編脩程濟從建文帝出走因秘迹以死居巴縣僧
寺自號雪菴死之日其徒問曰師即死宜何銘和尚張目
曰松陽問其姓名不荅時在成化初年踰百歲矣盖松陽
者葉希賢也其後馮文所嘗遊黔西永洪菴菴在萬山深
處其僧徒皆謂昔建文嘗駐此三十年尚有墨迹後自滇
而粤不知何往又云初來時兩比丘與俱未幾即去抑所
謂希賢與濟耶
大呆者寓居東陽縣之東山永樂初自稱大呆子性天然
儀容俊偉披麻戴笠不為鮮好與之遊飲每得其詩畫詩
畫雖未過人亦不入俗將死嘱主人曰歛我屍縣於林木
足矣主人䘚葬之常有歌云七年艱難走閩越日夜思親
鬢成雪回頋往事付空花形影相随衣百結當時恨不早
見幾扁舟一棹江南歸西風塵土障天起秋水鱸魚空自
肥即今寄食荒村裏佳士出迎常倒屣當歌對酒忍暫歡
握手論心愧知己老懷豈能忘故山神遊往往於其間為
君於此轉悽惻片雲零落何時還或有歌贈王姓者署宗
兄字人測知其姓王亦時稱玉華山樵或云指揮王資也
會稽之耶溪有樵者日鬻薪二束足食則己食己嘗畫詩
於沙溪畫己則亂其沙人怪之或從其後抱持乃得見其
詩有云夢入鵷班覲紫宸覺來依舊泣孤臣半生家國惟
餘我萬里江山己屬人無地可容王蠋死有薇堪濟伯夷
貧伶仃苟活緣何事要了熒熒一點真尋匿去不知所終
或曰兵部侍郎㐮陽廖平
雲門僧者棲會稽之雲門寺寺最幽寂嘗從一童子携酒
具筆墨泛舟而遊賦詩滿䄂歸則焚之不言其所以人亦
莫之識或云南康蔡運以參政改知賓州
𥙷鍋匠往來䕫慶間至州邑不過三日即去去或復來䕫
慶人有欲學𥙷鍋者即教之𥙷鍋不索謝令員擔從如是
數年䕫慶間人識之皆呼為老𥙷鍋遇風雨寒暑止蕭寺
中忽逄馮翁者於䕫市相頋愕然已而相持哭哭己相牽
入山&KR1104;中語竟日學𥙷鍋者屏不得聞語己又相持哭别
去言今永訣不可復相見作詩道别随裂碎口吞之偶出
見數老引滿聮句思苦澁𥙷鍋在側為囅然者再老怒曰
汝即能𢋫我句乎為應韵而就老驚起延上㘴問以他事
不答䘚晦以死馮翁在䕫州以章句教童子給衣食能為
古詩輒自題馬二子或馬公或塞馬先生嘗作詩大書壁
間比見𥙷鍋匠歸則剷去詩曰夜夢何竒特龍飛天漠津
朝横滄海曲夕過滇池濱光雯皆五色蜿蜒無損鱗渊田
變化間張主藉高旻時盖永樂甲申乙酉間未幾辭主人
去莫知所終或曰黃直與馮㴶也直常州人以侍中改按
察使㴶黃&KR1104;人為刑部司務
洞庭居士匿其名寄寓洞庭湖傍日泛湖大醉醉大哭哭
已復飲醉每與所暱二人俱及病革大言我建文時編脩
也二人為葬訖去人亦莫知二人姓名也時林大同方家
居往一哭
論曰其諸匿名迹以自全者歟傭出人下幸不為北平
一人下也雪菴雲門二僧其恭外教之二人歟玉華會
稽二樵幸不出人下何有一人之下遇䕫慶客洞庭
破柰何非魚不樂乎而搃不忘故人一人或曰者未必
之辭也後人蛇足之也
龔翊宋味古儲福
龔翊字大章或曰姓王直隷崑人通書史年十七為金川
門守䘚比兵入衆皆迎降翊遠走大哭尋受徒自給宣德
中周廵撫文㐮兩薦為崑山太倉教官辭不就曰翊仕無
害於義莫安頓向城門哭也竟隐遁終其身門人私謚安
節先生弘光初追贈翰林院待詔仍私謚
宋味古會稽宋家店人也壬午之變味古往往夜深從星
月疊牀北向拜祭祭己慟哭如是者月餘為讐家所告逮
捕其子某請代乃得釋
儲福南直無錫人洪武初隷燕山衛籍年二十餘頗好義
燕兵起福感憤挈母妻迯燕王得國詔勾戍卒入伍福在
錄中調曲靖衛督行急福仰天嘆曰吾雖賤䘚義不為從
逆之臣號泣不輟竟不食死母韓妻范為营地葬之范時
年二十奉姑甚謹每哭其夫則走山谷中大號不欲聞之
姑也一日往澗邊浣衣見其傍草可以為蓆因取之織蓆
售以飬姑姑年七十餘終為营葬廬於墓傍身亦八十餘
䘚䘚後蓆草遂不生土人義之即其廬葺為崇孝菴弘光
初追贈福指揮使謚貞義妻范氏孝節淑人
論曰何必搢玉登朝有無可辭者哉門䘚衛伍店氓豈
曾一分正學諸公講座一日
梁田玉(郭良梁中節梁良用宋和郭節何州梁良玉何申)
梁田玉浙江定海人建文中刑部郎中燕王入國田玉與
葉御史希賢俱自髠方外出久之松陽主人王詔遊治平
寺忽聞轉蔵嚄嚄自作聲異之令人緣其頂得書塵中己
毁浥字断續不可讀讀數日稍稍錄其可識者凢九人人
僅數言詔憐其忠為贊數語題曰忠賢竒秘錄贊田玉曰
行儒名释知我者誰至寳淪没久而同輝郭良與定海梁
中節相約棄官為道士去合贊之日駕言引導嘨傲林皐
用以自默就此龍韜戈我虞日重明䴡霽頽波莫挽仰天
以號白霓晝見使我心劳梁良用亦定海人父子兄弟八
人同仕於朝金川不守相率變姓名避去良用去為舟師
已而死於水贊曰汎汎栢舟載浮載沉中流誓節懷我好
音肯欠一死匪名是尋以完我族庶慰我心終焉以没屈
子同名又梁良玉田玉從兄弟田玉為僧死良玉訣妻踰
嶺至海南鬻書為業以死贊曰忠臣蹇蹇遵彼海潯躭書
翫市貲以盍簮屯如邅如哀此陸沈宋和臨川人郭節連
州人皆中書舍人變姓名挾卜筮書走異域賣卜給衣食
客死何州海州人與宋和郭節友善素以忠義相勖棄官
為筮客死異域王詔合和節州而系之贊曰箕子陳範嚴
氏隱卜義有從否道有宜吉烈烈英賢寥寥冥鵠何申建
文末以中書舍人奉使四川至峽口聞金川門不守發憤
慟哭嘔血不數日疽發背死贊曰兩涯&KR0837;洶中作霹靂義
氣馮殷與之俱激奸䛕過此寕不惕息鄭端簡為櫽括王
子之詞合而銘之曰今吾故吾知我者誰㿊苦&KR0238;身希蹤
採薇戢戢潜龍寥寥冥鵠豈吝箕畴而甘漢卜山椒水澨
天涯海潯會其可逄鼓以南音肯欠一死以明我心白霓
畫見虞渊沉沉孰呵護此悠悠古今
論曰治平無聲田玉九人紙浥矣遜國諸公宋張林黃
搜得十一詔復得此縉雲鄭僖為識其事然則冺無聞
者豈少哉東吴史仲彬次亡臣似演義夲謂並預扈蹕
以馮㴶寔馮翁郭節寔雪庵宋和實雲門趙天泰實葛
衣王之臣實𥙷鍋牛景先實東湖摹畫最細又稱度牒
三應文為建文應賢為葉希賢應能為吳王教授揚者
也余以為此皆不致真仲彬子孫欲附仲彬得罪之林
耳按松陽之贊䴡霽霽字同名名字及宜吉二字當是
錯誤而卜隐或轉讀隐卜始合韻
繆恭
繆恭字思敬南直太平人天順中同門友謝昭因石亨得
官走其門者如市恭貽書曰石且旦夕人矣遠之不暇而
欲藉以壽乎未幾䘚如其言弘治初走京師以布衣上書
所請六事一保神器二崇正學三紹絶屬四懷舊勛五廣
言路六革冗員其紹絶屬者封建庶人為王奉懿文太子
祀世世通政使見之大驚拘留兵馬司劾恭非所宜言上
不罪勅有司遣歸常絶食杜門不出自稱小茅山餓夫典
同邑趙白雲為方外交
論曰譲皇父子事雖歴朝議及皆不果至弘光中礼始
全恭布衣處何時有此大言哉嗟太子不祀何有飽夫
田時震(劉宗彛)
田時震字御宿號見龍陜西人以天啓壬戍進士歴監察
御史家居李賊犯長安脅降諸紳時震獨不至潜深山以
櫬自随使者至出㘴櫬以刀擬喉曰必欲相強請以櫬報
使者不敢逼賊怒繋其子而腴索父不得殺之太原及東
師追賊有長安時震復錮深山大書扁其堂曰不忠不孝
旁柱聮傷父母之體謂之不孝負朝廷之恩謂之不忠或
以其不恭逮訊庭對曰李吾讐矣聞之臣之於君猶妻之
於夫也李殺我夫旁有好義為挺刃正殺夫之罪然則感
其恩失身從之乎訊者憐其義释之去復窮逋不知所之
同鄕劉宗&KR0595;賢書出長安知縣吴從義之門陜䧟從義死
之宗&KR0595;深匿得免及賊去令其弟正矩出就試得雋而身
益竄莾棘中終身不復出
論曰櫬中可以活人活之眼丁戊之日尤竒矣自扁
自聮豈止於御宿己也嗟報德而不知所以報君臣夫
婦之觧獨御宿一見之
章正宸(董孝瞻)何弘仁沈綵(王季木楊玄錫)
章正宸字羽矦號格庵浙江會稽人崇禎癸未進士由
庶吉士歴吏科都給事中言笑巾服真氣可挹弘光中以
原官起用首䟽勤學辨官粛綱紀正人心四事有云陛下
為先帝復讐遠建鴻業而肘腋之間威令阻格臣恐不逞
之徒相緣而起天啓之季喪心媚逆視君父如行路餘孽
猶存薰習弥甚也請確核附賊姓名下廷臣公議分别正罪
如唐粛宗所定之六䓁宋李綱所議之三等振勵國威奬
扶士節全係於此又言今日江左形勢視宋晉更為艱難
肩背腹心三面受敵悍將驕兵一無足恃而當事頋泄泄
偷息兩月以来聞大吏錫鞶矣不聞獻馘聞武臣私閗矣
不聞公戰聞老成引遯矣不聞敵愾聞諸生捲堂矣不聞
請纓如此而曰興朝之氣象臣雖愚知其未也今者都門
舉動工作儀文紛紛興舉識者固已疑之至扵省視山陵
祔奠梓宫起居青宫二王何等切要而遲遲其行何以昭
陛下每飯不忘寝廟之意又聞北事種種勢摇山東而當
國大臣倉皇罔措損威屈體墮天下忠臣義士之氣臣竊
羞之臣切痛之㐲乞縞素六師親蹕淮右人切同仇鼓動
江北失今不為轉眼秋高控弦南指飲馬長淮而賊又馳
突荊㐮順流東下瓦觧已成噬臍何及不省轉大理寺丞
尋觧去魯王監國起歴禮部尚書大學士北師入城正宸走父
茔餓十四日不死遂削髮雲遊不知所之又同縣諸生董
孝瞻亦於城破之日遁迹去
何弘仁號書臺浙江會稽人崇禎甲戌進士以不营宦宦
亦不甚達乙酉魯王監國紹興弘仁亦與定策擢御史
入越弘仁偽作書傅衣帶棄嶺樹下使人訛傳
己死詩曰有心扶日月無計鞏江山云云復署尾云弘仁
間關奔行在聞台又失守己矣無復可為吾非吾身吾何
家為吾子者食貧守節可矣明御史何弘仁
沈綵字素先浙江會稽人崇禎癸酉舉順天賢書乙酉魯
王監國紹興八月閩詔下監國不奉詔閩閣部黃鳴俊將
以兵入越綵係鳴俊門下士王加綵御史銜與御史王紹
美逆鳴俊於金華綵議論侃侃鳴俊爲色沮大略云閩越
兢辛苦馬上止以大明二字魯单露沮江當衝數月功莫
大焉非有方鄭諸將軍矢石錢塘仙霞嶺下戍䘚不臥久
矣魯爲唐捍邊柰何自撤其藩且情有所不忍唐魯皆高
皇帝子始以兄弟至親魯以閠六月起唐以七月起事遲
而欲先功多者竊爲天下所誹笑且唐非有小振作以厭天
下也土地之非朱氏者無數矣勤此半浙置江以北不問
亦何足爲式即使魯屈奉命天下以唐無遠略徒創骨月
宗室之起為難者豈少哉豪傑欲起正在瞻望此豈䦧墻
之時即事成而聽天人之所歸未晚於是唐姑使御史陸
清源發餉三萬兩馳犒江上諸营而不即魯厄綵力居多
越敗監國駕之台州綵追不及偽投八官江而死匿姓名
亡去先是李賊䧟陕西王季木失其名府谷人以進士歴
薊遼總督方家居賊䧟遯去不知所之相傳楊玄錫高蹈
紹興之湯湖玄錫福建人
論曰越中三敢言劉念臺熊兩殷章挌菴是也而越中
三㓗身則格菴又與書臺素先鼎足素先諷諭足比閩
之劉中藻而書臺文采頗有餘孔子曰殷有三仁三子
可以追念臺而殷死越諸公弗後曰去與死一也而殷
之去以殷存
剰人者甲申後晦其名自託子遺民之義曰剰意不有其身也嘗設位祭崇
禎帝併諸死崇禎帝者為人所首定南王見其披緇状憐之縱去
黑子僧
黑子僧貌短小美鬚髯年約四十以外即其音似燕冀人
左目角有黑子一從一頭佗騃匕寕國人壬辰八月半峯
者以僧服遊廬山遇之語相得與作伴黑子無所携止一
&KR0809;臥具耳出口經史而不稍具鉛槧半峯請其姓名固不
荅但曰鷲靈頃自黃山來即騃頭陀固不知黑子何自與
其真姓名也半峰以為逋者遂不問其自言亦但以半峯
云相與同至西湖入法相寺就所為聽月者居焉聽月雖
僧好交深人故不必二僧氏籍三人相對極秘終不言甚
故黑子談古事甚詳如懸河至烈皇帝便口吃與半峯臥
起隔一板或中夜聞涕泣聲問之復不荅嘗出吴道子所
畫孔夫子像縣中堂以僧禮拜之口哦而無詩偶書字案
几輒以手抹去不令人見明年九月半峯欲歸葬其父母
别欷&KR1187;語黑子此行矣請悉微示我或得再晤何處則趁
口曰再晤再晤而己不益一字也半峯為四韵贈之黑子
輒引半峯筆踵前䪨既成手捽碎之曰吾不能書勿令知
我手指如是半峯别去與語家粤東則曰吾湏看粤東又
明年忽辭聽月去嗣遣頸佗騃一寒温聽月不知何之竟
亦不走看半峯也半峯者廣東陳忠愍邦彦子名恭尹字
元孝忠愍以弄兵及難故恭尹為野走余晤半峯得從錄
諸幽潜故事忠愍别有傳而聽月為余族弟得臨濟之傳
者法名
論曰吾見楊思仁氣體&KR0770;重殊非尋常来湖上數目䘚
不出真里氏己釋去黑子僧抑又深秘矣胸中有文字
能不令五指漏出譬之棋傍不一口贊如絶不知棋此
何䓁堅忍始知報菴王𣏌人終是玉指惹事
劉永錫(漢人)
劉永錫字歛于河南魏縣人少負竒節凢象緯兵農之學
無不精研人稱洹水夫子崇禎丙子鄕薦就教長洲甫渡
江聞京師䧟刺船歌曰白日落兮水茫茫家千里兮来遠
方壮士離憂兮何時歸故鄕青節慷慨同舟皆泣下南都
再造或先容於馬貴陽永錫謝不應署崇明得民及觧去
来吳號扳者萬人先是有濟南老人匿姓名来遊吴自號
漢人居學宫傍永錫與深交老人攝衣直入據上㘴不問
寒暑也南都復敗永錫隐東門之外陽城或重其名百說
之出永錫偏袒扼腕疾視曰我中原男子年二十渡漳河
登大伾躍馬振襟兩河豪傑無不知永錫者柰何庭辱我
再至我裂尺帛以待矣自是草衣敝履以葛巾護其髮日
㘴土室中久之其子臨從故里来道堕馬死永錫曰天之
報我何厚哉作歌曰遡彼中流兮采其荇矣思君與父兮
遑問他矣身為飢夫兮天所命矣中心慇慇兮涕之隕矣
歌罷輒淚下永錫長八尺容貌故甚偉至是毁形骨立兩
顴突見者哀之甲午秋病劇猶呼烈皇帝者三䘚濟南漢
人徒跣至拊其背哭曰嗟乎劉公鬚眉無恙哉陳子濟生
為經紀其丧葬之
論曰欽于欲為漢人而不得蒼凉客死採薇之歌應采
荇以闋之漢人果得爲漢人矣濟生字皇士常類刻節
義詩章而系之傳於闡幽之功居多㱥後其門下人且
以其遺草漁之得反坐
劉貢士
劉貢士失其名江西吉水人留京師授徒二十年通堪輿
術亦諳天文秉筆太監多有出其門者太監杜秩亨亦嘗
就教甲申赴京謁選寓秩亨家偶夜觀乾象驚輒大慟杜
叩其故不得及賊圍城急杜復就問怒曰若事聖君當盡
心報國他非所知次日見杜有從賊之志倒几案怒罵而
出不至家雲遊
論曰劉知地又知天知天去之知地不知其所之
王兆熊
王兆熊建寕人為浦城學諭䔍行好古嘗讀鄭所南心史
涕泣盈把甲申聞國變號不食者數日其門人潘達為硊
進飲食不死遂鬻其所藏書淂三十金給妻孥訣曰若以此
歸舍譬兆熊此日死衰經出門北踰嶺每至城市人烟處
便下拜呼曰若祖父衣食何家天子死社禝胡不起條金
陵八事格不淂上依史閣部揚州史曰公此心無所用矣
柰何為對泣䘚縞素不茹葷史後殉國兆熊不知所
終
論曰此潘逹為余言之逹字雪生癸未贄余門善書
余命書余柱聮十字何人也作史吾黨未成章擬合
撰晉秉不果又云長沙郭都賢以己未進士歷江西廵
撫都御史甲申後祝髮為僧遺世故
