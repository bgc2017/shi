罪惟錄列傳卷二十六
方外列傳總論
西番以僧為治因俗淂封不沼之治也職官猶存二氏其
猶神道設教之微意歟然國初立法甚嚴不以皇覺寺故
有恕詞李仕魯之死于諫扶道力洪武二十四年礼部奉
勅定僧教三為禅為講法為瑜珈道教二為正一為全真
時天下寺觀府州縣許各存其一府額每四十人州縣次
减曰母與民溷處毋增减譯定佛藏道藏毋拜奏青詞毋
私造符籙毋妄結善友毋增立菴堂毋奔走搆有
司䟽騙民財毋親故容隐毋許白蓮靈保火居妄𧺫名色
俱擬罪有差年二十以下者有司類聞三年後赴京考試
通經典者給與度牒否杖為民民罪戌為僧者連父母
永樂中軍民僮奴擅剃髮為僧者發山陵做工工畢留為
民種田盧龍牧馬寺擅外僧亦彂為工如僮奴宣德中凡
關津遇有剃髮者輙捕送原籍罪如律天順中矯景泰之
濫定十年一度違者戍之成化中嘗飭遊方無籍之禁弘
治中詔漢人習學番教者悉彂原籍當差冐作番人者戍
頋歴朝之溺扵二氏憲廟世廟為更甚僧継曉以傅陞獲
寵近併旌其毋娼孝行賜女賚金寳無算陶仲文以青詞加
授特進光禄大夫柱國兼大學士俸蔭子尚宝次列五等幾
扵濁乱沉溺累及搢紳且撓國是盖祖訓乖違寔始姚少
師國初僧而就儒官輙廢其教廣孝頂僧帽趍朝恊謀宣
力文臣階特進荣禄大夫勲柱國則仲文之封所自来也明
之季淂庇諸節義然則如来之說國初以之無其君父而䘚
也以之有其君父哉是傳錄其殊異者以見此教之不可
概削云若女冠只宜盡革國初例年未四十者不許出家
是猶与之以法門也而或以遂其貞至扵濫觴敗佚殊甚
乃或女喝開堂而寔恣其違僻者江以南往往有之頋國
計之靡耗扵二氏者寔無算成化時便己册度餘
萬歲豢以米約略二百六十餘萬石而軍民灶隐其中
土木金碧浪費不貲至于寺田公賜私買外盡逃賦役大至
厲民而况不牒而度者不勝數也即以湖廣太成化
十九年至二十一年共蠟二萬三千四百餘斤共香一萬三
千八百餘斤俱令襄陽府吏税折收給之則合計内建不知
靡餉幾何也而况坐食恭上之不待敲朴者乎
方外傳
宗泐來復
宗泐字季潭淛江臨安人始生坐即跏趺人異之八歲從
全悟學經藏過目成誦自是深入秘密兼通古文詞典僧
来復齊名歷遊宛陵悦涇川水西之勝止焉洪武四年十
二月徵高僧十八人蔣山太平興國寺建廣薦法會明年
正月上服皮弁搢玉圭禮佛前後各再拜跪三献請饌時
泐首應詔主天界寺讀道衍京口詩知其有遠略奉使西
域歸帝心善之巳泐宣法扵徑山禅寺上就聽受尼戒
于天竺法師慧日命泐與吳印咸蓄髮將授之官泐獨不
奉命後論入胡黨獄成押往鳳陽喂虎既而赦之遂終扵
江浦之石洞
來復字見心江西豊城人徵會鍾山教部精密兼通詩文
一日召見賜膳上詩稱謝有金盤蘇合來殊域自慚無德
誦唐虞之句上大怒即殊字不反朕耶朕德不唐虞也無
安得誦之立誅復
論曰道衍從龍宗泐喂&KR0849;出處不同吳印蓄髮來𣸪吟
詩生死不同總是禅悦
永隆一初道成
永隆姑蘇施氏子刺血書華嚴法華二經筆端出舍利有
光洪武二十五年大度僧就試三千餘人悉不習内典上
𣣔盡付法永隆願焚身為諸僧請命許之至雨華臺望闕
再拜入龕索褚書偈取辦香書風調雨順四字語内臣曰
煩為奉上遇旱以此祈雨雨應秉炬自焚烟熖凌空異香
撥人群鶴飛翔火餘龕頂歛舍利無算上乃悉宥三千餘
人罪悉度之他日大旱迎永隆香至天禧寺禱雨雨果大
至上曰此永隆雨也為御製落魄詩
一初名純住持天禧寺太祖嘗詣寺問出家不了淂何罪
答曰永堕阿鼻出何典曰出大蔵某卷某葉撿視之果然
太祖猶以為諷刺他日中使督脩寺一初具茶飲上聞之
曰結交内侍國典也付法吏臨刑白乳湧出上太息命善
葬之
道成姓趙氏宋室苗裔為山東青州僧綱洪武中朝覲上
留之住天界寺西庵他日駕幸天界道成與衆迎上悦若
有見雲如繖覆之者曰偉哉吾以汝為善世道成以不知
書辭上曰無尚參講矣嘗奉使至日夲海中見一金甲神
現雲端曰毘沙大王来護法道成曰吾有何能廼劳尊神
曰師前世辟支佛也今風波敢後道成曰便往善當奉
為天界寺迦藍神冥速隠去言訖不見及歸又現形善世
橋遂奏立天王殿奉之
論曰永隆香作雨不止活三千人也一初白乳道成金甲
何用志異為
梵琦曇噩寳金(應元)文康清遠夲善
梵琦字椘石一字曇耀淛江象山人姓朱氏元末剃度入
京聞西楼鼓聲汗如雨下因作偈曰捉淂紅爐一點雪却
是黃河六月冰洪武元年召江南大浮屠十餘人扵蔣山
寺作無遮之會梵琦館天界寺與其道侣援據經論成書
且入奏忽示微偈而化入火齒牙舌根𢾗珠不壊有六會
語行世時預無遮者為瑞龍曇噩徑山智度吳中大祜竹
菴清遠聖屋元静五臺寳金開元文康圓辨智欣
曇噩字無夢淛江慈綌人俗王氏開山淛之瑞龍院日唯
一飯終夜凝坐既應召還山入滅偈曰吾有一物無頭無
面要得分明湼槃後看翰林學士張翥曰噩師儀觀偉而
重成行嚴而絜文章簡而古禅海尊宿一人而已
寳金者姓石乾州永嘉縣之名胄遊憩峩眉山誓不粒食
採啖松栢脇不沾蓆三年自是入定或累日不𧺫嘗趺坐
大樹下溪澗驟溢不去坐水中七日如平時一日聽伐木
聲通身汗下如雨歎曰妙喜大悟十有八小悟無筭豈欺
我哉海真禅師曰昔無用和尚有方無用當出三虎一彪
彪非爾耶無用名守貴盖寳金師云先是實金在定中見
一山秀䴡坐諸佛五十三菩薩金碧絢爛語寳金此五臺
山秘魔&KR1104;也汝前身脩道靈骨猶存爾何忘之既窹遂遊
五臺道逄蓬首女子身披五彩敝衣赤足一黑&KR0729;從寳金
問子何之曰入山入山何為曰一切不為良久乃没叩同
行者皆不見或謂文殊化身云餘皆通逹不滯又應元者
亢順帝召居宣州敬序山太祖𧺫兵時遇之趺坐不𧺫睨
以兵曰汝知有殺人將軍乎輙應曰亦知有不怖死和尚
乎上異而謝之
文康者住持開善寺常著托盋之歌以宋濓薦召對鍾山
上和歌以賜之
清遠者南昌魏氏子善文章多聞見元末避地匡廬悍兵
劫之閉目呵叱曰浮屠何有兵拔劍𣣔殺之引頸就劍兵
歎息去
本善鳳陽人俗姓吴氏從源明和尚受無字公案錮關中
不眠不坐晝夜經行一朝聞鍾聲大悟示衆云金屑眼中
翳衣珠法上塵
論曰蔣山無遮㘴上尚有雪堂行中仁公䓁係梵琦所
薦盖一大証悟壇場也文康多歌夲善無字而應元清
遠咸不怖死諸公孰是孰非
祖鐙(懷信)
祖鐙字無盡族姓王淛江寕波人生元末幼時見父好謙
寫華嚴經五色舍利見筆端歎曰般若之騐一至斯耶因
求出家受法扵曰溪泳公日溪升堂祖鐙投五體地求指
示日溪曰十二時中密密參䆒忽然觸著却来再問祖鐙
應聲曰生死事大語未終日溪便喝祖鐙遽禮拜日溪曰
見何道理乃便作禮祖鐙曰開口即錯歸隐上雲峯菴外
虎狼蛇豕交跡盡馴伏之不出山者五十載時有懷信者
字孚中俗姓姜浙江奉化人元末住持龍翔寺太祖𧺫兵
幸寺聽說法稱善改龍翔為大天界寺居之忽一日太祖
駐兵江隂晝寝夢懷信来别曰且將西歸則此日懷信果
寂也太祖為助喪
論曰好謙不離俗寫華嚴五色舍利見与永隆茟端同
異開口即錯經胡為者是儒者無言之觧寳金一切不
為是儒者無為無事之觧夲善金屑衣珠是儒者文莫
猶人之觧永隆請命曇噩分明𣑽琦聞鼓是儒者朝聞
之觧專務体不及用理則一耳而能使夢如其生生死
朝夕益明故大儒往往夲之静業
溥洽
溥洽字南洲淛江山隂人族陸氏洪武中召為僧錄司右
講經主天禧陞左善世燕王立有任覺義者忌之乃言靖
難兵𧺫時溥洽為譲皇設藥師燈䜟詛不敬金川開門又
為讓皇薙髮方黃黨也溥洽怡然不辯詔囚之十年姚荣
靖疾革勸上釋之復為右善世宣德元年圓寂報恩寺
論曰帝遜荒不果安淂薙髮事即果遜荒此何時乃𣸪
從容傳呼天禧左善世且薙髮何必僧為之乃溥洽也
且溥洽果預方黃黨自應不免何俟十年按荣靖入寂
時所懇乃是季潭保舊道侣故以靖難首勲而寬假遜
國亦似非情
昌海(善啓)智中覺曇
昌海山西太原人參徹半藏禅師深契與洪連羲金談道
人呼為海金蓮隠崛&KR2118;山刺血書五大部經一百十三卷
較正華巖合論五臺清凉傅本宗二百門皆是手書永樂
中召入脩大藏經授太原府都綱時有善啓字東白長洲
官族甫能言即通佛典主上海延慶寺為副都綱召纂脩
永楽大典預脩大藏經常曰東魯垂道西竺見性並合倫
常
智中者彭縣入代月光禅師為都綱松溪時番&KR0595;叛服不
常智中撫化莫不投伏天順中累封國師在邊四十餘年
化行功著成化中召歸老弥陀寺
覺曇南直嘉定人祝髮崇明慈濟寺言未來事頗騐或卧
于榻則有見其行市中成化五年五月五曰趺化月餘面
如生肢体温軟身久不壊舉若空衣
論曰刺血書經亦是殺生當作何觧智中禪而儒治頗
近而覺曇略似道幻趺化不壊或亦有之乃卧榻而行
市中乎嘻邪術矣
惺吉堅茂(日瓦領禅伯廻光禅師)
惺吉堅茂西僧也南京鷄鳴山在六朝時為北邱之地明
興大都城包之太祖逹功臣廟其上又創鷄鳴寺以為祀
神演法之所立國子監鎮壓之舊時餘䰟滯魄往上結為
黑氣氣觸人輙昏仆太祖異之服儒服幸廣業堂妖氣寂
駕回復作乃迎西番有道行僧而惺吉堅茂與七僧俱来
結壇忽感天雨寳花之異壇場上下黑氣充塞開合散聚
如来就食供事人役氣翳其身惟露頂額如此者七晝夜
始滅是後不復為怪又西僧日瓦領禅伯永樂五年四月
望日上與禅伯往靈谷寺觀向日塔影則默禱曰佛果鍳
朕誠則示塔影一果塔影成己又嘿祝天下太平民物豊
阜更示塔影一則見塔影二刹那之頃三塔畢現其色始
如黃金在鑛含輝木露俄若躍冶精光煜燁少焉如泥金
布練毫芒紛敷若流若現綺窗彩楞&KR0627;垔丹碧燦然呈露
至暮有五色圓光光中見二佛像及如来大寳法王西天
大善自在佛像巳而復見寳公像成祖萬夀節先期復祝
之則塔影更見或炤璧或映地共為七影或黃或青流丹
炫紫至扵鈴索振摇寳輪層叠霤瓦鱗鱗欄檻縦横玲瓏
疎透一一可數人行走舞蹈深淺服色及烏雀衝過樹動
花飛悉見光中次日天花遍下大者如杯小者如錢東西
兩廡又見塔影十變化萬状不可殚述塔心復見塔影二
塔殿上所製七生丸異香芬馥充逹近遠至暮留僧居寺
觀之明日師報塔影苐一層見如来自在佛像三羅漢像
六苐二層觀音大士像一左右菩薩像四有圓光五色覆
搭上寳盖垂蔭瓔珞葳蕤上大悦曰物影一而已塔見多
影佛道生法于斯為勝命圖與師使歸而言之國人又西
僧廽光禅師永樂初曾来廽光寺演法武宗南廵駕幸寺
中忽有僧從寺出與上談道圓對不窮其偈曰可惜幽虛
青蓮地不見廽光舊主人書竟俄失所在上悟曰此廽光
禅師也命西僧繙印度真文以識其事
論曰凡西僧所為皆術若以心性則無幻中土亦可學
而至既以術幻見則胡不令中土亦為之而胡絶不聞
也誠不可揜所云微而顯如是乎又皈的逹亦胡僧洪
武中朝闕下馬之所踐地湧金蓮上異之出宫人為之
澡体上偶燕坐心動欲除釋氏教俄而皈的達求面聖入
之胡语不可觧澤者代對聞陛下且减其教来乞恩耳
上警慰遣之按余所親見朱𣸪旦能随口預測吉凶神
騐不必舉念知之曰此亦術也盖与西域術不同
占國師
占國師正德中拜法王供飬慶夀寺以事至湖廣一夕還
衆異之曰不事舟車騎龍来也衆懇觀龍占曰勿怖出一
細樣葫蘆去其窒承以小盆貯水傾出有虫如線浮遊水
面噀水叱之漸長至數尺蜿蜒負擔俄數大雲然合雷
雨大作衆駭匿湏臾叱龍歸漸小𣸪入葫蘆
論曰暈頭佗馴虎占國師豢龍乎史載豢龍又云優龍
其術不傳料非窒貯如此法豈冊記亦存恍惚乎青溪
暇茟載一西域僧来憩回回寺不飲食曰啖棗果數枚
而己約六十餘歲闭容身龕中式月餘不闻罄咳但似搯
珠歷歷人叩其術則勸人少思少食少睡六字
行果
行果僧也云自海上来能咒人使愈病劉郎中景寅吴員
外䁀咸家居就教行果受辟榖運氣法屏人扄室一侲子
守之久劉忽瞑眩行果曰此將遊神神遊而𣸪可以昇矣
又久若有物冉冉自口脱于几為么人長不滿指盤辟而
歌纖如蝇声劉問何為行果曰君之元神也侲子駭謼么
人亡去劉遂僵仆移時甦叩之若寐語不憶矣遂淂悸病
三月卒吳亦瞑眩如刘忽大呌諸仙至矣躍𧺫若粛容状
吴素跛兹周折如故既而家中百怪朋作犬登灶而嘷嬰兒
每反接若極梏而啼吴乃罵行果尔賊任氏刳其二稚吾
德琮暈頭陀白雲和尚
德琮俗姓杜唐拾遺甫之後也僧嵩山慱通内外典脩堅
永樂初西番一僧至自誇淹洽可為王者師上怫念中國
溥大寕出番下或言上德琮奉詔至設两高几對難詔諸山
名僧咸来觀觀萬人西番口懸河貫穿經史如誦琮應對
頗訥衆怯之有頃忽問西僧諦字何義西僧費擬議琮乃
大聲訓觧鳩大藏探儒書歴示以字學之義曰此而不知何
用僧為西僧慚下几謝服辭去上喜即日援左善世為作
室鷄鳴山居德琮年五十七說偈示寂詔𧺫塔于山之隂
賜御祭者三嗟乎拾遺數十世後其餘教猶能拄番
暈頭陀住寳香山龐眉趺坐一巖下仁宗為太子時監國南
京出獵逐二虎一&KR0849;負&KR1104;僧以衣覆而撫之如馴犬左右
張弧矢射之僧笑不頋監國驚異問何僧曰暈頭陀也旦
曰大人福薄何不随吾出家監國不應己建興善寺居之
不久辭去不知何之
白雲和尚棲禅蜀中頗能先知永樂中尚書胡濙奉命遍
訪張三丰不遇至蜀見白雲麈語無甚異面肌理若少壮
濙行白雲出素帛一端曰好藏之别後行湏此别未數程
皇后哀詔至始悟白雲之為濙製服也以聞召至亰廷臣
無不礼之獨歐陽主事者出謾語白雲曰若非永遺裔
乎曾記若祖曲存我不忘么不念我念若祖時頗異之探
囊耴永所贈詩句示之盖集中曾載此诗且宋元度牒具
在則僧臘數百計矣主事乃敬服
論曰杜子美孫不傳诗傳諦字諦字中不忘忠孝祖所詒
也勸仁庙棄監國頭佗頋欲萬歲至尊乎則何不從白
雲數百年度牒也
長橋老子龍華寺僧仁
長橋老子不知姓名為西湖之東南長橋有小刹為之打
齊故以稱嘗習聽僧堂話頭便以為佛法在是聞者亦遂
以為禅種子一日謂其所知曰吾臓腑不㓗索挽西湖水濯
之所知以為戲荅以調笑老子曰一付軋淨肚皮来帶着
些子索去不淂所知猶以僧家上堂套语不為意湏臾獨闭
一室引利刀剖腹血不甚滓手出其五臓六腑置九以布
袋縳胸啓戶臨湖細浣之比隣咸驚聞來觀老子神色不
變語笑如故手盛臟腑歸室告人曰我不過振衷衣向長
流尋不染處莫作罕事所為因水
身澆却纔算上乘于是𣸪寔諸腹引纖縫綴之拱手謝衆登
榻坐呼佛者三遂瞑
荆州龍華寺僧仁金陵人七歲出家不習咒梵每語必及
人情士大夫不敬其為禪樂聞諸及情語預知歸
壬午三月之九遍訣所知跨入塔封錮訖越五日里蕭某以
僧不与别怒必出僧塔吾问僧破塔而僧宛然在也為攅眉
者三拱手曰吾𣸪能来君可竟去䔥驚僧曰此别容我閉
目罷
論曰襲假作真襲之意不誣也禅门云拆還骨肉寕有
之乎僧仁入塔五日所云死者仍活寕有之乎
斗母老僧
斗毋老僧不知何許人善斗毋法景泰中徐有貞嘗就教
築張湫法堤成往谢僧曰盍有異學乎曰能斗毋法僧曰
子所傳有誤為正六七字誡曰可以衛身矣度七月難至
臨難幸注想老僧無恙後有貞以罪下獄耳不測亦便如
法存想是曰風雷大作猝見七豕奔殿上忽不淂所在于
是太史奏斗星不見尋武功奉赦戍金齒便道謁僧僧飯
有貞引至小室穴紙窺之見七豕偃卧曰非考僧降此公
不免矣有貞謝自信所學不如僧
論曰斗毋說近荒忽不是信近椘中來𣸪旦曰誠有之
𣸪旦能先知随手判凶吉日不嫌數百不耴謝有書
頁約二三千字以為淂傳于閩之林姓者居室如常數
千里外邀之如响然亦不止斗毋法曰吾能晨背日而
視影久見影光明不滓便心智灵澈初亦不知其騐也
積而騐云辛亥當事以聞瀕危而觧以試騐放歸歸
眉山或云𣸪旦係宗宣子字曙青以旦曙二字或生疑
後竟以二眉稱
冷謙
冷謙字啓敬别號龍陽湖廣武陵人元中統初與刑臺劉
秉忠從沙門海雲遊無書不讀尤深于易及邰氏經世天
文地理律曆善鼓琴至元間秉忠仕元為丞相謙亦修儒
業常遊霅川與故宋司戶趙孟頫同觀唐思訓李將軍畫
頃然效之遂得其法又加精焉遇異人淮陽授以中黃大
丹傳張悟真之旨元末則百餘歲矣顔如童孩值紅巾之
亂避地金陵日賣藥市中神效高帝初薦為恊律郎郊廟
樂章多所撰定謙有友貧求謙以其術濟之謙曰有贏金
二子可有也多取不祥因就寓壁晝一室室有戶一鶴守
之令其人叩戶戸忽開入見黃白委地無數其人狂喜忘
所誡盡力携出而遺其路引他日内藏失金藏吏以引聞
詔迹引捕掠之曰冷謙教我并逮謙謙中途謂逮者渴甚
幸與我一瓶水既飲輙伸足瓶中身漸没據瓶口拱手去
逮者驚惧曰死矣謙瓶中曰苐持瓶上前上淂瓶呼謙輙
應上曰出生汝謙對曰臣罪當誅不敢出上怒擲瓶無所
有瓶破每片呼謙謙皆應自是遂不知所往上命按籍錄
庫果有贏金二久之人或見謙武夷山中
論曰按祝允明叙仙奕圖稱謙于元至正六年五月五
日作此圖以遺三丰遯老遯老者即所為張邋遢也迨
永楽二年四月張以此圖歸太師淇國公福所作奇峦
異沼林木屋宇種種軒特沼中荷花豔發群仙姝遊戲
其傍張題云天朝維新君有畫鶴之誣隐壁仙去予將
訪君于十洲三島恐後人不識竒仙異茟混之凡流故
識此年月云云盖此題以明初追記元蹟而所謂畫鶴
之誣則恊律時事三丰者天下索不可淂况三丰所欲
追随未及者哉
張中(貝國器)
張中宇景華江西臨川人少應進士舉不苐遇異人授以
太極數談禍福多騐常戴鐡冠人稱鉄冠道人高皇帝下
南昌以參政鄧愈薦入謁且為帝望氣曰俟之應千日又
曰南昌旦夕灾鉄柱存耳果降將祝康䓁反已漢友諒攻
南昌急召問之曰勿遲丙戍圍觧今去五十日當犬勝亥
子之日獲其首領果丙戍友諒釋南昌戰鄱湖中為祭風
獲勝亥子友諒中流矢死中大笑奉賀上不信縳中水次
以俟中請出死囚持牲酒祭文往哭之友諒果死諸軍乘
勝氣百倍中狷介寡言與語稍涉倫理輙他辭亂之居都
下數年常為上作缺餅歌以測國運初見中山王未遇時
决其大貴既而上待功臣嚴王微問中中曰公兩顴如乕
當令終一日忽投大中橋下死不淂其屍己潼關守吏上
奏曰某月某日鉄冠道人策杖出關與投橋之日合元史
成帝親䟽中十事命宋濓作傳先是吴元年有海寕貝國
噐者與冠鉄道人同遊白下適太祖微行三人同寓太祖
凭斗假寐國噐視天語道人帝星臨斗矣帝微聞昂首觀
之鉄冠曰尚離尺許上大驚明日并召之問以國號年號
各對皆帝心所默定者國器有弟子欲學其術不與傳乃
俟其遠出窃破其笥出所藏秘書盡而國器忽自笥中出
怒叱之弟子赧服
論曰太祖師行時有鉄冠周顛青田不足道也國器笥
中出與冷謙瓶中匿總是五行遯然古無以此術啓土
開彊者庇一身己竊弄造化而况大此者乎按缺餅歌
中有戊寅閠五龍歸海壬午青蛇火裡逃火裡者寔事
逃者傳聞䜟语并傳聞亦先及之竒矣前有龍馬兩重
之对省署震優之占剪燈花平反谅類多竒中上初以
鷄鳴山刹宇高或瞰大内語未發鉄冠知之語僧届期哀祈
可無毁果道迎哀上问何以知吾意曰鉄冠言之遂寝此
事
周顛(簡雲道脩吳道安劉五閻希言)
顛無名周姓自言建昌人年十三四便乞食南昌人争顛
之已而凡郡縣長初至必謂呼吾告太平以其顛不為意
元末天下大亂偽漢陳友諒以兵取南昌顛不去但不作
告太平語及王師入南昌扵東華門謁上伏地若有𣣔言
状左右曰此顛也太祖不頋去是年六見顛来建業太祖親
出督工復呼告太平視之顛也扵是每出必遇必呼告太
平無他言或探胸討物置口中問何物曰虱子幾何對曰
三斗一日目向太祖曰婆娘歹問何以你只這般只這
般頗以其煩命取燒酒醉之飲無數不醉明日又來又如
前云云命製新衣易之見舊藏菖蒲一莖約三寸許曰
細嚼飲水可無腹痛太祖亦為細嚼飲水是後顛不已益
異之令以巨甕覆顛甕積蘆火煆之薪盡火消啓視之
兀然顛在也復益薪更煆之啓視見烟凝甕底顛微以首
撼甕撼小水出即省無恙太祖知為不可殺令寄食蔣山
寺僧来告顛有異状與沙彌争飯怒不食今半月矣太祖
親往視之顛歡来迎無饑色既侍上食翠微亭諭主僧閉
顛一室每三日一問至三十有三日不求食也諸軍士争
投滴肴飽之湏臾哇不受常伺太祖道傍以手畫地成圈
大言你打破個桶做個桶又常作歌曰山東只好立一個
張三丰
訪三丰是寔朝用(之)為均州令清之為太常卿与吳
印之為布政使絶不同印歸儒而兩就官則仍以三
丰也伯華貯雷于掌道清納雲扵瓶与道德忠孝同
異按周昉者以詞翰客李景隆府留簔笠二物曰君家
不出千日當有禍湏披簔頂笠遶庭中呼我可淂生去二
載餘果大獄興闭府昉後園如法呼隙地生糓可啖榖盡
而禁弛昉曾孫萼嘗出所藏蓑笠示姚福因載之青溪
暇筆
趙應童(羅天祐卓晚春卦和尚)
趙應童自洪武初人己見其乞食應城中披百給衣繫瓢
杖頭懸葫蘆出膏為治病人莫知其年也應童者其自稱
老無不嬰孩也邑中叟九十餘言幼時便見應童貌如是
至今無異但見其髮黑白不常時或剪留寸許不旬日即
長尺餘天雨雪露坐其中去之丈餘無雪也溽暑中向赤
日卧不汗應童日居應城不遠出應城人遠出者輙見之
㐮鄧荆岳問嘉靖中遍辭市人吾行矣忽龍虎山張真人
以舟迎之既至求長生術應童無所言居數月真人怒鞭
之處死出瘞棺輕啓視之一竹杖而已又羅天祐漢州人
遊長寕寺若顛若狂常隱語盡鄕榜姓名封以寄人撤棘
後盡騐後入成都坐化卓晚春莆田人生于嘉靖間自號
無仙子又曰上陽子人呼為小仙幼孤行乞八歲善筭籌
指上千億不爽言休咎皆竒中初不識字十四能詩十六
善草書唐順之為作小仙草書歌當道召之輙與抗禮有
所受分施人率蓬跣冬月履霜露宿石上著黑麻裙背加
青紗帕而巳日走浴溪涘飲水十數甌曰溧我紫金丹也
甲寅歲託言北行過江橋語人曰橋石折莆陽缺丙辰橋
折而賊䧟莆城後脱化杭之净慈寺卦和尚者永平人居
東陽山菴娶八妻皆死壽百六十歲矣能先知凡来相訪
自其家出門卦即語其妻急作飯飯某某或語庄客某日
有盗至戒之盗果至卦先避菴後山高処盗擔滿過山忽
眩患不省若被拘縶者日出卦視之群盗如夢淂省皆叩
頭願還窃物故處卦縱之
論曰余甲戍遊江西南昌見東湖長橋有頭佗拜石往
返橋盡而止無間晝夜寒暑風日雨雪豫章紫石理脆
初之合抱久之如線則更一石歲十餘更云無所求亦
不開声作一语或問之則點首及摇手二像而己一衲
百𥙷無裡衣露頂出足髮盤結如毡如此困疩面圓滿
氣充溢如被酒渥薰薰然不占食數日不死占之食食
餘置橋欄乞者耴之日為常間倚欄白眼向人移刻又
拜居人云拜如是四五年矣聞有人見頭佗拜山右亦
若干年余歸後晤豫章人言甲申之前一夕忽失所在
不知所之蹤跡与應童小仙頗相似然應童薬人小仙
言休咎天祐及卦和尚但先知此學近習之者多矣而
拜石者不知何故
周玄真(俞震齋)
周玄真初從嘉禾紫虛觀李拱瑞為道士拱瑞南谷杜真
人高弟也授玄真致召鬼神之術能咒妖狐驅蛇鬼尋受
君寳大法于曺桂孫霅川人步宗浩者得呼雲役雨術扵
莫沾一玄真復從宗浩受之自是雨暘弗若郡縣請禱輙
有竒應洪武元年亰師旱李善長迎玄真設壇冶城山硃
書鉄符投揚子江中波濤遽興玄真夜半斗下存神窈冥
電繞達旦握劍上壇召風師雷伯誓之俄隂雨翻盆大風
拔木玄真曰未也至明晨黑蛇蜿蜒見西方雨更霑足上
召見武楼訪雷霆所以神之故對曰天地陽隂二氣而巳
因其運轉故有神神與人合者也雷非人無以知雷之天
人非雷無以人之天天人相孚本同一理上悓又俞震斋
沙人精五雷祈禱術同時有黃天玄者住持宜福觀亦精
此術洪武二十年間閩中旱召二人禱雨東西二壇分書
朱墨二符書己各投朱墨二研扵水缸中湏臾雨至雨赤
墨分東西震齋居里之三官堂一日有老嫗来謁曰某山
毋龍也行雨失律劫在日午望法官相救俞曰能幻形小
之乎嫗作蜒蜓投盂中覆以令牌端坐俟之湏臾暴雷雨
旋擊數遍過午乃息盂蜒蜓復化為嫗謝去每三年六月
輙来一朝則暴風疾雨由南而北人曰龍姑朝俞云
論曰天人合一之說理之至正最真所謂誠之不可揜者是
也即如致鬼如乩亦以扶之者為灵蠢則又雷必以人之
觧龍姑之幻近小說家不足信矣
張正常(鄧仲修)
張正常者字仲紀天師四十二代孫也漢留侯後留侯九
傳為道陵建武中自江州令棄官人山道成出三五斬邪
雌雄劍二陽武都功印一授其子衡使世世相傳乃乘雲
上昇壽百二十天寳中敕贈漢天師宋元皆尊其道歲辛
丑太祖取江南正常遣其使上箋陳天命之符既即位召
見帝曰天豈有師哉授正一嗣教護國闡祖通誠崇道宏
德大真人領道教事給銀印視正二品設贊教掌書等官
扵時天師稱為真人矣二年上將通誠天帝特召入朝上
致齋三日御衮冕服親署御名于章勅太常設楽手授章
禮成錫金幣宴文楼群弟子享别舘賞賚有差明年封贈
其父母四年復召其弟子鄧仲修為輔行賜食禁中十年
代祠嵩山既事卒子宇初常傳正常於天心水月楼覩雲
霧西北𧺫中有金扉洞開五色晃耀護衛天神鎧伏森列
之祥授正一嗣教道合無為闡祖光範大真人十五年奉
命建玉籙大齋于紫金山十八年禱雨神樂觀輙應永樂
中嘗陪祀天壇編修道教書六年奉命就朝天宫建薦楊
玉籙大齋有慶雲覆壇鵉鶴交舞之瑞七年命傳延法籙
勅訪仙人張三丰不淂一日以叩劍授弟宇清書頌而逝
詔授守清正一嗣教淸虛冲嘉光祖演道大真人十二年
奉命就太上清宮建金籙大齋井龍見瑞十七年命治淛
中潮患書鉄符戒弟子往投水水退己召修玉籙大齋休
徵尤顯宣德中加封贈崇謙守静洞玄六字䘚而正常嫡
孫𢡟丞嗣懋丞通儒經敏慧能文善書嘗經山澤或謂壊
木在前請間道𢡟丞曰行不由徑頃之烮風拔木行無碍
遊華蓋山祥光夜現天燈星布洪武中曾随父入朝授正
一嗣教崇修玉道葆素演法真人正統初勅建天師府扵
朝天宫内居之傳嫡孫元吉元吉自正統至成化累加清
一嗣教体玄崇默悟玄通真闡道弘化輔德祐聖妙應真
人元吉檄雷磔奴有法力然為人淫暴貪恣屡殺人至四
十餘英敢問也成化中其族人留煥奏聞坐凌遲妻子當
流刑部尚書陸瑜因言元吉先世無功于國無𥙷扵民宜
絶其蔭封籍族屬徭役之無令印行符錄誣惑斯世并毁
其府第革所設勾𬋩都目諸人上如擬然符籙䘚不廢元
吉亦竟出獄䘚玄度嗣博學能文長詩画成化中授正一
嗣教葆和飬素繼祖守道大真人弘治三年夏雷擊謹身
殿柱召建祈謝醮于欽安殿感天花慶靄之祥己建保民
大醮群鶴舞空鄕雲凝盖䘚彦頨嗣弘治中授正一嗣教致
虛冲静承先弘化真人正德元年入賀上問神仙可見亦
可學否對曰如臣學為神仙者耳頋何足道臣聞堯舜至
今存然則可學亦可見願陛下慕之倣之車駕南狩召除
牛首山後湖一妖磔妖死扈駕還京嘉靖改元入賀上賜
問以清心寡𣣔對二年加封正一嗣教懷玄抱素守默葆
光履和致虛冲静承先弘化大真人巳禱雪内庭有應奉
命建金籙大齋于内皇壇白鶴遶壇卿雲捧日既還山上
遣行人特詔召之稱卿不名會宅燬詔為作治給事中黃
臣諫且曰昔者栾巴郭憲噴酒止火彦頨宅燬陛下又安
用治之上不聽彦頨䘚詔如列侯例錫卹典傳永緒為四
十九代天師矣世廟所命名也誥授正一嗣教守玄飬素
遵範崇道大真人嘉靖末年以滛荒死無子隆慶初言官
論張氏悪淂比孔聖永緒荒夭人非真矣以後乞革去正
一秉教䓁號不許世襲止許以提點住特奉祀詔革真人
名號以裔國祥為提點鄧仲脩者臨川人入上清宫為道
士探中天根之穴及抽添沭浴之候忽遇異入仙&KR1104;石上
出青&KR0809;靈書授縱閉隂陽麾斥鬼物之法又從隠者金志
陽傳性命之說龍虎大丹之秘洪武初詒中書徵有道士
六人仲修與焉京尹請禱雨入室凝神雨随注
論曰留矦圯上淂書祠石辟糓而徔赤松未嘗以術顯
當時而後裔之傳之者稍變道陵係中興名師改爲驅
邪役鬼奉行者或以荒滛殺人而不為神之所不許大
抵挾持古數如五伯之稱王命讋挕羣服心疪而法在
也而亦以此孔氏世家似僣相傳茅山道士張明偉字
冲符酉戍後為海中消息事不就島死然則此教又稍
涉儒者
又曰浙於潜為道陵生處宋南劍太守林積以其為五
斗米之後收獄免襲封迄元始盛畱青日記云嘉靖十
七年真人朝歸泊彭蠡湖之星子馹夜半雷雨大作震
死贊教一人真人之不能自庇如此
麻衣姑苟仙姑
麻衣姑任氏小西汾州人永楽初不願字人披麻衣隱于
石室山家人求之弗淂後有人見之或以净瓶乞水得水
即雨俗謂仙姑雨
苟仙姑名正覺其先蜀人世居石門縣之國山生而有紅
光紫芝之瑞長好端默一日登山遇一姥授草一莖食之
而甘遂絶火食求山中一冗居之修息十年家人迹之則
見群蛇守冗口樵蘇過此有虎咆哮前惧不入四方投謁
以善心至姑出見應答如響叩以未来一一神騐椘華陽
王承爝以姑在境内致齊奉書遣中使三迎之既至王問
道對曰忠君孝親道之本也修身齊家道之常也清心寡
欲道之基也王曰敬受教辭去世宋聞姑名命禮部尚書
顧可學致之固辭復使御史王大任從之辭益力且曰公
代天宣化不求賢士乃索女流史而有書後世何觀大任
廢然而返明年世宗崩姑于三教百家之言無不涉貫人
謂其再束不昧静中生明稱之曰瑞仙
論曰正覺穴居与麻衣洞處稍近頋正覺所言類淂道
者非託詭迹之所爲也不求賢士乃索女辭召亦即
所以獻規哉仙姑雨与永隆雨何如
陶子成
陶子成金陵人居右花村有術士自江右来優以五雷法
仁宗監國時延致禱祀輙騐尊以殊禮百官過其廬必式
之一曰宫僚之喪將葬而雨詣子成請子成不可其妻
勸之廼問窆期曰卯午曰吾令兩時不雨喪者請益復益
一時明日大雨獨三時霽
論曰禱雨往往然矣止雨不闻之而核以三時乎亦在
五雷訣中乎
王士能(邵道人)
王士能山東濟寕人初居海州人稱海上老人生元至正
中至憲宗時百二十歲矣嘗訪道蜀雪山見石牀上一老
人披氊衣坐卧啖乾麵或掬澗水一二升其顔如嬰見亦
啖士能味大苦澁如是者三年士能領秘授還居其州日
啖枣三枚水一甌而已濟寕指揮王宣故海州人曰吾祖
嘗言先世有族人棄俗入山者不知所終翁殆是手考其
世果悉指揮朱顯䟽扵朝憲宗勅守臣安車載師御書
誤作士寕遂以為賜名云還居濟寕僻巷卧榻外無長物
程墩篁尝間就教無所與郃道人蜀人不知其名弘治中
至慶陽年六十餘矣披衲晝夜露坐郡少年争来就教道
人教以不語援筆示人善視人病令病人張目噓氣審其
可為則目諸弟子前置飯道人出鉄尺横飯上默誦呪己
𧺫尺摩病人瘥矣不可為則指示死期不爽不取人錢活
一人取尺布𥙷衲衲完弗取也善飲水鄕人恣與之多輒盡
冬月嚼水如冰声少頃面頳著汗也有老人患痬頸日久
求道人道人書曰崇也若嘗聘某家女以其醜而悔盟女
慚縊死此其崇云老人大驚頓首為三目愈之忽語諸弟
子吾將歸矣設几三層坐其上亱半霹靂𧺫屋脊又有若
戈甲士馬聲弟子環懾伏地天明而道人死
論曰啖麵亦𧺫子之學也楊文懿嘗造請但曰静坐寡
慾不識數不動氣又云近日與人接大敗吾事邵道人
不語援筆余友歐陽憲萬亦習為此閉息南昌之西山
十餘年從者十餘人随啓處置筆墨行之甲申後不淂
其興居矣
尹繼先
尹繼先陕西臨洮人成化間遊南都髮歲不&KR0808;人呼為尹
蓬頭綴道牒羊皮袋中元時所給也問其年月宋紹興三
百十餘歲矣而容色若處子去來不恒或閉關卧踰月不
飲食人飲食之亦不辭雖多一時盡客李員外所員外遣
僕入京上章清告繼先語員外適從闕下見使者命下矣
僕還果見繼先闕下客魏國公晝偃睡𧺫曰適遊姑蘇洞
庭山公愕不信尹䄂中出两洞庭橘曰橘尚未開園也有
少年病尫不治母大夫人力求尹尹曰非薬石所及也因
令設两(榻)相聮兩足相附湧泉逹於
蒸也若(少)年之悪汗滛滛徐而授之刀圭霍然起扵是
張生為稷下之談尹垢跣謁之生危弁尹謾罵不以意駁
刺其所著悟真篇生驚服則自掌其頰曰恨有勝心未降
也遊吴中吴甘泉者精數學偶為尹布筭精思累日始悟
驚曰先天虛一之數也其仙乎何以有此劉瑾窃政尹時
譏詆之一月有人訪尹贈之衣鞋值其睡留去尹數日𧺫
曰此終南山人也知我將遠遊矣無何劉瑾謂尹左道戍
之關右遇土人彂土淂鉄鶴跨之飛去後人遂以鉄鶴名
觀云
論曰神遊亦一家之學也豈勝心淂之乎与少年對
坐此是運氣之法使吾氣離身而及物如以噓水而水去
以口吹火而火滅但特之不精氣不能週身何况身以外按
甘泉為尹布策有曰不能死不能生是則隂陽所不主之也
甘泉嘗為廵撫俞諫策寇曰寇雖必至然宋及接而覆己
而果然刻日不爽
曹太初裴慶
曺太初不知何許人来吳侈口蹙願深目状似胡人火髭
髯苴布而嗜酤日就市膹肉喗脩不輟口無人處語似有所
召呼亦或若有所對接人目以為顛又或閉目卧累日戎𧺫坐
亦累日絶無傾踦可不食數日不飢弟子從之久不見其所如
叩問必叱之歲旱祷者以百法太初曰湏我乎期旦日詣壇
竟不往弟子不敢速忽雨大澍連日夜弟子伺之方火鼾及醒
笑曰水足乎可不再鼾也始知太初以卧祷之自是拯危觧
厄至其所默坐叱咤若有所考&KR1802;然者患息久之語弟曰吾不
敢私力人幾落
汝誠未至且從彰洩唯默存脩之候至
不知所之
裴慶吳市人忽有所遇一旦遣其妻去舉室中筐篚粗其
悉委之衢搜衲浮游無所為人始以道人稱之坐困野庙
累月不𧺫亦不見其飲食叩之不應去山中張氏道宫安焉
偶言後事多騐亡何化去
論曰吳先賢贊曰尹蓬頭曺太初事故老言之甚覈裴
則近事人多識之言其初無甚也而忽若有悟如此
古傳不死果有其方欤
夀岳山(賀長)
夀岳山南直句容人落魄舞顛若不觧人世者為里中攅
造黃冊及期莫措一字里正督之甚急一夜就隐跡而逃
但留數字筆管中人始知其仙去也後鄕人每遇之深山
窮谷中賀長正德間鬻餳雲夢門年百餘歲矣獨居三十
餘年一日谓隣人吾死矣旦啓室視之無所有
論曰去来唯吾矣
李麸子(柴道人)
李麩子不知何許人隐武當不火食日飡麦麸數合見
人輙長揖曰大造化叩所以不荅如是二十餘年嘉靖
末朝辟召不應時有太學生崑山紫某晦其迹棄家徔麩
子遊麸子一日徧辞山中佀端坐屍觧稱道人更入伏
牛山脩道後二十餘年𣸪還武當訪小范仙適靖江王施范
金范納之道人曰吾足數千里見范范尚湏人食耶掉
頭去范聞之尾至光化見道人步履如飛目送慟哭返
論曰麸可食金不可食隐而不見學道無餘義矣李
不應朝辟范受王施隐顯之間也
馮都長
馮都長貴州貴縣之大族也世有一人稱都長立召風雨
鬼神虎豹言人禍福無不騐自蒼梧上至南寕率敬信兩
廣諸猺事之尤謹皆以祖公呼之嘗奉總師命撫安䟦扈
每月朔望大龍山熟猺各奉香錢納其家其神異者率無
永年至四十上下非縊即溺而死死後遠近即奉之以為
神盖祠于縣之北門者十五六像矣祠有宋元碑記弘治
間欝林州賊李通保假稱馮都長作亂旌旗皆書馮氏其
徒衆遙見通保黃袍冕旈所居皆金碧宫殿遂蠱惑聚至
數萬人官府不能制兵震乃詣請都長都長望空作鄕語
刺刺有頃以手浪指畫訖還報吾祖公在無慮今亱子時
蓐食丑時𧺫营遇賊縦火時風逆臨仗風返燒賊賊大潰
都長單騎馳而呼曰我真都長假者速䧏斬獲無數亂遂
平又嘗單車直入木山崗猺賊穴中衆羅拜受欵都長致
渠魁諭之汝却不可赦渠魁伏地曰不敢爱死容我訣家
中一日輙縦去至期不果来衆危之都長曰勿過明日果
至渠魁言吾欲叛約而繞家大䖝咆哮禁不可脱故耒都
長時年己四十餘矣一日將自縊親友畢集守之語其舅
氏候甲甥死三年舅氏有难可向東南呼我者三我為救
舅氏守之數日稍懈竟自縊死後其舅出賈果有水厄如
法呼之而同販之救者至云晚有一人來報候某有厄故
急掉至此
論曰撫安䟦扈與智中之代服番&KR0595;同功但非神非鬼
又非妖術持正伏邪䘚不能夀俱属难觧
望氣道人来道人
望氣道人不知姓名善觀氣色所言吉凶皆騐崇禎中厲
都城東直門漢壽亭矦祠有錦衣張指揮夙與善甲申二
月中自賊信未嚴道人力勸張掛冠去張不省及聞昌平
兵变又勸徙家南行張復猶豫城䧟張始皇皇問計道人
曰所言不用至此無復可為矣周指空中烏示之烏忽堕
地曰即何處脱急歸賊兵己有其宅數日同諸武職死西
市
来道人蘭溪人不詳其名學方術常用戲人明季乙酉龍
&KR0849;山張真人朝南亰自游還山過嚴陵七里灘忽旋風怒
舟舟欲覆真人久知道士指曰此必来以術恐我仗釗謁
道士蘭溪道士曰偶然耳勿罪叱風風遂別去嘗語人
吾登塔七層層有遊塔士女咸来搭吾肩背與笑語人不
信偕至塔試之道士登塔時春遊頗盛羣少年從地觀之
果佻逹甚未紇天大雷雨道士急將灰物周書八封端坐
其中踰時雷雨止道士將左足向巽門先探出寸許忽空
雷一震指碎久碎者腐半年道士死
論曰望氣則可戲人不可邪與正之也二道之淂失見
矣
