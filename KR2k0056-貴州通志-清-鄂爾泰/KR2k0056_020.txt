貴州通志卷二十
秩官
名宦分部
貴陽府
元
張懷德(東安人大德間為知州值土官宋隆濟及蛇節反攻貴州時承平久兵備廢弛衆心)
(&KR0837;&KR0837;懷德募義勇合官軍殊死戰衆寡不敵被執賊欲降之懷德大罵不屈而死郡人表其戰地曰)
(崇節)
宋阿重(景陽之後為貴筑長官以叔宋隆濟結諸夷為亂棄家朝京師陳其事宜大德中為)
(順元同知宣慰使後加平章政事柱國順元侯克服叛逆威著南裔卒追封貴國公諡忠宣)
伊喇薩納(蒙古人至大間為萬戶乖西帶蠻阿滿等入寇遣薩納調思播土兵并力討捕)
(聽其便宜行事已而宼平)
何成禄(皇慶中為順元路儒學教授富文學飭容止訓迪誠懇郡中人才勃興又嘗遷建學)
(舍而以故址剏書院)
馮士啟(字夢弼許昌人為八番宣慰使令使裨贊帷幄多著艮謨後官至禮部尚書)
范滙(至正間為順元宣慰司副使文學政事聞於當時郡中紀載多其手翰)
廖志賢(至正間為宣慰司學教授啟迪多方遠邇嚮風一時稱其善教)
明
宋欽(阿重孫舊名蒙古岱元時以平寇保境功授昭勇將軍八番順元等處宣慰使都元)
(帥加鎮國大將軍兼四川等處行中書省參知政事洪武初同靄翠歸附賜名欽授懷遠將軍世襲)
(宣慰使)
汪藻(内江人幼稱竒童成化間豋進士為兵科給事中首劾王直王越開邊釁立西)
(厰章上乃罷厰出藻為程番知府夷民畏服嘗拓郡城遷府治皆不煩民力定都勻兵變藻與)
(有功焉)
何垕(新城人正德間知程番府弭盗安民人至今思之)
汪仲成(績溪人嘉靖間知程番府剔姦釐弊絶苞苴修城池立保甲士民德之)
龍翔霄(字潛之武陵人嘉靖間知程番府以禮讓化俗歸泗城州流移之民正金石司擅殺)
(之罪德威茂著尤肯急人之難鎮遠守袁成龍道卒翔霄經紀其喪送選鄉思恩吏目高守仁罷官)
(貧甚至鬻幼女為道里費翔霄聞惻然贖以歸之其好義類此)
錢策(浙江人進士萬歷間知程番府廉介明敏剖決如神事上無筐篚之儀惟幧頭便面)
(而已當事知其廉益重之因與時齟齬不得行其志投劾去起太常寺少卿)
朱茂時(秀水人崇禎間知貴陽府剛明果决摘伏如神尤喜下士凡經奬拔卒成令器)
楊以成(字太和雲南路南人以選貢為貴陽府通判分署畢節衛論勞陞本府同知仍駐其)
(地天啟二年水藺搆亂以成潛具蠟書告變滇撫𤼵兵來援賊圍衛城以成督滇兵與戰却之已而)
(賊兵大集勢不敵以成知事不濟令吏懷印乘夜取徑路走貴州自以死守當賊鋒未幾城陷以成)
(投繯不死賊殺其家口擁以成及其弟以榮入營以成乘隙又將賊中情形函竹附以榮復入滇告)
(變行至散納溪為賊所獲事洩以成不屈遂遇害前後同死者共十五人事聞賜葬祭贈光祿卿廕)
(一子錦衣世襲並勅建祠於其里春秋祭祀)
梁思泰(籍貫未詳貴陽府同知天啟三年督餉征水西遇害事聞賜祭贈按察司僉事廕一)
(子入監祀忠烈祠)
王尊賢(閬中人性剛介博學能文嘉靖間貢至太學時上好方士人莫敢言尊賢撰聖學要)
(義中和衍義上之及諫立東宫忤旨下獄已而上閱其書竒之謂輔臣曰布衣敢言當世事忠臣也)
(釋其獄授程番推官有異政致仕歸一貧如洗)
郭鳳儀(陜西人崇禎十五年任貴陽府推官分駐龍里謹嚴防禦觀農課士方正廉隅)
王守仁(字伯安餘姚人弘治進士正德元年戴銑等劾劉瑾被逮守仁時為武選司主事上)
(疏争之瑾大怒杖闕下謫貴州龍場驛丞至龍場學益進葺何陋軒君子亭自為記諸生從之遊始)
(知性命之學瑾誅後歷巡撫南贑擒宸濠封新建伯諡文成從祀廟庭)
李順(洪武間前衛指揮有能名雅尚恬退常守安平調度有方後致政歸開軒延儒文詞)
(煥𤼵優遊三十餘年夀八十卒)
余生(前衛人少好文雅善騎射有勇略累從征討自部卒至指揮)
洛忠(貴州前衛指揮使弘治間征米魯之亂竭力捍禦安南諸城賴以保全)
朱暹(前衛千戶少尚儒雅正統間副使李睿以將才薦力避不就尚書王驥征思仁至金)
(沙江暹以利涉之策進驥用其言深器之班師授武德將軍署黃平所令肅政平兵民安堵)
胡朝棟(貴州衛千戸性戅直見義勇為崇禎間以憤擊水西目把事被戮臨刑引頸就刅毫)
(無懼色士民至今冤之邑人吳中蕃有𫝊載藝文志)
宋昂(襲宣慰使好學工文守廉持儉苗有弄兵者昂必自咎於政不加誅責以故苗民輯)
(和又多收經史以崇文教與其弟昱皆有詩名)
宋昱(宣慰昂弟性穎敏好學能詩操行端飭著有聫芳文集)
王應昌(嵊縣人舉人萬歷間知定番州蒞任之初修黌宫設書院置䘏𨼆局養濟院惠政頗)
(多)
陳新第(長夀人崇禎十五年知定番州禮士愛民士民戴之丁亥春孫可望寇定番新第誓)
(衆堅守並駐兵要害逆戰先後殺賊數百城破縊死於署内馴鹿堂同時戰歿百五十餘人知名者)
(五十餘有王睿殉難紀尹璉五忠烈合𫝊載州志)
尹大任(陸凉州人任定番學正同新第守城城䧟謂家人曰明倫堂西山也冠帶謝祖考徐)
(步北拜縊死於明倫堂左柱時訓導徐鑣州吏目安紹祖廣順州吏目周齡六奉調守定番城俱自)
(縊死)
陶世顯(威遠衛守備趨定番同守城統右師敗賊於土橋斬首百餘級生擒二十一人越四)
(日又與勇士簡成書更番迭戰殺百餘賊以賊衆師寡世顯血戰死成書歸守城以藥矢射中賊將)
(艾能竒後藥𤼵死城破成書巷戰猶格殺數賊力盡死)
柏福兆(臨清人舉人崇禎間知廣順州撫字有方建學宫設廩餼士民咸德之)
黃嘉雋(鄞縣人貢生崇禎三年知開州建城垣編里甲課士通商民甚德之後土苖作亂䧟)
(城罵賊觸階死子近袞近扆殉焉吏目聶禁亦同死士民哭祭三日)
賈武(龍里指揮練達有為兵政克舉)
井孚(龍里衛鎮撫林寬之亂與吳得守城盡節事聞贈千戸以子襲職恤其家)
王信(龍里衛指揮僉事隨鎮遠侯顧興祖勦平廣西柳州馬平縣賊陣亡郡人祠祀之)
吳得(龍里千戸洪武三十年古州蠻林寬攻城燒四門得謂鎮撫井孚曰我等為國守境)
(且父母在城不守既不忠又不孝也何用生為遂馳賊軍殺數十人中毒弩死事聞太祖曰忠孝人)
(所難全吳得井孚臨難捐軀因忠顯孝烈丈夫也贈指揮令世襲仍恤其家)
黃光中(江陵人舉人崇禎間知貴定縣平易近物捐俸修城不煩民力)
楊世桂(籍貫未詳新添教授古貌古心有學有守却贄恤貧刻書造士多所成就)
王璧(蔚州人新添衛鎮撫當開創之初修城垣設衛署建倉厰諸務畢舉)
史昂(正統間新添指揮練達政治軍民悦服)
嚴勝(新添指揮同知有才幹事關民生勇於擔荷每巡營屯威令肅然)
陳忠(新城人永樂間討交趾松潘功陞新添指揮同知素有謀略善造鎗砲諸利器正統)
(間苗賊攻城偕其子率衆堅守城賴以全)
柳國柱(武進士新添指揮天啟間值安賊圍城國柱同推官李若楠率衆堅守城賴以全)
白尚文(新添世襲千戶天啟二年水西叛圍省城尚文率衆赴援遇賊於甕城橋力戰而死)
(事聞加指揮同知立祠於橋祀之)
安順府
晉
㸑深(興古郡人楚令尹子文之後受姓班氏西漢末食邑於㸑遂以為氏世為鎮蠻校尉)
(晉武帝時深為興古郡太守永嘉中與將軍姚岳同破李雄咸和七年雄遣其弟夀及費黑攻朱提)
(郡太守董炳寧州刺史尹奉檄建寧太守霍彪及深援之夀怒遂攻寧州破之奉彪炳皆降惟深與)
(謝恕始終為晉九年分寧州置交州以深為交州刺史)
元
趙將士(普定總管府通判立學安邊政平訟理夷人畏服懷德立碑祀之)
容苴(大德中授普定知府時蛇節宋隆濟等作亂苴率衆禦之與其妻適姑宣力戎行遂)
(改府為路而以適姑為總管佩虎符)
益智(普山夷長有謀略善安輯官至懷遠大將軍曲靖宣慰使掌普安路總管府諸蠻服)
(其威信樹德政碑頌之)
金容刀(沙漠人以將軍守普定明傅友德克城容刀死之)
明
蕭傑(郡人洪武初為十二營長官子惠部落境内康乂)
阿窩(郡人洪武初率衆歸附授土通判安輯人民一時稱能)
溫伯夀(普定人洪武初以才幹授西堡副長官招撫夷民咸納欵誠)
孫森(海陽人舉人天啟間知府時值安氏叛後修城建學分甲定賦一切制作皆其經畫)
(廉介不阿為直指所誣事下督撫為之申辨乃得白詔復其官竟引歸)
劉肇(萊陽人景泰中知安順州宅心惠愛治事端謹秩滿部民攀送盈道)
李騰芳(知安順州愛人下士政治修舉夷民素□鷔抗賦芳化之乃就約束一如編氓舊志)
(不載籍貫職官中並遺其名又别無可考姑仍之後夏祈等倣此)
夏祈(知安順州鯾介有守處事公平)
彭蠡(洪武間安順州同知創制行政井井有條)
王斌(普定衛指揮廉能公平蒞政三十餘年始終如一)
王銘(普定指揮同知征麓川戰死賜祭進子泰官一級)
陳忠(普定指揮驍勇過人從征麓川攻擊舊大硬寨戰歿賜祭)
陶英(普定百戶從征廣西麓川東苖草塘四十餘處累加指揮使成化間調征山都掌蠻)
(出哨遇伏力戰死贈都指揮)
倪永夀(桃源人舉人鎮寧州知州和易清簡教民力農巡行畎畆不憚勤勞)
黃琳(鎮寕知州正已率人向化者衆)
蕭顯(山海關人成化間為給事中因言事忤旨謫鎮寧州同知顯至任政尚寬平暇則與)
(縉紳遊覽吟咏尋遷衢州府同知終副使)
趙貴(洪武間鎮寧州佐因俗成政撫馭有方一切創建多貴之力)
李新(茂州人安莊訓導講明理學以誨諸生捐俸賑貧自甘淡泊九年秩滿諸生留之遂)
(附籍永寧)
蕭伯辰(清江人洪武間任安莊衛經歷有經濟才累官兵部侍郎)
李斌(鳳陽人安莊衛指揮僉事簡綀有方屏翰以立在任二十年上下宜之)
周節(臨淮人安莊衛指揮僉事持重有為尤善騎射)
張融(洪武初知永寧州創制之初殫心經晝卓有規模民皆悦服)
葉泰(荆州人宣德間知永寧州蒞政愷悌苗民咸化)
陳佐(江西人宣德間知永寧州沉静端謹長於撫字)
段絲錦(嘉靖間知永寧州廉幹有為民咸信服)
吳敦本(浮梁人隆慶間知永寧州心存愛民每有善政)
楊東明(平壩千戶萬歷丁未仲賊劫掠沙作站東明挺身禦敵賊暗伏壕外東明乘勝擊之)
(戰死於壕)
張琳(四川人正統間任威清衞訓導誨廸有方士沐其教)
車輔(平壩人新興站百戶弘治十一年征米賊之亂輔率兵死拒後賊萬餘逼輔歸順輔)
(手刃七賊被箭而死是日天晦提學毛科為之立𫝊)
羅鼎(益陽人弘治間以貴州宣慰司訓導署威清學正捐俸修學勤於啟迪絃誦為之一)
(振)
楊遵(威清指揮永樂間創城池立堡戍有功於衛洪熙元年卒遣行人吕讓諭祭)
楊芳(貴州衛人守備威清米魯之亂有保障功)
平越府
宋
宋勝(郡人嘉定中授右武大夫沿邊溪洞經略使)
元
宋朝美(勝曾孫父提巴蠻都總管朝美累官新添葛蠻安撫司)
明
范鑛(富順人進士撫黔有政聲解任後避亂於湄潭遂家焉)
劉冠南(廬陵人舉人萬歷間知府修黃湄餘甕四州縣城興學字民為開創良守)
楊可陶(嘉定州人舉人萬歷二十九年任府同知性嚴重果於任事時改設府州縣治修築)
(城堞闢水城建署道橋勞勛最著陞知府)
萬尚烈(南昌人舉人萬歷間知府遷建學宫教習士類人文蔚起)
馮國正(江夏人舉人泰昌元年知府時安酋叛國正與守道朱芹戮力守城間出銳兵擊賊)
(圍乃觧以廉愛著聲)
陳紹英(仁和人舉人崇禎間知府修城建學有愛民實政民間立祠祀之)
鄭廷英(南川人以府同知署黃平州事值歲大旱廷英步行泣禱雨立應聽斷明决民呼為)
(神君肖象以祀)
方明棟(富順人舉人平越府同知天啟三年監軍進討水西遇害事聞贈按察僉僉事廕一)
(子入監賜祭)
董邦昌(昆明人舉人崇禎間任平越同知多善政值黑苗叛薄興隆城邦昌多方捍禦賴以)
(保全後陞思恩知府)
王衍(弘治間平越府訓導修學宫置祭器啟迪有方士論韙之)
王先(洪武間平越衛指揮僉事智勇兼長苗蠻畏服)
奚國柱(平越衛指揮撫士卒以廉惠稱建西門水城以便民汲退隠二十年貧無半厦僦屋)
(以居)
李福(定遠人洪武初為平越衛指揮同知相形勢創建土城以資捍禦今為府城)
李山(洪武初從軍累著戰功為宜興衛指揮同知後以事降調平越衛僉事卒于官賜諭)
(祭優恤其家)
奚得(平越衛百戶驍勇無敵正統十四年苖亂圍城得開門直入賊壘斬賊甚多賊觧圍)
(走得率二子宣宏追殺力戰而死幼子尚在襁褓尚書王驥訪其家月給米䘏之)
曹進可(江津人舉人萬歷中任黃平知州當建設初經理規制綱舉目張廉明慈惠不愧父)
(母)
史應元(順天人舉人萬歷二十四年知黃平州秉直不阿卒於官無以為殮民争&KR0608;之乃得)
(歸櫬)
黃虞龍(廣東人舉人崇禎末年知清平縣時值苗亂内撫字而外禦侮備極苦心後擢黃平)
(州牧土賊藍二攻䧟州城死之)
胡其仁(性純孝任黃平州指揮明崇禎壬午苗叛圍城幾䧟仁挺身奮力擊傷數人賊衆遂)
(奔城獲保全士卒凋殘與同甘苦民間鬻男女者捐資代贖善政多端)
周興(字隆岡滁州人洪武間興隆衛指揮時初設衛題請賜名上即其名字取名興隆規)
(制俱擘畫盡善)
胡質(洪武間興隆指揮修城築池屯田撫士頗多勞績)
蕭琳(永樂間興隆指揮以廉推舉掌印亊重修衛城民不告勞)
權安(正統間興隆指揮性儉政勤嚴而不苛)
狄儁(成化間興隆指揮持己以廉馭聚以寬修學開田頗著勞績)
余洪烈(興隆衛指揮萬歷辛酉城西狇狫苗叛洪烈率兵勦濫泥溝破塘寨中鎗而死)
周鑑(正統間興隆千戶有勇謀遇寇至出粟守城臨陣破賊武功表著)
王榮三(本浙江上虞人膂力過人洪武初從潁川侯傅友德克取普安曲靖攻大理屢建竒)
(功至鶴慶與敵對壘奮勇陣亡世襲興隆衛百戶)
張朝(如皋人洪武初設黃平所朝自貴州衛千戶改任黃平軍政修舉境内帖然)
袁尚紀(江油人選貢萬歷間播平設餘慶縣以永寧知州攝縣事捐俸建學敦教化以正人)
(心田立上中下三則丁隨田辦邑人感之)
韓任甫(瀘州人舉人萬歷間知餘慶縣政平訟簡才長操潔留心學校每暇輒召諸生講論)
(多所𤼵明)
儲至謀(靖州人萬歷間知湄潭縣天啟元年藺州奢寅叛土逆王倫從賊攻縣出戰屢敗城)
(垂䧟遂自焚)
國朝
杜廣(諸暨縣人歲貢生順治十五年知黃平州當開創初撫字荒殘拮据六載心存仁恕)
(不事敲朴食惟脱粟衣皆布素每有征徭集衆共議必悦從而後行藹如父子以勞瘁卒於官黃民)
(為之罷市殮惟有布衣一襲醵金備棺以其餘作&KR0608;櫬乃得歸)
羅鳴序(漢陽舉人任麻哈牧雍正十三年署州印值逆苗背叛烽烟告警鳴序身率士民捍)
(禦城池至四月二十七日苗賊擁至鳴序知孤城難保預解所佩兩州印令家人潜賫赴省又將庫)
(金千餘擇地瘞之俄而城䧟鳴序投繯死幕客陳憲素有俠氣鳴序勸之去不忍獨生同時俱死事)
(定鳴序贈參議賜葬祭廕一子入監憲贈國子監學錄賜葬祭俱祀忠義祠)
都勻府
晉(五代)
尹懷昌(郡人以雄傑為都勻長天福五年率其屬十二部附於楚)
明
凌文獻(遂安人弘治七年知府創學立署規制始備)
杜禮(豐城人弘治中繼文獻為守興學平叛功在封疆)
趙延(劍州人官生萬歷間知府廉仁最著)
李時茂(乾州人天啟間知府重學校恤軍民值苗仲倡逆圍城與民固守多所斬獲後卒於)
(官)
李廣居(宜賓人都勻教授學問淵博勤於訓誨士多興起)
許衍(吉水人成化間都勻衛訓導學行純茂克盡其職在任十五年致仕)
陳原(定遠人都勻衛指揮偉丰儀饒材略善謀能斷民夷率服正統末苗寇圍城原罄家)
(財以饗士城賴以全)
李紹忠(貴州前衛人萬歷丁未武進士襲千戶官都清兵備中軍守備奉調征水西安邦彦)
(力戰死之事聞贈二級襲陞二級後祀忠烈祠)
樊體坤(都勻衛指揮僉事值安邦彥叛調征大方陣亡題叙曰負英雄之志探虎狼之穴從)
(祀忠烈祠)
從龍(安陸州人知麻哈州時民未知學龍聘名碩士訓之俗為之變民立祠祀之)
張應期(號維屺鎮遠縣人明經清平衛教授天啟間甕壩諸苗叛應期佐副將胡從儀屢出)
(奇計勦平之攝縣篆愛民課士政皆可紀居鄉方正樂易貧約自甘有君子之稱)
司鐸(河南人清平指揮洪武二十四年開設衛治創置公署築建城壘卓有能聲)
石宣(夀光人洪武二十五年調清平指揮捐地建學興賢育才讀書好禮廉公有威兵民)
(咸服事嫡母賈生母韋以孝稱)
邵鑑(清平衛指揮嘉靖初為迤西守備值芒部土官隴夀被殺隴勝詐稱夀養子求襲蜀)
(撫王輒奏改流官已題覆旋報罷再設土官蠻猶弗靖鑑乃奏叙瀘大壩為烏芒密邇芒夷出没必)
(往永寧乞添設參將一員挑選漢土官軍以資防禦事下本兵行川貴撫巡議覆報可永寧設參將)
(自鑑始時貴州初設科場鑑為督理區畫盡善至今頼之)
何振(清江衛千戶才毅勇果正統間香爐山苗叛振親至其巢曉諭之)
孟杲(清平人宋吉國公八世孫也任副千戶忠義自負正統末以先鋒禦寇力戰死)
劉邦徵(籍貫未詳萬歷丁未任荔波知縣荔介黔粤極邊内蠻外苗交訌為患凡之官者皆)
(坐府城不身歷其城徵甫入境曰叱馭九折豈異人任乃視此為畏途也比至邑推誠撫諭諸蠻凡)
(有徵𤼵悉皆聽命請於上官置縣治於喇軫村歷任數年羣蠻帖服百姓思之立祠以祀)
鎮遠府
明
顏澤(江隂人永樂十一年初設鎮遠澤為知府勤政恤民政滿民請留復任宣德元年澤)
(遷建府治創署立學政績居多歷官福建參政)
張英(揚州人永樂間以御史出守鎮遠清介有守政事修舉宣德七年卒於官)
劉善(泰安州人舉人正統元年知府多惠政才學敏贍政教兼施公餘進諸生講論經史)
(竟日不倦多所造就)
毛鳳(嘉定州人進士授戶部主事天順四年守鎮遠廉介不苟平易近人七年卒於官)
王敘(臨汾人監生成化七年知府事神恤民俱有實政)
沈熊(歸安人進士成化十五年知府孳孳為治嘗遷學宫議建府署未幾憂去徐虔繼之)
(一遵其規畫云)
徐虔(揭陽人進士成化十六年知府通逹政理遷學建府卓有成績)
李暠(汝寧人監生成化二十年知府奉公持法以忠謹稱)
周瑛(莆田人進士弘治初知府博學能文勤於政事請建城置堡碩畫鑿鑿歷官四川布)
(政使)
戴仁(大理人舉人弘治間知府舊有羡税前守多私之仁至盡裁革亦不暴於當道或勸)
(之上聞仁曰張已形人非吾心也考最晉松茂兵備旋致政歸里不治第館賓於門設榻於屏自號)
(無懷先生卒之日家無餘財郡守吴晟為之殯殮)
劉武臣(宜賓人進士正德二年知府潔己愛民為政不擾公事之暇親課諸生去後民為立)
(祠祀之)
羅鳳(上元人進士嘉靖三年知府有善政能詩鳳舊與周瑛善先後出守作懷周堂又建)
(德禮堂後守程㸅為之銘)
黃希英(莆田人進士嘉靖間知府善詩文興行教化建紫陽書院於中和洞自為記遷長蘆)
(運使未行卒)
廖梯(莆田人進士嘉靖間知府清苦自持常掃梧葉代薪秩滿致仕)
程㸅(建昌人舉人嘉靖二十六年知府視官如家視民如子才氣揮霍而詩文藻繢足潤)
(色之凡山川崖洞無不經品題者城垣衙署次第修建續修志書尤詳核衛軍雷文七等欲鎮民幇)
(貼夫價呈楚撫按㸅具移詳辨議乃得寝至今守為定制在任九年歸無餘貲居一樓兄子鬻其半)
(作籬自障有詩曰風雨半間樓)
阮宗道(大同人恩貢萬歷十九年知府勤政恤民設立哨卡民頼以安)
張守讓(字懋功南海人舉人萬歷間知府時兵燹之後民苦供億驛馬之累十室九空讓甫)
(下車首為調停百廢具舉捐俸糴榖贍士賑貧建石橋以利往來備火器以防苗變建坊勵俗飭儉)
(維風善政不可悉舉秩滿擢本省思仁道)
徐璋(重慶人鎮遠府同知永樂十五年建山川社稷郡厲等壇政有遺愛)
黃鑑(新喻人正統間任鎮遠通判才識俱優以禮義率民風俗丕振)
周仕達(鎮遠指揮天啟三年征水西陣亡贈都督僉事祀忠烈祠)
何瑄(郡人先為鎮遠土知州後裁州改授土同知為人沈毅剛果有遠識熟於事機正統)
(天順間麓川卭水諸苗相繼叛瑄領土兵協勦屢建竒功子矼硟孫馴天衢先後俱登賢書)
何騏(土同知成化中克服銅鼓石羊等苗欽賞絹紗)
何魯(土同知弘治初出方略平諸苗)
楊貽業(土通判居官勤慎嘗率兵應援會省勦堵汪苗皆有功以詩文樂志)
楊薰(土通判居官以清慎著捐地以廣學宫輸材木以成府治其公爾忘私類如此)
楊載春(土推官欽之子也篤志好學弘治戊午舉人襲推官屢征有功嘉靖四年加俸二級)
(授正六品職事)
劉以仁(臻洞司人安酋叛以守備督兵援省力戰死之)
陳應正(字國啟雅州人舉人知鎮遠縣清操自勵觧組歸行李蕭然)
李珪(昆明人監生天順間知施秉縣始遷縣治才識優長多所經理)
劉宇(鈞州人進士成化三年以貴州巡按御史降施秉縣典史適虎為民患宇牒城隍明)
(日兩虎相噬死患遂息後起吏部侍郎)
許國柱(偏橋衛指揮天啟三年隨父攀龍征水西死於戰壘祀忠烈祠)
朱梓(淮安人萬歷十九年任天柱所吏目條議建縣撫綏苗蠻二十五年陞知縣建學校)
(擴城垣清田賦編里甲立社學安哨堡創市鎮百務具舉為設縣來賢令之冠)
李紹道(清江人萬歷三十五年知天柱縣清静寧謐不事紛更凡前令所經畫悉遵守勿改)
(民苗愛戴立祠縣旁尸祝之)
韓可興(長葛人萬歷三十八年知天柱縣居官嚴厲不輕笑語苗人聞風畏服四境無虞去)
(之日民立祠祀之)
王昌(富順人副榜萬歷四十六年知天柱縣政事文章卓然可稱去之日士民肖像以祀)
趙海(四川人天啟二年知天柱縣除陋規革公費正斗斛繩吏胥以循良稱)
陳朝疏(烏撒人萬歷二十五年天柱教諭時初設縣學中虚無人請於朱令擇童子俊秀者)
(二十九人給衣巾至學肄業又請撥靖州會同兩學諸生三十人附於學以為表率多方鼓舞邑中)
(人文振興自朱陳二人始)
國朝
卜世儼(上元人康熙甲辰武進士任鎮遠衛守備甫半載吳三桂䧟貴州總督廿文焜至鎮)
(遠遇害城䧟儼自經死康熙二十四年巡撫慕天顏請䘏贈都司僉書廕一子為衛千總)
思南府
宋
田佑恭(思南人字子禮有膽識為番部長政和間被召入覲拜伏進退不類遠人帝嘉之建)
(炎初劇賊王闢等破歸州將拔瞿塘奉調破賊保安蜀境璽書加勞遷通侍大夫知思州軍事勲業)
(最著子孫世其官)
龐孫恭(為運使築思州婺川城因山控扼建寨堡以備要害)
明
田仁智(思南宣慰使太祖平陳友諒仁智遣其都事楊琛來納元所授宣慰誥太祖以其率)
(先歸附俾仍為宣慰使以三品銀印給之並授琛為宣撫使)
陳禮(泰和人進士永樂間知府時削宣慰田氏初設郡治編戸立學諸務具舉開疆著績)
何轍(四川人景泰間知府興利除害頌聲洋溢)
王南(長夀人成化間知府才智穎敏不撓於物恤孤教士重葺府署學校民不知擾)
金爵(綿州人進士弘治間知府宅心仁恕祛積弊革横征立五年四空之法以編徭民懷)
(其惠)
羅璞(吉水人舉人弘治間知府重建府治興學校繕城垣至今人利賴之)
甯閱(湯陰人舉人正德間知府廉正剛直文武兼資時蜀寇逼境民間攜拏負貲竄入崖)
(穴閱廉知之慨然以死守自誓盡撤渡艇躬自巡警嚴禁逃匿率民兵以禦之深溝重壘賊騎不得)
(闌入值鎮筸兵經過閱借其聲援建畫出竒遂破賊遷運使去民皆扳轅涕泣不能舍)
周舉(郯城人進士嘉靖間知府宅心正直剖决如流獄無淹滯尤善作人每召諸生講論)
(經藝多所𤼵明遷雲南副使未任卒)
葛鴊(萬全人舉人嘉靖間為給事中出守思南剛毅廉慎多積榖以備荒有疑獄禱於神)
(立決遷本省副使)
李夢祥(監利人進士嘉靖中以虞衡郎中出守思南鎮筸苗叛剽掠隣邑時郡無城垣祥至)
(乃建議創築期月工完遂成保障)
楊煦(進賢人舉人嘉靖間以南工部郎出守思南時鎮筸苗叛煦多方禦之郡賴以全雖)
(兵戈中猶與諸生講學不輟後掛吏議去士論惜之)
宛嘉祥(廬江人舉人嘉靖間知府繕城隍修學校建公署提調木務更定馬政調停里甲莫)
(不井井治郡六年稱能吏)
李充善(長治人舉人嘉靖間知府性朗才練清操可質鬼神修學葺城創養濟院禁私征清)
(冤抑定馬牌嚴保甲杜請謁肅吏胥時盛夏不雨善禱輒應郊冇虎患善祝於神遂息以内艱歸士)
(民卧轍以留)
田稔(高唐州人進士隆慶間知府心存愷悌剔弊除奸吏畏民懷立祠祀之)
帥機(字惟審臨川人隆慶戊辰進士萬歷九年以南禮部郎知思南古道自持不諧於俗)
(而廉幹有能邃學問善吟咏尤加意學校奬拔士類多所成就)
陸從平(華亭人隆慶戊辰進士萬歷十五年知府文學優贍吏事精敏約已化民修舉廢墜)
(懲積猾鋤強梗新府治立條編貽利無窮士民德之)
溫可貞(廣東人舉人萬歷間任府同知廉潔有守政多平恕秉公持法人不敢干)
李悅(莆田人成化間思南教授文學宏肆尤精於易以授諸生得其𫝊者咸有可觀)
趙富(印江人思石營把總戊子張先璧叛將入印富守秀寶關報城中令居民速徙曰吾)
(以身代羣命矣於是守關拒賊援兵不繼被執死之)
朱凌霄(南海人舉人萬歷間知安化縣卓有循聲)
萬應奎(南昌人舉人天啟間知安化縣值安賊圍會城監軍進討遇害事聞贈光禄寺少卿)
(廕一子入監賜祭)
周文(山東人弘治間知印江縣清介愛人有治劇才始建縣治制度恢宏不任威力吏民)
(悦服)
莫與京(廣西人舉人萬歷間知印江縣公恕慈愛修舉廢墜時稱循良)
張鎔(合州人舉人萬歷間知印江縣清廉仁恕建學宫定規制卓有政聲邑人歷久猶頌)
(之)
劉兆桂(閬中人萬歷間知印江縣有文名撫民訓士曲盡勤懇)
史諫(貴池人崇禎間知印江縣才敏政寬審編丁糧尤著公平)
熊价(眉州人弘治間知婺川縣公廉果斷修縣治築城垣後以誣去輿論惜之)
王緯(平彛人正德間知婺川縣時土賊行劫逼近縣治士民空城遁緯獨持印坐堂誓與)
(城同存亡衆復歸協力固守賊聞之亦引去)
欒恕(山東人嘉靖間知婺川縣修建學校有功於郡)
劉敏之(山東人嘉靖間知婺川縣建學造士築城衛民)
石阡府
明
李鑑(貴溪人進士永樂十一年首任知府創制立法導民變俗九載秩滿遮留載道)
胡信(廬陵人正統十二年知府政舉民和十三年蜀後洞黑苗叛攻破府城信罵賊不絶)
(遇害)
楊榮(青神人進士天順八年知府律已嚴而待民恕興廢舉墜美政甚多)
余志(建寧人進士成化十五年知府政績昭著傳胡知府王烈女以崇節義作風鬼洞龍)
(洞辨以祛民惑是時陰雨彌月作䨧霾文以訟之剛直之氣凜於冰霜)
祁順(字致和東莞人進士為名儒陳獻章高弟成化十九年知府才敏學優多所題咏纂)
(郡志興學校為名太守)
丁㫤(字德輝蒙化人進士弘治間知府建府治儒學及公署倉驛咸新之嚴守衛賑貧乏)
(逃亡復業卒於官有烈風星殞之異囊無餘貲衆&KR0608;之始得歸櫬著有公餘清咏)
任儀(閬中人進士弘治十四年知府賦均訟理普安兵變有轉餉功)
施震(平湖人進士正德間知府寬洪簡重綏戢苗民)
褚松(華亭人舉人嘉靖十五年知府省夫馬抑豪強課士濟貧以直道不容去部民如失)
(怙恃)
朱黼(安福人舉人嘉靖二十三年知府才幹敏給庭無留牘濟嚴以寬士民戴之)
蕭立業(新喻人選貢嘉靖三十六年知府操守廉静採大木餘千金不私諸已以建公宇創)
(城甃石薄歛蠲征稱廉能太守)
王管(江寧人官生嘉靖四十二年知府寬洪簡易練達公平繼蕭守修城加堅固焉)
李兖(餘姚人隆慶三年知府修葺城垣捍禦有賴均丈民田糧差除減宿弊一清修有郡)
(志今多散失)
吳維京(孝豐人進士萬歷間知府廉明有威振興士類物望甚隆)
鄭一信(惠安人進士萬歷間知府為政持大體尤加意學校)
陸郯(上海人官生萬歷間知府温厚和平愛民如子捐俸購古今書籍貯尊經閣以訓士)
(歷久猶頌之)
康頮(字宜清泰和人進士永樂間任推官多惠政)
鄭廷璋(瓊山人舉人嘉靖三十四年推官持刑明允操守廉潔豪強屏迹)
李應期(鄞縣人萬歷間推官獄無冤滯囹圄為之一空修學興文著有異政)
吳衡(揭陽人永樂十三年府教授盡心課士兼富文學有建學記)
楊彬(泰和人舉人正統五年府經歷勤於撫字惠愛及民尋以憂歸民請留之服闋再任)
(九年)
周冕(南昌人宣德間府照磨文章政事聲聞一時)
凌秋鵬(昆明人貢生萬歷間知龍泉縣時初設縣一切規制皆其創竪)
段宜標(雲南人舉人萬歷間知龍泉縣甫下車請減浮賦民困立蘇移建縣治規畫有條)
李紹勲(建昌人貢生萬歷間知龍泉縣始建學宫士風振起)
趙譔(昆明人舉人崇禎間知龍泉縣政以肅成不避強禦吏憚民懷擢御史後闖逆䧟京)
(城死難最烈)
思州府
元
黃原銘(思州人才智過人民夷親附以薦任沿江安撫司)
明
田仁厚(元思州宣撫使至正二年明太祖時經略荆襄仁厚遣其屬林憲張思温來獻鎮遠)
(思州軍民二府并十縣三十四司命改宣撫使為宣慰司仍守其地子洪正於洪武五年從征羣蠻)
(授中順大夫思州宣慰使子孫世襲八年復授亞中大夫)
劉貴(思州人宣撫司同知明洪武初贊田氏稱臣入貢五年以忠順授宣慰司同知)
黨宗仁(思州人洪武間以才幹任宣慰司僉事)
崔彥俊(新建人進士永樂間知府時方草創撫綏流亡編定糧差政教維新在任一十八年)
(纂修府志)
賀讓(衡陽人舉人宣德初以瀘州守遷思州知府撫馭有方民夷安堵致政歸臨行惟市)
(瀝青數石為身後計餘無所攜今廟食思州)
王常(馬湖人進士成化元年知府公平勤敏修葺廢墜重建城垣)
張介(内江人進士成化間知府老成諳練修治郡學親為講究士習一新)
李概(豐城人舉人正德間知府行政寬大惟務綏懷時有枯榴復榮之異)
高節(上元人進士正德九年知府勞來安輯以經術訓士征苗寇有功擢參政)
張柱(涪州人進士正德間知府性剛直禁止淫邪作興士類重建學校士民感德)
毛希源(太倉人官生嘉靖間知府力行化導禁暴止邪民大輯睦歲餘以疾乞歸士庶攀留)
(歌思不已)
李允簡(融縣人舉人嘉靖間知府時銅仁苗出寇倉卒不及備被執以行投崖而死事聞賜)
(祭葬贈按察司副使廕一子)
符仕(寧陵人舉人嘉靖間知府性剛果清介值殘破之後築城垣以衛民恃為保障)
蔡懋昭(字允德上海人舉人萬歷初知府時改遷府治城久玘人無固志昭經理修建撫輯)
(安定去後郡人祠祀之)
李仕亨(銅梁人舉人萬歷間知府置田贍士賑恤孤貧惠愛為多)
趙建(劍州人萬歷間知府撫勦苗賊多著勤勞)
胡柟(洵陽人舉人萬歷間知府修城造士勦苗有成績民建祠祀之二十餘所)
萬嗣達(九江人舉人天啟間知府有惠政士民公舉崇祀)
檀凱(永樂間通判洪熙元年秩當滿郡民詣闕請留宣宗間而嘆曰貴州至北京甚遠民)
(䟦涉艱難求其復任必撫字有道者遂遣還任予正五品俸以優之)
唐賢(蘭谿人永樂間推官持身整潔刑政修明)
王制(字宗明雲南舉人萬歷初推官勤恤民隠督理均田人稱其平)
鄭泰(平溪衛指揮使景泰時禦苗有功)
銅仁府
明
田載(北平人永樂十一年設府首任府亊草昧之初結廬聽政招集遺氓次第開剏踰年)
(官署學宫規制粗備外馴夷撩内撫瘡痍偹極苦心)
王恕(長清人進士宣德六年以編修出知銅仁府時軍興財匱恕請罷礦場内使巡場御)
(史及同知等官後因礦盡課無所出復請罷金銀場至今無採辦之苦)
張隆(雲南臨安人監生天順間知府雅尚文教日集諸生於庭而訓迪之士始知學自奉)
(甚約俸入所餘悉付外庫以代租税之不能輸者以勞卒於官貧無以殮)
陽顯嘉(吉水人進士成化三年以工部員外郎擢知府狷介有執持扶奬善類不事搏擊時)
(郡署燬於苗嘉捐俸營建一切公用不以累民)
周銓(興化人舉人成化間知府廉潔寬恕尤加意士類課讀惟謹一時人才多所陶鑄以)
(學宫卑隘勸民輸地拓而新之遂成壯觀)
堯卿(安岳人進士成化間知府以恬静為政事上之禮甚簡嘗曰剝民以求媚吾不為也)
(民有爭訟出數語直之立觧有刑措之風)
周汝瑞(長寧人舉人弘治中知府興學撫叛民苗懷服)
徐紹先(蘄水人進士正德五年知府時鎮筸苗作亂先繕城堡備芻粟治器械募民間勇士)
(數百人教以技擊苗聞而憚之不敢犯境)
李資坤(昆陽人舉人嘉靖間知府有惠政興學造士始終不倦先是舊城狹民多居郭外恒)
(慮苗患坤相城北曠土可城召民入直為業即以其直城之拓九百餘丈興大役而民不擾)
馳九垓(仁夀人舉人弘治間推官讞鞫多所平反值洞苗倡亂不避險艱入其巢穴撫馭之)
(卒寢其變歲饑請賑不待報而𤼵或難之曰民旦夕急寧我無官不忍民無食也)
勞周相(德化人監生嘉靖十六年任推官先德教而後刑罰夷民有弗率委曲開諭使知向)
(化鮮罹文網者)
唐宗正(靖州人舉人隆慶五年推官剛果明决摘𤼵如神嘗奉檄度田躬行阡陌中按畆定)
(則不假手左右賦税稱平)
趙和(字達道鶴慶人正統間任銅仁訓導以師道自勵丁内艱服闋改鐸建始上官奏留)
(之許還復丁外艱去將改選又乞還如初監司皆稱曰先生後致仕歸諸生遮道泣送)
謝寧(蒼谿人嘉靖二十七年銅仁訓導性惇朴寡言笑諸生有過温諭之不悛峻詞切責)
(靡不愧悔課文考業俱有常程即寒暑不少輟一時得士彬彬焉)
裴坦鼒(靈山人監生正德九年銅仁經歷鯁直勤敏事事有條理護郡篆能攝吏胥裁里甲)
(鑿泮池建號舍皆捐俸充之)
楊仕漢(景東人舉人萬歷間知銅仁縣心存撫字卓有聲稱)
黃家林(汝寧人選貢天啟間知銅仁縣愛民訓士誠心感人)
黎平府
梁
楊再思(據誠州稱刺史然有功於民士人尸祝之宋追贈英惠侯)
宋
向通扆(真宗咸平元年通扆以芙蓉硃砂二器馬十匹水銀千兩入貢詔有司鑄印賜之大)
(中祥符初詔加古州刺史)
明
黃恭(上海人舉人正統中以刑曹郎出守贑州尋調黎平崇尚實政惠治小民時苗亂逼)
(近郡城恭招募丁壯預儲糧糗定計討賊遂平之招集流亡出俸賑饑九年滿去民咸思之)
楊緯(大理人進士以戶部郎出知黎平持身廉慎黌宫就圮緯更新之考祀典廣生儒郡)
(中諸務釐然興舉任黎六載治績最著擢山東參政)
袁盛(棗陽人進士成化間知府政平訟息有刑措之風)
張綱(滁州人進士弘治間以御史出知黎平時府署猥陋綱改拓之又市地以增學宫性)
(耿介政期必行然以愛民為主去之日合郡如失怙恃)
張愷(無錫人進士弘治間知府躬行化導政務拊循擢兩淮運使)
余桂(綿州人正德二年知府果毅有為多所興革未幾調守黃州)
祝夀(歷城人進士正德中由兩淮運同擢知黎平剛正沉毅禁令整齊編置里甲民皆稱)
(便賢聲上聞遷雲南參政)
孫繼魯(字道夫雲南右衛人進士慷慨有大節嘉靖間守衛輝以忤權璫被逮民攀號載道)
(緹騎捶之不肯去後事白調黎平守治郡三載體察民隠罷里甲省繁苛清白之名著於海内擢湖)
(廣提學)
劉汝順(清江人舉人嘉靖間知府居官簡静奉法循理苗人初不知學汝順請於學使拔其)
(秀者為弟子員以奬勸之五開衛軍糾衆跳梁自以為别屬不可治汝順密陳其不法狀盡按治之)
(郡中乃平府稱軍民始此)
袁表(晉江人進士以戶部郎出守黎平修學訓士詰戎戢苗邊境乂安)
熊廷相(豐城人舉人崇禎間知府值皮林寇變殫力供億秋毫無擾郡民頌德不衰)
于元葉(東阿人慎行孫崇禎間以刑部郎守黎平值明末武弁縱横葉駕馭有方無敢或肆)
劉行政(華容人景泰初以明經任推官膽智過人正統末苗賊攻劫城堡政毅然提兵出親)
(冒矢石深入巢穴諭以禍福賊不敢加害遂降四郊乃得晏然)
徐馨(咸寧人舉人正德間推官讞獄平允治績爛然遷臨清守)
胡宗政(松滋人舉人景泰初由鴻臚序班為經歷機警有方略時廣西苗人與西山洞猺相)
(讐殺當事者屬吏撫之不聽宗政入洞中為折曲直猺苗並服事乃息)
趙禧(字景福河陽人以鄉薦知永從縣冇廉惠聲尋以内艱歸遂不仕)
大定府
漢
濟濟火(牂牁帥善撫其衆聞諸葛武侯南征積糧通道以迎師遂佐武侯平西南夷擒孟獲)
(封羅甸國王已乃攻普里諸種拓其境土即安氏遠祖也)
唐
阿佩(開成元年為羅甸國主率土夷内屬會昌中襲爵為王)
普露(昆明大鬼主羅甸國王天成二年慕化來歸率其九郡入貢)
宋
普貴(一名宇貴開寶中詔諭西南夷普貴遂納土歸順賜王爵)
元
阿畫(一名阿拂普賁之後至大元年授武略將軍順元等處軍民宣撫使泰定間賜名特)
(穆爾)
明
靄翠(阿畫之後仕元為四川行中書省左丞兼順元等處宣慰使洪武四年與同知宋欽)
(歸附以翠為貴州宣慰使統四十八部號最強)
趙顒(烏撒指揮征麓川戰死賜祭)
管良相李應期(俱烏撒衛指揮天啟壬戌年烏酋入寇圍城九月人民乏食城潰良)
(相與應期閉門舉火合妻子共焚死題旌祠祀)
朱運泰蔣邦俊(俱烏撒衛世襲指揮烏酋入寇城陷運泰與邦俊先自殺其妻女隨)
(自刎死題旌祠祀)
湯明(洪武十四年畢節衛指揮時初設衞治建城池開道路皆其經始功績甚偉)
李興(洪武三十年畢節衛指揮與弟隆以磚石甃城畢節險要可據皆其力也)
唐諫(畢節指揮才力過人兵政克舉以所居第建學征麓川戰歿事聞賜祭進子官一級)
蔡禮(和州人永樂間貴州前衛指揮調烏撒衛宣布恩威申明禁令繕城修署時稱賢將)
薛紹宣(貴州衛人萬歷二十九年守備迤西威懾烏蠻道無剽掠)
李朝陽(黃平州人萬歷三十五年守備迤西威惠兼施蠻人悦服)
步上達(四川人崇禎初守備克復烏撒重建城署大有能聲)
丁祥(赤水指揮正德間攝衛篆和平練達蒞事五十餘年老稚頌其德)
李瑞(赤水指揮正統間攝衛篆以廉著寬厚有儒將風)
張佐(赤水指揮夷阻大道領兵開路戰亡土人祀之)
張奇韜張大壯(俱赤水衛指揮使奢寅亂攻城韜督軍堅守城䧟戰亡)
附載明天啓三年從征水西死事籍里莫考參
遊都守三十五人(舊志載三十六人内有王達見遵義府志今止列三十五)
(人)
陳濟民劉應龍劉仲時
楊鯨羅袍(五人俱參將征水西死事聞賜祭贈都督僉事)
(襲陞三級)李師沆張纓
宗延齡聶應德周國臣
陳富楊通增王建中(遊擊八人)
藍補袞劉廷舉馬武
余報國(都司四人)王得勝田有龍
周國用龍國正曹柱
易登洲覃事君劉象麒
羅承富曹思敬張俸
張懷邦董兆麟陳我謀
耿良將覃天印羅承寵
黃中和(守偹十八人以上遊擊都司守偹共三十員名征水西死事聞炤本職贈二級)
(襲陞二級)
國朝
楊馥(陜西西寕人大定協副將整營伍練士卒恒如敵至雍正十年台拱苗變鎮臣臬司)
(俱䧟圍中餉道不通檄馥往援時賊聚甘翁嶺築壘扼險以扼我師馥奮勇率土兵二百揮戈先登)
(殺賊甚衆中鎗傷脇血迸出猶負創𤼵一矢手刃二苗佯謂我偶被石傷耳汝等當急擊無失言訖)
(而殞事定贈恤有加廕其子恒新為遊擊)
南籠府
明
陶文靖(萬縣人宣德間知普安州裁决庶務皆迎刃而解時稱能吏)
袁寧(新化人宣德間知普安州廉介有為時諸夷争地互相攻擊屢年不決寧力解之後)
(以誣去普民惜之)
黃雄(烏程人進士弘治間知普安州廉潔不苟每巡行裹糧自給絲毫無取又明察善斷)
(從前積弊一時盡除)
徐世用(宿州人嘉靖間知普安州剛直不撓民資保障苗夷有不率者以德懷之遂遵約束)
(不敢攜貳)
王徽(南錦衣衛人天順間為給事中以糾權璫牛玉罪中官惡之摘其語以激上逮下獄)
(謫普安州判徽至任克修厥職不以遷謫為嫌弘治間起山西參議引年去)
張瀾(任普安州判才優政善雅重儒紳去之日民咸思之)
王威(六安侯志子洪武間承襲後降安南衛指揮調普安衛築城建署有總理才)
華昇(普安衛指揮使在位三十餘年威德普著軍民悦服尋陞雲南都司)
王銳(普安指揮征山都掌蠻陣亡)
魏政(普安百戶征山都掌蠻陣亡)
柳之文(普安衛人有勇略官守備嘉靖二十七年銅苗弗靖撫按檄文領兵討賊賊卒至衆)
(皆驚潰文仗劍曰彼獨非命何乃畏之敢有先逃者斬後賊大至手刃數賊無援兵竟亡於陣未幾)
(賊首龍許保就擒鞫之賊曰石老虎大將軍不要錢柳守備不怕死吾是以就擒耳撫按檄銅仁立)
(祠以祀)
曾異撰(四川舉人先為永寧州牧崇禎間移轄安南流寇圍城率民堅守城䧟死難)
杜純(南充人安南衛教授學問淵博規模嚴整當道延之書院以教諸士著有三試集)
梁海(洪武二十一年領軍開創安南衛遷建衛治城郭公署皆其籌畫勸督有方士卒不)
(知其勞軍民賴之)
姚餘(洪武間為安南衛鎮撫果毅有膂力時安南寇亂餘隨西平侯沐英進勦至盤江與)
(賊遇奮勇擊之賊併力攻餘因遇害西平侯以聞命有司䘏其家遣官致祭)
宋鉞(安南衛指揮永樂間從征交趾陣亡賜祭)
尋治本(安南衛指揮崇禎間統兵征毛口六墜等寨陣亡)
不帖傑(安南所副千戶驍勇多謀常以計破賊及築安南所城於楊那山民資保障)
遵義府
晉
母雅(巴郡臨江人時西南夷強悍不靖以雅為夜郎太守殊俗感而化之)
唐
楊端(太原人乾符初南詔䧟播州端應募復之諭以威德縻以恩信夷人懷服五代以來)
(世襲宣撫使宋開禧中贈太師)
宋
楊璨(唐贈太師端十三代孫嘉泰初襲播州安撫使開禧初蜀帥吳曦叛璨輸金錢戰馬)
(以助國用卒贈左衛大將軍忠州防禦使追封威毅侯)
楊价(璨子方生時將校冇夢神號蜀將軍者來价生貌如之長以邊功授閣門舍人卒贈)
(英烈侯)
楊文(璨孫寶祐間授承德郎修學勤政累官播州安撫使卒贈光禄大夫樞密使)
田景遷(乾德中為珍州刺史上言自給賜珍州郡名以來連遭大火乞改州名詔從之改為)
(西高州並鑄五溪都防禦使印以賜之)
鄭昌孫(珍州人嘉祐閒元兵犯蜀擄掠州境昌孫集兵禦之事聞贈州總制)
楊邦憲(玠子端平間蠻人掠境憲領兵拒之擒酋長累贈平章事)
江彦清(德祐初為珍州守元兵至瀘州守梅應春以城降彦清盡力守禦珍州破巷戰死)
元
楊漢英(邦憲子字熙載生五載而父卒母田氏擕至上京見世祖遂襲父職賜名賽音巴哈)
(成宗大德五年宋隆濟及蛇節等叛詔劉國傑等率兵偕漢英討之師出播境賊騎猝至漢英奮擊)
(先進大兵繼之賊奔潰相繼納欵後賊衆復合戰於墨特川又大破之蛇節乞降斬之並擒斬隆濟)
(西南夷悉平武宗至大四年播南廬崩蠻内侵詔漢英率兵討之卒於軍追贈播國公諡忠宣)
楊嘉正(漢英子至正初授播州等處管軍萬戶侍衛親軍都指揮使上護軍討平陽留總之)
(叛進中書左丞)
李嗣宗(至元末播州千戶守禦勇敢善撫兵衆人咸德之)
明
楊鏗(嘉正從子洪武四年納土以為宣慰使後屢隨大軍討平叛寇卒贈懷安將軍子昇)
(襲職蒞政勤敏請開學校民知習詩書崇禮義邊境綏寧)
韓志聰(播人洪武間征普定有功授長官世襲)
羅琛(播人元末明玉珍僭號於蜀太祖創興琛閒道入金陵負版籍以獻朝廷嘉其功仍)
(以琛為播州宣慰使同知)
孫敏政(興國人舉人以同知協理善後事遷遵義知府絶苞苴禁饋獻嚴搆訟鋤豪猾拯疾)
(苦恤災祲)
高折枝(固始人進士以重慶推官監紀討播身先行陣鼔勵士卒自播𤼵難以迄蕩平厥功)
(最茂)
何恩(遵義人祖大本掛大將軍印奉命征蠻終於播襲宣慰司總管萬歷庚子恩憤楊應)
(龍肆虐棄職率七姓舊人宋世臣等赴闕上書請討應龍命川黔兩省會勘黔議勦川議撫應龍因)
(以黃白千金行賄至綦江恩遮獲以充軍餉督帥李化龍以為中軍提調又命其弟慇為劉綎向導)
(斬箐直入師逼海龍囤播平恩兄弟與有功焉)
王佐聖(明末知遵義縣會土賊郭士琦等倡首鼓衆作亂奪卬不與罵賊死遵人立祠於城)
(南祀之)
胡宗明(湖廣人舉人崇禎丙子任遵義縣歷五載平情折獄禮士興學人稱循卓)
郭維屏(雲南人萬歷中舉人以從軍平播有功任正安州牧時改土設流一切制度皆其所)
(經始州人感德畏威歷久不替)
鄭瑚(真州長官司洪武初從征南將軍𫝊友德破偽夏擒其將江中立冇功績入覲賜印)
(綬)
何珩(湖廣人萬歷時平播設縣以選貢知桐梓縣築城建治創立祠廟招集流亡民得安)
(業)
萬建侯(湖廣人萬歷中舉人知桐梓縣時設縣未久凡田賦差役供億經費及道路橋梁無)
(不悉心規畫)
洪維幹(江西人萬歷中舉人四十七年知桐梓縣天啓元年藺賊奢崇明亂䧟桐梓維幹坐)
(堂上罵賊不屈賊索印曰印在喉下索銀曰銀在喉下顏色甚厲賊不敢辱閱三日詣虎峯崇德廟)
(作來桐記題詩於壁乃自縊僕從死者數人其詩末云恨乏張廵相拒力願成厲鬼殺崇明賊平聞)
(於朝賜葬祭廕其子千戶)
唐文煃(廣西人崇禎間舉人知桐梓縣以轉移風俗為己任每月進諸生課文藝舉鄉飲勤)
(讀法善政悉舉)
詹淑(字士善麻城人萬歷間舉人平播後知綏陽縣建城設學撫字招徠編里甲定賦役)
(葺衙署成志藁大綱畢舉邑人建祠祀之)
母揚祖(天津人以選貢知綏陽清廉正直善政宜民去任後邑人建祠以祀)
袁□(仁懷縣人副總兵袁鍪弟也天啟二年奢寅叛與賊相拒於仁懷之竹瓦寨血戰三)
(日夜兵敗被執罵賊而死事聞命於其戰地立忠勇祠祀之廕其子蕙為參將仍世襲指揮後又命)
(與陳王謨同祀府城忠臣廟)
陳王謨(郡人官副將崇禎十年流寇䧟蜀謨督兵禦賊血戰死之請於朝祔祀忠臣廟官其)
(弟王政為千戶)
國朝
劉祺(綏陽人順治四年大兵抵遵祺率衆效順以參將守遵義適湄龍殘寇猖獗祺以孤)
(軍禦賊於菖蒲塘血戰死之)
貴州通志卷二十
