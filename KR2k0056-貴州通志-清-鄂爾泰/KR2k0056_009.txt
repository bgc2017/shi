貴州通志卷九
營建
學校
貴陽府
府學在郡城北門外明成化間建於舊程番府隆
慶二年遷府入省學與宣慰司共之萬歷二十一
年巡撫林喬相巡按薛繼茂布政司王来賢提學
徐秉正知府劉之龍等捐資鼎建於今地規制畢
舉天啟壬戍毁於賊崇禎四年重建丁亥又毁於
賊
國朝順治十八年總督趙廷臣巡撫卞三元重建中
先師殿後啟聖祠明倫堂兩廡戟門櫺星門教授訓
導廨諸制粗備康熙元年提學副使衛紹芳捐資
增修二十四年頒
御書萬世師表匾額懸大成殿(各府州縣學同)三十年貴西道參
議張竒抱提學道僉事華章志捐建名宦鄉賢祠
三十一年巡撫衛既齊布政司董安國按察司丹
達禮糧驛道陸祚蕃提學道華章志貴陽府知府
時騰蛟各捐資重修改建名宦祠於戟門左鄉賢
祠於戟門右增尊洗所於殿左望瘞所於殿右闢
宫左甬道築四圍墻垣造兩廡先賢先儒名宦鄉
賢各神主置祭器雍正元年追封
先師孔子五代為王爵改啟聖祠為崇聖祠(各府州縣同)
五年頒
御書生民未有匾額(各府州縣同)七年巡撫張廣泗重修改明
倫堂為崇聖祠另建明倫堂於戟門左堂後建尊
經閣增備禮器樂器改舊啓聖祠為庫貯之所又
建各官致祭齋宿所於櫺星門兩旁制度稱完備
焉
貴筑縣學(在府城内東北明萬歷二十八年設新貴縣學建於宣慰司學右國朝康熙)
(二十七年設貴筑縣學附於新貴三十四年裁新貴歸併貴筑三十八年巡撫王燕同司道府縣公)
(捐建於今地雍正五年巡撫何世璂重修)
定番州學(在州城中舊為程番府學明成化十一年知府鄧廷瓚建弘治初知府汪藻遷)
(建城西南隅嘉靖十五年知府杜春澤改建於中峯書院故址後移府治入省遂改府學為州學明)
(末毁於兵後國朝康熙九年知州李益陽學正黃文焯重修復毁三十一年知州薛載德守備招)
(國璘署學正劉湯聘共捐資增建啓聖祠東西兩廡明倫堂雍正五年知州蘇松重修)
廣順州學(在州城内東北隅舊附定番州學明時曾建有先師殿國朝康熙三十八)
(年巡撫王燕始題請設學)
開州學(在州署左舊附敷勇衛學學國朝康熙三十六年改衛為修文縣州仍附之三十)
(八年巡撫王燕始馬題設州學雍正五年知州永重修)
龍里縣學(在縣城中行臺故址舊為龍里衛學明宣德八年副使李睿建於衛署西嘉靖)
(間巡撫董威副使趙之屛遷於署左萬歷間復遷於署南明末圮國朝康熙十年建於今地十三)
(年裁衛設縣因為縣學三十九年知縣李成輅重修)
貴定縣學(在城西北隅舊為新添衛學明宣德間副使李睿建於城西成化間指揮陳林)
(訓導周鳳建今地後毁於兵密國朝順治十七年推官張俊重建復圮教授胡王祚蕃守備邊之)
(鉁相繼增修二十六年改衛為縣因為縣學知縣王克昌李從綱署知縣曾朝聘先後重修)
修文縣學(在縣城北舊為敷勇衛學明崇禎三年建後圯國朝康熙五年重建二十六)
(年改衛為縣因為縣學後圮三十一年巡撫衛既齊捐資重修五十九年知縣朱齊年增修)
安順府
府學在府城東明洪武初建天啓二年毁四年知
府孫森重修復圮
國朝康熙七年建
先師殿兩廡戟門櫺星門明倫堂啓聖祠五十五年
重加修葺規制始備
普定縣學(在府城東門内舊附安順府學設國朝康熙三十八年巡撫王燕題縣學)
(四十一年始建)
鎮寧州學(在城内州署東北舊為安莊衛學明正統八年建後圮國朝康熙六年知州)
(卞廷槐重建雍正十一年知州劉世恩修建崇聖祠)
永寧州學(在州城門外舊附安南縣學題國朝康熙三十八年巡撫王燕始設州學)
安平縣學(在城東北舊為平壩衛學明洪武間建後數遷萬歷間改建今地毁於兵僅存)
(殿三楹四國朝康熙二十六年改衛為縣因為縣學雍正年知縣顔儀鳳增建並釐正學田為修)
(葺費督學王奕仁有碑記)
清鎮縣學(在縣城西舊為清鎮衛學明洪武間建燬於寇僅存先師殿國朝康熙二)
(十六年改衛為縣因為縣學雍正三年知縣何隆遇重修)
平越府
府學在府城内西南隅舊為衛學明宣德癸丑參
議李睿創建成化二年遷建察院左萬歷二十九
年設府改衛學為府學三十一年改建於府之南
四十五年遷於府之東崇禎十五年知府陳紹英
遷於府之西去舊學基不遠明末兵燹學宫半圮
國朝順治十七年守道徐弘業知府喻全昱復改遷
今地鼎建
先師殿東西廡戟門櫺星門騰蛟起鳳坊殿後啓聖
祠祠左明倫堂右學署敬一亭康熙二十二年知
府裴天錫重修
平越縣學(在城北隅舊附平越府學三國朝康熙三十年建聖殿於今地十八年巡)
(撫王燕始題請設學)
黃平州學(在城内東隅舊為興隆衛學宣德九年副使李睿指揮常智建弘治二年指揮)
(狄俊經歷李文祥改建城南嘉靖七年巡按陳講遷城西二十六年巡按蕭端蒙復遷舊址萬歷六)
(年巡按馬呈圖學道李學一移建衛署右後仍遷城東國朝康熙二十六年移州治於衛遂為州)
(學總督蔡毓榮學道畢忠吉增修四十六年州進士王橒捐資重修)
甕安縣學(在縣署右舊附黃平州學十一年知縣沈日昇始建)(國朝康熙聖殿三間)
(二十六年總督范承勲先題設縣學三十三年訓導楊之倡捐金另建師殿並兩廡戟門明倫)
(堂鄉賢名宦諸祠以舊聖殿為啟聖祠五十六年知府江國正五十八年攝縣知府張棠六十一年)
(知縣韓英重修)
餘慶縣學(在城内西隅舊附黃平州學後又附甕安縣學國朝康熙七年知縣陳世任)
(先建始先師殿三間並兩廡戟門三十八年巡撫王燕題請建學五十三年知縣蔣深增修)
湄潭縣學(在城内東隅舊附黃平州學明萬歷四十八年始建學於今地)
都勻府
府學在城内東隅舊為衛學明宣德八年副使李
睿都指揮陳原建成化六年副使吴立修弘治六
年置府改為府學知府凌文獻增建
先師殿兩廡啟聖祠明倫堂尊經閣敬一亭戟門櫺
星門泮池萬世宗師坊繼往開来坊騰蛟起鳳坊
規制完備十年副使隂子淑重修嘉靖間副使劉
望之項廷吉知府林敦復相繼增修明末圯
國朝康熙六年知府黎際皡教授陳俞增建名宦鄉
賢二祠雍正七年知府王鍾珣改建崇聖祠於聖
殿後明倫堂於聖殿左
都勻縣學(在城内東隅舊附府學熙三十八年巡撫王燕)(國朝康題建)
麻哈州學(在州城北門外建國朝康熙三十八年巡撫王燕題設於城南五十八年)
(知州吴秉正移建今地)
獨山州學(在州城北門内王國朝康熙三十八年巡撫燕題建)
清平縣學(在城内北門舊為衛學明正統八年指揮石宣建正德十三年參議蔡潮拓地)
(增建萬歷七年提學凌琯修縣國朝康熙十一年改為縣學後燬二十六年知許國幹訓導歐陽)
(琛重建雍正九年知縣胡珩然加修)
荔波縣學(在縣南門内原屬廣西建國朝康熙二十一年知縣劉棻始捐文廟於今)
(地雍正二年廣西巡撫李紱廣題請設學知縣蘇潮增建完備十年改縣自西来屬學仍舊)
鎮遠府
府學在府治東明永樂元年知府顔澤建成化(闕)
年鎮陽江溢漂没知府沈熊遷於治西嘉靖二十
三年知府任佐仍徙故址建正殿兩廡戟門櫺星
門明倫堂泮池齋祠亭坊並教官署明季燬於苗
國朝順治十六年知府宋應星建明倫堂教授朱之
光建櫺星門並前後墻垣康熙三年知府張維堅
重建
先師殿兩廡及名宦鄉賢等祠二十七年水災漂没
三十一年巡撫衛既齊捐資重建
鎮遠縣學(在縣南舊縣治基燕國朝康熙三十八年巡撫王題建)
施秉縣學(在縣署西北舊為偏橋衛學為國朝康熙二十六年省衛入縣因改縣學)
天柱縣學(在縣城北原屬湖南靖州明萬歷時建於城東後移城南國朝康熙二十三)
(年知縣王復宗捐資改建今地雍正五年割縣歸黔初隸黎平府十二年改隸鎮遠府學仍其舊)
思南府
府學在府治東北宣慰田氏舊宅也明永樂十三
年自河東宣慰學遷建成化間知府王南增建正
德二年知府甯閱修嘉靖間知府李文敏張鏢洪
价先後修葺隆慶六年知府田稔更葺之萬歷間
知府蔡應申趙恒先後增修中
先師殿左右兩廡前戟門櫺星門石甃育賢井引為
泮池左右列騰蛟起鳳坊殿後為明倫堂啓聖祠
兩旁饌房神廚右為射圃為敬一亭左為名宦鄉
賢祠為文昌閣後敬一亭名宦鄉賢祠毁
國朝康熙十年知府陳龍巖重建學内舊存明督學
使吴克弼頒刻經書六冊并銅雲雷尊犧象尊三
銅鐘十六銅磬十六銅爵八十今僅存鐘一爵七
二十八年知府劉謙吉週築墻垣添製雲雷犧象
尊鼎爵等銅器雍正十二年知府史瑗捐資增修
安化縣學(在縣城内思仁道署舊址舊附府學請國朝康熙三十八年巡撫王燕題)
(設學知縣姚夔建於今地雍正五年知縣蔣燧重修)
印江縣學(在縣治南明萬歷間邑人御史蕭重望疏請設學明末圯國朝順治十七年)
(知縣劉學瀚鼎建蔣先師殿啟聖祠兩廡櫺星戟門康熙十年知縣元捷建名宦鄉賢祠三十一)
(年知府劉謙吉知縣郎象乾重修)
婺川縣學(在縣治東舊在縣城南明嘉靖間郡人御史敖宗慶疏請設學萬歷五年知縣)
(國洪朝璋遷於今地九年知縣侯卿臯重修朝康熙五十五年知縣潘樹柟重加修)
石阡府
府學在府治南明永樂十二年建正統末燬於寇
成化十六年知府余志重修久圯萬歷十八年知
府陸郯捐修萬歷二十四年知府郭原賓建敬一
亭於尊經閣後旁勒五箴並建崇聖祠名宦鄉賢
二祠後復燬
國朝康熙三年知府劉啓復推官陳龍巖郡紳高遴
選捐資重修
籠泉縣學(在城内西隅舊附府學建國朝康熙三十八年巡撫王燕題四十八年知)
(縣張其文增修)
思州府
府學在府治左東向明永樂十一年知府崔彦俊
建成化間知府王常改遷南向嘉靖元年知府張
柱重修萬歷十年知府蔡懋昭改建癸山丁向中
先師殿旁列兩廡左為啓聖祠右為名宦鄉賢祠前
為戟門泮池櫺星門右為明倫堂左右分志道據
德二齋後為敬一亭右為學廨左為起文樓禮門
儒學門明末燬於兵
國朝康熙六年知府陳龍巖重建規制具備置銅尊
銅罏十一年知府李敷治置籩豆簠簋錫爵盞各
一百錫罏瓶全鐘一講鼔一幷五經四書七書通
鑑性理字彙各全部三十二年知府張聖佐四十
一年教授劉璧重修
玉屏縣學(在城内舊為平溪衛學衞屬湖廣學隸貴州明正德間邑人兵部侍郎侯位題)
(建重國朝順治十八年推官許虬紳士鄭逢元等修雍正五年改衛為縣隸黔遂為縣學)
青溪縣學(在城内北山下舊為清浪衛學年國朝康熙三十八年題建雍正五改衛)
(為縣隸黔遂為縣學)
銅仁府
府學在府治東明永樂十三年知府周驥建宣德
七年燬正統八年知府蕭和鼎洪鈞相繼修建十
四年燬天順二年知府張隆重建萬歷四十三年
知府陳以耀增修明末盡圮
國朝康熙二年重建
先師殿啟聖祠明倫堂東西兩廡戟門櫺星門教授
羅之琬增修學廨
銅仁縣學(在縣城外東北舊附府學設國朝康熙三十八年巡撫王燕題知縣王原)
(修建)
黎平府
府學在府治東毓賢街明永樂十一年改征蠻將
軍周驥宅建久圯天順七年知府楊緯重建
先師殿兩廡明倫堂齋房教授廨饌堂號舍弘治間
知府張綱拓而新之建啓聖祠於廟左嘉靖十二
年知府夏玉麟建敬一亭於堂東南勒御製敬一
箴及宋儒視聽言動箴心箴為碑六萬歷初敬一
亭圮十八年知府袁表復捐建並建櫺星戟門崇
禎十年知府于元葉建尊經閣明季燬於兵
國朝順治十八年知府張思房推官王文紳教授李
如鼎捐資重修康熙二十四年知府劉正教授萬
鍾粟增修
開泰縣學(舊為五開衛學屬湖廣為國朝雍正五年改縣歸黔遂縣學)
永從縣學(在城内北隅舊附府學建國朝康熙三十八年巡撫王燕題在縣署左五)
(十七年知縣王寧長改建今地雍正七年燬重建)
錦屏縣學(在城東北舊為銅鼔衛學屬湖南明天順元年建後圮嘉靖三十四年重建崇)
(禎十六年改建遂國朝雍正五年改縣隸黔為縣學)
大定府
府學在府城南街
國朝康熙三年設府六年設學建
先師殿兩廡啟聖祠明倫堂志道據德依仁游藝四
齋名宦鄉賢二祠戟門泮池櫺星門規制完備二
十六年改府為州因為州學雍正元年知州蘇霖
泓重修七年復改州為府仍為府學十年知府陳
悳榮增修
平遠州學(在州城北二國朝康熙三年設平遠府八年建學十三年改府為州因為州)
(學)
黔西州學(在東門内米國朝康熙三年設黔西府知府王命建學東門外後燬知府端)
(木象震重建今地二十三年改府為州因為州學知州何縉增建雍正四年知州陳悳榮重修知州)
(鮑尚忠增修)
威寧州學(在州城内東南隅舊為烏撒衛學明正統八年建萬歷十年遷建十八年復建)
(國舊址天啓二年燬崇禎二年改建於城内正南府朝康熙三年平定水西設威寧府即以衛學為)
(學二十七年知府崔俊遷建城西四十八年知府佟銘復遷今地雍正七年改府為州因為州學)
畢節縣學(在縣南門外虎踞山舊為衛學明正德二年指揮唐諫建隆慶六年兵備沈聞)
(國遷於東門外萬歷十八年兵備陳性復遷於今地朝康熙二十六年改衛為縣因為縣學三十一年)
(知縣方瑞合重修四十四年教諭張鯤捐建明倫堂雍正四年知縣介錫周七年知縣李曜前後增)
(修)
南籠府
府學在府北關外府舊為廳附學於普安州
國朝康熙二十年通判魏執躬建
先師殿於城北海子邊三十九年通判張調䵼遷今
地建大成殿啟聖祠明倫堂五十三年巡撫劉蔭
樞題設廳學五十六年通判張士佳捐建兩廡
戟門雍正五年改廳為府因為府學八年知府黃
世文十二年知府王元烈先後捐修規制完備
永豐州學(現在議建)
普安州學(在城外北關營盤山右明永樂十五年建正統八年副使李睿萬歷十六年巡)
(按趙士登相繼修葺後燬於兵國朝康熙七年重修)
普安縣學(在縣城北舊附普安州學建國朝康熙三十八年巡撫王燕題雍正七年)
(知縣鄧瀾重修十一年知縣沈遴捐建明倫堂)
安南縣學(在縣城北舊附衛學明宣德八年建嘉靖十八年遷建城西國朝康熙八年)
(守備戴威遠教授周廷尚捐建今地復燬綏遠將軍蔡毓榮捐修成化二十六年改衛為縣因為縣)
(學知縣張文旂訓導鄒希賢增建竣工三十二年知縣金光全雍正五年知縣李升元教諭劉凱七)
(年署知縣曾紀常九年署知縣何天衢十年知縣陳以明先後增修)
遵義府
府學在府城東門外鳳凰嶺舊為播州長官司學
永樂四年改宣慰使司學萬歷二十八年平播設
府改建城内崇禎間知府黃立言知縣胡宗明復
遷建於城外舊址
國朝康熙初年燬於兵知府李師沆知縣陳宣捐修
二十七年署府事通判陳天棟五十五年知府趙
光榮知縣丘紀相繼重修
遵義縣學(在城南金鐘山下二國朝康熙八年蜀撫張德地題建十四年知縣陳瑄)
(增葺五十年知縣丘紀重修五十五年知府趙光榮捐資增建)
正安州學(在古鳳州治右唐時建學於唐都壩遺址尚存明季州屢遷學亦屢徙後移州)
(治於古鳳學因建今地尚國朝雍正十年改建州治於土坪未建學)
桐梓縣學(在爽塏舊附府學明萬歷二十九年平播後知縣王桂建於縣署左久圮國)
(朝康熙八年川撫張德地建題設重建六十年知府趙光榮知縣徐志培遷今地雍正元年知縣)
(楊企慎十二年知府蘇霖泓署知縣鄭廷颺先後增修)
綏陽縣學(在城東隅舊附府學明萬歷二十九年知縣詹淑建文廟後圮國朝康熙)
(八年川撫張德地知題設二十八年知縣張晸建於舊址五十四年縣支神駿重修五十七年知)
(府趙光榮雍正三年知縣黃燾世修)
仁懷縣學(在城東北隅舊附府學四國朝康熙四十三年始設學於舊縣十八年知縣)
(胡書思五十一年知縣何雨相繼增修雍正十一年移縣治於生界十二年知縣杜詮又遷建於今)
(地)
貢院書院
貢院(在省城中布政司公署左明嘉靖十四年廵按貢院舊在省城西南隅)
(按御史王杏題明建立明末燬於賊迨地國朝順治十六年廵撫趙廷臣題准改建今至康熙)
(十一年舍題准增彌封謄錄受卷等所官員房舍及士子號七百餘間雍正六年廵撫祖秉圭以應)
(試人衆貢院號舍不敷之題請將學院衙署併入貢院為添建號舍公廳用移學院衙署於省城)
(南門大街)
陽明書院(在省城内廵撫公署左明嘉靖十四年廵撫王杏建二十五年廵撫王學益改)
(建於宣慰司學右隆慶五年按察使馮成能建於撫署左中三楹祀明新建伯王守仁後五楹為山)
(斗堂外為昭代真儒坊明末復圮一國朝康熙十二年廵撫曹申吉捐資重建二十年廵撫楊雍)
(建增修易山斗堂為後覺堂並建前後兩廡十二楹以課士二十八年廵撫田雯重修别建合一亭)
(傳習軒五楹集孝廉諸生讀書其中三十一年廵撫衛既齊增修學舍躬為訓課四十五年廵撫陳)
(詵親課士於中雍正六年署廵撫祖秉圭修葺十一年廵撫元展成奉)
(旨發帑銀一千兩添建學舍五十間延師訓士置田以資膏火並購買經史子集千卷貯院中令諸生誦習)
中峯書院(在定番州治北明弘治間知府汪藻建嘉靖間知府陳則清重建今廢)
龍岡書院(在修文縣城内明正德間王守仁謫居龍場時建今廢)
石壁書院(在平越府城内敬一亭後明嘉靖七年僉事朱佩建今廢)
中峯書院(在平越府舊衛治旁明嘉靖十三年謫驛丞陳邦敷修建今廢)
溥仁書院(在平越府城南門内二國朝康熙四年守道徐洪業建共十楹招平越諸生)
(肄業其中復捐百金置田收租以供諸生膏火)
鶴樓書院(在都勻府城東明嘉靖時刑部主事張翀謫戍時建今圯)
南臯書院(在都勻府城南明萬歴時觀政進士鄒元標號南臯謫戍時集諸生講業後巡)
(撫江東之即其地建書院焉今圯)
斗坤書院(在思南府萬勝山頂明隆慶間僉事周以魯建今廢)
為仁書院(在思南府真武觀内明知府田稔推官伍佽與郡人李渭講學於此國朝康)
(熙三十年知府劉謙吉重葺時集郡士課藝其中)
中和書院(在思南府中和山舊名大中書院明通判陳以躍建久圯國朝雍正十一年)
(知府史瑗重建改今名)
鑾塘書院(在思南府沿河司宋紹興時建今廢石碑尚存)
竹溪書院(在思南府沿河司尚留遺址斷碑餘無考)
明德書院(在石阡府城南明隆慶六年知府吴維京建萬歴六年知府鄭一信修三十四)
(年知府葛原賓重修今廢)
義學
黔省義學始於國朝康熙四十四年廵撫于準
題請各府州縣置立俾土苗子弟入學肄業奉
頒文教遐宣匾額於各學舍雍正八年總督鄂爾泰廵撫
張廣泗學政晏斯盛題請設古州等處義學化
導苗民子弟其課讀塾師准於附近州縣選擇老
成謹慎文品兼優之生員前往教導俟六年之後
如果訓迪有方文學日盛該生准作貢生苗人子
弟果能通曉文義督撫具題送學政衙門考試
酌取入學名數至修脯之費赴布政司請領轉給
貴陽府義學(向有二處一在城南永祥寺後扶搖閣舊址一在城北般若菴内國朝)
(康熙三十年廵撫衛既齊布政司董安國建今改設於大興寺内舊置有田租二十石為延師館糓)
貴筑縣義學(向附於府今改建城西南隅紫竹菴)
定番州義學(在學宫西隅)
廣順州義學(在城東)
開州義學(在廢大覺寺址置國朝雍正五年知州馮詠建並有膏火之資)
龍里縣義學(在學宫前四國朝康熙四十年建)
貴定縣義學(在城東一國朝雍正十年建)
長寨義學(在城西街關帝廟旁)
修文縣義學(在學宫左建國朝康熙四十三年知縣林攀桂五十九年知縣朱齊年)
(捐置田租以為館糓)
安順府義學(在明倫堂右年國朝康熙四十五建)
普定縣義學(在學宮内五國朝康熙四十年建)
鎮寧州義學(在城内東北年國朝康熙三十建)
永寧州義學(在西門外)
安平縣義學(在縣署東)
清鎮縣義學(在東門内)
擺頂義學(在擺頂八年奉)(國朝雍正旨設立)
威遠汛義學(在威遠八年奉)(國朝雍正旨設立)
平越府義學(在舊察院西有學租)
平越縣義學(在北門内)
黃平州義學(有二處一在新城東舊學基一在舊城文廟右國朝雍正六年建知州)
(蕭君柱詳准以狗場地租銀十二兩小東坡義學田米永作館糓)
湄潭縣義學(在學宫右)
甕安縣義學(在東門内等國朝康熙四十四年建有蠟林寨學田以資膏火)
餘慶縣義學(原在縣署右三國朝康熙四十四年建五十年改建戟門右)
都勻府義學(有三一在府城一在平浪司一在凱口國朝雍正十年知府王鍾珣建)
(並捐給館糓)
都勻縣義學(在縣署左)
麻哈州義學(在城南舊學宫門外朝康熙四十四年建)(國)
獨山州義學(在學宫旁知州趙完璧置田二十畝為館糓之用)
清平縣義學(在分司舊址年國朝康熙四十建)
荔波縣義學(在城内知縣劉棻捐建訓苗童置義田租銀八十九兩米十石禾六百六)
(十秤布二十件分給生徒)
八寨義學(在八寨八年奉)(國朝雍正旨設立)
大丹江義學(在大丹江八年奉)(國朝雍正旨設立)
小丹江義學(在小丹江八年奉)(國朝雍正旨設立)
都江義學(在都江八年奉)(國朝雍正旨設立)
鎮遠府義學(在府治右)
鎮遠縣義學(在縣治右)
施秉縣義學(在衛堂東四國朝康熙四十年建)
施秉舊縣義學(在施秉舊縣正八年奉)(國朝雍旨設立)
天柱縣義學(在東門外)
清水江義學(在清水江八年奉)(國朝雍正旨設立)
台拱義學(在台拱八年奉)(國朝雍正旨設立)
思南府義學(舊有二一在儒學前一在城西隅俱廢國朝雍正五年署知府馮詠改)
(建於學宫飛来石旁八年知府史瑗重修捐給館穀)
安化縣義學(在城南一國朝康熙五十年建)
印江縣義學(在學宫左側)
婺川縣義學(在文廟西)
石阡府義學(在學宫内年國朝康熙三建)
龍泉縣義學(在學宫右側)
思州府義學(在學宫前一國朝康熙四十四年建雍正十年知府褚世晫重建)
玉屏縣義學(在櫺星門側年國朝雍正十二建)
青溪縣義學(在東門外土主廟内)
銅仁府義學(在府治左)
銅仁縣義學(在城内今國朝康熙四十年建改為教諭署)
黎平府義學(在府治前)
開泰縣義學(在縣治右)
永從縣義學(在縣治右)
錦屏縣義學(在縣治前)
古州寨頭藏弩義學(在寨頭藏弩正八年奉)(國朝雍旨設立)
古州口寨月寨義學(在口寨月寨正八年奉)(國朝雍旨設立)
大定府義學(在文廟右)
平遠州義學(在城東北州國朝康熙三十一年知冷宗昱捐建)
黔西州義學(在州治右)
威寧州義學(在州治左)
畢節縣義學(在城内五國朝康熙三十年建)
水城義學(在署東判國朝雍正十三年通孟金章建)
南籠府義學(在學宫内王國朝雍正十二年知府元烈捐建)
永豐州義學(在永豐州八年奉)(國朝雍正旨設立)
普安州義學(在州治左)
普安縣義學(在文廟左側年國朝康熙四十四建)
安南縣義學(在南門内建國朝康熙四十四年知縣王珍捐久圮雍正十二年知縣)
(陳以明捐修)
冊亨義學(在册亨八年奉)(國朝雍正旨設立)
羅斛義學(在羅斛八年奉)(國朝雍正旨設立)
遵義府義學(在城内榮國朝康熙五十六年知府趙光知縣丘紀建捐置田租)
遵義縣義學(在城東南知國朝康熙五十四年縣丘紀建)
正安州義學(在州學右州國朝雍正十一年知張元鈺建)
綏陽縣義學(在崇聖祠後)
桐梓縣義學(在城内年國朝康熙二十三年建雍正十二知府蘇霖泓知縣鄭廷颺)
(重修)
仁懷縣義學(縣係新遷義學尚未設)
貴州通志卷九
