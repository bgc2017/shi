貴州通志卷十五
食貨
經費
文職衙門
總督雲貴部院一員
俸銀一百八十兩門皂傳報等役三十八名每名
工食銀六兩共銀二百二十八兩
歲共銀四百八兩滇黔各半貴州支銷銀二百四
兩
巡撫副都御史一員
俸銀一百五十五兩門皂傳報等役三十八名每
名工食銀六兩共銀二百二十八兩
歲共銀三百八十三兩
提督學政一員
俸銀係戸部支銷門皂快手等役三十名每名工
食銀六兩
歲共銀一百八十兩
布政使司一員
經歴一員
照磨一員
庫大使一員
共俸銀二百八十六兩五錢二分門皂快手等役
五十七名每名工食銀六兩共銀三百四十二兩
歲共銀六百二十八兩五錢二分
按察使司一員
照磨一員
司獄一員
共俸銀一百九十三兩四分門皂快手等役五十
一名每名工食銀六兩共銀三百六兩
歲共銀四百九十九兩四分
清軍糧驛道參政一員
俸銀一百三十兩門皂快手等役三十四名每名
工食銀六兩共銀二百四兩
歲共銀三百三十四兩
分守貴東道副使一員
俸銀一百五兩門皂快手等役三十名每名工食
銀六兩共銀一百八十兩
歲共銀二百八十五兩
分巡貴西道參議一員
俸銀一百五兩門皂快手等役三十名每名工食
銀六兩共銀一百八十兩
歲共銀二百八十五兩
分巡古州兵備道一員
俸銀一百五兩門皂快手等役三十名每名工食
銀六兩共銀一百八十兩
歲共銀二百八十五兩
貴陽府
知府一員
同知一員
通判一員
知州三員
知縣四員
州判一員
經歴一員
倉大使一員
吏目三員
司獄一員
典史四員
教授一員
學正三員
教諭四員
訓導八員
共俸銀一千二百八十五兩八錢四分門皂壯丁
等役四百三十三名每名工食銀六兩齋夫十六
名每名工食銀十二兩膳夫十六名每名工食銀
六兩六錢六分六釐共銀二千八百九十六兩六
錢五分六釐喂馬銀九十六兩廩生二百一十名
每名廩餼銀五錢共銀一百五兩鞭春祭祀銀一
百三十八兩舖兵一百七名每名工食銀三兩五
錢二分共銀三百七十四兩八錢四分
歲共銀四千八百九十六兩三錢三分六釐
安順府
知府一員
同知一員
通判一員
知州二員
知縣三員
經歴一員
吏目二員
典史三員
教授一員
學正二員
教諭三員
訓導六員
共俸銀九百二十六兩七錢二分門皂壯丁等役
四百四名每名工食銀六兩齋夫十二名每名工
食銀一十二兩膳夫十二名每名工食銀六兩六
錢六分六釐安順州巡檢弓兵銀二十七兩四分
共銀二千六百七十五兩三分二釐喂馬銀七十
二兩廩生一百六十名每名廪餼銀五錢共銀八
十兩鞭春祭祀銀一百三兩五錢舖兵一百一十
二名每名工食銀三兩五錢二分共銀三百九十
四兩二錢四分
歲共銀四千二百五十一兩四錢九分二釐
平越府
知府一員
知州一員
州同一員
知縣四員
經歴一員
吏目一員
典史四員
教授一員
學正一員
教諭四員
訓導六員
衞千總一員
共俸銀八百五十九兩心紅紙張案衣等銀二十
八兩門皂壯丁等役三百二名每名工食銀六兩
齋夫十二名每名工食銀一十二兩膳夫十二名
每名工食銀六兩六錢六分六釐共銀三千三十
五兩九錢九分二釐喂馬銀七十二兩廪生一百
五十名每名廪餼銀五錢共銀七十五兩鞭春祭
祀銀一百二兩舖兵一百三名每名工食銀三兩
五錢二分共銀三百六十兩七錢六分
歲共銀三千五百二十一兩一錢九分二釐
都勻府
知府一員
同知一員
通判二員
知州二員
州同一員
知縣三員
縣丞二員
經歴一員
知事一員
吏目二員
主簿二員
典史三員
教授一員
學正二員
教諭二員
訓導六員
衞千總三員
共俸銀一千二百四十六兩四錢四分心紅紙張
案衣等銀八十四兩門皂壯丁等役三百六十六
名每名工食銀六兩齋夫十一名每名工食銀一
十二兩膳夫十一名每名工食銀六兩六錢六分
六釐共銀二千四百一兩三錢二分六釐喂馬銀
六十六兩廪生一百四十名每名廪餼銀五錢共
銀七十兩鞭春祭祀銀一百三兩五錢舖兵二百
六名每名工食銀三兩五錢二分共銀七百二十
五兩一錢二分
歲共銀四千六百九十六兩三錢八分六釐
鎮遠府
知府一員
同知一員
通判一員
知縣三員
縣丞三員
經歴一員
知事一員
主簿一員
典史三員
巡檢一員
教授一員
教諭三員
訓導四員
衞千總三員
共俸銀一千一百九十八兩八分三釐七忽七微
六塵八纖心紅紙張案衣等銀八十四兩門皂壯
丁等役三百一十三名每名工食銀六兩齋夫八
名每名工食銀一十二兩膳夫八名每名工食銀
六兩六錢六分六釐弓兵二十名每名工食銀一
兩三分零共銀一千七百六十八兩四錢二分七
釐六毫六絲九忽八微六塵五纖喂馬銀四十八
兩廪生一百名每名廪餼銀五錢共銀五十兩鞭
春祭祀鄉飲等項銀一百七十四兩一分舖兵一
百四十五名每名工食銀三兩五錢二分共銀五
百一十兩四錢
歲共銀三千八百三十二兩九錢二分六毫七絲
七忽六微三塵三纖
思南府
知府一員
知縣三員
經歷一員
吏目二員
典史三員
教授一員
教諭三員
訓導四員
共俸銀五百六十三兩六錢八分門皂壯丁等役
一百五十一名每名工食銀六兩齋夫八名每名
工食銀一十二兩膳夫八名每名工食銀六兩六
錢六分六釐共銀一千五十五兩三錢二分八釐
喂馬銀四十八兩廪生一百名每名廪餼銀五錢
共銀五十兩鞭春祭祀銀六十七兩五錢舖兵三
十名每名工食銀三兩五錢二分共銀一百五兩
六錢
歲共銀一千八百九十兩一錢八釐
石阡府
知府一員
知縣一員
經歷一員
典史一員
教授一員
教諭一員
訓導二員
共俸銀二百八十四兩五錢六分門皂壯丁等役
六十九名每名工食銀六兩齋夫四名每名工食
銀一十二兩膳夫四名每名工食銀六兩六錢六
分六釐共銀四百八十八兩六錢六分四釐喂馬
銀二十四兩廪生六十名每名廪餼銀五錢共銀
三十兩鞭春祭祀銀三十四兩五錢舖兵一十六
名每名工食銀三兩五錢二分共銀五十六兩三
錢二分
歲共銀九百一十八兩四分四釐
思州府
知府一員
知縣二員
經歴一員
典史二員
教授一員
教諭二員
訓導三員
共俸銀三百九十二兩六錢門皂壯丁等役一百
五十二名每名工食銀六兩齋夫六名每名工食
銀一十二兩膳夫四名每名工食銀六兩六錢六
分六釐共銀一千二十三兩九錢九分六釐喂馬
銀三十六兩廪生八十名每名廪餼銀五錢共銀
四十兩鞭春祭祀銀五十一兩舖兵二十六名每
名工食銀三兩五錢二分共銀九十一兩五錢二
分
歲共銀一千六百三十五兩一錢一分六釐
黎平府
知府一員
同知一員
知縣三員
經歴一員
縣丞二員
照磨一員
倉大使一員
吏目二員
典史三員
教授一員
教諭三員
訓導四員
衞千總二員
共俸銀一千八十一兩六錢四分心紅紙張案衣
等銀五十六兩門皂壯丁等役二百四名每名工
食銀六兩齋夫八名每名工食銀一十二兩膳夫
八名每名工食銀六兩六錢六分六釐共銀一千
三百七十三兩三錢二分八釐喂馬銀四十八兩
廪生一百名每名廪餼銀五錢共銀五十兩鞭春
祭祀鄉飲等費銀一百六十六兩一錢六分六釐
舖兵二百七名每名工食銀三兩五錢二分共銀
七百二十八兩六錢四分
歲共銀三千五百三兩七錢六分四釐
銅仁府
知府一員
同知一員
知縣一員
縣丞一員
經歷一員
吏目二員
巡檢一員
典史一員
教授一員
教諭一員
訓導二員
共俸銀四百九十九兩一錢二分門皂壯丁等役
一百五名每名工食銀六兩齋夫四名每名工食
銀一十二兩膳夫四名每名工食銀六兩六錢六
分六釐共銀七百四兩六錢六分四釐喂馬銀二
十四兩廪生六十名每名廪餼銀五錢共銀三十
兩鞭春祭祀銀三十四兩五錢舖兵二十九名每
名工食銀三兩五錢二分共銀一百二兩八分
歲共銀一千三百九十四兩三錢六分四釐
大定府
知府一員
通判一員
知州三員
知縣一員
經歷一員
巡檢一員
吏目三員
司獄一員
典史一員
教授一員
學正三員
教諭一員
訓導五員
共俸銀八百三十六兩七錢二分門皂壯丁等役
二百五名每名工食銀六兩齋夫十名每名工食
銀一十二兩膳夫十名每名工食銀六兩六錢六
分六釐共銀一千四百一十六兩六錢六分喂馬
銀六十兩廪生一百五十名每名廪餼銀五錢共
銀七十五兩鞭春祭祀銀八十八兩五錢舖兵一
百四名每名工食銀三兩五錢二分共銀三百六
十六兩八分
歲共銀二千八百四十二兩九錢六分
南籠府
知府一員
知州二員
知縣二員
經歴一員
州同一員
州判二員
吏目二員
典史二員
教授一員
教諭二員
訓導三員
共俸銀七百八十一兩四錢門皂壯丁等役二百
七十五名每名工食銀六兩齋夫七名每名工食
銀一十二兩膳夫七名每名工食銀六兩六錢六
分六釐共銀一千七百八十兩六錢六分二釐喂
馬銀四十二兩廪生九十名每名廪餼銀五錢共
銀四十五兩鞭春祭祀銀六十七兩舖兵一百二
十一名每名工食銀三兩五錢二分共銀四百二
十五兩九錢二分
歲共銀三千一百四十一兩九錢八分二釐
遵義府
知府一員
通判一員
知州一員
知縣四員
經歴一員
吏目一員
典史四員
教授一員
學正一員
教諭四員
訓導六員
共俸銀八百一十一兩七錢二分門皂壯丁等役
二百四十名每名工食銀六兩齋夫一十二名每
名工食銀一十二兩膳夫一十二名每名工食銀
六兩六錢六分六釐共銀一千六百六十三兩九
錢九分二釐喂馬銀七十二兩廪生一百五十名
每名廪餼銀五錢共銀七十五兩鞭春祭祀銀一
百一十六兩舖兵一百二十名每名工食銀三兩
五錢二分共銀四百二十二兩四錢
歲共銀三千一百六十一兩一錢一分二釐
總計通省文職俸工喂馬廪餼鞭祭舖夫等項歲
共銀四萬二千九百七十三兩三錢三分六釐六
毫七絲七忽六微三塵三纖
武職衙門
提督總兵官一員
俸薪及經費銀六百一十九兩八錢一分一釐九
毫八絲八忽坐馬二十匹每匹亁銀一十二兩六
錢共銀二百五十二兩
歲共銀八百七十一兩八錢一分一釐九毫八絲
八忽
總兵官四員
安籠鎮古州鎮鎮遠鎮威寧鎮每員俸薪及經費
銀五百三十九兩八錢一分一釐九毫八絲四忽
共銀二千一百五十九兩二錢四分七釐九毫三
絲六忽每員坐馬一十六匹共六十四匹每匹亁
銀一十二兩六錢共銀八百六兩四錢
歲共銀二千九百六十五兩六錢四分七釐九毫
三絲六忽
副將九員
定廣協大定協黔西協平遠協遵義協都勻協清
江協上江協銅仁協每員俸薪及經費銀三百七
十七兩四錢五分七釐九毫九絲六忽共銀三千
三百九十七兩一錢二分一釐九毫六絲四忽每
員坐馬一十二匹共一百八匹每匹亁銀一十二
兩六錢共銀一千三百六十兩八錢
歲共銀四千七百五十七兩九錢二分一釐九毫
六絲四忽
參將七員
撫標中軍提標中軍台拱營朗洞營丹江營黎平
營長寨營每員俸薪及經費銀二百四十三兩三
錢三分九釐九毫九絲六忽共銀一千七百三兩
三錢七分九釐九毫七絲二忽每員坐馬八匹共
馬五十六匹每匹亁銀一十二兩六錢共銀七百
五兩六錢
歲共銀二千四百八兩九錢七分九釐九毫七絲
二忽
遊擊三十六員
撫標一員提標三員威寧鎮二員安籠古州鎮遠
三鎮各三員都勻清江上江銅仁大定等協各二
員貴陽安南歸化長壩畢赤平越思南安順下江
水城荔波等營各一員每員俸薪及經費銀二百
三十一兩三錢三分九釐九毫九絲六忽共銀八
千三百二十八兩二錢三分九釐八毫五絲六忽
每員坐馬六匹共馬二百一十六匹每匹亁銀十
二兩六錢共銀二千七百二十一兩六錢
歲共銀一萬一千四十九兩八錢三分九釐八毫
五絲六忽
都司僉書一十三員
平遠定廣黔西遵義等協各一員凱里黃平天柱
普安永安新添石阡平伐仁懷等營各一員每員
俸薪及經費銀一百四十一兩三錢九分三釐九
毫九絲六忽共銀一千八百三十八兩一錢二分
一釐九毫四絲八忽每員坐馬四匹共馬五十二
匹每匹亁銀一十二兩六錢共銀六百五十五兩
二錢
歲共銀二千四百九十三兩三錢二分一釐九毫
四絲八忽
守備五十二員
撫標二員提標四員威寧二員安籠古州鎮遠各
三員黔西遵義平遠定廣等協各一員大定都勻
清江上江銅仁等協各二員台拱朗洞丹江黎平
等營各二員長寨荔波下江貴陽安南畢赤平越
歸化思南長壩安順水城等營各一員古州道標
一員每員俸薪及經費銀九十兩七錢五釐九毫
九絲六忽共銀四千七百一十六兩七錢一分一
釐七毫九絲二忽每員坐馬四匹共馬二百八匹
每匹亁銀一十二兩六錢共銀二千六百二十兩
八錢
歲共銀七千三百三十七兩五錢一分一釐七毫
九絲二忽
千總一百二十二員
每員俸薪銀四十八兩共銀五千八百五十六兩
每員坐馬二匹共馬二百四十四匹每匹乾銀一
十二兩六錢共銀三千七十四兩四錢
歲共銀八千九百三十兩四錢
把總二百四十五員
每員俸薪銀三十六兩共銀八千八百二十兩每
員坐馬二匹共馬四百九十匹每匹亁銀一十二
兩六錢共銀六千一百七十四兩
歲共銀一萬四千九百九十四兩
兵
馬戰兵四千六百七十二名每名餉銀二十四兩
共銀一十一萬二千一百二十八兩兵操馬四千
六百七十二匹每匹亁銀一十二兩六錢共銀五
萬八千八百六十七兩二錢
步戰兵一萬七千二百八十八名每名餉銀一十
八兩共銀三十一萬一千一百八十四兩
守兵二萬一千九百六十名每名餉銀一十二兩
共銀二十六萬三千五百二十兩(遇閏按加小建截扣)
馬步戰守兵共四萬三千九百二十名每名米三
石六斗
歲共米一十五萬八千一百一十二石(遇閏按加小建截扣)
總計通省武職俸薪及經費坐例馬亁兵馬餉亁
歲共銀八十萬一千五百八兩六錢三分五釐四
毫五絲六忽米一十五萬八千一百一十二石
驛遞
黔省通計二十四驛驛丞九員餘俱各州縣管理
驛丞每員俸銀三十一兩五錢二分皂隸二名每
名工食銀六兩
歲共俸工銀三百九十一兩六錢八分
馬夫五百五十四名每名工食銀五兩七錢六分
米二石八斗八升
歲共銀三千一百九十一兩四分米一千三百三
十一石五斗二升
站夫二千名每名工食銀四兩三錢二分米二石
八斗八升
歲共銀八千六百四十兩米五千七百六十石
額馬一千八十五匹每匹月支草銀二錢四分料
穀一石二斗脚趾藥餌銀九分六釐
歲共銀四千三百七十四兩七錢二分穀一萬五
千六百二十四石
每年修製棚場鞍轡屉䥷刀等項
歲共銀五百七十六兩一錢六分
額補馬六百七十七匹每匹價銀二十兩二錢二
分
歲共銀一萬三千六百八十八兩九錢四分
總計各項歲共銀三萬八百六十二兩五錢四分
米共七千九十一石五斗二升
穀一萬五千六百二十四石(遇閏加增小建截扣)
蠲䘏
國朝
順治十六年四月奉
詔發餉銀二萬兩借給苗民牛種
十六年六月奉
詔發内帑銀六萬兩賑濟貴州
十七年總督趙廷臣請通省官庄租榖照舊例備
賑
康熙二年蠲新添衞沙壅田一千六百八十七畝
田糧
六年三月免烏撒報效荍米八月免郎岱康熙五
年分應徵錢糧
九年六月免獨山州誤報田糧
十一年五月免各山場雜稅二十七處
二十二年四月奉
詔免黔省本年秋冬及來年春夏應徵地丁正項錢糧二
十五年免黔省二十六年應徵地丁錢糧並二十
五年未免錢糧
三十二年九月奉
詔免貴州雲南廣西四川次年應徵地丁銀米
三十三年四月免雲南貴州四川均賠無著鹽課
銀一萬九千餘兩
四十二年三月十八日恭遇
萬夀
恩詔免雲南貴州四川廣西四省四十三年分應徵地丁
各項錢糧賜老人年七十以上者許一丁侍養免
其雜泒差徭八十以上者給與絹一疋棉一觔米
一石肉十觔九十以上者倍之至百歲者題明給
與建坊銀兩
四十八年三月十一日欽奉
恩詔賜老人絹棉米肉悉如四十二年
恩詔之數
五十二年三月十八日恭遇
萬夀
恩詔賜老人絹棉米肉悉如四十八年
恩詔之數
六十一年十一月二十日欽奉
恩詔賜老人絹棉米肉悉如五十二年
恩詔之數
雍正元年正月十二日奉
上諭老人九十以上者州縣不時存問其或孤寡及子
孫貧不能養贍者督撫以至州縣設法䘏養或奏
聞動用錢糧務令得霑實惠
八月十三日欽奉
恩詔賜老婦年七十以上者給與布一疋米五斗八十以
上者給與絹一疋米一石九十以上者倍之百歲
者題明給與建坊銀兩
二年五月奉
上諭各省督撫轉飭有司勸募好善之人於通都大邑人烟稠
集之處照京師例設立普濟堂育嬰堂養老存孤
七年三月
恩賞黔省標鎮協營生息銀三萬四千兩分貯營運以為
兵丁吉凶之需
撫標一千三百九十七兩二錢一分零
提標二千八百三十四兩九錢三分零
安籠鎮一千五百一十八兩七錢一分零
古州鎮三千三十七兩四錢三分零
定廣協六百六十八兩二錢三分零
貴陽營六百七兩四錢八分零
新添營二百七十三兩三錢六分零
大定恊一千五百一十八兩七錢一分零
黔西恊一千一百一十三兩七錢二分零
遵義恊一千一百一十三兩七錢二分零
平遠恊一千一百一十三兩七錢二分零
歸化營六百三十二兩七錢九分零
安順營三百三兩七錢四分零
仁懷營一百九十兩三錢四分零
平越營四百八十五兩九錢八分零
黃施營二百二兩四錢九分零
鎮遠營七百八兩七錢三分零
安南營四百四兩九錢九分零
長壩營五百六兩二錢三分零
普安營二百八十三兩四錢九分零
永安營二百八十三兩四錢九分零
威寧鎮一千五百一十八兩七錢一分零
長寨營六百五十三兩四分零
畢赤營六百七兩四錢八分零
平伐營二百七十三兩三錢六分零
上江恊八百九兩九錢八分零
下江營八百九兩九錢八分零
銅仁恊二千二十四兩九錢五分零
清江恊二千二十四兩九錢五分零
都勻恊一千六百一十九兩九錢六分零
丹江營一千六百一十九兩九錢六分零
黎平營六百七兩四錢八分零
思南營三百五十四兩三錢六分零
天柱營二百八十六兩五錢三分零
石阡營一百七十二兩一錢二分零
七年七月二十五日奉
上諭將庚戌年貴州額徵地丁銀七萬四千二百兩零悉行蠲免
九年三月初七日
賜征米貼陣亡兵丁伍功成朱朝正等䘏銀有差
四月二十三日
賜剿八達陣亡兵丁熊士柱李士龍等䘏銀有差
十年四月二十日
賜擒烏蒙鎮雄兩土府陣亡兵丁朱亮王用等䘏銀有差
十一年八月二十三日
賜平烏蒙有功總兵哈元生等及陣亡兵丁李國印周
文世等賞䘏有差
十二年十一月十九日
賜剿丹江等處陣亡弁兵羅資袞李思英等䘏銀有差
十三年八月初三日奉
上諭著將今年黔省錢糧通行蠲免其被賊殘害之州縣蠲免
三年錢糧若有已徵在官者准抵下次應徵之額賦
雍正十三年奉
旨賑恤
一賑恤難民口糧米折寒衣等項銀四十五萬一
千二百三十八兩六錢一分三釐四毫七絲五忽
一賑恤被水災民米折並借給牛具籽種銀四千
七十八兩七錢九分五釐
一借給過難民牛具籽種銀二萬一百二十二兩
五錢二分四釐九毫六絲一忽九微六塵
一借給復業難民麥種及運脚等項銀三千六百
二十兩七錢四分七釐四毫九絲七忽六微
雍正十三年九月初三日欽奉
恩詔賜老人絹棉米肉悉如雍正元年
恩詔之數
乾隆元年十二月十九日貴州總督張廣泗具
題貴筑縣民曾心德之母陳氏年百有三歲奉
旨加恩賞給上用縀一疋銀十兩外仍照例建坊旌表
乾隆四年八月初九日
賜剿丹江台拱等處陣亡遊擊曾唯都司張文秀守備
武英及弁兵黃金貴等恤銀有差
積貯
貴州布政使司
國朝康熙二十八年河南道御史周士皇疏請開捐
米穀修理常平倉收貯以備荒歉工科掌印給事
中譚瑄疏請沿邊諸郡官民輸米仍照各省捐納
之例令其捐納所捐米穀貯倉以備賑濟二疏併
勅會議俱照所請議奏奉
旨依議通行直隸各省黔省之有積貯實自此始
三十一年奉
上諭各該地方官勸諭百姓比戶量力捐輸州縣官將
輸納之姓名數目註冊春夏借與乏食之民秋收
照數償還每歲收穫以後亦依此例舉行又奉
上諭積貯所以重農凡直省現任官員各量已力捐穀
於就近地方常平倉存貯每年逐一造冊報明
貴州糧驛道
實貯各府州縣常平倉積貯重農欽奉案内米並
各案罰米共一千二百六十四石一斗七勺五抄
實貯各府州縣常平倉積貯重農欽奉案内穀共
二十五萬六百六石四斗二升二合四勺
實貯常平倉重農欽奉案内荍折米共二十五石
本色荍共一千七百一石五斗八升六合七勺
實貯常平倉欽奉案内麥共五十四石三斗
貴陽府
實貯積貯穀八千二百七十三石六斗二升六合
八勺重農穀三千一百三十六石欽奉米三十二
石二斗二升二合穀七十七石八斗三升
長寨廳
實貯重農榖四石
貴筑縣
實貯重農米三十石穀七百七十五石欽奉米一
百七十七石五斗九合穀五十三石六斗五升
定番州
實貯積貯穀三千一百四十六石六斗六升重農
穀三十四石欽奉穀一十八石一升五合罰米一
百一十二石三斗七升七合五勺
廣順州
實貯積貯穀四千五十石五斗二升重農穀一十
八石欽奉穀六石一斗
開州
實貯積貯穀四千石重農穀四十石欽奉穀三十
八石一斗四升麥三十七石五斗
龍里縣
實貯積貯穀二千九百一十九石六斗重農穀一
十八石欽奉榖四十五石一斗
貴定縣
實貯積貯榖六千石重農穀一十五石五升二合
四勺零欽奉米三石七斗一升七合穀二石
修文縣
實貯積貯穀四千四百三十二石重農榖八十五
石欽奉穀一十一石七斗麥一十六石八斗
安順府
實貯積貯榖八千八百三十二石重農米四石穀
一百一十三石欽奉榖九十六石八斗罰米一百
二十石
普定縣
實貯積貯穀四千石重農穀一百一十九石欽奉
榖四十五石三斗五升
鎮寧州
實貯積貯穀六千石重農穀四十石六斗三升欽
奉穀二十二石八斗三升
永寧州
實貯積貯穀三千五百二十四石六升重農穀六
十七石欽奉米六石穀一十四石罰米一百二十
石
安平縣
實貯積貯穀六千石重農穀五十九石欽奉米六
石九斗五升穀六十九石
清鎮縣
實貯積貯穀四千石重農穀七十一石欽奉穀六
十九石七升
分駐郎岱同知
實貯重農穀二十六石五斗欽奉穀二石五斗
分駐歸化通判
實貯重農穀一十三石欽奉穀四石
平越府
實貯積貯穀五千四百四十石重農穀一百二十
七石九斗欽奉米四十七石七斗六升五合榖八
十九石一斗六升五合
平越縣
實貯積貯穀八百石重農穀八十六石五斗欽奉
穀一百五十一石五斗六升二合
黃平州
實貯積貯穀六百石重農穀四石欽奉穀二石九
斗
分駐舊州州同
實貯積貯穀三千三百八十六石九斗二升四合
零重農穀七十三石一斗欽奉米二十石八斗穀
五十二石三斗
甕安縣
實貯積貯穀三千七百四十六石四斗五升三合
重農穀五十三石五斗欽奉米二十七石穀六十
九石二斗八升
餘慶縣
實貯積貯穀五千六百八十一石二斗二合八勺
重農穀七十九石九斗欽奉米二十石八斗穀五
十四石六斗七升八合
湄潭縣
實貯積貯穀一千六百八十七石三斗重農穀五
十五石五斗欽奉榖八十九石三斗
都勻府
實貯積貯穀六千石重農穀九十五石欽奉穀二
十五石
分駐都江通判
實貯積貯穀一萬九千四百九十一石五斗重農
榖二石
都勻縣
實貯積貯穀三千八百四十石重農榖五十六石
欽奉米一十八石四斗穀一十五石七斗八升
麻哈州
實貯積貯穀一千六百石重農穀三十二石欽奉
米七石穀二石
獨山州
實貯積貯穀一千七百二十石重農穀四十石欽
奉穀二十二石二斗罰米一百三十四石九斗六
升五合
清平縣
實貯積貯穀三千石重農穀五十三石欽奉米一
十四石穀六十九石
荔波縣
實貯積貯穀二千一十二石四斗四升重農穀一
十一石欽奉穀四百一十八石五斗五升
鎮遠府
實貯積貯穀二千二百四十石重農穀一百一十
五石欽奉穀一百五十九石六斗二升一合
鎮遠縣
實貯積貯穀一千八十八石七斗九升重農穀四
石八斗欽奉穀一十九石八斗五合
施秉縣
實貯積貯穀一千四百九十三石八斗二升重農
穀六十四石欽奉穀一百二十二石一斗八升
天柱縣
實貯積貯穀二千六百六十三石三斗重農穀五
百八十六石四升欽奉穀四百四十石九斗八升
二合
思南府
實貯積貯榖三千八百一十二石八斗三升四合
重農穀一百四石欽奉穀二百八石二斗
安化縣
實貯積貯穀六百四十二石六斗九合重農穀四
十四石欽奉穀八十七石六斗罰米折穀一十九
石二斗八升七合九勺
印江縣
實貯積貯穀三千九十一石一斗八升一合重農
穀一十七石欽奉穀四十石
婺川縣
實貯積貯穀八百九十七石六斗四升五合重農
穀五十石欽奉穀五十石三升罰米四十九石八
斗八升四合
石阡府
實貯積貯穀五百六十石重農穀九十五石欽奉
穀一百四十六石九斗六升七合
龍泉縣
實貯重農穀三十六石一斗欽奉穀四十三石三
斗五升二合
思州府
實貯積貯穀二千二百一十六石九斗六升重農
穀九十四石五斗欽奉米三十八石二升五合穀
四百十石四斗二升七合罰米二十五石
玉屛縣
實貯積貯穀二千五百五十七石二斗五升八合
重農穀五百三十三石三斗五升欽奉穀二百三
十一石八升八合
青溪縣
實貯積貯穀二千八百四十四石三斗一升重農
穀四百五十三石七斗二升欽奉穀二十三石二
斗五升
銅仁府
實貯重農穀三十石五升六合五勺欽奉米四十
六石四斗二升穀一十一石七斗
銅仁縣
實貯積貯穀七百三十四石一斗三升重農穀二
十四石欽奉穀一百七石七斗三升
黎平府
實貯積貯穀二千四十石重農穀一百二石七斗
欽奉穀八十一石六斗三升罰米三十八石四斗
五升二合二勺五抄
分駐古州同知
實貯積貯穀二萬六百六十七石七斗二升
開泰縣
實貯積貯穀三千三十九石四升九合重農穀三
百三十二石欽奉穀二百二十三石五斗七升五
合
永從縣
實貯積貯穀二千石重農穀七十八石七斗欽奉
穀三十八石七斗二升
錦屏縣
實貯積貯穀一千九百四十九石重農穀六百六
十七石六斗欽奉穀七百五十五石七斗九升五
合
大定府
實貯積貯穀六千石重農穀三千一百三石欽奉
米一十五石七斗七升穀四十八石五斗二升
分駐水城通判
實貯重農穀六石
平遠州
實貯積貯穀六千石重農穀八十一石欽奉米九
十二石八斗八升四合穀六石六斗四升一合
黔西州
實貯積貯穀七千二百九十六石重農穀二百二
石欽奉穀四百五十四石六斗
威寧州
實貯積貯穀八千石荍一千六百六十六石六斗
六升六合七勺重農穀四千九十六石荍折米二
十五石荍二十五石欽奉米一十八石四斗八升
穀一十四石九升荍九石九斗二升
畢節縣
實貯積貯穀一千八百四十石重農穀五十五石
欽奉穀一百五石二斗
南籠府
實貯積貯穀一千九百二十石重農穀三千九十
九石欽奉穀一十石二斗
永豐州
實貯重農穀九石
普安州
實貯積貯穀二千九百七十五石六斗八升重農
穀七十七石五斗欽奉米三十五石六斗八升穀
一百四十八石五斗四升
普安縣
實貯積貯穀一千五百六十石六斗二升重農穀
五十七石欽奉穀八十二石二斗八升五合
安南縣
實貯積貯穀六千八十二石重農穀一百一十一
石欽奉穀五十一石五斗
遵義府
無額貯榖石
遵義縣
實貯積貯榖一千二百四十石重農穀七百六十
七石欽奉穀一百四石八斗四升
正安州
實貯積貯榖二十石七斗五升五合重農榖八石
一斗六升欽奉穀七十八石四斗九升
桐梓縣
實貯重農榖一十六石欽奉榖一百四十六石七
斗六升
綏陽縣
實貯積貯榖一千九百七十六石重農榖一十九
石一斗欽奉榖一百一十一石
仁懷縣
實貯重農榖三十石五斗欽奉榖一百五十八石
六斗
物産
貴陽府
稻(有紅稻白稻糯稻旱稻各種一種蟬鳴稻俗呼為早市香粒圓性芳熟先他稻廣南志南方有)
(蟬鳴稻是也又一種羊毛黏米粒堅細舂白如玉出定番州)麥(有小麥大麥燕麥荍麥數種)
秫稷(粟類似黍而小)荳(有黃荳綠荳黑荳蜿荳稨荳飯荳蠶荳各種)荍(甜苦兩種)
稗芥韭菁芹菠菜薺萵苣茄
王瓜東瓜絲瓜南瓜苦瓜刀荳裠
帶荳四季荳蘿蔔瓠葱蒜薑芋
葫蘆芫荽菌(有羊肚青杠二種)蕨(生山地中白者為薇紫者為蕨善治)
(之可食根濾為粉荒歲賴以救飢)梅(紅白二種)桃(山桃之外有絳桃碧桃芙蓉桃)核桃
(殼薄肉肥異於他省)櫻桃(實大而味酸産於山者實細而微苦)李(省治桃李盛於他處花時)
(燦若雲霞芳菲奪目李實惟紫李最佳俗呼麥熟李)杏棗柿(實大無核)枇杷
栗柑橘石榴(子多而味酸苦)香櫞(色黃皮細不甚芬香)林檎
(一名來禽有二種甘者早熟味頗肥美酢者差晚可療消渴)花紅(樹如西府海棠實間紅白)
(色故名)楊梅(紫者微甜白者酸)刺梨(野生榦如蒺藜花如荼䕷實如小石榴有刺味)
(酸取其汁入蜜熬之可為膏黔屬俱有越境即無更有重胎者花甚艷可藝為玩)天門冬
(是處皆有甚肥大)山藥(出山谷中土人斸地以取味甚甜美)前胡(遍生山麓間春初吐)
(葉土人採為羹根即前胡也)益母草何首烏五味子車
前草枸杞子地骨皮麥門冬小茴香
香附子山茨菰稀薟草五甲皮旱蓮草
金銀花荆芥薄荷桔梗紫蘇薏苡仁
半夏黃精木通瓜蔞白芍牛膝常
山蒼耳沙參續斷蒲公英(即地丁草)菖蒲(一名)
(堯韭又名昌陽一寸九節生石上者可入藥)䕭草(卽燖麻多刺生於澤畔土人採以沃湯可)
(療瘋瘃)茯苓黃蘖陳皮青皮厚朴枳殼
茱萸海椒(俗名辣角土苗用以代鹽)牡丹(花繁多種其美者曰鶴鴒紅軍容紫)
海棠(有鐵梗西府垂絲三種沈立海棠記云蜀花之美者有海棠黔隣蜀故比他省為多)綉
毬(府屬尤繁盛)梔子(即薝蔔花一名越桃)桂花(有黃白紅數品至秋而開亦有四季)
(放花者)杜鵑(俗名映山紅)芙蓉(至秋而開一日之内花容遞變由白而淡紅至深紅)
(出貴陽者花瓣細密色更鮮艷)水仙芍藥(一名婪尾春)木香薔薇
荼䕷鷄冠蛺蝶蜀葵向日葵月月紅
山丹鳳仙剪秋蘿罌粟虞美人石竹
芭蕉蓮(紅白二種)菊(紅白黃紫數種不甚佳)秋海棠鐵線蓮
玉簪竹松栢柳椿槐㯶櫚楓
桕梧桐(有青白二種)冬青(其實名女貞子)紫薇(一名百日紅花攢枝杪)
紫荆鷄鵝鴨鴿雀鷹錦鷄(産深山中)
杜鵑(一名子規春深始鳴土人呼為催耕鳥)鷓鴣(藏叢薄中似鷄而小啼聲悲切)鴉
鳩鵲燕鶺鴒鷺布穀鴙䳺鶉
鸛隼鷂畫眉烏鸜鵒鸕鷀鵁鶄
鷗鶻啄木百舌鳬馬(舊出養龍坑土人立柳坑畔擇)
(牝馬之貞者繫之當雲霧晦冥時有物蜿蜒上與馬接蓋龍云候天色開霽視馬傍之沙有龍跡者)
(則馬與龍交必產龍駒明洪武時夏明昇曾得獻之)牛羊驢驘犬
豕貓鹿獐麋猿猴麂兔狐
狸虎豹熊羆豺野猪山羊貛
(即果狸)鯉鯽鮎青魚鱔鼈螺鯪鯉
蚌龜蠏(最小不可食以上係本省各府州縣通產)鷄㙡(出府屬有紫白二種)
(白者不可食初秋生蔓草中始奮如笠既如蓋漸則紛披如鷄羽故曰鷄以其從土中出故曰㙡蒸)
(食甚美然不可多得不如滇產之廣)羊肚菌(亦生於細草中俗以形名美彷鷄㙡)蒟醬
(味辛乃蔞蒻所造食之可以消悶)木薑子(産深箐中實如胡椒味辛香可佐食)硃砂
(出開州三脚巖白洋林等處土石相雜穴洞深入取出淘洗用力甚艱有箭簇箇子斧劈鏡面諸名)
水銀(出修文白馬硐馬蹄關等處以硃砂熬鍊而成)鐵(出開州木老山三岔河等處貴筑修)
(文亦有)降真香(出府境深箐中懸巖上古藤所結歷久乃香)雄黃器(出府治以)
(雄黃琢成人物尊巵之屬頗工緻)榖皮紙(出定番翁貴白靱如綿俗名綿紙文史多用之)
(土人或以製帳厚者名夾紙油之以為雨具)葛布(舊出貴定甚麤)苗布(定番苗婦所織)
(為手巾亦佳)苗錦(亦出定番)茶(産龍里東苗坡及貴定翁栗冲五柯樹擺耳諸處土人製)
(之無法味不佳近亦知採芽以造稍可供啜)天麻(出府境俗名土蘿蔔性辛温治諸風明亮)
(堅實者佳其苗名定風草)紫草(出定廣間其根主理血又用以染茜)羊桃藤(出府屬爾)
(雅曰長楚姚弋今羊桃也白花子如麥其葉與實皆類桃取汁可膠巨石)藍(修文廣種其色最青)
桃竹(出府屬烏江等處可作杖)䈽竹(出府屬養龍諸苗寨最有筋力為用甚多俗名筋竹)
蘭(府境山谷中生有黃白紫碧數種然幽香遜閩產亦有蕙)玉蘭(出府屬以上係府屬專產)
安順府
革器(有盤盂尊罍之屬累漆以成故耐久偽者布以灰不足用)皮韉(綵繒光澤柔韌耐久)
鐵笛布(出永寧鎮寧)眉公紬(出清鎮稍粗可為衫裡)蜜羅柑(藤本實大)
(如瓜皮黃厚如佛手白肉無穰甜與蜜同作清供香色經日不散出永鎮等州山間)梨(產鎮寧等)
(州美異他郡)無花菓(出永寧不花而實生於枝葉之間其大如李)沙參(府屬俱有)
(其苗可食三月採)威靈仙(其根叢鬚治風濕)紫石英(出永寧州屬色淡紫瑩徹)
(大小不一皆六方兩角)青風竹(出永寧關嶺俗名藍竹)仙人掌(無枝葉狀如人)
(掌側累而成自三掌至十三掌而止色綠)七星魚(出永寧即鱧魚又名鮦魚首有七點細鱗)
(黑花又諸魚膽皆苦惟鱧魚獨甘可食)
平越府
杉板紅班稠糯香禾米猪毛糯金釵糯
(俱晚稻名府屬皆産)葛布(舊出府屬)橘(出府屬白花赤實秋深金顆壓枝離離可觀)黃
精(出黃平俗名山生薑製服之輕身延年)何首烏(本名夜交藤秋冬取根赤者雄白者)
(雌出甕安重十餘觔者佳)南星(出黃平大者南星小者半夏)黃蘖(出府境)石膏
(出餘慶草坪里)木香(出府屬叢生其色有二黃者無香白者心紫清馥襲人)黃夀菊
(出餘慶瓣大於菊金黃色耐久不落)桃竹(出餘慶通名棕竹)紫竹(府屬皆有)水竹
(節長而質薄)竹鷄(出黃平)
都勻府
苗酒(出府屬色紅而味醇厚)鉛(舊出府治東冲有白黑二種)棉花(出八寨高坡間)
(遍植)斜文布(出獨山州爛土司甚密緻)橘(出府治者佳土人呼為金橘)柑(麻哈州出)
(者佳他屬不及)栗(清平出者味佳)銀杏(出府屬俗名白菓)梧實(出清平)百合
(府屬皆有)方竹(出府屬體如削成勁挺堪為杖)桃竹(通名棕竹出獨山州)秋蘭(春蘭)
(是處皆有惟都勻產秋蘭邵白溫曰細葉者春花花少葉闊者秋花花多)勻鴨(肥美肉離骨)
鰣魚(出都勻江一名箭魚土人於春夏之交間網之亦不多得)
鎮遠府
白露早洗耙早(俱早稻名)杉板紅香禾米(府屬皆有)金
(間出天柱縣然採之甚難無餘利且地近苗穴今已封閉)柑(皮細者佳)山茶(出府境自十二)
(月開花至二月與梅同時其色淡紅一名茶梅)萱草(出府治各谿邊)榆(一名白粉所在皆有)
(管子五沃之土其榆條長四民月令曰榆莢成者取乾以為旨蓄其皮亦可食)木槿(禮記仲秋)
(之日木槿榮土人取其材以編籬)竻竹(䈟竻嶺南竹也又名澀勒東坡詩倦看澀勒暗蠻村)
(是也肇慶府志竻竹俗名刺竹竹譜曰笆竹有刺可作籓落本草綱目訛為刺竹)蔓竹(府屬)
(俱出廣南志皮青内白輭韌可為索俗名棉竹用以織筐篋等器)竹鷄(出府屬)油魚
(出府城東江上)味蟹(出鐵溪小如螃蜞而有味故名)
思南府
金釵糯(出府屬香美逾於諸種)蔓菁(又名蕪菁孔明南征所止處必令軍士種之人)
(因呼為諸葛菜)硃砂水銀(出婺川木悠板場巖頭諸處)鐵(出安化)文石
(出白鷺州文有五色可為盆玩)棉花(是處皆種居民紡織為布)葛(出府屬)茶(出婺川名)
(高樹茶蠻夷司鸚鵡溪出者名晏茶色味頗佳)白蠟佛手柑(本閩廣佳種今府屬)
(亦產重有觔許者)橙(出府境其大者如盤有别致)銀杏黃連(出婺川者稍良)
茱萸(出印江)菖蒲(出府屬)五色芙蓉(出朗溪司)茉莉(出沿河司)蘭
(出府屬)油桐(是處栽種結實如桃取其子為油)竹鷄(出府屬)白鷴(出府境)
鴛鴦(出府屬)猴(小者如拳)黃蠟(府屬皆有)
石阡府
硃砂水銀鐵(俱出府屬各土司地)棉花黃蠟(出府屬)
苧麻(出府境)木瓜(爾雅謂之楙所在皆有)知母(府屬俱出)楓香(出龍泉)
湘妃竹(俗名斑竹府屬皆有)鹿(出龍泉)白兔(府屬皆有)白甲魚(出龍泉)
思州府
粟(即小米有黃白二種青溪廣藝)秬(即黑黍出青溪)硃砂(舊出施溪)鉛(出都坪司)鐵
(出龍塘)金星石(出架溪潭中堅潤者可琢為硯)葛棉花西瓜(出青)
(溪)綿紙火燒笋(出青溪山上多竹歲十二月土人縱火焚山至春笋生味甘美)
(與他竹所生者異)鱸魚(出玉屏巨口細鱗味美)
銅仁府
硃砂(銅仁産者有形如箭鏃者號箭頭砂最為可貴産於萬山厰他砂皆産於土中此砂獨産)
(於石夾縫中取之最難每塊並無重至一兩者)黑芝麻(出府屬方書稱久服能烏鬚髮可以)
(延年)水銀鐵(舊俱出大萬山等處)葛布(府屬俱有)白蠟楠木(舊出)
(深山中今已伐盡)杉(舊産山間今亦伐盡)黃楊(府屬俱有)箭竹(細小而勁通竿無節)
(可為箭)
黎平府
鐵(出各土司地方)洞錦(出曹滴司以五色絨為之皆苗婦所織精者甲於他郡又有諸葛硐)
(錦出古州皆紅黃棉紗所織甚粗不可用)葛布(出府屬)皮布(出土司地方苗人採樹皮)
(所織)木耳(出深山中土人伐楮樹卧於地雨久則生)茯苓(府屬廣出松根下結成大塊堅)
(白者良)紫草(出錦屏)排香草(出府境俗名随手香)降香(出永從)乳香
(出錦屏一名薰陸香如乳頭透明者為良市人以楓香偽為之)青皮香(出府境各土司地方)
(居人取焚頗香)
大定府
巖尖穀羊毛粘(稻名府屬俱產)麥藍菜(出威寧州葉如麥藍味頗香)
木耳香菌(俱出威寧)西瓜(出黔西者為佳)土瓜(出畢節形如茯苓煮食可)
(療飢)銀礦銅礦黑鉛白鉛(俱出威寧各厰畢節亦有黑鉛厰)
乳漆器(漆出平遠州寨中土人加五色累器雕刻斑剥謂之累漆雕漆)革器(出府境諸)
(器俱有制同安順堅緻過之)馬氊(出府治即羶裘鷜毼土人聚羊毛為之可以禦雨)褐
(出威寧致化里)葛(出平遠遍山皆是葛土人採製之甚粗)茶(出平遠山巖間製如法味甚佳)
烏梅(出府屬)松實(出威寧地産大松其實如松子而味清香)花紅(出府境味甚甘)
無花菓(出平遠)茯苓(出威寧致化里)丹參黃芩山樝(出威)
(寧是山皆有有大小二種小者入藥一名棠毬子)薏苡仁(出黔西平遠)山丹(出府)
(境葉莖花俱類百合根大如拳粉可充食)杜鵑花四季桂(出府境俗名七里香)
鸚鵡(出威寧可渡黑章等處)白鷴(出黔西)九香蟲(出畢節赤水河)馬(出威)
(寧舊為水西烏撒地所謂水西馬也)麋(出府屬)豪猪(俗名刺猪其狀如豚鬃毛大如笄白)
(根黑端能射物苗人拾其豪以為簪)竹䶉(一名竹鼠嶺南所珍其狀類松鼠大如鼠重可二三)
(觔食笋故腴美得之最難以上二物府屬俱出)
南籠府
硃砂雄黃(俱出永豐州近粤西地)水銀(出普安縣濫木橋厰)黑鉛(出丁)
(頭山厰)鐵(出鷓鷄厰)榛(出普安州山間)紫羅橘(出安南俗名蜜筩香色似蜜羅而小)
(皮薄有穰)橄欖(本閩廣所産今安南亦出即青果舊志謂與青果味同而實細)苧麻(出安)
(南供績織子亦可食)粉葛(蔓延遍野根可漉粉花可解酲有甘苦二種)芭蕉(花大如盆)
(其子房包甜美普安州多此種)楓香樹(出安南樹似白楊葉三岐經霜則丹有脂而香歲久)
(則生癭文理堅緻土人或得之深山中俗呼為癭木)羅漢松(古名麈尾松出普安)笻竹
(竹譜載高節實中狀若人形俗謂之扶老竹張孟陽云興古盤江縣今普安州是也俗名羅漢竹)
竹鷄(出安南)猿(出安南)
遵義府
白鉛(出小紅關等處)鐵(出府屬)漆(出府境)布(土人所織甚麤)綿紙(出綏陽者)
(為佳)靛(府屬皆出)楊梅(出綏陽仁懷二縣)香櫞(出仁懷皮粗而大香於他郡)佛
手柑(亦出仁懷)黃連(府境及各屬俱出)仙茅(出府境)茉莉(南方草木狀稱)
(其芳香酷烈嶺外海濱恒多今黔省亦栽隔年則不花獨仁懷土地為宜)楠木(産正綏桐三屬)
(近亦難得)黃鸝(府屬俱有)畫眉(府屬皆有)鰉魚(府境所産不大漁人偶得之亦如都)
(勻鰣魚以通省所無而珍也)
貴州通志卷十五
