淳熙三山志卷十六
宋梁克家撰
版籍類七
水利
長樂縣
唐志閩縣東五里有海隄大和三年令李茸築初每歲
六月潮水鹹鹵禾苗多死隄成瀦溪水植稻其地三百
戶皆良田(田灌溉為五十里海濱處所也今縣東二十里鹵潮所不到藴旱涸竭則時至焉然不常)
(爾)長樂十里有海隄大和七年令李茸築立十斗門以
禦潮旱則瀦雨則洩旁皆成良田(武德六年析閩置長樂則二邑也而皆築)
(於茸之手相距纔四年必是更宰不然則攝篆也)蓋長樂濱海山淺而泉微故
瀦防為特多大者為湖次為陂為圳垾海而成者為塘
次為堰毋慮百五十餘所每歲蓄溪澗雖不洩涓滴亦
不足用必時雨滂澍乃獲均洽農事畢天雨止向數十
里皆為無用之地以是狡民或侵或請不知水利之所
係咸平熙寧屢有訟者建炎初陳可大宰是邑大修塘
垾陂湖後四十八年當乾道九年知縣徐謩延耆老講
究水利為斗門及湖塘陂堰百四所溉田二千二十三
頃
崇丘里(濱江)
大圳等五浦(計長九百丈溉田四十餘頃内浦口闊五尺深八尺湖堘浦闊三丈五尺深六)
(尺尾闊一丈深四尺)米籠浦(二百五十丈闊二尺深五尺溉田六頃)官塘浦(一百一十)
(丈闊一丈深五尺溉田五頃餘)陳師浦(一百丈闊六尺深四尺溉田一頃餘)官坵等四
浦(計一千七百二十丈官坵闊三丈深一丈擔水浦闊四丈深九尺黃聖屋前浦闊一丈五尺深五尺)
(塘□浦闊三丈深七尺溉田六十六頃)王坵浦(一百二十五尺闊二丈四尺深六尺尾闊九尺)
(深六尺溉田五頃餘)白竈浦(五十丈闊六丈六尺深六尺溉田三頃餘)鼈石浦(二十五丈)
(闊四丈深一丈溉田一頃餘)後角浦(九十丈闊一丈八尺深六尺溉田四頃餘)銀盞浦
(七十五丈闊二丈四尺深六尺溉田八頃餘)渡龍浦(九十丈闊一丈八尺深六尺溉田七頃餘)
坂塘浦(三十五丈闊二丈四尺深六尺溉田四頃餘)官堰浦(二百六十丈闊八尺深五)
(尺溉田十頃)古塘浦(一百五十丈闊一丈深六尺溉田六頃)師娘浦(三十五丈闊三)
(丈二尺深六尺溉田四頃)浦口小浦(七十五丈闊七尺深五尺溉田二頃)下籠坂浦
(五十丈闊二尺深一尺溉田三頃)橋頭浦(五十四丈闊二丈四尺深六尺溉田七頃)蠣殼
浦(一百丈闊一丈八尺深六尺溉田十頃)籠臂浦(三十五丈闊一丈六尺深六尺溉田三頃)
朱湖高浦(二十丈闊七尺深五尺溉田三頃)
嵩平里
趙塘浦(七十丈闊一丈二尺深八尺)蘆蕁浦(四百丈闊八尺深五尺)官塘浦
(三百五十丈闊一丈二尺深七尺)孤塘浦(四十丈闊一丈二尺深八尺)九石浦(三百)
(丈闊二丈四尺深一丈一尺)車下浦(七十丈闊九尺深五尺)新塘浦(八十丈闊九尺)
圳兊浦(二百丈闊二丈二尺深並同上)孤洲浦(四百丈口闊四丈深一丈五尺)
絃歌里
東洋塘(縣東北長一千二百丈高一丈二尺闊八尺禦鹵湖瀦雨水子塘三道共長一千五百丈)
(高九尺闊五尺溝長三百四十丈闊八尺深五尺横埭二啟閉以竇溉三百石種)西洋塘(長九)
(百五十丈高一丈二尺闊八尺斗門一溉九十六石種)鄭湖塘(洩水港抵海長二百丈闊一丈)
(深三尺三竇溉百頃石埭)崔塘(斗門西抵海垾長一千一百二十丈闊七尺高一丈)崔塘洋
溝(長一千三百五十丈溝闊二丈五尺深七尺子溝一丈二尺深六尺溉田八頃)鄭湖(周二十丈)
(横塘十二丈溉田三十畝)
新開里
屈尺塘(縣東北長一百五十丈高七尺闊五尺有竇溉三十石種)
建興里(舊載福湖屬北里民歲競渡以祈豐年)
嘉禾大石新成屯四堰(合為一縣東南隅長一千九百八十丈高一丈闊五尺溉)
(田種四百石)横嶼湖(周三百一十丈高九尺五寸上闊一丈四竇溝長六千九百丈溉田種千)
(餘石)
清平里
鏡石何師新三堰(合為一長二百丈高二丈一尺闊七尺溉田十頃)
招賢里
穫洋王背大溪中圳劉背二溪(皆出白龍潭有五圳横圳尺圳函口圳十)
(犢圳東攬圳共長一千九百一十丈四閘溉田種三十頃)
永勝里
黃弄溪(長二百丈陂長五十丈溉田十二頃)溪口溪三坑(共長一千四百九十丈溉)
(田五頃)横圳(九百丈闊八尺深六尺溉五頃)
進賢里
桃阬湖(即桃枝湖也東西一百三丈四尺南北三百六十一丈五尺垾堘圳四𣲖溉田種千餘石)
(偽閩時為指揮使邱進所有後售林璉等為田僅四頃咸平四年劉轉等訟之乃以其田産千二百三十)
(六文米二十三石一斗半均湖下百七十餘戶田勅仍為湖熙寧四年林注等又訟高建等侵耕知縣蕭)
(竑因括湖塘陂堰簿而圖之擇主領立徑界培堤岸碑於湖之旁今周五百一十丈闊一丈高八尺石斗)
(門三圳長二千二百餘丈闊一丈二尺深六尺瀦乾溪溉田二十九頃跨逍遥清平里)沙坂後
洋溪(共長五百丈入桃枝湖溉田七頃)
同榮里
石瀨陂(食龍潭水長五百丈闊二丈深一尺溉田種七百石)
古散陂(食龍潭水長七百一十丈高一丈闊七尺溉田種三千石)
靈石里
新田陂(食童溪水長六十丈闊一丈五尺深七尺溉田種四十石餘)灌洋陂(食童溪長)
(一百一十丈闊七尺深五尺溉田種一百三十石)湖前陂(長三百丈闊一尺深七尺溉田種四)
(百石)坵溪(並食童溪長二百一十丈闊五丈深一丈溉田種二百五十石)
依福里
周陂(食童溪長一千丈闊二丈深一尺溉田種四百石)前曾浦(食龍潭長二百丈口闊二)
(丈深四之一腹闊五丈深三丈尾闊深皆一丈五尺口為石閘禦溪洪尾為石函埠長一丈五尺高如之)
(闊五尺溉田種七十石)丁塘(食龍潭石瀨陂長七百丈溪口闊一丈七尺橋下闊六丈溉田種三)
(百石)
昆由里
大塘(跨敦素崇賢同榮里大斗門二知縣徐謩築基方廣二十餘丈兩旁扺海長一千五十丈高一)
(丈八尺闊一丈溝港共長三千七百丈闊一丈二尺深八尺瀦福清界水溉田千石)萩蘆陂(長六)
(十丈闊二十丈深七尺圳長三百五十丈大圳闊一丈深七尺小圳闊八尺深五尺瀦高陂水溉田種五)
(百石)
方樂里
陳塘港(會七十二洋水溢則開斗門歸絃歌里溝及林花溝瀆入海)陳塘大官溝
(跨和風教化大宏里長三千二百丈闊二丈底四丈深六尺溉田二十頃)賓閭湖(周一千二百丈)
(闊高一丈五尺七闊二丈八竇八溝溝闊一丈二尺深七尺舊載上下湖海風飛沙積而成之)上湖
石塘(長一百二十丈閷高上闊如賓閭斗門一溉田種七百頃)
逍遥里
凌古塘(周一百二十丈高一丈五尺闊二丈石二竇圳長一百五十丈溉田種六十)
和風里
董塘(長二十六丈一長五十丈食山泉溉田五頃半)丞天溝(長六百八十丈母溝闊二丈深)
(六尺子溝闊八尺深五尺溉田七頃)韓塘溝(長六百丈闊二丈深六尺有小圳瀦横源溪溉田種)
(七頃)百石溝(沙漢下食賓閭尾長六十丈闊二丈深一丈二尺溉田七十畝)
良田里(舊載金漆湖近江為飛沙填塞)
章坂童溪陂(長五百丈一塘二圳溉田三十頃)東港(食新塘長一千五百丈闊三丈)
(深八尺八圳計長八百丈溉田十頃)
方安里
保豐塘横埭(長十丈高一丈闊八尺溉田種百石)嶺口上塘(長一十丈横闊十二)
(丈垾長八尺高一丈三尺闊六尺下塘長三十丈横闊十六丈垾長三丈高一丈一尺闊五尺溪尾塘長)
(二十丈闊十丈垾長十丈高五尺闊五尺食大象大帽二山水溉田種百四十石)金冬坑(長九)
(丈高一丈闊七尺溉田種十餘石)倪塘(長四十丈高六尺闊四尺五寸通嚴湖水尾溉田種三十)
(石)林簡塘(食龍潭長六百五十丈高一丈五尺横闊三丈二尺圳長二百五十丈深闊皆一丈)
(溉田種三百石)稠港(長一千一百丈闊一丈三尺深八尺斗門一溉田千餘石)普塘洋積
水三港及圳(長二千六百四十丈溉田三十六頃)
敦素里
覆船洋(横溝直溝可通嚴湖圳三溝食大塘長一千二百三十丈闊二丈八尺深六尺溉田十頃)
崇仁里
元祐溝(長千餘丈闊一丈深五尺斗門一溉田種七百石)
賓賢里
晉溪浦埭(長三百五十丈横闊一丈四尺深八尺通淡潮横埭廣一丈高七尺溉田種二百石)
河頭浦埭(長三十丈闊六丈中置閘溉田三頃)
大宏里
嚴湖(陳長者嚴光施宅為寺今光嚴寺是也又施田為湖周三千二百八十丈高七尺闊一丈二尺)
(瀦大奢雨水四竇溉田四百五十頃跨萬安敦化里相傳湖起於唐寳應二年)
福清里
永東永西里
東西塘(縣東西之水分瀦焉以為火備後東塘民塞其半淳熙二年民居火乃易塘東民田鑿以)
(廣之横經學門以象泮水)琵琶槽(跨永東新豐二里大中祥符中士民並海築垾政和八年四月)
(饕風駕濤壊之宣和三年修築二千餘丈溉田種三百餘石以形似琵琶故名)
修仁里
溪田陂洞子陂石堘陂
後塘陂官塘練木陂
劉洋陂鄭前陂
新豐里
元符陂(唐天寳中置故名天寳皇朝祥符中知縣郎簡重修熙寧五年崔知縣以歲利田戶鳴鼓)
(興築不至者罰之邑司著籍仍碑刻圳長七百餘丈溉田種千餘石後劉廣等陳乞罷之以是多旱損元)
(符二年鍾提舉因巡歷乃委知縣莊正柔修之移舊地之上陂旁有大榕日聽訟其下以董役汁鐡以錮)
(其基廣十丈溉田如昔時)
靈德里
東禪塘(開寳中中山人劉逢以濱海地數千丈施于東禪寺乃築垾堘高一丈五尺厚三丈堘内)
(港水凡三道設泥門一十有五防淤間則以泥門通之漲溢則以斗門洩之凡十年斗門凡三築乃成自)
(是不滔者百餘年歲收千石治平二年復壞乃高其堘五尺陟其甚者千丈)
海壇里
三十六脚湖
萬安里
漳塘池塘
林陂塘應天院前陂
石臼坑塘場前陂
溪南陂西洋塘
香嚴上下洋(天禧二年僧師振募八千緡築長九百丈高五尺厚倍之斗門三泥門五凡十)
(一年乃成)香嚴五峯港
卓嶺陂朱步嶺陂
安香里
蘇溪陂(溪道鏘石石鐸山間入海天聖二年西禪請萬安安香二里内地因遏為陂溉田千餘頃)
(𣲖别為蓮塘十六頃熙寕間郭知縣賢題留詩萬工填巨海千石作良田)
横塘羊陂(溉田種三百石)
黃塘
靈石蠏嶼塘(金山之中徑港之濱有闕田埠蠏嶼周三千二百丈俱闕有長一千)
(五百丈高一丈廣尋闕港斗門元豐元年成闕)(有咫七)靈石白麟洋(在徑)
(闕丈金山溪流奔注闕闕百高一丈三尺厚倍)(大小十有埠之長千一一石斗門虹)
(軒闕百石二六)
良田里
黃蘖鄭渚田(漁浦之南瀕江地也唐天寳間嘗為田其後廢皇朝天禧元年仍復元隄之長)
(三百二十丈址廣三丈高二丈二尺斗門二十四望之若長坡外扞内蓄日與風波為敵屹然自若至今)
(無恙)
光賢里
綿亭洋(安善溪出雙髻山至鷓鴣山下綿亭洋祥符元年僧惟真截溪十二𣲖築隄八百一十丈)
(高一丈四尺廣加七尺斗門四深一丈三尺廣減八尺凡九年成溉田四十頃)
林塘竹湖後溪陂
林塘横東渡陂
漆林洋白獺陂(食蒜溪唐黃蘗僧開溉田種二百頃)
欽唐里
郭塘麻卑塘陳坑塘劉坑塘
惇和南里
吴田塘
歸化北里
新塘鄭坑塘蠏蠘塘
安夷北里
鄭塘壚洋塘倪宅塘
潘占塘曹塘福坑塘
葛坑塘白塘龍潭磨塘
信坑塘東一龍塘
拜井里
大塘(海旁閩王時以兵築之長千餘丈溉田種三千六百石)
占計塘(亦閩王築長十五里溉田三千餘頃)
木椎塘括塘
安夷南里
王澚塘
栖仁里
洪塘古塘陂大松坑
秋蘆陂蕭塘陂蕭塘
門前塘鄭塘陂
江隂里
鳳塘嘉塘馬屋塘
鈌塘高岑塘道場塘(共溉田種百餘石)
臨江里
陳塘林塘楊塘
沈塘潘塘薛塘
歸化南里
寺家塘郭塘桑塘
鰻坑塘
文興里
石塘陂(祥符中知縣郎簡築並江為之食河頭水溉田種五百石以上)
清元里
慶陂姚下陂石蛇陂
萬安陂鏡塘後塘
戴陂王塘姚塘
姚陂馮陂上姚陂
□陂後陳陂黃陂
永夀里
鄭神陂堵飯陂上牙陂
兩盡陂神宫陂張公陂
新寧里
下洋陂龍潭陂潘兜
張洋陂大洋陂景洋陂
裏後洋陂陂頭南阮
新洋陂嶺口陂叚平陂
長潭陂北洋陂龍溪陂
新洋南洋陂郭陂
龍溪張陂嶺口陂
師姑陂程陂新陂
董陂吴陂大莒陂
文殊陂北湖官陂
小陂白葉丙南湖簡陂
游陂下宅陂鄭馬隴陂
大洋陂溪西陂周陂堘
磨陂
方興里
僠陂嚴陂吕塘
馬槽陂官塘天竺陂
游塘木溪陂
王陂盆洪塘薛洋陂
陳正陂牛天塘麻昌陂
加塘官塘施陂
官陂
仁夀里
松潭洋
潯洋里
願塘南溝北溝
横溝赤漏溝中溝
新安里
龍陂
方成里
西陂塘東陂塘古龍陂
程溪陂
永賓里
後塘龍潭陂建臨陂
擇善院前陂東溪陂
方樂南里
後塘王洋塘
永福里
膽陂洋陂翁前陂
漳塘陂馬陂裏洋陂
崑崙陂蓮荷陂陳塘
上嚴陂許陂游塘
曾舍前陂西陂攤陂
寺家陂王陂寺家塘
清遠里
高陂圳東塘貫林陂
陳塘林陂後溪塘
窑斜塘黃沙陂南彎塘
湖潭陂如塘笋坑塘
基陂南洋陂北洋陂
横溪陂鄭塘陂趙塘陂
官塘境塘官洋陂
後溪陂蘆塘陂橋頭陂
官塘鄭平陂陂頭陂
官洋陂
善福里
梁塘前塘烏焦塘
竹頭塘宅合塘古塘
白鮫陂興陂麻洋陂
周重陂林塘陂
張塘陂無患陂(溉田種三百石)
古田縣
新興里
鄒洋陂(四百五十丈闊一丈深四尺溉田二十頃)樟尾陂(百二十丈闊六尺深二尺五寸)
(溉田十八頃)吳元陂(二百四十丈闊四尺深二尺三寸溉田七頃)巖頭陂(二十丈闊)
(二尺深一尺七寸溉田僅三頃)雙獺陂(五十丈闊四尺深二尺溉田僅二頃)溪平陂(百五)
(十丈闊五尺深二尺五寸溉田七頃半)
保安里
感溪陂(十二丈闊四尺深三尺溉田十頃)小溪陂(八丈闊三尺深二尺溉田僅四頃)
瑞雲陂(百二十丈闊三尺深二尺溉田四頃)屈斗陂(四十九丈闊三尺五寸深二尺三寸)
(溉田種三十石)
邵南里
碾洋陂(五十丈闊五尺深三尺溉田種五十石)湖潭陂(百五十丈闊二尺五寸深三尺)
(五寸溉田種七十石)諸家陂(長五十丈闊五尺深三尺可溉田種六十石)五峰陂(五十)
(丈闊五尺深三尺二寸溉田種五十五石)
和平里
上洋陂(七十丈闊二尺三寸深尺七寸溉田種三十石)
慕仁里
蒋洋陂(三百七十丈闊八尺深三尺五寸溉田種一百二十石)徐洋陂(二百八十丈闊)
(四尺深二尺五寸溉田種二百五十石)漈下陂(二百二十丈闊三尺深四尺八寸溉田百三十)
(餘石)覆船陂(百三十七丈闊四尺深二尺五寸溉田種十五石)
崇禮里
高頭洋陂(百五十九丈闊一尺三寸深二尺溉田種百二十石)西雲陂(百六十五丈闊)
(三尺五寸深二尺五寸溉田種七十石)
横溪里
溪源陂(六十四丈闊二尺深一尺五寸溉田種二十石)陳坑陂(百五十八丈闊三尺深二)
(尺溉田種二十石)東洋陂(四十丈闊二尺五寸深一尺五寸溉田種十石)上崛陂(四十)
(五丈闊三尺深二尺溉田種二十石)倪洋(縣東三十里)平湖(縣北四十里)
永福縣
塘陂八官季一檢舉勸諭興修
永安里
官臘二塘(内塘十四畝百二十步深九尺七寸外塘十八畝八十步深八尺五寸溉田種十五)
(石)
康元里
白葉湖(乾道二年修溉田種十石)後黃陂(食溪水亘五里廣深二尺溉田二頃)
歸義里
大鄒官塘(周百餘丈深一丈二尺溉田二石半)
保德里
嵩口塘(食濟溪八畝溉田一頃)峬塘(百餘丈深一丈溉田種十石)
閩清縣
諸里小溪(村落各堰成陂溉田種五萬餘石)
寧德縣
臨海里
赤鑑陂(元祐四年土民林圭與堊泉寺僧養譽以陂下田戸百六十均所費於陂上為橋號泗州)
(延三十餘丈石址又於陂西水際里築隄上廣二丈長二里址亦以石築隄二以為衛斗門三以司啟閉)
(溉田三百十八頃受種二千四百石園藝不計也知縣留佑按閱賦詩赤鑑有遺利曠古無人興又云今)
(師欲斷海海若當效靈其後日墮歲弛漲水決壞四十餘丈深二丈宣和七年儲知縣委僧修築不就斗)
(門今猶存)
霍同里
仙湖堵平湖塘腹塘(食小溪水隋諫議黃公剏溉田千餘頃淳熙二年有請佃者官)
(以其妨民不給仍搜獲儲知縣詩云咫尺仙湖號堵平先賢曾此勸農耕若教一日歸豪右敢向黃公廟)
(下行)
感德里
周仙湖(巖峯之上中心低注水環遶隂翳幽寂莫測深淺相傳昔有周其姓者得道於此四圍多)
(芳草積水溉田)
懷安縣
嘉祐二年從樂遊橋下開㳂城外至湯門琴亭湖心至
北嶺下去思橋北出河尾艁場散入堘北小浦中浦石
泉安國以北(知縣樊紀復作橋十三日濕堹堘北小浦中浦湖心琴亭越塘龍腰後溪桑畬嶺下)
(范溪瀨溪)
淳熙三山志卷十六
