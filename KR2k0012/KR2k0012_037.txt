淳熙三山志卷三十七
宋梁克家撰
寺觀類五
僧寺
永福縣(七十一所慶歷舊記七十所内五所有寺額曾師建記七十二所鍾世明)
(根枯寬剰七十二所淳熙八年縣申七十一所内六十所會到起置年代十一所未詳)
枕煙院唐元里唐永徽元年置舊産錢八百五十四文
重光寺開平里大中二年置皇朝宣和二年改為神霄
宮建炎元年仍為寺(吳侍郎拭登重光寺詩云上窮蒼石梵成拂祖意誰參隻復西)
(曉閣濃隂雲散嶺夜堂清影月雙溪地開今日青銅鑑碑立何年碧玉圭靜覺官名微可笑南華經裏一)
(醢雞)有放生池舊産錢三貫四百六十二文
雲際院待旦里五年置蘇老亭(慶歷間提刑蘇舜元吳拭詩蘇老行諸郡)
(多為洒落遊靜心山共止動意水俱流赴仕辭陶令翻經約謝侯高風誰復記明月上西樓)舊産
錢二貫二百一十文(曾記二貫二百二十文縣申二貫二百一十五文)
天柱觀音院永安里咸通二年置舊産錢一貫七百三
十文(縣申一貫七百三十二文)
大興院保安里同年置舊産錢二貫四十八文(曾記二貫一百)
(文縣申二貫五十文)
三峯院新豐里同年置舊産錢一貫三百五十六文(縣申)
(一貫三百五十一文)
上林院唐元里同年置舊産錢一貫一百五十四文(曾記)
(三貫一百七十文)
上生院唐元里同年置舊産錢一貫九十六文(曾記一貫一百)
(一十四文)
棲林院新豐里三年置舊産錢二百三十三文
上龍泉院待旦里十年置舊産錢一貫七百九十二文
龍興院永安里乾符三年置舊産錢二百五十三文(曾記)
(五百二十三文)
新興院保安里四年置舊産錢八百五十四文
(曾記八百五十文)
瑞應院安樂里廣明元年置舊産錢一貫三百六十七
文
白雲院新豐里二年置舊産錢五百二十文(曾記五百二十一文)
(縣申同曾)
中峯院待旦里中和元年置舊産錢五百四文
惠安院保安里光啓元年置初為大普慈報國禪院大
中祥符八年勅改今額舊産錢四貫六百八十五文
高蓋名山院平蓋里文德元年置後唐天成中閩王賜
額山在縣西二百里周回九里秀巒插天常有紫雲
蔭之如蓋因名高蓋山有泉金色亦號金支山偽閩
將郊天乃封西嶽(以霍童山為東嶽)始後漢時土人徐登(院記)
(作徐登隱)弟兄姊妹七人隱於此齊建元初有僧姓陳氏
號慧炬與一侍者姓喻氏號智著亦入此山絶粒禪
定唐乾封中因霍童山趙炳來于白巖時樵者戢步
林間見炳與登酌東澗水為醪剝枯桑皮為脯醉臥
久之炳語登曰吾當先去子亦速來登曰鳳立煙霄
迥桃香碧洞逢言畢俱不見儀鳳二年元日登與弟
兄姊妹七人於壇上並蟬聯上昇而去僧慧炬者後
縣宰三請不下乃遣侍者赴縣城届重光寺始信宿
命浴坐化時炬在室内亦然今二真身皆存室前有
一石龜旱禱必應(見偽閩鄉貢進士王瞻記記云神仙變化非靈洞而不棲祖佛修行)
(非聖岳而不憩以王子晉騰身於緱嶺能大師景跡於曹山雖出凡之路斯然而達本之元不爾是謂控)
(鶴驂鸞之客以九仙六洞為家出生離死之人以大道三界為宅或金骨化而煙霞停影空閉古壇或色)
(身謝而水月回光却歸他世豈可以凡心識于去住豈可以玄心測彼變通哉大閩國西岳名山者初有)
(神仙以變化次有祖佛以修行堊迹聿興在於唐朝之三葉其山中分六合高冠二儀巖根而吼出雷聲)
(峯首而戞横斗柄寒生六月風起五天上有列仙聚會之壇中有志士修真之室云云)崇寧三
年勅封登淨慧真人慧炬慈利大師智著惠應大師
大觀三年知縣鄭仁達始建三聖殿室(先是有徐真君伺堂及東)
(西二室嘉祐中許公將留題二室云上得山來過石門謁靈特地乞真言再三許我前程事敢不留詩荷)
(聖恩紹聖初陳公賜亦繼前韻六題曾徹九重門暫阻堯階奏萬言今日又蒙師許我漢廷當沛異常恩)
(知縣施常詩白雲來去自閒閒鎖靳千山與萬山羽客已歸霄漢去虚堂流水漫潺潺步盡千山與萬山)
(白雲步處叩禪關曉猿夜鶴應相笑笑問勞生幾度閒良翰敘詩巨鎮摽閩越高蹤肇晉齊空壇仙一上)
(古洞佛雙樓化石龜仍在燒丹井已迷塵襟誰復悟惟聽曉猿啼)龍都峯(其巖在龍都峯頂其)
(下雙崖對峙拔起千竹宛若洞門有三石室世傳趙真君壇有祠宇後傾陁侵其洞口為菴政和三年陳)
(侍郎陽還自高蓋來謁祠下遷其菴葺祠宇遂復洞門故跡詩云巖頂風雲常不散洞門日日吐煙霞濟)
(時偏解為霖雨信是神仙第一家)舊産錢二貫九十八文(縣申二貫一百文)
上資福院義仁里景福元年置舊産錢一貫二百四十
五文
報恩院新豐里同年置舊産錢一貫四十一文(曾記一貫四十)
(四文)
安善院感應里二年置舊産錢二百三十一文
布泉院開平里乾寧二年置舊産錢五百五十二文(曾記)
(五百五十五文)
翠峯院安樂里同年置舊産錢五百三十二文(曾記五百四十)
(文)
香泉院義仁里同年置太極山樂賢亭(有侍郎吳拭留題)
舊産錢二貫九百八十一文
集禪院安樂里三年置舊産錢五百八十八文
仙巖羅漢院唐元里光化二年置有篆書十不知何代
書也夭矯崖間灑落竒妙古號仙篆歐陽文忠公嘗
得之喜其無鐫刻之迹如指畫成文欲以蕃夷金書
字圖號譯之未暇也蔡端明釋曰貧道守真乙中有
不死術亦莫得其據一在安仁寺仙人山狀如雲靁
文蜿蟺模重疑古羅漢字後僧憚墨蠟之費燎斵而
瘞之一在中和寺黃坑之崖尤剞劂生如華葩熟如
槁橈或水銷而未既或布汞地上枝葉不屬而脈絡
皆通疑開闢之初孕雲結寳若龜圖馬籙鎮壓山川
未易以今書通政和三年陳令武祐得安仁三字於
沙燼之中又於上生院僧景純得所藏善本四字併
羅漢中和鋟諸木舊産錢一貫三百文
報恩尼院開平里同年置舊産錢二百二文(曾記作無産錢)
下資福院保安里同年置舊産錢一貫一百九十文
文殊院開平里三年置舊産錢三百六十三文(曾記三百七十)
(文縣申三百六十一文)
北山院光德里天復三年置舊産錢二貫一百一十六
文(曾記二貫一百一十二文)
能仁寺保德里天祐二年置溪流會注曰漈溪溪之源
羣峯高拔者曰瑞峯初僧無爽廬此名寄林後唐清
泰二年更號瑞峯皇朝大中祥符中李郎中欣以天
子承天祐名山異跡多所旌表奏以承天為額政和
中易名能仁有放生池舊産錢一十一貫六百一十
二文(曾記一十一貫八百五十文)
資國院歸義里同年置舊産錢三貫六百四十一文(縣申)
(三貫六百八十四文)
寳積院開平里梁開平二年置舊産錢一貫七百九十
五文
摠持院開平里同年置舊産錢六百四十五文
靈鷲院永津里同年置舊産錢四百三十九文
靈峯院開平里乾化二年置舊産錢一貫三百二十九
文(曾記一貫三百二十七文縣申同曾)
清凉院光德里三年置舊産錢三百五十八文(曾記三百六十)
(八文)
佞草院安樂里同年置舊産錢一百六十文
靈居院平蓋里四年置舊産錢一百八十二文(曾記多一文)
北巖院歸義里貞明元年置舊産錢七百六十五文
香蓋院保德里後唐同光二年置舊産錢九百三十文
延壽院開平里六年置舊産錢三百九文
閒居院平蓋里同年置舊産錢二貫八十文(曾記二貫七十五文)
(縣申一貫一百三十八文)
謝洋觀音院同里天成三年置舊産錢一百五十文
上崇壽院義仁里長興二年置舊産錢二百七十九文
鷲峯院待旦里晉天福元年置舊産錢四百一十六文
鳳棲院光德里二年置舊産錢二百五十二文
秀峯院保德里漢乾祐二年舊産錢一貫六十八文
上觀音院感應里皇朝建隆二年置舊産錢七十五文
方廣巖保安里同年置巖高千仞慶歷間邑人黃非熊
養高其中訪得竒所作十詩留於石(玉泉洞瑞松塢鐘磬石聽泉崖)
(瀑布崖龍樹巖靈羊谷龍尾泉望仙臺清音洞)舊産錢二百六十文
梅山院保安里開寳元年置舊産錢一十一文
越峯院開平里同年置(吳拭詩野僧迎客笑開關更拂殘碑辭字班徐姓仙歸空碧洞)
(越封王去漫青山影來秋月林十缺聲落春風水一灣焙茗滿甌須強啜過橋車馬便人間)玩芳
亭(元豐七年創知縣某敘名而記之)舊産錢一貫八百五十四文(曾記)
(一貫八百五十六文)
鳳凰巖院安樂里六年置舊産錢一百四十六文
翠林巖院同里太平興國元年置舊産錢二十九文
下崇壽院唐元里二年置舊産錢六十四文(曾記少一文)
北林院感應里八年置舊産錢一貫四百三文(曾記多一文)
禪林院保安里九年置舊産錢五百四十八文
善淨塔院開平里同年置舊産錢二百六十一文
景星尼院保安里淳化四年置舊産錢二百二十二文
極樂巖院開平里大中祥符二年置舊産錢一百八十
五文
保壽尼院同里慶歷元年置舊産錢一十五文(曾記四十文)
下龍泉院永安里舊産錢六貫二十四文(曾記五貫九百六十七文)
仙峯院待旦里舊産錢二貫四百九十九文
安仁院唐元里舊産錢六百九十四文
大會巖院義仁里舊産錢一百三十四文(曾記大會巖一百三十五)
(文)
香林院新豐里舊産錢一百二十三文
武陵巖院待旦里舊産錢一百七文
靈源巖院保安里舊産錢五十二文(曾記作靈源巖)
中觀音院待旦里舊産錢二十三文
中和院永安里舊産錢一十八文
普門菴唐元里舊無産錢(縣申二文)
陸山院保安里舊産錢七十文(巳上十一所未會到起置年代)
閩清縣(九十所慶歷舊記八十七所内八所有寺額曾師建記九十八所鍾世明)
(根括寬剰九十所今州籍數同内五十五所會到有起置年代三十五所未詳)
寳山院仁壽里唐大和元年里人池清有地曰池坑延
僧德光為菴以池坑名之其後陳立增創為幽林院
咸通間始賜寳山觀音為額舊産錢四貫一百二文
(曾記四貫一百一十文)
寳積院居仁里大中八年置舊産錢八百三十三文(曾記)
(八百二十三文)
天王院縣城宣政里九年置先是會昌中楊訥捨宅為
基至是有鄭氏始創殿宇皇朝元豐五年僧顯寂撤
而新之舊産錢八百三十九文(曾記八百三十六文)
藥師院孝忠里咸通二年賜額舊産錢九百八十九文
禪林院安仁里同年置舊産錢七百文
陳園院仁壽里十四年置舊産錢三百一十二文
仁王院賀恩里大順二年置先是元年黃少干避地於
此誅茅以居至是賊平捨僧師正為院皇朝景祐寳
元間始大建堂殿舊産錢二貫八百八文(縣申二貫七百三十)
(六文)
保福院安仁里乾寧元年置舊産錢三百三十文
偃峯院安仁里光化二年置舊産錢一貫八百九十三
文
開明院宣政里天復二年置初建陳洋山以山名院後
遷山下十里改今名舊産錢三百三十九文
普應院同里開平二年置舊産錢二百七十六文(曾記二百)
(八十文)
靈巖院(曾記真善靈巖)仁壽里乾化元年置舊産錢四百一十
九文
報恩普賢院護仁里貞明二年置有放生池舊産錢六
貫一百七十三文(曾記六貫二百七十三文)
大際院安仁里同年置舊産錢一貫九百四十三文(曾記)
(一貫九百三十文)
法華院仁壽里龍德三年置舊産錢一百四十三文(曾記)
(二百七十三文)
鶴林院金沙里後唐同光元年僧悟皎置初院之前崗
峭拔獨立古號華表故以鶴林名之(康定中主僧牓院前曰華表峯)
舊産錢一貫一百五文
香山院賀恩里二年置舊産錢二百八十四文(曾記三百八十)
(四文)
地藏院蓋平里四年置太平興國中賜額舊産錢一貫
六十三文(曾記一貫六十五文)
中峯院仁壽里天成五年置舊産錢二百七十六文
雲居院賀恩里長興元年置舊産錢三百三十八文(曾記)
(三百二十文)
象峯院安仁里晉天福元年置舊産錢八百九文(縣申多一)
(文)
瑞林院仁壽里同年置舊産錢三百二十六文(曾記少一文)
紫臺菴蓋平里五年置舊産錢二十六文(縣申作紫臺院産錢四十)
(五文)
興隆院同里六年置是歲偽閩永隆三年賜號瑞陽山
舊産錢一百九十九文
崇福院孝順里七年置舊産錢八百一十文
南泉院仁壽里周顯德三年置舊産錢一貫五百五十
文(曾記一貫五百五十五文)
資福彌陀院宣政里皇朝乾德二年置舊産錢二百八
十七文(曾記多一文)
白蓮菴蓋平里四年置舊産錢一百三十三文
興福菴金沙里開寳三年置舊産錢二百一文(曾記二百九文)
霜峯菴孝順里四年置舊産錢九十九文
北菴安仁里太平興國元年置舊産錢一百五十二文
(縣申多一文)
文殊院蓋平里同年置先是偽閩時主僧文傑建佛殿
至是賜額天聖二年重修舊産錢七百三十四文
南菴安仁里二年置舊産錢四十三文(曾記四十五文)
雲居菴孝順里五年置舊産錢九十二文
慈氏菴蓋平里九年置舊産錢五十七文
報國觀音院宣政里雍熙三年置舊産錢三百七十二
文
觀音院仁壽里四年置舊産錢九百九十一文(曾記二百四十)
(文)
資福院蓋平里端拱二年置舊産錢三百九十七文
法林院安仁里淳化二年置舊産錢三百九十五文
鷲峯院孝順里同年置舊産錢八百七十八文(曾記八百八十)
(七文)
五臺院孝順里三年置舊産錢二百五十一文
靈應院宣政里咸平元年置舊産錢八十七文
泗水菴賀恩里景德四年置舊産錢四十一文
積善院蓋平里大中祥符二年置(有狀元許將留題云為愛山居樂居山又)
(憶家菊黃來日蘂梅白去時花水闊離情遠霜晴别路賖前程回首望空指暮天霞)舊産錢一
貫八百九十四文(曾記八百八十四文)
觀音院安仁里天禧元年置舊産錢二百三十四文(曾記)
(一貫二百五文)
泗洲院賀恩里二年置舊産錢一百五十一文
感應院(曾記感應泗洲)宣政里三年置舊産錢三文
翠峯菴宣政里天聖元年置舊産錢四十文
福山院仁壽里五年置舊産錢一貫二百二十四文
大悲院蓋平里九年置舊産錢八百三十一文(曾記多五文)
東林院賀恩里景祐二年置舊産錢三百一十八文
龍興院護仁里慶歷五年置舊産錢五百六文(曾記少六文)
西華院(曾記作西峯)孝順里治平二年置舊産錢二百三十
六文
廣德院孝順里熙寧五年置舊産錢四百八十二文
石門菴蓋平里元豐六年置舊産錢八十三文
白雲院賀恩里舊産錢四貫三百四十文(曾記少九文縣申三貫九)
(百文)
義林尼院同里舊産錢一貫二十八文
鍾山院同里舊産錢九百九十文(曾記一貫四十三文)
興福院同里舊産錢三百八十五文
慈恩院同里舊産錢二百八十二文(曾記多二文縣申少一文)
西隱尼院同里舊産錢一百三十六文
香林尼院同里舊産錢九十九文(曾記少七文)
靈洞院孝順里舊産錢二貫一百八十六文
崇慶院同里舊産錢一百一十三文(曾記一百五十三文)
報恩院蓋平里舊産錢一貫四百四十文
大坑菴同里舊産錢一百二十一文(曾記少一文)
重興菴同里舊産錢四文
安樂院護仁里舊産錢九百九十文
慶安院同里舊産錢九百五十四文
寳勝院同里舊産錢九百一十三文(曾記少二文)
名山院(曾記作菴)同里舊産錢四百四十四文
新興院同里舊産錢四百一十九文
普安院同里舊産錢二百六十文(縣申二百六文)
羅漢院同里舊産錢二百三十文
寳林院同里舊産錢一百五十文
崇善尼院同里舊産錢一百五十文
寳峯院金砂里舊産錢八百六十二文
雲際院同里舊産錢七百九十文(曾記七百五十九文)
雲峯院同里舊産錢五百七文
五峯院同里舊産錢四百八十文(曾記少五文)
許坑院同里舊産錢四百六十文(曾記四百四十六文)
棲林院同里舊産錢二百六十八文(曾記少三文)
中洲院同里舊産錢一百六十九文
應福院仁壽里舊産錢七百九文
賢聖院居仁里舊無産錢
石坍尼院同里舊産錢一百三十九文(曾記多一文)
瑞雲院同里舊産錢一百三十七文
龍興院宣政里舊産錢一百四十九文(曾記一百一文)
育王塔院同里舊無産錢
保福院蓋平里舊産錢二百六十文(巳上三十五所未會到起置年代)
寧德縣(四十八所慶歷舊記六十所内十所有寺額曾師建記四十九所鍾世明)
(根括寬剰四十九所内一所道觀今州籍數同並有起置年代)
興福院金溪里梁大同二年置(曾記咸通十四年置建炎二年建賊焚毁後重)
(立)舊産錢五十八文
雙峯院水際里唐元和十四年置初號九仙後改今名
(有劉棠上官敦復留題)舊産錢五百九十二文(曾記五百八十一文)
甘露院霍同里十五年置初號甘露竹林院咸通元年
改甘露崇聖院閩王鐘(聲清而宏楊昕詩欲聽閩王遺德處曉來鐘韻徹空)
(聲)舊産錢一貫七百七十六文(曾記二貫五十文)
龜山雍熙院安樂里開成元年置初僧智具姓柳楊州
人正源姓蔡宣城人長慶二年同遊建州太和中至
州是歲州法曹參軍楊郁及霍同里處士黃瑜等邀
請建寺二師從之鐵鉢銅缾入于幽谷逢龜即止曰
此吾居也因鑿石為基號龜山會昌汰廢(記云二師云真空實)
(性有相妄名今罷緇衣何妨於道共作偈頌十首内柳云滄溟幾度變桑田惟有靈空獨湛然已到岸人)
(休戀筏未曾渡者任求船蔡云尋師認得本心源兩岸俱玄一不存是佛何須更求佛祗因從此便忘言)
(柳云心本絶塵何用洗身中無病豈求醫欲知是佛非心處明鏡高懸未照時蔡云劉氏周續豈顛癡棄)
(世猶求遠大師今日幸逢玄旨示須將心地種禪枝)大中初給帖仍舊十三年
賜額翠巖禪院天祐二年改號大慈皇朝雍熙二年
勅改雍熙歸真慧觀二塔(柳師咸通七年十一月坐化葬東峯之下八年九月)
(墳形四裂真身不壞李中丞景温奏依諸祖上香泥迎歸院十三年奏聞勅改院額度僧二人龍德元年)
(賜謚號曰歸寂大師塔曰歸真蔡師咸通十一年九月坐化亦葬東峯之下光啓二年十二月龕槥迸開)
(真身不壞迎歸本院大順元年奏聞賜謚號曰性空大師塔曰慧觀天祐二年閩王建塔二所真殿五間)
(勅改柳師謚曰圓寂蔡師謚曰空寂仍賜院額大慈雍熙二年小師文諫錄師道表聞復賜號雍熙)舊
産錢八貫二百九十六文
安仁院安遠里大中元年置咸通元年賜額舊産錢二
貫四百三十一文
廣教院安樂里同年置初名龍泉大順二年改為覺明
皇朝雍熙二年賜今額舊産錢一貫三百五十一文
金鄁院金溪里八年置廣明元年賜額蒙泉(祖無頗曹輔辛炳留)
(題)舊産錢二貫七百九十二文
永福院十二年置初名觀音咸通四年改為崇壽梁開
平四年賜今額皇朝治平二年修舊産錢二貫八文
安禪院感德前里咸通元年置舊産錢一十文
瑞峯院陵山里同年置舊産錢一百四十文(曾記多一文)
保花尼院同里二年置舊産錢八十二文(曾記五文)
雲門院東陽里同年置舊産錢二百八十四文
靈山院水際里同年置舊産錢一貫四百四十六文
香林院臨海里同年置舊産錢一貫三百六十五文
安福院水際里同年置舊産錢四百五文
仙巖院霍同里同年置舊産錢一貫六百一十九文
禪林院霍同里同年置(曾記建炎二年建寇焚毁後重創)舊産錢四百
四十九文
竹林院金溪里三年置有百丈漈龍潭舊産錢二百八
文(曾記三百二十八文)
禪寂院霍同里五年置舊産錢一貫一百三十七文(曾記)
(一貫一百二十五文)
報恩院靈山里九年置舊産錢六百六文(曾記太平興國元年置一)
(百四十文)
大印院安樂里同年置舊産錢八百一十七文
小支提院霍同里同年置含暉閣(縣官留題)舊産錢一貫
一百五十二文
中際香積院水際里乾符元年中際山人曾筠林峻捨
山林於邑僧如珣建六年賜今額(冇天成三年僧紫筠為記刻石今存)
(記云中際山百文飛泉鳴雷撲雨千尋插仞蔽日藏雲中和五年前關隸營使陳希遠與僧清彦共申闓)
(觀察使陳公巖請為導首鑄鐘一口)排天樓(劉棠童誨留題)舊産錢五貫三百
六十四文
永寧院靈山里同年置舊産錢三百四十四文
布泉院霍同里六年置舊産錢五百七十一文
鳳山院東陽里中和四年湯洋陽氏捨宅於僧宗璩建
山分兩翼如鳳凰鼓翅而寺在其中故以鳳山名初
號資福皇朝太平興國四年改為崇勝有鳳池顯
聖巖碧雲臺(曹輔留題)舊産錢六貫三百五十二文(曾記)
(六貫三百六十三文)
栖雲院靈山里景福元年置舊産錢三百七十三文
仁豐院感德後里天復元年置舊産錢一貫一百一文
小靈鷲院金溪里二年置舊産錢一百六十八文(曾記一百)
(六十六文)
瑞跡院金溪里梁乾化二年置舊産錢二百二十四文
(曾記三百三十二文)
廣福院金溪里同年置舊産錢七百八十一文
資聖院金溪里貞明二年置舊産錢五百二十四文
保福院安樂里五年置舊産錢五百五文
瑞林院安遠里龍德二年置舊産錢一百七十二文
同聖院水際里晉天福四年置(曾記永隆元年)舊産錢四百五
十三文
天王院靈山里七年置(曾記永隆中高郎中奏置建炎中建寇焚毁後重立)有放
生池舊産錢一百四十八文
地山尼院水際里周廣順四年置舊産錢五文
瑞龍院東陽里六年置舊産錢二百二十六文
南峯院霍同里皇朝開寳二年置舊産錢三百九十五
文
支提政和萬壽寺霍同里四年置支提山東有童峯雙
峙壁立無際次則蓮華石甘露池西有神僧石窟葛
公仙巖南有蘇溪帶繞鶴嶺襟聯北有菩薩紫帽二
峯相望佛書謂有菩薩名曰天冠與其眷屬一千人
俱即兹山也旁有瀑布鄉民每遇僣亢輒於北面遥禱
山下舊有佛祠咸通間已廢(有咸通九年僧闕德為攴提山記云鄉民但謂)
(之六洞天未知是菩薩之號昔則天朝有僧號元表不知何時人以花櫚木函二隻盛新華嚴經八十卷)
(躬自賫荷來尋兹山乃卜石窟而居其窟高可百尋深廣百二十丈下平若鏡上方若鑿時有保福寺僧)
(惠平因遊兹窟而得之迎出山下都尉寺安著其記景德三年寺門重立)是歲錢氏起廢
為寺號大華嚴(有開寳九年十一月天下大元帥吳越國王錢俶慶寺疏刻石今存疏内)
(云國家自辛未年中爰捨金帛命所司建精舍仍鑄天冠菩薩梵容斤斧功成藻繪事就謹捨銅金帛三)
(百八十七千八百一十八文建道場一會修設五千僧功德慶讃兼捨本州鐵金帛二千繩充長生供給)
(常住及差靈隱寺副寺主辨隆為寺主數年挂意今日召工云云)雍熙二年改名雍
熙分太平寺金字經一藏賜之歲度僧四人政和五
年更律為禪六年賜今額(羅殿撰畸為記)御書(太宗皇帝賜御製祕藏詮)
(逍遥詠御草書急就章)化成寺(昔有居士夜遇兔逐之至山中忽見僧舍遂止宿達旦恍然在)
(林莽正詰之僧曰此天冠化成寺也今時間鐘聲或燈光隱隱寺南有望鐘亭旱禱屢應)舊産錢
二貫五百四文(曾記二貫八百一十文)
太平尼院安樂里五年置舊産錢六十三文(曾記多一文)
寳安(曾記作永安)尼院水際里太平興國元年置舊産錢二
百二十四文
大靈鷲院東陽里同年置舊産錢一百九十九文(曾記一百)
(一十一文)
白蓮院水際里七年置(曾記建炎二年建寇焚毁後重立)舊産錢一文
毱多院感德前里淳化元年置舊産錢一百二十五文
金峯院同里二年置舊産錢一百五十二文
資福院水際里景德四年置舊産錢三百九十二文
靈溪院金溪里大觀二年置白鶴巖(雷震巖下容數十人中通清泉)
定泉(泉自創院出於法堂右挾柱下大浸不增大旱不減龔知縣為記)舊産錢八十
二文(曾記少□文)
荇溪顯聖院安樂里(産錢六百八十四文)
應先院金溪里(産錢五十八文有今州籍無巳上二所曾記)
淳熙三山志卷三十七
