淳熙三山志卷二十四
宋梁克家撰
秩官類五
縣官
閩縣知縣事一員晉太康三年省典船校尉立原豐令
(原豐今為閩縣)自晉迄唐皆稱令五代吴越時或稱判縣
事國朝用京朝官知
丞一員崇寧二年置大觀四年省政和二年復置(治平)
(圖經十二縣皆不置丞崇寧五年正月勅福建福清縣等七處舊有縣丞合依舊差内福州比福清)
(縣置閩縣等十五處依崇寕二年三月𠡠差置縣丞及改主簿充丞内閩縣候官古田懷安等二十)
(五處委是不應差置是月十八日勑萬戶以上事繁縣分縣丞依舊餘並置大觀四年勑閩候古田)
(縣等處雖係萬戶以上事務不至繁冗不消置縣丞政和二年復置建炎元年六月詔諸縣如係嘉)
(祐以前員闕并及萬戶去處許置縣丞一員餘並罷紹興今諸縣及萬戶注縣丞一員)
主簿一員(開寳三年詔諸縣一千戶以上依舊置令簿尉三員紹興十六年臣寮劄子國家剏)
(業之初人物稀少權宜措置將東南縣小而事簡者簿常闕員而尉兼之其後縣滿萬戶置丞而簿)
(猶闕朱異劄子萬戶以下縣分已不差縣丞却多有主簿兼尉去處乞應如此去處並特許專置主)
(簿一員從之)
尉一員(紹興十年本路提刑安撫司相度本路沿海巡尉界分若一任巡捕别恐疎虞并無未獲)
(賊火除合賞外從安撫司勘當保明申朝廷與減二年磨勘選人循一資)
巡檢一員今銜帶長樂連江閩縣沿海巡檢私鹽賊
盜公事
連江縣知縣事一員晉太康三年以温麻船屯立温麻
令(即今連江)崇寧三年以係萬戶擬差京朝官知
丞一員崇寧二年置五年省政和間復置(縣先不及萬戶故未)
(有丞至崇寧間其數乃登始立丞繼而例減政和間仍舊)
主簿一員
尉一員
監商稅務一員崇寧三年置(崇寧三年講議司劄子課利一千貫以上無正)
(官本處知佐兼監今擬各置官一員連江縣商稅鹽礬本縣官兼管租額三千五百九十餘貫今收)
(三千三百七十餘貫)
萩蘆寨水軍統領兼福州興化軍都巡檢使一員
候官縣知縣事一員隋唐為令(唐歐陽景為候官令)本朝用京朝
知
丞一員崇寧二年置大觀四年省政和二年復置
主簿一員
尉一員
甘蔗洲捕捉盜販一員(元豐七年差使臣一員充巡檢私鹽依舊於甘蔗洲駐劄)
(專一捕捉盜販)
長溪縣知縣事兼兵馬監押一員咸平初以使臣為兵
馬監押兼知縣事慶歷後用文臣以知縣兵符(題名)
(記自太平興國六年始太平興國右班殿直徐闕雍熙右贊善大夫徐闕縣令吴闕端拱縣令胡闕)
(淳化縣令楊闕至道縣令趙闕咸平縣令王闕景德左班殿直吕闕三班奉職馮闕右班殿直戴闕)
(大中祥符右班殿直寗闕天禧右班殿直林闕右侍禁胡闕右侍禁王闕右侍禁李闕慶歷著作佐)
(郎張闕皇祐五年五月宣差趙沭知本縣事兼本縣兵馬都監提舉兵士巡檢六年差鮑彭年知縣)
(嘉祐三年宣就差周尹知縣事其都監提舉並如皇祐五年)
丞一員元祐五年省增縣尉一員崇寧二年置五年
省後復置(元祐五年知縣馬康侯申本縣界山路透僻封疆闊遠只管縣尉一員乞依古)
(田縣例添置縣尉一員州司契勘古田縣管縣尉二員并主簿知縣共四員長溪縣雖管縣尉一員)
(却有縣丞主簿知縣亦管四員乞依古田縣例添置縣尉一員仍減縣丞)
主簿一員
東尉一員
西尉一員元祐五年省縣丞置
監黃﨑鎮一員
峯火巡檢一員今以正使人充銜帶長溪寧德二縣
巡檢兼烟火巡捉私茶鹽礬
長樂縣知縣事一員
丞一員崇寧二年置五年省後復置建炎元年以縣
未滿一萬戶省不置
主簿一員元豐七年置元祐元年省四年復置(嶺口監倉)
(舊置主簿一員元祐元年減罷四年知縣袁正規申所管監額浩瀚乞復置主簿或監當官遂置主)
(簿一員)
尉一員
監嶺口鹽倉兼催煎一員(紹興七年創立催煎官淳熙五年省)
監商稅務崇寧三年置尋省仍以本縣官兼管(課利一千)
(貫以上無正官本處知佐兼)
福清縣知縣事一員本朝用京朝官知紹聖三年兼兵
符今不繫銜(紹興三年州闕息依省部相度福清知縣依蔡州新縣體例於銜内許)
(令帶兵馬司公事為兵馬監押)
丞一員熙寧四年置(熙寕四年中書劄子諸路縣分應今實管主戶二萬以上委轉)
(運司勘會委係繁劇難治去處保明申奏各置丞一員福清等七縣各實管主戶二萬戶以上委是)
(繁劇難治去處許添置丞)
主簿一員
尉一員
監海口鎮一員元豐五年置舊巡檢治鍾門鎮稅以
主簿監後移海口以巡檢兼監稅熙寕二年主簿
監鹽倉兼鎮務許轉運司奏舉見任選人使臣充
不限别路元豐三年許提舉鹽事司於京朝官使
臣選人内奏舉繼罷舉官之法五年詔於京朝官
内選差兼管本鎮煙火今以京朝官充
監海口鹽倉一員熙寧中以主簿監尋許奏舉皆兼
鎮務紹興六年添差監倉一員(廢罷年月未詳)十年尚係
安撫司奏辟使臣選人窠闕今以小使臣充
海口巡檢一員舊置治鍾門巡捉香藥管本澚煙火
及長樂海道皇祐之後所差官皆以海口結銜(時已)
(移海口)嘉祐間復移鍾門鎮稅以主簿監治平元年
復歸海口仍兼本鎮煙火公事兼沿海巡檢二年
令兼監海口鎮稅熙寧二年徙鍾門稅復以本縣
主簿監後移止馬門又移蘇澚今以小使臣充銜
帶海口巡檢兼巡欄香藥沿海巡檢及催綱巡捉
私茶鹽礬防護番舶
松林巡檢一員紹聖五年兼管巡檢防護海口鎮官
物令以小使臣充銜帶長樂福清松林巡檢專切
巡三處地分私煎販鹽公事兼催綱巡捉私茶鹽
礬主管巡欄貨物事
南匿巡檢一員今以小使臣充銜帶南匿嶼巡檢福
清就近水陸賊盜公事兼催綱巡捉私茶鹽礬
古田縣知縣事兼兵馬監押一員太平興國以後率用
武臣景德四年兼兵符天禧初始授文吏(申縣圖經縣令)
(自薛琪而下至李起凡九政太平興國三年至景德四年自二十八年復用殿直曹堯廣至喬宗自)
(景德四年兼兵三政合七年後又更用殿直蕭玠自天禧元年始差文臣計二十一政合五十四年)
(至熙寧以来用京朝官行令事惟古田長溪兼兵符大觀二年林膚銜帶權知縣管勾勸農兵馬司)
(公事)
丞一員崇寧二年置大觀四年省後復置
主簿一員淳化中廢以尉兼後復置
尉一員元豐二年增置西尉一員
監商稅務二員
監水口鎮一員舊有税務以古田縣官兼監大中祥
符五年置使臣一員司鹽倉給納遂兼管收稅景
祐二年以罷鹽倉省移巡轄馬逓鋪使臣於水口
巡捕私茶鹽收稅如初皇祐二年復鹽倉就今本
縣主簿兼監并收稅(始分使臣巡防主簿監當)未幾鹽倉罷元
豐元年復置始專差官任之紹聖二年分命官二
員文臣監鹽倉兼商稅(使臣專管巡捕)尋廢鹽倉遂以監
稅兼本鎮煙火公事紹興十年差京朝官今以京
官充
水口巡檢一員大中祥符五年差使臣一員監鹽倉
巡察私販景祐二年減罷移巡轄馬遞鋪使臣於
水口都大管當巡捕(時兼收稅)後專置巡茶使臣一員
元豐元年下三班院選差紹聖二年以武臣一員
專管私鹽盗賊(文臣管鹽倉兼税)今差小使臣銜帶水口
鎮巡捕私茶
永福縣知縣事一員
丞一員崇寧二年置五年省後復置
主簿一員元豐二年置
尉一員
辜嶺巡檢一員今差小使臣銜帶福州水福興化軍
興化兩縣地分巡檢兼催綱巡捉私茶鹽賊盜公
事
閩清令一員(選人京朝官通差)
主簿一員
尉一員
監商稅務一員崇寧三年置(舊本縣官兼管)
丞一員崇寧二年置五年省
寧德縣知縣事一員
丞一員崇寧二年置五年省後復置
主簿一員元豐二年置元祐二年罷後復置
尉一員
巡檢一員今以小使臣充銜帶長溪寧德兩縣巡檢
巡捉私茶鹽礬
監商稅務一員崇寧三年置政和八年以商稅不滿
千貫罷監官仍以縣官兼監
羅源令一員(選人京官通差)
主簿一員紹興四年置
尉一員
監商稅務一員崇寧三年置
南灣巡檢一員元祐七年始以兩縣巡捉私煎販公
事入銜今以小使臣充銜帶連江羅源兩縣南灣
巡檢兼催綱兼管沿海陸路私鹽賊盜巡攔市舶
物貨兼管兩縣私煎販主管本澚煙火事
懷安縣知縣事一員
丞一員崇寧二年置五年省後復置
主簿一員
尉一員
雞菜鎮巡檢一員今以小使臣充銜帶閩候官懷安
閩清古田五縣巡檢兼催綱巡捉私茶鹽礬
監鹽倉一員鹽倉舊主簿兼監紹興十三年差小使
臣一員專監
宫觀嶽廟宗室
本州十五員(添差大小使臣親民各一員小使臣監當五員宫觀嶽廟共八員)
初紹興三年三月勑諸州軍添差不釐務宗室每
十縣以上不得過十員諸縣萬戶以上三員萬戶
以下二員仍並以二年為任自是本州十員閩候
官等十一縣各三員長樂二員淳熙六年勅裁定
帥府十五員諸縣宗室滿罷更不作闕於是本州
止十五員
安撫司使臣
正任釐務指使二員紹興二年置(用江南安撫例置見任小使臣二員)
添置釐務聽候差使一十員六員紹興二年置四員五
年增置
添置釐務聽候差使下班八員四員紹興二年置四員
五年置
添置釐務指使准備差使大小使臣校尉五員紹興五
年置
沿海緝捕盜賊一員紹興五年置
添置不釐務使臣二員紹興十年招汀贛州山寨首領
劉賢等八人奏補充散祗候等差遣任滿存留再任
後各陞轉官資差充聽候使喚指使作院差遣見五
員州司三人本司二人
添置不釐務准備差使大使臣三員紹興二十五年置
添置不釐務指使散祗候小使臣校尉六員紹興二十
五年置(添置七項員額共三十五員見任大使臣二員小使臣十一員下班八員校尉一員副尉)
(十員共三十二人)
州司使臣
正任釐務四員(准備差使一貞指使三員)舊置指使一員政和七年
增置准備差遣一員指使二員(見任大使臣一員小使臣三員)
添置釐務四員(准備差使一員指使三員)紹興五年置
添置不釐務指使散祗候使臣三員紹興十年置
添置不釐務准備差使大使臣二員紹興二十五年置
添置不釐務指使小使臣三員紹興二十五年置
揀汰離軍一百二十員淳熙元年置(紹興二十九年指揮節鎮州一百五)
(十員淳熙元年復裁定大使臣二十四員小使臣校尉六十員副尉下班祗應三十六員)
十三處戰功添差都監監押監當四員(大使臣二員小使臣校尉二員)
(願授嶽廟者聽)淳熙五年置
十三處戰功堂除添差宫觀嶽廟使臣三員淳熙六年
置
十三處戰功聽候使喚下班三員乾道八年置(已上八項員額)
(共一百四十二人見任添差准備差使大使臣十三員添差指使大使臣一員小使臣十二員校尉一員)
(添差使喚大使臣十員小使臣三員校尉一員副尉二員下班八員散祗候下班一員副尉一員共五十)
(三員數雖止此而其他使臣却有溢額者見後項)
提刑司使臣
正任釐務緝捕盜賊四員大觀二年將准備差使改充
(見任校尉二員小使臣二員)
添置釐務緝捕盜賊三員内一員建炎四年置二員紹
興五年置(此二員通差大小使臣)
添置釐務指使三員紹興五年置
添置不釐務准備差使大使臣二員紹興二十五年置
添置不釐務指使六員紹興二十五年置(已上五項員額計一十八)
(員今見任有添差指使小使臣三員添差緝捕小使臣二員校尉一員又添差不釐務緝捕副尉一員不)
(釐務准備差使大使臣二員不釐務指使小使臣五員不釐務使喚小使臣一員下班七員副尉二員共)
(二十四員)
歸朝歸正歸附忠順官
歸朝官紹興六年指揮州置六員(見任大使臣一員見借此闕差注紹興三)
(十一年以後歸正小使臣三人)
歸正官乾道二年指揮紹興三十一年以前歸正人帥
府大使臣三員(見任大使臣三員)
乾道七年指揮三十一年以後歸正官帥府十員(見任)
(添差有替人大使臣一員小使臣十二員下班七人副尉十四人無替大使臣一員小使臣八員副尉一)
(員共四十四員)
乾道九年指揮紹興三十一年以前歸正人帥府小
使臣六員(見任小使臣四人下班二人)
歸附官(見任大使臣一員小使臣一員)
按自乾道九年淮西總領所發到劉成等一十一員
鎮江府駐劄御前諸軍統制司發到孫直等四十員
共五十一員添差將領等差遣任滿申奏朝廷乞存
留再任(見任添差將領小使臣六員下班一員添差監押校尉一員添差指使下班三十九員校)
(尉一員副尉一員共四十九員)
淳熙三山志卷二十四
