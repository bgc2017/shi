淳熙三山志卷三十四
宋梁克家撰
寺觀類二
僧寺(山附)
連江縣(九十八所慶歷舊記一百四所内一十所有寺額曾師建記一百五所鍾)
(世明根括寬剰一百一所今州籍九十八所内八十三所會到有起置年代十五所未詳)
淨安院安德里古曰祇洹寺梁大通六年置唐咸通間
始改今額皇朝大中祥符六年改律為禪舊産錢二
貫一百四十五文
大中玉泉寺光化里隋大業元年置泉出兩峰之間色
味澄甘唐天寶中浮屠為草庵依闍棃以棲者百餘
引泉自給其人筋強骨堅音語鏗然而眸子碧色壽
命彌長太守奏之賜名玉泉至宣宗時乃錫今額皇
朝開寶二年始為十方(唐周朴有詩有玉泉巖明月軒清風閣流桮亭擁秀堂清)
(澗閣)舊産錢五貫九百八十四文(曾記六貫一百九十五文)
龍卧院欽平下里仁壽三年置舊産錢二貫五百七十
二文
峽山護國觀音院集政里唐元和四年林琮建閩王時
僧行通大創殿宇乾符三年賜今額院東北有海坡
地十里曰彭山築為田天禧中為十方舊産錢三貫
一十三文(曾記三貫六十一文)
護國天王院欽平上里本會昌中竹林廢寺大中初復
之咸通中改今額皇朝慶歷中陞為禪寺有放生池
舊産錢二貫二百九文
賢沙院安德里大中元年置舊産錢二百九十四文
逍遙院安仁里同年置舊産錢九百六十七文
西招慶院中鵠里三年置舊産錢二百七十九文
寶林院中鵠里四年置雷移石(縣西北三里有獨覺巖僧銓唐宣宗時人)
(與黃湟槃怡山大潙二老為法空友寺絶峯有巨石如覆盆銓雅好之欲移其室而未能因指之曰人實)
(無力神乃有功俄而風雷雨詰旦石移山下儼成一室乃坐禪其中凡四十年既死十數年容貌如生髮)
(長至頂削之復生)降虎峰(曾有猛虎為獵矢所傷至獨覺庵前若有所訴法銓為拔其箭拊摩)
(良久去數日瘡愈復來由此出入常相隨號降虎峯政和元年勑賜慧慈塔林臯詩云寶爐香穗遶松筠)
(瞻想遺蹤二百春幽石移時雷雹設孤峯坐處虎狼馴李侍郎彌遜詩云喚起田公趁曉耕香雲巳帶瀉)
(簷聲如何乞取摩空手為挽天河洗甲兵)舊産錢四貫四百九十五文(曾記)
(四貫四百六十八文)
陀嶺院清河里咸通二年僧道堅剏花松千株以蔭行
人尋移洋門嶺又創雲際院亦植松八百後又創爐
山光化院舊産錢九十三文
西靈應院安定里乾符三年置舊産錢二百一十七文
東靈應院建興里五年置初僧志勤參潙山觀桃花而
悟咸通初開懷安靈雲山乾符元年開羅源僊苑是
歲創此僧號源寂居二十年異時雲遊竹笠杖履猶
存夘塔(先是四明有一僧以福州靈應院欲造開山塔行化得錢因買夘石附海舟歸及境)
(語舟人曰少需于此吾往院趣役者挈之越二日不至舟人詣寺蹤跡無之既而過開山堂見所塑像則)
(儼然行化僧也衆異其事遂以其石為塔至今民遇水旱禱之必應)舊産錢二貫二百
三文
興善尼院新安里同年置舊産錢三百七十二文
涌泉院保安里廣明元年置大順二年賜今額舊産錢
六百六十六文(曾記六百六十文)
南峰石門院新安里中和元年謝諝建光化三年僧道
遇繪山圖以進詔翰林書今額賜之(以南峰之麓有巨石雙植道出)
(其中曰石門故名)玉華洞玉人峰石鼓半月池灋
隂洞覆釡山鬭牛石石魚澗五臺石舊産
錢二貫一百七十九文
西保安院歸仁里同年置舊名永安(有景祐三年陳彛作永安院建殿記)
(曾記亦作西永安)舊産錢一貫九百四十五文
寶山院安義里光啟二年置舊産錢七百九十七文
月峰院安德里大順三年置(見舊記今院建殿記云天寶改廣德為月峯誤)舊
産錢二貫八百八十六文(曾記一貫八百八十七文)
義安院(曾記作護國義安)清河里大順中置舊産錢一貫二百
四十八文
靈山院中鵠里景福元年置舊産錢一貫二十七文(曾記)
(一貫二百七十文)
資聖院建興里二年置乾道九年八月有龍自海起過
山麓雨暴作院宇漂壊淳熙二年更置舊産錢一貫
一百八十九文(曾記一貫三百四十文)
光化寺保安里乾寧元年置舊有章僊壇唐開元中有
勑書碑碣記其事政和尚道教寺僧恐更為道宫乃
盡毁而棄之今山中僅有殘斷字漫不可考香爐山
(雲笈七籖以為第七十一福地謝真人治之以其形似香爐故名唐開元中里人章壽學道盡得僊術嘗)
(過延平津值蛟為害因斬之今絶頂壇址宛然天寶六載禁樵採東西各二十五步南北各二十步壇側)
(有石井每旱暵汲水歸而禱之必兩傍有童井尤清冽山南一峯峭秀石上有章僊峯三大字精神頗異)
(不志書者及歲月鄭侍講鑑詩云峙立交輝紫翠間疎簾半捲鎮長閒神僊自有祈年術一縷青烟起博)
(山)舊産錢二貫八百六文
廣化院敦賢里同年置鳳凰山(或曰昔有朱雀翔集又曰以其形似故名)舊
産錢二貫一百四十七文(曾記二貫一百七十七文)
龍漈報恩院安義里同年置丹陽驛道紀武陵谿徑龍
漈潭昔有龍孕其間樵採因不入者若干年僧宗珝誅
茅其上衆異之始剏屋宇表聞乃賜今額舊産錢三
貫九十文
廣應院加賢上里三年置舊産錢一貫九百八十文
寶應院歸仁里同年置(鄭事道記張瑩聞山中鐘鼔音創)政和四年災
宣和重創舊産錢三貫二百一十八文
靈峰院中鵠里梁貞明二年置舊産錢八十九文
長生院清河里同年置舊産錢四百三文
瑞雲院建興里後唐同光元年置舊産錢四百九文
東保安院永貴里三年置舊名永安(曾記作東永安)舊産錢一
貫一百五十一文
僊宗院保安里四年置舊産錢一貫八十三文
寶峰院安仁里天成元年置舊産錢二百七十五文
大明院臨江里晉天福四年置舊産錢三貫五百二十
六文
崇慶尼院欽平下里同年置舊産錢一百七十一文
西林尼院欽平下里五年置(永隆二年)舊産錢二百四十四
文
藥師院敦賢里六年置舊産錢八百三十五文
寶巖院清河里周廣順元年置舊産錢一百五十一文
清洋院進賢里同年置舊産錢六百二十文
興慶院光化里同年置舊産錢三十九文
北天王院欽平上里顯德三年置舊産錢二百八十四文
西興慶院清河里皇朝建隆元年置先在小灣山大中
祥符五年移白石山重建舊産錢二百七十二文
南白蓮院安慶里同年置舊産錢三十一文
龍興院加賢下里建隆初建初為尼居慶歷二年更創
元豐後修(楊朏為記)舊産錢五百二十一文
西瑞巖院安義里乾德四年置舊産錢一貫五百五十
七文
保福院保安里同年置舊産錢五百一十八文
羅漢院保安里開寶元年置舊産錢四百三十六文
彌勒院集政里三年置舊産錢八百六十一文
隠峰院集政里同年置舊産錢八百六十四文
資壽院欽平下里同年置舊産錢二貫七十三文
東招慶院加賢上里五年置舊産錢二百八十七文
廣順院光化里太平興國元年置舊産錢一百九十六文
興教院安慶里同年置舊産錢三百五十九文
大拓院崇德里九年置舊産錢四百三十三文
翠林院敦賢里雍熙三年置舊産錢二貫二百九十四文
龍泉院新安里景德四年置舊産錢二百二十四文
澄巖院安慶里天禧三年置舊産錢一百一十八文
北禪寺欽平上里同年置舊産錢六百六十三文(曾記六百)
(三十三文)
瑞峰院光化里四年置舊産錢八百八文
清涼院臨江里天聖元年置舊産錢二貫六百一十二文
石橋院清河里同年置舊産錢一貫一百七十三文
崇壽院欽平上里四年置舊産錢一貫五十五文
薦福院新安里六年置舊産錢八百文
瑞林塔尼院安義里同年置舊無産錢
南瑞巖院新安里八年置舊産錢三百五十文
五峰院敦賢里明道二年置舊産錢五百七十五文
靈果院安仁里康定元年置舊産錢八十文
國興院安仁里慶歷元年創庵治平元年改今額舊産
錢一貫三百五十文
西白蓮院清河里同年置舊産錢一百九十一文
報慈院安德里同年置舊産錢六百一文
小洄院臨江里四年置舊産錢五百三十七文
寶壽院加賢下里皇祐元年置舊産錢四百六十七文
淨居院安仁里舊號白巖嘉祐二年改今額舊産錢八
十一文
寶積院崇德里同年置舊産錢一文
永寧院崇德里同年置舊無産錢
彌陁院欽平下里舊産錢二百七十一文
慈雲院安慶里舊産錢二百七十九文
東禪林尼院加賢下里舊産錢二百一十七文
感應院臨江里舊産錢二百一十二文
灋林院安義里舊産錢一百六十八文
保福院(曾記作承宣保福)崇德里舊産錢一百一十二文
瑞光堂(闕)里舊産錢一十八文
獨覺堂(闕)里舊産錢四文
瑞雲堂(闕)里舊産錢二文(以上十所並未會到起置年代)
西林寺(舊記大業二年曾記寧善鄉産錢二百七十文今州籍無)
安善寺(舊記陳至德元年置)
建寧寺(舊記大同二年置)
地藏寺(舊記天嘉六年置)
雙林寺(舊記仁壽元年置已上四所曾記及今州籍並無)
候官縣(一百八十六所并在城十九所共二百五所慶歷舊記二百一十所内二)
(十八所有寺額附郭十所有起置年代曾師建記二百一十二所鍾世明根括寬剰除道)
(觀一所外二百五所今州籍數同除在城外一百四十一所會到起置年代四十五所)
延安院安慶里舊號崇福院嘉祐二年勑改今額舊産
錢二百三十文(曾記二百三十七文)
寶相院欽平下里同年置舊産錢二百五十四文
龍際院加賢下里同年置舊産錢三百四十五文
天宫院進賢里元豐元年置舊産錢一百六文
雲峰院臨江里元祐二年置舊産錢三百八十六文
東禪莊院歸仁里七年置舊産錢八百四文
長明院歸仁里建中靖國元年置舊産錢五百二十八文
寶月院進賢里政和二年置舊産錢二百八文
地藏院崇德里三年置舊無産錢(曾記産錢四百七十二文)
報國寺保安里舊産錢一貫二百一十八文
永興院同里舊産錢八百八十八文
金砂院光化里舊産錢七百六十六文
北山院安仁里舊産錢六百八十六文
灋華院同里舊産錢四百五十九文
西禪林尼院欽平上里舊産錢三百七文
靈塔臺永寧里舊記靈塔寺晉太康三年置武德二年
賜額舊産錢一百九十九文
象峰院齊禮里梁太清元年置舊産錢一貫一百九十
五文
唐安寺九功里陳天嘉二年置舊産錢六貫四百五十文
藥山院齊禮里太建元年置舊産錢三貫五百五十八文
尋山庵(舊記作寺)閩光里同年置舊産錢六十六文
龍泉院馴翬里唐麟德元年置舊産錢六百七十三文
楞伽寺美宅里大歷六年置舊産錢一百六十七文
雲峰院招賢里建中初僧義延開山會昌毁法大中中
鄭氏黃氏復之(有碑)舊産錢三貫六百一十六文
安德院新興里大中初置舊産錢一貫一百五十三文
石松院靈鳳里大中三年置舊産錢三貫二十二文
龍龕院志節里七年置龍龕井(或傳昔有龍攫井甃而上今跡猶存)舊
産錢二貫一百一十八文
資聖院靈鳳里十一年置先在城西號雙峰護聖禪院乾
寧元年以其地易舊南澗寺地建遂改今額舊産錢
二貫六百四十八文
羅漢功德院方樂里十三年置咸通六年賜今額舊産
錢一貫六百四十九文
靈隠院新興里咸通二年置舊産錢四貫八十四文
三峰永寧院馴翬里同年置舊産錢一貫二百八十文
雙峰院綏平里五年置初僧師復與林衮同業儒因同
入關至楊子渡口師復有出塵之興(賦詩曰君自成龍我成道)浩
然而歸卜築雙髻峰下山形險峻(政和間士人姓張者樵於此山遇人)
(飲之泉以笋食之遂絶粒識字號張道人後削髮為僧名圓覺累住名刹)久之移建今所
主峰峭秀巖谷幽遠危巒四面繚繞回抱蓋水西之
勝處也六年以觀察使李瓉請錫號護聖禪院紹興
三十一年以富樞密直柔功德院號崇因薦福(張丞相浚)
(先謫福州遊此富公亦以居福州日愛之子孫以其遺意請為其功德院)四悅堂(後人像瓉衮師)
(復及周社以其同遊且同趣也)山堂(堂前一峰秀拔下有小溪宛如臨安靈隠寺前飛來峰之狀)
舊産錢三貫五百七十五文
廊迴院孝成里同年置舊産錢四百三十一文
西禪寺永欽里號怡山一名城山寺壓其上古號信首
即王霸所居隋末廢圯咸通八年觀察使李景温招
長沙為山僧大安來居起廢而新之十年改名清禪
尋又改延壽十四年賜紫方袍號延聖大師命劒南寫
開元藏經給之後唐長興中閩王廷鈞奏名長慶(僧慧)
(稜依雪峰二十九年一日曬紙衾而泣且曰行脚吊坐此今已穿破而未有所見雪峯曰今夕來為汝說)
(稜至侍立達且雪峯令捲簾稜大悟後住長慶號超覺)淮兵焚毁獨佛殿經藏
法堂西僧堂僅存皇朝天聖間營葺始就周垣九百
丈為屋三千楹景祐五年勑號怡山長慶政和八年
余少宰深奏為墳寺賜額廣因嗣祖宣和元年改為
嗣祖黃籙院建炎元年仍舊奎章閣(皇朝咸平中以太宗聖文)
(神翰分藏名山卷軸同乾元時以新飜經三十函副之)明遠亭(嘉祐八年元給事綘留詩野色)
(遠涵天蓋轉山圍高捧斗車來宣和七年陸侍郎藻更名斗車尋仍舊)紫翠亭放生池
舊産錢一十四貫二百八十九文(曾記一十四貫三百四十四文)
福山院九功里九年置舊産錢三百二十八文
雪峰崇聖禪寺嘉祥東里十一年置初僧義存遊吳楚
至武陵傳灋於五祖德山乃歸閩居芙蓉山石室其
徒蝟集有同學行實者為相勝槩曰宜若鷲嶺侯江
乃可於是得象骨峰形勢積高根蟠四邑未冬或雪
當夏無暑乃與里人謝傚輩誅茅為庵於凉映臺北
道存以來一日登巔遇雪留宿其上因改名雪峰(閩中)
(實錄閩王問雪峰曰師住象骨山有何異答曰山頂暑月猶有積雪審知曰可名雪峯)其徒益
盛舄衲無所容乃去庵三百步營新居乾符二年賜
號真覺及三衣乃號應天雪峰禪院(主山曰鳳凰岡)乾寧元
年復於陳洋造法堂即龍紀建塔勝處王氏傾貲給
之厦屋彌山鑄用像設悉具光化三年改號應天廣
福三堂巾鉢去來率一千五百人皇朝太平興國三
年賜號崇聖應潮泉(廣二三尺水纔數寸進退淺深與潮候無差四旁皆頑石中有)
(數沙眼潮上則涓涓而出退則復竭古老相傳以為海眼)鼇山閣(初真覺與欽山巖頭客灌州同)
(假鼇山邸夜坐不寐欽山詰之真覺曰心未穏在乃令吐露襟次因謂之曰從門入者不是佳珍丈夫湏)
(當蓋天蓋地真覺廓然一悟後以名其閣蓋識成道之由也)枯木庵(池旁有枯木外嵌中枵真)
(覺宴坐其間今猶宛然)留香堂(寺有三僧堂西堂昔有一僧敗絮百結瘡毒遍膚每劀痂血放)
(穢几席與處者不堪其惡主事遣之獨鄰榻僧憐而送之門已而行數里其僧曰荷君勤意適留香相浼)
(回可取之言訖冉冉而去及還所坐處異香襲人經時不散章郇公得象記何大圭重修記)堂無
聖僧(以異僧留香故不立聖僧中揭圓相而已)乘雲臺(僧希運與一僧同登轉盼之間其僧)
(忽騰雲而去運呀然視之既而曰蚤知能然當為斫其脛)無字碑(古頌云一片如屏紫翠間風吹)
(日炙蘚花斑莫言箇裏無文字要在當人著眼看)水磨(真覺自題云庵前永日無狼子磨下終年)
(絶雀兒至今信然)難提塔(龍紀元年真覺預造葬所自序曰得夫從緣得者始終而成壊非從緣)
(者歷劫而常堅堅則在壊則損雖然離散未至何妨預置者哉所以壘石結室琢木為函搬土植石為龕)
(諸事已備頭南脚北横山而卧惟願至時同道者莫違我意乃睡酣天復間王審知刻石)望州
亭烏石嶺萬松石文殊臺白雲堂卧雲
堂羅漢石鞭鬭石虎豕跡蘸月池(旁有古杉二株)
(乃閩王與真覺手植今真覺者直而參天閩王者樛而逮地皆數十圍)貝多梵經(皆蕃書)
湯泉(距院八十里僧可遵嘗作偈直待蒼生塵垢盡我方清冷混常流蘇東坡賞之有曾鞏程師孟)
(蔣闕南北公留題今冠蓋必憩此)舊産錢二十二貫三百三十六
文(曾記二十二貫三十二文)
(闕)翬里十三年置舊産錢一貫五百七(闕)
(闕)興里咸通間建舊産錢七百七十八文(闕百七)
(闕文七)
(闕)嘉祥西里乾符元年置舊産錢一貫(闕)
十七文
(闕)里五年置今院額尚題乾符雲居(闕)
産錢二貫九百四十三文
(闕)里廣明元年置舊産錢一貫五百(闕)
(闕)
(闕)安上里中和元年置舊産錢一貫十(闕)
(闕)
(闕)德里同年置(見舊記)舊産錢二貫七百(闕)
文
(闕)宅里五年置初僧大安中和三年坐(闕)
建塔於鳳凰山前為亭曰大為(初安與靈闕空飄百丈受具之日桂)
(子祐住潭州闕)(休嘗咨之闕)明年勑賜大潙
延聖塔寺(舊記大潙闕)
(闕)清政里光啟二年置舊産錢一貫六十(闕)
(曾記一貫五十四文)
(闕)清化里同年置舊産錢八百四十四文
(闕)福院招賢里三年置舊産錢五貫一百(闕)
一文
(闕)清政里同年置舊産錢四百三十三文
棲雲慈峰院三秀里乾寧元年置舊産錢三貫二百六
十五文
靈泉崇聖院清化里同年置先咸通十年僧行瓌開山
號靈泉至是賜額舊産錢一貫三百六十三文
龍安院海平里同年置舊産錢三貫二百四十七文
應真院永欽里光化二年置先咸通初僧希逢入閩寓
怡山居人楊捷舍園林以建光啟二年丙午淮師焚
蕩光化元年張仁遇重建至是始奏賜額為護國應
真(有建隆二年太中大夫黃慕風作記功德主安邊静亂匡國功臣興國軍節度團練都指蹤使充威)
(武軍統軍使羅城四面都鈐轄使監修造定遠崇建都宫等使判都營諸郡公事光禄大夫檢校太傅上)
(驍衛大將軍清河郡開國公食邑一千三百戸張仁遇男攝閩縣丞賜緋魚袋文郁)舊産錢一
貫六百一十四文(縣申一貫六百三十九文)
白雲院綏平里天復三年置號白雲山弘福禪定院舊
産錢二貫三百三十八文
五雲院綏平里同年置舊産錢三貫三十七文
西報恩院美宅里(闕)年置舊産錢三貫四百五十
六文
末山院美宅里四年置舊産錢二貫六百九十七文(曾記)
(産錢二貫七百九文除落江外一百五十文)
南禪院齊禮里乾化二年置舊産錢三貫一百二十六文
西羅漢院美宅里同年置舊産錢一貫七百五文
奉天院海平里同年置舊産錢三貫七百七十三文
雲頂院永興里貞明二年置舊産錢三十三文
香積院海平里六年置舊産錢四百一十九文
西觀音院永欽里同年置舊産錢三十二文
僊宗院清政里後唐同光二年置舊産錢三貫六百四
十三文
寶積院保安下里三年置舊産錢一貫一百九十四文
禪林院清政里天成五年置舊産錢一貫三十四文(曾記)
(一貫三百三十四文)
精嚴寺三秀里長興二年置號潯湖塔院有閩王舊賜
慧法師輦(後以坐圓通大士)寺山南望古靈席帽山文筆天
柱二峰方山鴈湖在其左右皇朝大中祥符六年升
為精嚴元符中始大闢土莽為遊息之所(有指柏堂妙觀亭普)
(照軒羅漢洞獨露庵上有小臺山金界亭又北有臺山普現庵萬聖臺盤陁巗金剛窟清涼臺月華庵華)
(峯亭竹洞綠隂巖喜見亭楊朏為記)舊産錢一十貫三十四文
羅漢院九功里四年(龍啟元年)里大姓黃氏建院與唐安寺
皆甘蔗洲北溪水自劒潭而下歲數暴溢皇朝至和
元年僧從新與大姓黃葉江陳遷于故址之西南(闕祭)
(酒穆為記云西教入中國以殺貪爭伐為戒夫且殺且貪且爭且伐譁以趨狃而不暫息雖日爍貨寶以)
(崇奉塔廟是猶日嗜殺人而祈于無罪也)舊産錢一貫九百二十六文
新安院閩光里應順元年置舊産錢七百八十八文
興福尼院二秀里清泰二年置(有永和年戶帖)舊産錢七百六
十二文
白龍院九功里晉天福二年置偽閩通文二年也王氏
始作於今懷安太平里號大白龍後建塔于此號小
白龍舊産錢二貫二百七十四文
囷山廣福院九功里四年置記云在釣螺江側詩僧有
朋嘗居之又有碑云王氏延僧弘韜於安國寺迨終
以禮葬之今囷山其地也舊産錢八貫九百四十一
文(曾記産錢九貫四百四十七文内三貫九百九十文落江外五貫七百五十六文)
香林院仁德里六年置舊産錢一貫九百一十二文
羅洋院馴翬里九年置舊産錢六百四十三文
應山資福院清化里漢乾祐元年置舊産錢六百四十
三文
方山院東安里同年置舊産錢七百三十文
崇慶院保安上里三年置舊産錢一貫九十六文
應天院安仁里周廣順二年置舊産錢四百七十三文
資福院東安里皇朝乾德元年置舊産錢七百一十九文
石泉崇壽院齊禮里三年置舊産錢九百二十九文
清泉院美宅里四年置舊産錢五百六十八文(縣申四百五十)
(八文)
福興塔院永興里康定元年置舊産錢七百二十七文
鳳山招善院永康里同年置舊産錢一貫八百七十六文
報恩院守仁里慶歷三年置舊産錢八百三十七文
寶慶院招賢里同年置舊産錢三貫九百七十三文
保安院嘉祥西里四年重建舊産錢一百九十九文
歸宗院安平里同年置舊産錢一百五十三文
東觀音院永欽里同年置舊産錢一貫一百一十二文
顯慶院仁德里六年置舊産錢三百六十九文
靈峰院安平里七年置舊産錢三貫九百四十八文(曾記)
(元五貫九百四十八文内二貫落江)
資福尼院揚名里同年置舊産錢八百七十二文
仰月院招賢里八年置舊産錢八百一十五文
松山院美宅里四年置舊産錢二百五十九文
興福院孝順里五年置舊産錢九十四文
極樂院永欽里天聖元年置舊産錢一貫六百八十六文
明山院招賢里二年置舊産錢七百二十七文
清涼院保安下里同年置舊産錢七文
保福院順平里三年重建舊産錢二貫四百三十二文
西林院保安下里四年置舊産錢二貫四百四十四文
翠峰羅漢院孝順里五年置舊産錢二百三十七文
寶林院清政里景祐二年置舊産錢二百三十八文
安元院清政里同年置舊産錢三貫二百五十四文
慈恩院安平里同年置舊産錢八百二文
廣壽院安仁里同年置舊産錢九十六文
潙山竹林院惇和里五年置舊産錢一貫二百七十六文
永隆院美宅里開寶元年置舊産錢九百五十九文
怡山院馴翬里同年置舊産錢九百三十二文
林洋院齊禮里二年置舊産錢六百六十六文
崇壽院保安上里七年置舊産錢七百一十四文
大溪院馴翬里同年置寶元元年遷於山西舊産錢九
十五文
淨名院清化里九年置舊産錢九十九文
太平興國院永欽里太平興國元年置舊産錢四十九文
雲際院永興里同年置舊産錢一貫二百一十三文
興化院清化里同年置舊産錢七十二文
佛國院孝順里二年置初陳守之以左道事王鏻因築
寶皇宫又以黃金數千斤鑄寶皇像日作樂奏章祈
太乙神丹逾年雙鶴徘徊而下以為祥遂僭號於宫
中此其地也後廢之至是為寺舊産錢九百五十三文
香嚴院美宅里淳化元年置舊産錢一貫六百一十四文
靈泉尼院新興里景德四年置舊産錢一百五十三文
靖安塔院三秀里大中祥符元年置舊産錢三百九十
六文
報親院美宅里同年置舊産錢一百五十一文
龍丘院歸德里同年置舊産錢一貫六百九十八文
興福庵齊禮里三年置舊産錢一百一十三文
吉祥院新安里九年置舊産錢七十七文
歷山院靈鳳里天禧元年置舊産錢三百一十五文
雲林院孝順里二年置舊産錢一百八十五文
興福尼院美宅里三年置舊産錢一十一文
禪林院嘉祥東里同年置舊産錢五百八文
仁王院順平里同年重建舊産錢九百六十一文
圓慶院三秀里皇祐元年重建舊産錢五百二十二文
慈雲院九功里同年重建舊産錢二百四十六文
報先院方樂里至和元年置舊産錢七十二文
報恩院吉壤里同年置舊産錢一貫一百文
新興尼院齊禮里二年置舊産錢一百一十四文
萬回院安平里三年置舊産錢六百六十六文
資福院嘉祥西里嘉祐三年置舊産錢一百八十九文
靈源院新興里嘉祐中置舊院險遠人跡夐絶至是遷
今所紹興十年修舊産錢四百三十二文
鄧山院守仁里治平三年置舊産錢一貫九百五十五文
延壽院嘉祥里治平中置舊産錢二百五十四文
安元院揚名里治平中置舊産錢二貫一百八十八文
(曾記二貫一百二文)
東林院保安上里治平中置舊産錢一貫四百三十三文
石山院美宅里熙寧元年置舊産錢一貫七百二十一文
報國院萬安里同年置舊産錢一貫一百六十二文
彌陁院守仁里三年重建舊産錢一百五十二文(縣申八百)
(三十七文)
保聖院清政里八年置舊産錢一百七十六文
凌霄院九功里元豐八年重建舊産錢一百二十二文
觀音尼院靈鳳里同年置舊産錢二百九十三文
佛座院吉壤里元祐元年置舊産錢七百二十七文
保福院嘉祥西里紹聖二年重建舊産錢三百二十文
金砂院東安里同年置舊産錢八百四十七文
興福院保安上里四年置舊産錢四百二十二文
觀音臺院美宅里建中靖國元年置舊産錢三十一文
長汀院正節里崇寧二年重建舊産錢二百二十一文
永壽院美宅里大觀元年置舊産錢一貫九十六文(曾記)
(永壽塔院産錢一貫七十四文除六百落江外四百七十四文)
幽林院吉壤里三年置舊産錢四百八文
西崇福尼院美宅里同年置舊産錢二百八十六文
龜峰院清化里政和元年重建舊産錢二十二文
靈石尼院齊禮里三年置舊産錢二百九十八文
靖安院三秀里四年重建舊産錢八百四十五文
崇福尼院處仁里建炎三年重建無産錢
延慶院安平里舊産錢二貫八十文
翠峰院同里舊産錢三百六十文
廣因院萬安里舊産錢五貫二百六十文(曾記五貫一百七十八文)
妙峰院同里舊産錢三貫七百八十四文
佛頂院同里舊産錢五百五文(曾記六百七十七文)
福山塔院同里舊産錢八百四十文
南際尼院同里舊産錢三百七十文
報恩院永康里舊産錢一貫七百九文
南峰院齊禮里舊産錢一貫四百五十三文
資福院同里舊産錢三百九十四文
薦福院同里舊産錢四十八文
興福院仁德里舊産錢七百七十七文(曾記一貫三百四十文縣申同曾)
靈泉尼院同里舊産錢五百一十八文
福錢院清化里舊産錢一貫一百五十六文
普通院孝順里舊産錢七百八十文
南際院歸德里舊産錢七百五文
報國東院永欽里舊産錢五百八十六文
資福尼院同里舊無産錢
廣福院安平里舊産錢五百七十四文
保慶院方興里舊産錢四百六十六文
瑞林院同里舊産錢三百五十四文
(闕)院馴翬里舊産錢四百五十八文
龍瑞院保安上里舊産錢三百六十五文
普賢院同里舊産錢三百二十八文(縣申三百五十文)
瑞雲院同里舊産錢二百六十五文
瑞林尼院保安下里舊産錢七百一十五文
廣林尼院東安里舊産錢三百三十一文
鋤洋院同里舊産錢一百七十一文
飛泉尼院同里舊産錢二十八文
華嚴院同里舊産錢一十四文
黃洋院永興里舊産錢二百七十六文
保福院同里舊産錢四十八文
福興院同里舊産錢一十八文(縣申二十八文)
鴈湖院同里舊産錢一十七文
觀音院嘉祥東里舊産錢二百四十四文
西林院同里舊産錢二百八文
福興院同里舊産錢一百六十七文
雲峰尼院嘉祥西里舊産錢三百九十六文
法雲院同里舊産錢二百三十八文
保壽院同里舊産錢二百三十八文(縣申二百五十七文)
福聖院(曾記作此聖字州籍縣申皆誤作福勝)安仁里舊産錢一貫四百
九十三文(曾記一貫四百九十一文)
薦福尼院同里舊産錢一百三十文
白蓮院靈鳳里舊産錢一十六文
洪山院綏平里舊無産錢
資聖尼院永平里舊無産錢(已上四十五所未會到起置年代)
寶峰寺(舊記在甘蔗洲曾記産錢四貫六百一文籍納歸天寧寺今州籍無)
福勝院(舊記大中十三年置曾記咸通六年賜額三秀里産錢八百四十五文今州籍無)
明空寺(舊記永明三年建)
臨江寺(舊記天監三年)
花山寺(舊記大通四年)
妙果寺(舊記永明三年已上四所今並無)
淳熙三山志卷三十四
