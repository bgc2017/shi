淳熙三山志卷十四
宋梁克家撰
版籍類五
州縣役人
解子二十五人初州公事有文移府望解子脚力等賫
以下縣從鄉戶差不立替期咸平四年州請依驛
子例一年替先是輸納州帑縣各以手力赴郡揀
鈔景祐五年罷差亦令解子傳鈔以下因婺州之
請也治平元年相度減九縣解子十三人存留十
四人熙寧諸縣總二十八人元祐三十二人紹聖
復募二十八人今二十五人
醫人州三人縣各一人嘉祐六年州縣號當旬醫人者
許於郭下輪差其外縣醫人聽側近村抽取各不
限主客戶仍不得影占州色役熙寧四年本州相
度諸縣醫人如無願祗應處量給傭錢募人充應
諸縣各一人内七人給雇錢元祐初以第四等戶
輪給與免身丁紹聖閩侯官各增一人今縣各一
人餘雜職以下悉附見于後
解子醫人雜職欄頭斗子鹽倉子所由
閩縣熙寧一人三人
元祐一人
紹聖二人
今一人三人
連江熙寧(嘉祐四人三人)一人(支雇錢)三人六人一人二人(士花場二人元豐罷)四人
元祐三人一人二人六人一人二人
紹聖三人一人二人六人一人二人
今三人一人四人四人一人
候官熙寧一人三人
元祐一人
紹聖二人
今一人三人
長溪熙寧(嘉祐四人五人)一人三人五人五人十人
元祐五人一人三人六人二人十七人
紹聖五人一人三人五人二人
今五人一人五人五人三人
長樂熙寧(嘉祐三人)一人二人四人二人二人四人
元祐三人一人二人四人二人
紹聖三人一人二人四人二人
今二人一人三人四人二人
福清熙寧(嘉祐四人二人)一人三人五人四人一人(海口倉二人元豐減秤子二人改正)
元祐四人一人三人五人四人(一人縣倉二人海口倉)
紹聖二人一人三人五人四人(一人縣倉二人海口倉)
今二人一人四人五人四人(一人紹興初廢)二人
古田熙寧(嘉祐五人三人)三人三人一人二人十二人
元祐三人一人三人一人三人十二人
紹聖三人一人三人一人三人
今三人一人五人一人一人
永福熙寧(嘉祐五人四人)一人(支雇錢)二人(元三人人一人一人二元)四人
元祐四人一人二人二人一人
紹聖四人一人二人二人一人
今四人一人二人三人二人
閩清熙寧(嘉祐四人)一人(支雇錢)二人六人一人一人八人
元祐一人二人五人一人
紹聖一人二人五人一人
今一人二人四人一人
寧德熙寧(嘉祐五人)一人五人六人二人七人
元祐四人一人二人七人二人十四人
紹聖四人一人二人七人二人
今四人六人四人四人二人二人
羅源熙寧(嘉祐四人四人)一人二人四人三人五人
元祐四人一人二人四人二人
紹聖四人一人二人四人二人
今五人一人五人四人二人
懷安熙寧一人(支雇錢)三人(葛﨑倉一人)四人
元祐二人一人三人(雞菜鎮一人)四人
紹聖一人三人
今一人六人三人一人
渡子(熙豐法不載)
連江熙寧江亭渡(六人)羅崙渡(二人)東岸渡
七猴渡船浦頭渡潘渡
萩蘆渡(各一人並七年)
紹聖萩蘆渡廢
今六人
候官熙寧小若(一人)安仁溪口(一人)大目渡(十五人置並八年)
紹聖移小若安仁二渡併於湯背前置(仍舊三人)
今二人
長溪熙寧鹽田渡(十三人)飯溪渡(二人年置並八)
元豐黃﨑鎮渡(四人)深浦渡(二人年置减鹽田渡二人並四)
元祐八年移鹽田渡於浙埭渡置仍舊一十三人
今二人
福清熙寧城頭渡(二人)益﨑渡(二人)柯嶼渡(一人年置並七)
今無
古田熙寧清潭渡(二人)
今無
永福熙寧溪東渡越峯渡五十渡洪面渡(各一人)
重光寺前渡(二人年置並七)
元豐越峯渡四年罷雇
閩清熙寧白塔頭渡(三人)天王渡(二人置七年)
今四人
寧德熙寧飛泉渡(十五人)西碧渡程黨渡西溪渡
金溪渡峬溪渡金垂渡(各一人置並七年)
元豐深浦渡(二人)赤鑑門渡(二人置是年飛泉渡減四人四年)
元祐八年移飛泉渡於蕉門頰置十一人
安樂渡(一人)
今深浦渡(一人)
耆戶長保正副國初里正戶長掌課輸鄉書手隸里正
(里正於第一等戶長於第二等差鄕書手天聖以來以上戶多占色役於第四等差)耆長掌
盜賊烟火之事其屬有壯丁(耆長差第一第二等戶壯丁差第四第五)
(等戶)至和元年罷里正增差戶長熙寧二年募耆長
壯丁四年仍舊於本等人戶輪充五年罷戶長六
年行保甲法始置保正副大小保長機察盜賊七
年輪保丁充甲頭催稅是歲本州總括諸縣耆長
四百四十四人壯丁一千五百九十二人鄉書手
六十二人等第給雇錢尋罷募壯丁八年罷耆長
令保正大保長管榦量立傭直别召承帖人隸其
下元豐八年復募耆戶長壯丁其舊以保正代耆
長催稅甲頭代戶長承帖人代壯丁並罷元祐元
年復令戶長催稅凢一百三十人差耆壯依保正
長法耆長四百四十三人壯丁一千六百一十四
人二年罷保甲猶三年一造簿紹聖元年耆戶長
壯丁復雇募法不許以保正長保丁充代尋復保
正長法諸縣募雇保正副凢八百三十四人大保
長三千五百五十五人催稅甲頭五千二百一十
一人承帖人八百二十九人明年罷甲頭以大保
長催稅其保正長不願就雇者仍舊法募稅戶充
耆戶長壯丁建炎元年罷戶長催稅復甲頭紹興
初拘收耆戶長錢等罷七年大保長仍舊催科九
年令保正長專管烟火盜賊不得承受文帖及課
輸事十年以耆戶長雇錢充總制窠名又明年復
拘壯丁錢充三十一年令甲頭催稅乾道二年罷
四年復八年罷至今耆壯並募投名惟保正長差
稅戶如故
戶長鄉書手耆長壯丁保正副大保長小保長
閩縣熙寧二十一人一十人三十七人(一百五十四人)六十七人
元祐二十一人一十人三十七人(一百五十四人)
紹聖六十人
今十人三十七人
連江熙寧一十一人五人四十九人(一百四十八人)
元祐一十一人五人四十九人(一百三十六人)
紹聖六十六人
今五人三十二人六十人三百二人(一千五百二十人)
候官熙寧二十八人九人四十四人二百一人
元祐二十八人九人四十四人二百一人
紹聖七十一人
今九人四十四人七十人
長溪熙寧一十一人四人五十五人
元祐一十一人四人五十二人(一百九十六人)
紹聖四人(一百五十一人)
今四人五十五人(一百七八百五十五人十一人)(四千三百五十五人)
長樂熙寧八人四人三十二人九十八人
元祐八人四人三十七人九十二人
紹聖四十一人
今四人二十六人四十八人
福清熙寧一十六人七人七十三人(二百四十八人)
元祐一十六人七人(二百五十人)
紹聖(四百十九人)
今四人(四百四十二人)(三百七十二人)
古田熙寧一十一人四人二十六人七十六人
元祐一十一人四人六人九十四人
紹聖八十四人
今四人六人七十六人八十一人(三百九一千八百十人七十四人)
永福熙寧四人三人十八人九十二人
元祐四人三人一十八人一百人
紹聖七十四人
今六人三人二十八人九十六人七十三人(三百十一千人六人三十)
閩清熙寧四人二人一十六人
元祐三十二人
紹聖四十七人
今二人一十七人五十三人四十七人(二百三一千一百十四人七十人)
寧德熙寧六人三人二十人六十四人
元祐六人三人二十人六十四人
紹聖五十六人
今三人三十人三十人四十六人(二百三十人)(一千一百五十一人)
羅源熙寧六人三人二十四人八十四人
元祐六人三人二十六人九十人
紹聖三十三人
今三人三人二十六人三人二十六人(一百八十人)(七百二十人)
懷安熙寧一十六人八人四十三人(一百七十六人)
元祐一十六人八人(一百七十六人)
紹聖五十人
今八人三十三人三人五十一人
在城三縣社首副初靖康元年詔鄉民丁壯十七社井
樓遺愛二門外一社承差一年
海船戶
沿海九縣三百七十三隻
閩縣八十隻(甲番三十隻丙番二十隻)(乙番二十八隻)
連江縣四十隻(甲番八隻四乙番一十八隻丙番一十隻)
候官縣七隻(乙番三隻丙番四隻)
長溪縣七十九隻(甲番二十五隻丙番二十九隻)(乙番二十五隻)
長樂縣一十八隻(甲番八隻乙番四隻)(丙番六隻)
福清縣一百二十五隻(甲番三十四隻丙番三十二隻)(乙番五十三隻)
寧德縣一十隻(甲番三隻丙番四隻)(乙番三隻)
羅源縣一十隻(甲番四隻丙番五隻)(乙番一隻)
懷安縣四隻(甲番一隻丙番二隻)(乙番一隻)
本州舊有舠魚船以備海道嘉祐三年蔡密學襄奏
沿海州軍兵士不習舟楫福泉漳興化有舠魚船及
巡檢司船願量與修整舊所無處仍置五七隻其宣
毅兵士差隸巡檢者宜令教習水勢今閩安鎮所管
脚船與州沒入船總三隻海口巡檢所管船與州沒
入船總五隻及州舊籍舠魚船一十隻並入修造朝
廷可其請仍令置籍元豐二年令諸路募(廣東西福建江)
(東西湖南北)戰棹及兵民不以有無過犯久泛海由占城
討交趾建炎二年御營使司始請募沿海州軍海船
防托海道船主比效用法借補名目其人船等第給
起發錢第一等五十千次四十千次三十千梢工一
名十千碇手二名各七千備戰敢勇人五千日米二
升半錢百家各給米一石錢千先是船以歲八月至
十一月又自十二月至明年三月分為兩番至是三
分之半歲一易紹興二年沿海制置使仇悆奏福建
合雇募海船五百隻並面闊一丈八尺至二丈每十
隻結甲命官一員管轄至明州定海六年本州五縣
造櫓船九十隻(閩縣一十九隻長樂一十隻福清二十六隻懷安一十五隻候官二十隻)
十年轉運司措置闊一丈三尺以上海船籍之安撫
司募櫓㯍船二百隻内本州一百四隻器械並從官
給之尋奏以所籍船盡團結立忠義社使自推擇首
領(建炎元年戶部尚書張慤奏乞河北路坊郭鄉村又民戶因憤賊虐結集強壯巡社可因其故而用之)
(許翰上言宜使郡縣什伍其民即教之戰使自保疆境朝廷令張慤講究立法諸路除諸色役人并稚小老)
(病外並許集社雖客戶有家屬煙㸑本處願入者聽並以忠義強壯巡社為名每十人為甲甲有長五甲)
(為隊隊有長四隊為部則有部長五部為社擇一為長一為副五社為都一為都社正一為副都社正甲)
(長以上並免本家保甲色役各三年一次逓遷仍許置合用器械輪流就寨教習)建炎間建
寇竊發城居編戶自結忠義社於是州置左右南北
廂以有産業人充社首副其後賊平乃令專掌防火
器備緩急以一年替乾道二年王參政之望增城外
草市社如城内法閩縣六廂(左一廂左二廂左三廂南斗廂南津廂北津廂)
總三十七社門外十社(行春門外三社合沙門外四社美化門外三社)紹興
二十八年知縣張維括産業戶外凢在市經營物力
人並籍之流水法差一季替候官縣三廂(右一廂右二廂右三)
(廂)總十四社委丞輪差城外西煙火廂三社尉差一
年替懷安縣二廂(子城廂東瀆廂並門左一廂右二廂)總隸密院節制
仍定等第賞格及起發日給錢米則例又奏請自備
人船土豪捍禦盜賊有勞與借補官資明年本路造
竄船一百二十隻尋改名戈船本州均沿海八縣造
六十隻費五萬餘緡又明年當職官並行推賞十九
年括福清縣船二千四百三十四隻候官三十五隻
及諸縣船戶各籍定姓名五人為甲防其剽奪二十
九年帥司奏船闊一丈二尺以上率十隻歲拘三隻
備緩急雇募餘聽其便尋以一丈二尺以上者不多
乃令一丈以上亦籍之凢九縣總括上項船五百九
十二隻當番者一百七十九隻是歲以九十隻赴明
州明年朝廷令優立賞格勸募土豪及水手措置教
習諸縣總募土豪二十四人船一百三十隻水手五
千三百六十人總轄官二員月赴縣教習仍優給錢
糧三十一年當番船二百五十七隻分三番起發盡
抵平江府是歲膠西之役焚櫓船六百餘隻向所募
首領多獲竒功明年安撫司以一丈面船冐風濤非
便緩急無所益自一丈一尺九寸以下並免輪番乾
道二年令甲乙丙番船以大小均勻品撘更為甲乙
上下四番凢品搭四百五十二隻(謂如甲上船起發甲下船在岸他准)
(此)四年復更為甲乙丙三番歲發一番凢品搭五百
六十隻淳熙元年遣使臣黃飛英括九縣三番海船
及新收籍船四百九十二隻六年州令九縣具舊籍
及新收船數赴州參考登于都籍後遇有損壊須縣
驗實報州乃與銷落如有新造即籍之自後歲遇防
秋率帥司前期徼州籍船縣按數以發或令或併聽
朝廷臨時指揮起發日令赴南臺點集給散錢米錢
於經總制米於常平内支船主有官人給本等券錢
白身人日給錢二百五十米二升五合梢工日給錢
一百五十米二升五合招頭碇手水手日給錢一百
米二升五合起發日犒設及船主修船等錢各隨縣
措置梢工人一十五千招頭碇手人一十千水手半
之其合用梢手各視船丈尺闊狹而增損之(一丈二尺至一)
(丈三尺梢工招頭碇手各一人水手一十三人一丈四尺梢工招頭碇手各一人水手一十五人一丈五)
(尺至一丈六尺捎工招頭各一人碇手二人水手一十七人一丈七尺至一丈八尺梢工招頭各一人碇)
(手二人水手二十人一丈九尺梢工二人招頭一人碇手三人水手二十三人二丈梢工二人招頭一人)
(碇手三人水手二十七人二丈一尺以上梢工招頭各二人碇手三人水手三十三人)其㯍櫓
之屬皆船主自具兵仗器械不足從州給之統以見
任使臣分赴要害備禦事已乃還今船蓋近籍也
爐戶(坑冶附)
爐在州及縣七十一戶
州爐戶四(高爐二歲各輸四千省小爐二歲各輸二千省)
閩縣爐戶四(歲各輸三千一百一十七文省)
候官縣爐戶八(歲輸同上)
連江縣爐戶八(歲各輸六千一百一十七文省)
蔣洋南北山鐡坑(加賢上里淳熙三年佃戶歲輸五千省五年增一千省)
長溪爐戶二十三(高爐八歲輸各三千一百一十七文省平爐十四一千九百五十文)
(省小爐一一千三百省)
玉林場(熙寧間發六年收銀五百七十八兩鉛四千九百五十斤七年收銀一千三百六十)
(七兩鉛一十萬八百四十八斤置監官紹興三年三月停)
錢馬坑(政和三年發歲收銀十九兩銅三百八十四斤後歇)
小葉坑(宣和元年發月收銀四兩銅四百斤後歇)
師姑洋坑(平溪里政和三年佃戶歲二分抽收鐵七百斤八分拘買二千八百)
新豐可叚坑(同里乾道九年佃戶歲二分抽收鐵四百斤八分拘收買一千六百)
南平北山(柘陽里紹興二十二年佃戶歲二分抽收鐵一百斤八分拘買四百)
銅盤等處(化東里紹興二十一年佃戶二分抽收鐵八十斤八分拘買四百)
東山小乾鐡砂坑(淳熙三年佃戶歲輸錢二十二千五百五十省)
柄羊埕鐡坑二(淳熙六年召佃)
新南安民二里大溪嶺下等鐡坑(淳熙四年佃戶歲輸五千省)
北峯院後坑牛皮灘瀾灘茶洋溪邊(遥香里淳熙六年發銀䃙)
(細微未有采者)
長樂爐戶一(歲輸同閩縣)
福清爐戶二(歲輸同長樂)
東窑場(江隂里鐡沙場紹興二十三年發佃戶歲納錢七百四十六千七百五十三文省)
玉據場(同里鐵沙場乾道元年發佃戶歲納九十千三百省淳熙七年退佃未有承者)
南匿場(臨江里鐵沙場地名高海魚臺乾道元年發佃戶歲納五十六千二百省)
練木嶼(安夷南里)高遠(南匿里並鐵沙場淳熙二年發歲總輸二十一千省)
古田爐戶四(歲輸同福清)
寳興場(移風里天禧二年發明道元年歲收銀九百二十五兩以天聖四年閏五月所收九)
(十五兩為閏月租額紹聖二年罷建中靖國元年銅發歲課錢六十一千五百省後歇累減分數境)
(無佃者)
壠溪坑(邵南里崇寧三年歲輸二千八百省鉛百八十斤)
鄭洋場(崇寧元年發歲課錢二十千後歇)
游老坑(保安里崇寧二年發歲課錢九千省後歇)
温洋場(新俗里宣和元年發建炎中建寇焚蕩因廢)
錐彎場(新俗里大觀中發再踰時而閉)
猿溪等處(移風里淳熙元年佃戶季輸鉛二十觔豐國監納)
莒溪坑(淳熙三年佃戶借工料錢二百十省烹鍊得銅一百一十六斤准錢五十八千二百)
(三十四省今未有佃者)
保東鐡坑(崇禮里淳熙三年佃戶歲輸六十千省)
五羊峯銀坑(淳熙五年委官烹煉作十五斛得銀五星未有佃者)
永福
保德場(慶歷二年發佃戶歲輸銀二十六兩元豐三年罷紹聖為銅場建中靖國元年廢)
黃洋場(嘉祐四年發熙寧四年收銀八百二十六兩銅二萬二千八百七十五斤以使臣監)
(五年增置監官七年收銅四萬觔豐國監納元豐三年罷)
五龍場(紹聖四年發歲輸銀八兩今歇)
銀斜坑(政和五年發歲輸銀八兩今歇)
龍場(政和元年發歲輸銀十五兩今歇)
寧德爐戶七(歲輸二千二貫省)
寳豐場(東陽里取玉林場七十里車孟場百五十里元祐二年發宣和中歇惟西南山一二)
(條坑戶歲輸銀五十二兩紹興二年罷十二年運司措置興復十五年通寳瑞場輸銀百五十兩後)
(歇乾道二年輸銀七兩淳熙五年輸銀六兩)
寳瑞場(地名郭洋元祐中發紹聖元年以官監盛時歲收銀四十四萬兩商稅五百餘緡紹)
(聖四年名寳瑞靖康中寳山十八所停廢惟西山六坑歲猶收千二百六十七兩商税錢)
(四十緡紹興六年罷十二年措置興復通寳豐場收銀後歇乾道三年佃戸歲輸銀六兩)
(七年輸四兩)
車盂場(元豐初發四年置巡探八年令銅赴豊國監納後歇)
新興坑(安樂里政和六年發月收銀百六十兩六錢銅四千七百七十四斤鉛一千五百九)
(十三斤銀赴州常平庫納銅鉛建州豐國監納後月收銀四十兩銅鉛無淳熙中佃者歲輸銅三十)
(斤)
寳豐場八坊後洋坑(佃戶歲輸鉛六十斤後减為四十斤淳熙五年增為七十)
(觔豐國監納)
林家地龍桉嶺等處銅坑(淳熙五年佃戶歲輸銅二十斤豐國監納)
陽陵山鐡坑(縣東政和五年發佃戶歲輸一千三百斤)
羅源爐戶八(歲輸四十千省)
懷安
高務坑(微細歲輸錢二千省今歇)
坑冶自國初至祥符閩惟建劍汀邵有之(見景德會計錄)天
禧中州始興發至皇祐銀纔兩場爾鐡獨古田莒溪
僅有也(見皇祐會計錄時莒溪附汀州見)嘉祐之後銀冶益增熙寧
間銅鉛乃盛崇寧用事者仰地寳為國計檢踏開採
所至散漫政和以來鐡坑特多(如長溪至四十一所今三十七所歇惟四)
(所舊坑餘復新發之類)至于今礦脉不絶抽收拘買立數之外
民得烹鍊於是諸縣爐戶籍於官者始衆云
淳熙三山志卷十四
