淳熙三山志卷二十六
宋梁克家撰
人物類一
科名
唐自神龍迄後唐天成二百二十有三年州擢進士者
三十六人何才之難耶豈其出有時將山川風土使然
抑教化涵養之未至也爰自永嘉之末南渡者率入閩
陳鄭林黃詹丘何胡昔實先之閱五朝隋唐戶口既蕃
衣冠始集神龍中薛令之首登科諸彥繼踵而陳詡之
父子侯固之叔侄歐陽玭之兄弟皆有聲於世猶以為
盛矣熙朝崇尚儒雅人物彬然進士之外或以制舉或
以詞科或以舍選或以八行或以武舉或以童子莫不
並進豈惟父子叔侄兄弟同歲收擢或綿屬數世不墜
而已其名冠禮部籍與廷對占天下第一若兩優釋褐
皆世所謂希闊者比盖數見之坐廟堂登嚴近足相躡
為逹官又歲不乏人抑何其盛歟由太平興國五年至
今淳熙八年凡二百有二年以科目進者一千三百三
十有九人内元符以前一百二十二年纔三百二人爾
(外恩科有八十一人)而建中靖國至今正八十二年乃一千三十
有七人(外恩科有四百八十一人醫學釋褐一人)又何其日盛一日也元祐
間柯守述始作題名記於州學取神龍以來進士編次
以刻石元祐止自後每舉聽進士同年相率自識之其
間寓籍遠郡或續還科名猶有漏逸不載者至族系近
遠頃歲題注間有舛誤今增其所未書者其可訪者是
正之
唐
神龍元年(丙午)姚仲豫榜
薛令之(字珍君長溪人終左補闕太子侍讀)
貞元十年(甲戍)李程榜
陳通方(字闕陵閩縣人終南院官)
十三年(丁丑)鄭巨源榜
陳詡(字載物閩縣人終戶部員外郎知制誥)
十五年(巳夘)封孟紳榜
邵楚萇(字待翰閩縣人終校書郎)
元和五年(庚寅)李顧行榜
陳彥博(字朝英閩縣人終貴溪令)
十四年(已亥)韋諶榜
陳去疾(字文醫候官人終邕府副使)
寳歷元年(乙已)柳璟榜
歐陽衮(字希甫閩縣人終侍御史)
太和四年(庚戌)宋邧榜
林簡言(字欲訥福清人終漳州軍事判官)
九年(乙夘)鄭□榜
侯固(字子重閩縣人累官鄜坊靈武易定節度使)
開成三年(戊午)裴思謙榜
蕭膺(字次元候官終大理司直)
李滂(字注善閩縣人終大理評事)
會昌二年(壬戌)鄭顥榜
鄭誠(字申虞閩縣人歴刑部郎中郢安鄧三州刺史)
三年(癸亥)盧肇榜
林滋(字後象閩縣人歴金部郎中後王鐸辟為判官)
四年(甲子)鄭言榜
陳納(詡之子字廣譽終大同軍副使)
大中元年(丁夘)盧深榜
陳鏞(字希聲候官人復應史科終鄂州刺史)
五年(辛未)李郜榜
林勖(字公懋閩縣人大中五年開元禮登科終吉州刺史)
十二年(戊寅)李億榜
侯嶽(固之侄字公祝未仕終)
咸通二年(壬午)薛邁榜
王棨(字輔之福清人歴水部郎中)
薛承裕(字饒中閩縣人終國子四門博士)
七年(丙戌)韓衮榜
歐陽琳(衮之子字瑞卿再中宏詞授袐書省正字累遷侍御史)
九年(戊子)趙峻榜
連摠(字會川閩縣人終嶧陽尉)
十年(已丑)歸仁紹榜
歐陽玭(衮之子字中終書記)
林思(字虔中長樂人終水部郎中萬年令)
乾符二年(乙未)鄭合敬榜
陳讜(字昌言候官人終韶州刺史)
鄭𨼆(字伯超福清人)
林嵩(字降臣長溪人終金州刺史)
五年(戊戌)孫渥榜
陳蜀(字文都)
中和五年(乙巳)許祐孫榜
倪曙(字孟㬢候官人仕劉𨼆為工部侍郎平章事)
大順元年(庚戌)楊贊禹榜
張瑩(字昭文連江人終禮部尚書知延州)
林衮(字讜言閩縣人終袐書省校書郎)
二年(辛亥)崔昭矩榜
陳鼎(福清人)
黃璞(字德温唐藝文志作字紹山候官人後遷莆官至崇文館校書郎當昭宗之世杜門)
(不仕黃巢入閩過其居曰此儒者家也滅炬勒軍而去自號霧居子有集二十卷)
景福二年(癸丑)
曹愚(字古直長溪人)
乾寧二年(乙夘)
黃詵(字仁澤登拔萃科璞之子終左宣義郎節度巡察判官始遷長溪白林有二子長慕)
(華自白林遷翁潭官至水部員外郎次慕風自白林遷候官官至給事中)
三年(丙辰)
翁承贊(字文堯福清人居蒜嶺四年中博學宏詞科官至諫議大夫)
四年(丁巳)楊贊圖榜
卓雲(字闕)
後唐
天歲三年(戊子)郭晙榜
陳保極(字天錫閩縣人終禮部倉部員外郎賜金紫)
本朝(太平興國五年至元豐八年)
太平興國五年(庚辰)蘇易簡榜
吕奉天(字闕人閩縣)
八年(癸未)王世則榜(是榜賜同出身分為三甲殿試分甲自此始)
林倓(字闕人閩縣)
端拱元年(戊子)葉齊榜(雍熙二年進士始唱名本州登第人預唱名自是歲始閩中記云周)
(希古於是年馬國祥榜及第先是南省下第舉人詣登聞院乞再試五月太宗親試)
(馬國祥等七百人命樞密院給牒以試中為名令權知縣簿周希古時預選又進士)
(葉齊等打鼔論榜六月再試放三十一人李亞荀預選)
周希古(字闕外長溪人終職方員郎上護軍)
李亞荀(字宗卿連江人終度支員外郎䕫路轉運使)
淳化三年(壬辰)孫何榜(是榜糊名考校分五等上三等賜及第餘賜出身即賜儒行篇)
李坦然(字平仲長樂人終朝奉郎大理評事兼水部員外郎)
林殆庶(字闕郎閩縣人累官度支員外祕閣校理知明州)
余貫之(字闕人閩縣)
王彬(係高麗賓貢長樂人初挈族奔高麗以外國生賓貢入太學至是登第授校書郎放)
(歸尋歸正省墓知汀州撫州終太常少卿)
咸平元年(戊戌)孫僅榜(是榜始為小錄用綾為之金花貼於卷首載知舉年甲行第家諱私)
(忌登科人大書姓小書名)
吴千仞(字儀之候官人終太常博士知處州)
二年(乙亥)孫□榜
連作磚(字闕人閩縣)
三年(庚子)陳堯咨榜(是年分六甲第四甲同進士出身第五甲同三傳出身第六甲同學)
(究出身時休復名在六甲賜别科出身自此始也)
林介(字子然候官人)
黃誥(字簡之候官人)
陳易則(字簡之閩縣人終袐書省校書郎)
沈厚載(字元興閩縣人歴潮劔歸三州終屯田郎中)
林休復(字仲正閩縣人同學究歴知邵武軍漳州終闕部員外郎)
五年(壬寅)王曾榜
劉若虚(字叔陽閩縣人終屯田員外郎知邵武軍)
景德二年(乙巳)李迪榜
翁緯(承贊之孫終新會令甲科)
張翼(字闕人候官)
四年
林陶(字仲謨閩縣人中捷詞科特賜同出身終比部員外郎)
大中祥符元年(戊申)姚曄榜(賜袍笏自此始)
林敦復(休復之弟字子重終太常博士)
潘衢(字子莊長樂人歴屯田郎中)
林太素(殆庶之弟歴相州節度推官並甲科)
陳曄(字蒙之閩縣人終宜興主簿)
劉天錫(字成之福清人終宣德郎大理寺丞並第三甲同三禮出身)
陳莊(字仲容閩縣人終贊善大夫)
陳宗奭(字亞公閩縣人終理寺丞知惠安縣)
潘徵(衢之兄改名循字先之終著作郎)
陳清(易則兄字晦之為蘄州司理惠州歸善令)
張黃裳(字叔文羅源人)
林祥(字子通閩縣人終石城縣並第四甲學究)
五年(壬子)徐奭榜
劉栻(字闕官閩縣人歴都員外郎)
陳簡能(字知柔閩縣人歴潮建漳泉四州推官)
林咸德(字闕闕閩縣人終屯田郎中以上並及第)
劉若冲(若虚之弟字叔謙歴祕書丞)
林太微(殆庶之弟字闕進歴殿中丞以上同士)
八年(乙夘)蔡齊榜
林高(字子羽福清人終屯田員外郎)
王甲(字闕人侯官)
童穎(字蔵之閩縣人父居明没於王事詔賜一子出身令本州訪其子以聞登第終職方)
(員外郎)
童子舉
黃鼇(連江人六歲應童子舉賜出身)
九年
童子舉
蔡伯俙(福清人四歲應童子舉賜出身除東宫伴讀歴司門郎中)
天禧三年(已未)王整榜
鮑稷(字闕於閩縣人終賓幕)
王平(甲之弟字保衡終侍御史)
諸科
沈兆(字冠卿閩縣人)
天聖二年(甲子)宋郊榜
陸廣(字彦博候官人終朝奉郎司封員外郎集賢校理提點京東刑獄甲科)
張沃(字闕州永福人終饒都曹)
許忱(字□先閩縣人)
五年(丁夘)王堯臣榜
李平(字泰符閩縣人為都官員外郎致仕)
周輔(字藎臣長樂人終都官員外郎知華州)
黃賁(閩縣人歴庫部郎中)
江階(候官人同學究歴虞部員外郎)
八年(庚午)王拱辰榜
劉奕(若虚之子字象伯終屯田員外郎通判潤州)
韓丙(字夀先閩縣人終袐書省校書郎梧州推官)
劉異(若虚之子字成伯終屯田員外郎)
李述(平之子字公明終袐書丞知韶州)
景祐元年(甲戌)張唐卿榜
林槩(高之子字瑞甫省試第二人終太常博士集賢校理甲科)
林慥(字闕之閩縣人終太常少卿)
卓祐之(字長吉閩縣人歴秀州判官)
陳誥(字伯倫後改名謨閩縣人終朝散大夫知連州通判)
林嗣復(休復之弟字延叔終太常博士)
鄭同文(字從周閩縣人)
諸科
林孟(同學究)
五年(戊寅)吕溱榜(是年改寳元元年)
翁彦升(字元卿福清人終職方郎中知歸州)
林肇(敦復之子字公權終屯田郎中)
湛俞(字仲謨閩縣人知安丘縣治平中召以屯田郎中為本路轉運判官後遂休致𨼆居)
(宿猿洞)
朱鼎臣(字希夫永泰人終大理丞)
陳序(簡能之子字次公終承忠郎)
李惟肖(字夢得閩縣人後改名肖知秀州戶曹)
諸科
鄭洙(同三禮)
慶歷二年(壬午)楊寘榜
李處厚(亞荀之子字載之歴屯田員外郎終朝奉郎提舉淮南等六路茶税)
陳襄(象之子事見府學先賢堂)
蕭汝霖(字岩夫閩縣人)
蘇畋(字閱之閩縣人終朝官員外郎)
王綸(閩縣人終都官員外郎)
諸科
林温
陸廙(並長史)
劉昇(若冲之子終祕書丞)
六年(丁亥)賈黯榜
林琪(殆庶之孫終朝奉郎甲科)
劉偁(字伯可懷安人終朝請大夫)
劉易簡(偁之兄終著作郎)
陳固(字道夫終祕書丞)
張澤(沃之弟字闕終朝奉郎)
劉彛(若虚之闕事見府學先賢堂)
江震(字孟仁候官人通判通州朝請郎致仕)
陳預(字伯幾閩縣人)
林世矩(休復之子字子儀終楚州教授)
黃子春(字闕郎終朝散)
諸科
王茂先(字仲昌閩縣人以殿中丞致仕)
黃質
林國華(並同三禮)
皇祐元年(巳丑)馮京榜
李敷(字昌言福清人終奉議郎)
謝宋臣(字君俞連江人終歸安主簿)
趙谷(字道卿連江人終承事郎試大理評事知浦城縣)
蕭傑(字闕人閩縣)
陳中庸(字道復閩縣人)
李川(坦然之子字郎終吏部員外)
孫奕(字景山閩縣人歴知南陵海陵吴縣吕誨知開封薦知封丘縣誨拜御史中丞薦為)
(臺推遷監察御史論新法為鄧綰劾奏出監陳州酒陳襄知杭州辟為簽判移監泗)
(州轉般倉元祐初除本路轉運使卒)
黃稹(字幾叔閩清人歴知循惠潮汀漳五州終朝請大夫)
林誼(字德元閩縣人終漢川令)
劉靖(字闕迪侯官人終功郎)
丁士衡(字闕廣閩縣人終州掾)
魏昂(字闕郎古田人終朝請大理評事)
柯伯華(字闕人永福)
蕭開(字忠叔閩清人承議郎致仕)
劉處約(天錫再從之姪字景仁終通直郎殿中丞)
林罕(字闕州長樂人終廣司理)
劉延之(字闕)
林卞(字公美闕縣人歴知山陽縣)
吳元瑜(字闕人閩縣)
制科
劉絳(字宅中閩清人應茂才異等科特授將仕郎終推官)
五年(癸已)鄭獬榜(始改四歲一舉為間歲)
陳君章(襄之弟字時發終朝議大夫)
林揄(字公美知山隂縣)
潘整(字孟文長樂人終迪功郎)
湛庸(俞之侄字伯遇終惠州司理)
吴君瑜(元瑜之兄字終興化尉)
吴周卿(字憲甫閩縣人終大理評事知黃梅縣)
黃嘉會(字伯通候官人終朝奉郎)
張肩孟(字醇叟永福人終朝散郎通判歙州)
許原(字原古福清人終承事郎知政和縣)
曾伉(字公立候官人終朝散郎左司員外郎)
鄭穆(事見府學先賢堂)
許叔達
林彭年(字君直連江人終儒林郎真州郎曹)
嘉祐二年(丁酉)章衡榜
林開(高之孫字道甫終祕書省校書郎)
陸長倩(廣之子字才仲終朝散大夫)
曾默(字識之候官人以太子中允為本路運使)
張宗閔(字遵道閩縣人終從政郎建陽令)
林密(慎思曾孫字伯通終知潮州)
陸衍(廣之從弟字道源終朝請郎通判鄆州)
林旦(槩之子字次中歴監察御史終朝議郎直袐閣河東運使)
李皇臣(字道夫閩縣人終朝議大夫知婺州)
林希(槩之子字子中别頭省試第一人歴同知樞密院事終資政殿學士金紫光禄大夫)
(諡文節)
王向(平之子字子直終峽石主簿)
林棐(高之侄字信甫終新昌令)
陳格(字元規古田人終袐書丞)
王回(平之子向之兄字深甫終忠武軍節度推官知南頓縣)
陸憲元(廙之子字道祖終知祥符縣)
諸科
張應
許齊(並同五經)
黃彦
陳奕(並同學究)
四年(巳亥)劉煇榜
陸宣(廣之姪字潛甫後改名畸終朝散郎知潮州)
王伯虎(字炳之福清人終朝請郎樞密院檢詳)
林邵(槩之子字寸中終寳文閣直學士金紫光禄大夫)
陳嚮(字景通閩縣人終祕書省校書郎)
朱敏中(字仲有閩縣人終儒林郎)
林顔(槩之子字仲和終中奉大夫直袐閣)
諸科
鄭暈(同五經)
六年(辛丑)王俊民榜(時試中禮部及御試下第者四人本州陳傳其一也傳字商老候官)
(人著甄冶遺事)
吴卞(字道卿候官人)
陳敦夫(襄之姪字中裕提舉本路常平終朝散大夫泰鳳路提刑)
鄭适(字正之閩縣人終朝請郎大宗正丞)
吴杲卿(周卿之弟字仲明終試祕書省校書郎守興化軍錄事參軍)
王冏(平之子回向之弟終新蔡主簿兄弟皆有文集曾子固為序曰其兄弟俱名聞天下)
八年(癸夘)許將榜
許將(字冲元閩縣人除集賢校理改右正言直學士院判吏部流内銓尋知制誥知蘄揚)
(鄆三州召為兵部侍郎守尚書右丞出知定州入為吏部尚書左丞遷中書侍郎改)
(門下侍郎出知河南穎昌府終奉國軍節度使諡文定)
宋鈞(字成叔羅源人終迪功郎)
倪箴(字闕人福清)
游冠卿(字子忠福清人歴提舉江西常平就移本路終朝散大夫)
王俞(字用之永福人)
張俗(字孟仁候官人)
倪材(字長民閩縣人終温州推官)
林動(字逢吉闕州人終奉議郎建教授)
治平二年(乙已)彭汝礪榜
李譚(字廷老閩縣人甲科)
池鄂(字須文候官人)
王祖道(字若愚閩縣人歴知本州移本路提刑再知本州後為兵部尚書終端明殿學)
(士大中大夫)
陳毅(字子忠長樂人終朝散郎知賀州)
劉儼(偁之弟字公表終承議郎知南恩州)
辛琮(字華國閩縣人終朝奉大夫本路轉運判官)
陳曄(字復之閩縣人)
四年(丁未)許安世榜
鄭俠(暈之子事見府學先賢堂甲科)
江通(階之姪字濟道終朝散郎知黃州)
鄭及(字闕朝閩縣人終奉郎)
李處道(亞荀之姪處厚之弟字深之終興國軍知錄)
朱敏元(敏中之弟字光道終朝請大夫)
陳時(字權濟閩縣人終奉議郎)
陳祥道(字祐之事見府學先賢堂)
陳幾(字道甫閩縣人終朝奉郎通判除州)
王晦(字明遠閩縣人終朝請大夫知饒州)
黃康民(字掞平閩縣人終宣教郎知尤溪縣)
謝黨(字廷公長溪人)
林璋(字國器閩縣人終朝散郎通判温州)
熙寧三年(辛亥)葉祖洽榜(是年御試策一道至七年以進士既罷詞賦所試策即與制舉)
(無異時政闕失已許人上封事逐罷賢良等科)
江庶(階之子字希顔侯官人終於知縣)
李適(字彦正閩縣人終朝議大夫)
朱功(敏中之弟後改闕功字彦仁終中大夫)
陳植(格之兄字表民歴萊州司理參軍)
陸長愈(廣之子字季謙終宣教郎宣州簽判)
黃羣(字文中候官人終文林郎利州路三泉縣丞)
諸科
朱稷臣(同三禮)
王礪(同學究)
鄭瑜
鄭表(並將作監簿)
張顥
李倚(並試助教)
李頎(試文學)
六年(癸丑)余中榜(是年第一第二甲賜及第第三甲出身第四甲同出身第五甲同學究出)
(身)
張勵(肩孟之子字深道以集賢殿修撰知本州移知廣州加集英殿修撰知洪州建州終)
(中大夫)
吴干(周卿之子字無求終承議郎)
余清(字夷老羅源人終大中大夫徽猷閣待制知泉州)
陳景參(序之子字子孝終奉議郎知陽信縣)
夏臻(字幾道福清人終朝奉郎知梧州)
季撰(處厚之侄字子約終朝奉大夫贈少部)
林安道(字文父閩縣人終文林郎)
諸科(是歲特奏名進士明經諸科人今三司依例支給長史文學料錢月七貫文全折到州公)
(參日起支三年滿日住支進歴納省)
韓昌國
林格(並試監簿)
林樞
柯闢(並長史)
林誥
鄭玠(並文學)
九年(丁已)徐鐸榜(是年詔自第一名以下並試律義斷案賜官錢印小錄廢明經科)
林敷(字錫遠候官人終奉議郎知同安縣)
張勔(肩孟之子勵之弟字臻道終朝散郎)
林汴
劉會元(字天常政和中臣庶名字避天字改次常候官人歴湖南江西運判終中奉大)
(夫)
吳洪(字闕奉閩縣人終議郎)
劉詵(處約之子字人伯終中大夫太常少卿)
林暕(字闕)
鄭邦直(字闕人閩縣)
姚世舉(字之才長溪人終承奉郎)
林祖誼
諸科
潘鯁(衢之孫字谷永終宣義郎知石康縣)
元豐二年(巳未)時彦榜(是歲免試刑法第一第二甲賜及第第三甲第四甲賜出身第五甲)
(賜同出身)
陳邈(字彦遠闕學人元豐元年為舉首終太博士甲科)
黃選(字闕奉永福人終中大夫)
王璵
林積仁(字闕鄧長溪人歴城令)
陳舉(字得任閩縣人終龍圖閣學士廣東經略)
唐最(字夢得懷安人終朝散大夫)
吴開(字伯通侯官人終宣德郎知寧化縣)
林介
陳郊(字闕闕歴崇)
崔登(字仲誠候官人終朝請郎通判汀州)
諸科
周石(同三禮)
林程
卓士龍(並同學究)
林迥
吴閱(並試監簿)
卓鈞(四門助教)
五年(壬戌)黃裳榜
余深(清之弟字原仲歴吏部尚書以尚書左丞遷門下侍郎除太宰兼中書侍郎以少傅)
(鎮西軍節度使知本州終衛國公)
孫大廉(字少夷候官人終通直郎)
陳安道(祥道之弟字請之終宣德郎)
黃國才(字公傑候官人)
李移忠(字孝卿閩縣人終宣教郎知新昌縣)
特奏名(是歲府學題名始書寫特奏名)
翁縝
王震
林瑜
林任元
黃彦博
余利仁(清深之叔祖)
陳翃
林勲
吴君元(君瑜之弟)
林贄
許倫
黃敏(選之父)
八年(乙亥)焦蹈榜
王昭明
高崇(字峻卿長溪人)
劉公摰
洪浩(字元卿候官人終朝奉大夫左司員外郎)
張翺
卓元龜(字大年懷安人朝奉郎致仕)
潘震
韓用章(丙之孫字俊民終承議郎宗子博士)
劉知至(奕之孫字伯時終朝請郎知西外敦宗院)
沈觀
陸如岡(憲元之子字稚山終奉議郎提舉成都府常平)
劉及(字闕儀閩縣人終曹)
王詢(闕信州候官人終推官)
特奏名
盧禹臣
李勉
林謐
朱敏修(敏中之弟)
余孟堅(清深之父)
卓士安
黃緒
鄭亨
王庚
黃待問
何總
盧周臣(禹臣之弟)
黃伯厚
劉价
黃元夫
陳傳
淳熙三山志卷二十六
