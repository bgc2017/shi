淳熙三山志卷二十三
宋梁克家撰
秩官類四
安撫司官
參議官一員紹興十一年置隆興二年省乾道五年復
置(隆興二年臣寮奏乞減罷諸路帥臣參議官遂令除京西江東湖北四川暫許依舊外其浙東西福)
(建江西湖南䕫州等路應有參議官並罷乾道五年安撫司奏本司舊管參議官二員主管機宜文字二)
(員榦辦公事三員措置招捉盜賊一員准備差遣差使一十二員通計二十員節次准朝廷指揮裁减外)
(今存主管機宜文字榦辦公事各一員餘外别無官屬欲置一两員有旨權復參議官一員)
添差參議官一員紹興十一年置釐務隆興二年省乾
道九年復置不釐務
主管機宜文字一員大觀元年置四年併帥府罷建炎
三年復置(時升帥府後榦辦公事書寫機宜同)紹興十年增一員(張丞相浚)
(除安撫大使奏增辟一員)二十七年省一員(先是二十六年中書門下省以見任及己)
(注選知縣今人往往干求舉辟以圖辟免今後不許諸處差辟)
榦辦公事一員建炎三年置紹興八年於准備差遣五
員内將一員改作榦辦公事(折樞密彦質乞辟五員)十年又
增置一員(張丞相浚乞增辟)二十七年省一員隆興二年又
省一員
主管書寫機宜文字建炎三年置一員辟差親屬隆興
二年省
准備差遣紹興元年置五員(係奏從本司差五年闕武差過文臣闕滿日差)
(臣六年張待制致遠奏福建闕從全藉闕武使闕本司有准備差遣五員請依員數本司時暫選辟八)
(年折樞密彦質請依張致遠辟五員九年張丞相浚奏彦質所辟官滿依員數再辟十一年程顯學邁十)
(三年葉觀學夢得並依例差辟)八年改一員作榦辦公事二十七年
留二員隆興二年盡省乾道八年復置二員淳熙二
年又省
准備差使紹興元年置五員紹興二十七年省二員隆
興二年盡省乾道八年置三員淳熙二年盡省
措置招捉盜賊官紹興十五年置一員(七月莫尚書將請依江西從本)
(司辟一員九月薛殿撰弼以莫將改除其所辟官今隨府罷乞别辟一員)二十七年省
州司官
通判軍州事二員乾德中上州置一員紹興五年增置
一員淳熙五年添差一員釐務(乾德初藝祖下湖南始置諸州通判乾德)
(三年命刑部郎中賈玭等充湖南道諸州通判大藩或置两員小郡或不置建炎三年令諸路添差限日)
(下咸罷内福州添差通判宇文師爰以其父虛中遠使不罷)
簽書節度判官廳公事節度推官觀察推官各一員唐
大歷六年福州刺史兼都團練觀察等使觀察使有
支使判官掌書記推官巡官團練使有副使支使判
官掌書記推官巡官元和八年判官武自和觀察判
官朝請郎試大理評事楊邵伯觀察支使試秘書省
校書郎盧昂觀察推官試秘書省校書郎馮審團練
巡官登仕郎前率府倉曹參軍權幼公(見毬場山亭記)大和
初團練副使李貽孫觀察判官侯勣團練判官李敬
彛(見聖泉寺碑)會昌五年福建路判官止留五員團練副
使判官觀察判官支使推官乾寧三年改威武軍節
度有節度使幕國朝两使各置判官推官一員節度
置掌書記觀察置支使咸平元年觀察推官曾觀察
支使杜(見碑誌皆失其名)景德元年有觀察推官節度推官
節度掌書記(見碑誌)天聖二年案籍載職官止三員蓋
其後六員亦不並置天聖中有知節度判官權發遣
本廳公事王珪(見題記)猶未有以簽書繋銜者慶歷記
惟言本府幕官三嘉祐三年董汶簽署節度判官廳
公事八年避御諱改署為書治平四年簽判陳公琰
觀察判官沈唐觀察推官李思義(見治平圖記)大觀二年
簽判改司錄節推改戶曹兼兵曹察推改刑曹兼工
曹並參軍政和三年分曹建掾改正官名司錄參軍
改司錄事戶曹刑曹參軍改為司戶曹刑曹事建炎
元年詔司錄依舊為簽判曹官依舊為推判官
錄事左右司理司戶司法參軍各一員州在唐為中都
督府唐職官志中都督府錄事參軍一員錄事二員
功倉戶兵法士六曹參軍各一員國朝諸州有錄事
司法司戶司士司理參軍當時置立增省闕備未能
詳也慶歷記惟言有六曹官及左右司理院治平圖
具注知錄左右司理司戶司法廨宇所在即與今所
置員數無異大觀二年錄事改士曹兼儀曹並參軍
司戶改治獄參軍管州獄司法改議刑參軍左司理
改左獄參軍右司理改右獄參軍政和三年以參軍
名稱未正改正之分曹建椽大藩七員八員處置十
員司錄司士曹戶曹儀曹兵曹刑曹工曹事各一員
士曹儀曹刑曹各置掾一員士曹掾主左推勘儀曹
掾主右推勘刑曹掾主檢法議刑又改左右司理院
為左右獄福州置十員宣和三年詔福州省工曺以
刑曹兼建炎元年詔依舊為錄事司理司戶司法參
軍
州學教授一員皇祐中詔陳烈教授本州嘉祐二年復
詔以周希孟為教授元豐元年福建路惟建州置教
授一員(中書備對)二年州奏乞置教授乃令州舉曹官或
職官一員兼三年孫覺奏差司法王裕元祐二年復
授陳烈是時特使掌教未為員闕崇寧元年詔大郡
或舉人多處置二員五年教授二人(莊柔正張讀)尋减一
員大觀元年詔東南州郡養士至六七百人處添置
一員既而提學司以福州養士至千人請添置一員
為三員政和學制福州教授兩員弓馬教諭一員宣
和减罷留一員紹興十四年州乞特添差陸祐(時郡人鄭)
(南等請於郡)從之十八年添差一員二十六年省
安撫司兵官
福建路兵馬副總管一員建炎四年置以路分鈐轄為
之後罷路分鈐轄紹興五年復置惟添差一員自十
二年馬秦後不除人(時馬秦乞辟差随行指使二員)乾道九年添差
蕭鷓巴(時賜錢造宅今羅漢寺後)
福建路兵馬鈐轄一員大觀元年置建炎四年改為副
總管後復以副總管為路分鈐轄紹興十二年始置
添差自魚澤李貴始至十三年黃庠後不差人
福建路兵馬都監慶歷四年詔置一員元豐二年轉運
使蹇周輔奏本路鈐轄司及路分都監並在福州欲
乞移那一員建州駐劄乃令福建各立路分都監一
員(周輔元申請不曾載路分二員字元祐三年路分周士隆申明却檢會前奏有福建路分二員並在)
(福州字紹興十三年葉夢得奏本路兵馬都監欲移汀州駐劄有旨依)
東南路第十將副各一員元豐間置福州駐劄紹興九
年移副將建州駐劄
准備將領一員紹興九年詔於邵武軍置管汀州邵武
軍不係將兵
隊將二員紹興十年置一員福州一員建州駐劄
押隊三員一員福州一員建寧府一員泉州駐劄
訓練官三員一員泉州一員南劍州一員興化軍駐劄
於逐州軍見任都監内差兼
延祥塞水軍正副統領各一員紹興六年置
准備將二員
提轄官二員
訓練官二員
指教官二員
錢糧官二員
萩蘆寨水軍統領兼福州興化軍都檢巡使一員紹興
八年置
緝捕官一員(紹興十一年張丞相浚乞辟差一員充福州興化軍沿海緝捕)
准備將領二員紹興元年置
州司武官
福州兵馬鈐轄一員建炎四年嘗差廖虞弼充任滿更
不差人紹興十年復置
駐泊兵馬都監一員景德二年始置以右司御率劉文
質為之提舉本路諸州軍兵馬檢巡公事(四年西頭供奉官閣)
(門祗候張舜臣為之提舉福建路諸州軍都同檢巡捉賊兵馬司公事時太守袁逢吉銜帶此同見閩光)
(門合沙石橋記)慶歷記載主佐府侯總甲卒若漢都尉唐監
軍蓋任一道兵事也其後州各置就糧禁軍元豐分
路置將至紹聖罷戍卒駐泊之職始廢矣元符初創
馬軍指揮詔置一員福州駐泊兵馬都監主州禁卒
一營而已紹興十九年至三十二年添差凡五人(元符)
(元年置雄略第十指揮駐泊一員紹興八年兵馬司乞與駐泊通領以是軍元以在京虎翼軍置久隸駐泊遂)
(不與通領時安撫張給事後有換授離軍大使臣乞添一員差駐泊一員并正官為二員紹興三十二年後止正官)
兵馬都監四員兼在城巡檢小使臣為監押景德二年
詔本州署舊二員(四年一左班殿直一三班奉職並監押兼在城巡檢見閩光門合沙)
(石橋記)建炎三年添差小使臣宗室一員充監押紹興
四年添差大使臣宗室一員充都監(天禧中嘗令南臺監倉兼管四)
(城門外巡檢公事後廢)
監裏外鹽稅務三員舊監在城茶鹽商稅務二員(見天聖中)
(案籍舊惟有都稅務臨河務)天聖七年置監閩安鎮稅兼沿海地
分巡檢一員熙寧中用嘉祐勑鈐轄司奏舉選人使
臣各一員監福州裏外務後止今合屬官司選差紹
聖二年置劉﨑巡檢於是閩安鎮監官更不兼管巡
鹽獨與在城都稅務臨河務監官分輪管榦紹興十
年本州奏三處止蒙朝廷差到大小使臣三員欲各
增置文臣一員更不分輪不行
監作院三員(内添差二人)作院舊係本州都監兼管宣和二
年置一員差小使臣添差二員係用紹興三年指揮
(依元豐法一州十縣以上通縣下共差經監當宗室不得過五員)
監甲仗庫一員(天聖編勑諸州甲仗庫並令知州同判都監監押同管榦不得委幕職官政和)
(八年二月指揮甲仗庫未置監官處專置一員)
福劍州巡轄馬遞鋪一員(天聖九年運使俞獻卿移廨舍於閩安鎮西北三十里白)
(日渡巡捉茶鹽有兵士五十人景祐二年既廢水口鹽倉乃移於木口安泊仍鈐轄一帶水路巡捉茶鹽)
(後移横山鋪前)
淳熙三山志卷二十三
