河南通志卷七十六
藝文五
表
魏司馬孚請治枋口表(臣孚言臣被明詔興河内水利臣旣到檢行沁水源)
(出銅鍉山屈曲周迴水道九百自太行以西王屋以東層巖高峻天時霈雨衆谷走水小口漂逆木)
(門朽敗稻田泛濫歲功不成臣輒按行去堰五里以外方石可得數萬餘枚臣以為方石為門若天)
(亢旱增堰進水若天雨霖陂澤充溢則閉防斷水空渠衍澇足以成河雲雨由人經國之謀暫勞永)
(逸聖王所許願陛下特出臣表勅大司農府給人工勿使稽延以贊時要臣孚言)
晉傅亮為宋公至洛陽謁五陵表(臣裕言近振旅河湄揚旍西邁)
(將届舊京威懷司雍河流遄疾道阻且長加以伊洛榛蕪津塗久廢伐木通徑淹引時月始以今月)
(十二日次故洛水浮橋山川無改城闕為墟宫廟隳頓鐘簴空列觀宇之餘鞠為禾黍㕓里蕭條雞)
(犬罕音感舊永懷痛心在目以其月十五日奉謁五陵墳塋幽淪百年荒翳天衢開泰情禮獲申故)
(老掩涕三軍悽感瞻拜之日憤慨交集行河南太守毛修之等既開剪荆棘繕修毁垣職司既備籓)
(衛如舊伏惟聖懷遠慕兼慰不勝下情謹遣傳詔殿中中郎臣某奉表以聞)
北周庾信賀平鄴都表(泰山梁甫以來即有七十二代龍圖龜書之後又已)
(三千餘年雖復制法樹司禮殊樂異至於文離武落剡木弦弧席卷天下之心包含八荒之志其揆)
(一矣伏惟陛下握天樞秉地軸駕馭風雲驅馳龍虎沈雄内斷不勞謀於力牧天策勇決無待問於)
(容成是以威風所振烈火之遇鴻毛旗鼓所臨衝風之卷秋葉竊聞伊洛戎夷幽并僭偽抱圖載籍)
(已歸丞相之府銜玉繫綬並詣中軍之營百年逋誅遂窮巢窟三代敵怨俄然掃蕩昔周王鮪水之)
(師尚勞再駕軒轅上谷之戰猶須九伐未有一朝指麾獨決神慮平定㝢内光宅天下二十八宿止)
(餘吳越一星千二百國裁漏麟洲小水若夫咸康之年四方始定建武之代諸侯並朝不得同年而)
(語矣雖復八風並唱未足頌其英聲六樂俱陳無以歌其神武坐鈞臺而誓衆姒啟繼夏禹之功入)
(商郊而問罪姬發成周文之志此無改之道大孝也歟當今鹿臺已散離宫已遣兵蔵武庫馬入華)
(山立明堂之制奏大武之樂盛矣哉上天降休未之有也政須東南一尉立于比景之南西北一候)
(置于交河之北然後命東后詔蒼冥衢壇琬碑銀繩瓊檢告厥成功差無慚德陪臣沗竊榮幸莅政)
(東藩不獲躬到闕庭預觀大慶不勝鳬藻踴躍之至謹遣主簿曹敏奉表以聞)
唐韓愈進撰平淮西碑文表(臣某言伏奉正月十四日勅牒以收復淮)
(西羣臣請刻石紀功明示天下為將來法式陛下推勞臣下允其志願使臣撰平淮西碑文者聞命)
(震駭心識顛倒非其所任為愧為恐經涉旬月不敢措手竊惟自古神聖之君既立殊功異德卓絶)
(之跡必有竒能博辯之士為時而生持簡操筆從而寫之各有品章條貫然後帝王之美巍巍煌煌)
(充滿天地其載於書則堯舜二典夏之禹貢殷之盤庚周之五誥於詩則玄鳥長發歸美殷宗清廟)
(臣工小大二雅周王是歌辭事相稱善并美具號以為經列之學宫師弟子讀而講之從始至今莫)
(敢指斥嚮使撰次不得其人文字曖昧雖有美實其誰觀之辭跡俱亡善惡惟一然則兹事至大不)
(可輕以屬人中謝伏惟唐至陛下再登太平剗刮羣姦掃灑疆土天之所覆莫不賓順然而淮西之)
(功尤為俊偉碑石所刻動流億年必得作者然後可盡能事今詞學之英所在麻列儒宗文師磊落)
(相望外之則宰相公卿郎官博士内之則翰林禁密游談侍從之臣不可一二遽數召而使之無有)
(不可至於臣者自知最為淺陋顧貪恩待趨以就事叢雜乖戾律吕失次乾坤之容日月之光知其)
(不可繪畫強顔為之以塞詔旨罪當誅死其碑文今已撰成謹錄封進無任慙羞戰怖之至)柳
宗元獻平淮西雅表(臣某言臣負罪竄伏違尚書牋表奏十有四年聖恩寬宥)
(命守遐壤懷印曳紱有社有人中謝伏惟睿聖文武皇帝陛下天造神斷克清大憝金鼓一動萬方)
(畢臣太平之功中興之德推校千古無所與讓臣伏自忖度有剛方之力不得備戎行致死命况今)
(已無事思報國恩獨惟文章伏見周宣王時稱中興其道彰大于後罕及然徵於詩大小雅其選徒)
(出狩則車攻吉日命官分土則嵩高韓奕烝人南征北伐則六月采芑平淮夷則江漢常武鏗鍧炳)
(燿盪人耳目故宣王之形容與其輔佐今由望之若神人然此無他以雅故也臣伏見陛下自即位)
(以來平夏州夷劍南取江東定河北今又發自天衷克翦淮右而又大雅不作臣誠不佞然不勝憤)
(踴伏以朝多文臣不敢盡累數事謹撰平准夷雅二篇雖不及尹吉甫召穆公等庶施後代有以佐)
(唐之光明謹昧死再拜以獻平淮夷雅二䈁)劉禹錫賀收蔡州表(天威遠被)
(元惡就誅一方既平萬國咸慶伏惟陛下德超遠古道合上元帥御以來天人協贊削平吳蜀掃蕩)
(塞垣車書大同方國來貢蕞爾元濟敢懷異心輒聚匪人苟偷時月陛下宸謨獨運睿感潛通天助)
(神兵人生勇氣旣擒凶逆爰正刑書伏三紀之逋誅成九衢之壯觀宗社昭告華夏式瞻行弔伐而)
(在禮無違烜威聲而何城不克楚氛改色淮水安流漢上疲人盡霑雨露汝南遺老重覩昇平凡在)
(臣工孰不欣忭臣久辭朝列恭守遐藩不獲稱慶闕庭陳露丹悃瞻仰宸極倍萬羣情)張巡
謝金吾將軍表(想峨眉之碧峰豫遊西蜀追騄駬于玄圃保夀南山逆賦祿山殺戮)
(黎獻蹂汚闕庭臣被圍四十七日凡一千八百餘戰主辱臣死當臣效命之時惡稔罪盈是賊滅亡)
(之日)李翰進張巡中丞𫝊表(臣聞聖主褒死難之士育死事之孤或親推轜)
(車或追建封邑厚死有以慰生撫存有以答亡然後君臣之義貫以生死激勸之道著于存亡君所)
(以不遺於臣臣所以不背其君君恩臣節于是乎立伏見故御史中丞贈揚州大都督張巡生于昌)
(時少習儒訓屬逆寇搆亂凶虐滔天挺身下位忠勇奮發率烏合之衆當漁陽之鋒賊時竊據洛陽)
(控引幽朔驅其猛銳吞噬河南巡前守雍丘潰其心腹及魯炅以十萬之師棄甲於宛葉哥舒以天)
(下之衆敗績于潼關兩宫出居萬國波蕩賊遂僭盜神器鴟峙兩京南臨漢江西逼岐雍羣帥遷延)
(而不進列郡望風而出奔而巡獨守孤城不為之卻賊迺繞出巡後議圖江淮巡退軍睢陽扼其咽)
(喉前後拒守自春徂冬大戰數十小戰數百以少擊衆以弱制強出竒無窮制勝如神殺其凶醜凡)
(九十餘萬賊所以不敢越睢陽而取江淮江淮所以保全者巡之力也城孤糧盡外救不至猶奮羸)
(起病摧鋒陷堅俾三軍之士噉膚而食知死不叛及城陷見執終無撓詞顧叱兇徒精貫白口雖古)
(之忠烈何以加焉伏以光天文武大聖孝皇帝陛下聰明文思睿哲神武提一旅之衆復配天之業)
(賞功褒節大賚羣臣遂贈揚州官及其子此誠陛下發德音之美也而議者或罪巡以食人愚巡以)
(守死臣竊痛之今臣敢取十倫以議巡過以塞衆口惟聖聰鑒焉臣聞人稟教以立身刑原情而定)
(罪故事有虧教則人道不列刑有非罪則王法不加忠者臣之教恕者法之情今巡握節而死非虧)
(教也析骸而爨非本情也春秋之義以功覆過咎繇之典容過宥刑故大易之戒遏惡揚善為國之)
(體錄用棄瑖今衆議巡罪是廢君臣之教絀忠信之節不以功掩過不以刑恕情善遏惡揚錄瑖棄)
(用非所以奬人倫明勸戒也且逆寇背德人鬼所讐朝廷衣冠沐恩累代大臣將相從逆比肩而巡)
(朝廷不登坐宴不與不階一伍之衆不假一節之權感肅義旅奮身死節此巡之忠火矣賊勢憑陵)
(連兵百萬巡以數千之衆横而制之若無巡則無睢陽無睢陽則無江淮賊若因江淮之資兵彌廣)
(財彌積根結盤據西向以拒王師雖終于殱滅而曠日持久國家以六師震其西巡以堅壘扼其東)
(故陜鄢一戰而敵人北走王師因之而勢勝聲勢纔接而城陷此天意使巡保江淮以待陛下之師)
(師至而巡死也此巡之功大矣古者列國諸侯或相侵伐猶有分災救患之義况諸將同受國恩奉)
(辭伐罪乎巡所以固守者非惟懷獨克之志亦以待諸軍之救救不至而食盡食既盡而及人乖其)
(本圖非其素志則巡之情可求矣設使巡守城之初已有食人之計損數百之衆以全天下臣猶曰)
(功過相掩况非其素志乎在周典之三宥其一曰宥過失故語巡之忠則可以敦世教議巡之功則)
(可以繫中興原巡之情則可以宥過失昔夫子制春秋明褒貶齊桓將封禪略而不書晉文公召王)
(河陽書而諱之蓋以匡戴之功大可以掩僭禪之過也今巡蒼黃之罪輕于僭禪興復之功重于匡)
(戴罪疑惟輕功疑惟重聖人之訓昭然可徵臣故謂巡者足以為訓矣臣又聞罰不及嗣賞延于世)
(此三代所以直道而行今巡子亞夫雖受一官不免饑寒之患江淮既巡所保戶口充完臣謂宜封)
(以百戶俾食其子臣又聞強死為厲遊魂為變有所歸往則不為災巡旣身首支離將士等骸骼不)
(掩臣謂宜于睢陽城北擇一高原招魂葬送巡并將士大作一墓而葬使九泉之魂猶思效命三軍)
(之衆有以輕生旣感幽明且無冤厲亦國家忘過旌善垂誡百世之義也臣少與巡遊巡之平生臣)
(所知悉今巡死大難不覩休明惟期令名是其榮祿若不時紀錄日月寖悠或掩而不𫝊或𫝊而不)
(實則巡生死不遇誠可悲傷臣敢採所聞得其親覩撰傳一卷昧死獻上伏惟陛下大明在上廣運)
(臨下仁遐之德洽于艱難有善必紀無微不錄倘以臣所撰編列史官雖退死丘壑骨猶不朽)
宋韓琦謝除使相判相州表(宰職隳功莫副宵衣之治鄉邦得請重叨)
(晝錦之行被恩典之特優顧人言而甚愧伏念臣早由科第遂玷寵榮不圖翰墨之進身自竭捐塵)
(而報國備員諫諍幾不免於竄投奮命疆郵實洊罹於艱阻恃聖神之眷誰開援助之言仁宗皇)
(帝知其守以孤忠謂可屬之大事慶歴之始已擢貳於樞機嘉祐之中乃進登於宰輔俄膺冡任益)
(荷殊知當英廟之承祧逮聖人之嗣服稠重遭會罄竭愚庸惟知社稷之安豈顧家宗之末然而萬)
(微多務一紀妨賢為國持平敢自私於輕重裁人所欲固難免於愛憎加疾疹之嬰纏苦形神之耗)
(敝勉訖因山之禮懇陳上印之宜伏蒙陛下念犬馬之力易衰廓日月之明為照不罪再三之請亟)
(垂開可之音進秩地官剖符枌社建高牙之重既疏淮海之封增故里之光仍襲貂蟬之舊叨塵之)
(甚今古疇偕敢不思盡瘁於寢興泯寘懷於内外在邊在庭之責惟驅策以當前益堅益壯之心至)
(糜捐而後已)歐陽修知蔡州謝表(臣某負薪嬰疾獲辭四貴之遷剖竹分符)
(尚忝一麾之守荷寬恩之優假撫朽質以兢慙伏念臣本出孤貧粗親文藝遭逢亨會叨竊寵榮方)
(犬馬之壯時早無施於尺寸况桑榆之晚景嗟已迫於衰遲乃昨誤被選掄擢升要近付以一方之)
(民政委之四路之兵機惟寄任之匪輕揣庸虚而内懼輒陳懇悃屢瀆高明敢冀天慈不違人欲還)
(其舊職易以近藩惟古豫之名邦控長淮之右壤土風深厚物産豐饒雖宣化班條慙無異術而守)
(官循法足以偷安此蓋伏遇陛下惻以至仁包之大度既不貴其避事人曲從其便私哀爾尫殘容)
(其僥倖仰被乾坤之造顧非木石之頑臣敢不勉自勵其筋骸更殫盡瘁之節苟未填於溝壑尚知)
(圖報之方)范仲淹知鄧州謝表(臣某言伏奉制命授臣給事中依前資政殿學)
(士知鄧州軍州事已禮上訖瑣闈清品穰都善地處之甚重惴然若驚竊念臣志意本微才力素寡)
(始于及親之祿俄有得君之遇啟沃無隠出處惟命持一節以自信歴三默而無悔頃以氐羌犯塞)
(朝廷旰食起臣思過之地授臣禦戎之策往罄死力敢圖生還夙夜一心首尾四載僅免輿尸之禍)
(終無克敵之勲一旦召還五章陳讓惟求守塞不敢入朝再煩詔音促登樞右改參大政俾竭微才)
(革姑息之風則謀身者切齒尚循默之體則愛國者寒心退孤上恩進斂羣怨誠難處於要路復請)
(行於邊鄙方陳豫備之策俄覩綏懷之事迺宣霈澤以安黎元臣以患肺久深每秋必發求去沍寒)
(之地以就便安之所庶近醫藥存養晚年伏蒙陛下天覆地生雲濡雨濯進以清近之秩付以偃息)
(之藩風俗舊淳政事絶簡心方少泰病宜有瘳實繄寬大之朝將幸康寧之福敢不孜孜於善戰戰)
(厥心求民疾於一方分國憂於千里上酬聖造少罄臣誠)
牋
魏應璩薦和謨牋(璩聞唐堯因羣士以通治齊桓假衆能以定業是故八元進則)
(太平之化成六賢用則九合之功立竊見同郡和謨字慮則質性純粹體度貞正履仁蹈義動循軌)
(禮方今海内企踵欣慕捉髮之德山林投謁思望旌弓之招實英竒叙用之時賢達致身之秋也使)
(夜光之璧顯價於和氏之肆千里之足定功於伯樂之庭庶有以宣明大道光益時化)吳質
答魏太子牋(二月八日庚寅臣質言奉讀手命追亡慮存恩衷之隆形於文墨日月冉)
(冉歲不我與昔侍左右厠坐衆賢出有微行之遊入有管弦之歡置酒樂飲賦詩稱夀自謂可終始)
(相保並騁材力效節明主何意數年之間死喪略盡臣獨何德以堪久長陳徐劉應才學所著誠如)
(來命惜其不遂可為痛切凡此數子於雍容侍從實其人也若乃邊境有虞羣下鼎沸軍書輻至羽)
(檄交馳於彼諸賢非其任也往者孝武之世文章為盛若東方朔枚皋之徒不能持論即阮陳之儔)
(也其惟嚴助夀王與聞政事然皆不慎其身善謀於國卒以敗亡臣竊恥之至於司馬長卿稱疾避)
(事以著書為務則徐生庶幾焉而今各逝已為異物矣後來君子實可畏也伏惟所天優游典籍之)
(場休息篇章之囿發言抗論窮理盡微摛藻下筆鸞龍之文奮矣雖年齊蕭王才實百之此衆議所)
(以歸高遠近所以同聲也然年歲若墜今質已四十二矣白髮生鬢所慮日深實不復若平日之時)
(也但欲保身勅行不蹈有過之地以為知已之累耳遊晏之歡難可再遇盛年一過實不可追臣幸)
(得下愚之才值風雲之會時邁齒臷猶欲觸胷奮首展其割裂之用也不勝慺慺以來命備悉故略)
(陳至情質死罪死罪)
宋苟倫與河伯牋(伏惟河伯府君君侯潛曜靈泉翺翔神渚發洪流於崑崙揚高)
(波於砥柱包四瀆以稱王總百川而為主)
疏
漢范升為祭遵請諡疏(臣聞先王崇政尊美屏惡昔高祖大聖深見遠慮班)
(爵割地與下分功著祿勲臣頌其德美生則寵以殊禮奏事不名入門不趨死則酬其爵邑世無絶)
(嗣丹書鐡券傳於無窮斯誠大漢厚下安人長久之德所以累世十餘歴載數百廢而復興絶而復)
(續者也陛下以至德受命光明漢道褒序輔佐封賞功臣同符祖宗征虜將軍潁陽侯遵不幸早薨)
(陛下仁恩為之感傷遠迎河南惻怛之慟形於聖躬喪事用度仰給縣官重賜妻子不可勝數送死)
(有以加生厚亡有以過存矯俗勵化卓如日月古者臣疾君視臣卒君弔德之厚者也陵遲以來久)
(矣及至陛下復興斯禮羣下感動莫不自勵臣竊見遵修行積善竭忠於國北平漁陽西拒隴蜀先)
(登坁上深取略陽衆兵旣退獨守衝難制御士心不越法度所在吏人不知有軍清名聞於海内廉)
(節著於當世所得賞賜輒盡與吏士身無竒衣家無私財同産兄午以遵無子娶妾送之遵乃使人)
(逆而不受自以身任國不敢圖生慮繼嗣之計臨死遺誡牛車載喪薄葬洛陽問以家事終無所言)
(任重道遠死而後已遵為將軍取士皆用儒術對酒設樂必雅歌投壺又建為孔子立後奏置五經)
(大夫雖在軍旅不忘俎豆可為好禮悦樂守死善道者也禮生有爵死有謚爵以殊尊卑謚以明善)
(惡臣愚以為宜因遵薨論叙衆功詳按諡法法以禮成之顯章國家篤古之制為後嗣)樊凖薦
龐參疏(臣聞鷙鳥累百不如一鶚昔孝文皇帝悟馮唐之言而赦魏尚之罪使為邊守塞馬)
(不敢南向夫以一人之身折方面之難者選用得也臣伏見故左校令河南龐參勇謀不測卓而奇)
(偉高才武略有魏尚之風前坐法輸作經時今羌人為患大將西屯臣以為如參之人宜在行伍惟)
(明詔採前世之舉觀魏尚之功免赦參刑以為軍鋒必冇成效宜助國威)陳蕃救李膺
疏(臣聞賢明之君委心輔佐亾國之主諱聞直辭故湯武雖聖而興於伊吕桀紂迷惑亾在失人)
(由此言之君為元首臣為股肱同體相須共成美惡者也伏見前司隸校尉李膺太僕杜密太尉掾)
(范滂等正心無玷死心社稷以忠忤旨横加考按或禁錮閉隔或死徙非所杜塞天下之口聾盲一)
(世之人與秦焚書坑儒何以為異昔武王克殷表閭封墓今陛下臨政先誅忠賢遇善何薄待惡何)
(優夫讒人似實巧言如簧使聽之者惑視之者昏夫吉凶之效存乎識善成敗之機在於察言人君)
(者攝天地之政秉四海之維舉動不可以違聖法進退不可以離道規謬言出口則亂及八方何况)
(髠無罪於獄殺無辜於市乎昔禹巡狩蒼梧見市殺人下車而哭之曰萬方冇罪在予一人故其興)
(也勃焉又青徐炎旱五榖損傷民物流遷茹菽不足而宫女積於房掖國用盡於羅䊵外戚私門貪)
(財受賂所謂禄去公室政逮大夫昔春秋之末周德衰微數十年間無災眚者天所棄也天之與漢)
(悢悢無已故殷勤示變以悟陛下除妖去孽實在修德臣位列台司憂責深重不敢尸禄惜生坐觀)
(成敗如蒙採錄使身首分裂異門而出所不恨也)蔡邕薦邊讓疏(伏惟幕府初開)
(博選清英華髮舊德並為元龜雖振鷺之集西雍濟濟之在周庭無以或加竊見令史陳留邊讓天)
(授逸才聰明賢智齠齓夙孤不盡家訓及就學廬便受大典初涉諸經見本知義授者不能對其問)
(章句不能逮其意心通性達口辨辭長非禮不動非法不言若處狐疑之論定嫌審之分經典交至)
(檢括參合衆夫寂焉莫之能奪也使讓生在唐虞則元凱之次運值仲尼則顔冉之亞豈徒俗之凡)
(材近器而已者哉階級名位亦宜超然若復隨輩而進非所以彰瓌偉之高價昭知人之絶明也傳)
(曰函牛之鼎以烹雞多汁則淡而不可食少汁則熬而不可熟此言大器之於小用固冇所不宜也)
(邕竊悁邑怪此寶鼎未受犧牛太羹之和久在煎熬鬻割之間願將軍回謀垂慮少加裁納貢之機)
(密展之力用若以年齒為嫌則顔回不得冠德行之首子竒終無阿宰之功苟堪其事古今一也)
晉孫綽諫移都洛陽疏(伏見征西大將軍臣温表便當躬率三軍討除二寇)
(蕩滌河渭清灑舊京然後神旂電舒朝服濟江反皇居於中土正玉衡於天極斯超世之宏圖千載)
(之盛事然臣之所懷竊有未安以為帝王之興莫不藉地利人和以建功業貴能以義平暴因而撫)
(之懷愍不建淪胥秦京遂令外敵交侵神州絶綱土崩之釁誠由道喪然中夏蕩蕩一時横流百郡)
(千城曾無完郛者何哉亦以地不可守投奔有所故也天祚未革中宗龍飛非惟信順協於天人而)
(已實賴萬里長江畫而守之耳易稱王公設險以守其國險之時義大矣哉斯已然之明效也今作)
(勝談自當任道而遺險校實量分不得不保小以固存自喪亂已來六十餘年蒼生殘減百不遺一)
(河洛丘墟函夏蕭條井堙木刊阡陌夷滅生理茫茫永無依歸播流江表已經數世存者長子老孫)
(亾者丘隴成行雖北風之思感其素心目前之哀實為交切若遷都旋軫之日中興五陵即復緬成)
(遐域泰山之安既難以理保烝烝之思豈不纏於聖心哉温今此舉誠欲大覽始終為國遠圖向無)
(山陵之急亦未首決大謀獨任天下之至難也今發憤忘食忠慨亮到凡在有心孰不致感而百姓)
(震駭同懷危懼者豈不以反舊之樂賖而趣死之憂促哉何者植根於江外數十年矣一朝拔之頓)
(驅踧於空荒之地提挈萬里踰險浮深離墳墓棄生業富者無三年之糧貧者無一飱之飯田宅不)
(可復售舟車無從而得捨安樂之國適習亂之鄉出必安之地入累卵之危將頓仆道塗飄溺江川)
(僅有達者夫國以人為本疾寇所以為人衆喪而寇除亦安所取裁此仁者所以哀矜國家所宜深)
(慮也自古今帝王之都豈有常所時隆則宅中而圖大勢屈則遵養以待會使德不可勝家有三年)
(之積然後始可謀太平之事耳今天時人事有未至者矣一朝欲一宇宙無乃頓而難舉乎臣之愚)
(計以為且可更遣一將有威名資實者先鎮洛陽於陵所築二壘以奉衛山陵埽平梁許清一河南)
(運漕之路既通然後盡力於開墾廣田積穀漸為徙都之資如此賊見亡徵勢必遠竄如其迷逆不)
(化復欲送死南北諸軍風馳電赴若身手之救痛痒率然之應首尾山陵既固中夏小康陛下且端)
(委紫極增修德政躬行漢文簡樸之至治去小惠節游費審官人練甲兵以養士滅寇為先十年行)
(之無使隳廢則貧者殖其財怯者充其勇人知天德赴死如歸以此致政猶運諸掌握何故捨百勝)
(之長理舉天下而一擲哉陛下春秋方富温克壯其猷君臣相與宏養德業括囊元吉豈不快乎今)
(温唱高議聖朝互同臣以輕微獨獻管見出言之難實在今日而臣區區必聞天聽者切以無諱之)
(朝狂瞽進說芻蕘之謀聖賢所察所以不勝至憂觸冒干陳若陛下垂神温少留意豈非屈於一人)
(而允億兆之願哉如以干忤罪大欲加顯戮使丹誠上達退受刑誅雖沒泉壤尸且不朽)
唐郭子儀諫移都洛陽疏(雍州古稱天府右隴蜀左崤函襟凴終南太華)
(之險背負清渭濁河之固地方數千里帶甲十餘萬兵強士勇真用武之國秦漢所以成帝業也後)
(或處而泰去而亡者不一姓故高祖先入關定天下太宗以來居洛陽者亦鮮先帝興朔方誅慶緒)
(陛下席西土戮朝義雖天道助順亦地勢則然比吐蕃憑陵而不能抗者臣能言其略夫六軍皆市)
(井人竄虚名逃實賦一日驅以就戰有百奔無一前又宦豎掩迷庶政荒奪遂令陛下徬徨暴露越)
(在陜服斯委任失人豈先地非良哉今道路流言不識信否咸謂且都洛陽洛陽自大盜以來焚毁)
(略盡百曹榛荒寰服不滿千戶井邑如壚豺狼羣嗥東薄鄭汴南界徐北綿懷衛及相千里蕭條亭)
(舍不烟何以奉萬乘牲餼供百官次舍哉且地狹阸裁數百里險不足防適為鬭場陛下意者不以)
(京畿新罹剽蹂國用不足乎昔衛為敵滅文公廬于漕衣大布之衣冠大帛之冠卒復舊邦况赫赫)
(天子躬儉節用寧出一諸侯下哉臣願陛下斥素餐去冗食抑閹寺任直臣薄征弛役䘏隠撫鰥委)
(宰相以簡賢任能付臣以訓兵禦侮則中興之功日月可冀惟時邁亟還見宗廟謁園陵再造王家)
(以幸天下)請蒐擇河南河北江淮鎮兵疏(朔方國北門西禦強敵北)
(虞獫狁五城相去三千里開元天寶中戰士十萬馬三萬匹僅支一隅自先帝受命靈武戰士從陛)
(下征討無寧歲頃以懷恩之亂痍傷彫耗亾三分之二比天寶中止十之一今吐蕃兼吞河隴雜羌)
(渾之衆歲深入畿郊勢踰十倍與之角勝豈易得耶屬者敵來稱四節度將别萬人人兼數馬臣所)
(統士不當賊四之一馬不當賊百之二外畏内懼將何以安臣惟陛下制勝力非不足但簡練不至)
(進退未一時淹師老地廣勢分願於諸道料精卒滿五萬者列屯北邊則制勝可必竊惟河南河北)
(江淮大鎮數萬小者數千殫屈稟給未始蒐擇臣請追赴關中勒步隊示金鼔則攻必破守必全長)
(久之策也)韓愈汴州嘉禾嘉瓜疏(右謹按符瑞圖王者德至於地則嘉禾生)
(伏惟陛下道合天地恩霑動植邇無不協遠無不賓神人以和風雨咸若前件嘉禾等或兩根並植)
(一穗連房或延蔓敷榮異實共蔕既叶和同之慶又標豐稔之祥感自皇恩微莖何極于造化親逄嘉)
(瑞小臣喜遇於休明)李德裕論河陽事宜疏(右緣河陽奏事官高從真到稱)
(十八日陳後遍山遍谷盡是賊軍茂元兵力寡少頗似危急若賊勢更甚便要退守懷州非惟損挫)
(威聲必恐驚動東洛皆由魏博未有陣戰陳彦佐又隔深山所以併力南攻不得不慮自元和以來)
(賊中用衆皆取軍寡弱處即併兵用力此處不敵後即移向他處計王宰排比已有次第倘遣全軍)
(便發救援河陽不止捍蔽洛京足以臨制魏博如恐全軍費損饋運計王宰必見先鋒望今日降中)
(使賜詔令宜發先鋒五千人便赴河陽所冀免落奸計事幾至切不可更遲如蒙允許望賜茂元王)
(宰行敏詔處)皮日休請韓文公從祀疏(嗚呼聖人之道不過乎求用用)
(於生前則一時可知也用於死後則百世可知也故孔子之封賞自漢至隋其爵不遏乎公侯至於)
(吾唐乃策王號七十子之爵命自漢至隋或卿大夫至於吾唐乃封公侯曾參之孝道動天地感鬼)
(神自漢至隋不過乎諸子至於吾唐乃旌入十哲噫天地久否忽春則平雷霆久息忽震則驚雲霧)
(久鬱忽廓則清仲尼之道否於周秦而昏於漢魏息於晉宋而鬱於陳隋遇於吾唐萬世之憤一朝)
(而釋儻死者可作其志可知也今有人身行聖人道口吐聖人言行如顔閔文若游夏死不得配食)
(於夫子之側患有不知尊先聖之道也夫孟子荀卿翼傳孔道以至於文中子文中子之末降及貞)
(觀開元其傳者醨其繼者淺或引刑名以為文或援縱横以為理或作詞賦以為雅文中之道曠百)
(祀而得室授者唯昌黎文公之蹴楊墨於不毛之地蹂釋老於無人之境故得孔道巍然而自正夫)
(今之文人千百士之作釋其卷觀其詞無不裨造化補時政繄公之力也公之文曰僕自度若世無)
(孔子僕不當在弟子之列設使公生孔子之世公未必不在四科焉國家以二十賢者代用其書垂)
(於國胄並配饗於孔聖廟堂者其為典禮也大矣美矣苟以代用其書不能以釋聖人之辭箋聖人)
(之義哉况有身行其道口傳其文吾唐以來一人而已不得在二十賢之列則未可云典禮為備伏)
(請命有司定其配饗之位則自兹以後天下以文化未必不由夫是也)
宋范純仁論黃河疏(臣昨日伏覩内降指揮黃河未復故道終為河北之患王)
(孝先等所議已嘗興役不可中罷宜接續功料向去決要回復故道者臣聞聖人有三寶曰慈曰儉)
(曰不敢為天下先言此三道人君當保而持之不失者也又曰唯天為大唯堯則之蓋天不言而四)
(時成所以堯舜垂衣拱手而天下大治者由此道也且君心欲如盤水常使平正而無所趣向則免)
(偏側傾覆之患蓋天下之勢惟人君所向羣下競趨如山之摧小失其道則非一言之力可回故居)
(上者不可不慎也臣今竊詳所降指揮謂決要回朝復故道以聖意已有所向而為天下先矣臣聞先)
(因人建議以為夏國微弱若不早取必為北敵所兼併先帝不出建議者之名但以御批令邊臣相)
(度而希旨生事之徒以為萬全必勝尅日可得遂興靈武之師後貽永樂之患致先帝獨當其憂羣)
(臣無一人受其責至今疲耗未復此陛下所親見不可不為深鑒也臣乞面諭執政前日降出文字)
(卿等已是但一面商議却使進入若别有所見亦須各自開陳加此則免希合之臣妄測聖意輕舉)
(大役上誤朝廷所有黃河利害乞付之羣臣有司仔細商議以求必當如此則聖心不勞而堯舜之)
(治可致矣)富弼論河北流民疏(臣昨在汝州竊聞河北流民來許汝唐鄧州界)
(逐熟者甚多臣以朝廷前許請射係官田土後却不令請射盡須發遣歸還本貫臣訪聞流民必難)
(發遣得回既已流移至此又却不得田土徒令狼狽道路轉見失所遂專牒本州通判張恂立便往)
(州界諸縣流民聚處一一相度或發遣情願人歸還本貫或放令前去别州或相度口數給與民田)
(土或自令樵漁採捕或計口支散官粟諸般救濟庶幾稍可存活内只有給田一項違背朝廷後來)
(指揮比欲奏候朝旨又為流民來者日益多深恐救䘏稍遲轉有死損遂且用上項條件施行去後)
(方具奏聞尋準中書劄子奉聖旨一依奏陳事理其後來者即教不得給田候春暖勸諭令歸上路)
(後方知其餘州軍所到流民不拘新舊並只用元降朝旨盡不許給與田土臣其時以急於赴召不)
(及再有奏陳自襄城縣至南薰門共六程見緣路流民大小車乘及驢馬馳載至擔仗等相繼絡繹)
(不絶臣每逢見逐隊老小一一詢問當令逐旋抄劄只路上所逢者約共六百餘戶四千餘口其逐)
(州縣鎮以至道店中已安下臣不見者并臣於許州驛中住却一日路上之人臣亦不見者比臣曾)
(見之數恐又不下一二百戶三二千口都計約及八九百戶七八千口其前後已過并令未來及有)
(往唐鄧萊州等處臣所不見者又不知其數多少扶老攜幼纍纍滿道寒餓之色所不忍見亦有病)
(而死者隨即埋於道旁骨月相聚號泣而去臣親見而問得者多是鎮趙邢洺磁相等州下等人戶)
(以十分為率約四五分並是鎮人其餘五六分即共是趙州與邢洺磁相之人人十中約六七分是)
(第五等人三四分是第四等人及不濟戶與無土浮客即絶無第三等以上之家臣逐隊遍問因甚)
(如此離鄉土遠來他州其間甚冇垂泣告者曰本不忍抛離墳墓骨月及破費家産只為災傷物貴)
(存濟不得憂慮餓殺老小所以須至趁斛斗賤處逃命又問得冇全家起離來更不歸者亦有減人)
(口暫來逐熟候彼中無災傷斛斗稍賤即却歸者亦冇去年先令人來請射或買置田土稍有準備)
(者亦有無準備望空來者太約稍冇準備來無一二餘皆茫然並未有所歸只是路上逐旋問人斛)
(斗賤處便去臣竊聞有人聞於朝廷云流民皆冇車仗驢馬蓋是上等人戶不是貧民致朝廷頒令)
(發遣却歸本貫此說蓋是其人只以傳聞為詞不曾親見親問但知却有車乘行李次第頗多便稱)
(是上等之人臣每親見有七八輛大車者約及四五十家二百餘口四五輛大車者約及三四十家)
(一百餘口一兩輛大車者約及五七家七十口其小車子及驢馬擔仗之類大抵皆似大車並是彼)
(中漫鄉村相近鄰里或出車乘或出驢牛或出繩索或出掩蓋之物遞相併合各作一隊起來所以)
(行李次第如上戶也今既是貧下之家決意離去鄉土逃命逐熟而朝廷頒令發遣却回必恐有傷)
(和氣臣亦曾仔細說諭云朝廷恐你抛離鄉井欲擬發遣却歸河北不知如何其文夫婦人皆向前)
(對曰便是死在此處必更難歸兼一路盤纏已冇次第如何得歸除是將來彼中冇可看望方有歸)
(者也此以上事並是臣親見親問所得最為詳悉與夫外面所差體究之人不同簿尉幕職官畏懼)
(州府州府畏懼提轄提轄畏懼朝省而不敢盡理而陳述或心存諂妄不肯說盡災患之事或不切)
(用心自作鹵莽申陳不實者萬不侔也伏望聖慈早賜指揮京西一路如流民到處且將係官荒閑)
(田土及見佃人占剰無税地土差有心力向公官員四散分俵各令住佃更不得逼逐發遣其餘或)
(與人家作客或自能樵漁採捕或支官栗飼養速嚴行指揮約束所貴趁此日月尚淺未有大段死)
(損之人可以救䘏得及)李綱論都城積水疏(臣伏覩陛下以積水暴集淹浸)
(民居迫近都城累降御筆處分遣官固護隄防拯濟漂溺仰見陛下聖慮焦勞曲盡防患之理臣竊)
(謂國家都汴百冇六十餘年未嘗冇變故今事起倉卒遠邇驚駭誠大異也臣嘗躬謁郊外竊見積)
(水之來自都城以西漫為巨浸東拒汴堤停蓄深廣湍悍浚激東南而流其勢未已以宗廟社稷之)
(靈恃雉堞防守之固萬無他虞然或浸淹旬時因以風雨有不可不慮者此誠陛下寅畏天戒博詢)
(衆謀之時而羣臣竭智效力捐軀報國之秋也累日以來傾耳以聽缺然未聞臣竊怪之夫變異不)
(虚發必有感召之繇災害非易禦必有銷去之策周官於國事則有大詢之禮臣愚伏望陛下斷自)
(淵衷特詔廷臣各其所見以聞擇其可採者非時賜對特加施行因衆智協衆力濟危圖安上以答)
(天地之戒下以慰億兆之心天下不勝幸甚臣仰荷陛下天地父母之恩親加識擢得侍清光常思)
(奮不顧身以徇國家之急輒有已見急切利害事須面奏伏望聖慈降旨閤門許臣來日因侍立次)
(直前奏事庶幾得盡狂瞽仰裨聖意之萬一)岳珂籲天辨誣疏(天下之不可冺)
(者惟其理之正也蔵於人心散於事物或晦而未彰抑而未揚曖昧而未白然事理之在人心自有)
(隠然而不可誣者是故屈伸冇時而不同榮辱既久而自判昔日之辱未必不為今日之榮而今日)
(之屈未必不為後日之伸也臣先臣飛奮自單卒宣政之間已著功河朔高宗皇帝受密詔首被識)
(拔蓋自是歴官孤卿專制閫外未嘗有蚍蜉蟻子之援獨以孤忠結知明主自信不疑勲名既高讒)
(惎横出而先臣之跡始危矣是時城狐負恃勢可炙手天下之士莫敢一攖其鋒先臣之罪何鑄薛)
(仁輔以不願推鞫逐李若樸何彦猷以辨其非辜三罷王㒟以百口保任而幽之閩韓世忠以莫須有)
(字何以服天下而奪之柄最後劉允升以布衣叩閽坐極典矣一時附檜之徒如万俟卨則以願備)
(鍛鍊自諫議而得中丞㠪俊則以希旨誣告遥防而得廉卓姚政龐榮傅選之流亦以阿附並沐參)
(遷之寵夫賞者人之所慕而刑者人之所甚懼也豺狼朵頤而當路顧乃相率而犯之至於軒冕在)
(旁&KR1160;而不視是豈人之情哉其必冇大不安於心而後不敢為也蓋非特縉紳之流心知義理之所)
(在平恕之吏日擊冤抑之莫伸同列之將不敢以嫌疑而不言衡茅之士不敢以非位而不言奪柄)
(而未至於僇謂未足以懲猶之可也朝上匭函暮拘天狴風旨之下凌虐可知訖不能逭寸草之命)
(戮及其身為世大恥先臣既歿後有程宏圖者大書直指明先臣之冤幸聖明在上讒佞悉殄而宏)
(圖之言適合聖意而宏圖未敢逆為此望也然則事理之在人心何如哉紹興更化逐讒黨復純州)
(還諸孤之在嶺嶠者重以念先臣不忘之德意屬之孝宗皇帝即位之初首加昭雪復其官爵錫之)
(塜地疏以寵命而錄其子孫予以緡錢而恤其家族給以元業而使之不餬口於四方旌以廟貌而)
(俾有以慰部曲三軍之心日月照臨下燭幽隠雨露霑溉遍及死生聖恩洋洋&KR1509;出史牒蓋自漢魏)
(以來功臣被誣誕謾無實未有如先臣之抑及其昭雪之際眷渥有加亦未有如先臣之榮者也聖)
(詔之下朝闕庭而暮四海老耊童穉不謀同辭咸曰此太上之本心而今皇所以奉承而行之者也)
(忠憤之氣固有時而伸而殉國之臣亦非奸邪之所能遏已蓋於是而三軍北首死敵之志益銳中)
(原來蘇望霓之心益切天下抵掌拊足者亦遂少舒其鬱抑之氣此非臣私其祖之言天下之公言)
(也先臣果何以得此於天下哉其必有不冺於人心者存而非可以智力使惟其理之正而已何以)
(明之汪澈宣諭荆襄周行舊壘見其萬竈鱗比寂無讙譁三軍雲屯動有紀律乃竦然嘆曰良將之)
(遺烈蓋如此繼而列校造前捧牘訟先臣之冤澈遂諭之以當奏知之意此語一出哭聲如雷咸願)
(各效死力至有為岳公争氣之語澈諭慰久之而啜泣者猶未止也先臣御軍嚴整雖小不貰非直)
(以姑息結之而使之然也即此以明先臣之事蓋有人心之所同而不待區區之辯然先臣之得罪)
(天下皆知其冤而不知其所以冤請叙先臣之所以冤而後它可言也蓋先臣之禍造端於張俊而)
(秦檜者實成之俊之怨先臣不一也而大者有三焉淮西俊之分地趙鼎命之怯敵不行迨先臣一)
(戰而勝俊則恥之一也視韓世忠軍俊迎檜意欲分其背嵬先臣執義不可比行楚州城俊欲興版)
(築先臣又曰吾曹當戮力圖寇復仇豈可為退保計耶俊則怒之二也強敵大寇俊等不能制先臣)
(談笑取之主上眷寵加厚逾於諸將先臣於俊為後輩不十數年爵位相埒俊則嫉之三也檜之怨)
(先臣亦不一也而大者亦冇三焉全家南還已莫掩于縱歸之跡草檄辱國復汗覼于寄聲之問以)
(至二策之合不得輒易大臣之盟檜之私敵如此則主和之際豈容有異議先臣一則曰恢復二則)
(曰恢復犯其所甚諱一也昔先兄臣甫守鄞會稽文惠王史浩謂之曰方代邸侍燕間嘗一及時事)
(檜怒之輒損一月之俸趙鼎以資善之議忤秦檜卒以貶死其謀危國本之意非一日矣然先臣誓)
(衆出師乃首進建儲之議犯其所怒二也韓世忠謀劫使者敗和議得罪于檜檜命先臣出陽山以)
(捃摭世忠軍事且成令備反側托以上意先臣曰主上幸以世忠陞密府楚之軍則朝廷軍也公相)
(命飛以自衛則何為者若使捃摭同列之私尤非所望于公相者及典景著獄將究分軍之說連及)
(世忠先臣嘆曰飛與世忠同王事而使之不辜被罪吾為負世忠乃馳書告以秦檜意世忠亟奏求)
(見上驚諭之曰安有是既而詰檜且促具著獄得減死犯其所深惡三也夫俊以憾先臣之心諂事)
(檜檜之憾先臣視俊尤甚唱和一辭遂成大獄况輔之羅汝楫之迎合王鵰兒之告訐万俟卨挾故)
(怨而助虐王貴劫舊私而強從則先臣固非以淮西之逗遛而先伯臣雲非以通書而致變張憲亦)
(非以謀復先臣掌軍而得罪也雖然淮西之事御札可考也通書之跡已焚矣惟鍜鍊之是從復掌)
(軍之謀則人取信于讐人之說而必成于狴犴之内甚而陳首之事自甘軍法以實其言至行府典)
(獄雖張俊極力以文致而其半亦自云妄矣明辯皆可覆也嗚呼冤哉籲天莫聞洪皓常奏事而論)
(及先臣不覺大慟以為彼中所大畏服不敢以名稱者惟先臣至號之為岳爺及先臣死莫不酌酒)
(相賀以為和議自是可堅而查龠嘗謂人曰敵自渝河南之盟先臣深入不已檜私於敵勸上班師)
(敵遺檜書曰爾朝夕以和請而岳飛方為河北圖且殺吾婿不可以不報必殺岳飛然後和可成也)
(檜於是殺先臣以為信即皓之所奏而觀之龠之言其不妄也臣故先述先臣之冤後述所以為籲)
(天辨誣之意蓋先臣結髮從戎凡歴數百戰而其内翦外攘之尤彰大著見者雖三尺之童亦能言)
(其事破張用收曹成敺虎寇而歸之農蹙叛將而降其衆擒楊么以清重湖滅李成以復六郡秘計)
(成而劉豫廢忠義著而梁興來兩至淮西而敵騎遁跡一至朱仙而北將願降忠義百餘萬應於河)
(北潁陳數十郡復於河南境上駸駸乎返舊矣而姦臣誤國亟命班師使先臣之勲不克自究此又)
(雖三尺之童不能不為先臣扼腕而嘆息也此皆不必備論獨以先臣受曖昧不根之謗於今幾七)
(十載雖忠義之心昭昭於天下而山林之史疑以傳疑或猶有以議先臣之未盡臣節臣竊痛焉臣)
(自齠齓侍先父臣霖日聞先臣行事之大略誠恨不及逮事以親其所聞惟先父臣霖易簀而命臣)
(者言猶在耳不敢不卒厥志自束髮以來朝夕憂惕廣搜旁訪而訂正之一言以上必有據依而參)
(之以家藏之詔本日月不謬而後書蓋如是者累年而僅成誠懼無以終父志而使先世之忠無所)
(别白乃於行實之間摘其未明者自建儲而下凡五條條皆有辨辨必有據庶幾上附信史下荅先)
(命使先臣之誣得因是而暴白於天下萬世臣死且不朽矣先臣得罪於紹興十一年之十二月而)
(秦檜死於紹興二十五年之十月其相距凡十四載而檜是時兇焰烜赫威制上下蓋專元宰之位)
(而秉筆削之權當時日書之官言於人曰自八年冬檜既監修國史岳飛每有捷奏秦檜輒欲沒其)
(實至形於色其間如闊略其姓名隠匿其功狀殆不可一二數大率欲薄先臣之功以欺後世使後)
(世以為不足多恨天下莫不哀先臣之不幸且惜千載之後何以傳信於今前所陳致禍之六條後)
(所陳辯誣之五條雖天下之人戶知之人誦之野老賤夫得於傳小夫庸俗騰於說按之詔旨而不)
(謬驗之歲月而可稽可謂不誣矣然臣竊恨國史未之書也抑臣聞之檜之始罷相也上詔當制學)
(士綦崈禮出檜二箂示以御札明著其罪日星炳燿垂戒萬古豈易磨滅哉暨檜再相深掩諱之公)
(騰函章下台州於崈禮之婿謝伋家取之以滅跡煌煌聖畫尚敢舉而去之於先臣之事何恤哉嗚)
(呼此豈特先臣之不幸廟謨神算鬱而不彰檜之罪尤不勝誅矣金匱石室之書固非臣所得而見)
(然臣所以附其言於此者亦特見天下所以哀先臣之不幸而痛直筆之無考也嗚呼此籲天辨誣)
(之所以不得不作也司馬遷之言曰要之死日而後是非乃定是非定於既死此人心之公論也而)
(先臣既死之後秦檜方柄國鈞天下噤不敢議稔惡而斃繼之者猶一時之黨也中經更化嘗欲復)
(先臣官而時宰以為敵方願和無故而錄故將且召禍不可故還嶺嶠之諸孤復純州之舊號皆出)
(一時之特斷而拳拳聖眷首發於揖遜面命之頃故先臣復官錄孤之事皆高宗之所親見而先父)
(臣霖欽州召還賜對便殿玉音宣諭謂卿家冤枉朕悉知之天下共知其冤則孝宗之所以得先臣)
(誣枉於問安視膳之餘者蓋不鮮矣故一時辨先臣之事如李若模何彦猷或生拜郎曹之除或死)
(沐褒贈之典而睿旨曲頒且冇秦檜誣岳飛舉朝莫敢言之語則先臣之事益不辨而自明嗚呼聖)
(恩厚矣獨以古人之言所謂至死而後定者蓋已出於不幸而先臣之死於二十年然後姦邪闢正)
(論興九泉孤忠始遂昭雪此其不幸尤可哀也臣尚忍言之哉其他如以不附和議為懷姦以深入)
(奮戰為輕敵以恢復遠略為不量彼已以不事家産為萌異志以不結權貴為妄自驕傲此臣又將)
(哀檜之愚而不必辨也)胡安國二程夫子從祀疏(伏見元祐之初宰臣)
(司馬光吕公著秉政當國急於得人首薦河南處士程頤乞加召命擢以不次遂起韋布超居講筵)
(自司勸講不為辨辭解釋文意所以積其誠意感通聖心者固不可得而聞也及當官而行舉動必)
(由乎禮奉身而去進退必合乎義其修身行法規矩凖繩獨出諸儒之表門人高弟莫獲繼焉雖崇)
(寧間曲加防禁學者向之私相傳習不可遏也其後頤之門人如楊時劉安節許景衡馬伸吳給等)
(稍稍進用於是士大夫争相淬礪而其間志於利祿者託其說以自售學者莫能别其真偽而河洛)
(之學幾絶矣壬子年臣嘗至伊闕冇仲并者言伊川之學近日盛行臣語之日伊川之學不絶如綫)
(可謂孤立而以為盛行何也豈以其說滿門人人傳寫耳納口出而以為盛乎自是服儒冠者以伊)
(川門人妄自標榜無以屈服士人之心故衆論洶洶深加詆誚夫有為伊洛之學者皆欲屏絶其徒)
(而乃上及於伊川臣竊以為過矣夫聖人之道所以垂訓萬世無非中庸非有甚高難行之說此誠)
(不可易之至論也然中庸之義不明久矣自頤兄弟始發明之然後其義可思而得不然或謂高明)
(所以處已中庸所以接物本末上下析為二途而其義愈不明矣士大夫之學宜以孔孟為師庶幾)
(言行相稱可濟時用此亦不可易之至論也然孔孟之道不傳久矣自頤兄弟始發明之而後其道)
(可學而至也不然則或以六經語孟之書資口耳取世資而千利禄愈不得其門而入矣今欲使學)
(者蹈中庸師孔孟而禁使不得從頤之學是入室而不由戶也不亦誤乎夫頤之文於易則因理以)
(明象而知體用之一源於春秋則見諸行事而知聖人之大用於諸經語孟則發其微旨而知求仁)
(之方入德之序然則狂言怪語淫說鄙論豈其文也哉頤之行其行已接物則忠誠動於州里其事)
(親從兄則孝弟顯於家庭其辭受取舍非其道義則一介不以取諸人雖祿之千鍾有不顧也其餘)
(則一與人同爾然則幅巾大袖高視闊步豈其行也哉昔者伯夷柳下惠之賢微仲尼則西山之餓)
(夫東國之黜臣爾本朝自嘉祐以來西都有邵雍程顥及弟頤關中有張載此四人者皆道學德行)
(名於當世會王安石當路重以蔡京得政曲加排抑故有西山東國之阨其道不行深可惜也今雍)
(所著有皇極經世書載冇正蒙書頤有易春秋傳顥雖未及著述而門弟子質疑請益答問之語存)
(於世者甚多又其書疏銘詩並行於世而傳者多失其真臣愚伏望陛下特降指揮下禮官討論故)
(事此四人加之封號載在祀典以見聖世雖當禁暴誅姦奉詞伐罪之時猶冇崇儒重道尊德樂義)
(之意仍詔館閣裒集四人之遺書委官校正取旨施行便於學者傳習羽翼六經以推尊仲尼孟子)
(之道使邪說者不得乘之而作而天下之道術定豈曰小補之哉)任伯雨修河堤
疏(河為中國患二千歲矣自古竭天下之力以事治河者莫如本朝而徇衆人偏見欲屈大河之)
(勢以從人者莫甚於近世臣不敢遠引祗如元祐末年小吳決溢議者乃論謀異計欲立奇功以邀)
(厚賞不顧地勢不念民力不惜國用力建東流之議當洪流中立馬頭設鋸齒稍芻材木耗費百倍)
(力遏水勢使之東注凌虚駕空非特行地上而已增堤益防惴惴恐決澄沙淤泥久益高仰一旦決)
(潰又復北流此非隄防不固亦理勢之必至也昔禹之治水不獨行其所無事亦未嘗不因其變以)
(導之蓋河流混濁泥洪相半流行既久迤邐淤澱則久而必決者勢不能變也或北而東或東而北)
(亦安可以人力制哉為今之策正宜因其所向寬立隄防納欄水勢使不至大段漫流若恐北流淤)
(澱塘泊亦祗宜因塘泊之岸增設隄防乃為長策)
明王恕蝗災自劾疏(竊惟蝗蝻生發固雖天災實關人事人事修則天意可回)
(而災不為災矣昔卓茂令密邑而蝗不入境茂能修其職也今蝗蝻為患於河南者豈無故乎良由)
(臣巡撫夫職不能敷宣聖化以安民人是故上天以此而譴告耳况臣管内地方連年水旱加以去)
(歲荆襄盜起軍勞於征調民困於轉輸及今年又起運税糧并勘合買備物料等件比之往年數多)
(今又遭此蝗蝻之災軍民何以聊生考之於史宋真宗罷諸營建而飛蝗盡絶此真宗能修德政以)
(應天是以天災隨之而消也伏望陛下以天戒為可畏以地方為當重將臣罷歸田里另選賢能代)
(理其事尤望陛下去奢崇儉除祭祀軍需之外其餘一應不急之務無益之事可減省者減省之可)
(停止者停止之使財不妄費民困少舒庶幾天意可回而災沴可彌矣臣受國重寄值兹災異不敢)
(循默)徐恪論河患疏(竊惟天下之事有不可緩之勢有不可不恤之情大要在於保)
(全國計慰安人心而已而慰安人心又為保全國計之本夫黃河之水萬里而來奔激走徙古今不)
(常天下之害莫加焉國家財賦倚重東南去海道之艱危即會通之平穏天下之利莫加焉惟濟寧)
(臨清一帶水源短少易得枯涸往往置閘築堤積水行舟今河決而北直趨張秋又決而東長奔入)
(海將使運道中絶東南財賦恐難遽達京師今日疏濬扼塞之功誠不可少所謂有不可緩之勢者)
(此也然河南地方三四年間天鳴地震星隕冬雷警災迭示人心危疑加以饑饉薦臻死徙殆半賦)
(役頻繁代鬻輸納仰事俯育皆無所望故復業之民旋復逃走恒産之家亦少固志於斯之時可靜)
(而不可動可養而不可用所謂有不可不恤之情者此也夫勢不可緩而情在所當恤兹欲兩全而)
(無害處之必有道焉謹按地誌黃河舊在汴城北四十里東經虞城縣下達山東濟寧州洪武二十)
(四年決原武縣黑洋山東經汴城北五里又至項城縣入淮而故道遂淤正統十三年決於張秋之)
(沙灣東流入海又決滎澤縣東經汴城歴睢陽自亳入淮景秦七年始塞沙灣之決而張秋運道復)
(完以後河勢南趨而汴城北之新河又淤弘治二年以來漸徙而北又決金龍口等處直趨張秋横)
(衝會通河長奔入海而汴城南之新河又淤百餘年間遷徙數四千里之内散逸彌漫似非人力所)
(能支持乃者上厪聖衷軫念運道之阻艱生民之魚鼈特敕本院右副都御史劉大夏前來修理功)
(雖略施力猶未竟不意伏流潰溢遂爾中止或者以黃陵岡之塞口不合張秋之護堤復壞遂謂河)
(不可治運道不可復至有為海運之說者臣嘗歴考史傳黃河之患古今有之而惟漢瓠子之決其)
(患尤甚其功尤難二十餘年塞之不效當時貴臣田蚡又以封邑之私倡為不可塞之說厥後武帝)
(躬勞萬乘臨決河沈璧馬籲神祗又令將軍以下親負薪卒塞決口築宣房河在武帝時不過為數)
(郡之害雖不塞可也而武帝必塞之若夫今日之患關係運道之通塞尤事之不可已者烏可以一)
(噎而廢食哉且黃陵岡口不可塞者非終不可塞也顧以修築隄防之功多疏濬分殺之功少河身)
(淺隘水無所容故其湍悍之勢不可遽回耳議者以滎澤縣孫家渡口舊河東經朱仙鎮下至項城)
(縣南頓猶有涓涓之流計其淤淺之處僅二百餘里必須多役人夫疏濬深廣使之由泗入淮以殺)
(上流之勢又以黃陵岡賈魯舊河南經曹縣梁進口下通歸德州丁家道口足以分殺水勢訖能成)
(功今觀梁進口以南則滔滔無阻以北則淤澱將平計其功力之施僅八十餘里今春雖嘗用工未)
(得竟力必須再役人夫疏濬深廣使之由徐入淮以殺下流之勢水勢既殺則決口可塞運道可完)
(但既疏之後不能保其不復淤既塞之後不能保其不復決論事者必從而訾其後故任事之臣未)
(免畏及首尾而不敢竟其策也以今觀之百年運道穏於履陸一夫之牽挽過於六羸之驅馳一旦)
(阻絶則舍逸就勞出易入難民力必有大不堪者計其所費比之今日之修河又不知其幾萬倍也况成大事)
(者不惜小費就遠圖者不計近功要之不可不先恤民力昔勝國時東南財賦俱由海運其於河道無甚相關)
(及賈魯建治河之策内降中統鈔一百八十四萬五千六百三十六錠凡傭工物料衣糧醫藥賑濟之需皆賴)
(以給故魯無區畫之費而河患以平今國家漕運賴有張秋比之勝國尤為重要興此大役其得已乎但合用)
(樁草鐡石船埽等料并傭工口糧動以萬億所在倉庫既多空虚内帑錢糧又難輕動如此大費將何取給)
(若不早為之處誠恐又似今年徒勞無益臣於去冬十二月嘗以治河三法缺一不可工料口糧自)
(當預備又以水勢不殺則塞決難成塞決難成則運道有阻欲照景泰年間張秋塞決事例借撥九)
(江等處鈔關荆州等處抽分料銀各數萬兩發劉大夏收用瀝懇具陳不為無據寥寥數月未蒙議)
(行今自五月以來水益泛濫決口日深運道日阻所幸水勢趨南十有七八萬一盡徙而北計將安)
(施雖已側聞廷議未悉其詳臣每北顧心竊憂之雖在疏遠不敢自外所有愚見合再僣陳伏望皇)
(上斷自宸衷參以國是檢臣前奏早賜裁處如以迂遠不切時宜更乞深念國計俯䘏民艱但係應)
(起人夫今年税糧不分河南山東直隸每名量免一石以充口糧之需小民聞知必將感念聖德歌)
(詠載途而趨事赴功無難色矣且役夫十萬日費浩繁所免税糧不過二十萬石幸而成功實乃萬)
(世之利以今日天下之大國計之重何惜此二十萬之税不一慰安人心哉仍乞再勅劉大夏專理)
(其事合用錢糧悉聽計處戶工二部力與贊襄俾凡樁草等料得預為訃臣雖庸劣亦當體聖意少)
(竭心思待今八月以後秋水消落再行相度利害斟酌緩急與劉大夏議處起倩人夫各從近便如)
(孫家渡口至南頓河南俱起倩河南開封等處人夫黃陵岡至於梁進口河道俱起倩山東兖州府)
(人夫各分工疏濬比之舊河務加深廣使能容受所謂樁草等料尤宜多備如黃陵閊塞口人夫於)
(開封大名二府相兼起倩張秋塞口人夫於東昌等處起倩各刻期興工併力築塞官吏軍民中有)
(負智能善扼塞者悉聽取用俾罄巧思並驅羣策用工人夫加意撫䘏不亟不徐勿傷其力遇有疾)
(病撥醫調治人心歡悦則用功必力毋訃日月必求成功小有僨敗母輒沮挫誠以今日治河國家)
(大計事至難處功至難成其可易而視之哉伏乞皇上再勅在廷羣臣議處而行必求萬全又按古)
(禮水早癘疫榮于山川之神今大河之神著在祀典配享南郊炳靈西瀆患久未平亦宜祭告伏望)
(皇上齋明以格天心靜一以契地道仍勅翰林儒臣撰告文一通内降香帛專遣大臣前來致祭如)
(漢武帝沈璧馬故事庶幾神人協相而成功之可必矣)胡宣救荒疏(臣欽蒙聖恩除)
(懷慶府温縣知縣臣一入縣境田野荒蕪流民載道烟火斷絶雞犬無聞啼饑號寒而哀聲動地抛)
(妻棄子而怨氣沖天積屍惟存其骨林木盡去其皮覩此災異實為可憐臣十一月二十六日到任)
(隨據木縣太平鄉里老朱福等連名狀稱本邑地狹民貧素無積蓄先自成化十七年天時大旱田)
(種無收十八年大水人畜漂沒十九年虫蝻生發食傷苗稼累年被災困苦無伸荷蒙朝廷垂憫小)
(民已將該徵錢糧寬免未有逃竄不期自成化十九年來至二十年十一月一向亢陽二麥不收秋)
(田無種况本縣倉廩空虚無從賑濟各行採食蓬蒿宰烹禽畜又將房屋拆壞變賣且有鬻子女以)
(易粟割人肉以充腹者蒙本縣累行申請上司乞為撥糧救濟奈一時未到饑餓難忍相率逃移又)
(兼逼追拖欠錢糧以此小民愈思遠竄若不備情上告給糧賑濟民命難存等因到縣誠恐未的臣)
(就於次年正月初二日親詣各鄉逐一踏勘盡日不見人蹤沿村不聞烟火瓦礫蕭然屋廬傾圯或)
(饑餓不能出門戶或殭死無人埋瘞途間不敢獨行多被饑民打食甚至同行至親相為割食救命)
(俱係窮極不畏明禁除責委本縣典史張英督令地方火甲埋瘞巡視外臣勘得本縣逃移者十有)
(八九見存者百無一二已委本縣縣丞劉璠前往鳳陽等府招撫外臣竊見河南等府惟懷慶被災)
(甚重懷慶六縣惟温縣尤重查得本縣自成化十九年抛欠一應夏税秋糧及棗子易米共三萬二)
(千八百石一斗二升潤絹八百九十二疋馬草七萬束今年饑民流移向後豈無躱避縱有一年豐)
(收難補數年拖欠乞將歴年逋負量免以安民心本縣原𣲖京班皂隸一十五名楊村閘夫十名鄭)
(府長史司皂隸十名拖欠成化十八年紅花一千四百斤水牛底皮二百二十五張成化二十年起)
(至二十一年止原額歲辦皮張共一千一百二十五張折胖襖一百四十件俱係上戶應當今民已)
(逃竄無從解發誠恐臨時誤事累罪不便合無改𣲖有收去處待民復業照舊起解庶甦民困如蒙)
(準奏皇上以天地之量日月之明憫生民之疾苦推一視之同仁乞勅該部會議將前項拖欠量行)
(蠲免京班等項暫且改𣲖差官賑濟便益臣干冐天威不勝悚慄具本專差司吏方璽親齎謹具奏)
(聞)吕維祺請免河南糧疏(臣聞善固本者必先元氣救危疴者首重腹心)
(以今天下之大勢京師元首也九邊肩背也東南財賦所出榮衛也而臣鄉中原腹心也百姓則元)
(氣也淮徐則漕運之所經而京師之咽喉也慨自軍興旁午轉運呼庚於是徵輸繁而元氣病矣秦)
(晉之寇流毒中原而腹心病矣蓋數年來臣鄉無歲不苦荒無月不苦兵無日不苦輸輓庚午旱辛)
(未旱壬申大旱野無青草十室九空於是有斗米千錢者有採菜根木葉充饑者有夫棄其妻父棄)
(其子者有自縊空林甘填溝渠者有鶉衣菜色而行乞者有泥門擔簦而逃者有骨月相殘食者兼)
(以流賊之所焚殺土寇之所劫掠而且有礦徒之煽亂而且有防河之警擾而且盡追數年之舊逋)
(而且先編三分之預徵而且連索久逋額外抛荒之補禄夫臣曾待罪錢榖極知司農仰屋自難執)
(經生用一緩二之說然而正賦不可減矣加𣲖不可驟停矣連年舊逋固難盡蠲也獨不曰有大荒)
(屢饑之區并迫數歲必不能應耶三分預徵或濟急用也獨不曰名盈而實虧但緩一歲即歲歲見)
(徵耶額外抛荒責數年之逋亦正理也獨不曰此沙滷河灘荒糧之補祿不皆實額耶舊徵未完新)
(餉已催額内難緩額外復急村無吠犬尚敲催呼之門樹有啼鵑盡灑鞭朴之血黃埃赤地鄉鄉幾)
(斷人烟白骨青燐夜夜常聞鬼哭欲使窮民之不化而盜不可得也欲使姦民之不望賊而附不可)
(得也欲使富之不率而窮良之不率而姦不可得也或猶曰黃河天塹可恃耳頃聞賊已冰堅渡河)
(矣夫河以北苦兵河以南苦荒今荒猶故也乂苦餉矣餉已不支也又苦兵矣荒而加以餉又加以)
(兵更不支也又苦連荒之餉連荒之兵矣傷哉民也詎非赤子父母兄弟夫婦男女墊隘愁苦靡所)
(控訴一至此也萬一浸假而賊續再冇渡河或浸假而攻陷城池則秦蜀之道梗河洛之齒寒或浸)
(假而盤踞嵩永等處之深山則巢穴老而𠞰滅無期或浸假而南窺楚東窺鳳泗淮徐則藩籬撤而)
(漕運亦可虞天下事尚忍言哉書曰民為邦本本固邦寧傳曰勿使滋蔓蔓難圖也夫人有肩背肢)
(骸病而腹心不病者耶或病而猶能滋榮衛以載元首何者其元氣固也臣鄉之元氣何如哉伏懇)
(我皇上深維天下之本急賜乙夜之覽勅部議覆速查河北河南果確係見懼兵火連年荒旱地方)
(準免加𣲖預徵以收拾思亂之人心以預遏附賊之口實仍乞一面勅下督撫按諸臣力扼餘寇於)
(黃河冰堅之隘無使續渡及占山為巢者無使東越洛汝襄葉一步至於宿夀鳳陽等處皆逼處震)
(隣之地尤宜禦防奔突以圖徙薪徹桑之計總之固元氣以靖腹心謹咽喉以實榮衛於以堅元首)
(之戴而苞命脈於不拔者其預圖之矣)敬陳表章疏(奏聞敬陳表章孝經八要以課)
(實責效事首在皇上躬行大孝故其一要曰進講經筵以樹模範蓋天子之孝與臣下異而皇上之)
(大孝又與三代而下之帝王異何者臣下以一身一家為孝皇上以興起天下之孝為孝也三代而)
(下以試士為表章皇上大孝以樹模範奏孝治為表章也先臣丘濬有言人君肇修人紀愛敬既立)
(則家國天下無不感化我皇上嘗諭臣下曰朕不敢與天地祖宗並此不敢之心大孝也充此心以)
(敬天仁民錫類不匱當深居燕閒時披閱孝經詳玩意義仍命儒臣進講而奏孝治之化道其遠乎)
(哉太祖高皇帝曰孔子明帝王治天下之大經大法於萬世成祖文皇帝曰人君之孝與庶人不同)
(此誠皇上之所當法者然世儒之言曰今天下貪欺成習兵食告匱賊寇交訌何汲汲於此臣以凡)
(此者正由教化之未明人心之未正反經之未實故也矧一代之人心風俗聲教德化皆係於人主)
(之精神好尚蓋上之精神天下之所繩從而鵠望也如東漢之節義唐之詩賦宋之理學風教所樹)
(人心景從况皇上精神所注首以孝經立之繩鵠而天下有不翕然一變者臣不敢信也孔子曰吾)
(志在春秋行在孝經誠行孝經於今日之天下使天下之服習者皆願為忠臣孝子皆欲實為朝廷)
(任事豈復憂貪欺憂兵食憂賊寇何者得其本故也得其本而凡古明王之以孝治天下者其道皆)
(可該也其以之教儲睦族皆孝治之最大者是以敢次第言之二要曰東宫講習以端儲教三要曰)
(頒諭宗戚以敦親睦何以明其然也臣聞太子之本儲教致治之原我皇上加意豫教命太子出閣)
(講學所以端軌樹範養正作聖無不肫摯臣以為尤必先教以孝蓋孝德之本教所由生使太子當)
(蒙養時即知問安視膳温清定省而豫啓迪之以舜之大孝文之止孝武之達孝如孝經一書更當)
(朝夕温習諭令儒臣開導講解以為異日孝治天下之本昔我太祖高皇帝曰為太子者當知敦睦)
(九族隆親親之恩我成祖文皇帝曰皇太子當進學之時欲使知要庶幾將來太平之望我仁宗昭)
(皇帝諭楊士奇等曰東宫開講筵當以大經大法進說非我皇上之所當法者乎臣又聞堯典曰克)
(明峻德以親九族九族既睦平章百姓若是乎大孝之先篤親也昔我太祖高皇帝諭秦右相鄭九)
(成等曰朕封建諸子選用傅相几與王言當廣學問陳忠孝使其聰明無蔽上下相親我成祖文皇)
(帝賜蜀王書曰敦孝循理好學不倦勉自愛重用副所懷又曰國家篤於親親宗室謹於禮法共保)
(富貴令聞長世此又非我皇上之所當法者乎皇上篤念宗親備極優渥而頃又允閣臣楊嗣昌之)
(奏申諭諄切加以勅奬誡諭可謂仁之至義之盡臣以為當頒孝經於各王府宗親俾各服習體認)
(以成皇上親睦之仁至於戚臣一體頒諭宗學一體試題仍乞諭令選舉教授必以敦孝行通孝經)
(為本庶孝愈篤於本攴義共固於維城矣又其次則揆文奮武宜宏薪槱之運而醇菁莪之化也故)
(四要曰頒行試題以騐習學臣聞孝為百行之原孝經通六經之會皇上加意此經業命誦讀試題)
(矣然該部原疏但云將孝經小學問出論題耳合無責令兩雍直省師儒學官凡遇舉貢生儒考試)
(照經書出題作制義如解卷無孝經制義以不職論昔太祖高皇帝謂教化之道學校為本宜講論)
(聖道使人日漸月化成祖文皇帝謂學校風化所係在上人作興之耳則皇上仰法二祖教化天下)
(以孝作忠者道必本乎此也五要曰鄉會出題以隆大典臣聞漢唐以來率用孝經取士如漢置孝)
(經博士唐以論語孝經孟子為一經宋尚書省加試論語孝經其來已久自王安石黜孝經貢舉遂)
(不以取士矣今制鄉會試初場題例以四書三篇經四篇合無勅令習本經者皆通孝經遇鄉會試)
(令出孝經題一道列於四書後本經前滅本經一篇即自十三年為始成祖文皇帝曰孝經者聖賢)
(之格言大訓宣宗章皇帝曰設科求賢願得忠孝之人以資國用朕之心亦如此則皇上頒行孝經)
(承成祖宣宗之言此正繼志述事之大孝也六要曰頒諭武士以明大義臣聞宋儒程顥著訓武學)
(欲添習孝經曰欲令武勇士知義理故東漢時有命虎賁士習孝經者有命期門羽林通孝經章句)
(者而我成祖文皇帝曰申明武學嚴其課讀毋為文具孝宗敬皇帝曰公侯駙馬伯子孫命讀書習)
(理將來朝廷庶得世臣之用伏乞皇上諭頒孝經於天下武學其考試必間出孝經題目其武場鄉)
(會試亦一體出題至公侯指揮世襲等官子孫承襲必間抽孝經一二段命背誦解講通者方許承)
(襲庶干城腹心之士猶有敦詩書說禮樂之風然辟舉不真風俗不醇雖欲復古孝治猶未也故次)
(七要曰辟舉真孝以勵士俗臣聞漢辟舉孝廉猶為近古我祖宗朝尤加意行之太祖高皇帝曰為)
(國得寳不如得賢又曰但嚴舉錯之法則冒濫自革宣宗章皇帝曰務選經明行修之人不得濫舉)
(皇上既命復辟舉矣然必深明辟舉之首重乎孝使天下知上意之所重然後可挽澆俗而於變耳)
(合無勅命撫按遵奉新頒聖諭每年終類奏各舉通習孝經孝友廉讓者無論紳衿隠逸多不過三)
(人有奔營濫舉者連坐其提學考較巡按出巡聽酌舉真孝徑自奬勸優賞如黃香扇枕温席而舉)
(授榮王王元規著孝經義而詔舉高第皆其遺事也終八要曰諭俗講解以正民風臣聞化民成俗)
(以孝為先太祖高皇帝曰風俗本乎教化教化行雖閭閻可使為君子成祖文皇帝曰近俗簡於事)
(親此蓋教化不明之過合無勅令天下府州縣官於講鄉約時先宣聖祖六諭間亦講說孝經務令)
(通俗易曉以化鄉愚凡塾師教習處皆頒孝經一部命誦習講解其士民杖笞小過果能背誦講解)
(明白亦准寬宥如司馬光講庶人章以誨父老真德秀作庶人章解以化泉民又如王漸誦孝經義)
(而鄉里慚謝韋景駿以孝經化貴鄉而母子感悟皆其成效也總之表章八要以朝廷為萬國之倡)
(俾天下皆講明正學實敦孝道如此而期月之間紀綱粗布行之三年有不成教化變風俗弭兵革)
(再久之而有不復祖宗淳熙之化舞干兩階幾致刑措真才輩出輔德翼治者乎帝德巍煥不識不)
(知而順則王道蕩平無偏無黨而式度斯文未喪至孝通神惟在我皇上獨斷而實行之焉)鄭
世子朱載堉讓國正倫疏(臣始祖鄭王瞻埈生四子嫡第一子是為簡王)
(祁鍈其餘三支今皆故絶簡王生十二子嫡第一子是為僖王見滋餘皆庶出今惟第三支第四支)
(第九支第十支見有子孫餘皆故絶僖王止生二子嫡第一子是為康王祐柃其第二子祐檍未婚)
(早卒康王無子亦無親支弟姪正德二年康王薨逝正支已絶推舉旁支入繼以倫序考之則簡王)
(第二子未名殤歿惟第三子盟津王見濍見在最長應該承襲鄭王緣伊先年與其庶母張夫人不)
(和時常言語見犯夫人懷恨恃寵撥王誣奏不孝罵父等情革去王爵讀書習禮後又誣奏魘魅人)
(命等情降為庶人送發高牆未久朝廷察知其冤特旨取回舊府居住當時案卷今雖磨滅然有成)
(化二十二年八月二十四日勅旨一道及成化二十三年十二月十八日璽書一道足證其事蓋勅)
(旨乃憲宗皇帝責成簡王偏聽之失璽書乃孝宗皇帝勸諭簡王相和為美宸翰具在可覆視也簡)
(王及蒙天語講和追悔前非遂相和睦自簡王至康王凡上八疏乞復盟津原爵該部查無事例未)
(蒙俞允至是康王故絶因盟津未蒙復爵有礙承襲權將伊庶弟四子已故東垣端惠王見[泳-永+貢]之子)
(祐懌進封鄭王是為臣祖懿王時正德四年五月十五日也本年九月初三日盟津病故遺有一子)
(尚幼正德十六年懿王薨逝嘉靖六年臣父恭王厚烷襲封嘉靖九年初建南北郊天祀禮成詔許)
(宗室有虧枉者奏辯定奪盟津遺孤祐橏應詔陳情為父伸冤比照律例一欵若祖父母父母聽信)
(後妻愛子蠱惑謀襲官職争奪財産等項捏告打罵者不拘所犯敷次亦與辯理欽此欽遵凡上三)
(疏情詞懇切世宗皇帝憐之嘉靖十年八月内準復伊父原爵贈以恭懿美謚頒賜冊印祭葬如禮)
(嘉靖三十三年祐橏病故其子厚煒亦遺孤載璽等今皆為布衣隠居耕讀人頗稱賢以倫序言實)
(為宗冑玉牒可稽豈敢誣也夫盟津之冤蓋有來由非一日矣然今懷慶之人謂當時部議云但恐)
(見葱既準追封之後祐橏必復乞恩承襲事涉宗室關係匪輕為此議者蓋以臣父既已襲封理難)
(輕議必待臣父身終或更有議處耳此語相傳六十年矣據理而觀稽倫序正封爵宜在此時臣今)
(若不自陳以申公論則使一郡之人率疑由臣父祖攘奪伊家鄭王爵位致伊子孫不得其所蒙此)
(不義之名累及父祖臣實恥之若撻諸市則臣之冤冇甚於彼者矣是以懇上三疏堅辭府事而議)
(者猶疑臣有患失之心故投臣以不拔之業益使臣之心事難白徒抱慙愧而不能自已也臣有末)
(議願為皇上陳之乞聖裁折衷焉昔晉人納捷菑於邾以玃且長故弗克納而春秋善之者善其弗)
(克納也衛蒯瞶得罪於父輒尊祖以拒之而仲尼必也正名蓋不以其得罪而遂罪之也宜臼申生)
(伯奇孝已之流初未嘗非得罪而畢竟非其罪也以今日之事言之則盟津恭㦤王玃且也東垣端)
(惠王捷菑也彼雖得罪非其罪也此雖賢非所宜立也夫何故立嗣以嫡不以長立庶以長不以賢)
(東垣既非嫡盟津實為長嫡庶之分長幼之序人紀天倫古今之所重也春秋大義正名為先名不)
(正則言不順言不順則事不成故左傳曰辭順而弗從不祥此之謂也昔魯侯之子長曰括少曰戲)
(周宣王立戲為魯侯嗣厥後括之子伯御殺戲而自立說者以為宣王之過殊不知戲所自取禍耳)
(詩不云乎民之無良相怨一方受爵不讓至於已斯亡此古今之龜鑑也切照臣祖懿王進封之時)
(盟津見在尚為庶人臣父恭王襲封之日彼雖已故猶未復爵是以臣祖及父皆在例前於理無礙)
(今既復其原爵贈以美謚倫序最長後裔又賢臣之襲封乃在例後是為有礙臣與父祖所處之時)
(不同事涉嫌疑理當迴避正在此時耳傳曰自反而不縮雖褐寬博吾不惴焉自反而縮雖千萬人)
(吾往矣姑以臣身言之襲封一節自反而不縮者也辭爵一節自反而縮者也載璽輩猶所謂福寬)
(博也臣曾祖至臣男五世已成之業猶所謂千萬人也臣父生受先朝殊恩歿感皇上䘏典亦宗藩)
(中一巨擘耳奈何使臣父子首犯皇上親頒要例得罪天下後世萬一諸宗或有庶奪嫡少陵長指)
(臣父子以為口實以負皇上之恩而貽臣父子羞臣實為此懼耳夫名教中自有樂處何必鄭王爵)
(位認為己物違理越分以圖快意而後為榮哉况臣近日痼疾發甚痰𠻳帶血日夜不止飲食減少)
(氣血虚羸肌肉消盡惟有皮膚包骨骸耳臣今死在旦夕一身尚且難保豈堪管理府事是以四乞)
(天恩容臣辭爵調理病體臣得優游林下頤養天和心廣體胖俯仰無怍生順沒寧而無遺憾豈非)
(幸乎然則隕越大倫汨陳人紀招爭奪之誚壞禮讓之風玷辱親藩延累父祖祗有損而無益恒抱)
(幽憂之病戚戚而無以為樂靜言思之亦可羞也寧從臧札遺蹤竄匿嵒穴枯槁自斃終期不負此)
(心而已雖死之日猶生之年也不亦善乎伏惟聖明詳察臣下情無任激切瞻望之至)又疏
(奏為遵要例正倫序進獻玉牒圖略四乞天恩垂憐衰病俯賜退閒調理以延殘喘事查得欽頒宗)
(藩要例内庶子□封一欵親郡王娶有内助妾媵不論入府先後己未加封所生之子皆為庶子如)
(嫡子有故庶子襲封父爵定以庶長承襲若有越次爭襲朦朧奏擾者將本宗參究罰治輔導官并)
(同謀撥置之人行巡按御史提問治罪先該臣奏為臣祖旁支入繼相傳至臣例前例後不同有無)
(違礙亦異乞勅行查以申公論及臣患病年久不堪管理府事等因奏奉欽依着該撫按官上緊查)
(明具奏欽此欽遵查看得臣所奏俱各是實别無情弊仍議臣管理府事臣男代行禮儀臣聞此議)
(心殊未安蓋疑大不可者三事故不得已敬陳顛末伏請聖裁臣惟宗藩要例者皇上欽定之法令)
(也臣等之所奉行者也皇上發號施令先棄此例何以責成天下之宗藩臣等奉行先違此例何以)
(鈐束一府之宗室臣愚以為大不可者一也臣曾祖盟津恭懿王果真有罪則孝廟何以特賜璽書)
(辨明其冤世廟何以特頒謚冊褒揚其美如果無罪則其子孫自當襲其祖爵以正倫序勿使懷慶)
(一郡之人竊疑盟津之所以不得襲封出於臣之祖父隂據而暗沮之也死者含不白之冤生者蒙)
(不義之誚玷清議而紊大倫此其大不可者二也朝廷篤念親親靡不周至未嘗不欲其夀且康也)
(臣患心癆久疾動輒吐血不省人事旬月之久疾勢還甦甦已還發蓋遇閒居靜養則疾勢稍輕若)
(思慮勞心憂愁驚恐七情所迫則轉加沈重反覆相尋非一年也一聞委以藩務驚懼成疾比前尤)
(甚議者徒知愛臣投以府事不慮致臣殞失身命恐非仰體皇上恤臣之德意此其大不可者三也)
(臣為此三不可不容自已三乞天恩始蒙俞允該部移咨前來明開推賢代理祗將應代之人取其)
(宗儀保結以憑覆奏該長史司遵奉移文會集諸王宗儀公同推舉廬江王原光齒德獨先賢能素)
(著堪以管理府事及查臣疾委實年久臣男翊錫委實庸懦俱各不堪管理府事隨取郡王各宗儀)
(等不扶印結與臣所奏相同轉達間議者不查臣疾反覆偶見暫時稍愈即謂卧護無妨意見齟齬)
(遷延不決臣益增懼前疾復作吐血而不止危在旦夕若不具奏誠恐仍以府事累臣難保軀命乃)
(敢四乞天恩伏望皇上凖臣所奏俯賜特旨命舉賢宗管理府事庶為便益看得臣族弟載璽委係)
(盟津恭懿王嫡曾孫稽諸譜牒倫序最長冤屈有年已鑒知於列聖顛連無告久憫惜於與情朝廷)
(發政施仁所當先及者也又看得臣族叔廬江王厚光立身忠信居家孝友賢能素著宗民咸服倫)
(序雖後齒德獨先朝廷尚德親賢所當簡用者也從公推舉惟此二人一以堪繼親藩一以堪管府)
(事但臣下情未敢擅便請自上裁定奪伏望皇上勅下該部從公查覈如果臣言不謬乞先將厚光)
(賜勅一道代理府事以俟議定仍令載璽襲封鄭王庶公論有歸藩務有統使臣得以遂調攝之私)
(延旦夕之命遵朝廷之例白祖父之冤明彜倫之序守禮讓之節如此則不惟臣荷再造之恩雖臣)
(祖父地下有知亦永戴聖德矣臣舉家存歿不勝感激瞻仰之至)議正倫齒疏(臣聞)
(孟子曰設為庠序學校以教之皆所以明人倫也論語曰入則孝出則弟行有餘力則以學文又曰)
(君子務本本立而道生孝弟也者其為仁之本與王制曰凡入學以齒然則古者教人之義無不皆)
(以孝弟為本倫齒為先近代議學惟重文章不明倫齒非古人設教之本也孟子曰人人親其親長)
(其長而天下平則倫齒者治平之本也而其在宗室之子弟則尤為切要而不容一日緩者蓋其生)
(於深宫之中長於婦人之手方離提抱而趨承奔走者已滿前矣其所狎聞習見者無非以尊臨卑)
(頤指氣使之態而一亳之挫抑未經焉若不教以倫叙之分長幼之節使之優游涵養於禮教之中)
(以漸培其謙卑遜順之心而潛奪其傲慢驕矜之氣則以之事上而難乎其為上以之臨下而難乎)
(其為下所以德器不宏才猷不進宗人雖多舉皆不堪任用者其弊正坐是也合無今後無論世子)
(郡王將軍中尉己未受封有無爵職凡入學者但視其名以别其齒係木旁者必在火旁之上係火)
(旁者必在土旁之上如是推及無名之宗使知長幼之序父之齒隨行兄之齒鴈行徐行後長者謂)
(之弟弟則重之以賞疾行先長者謂之不弟不弟則示之以罰一坐一立各有定位或行或止各有)
(常儀如是則下不僭上少不陵長恭敬揖遜之風行而展親睦族之效臻矣又何難於昭明時雍之)
(化也哉愚雖不肖其於倫齒之說得於父師之所講明者素矣故於五疏所陳不曰重民命則曰重)
(天倫反覆數千言不一而足者為是計也或者不察以臣為超祖父之讓忘父兄之讐則冤之又冤)
(矣夫庶子襲封不許越次此要例之文也設使臣祖父襲封之時在要例既頒之後則所見亦如臣)
(設使臣今襲封之時在要例未頒之前則所見亦如臣祖父即孟子所謂易地則皆然者也亦即魯)
(男子善學柳下惠之意也在臣祖父則可在臣則不可臣將以臣之不可學祖父之可豈敢以已之)
(能讓形祖父之不能讓哉長幼天倫至理在是順之則吉逆之則凶是以叔齊雖父命有所不受魯)
(戲雖受君命亦有後患也臣縱不為利害計寧不為綱常計乎蓋綱常倫理本於天命固不得以人)
(之恩讎變易之也昔在成周蔡叔流言欲害周公賴天王聖明先抑而後仲周公既沒伯禽蔡仲未)
(聞相讐蔡桓請謚魯史褒之夫魯蔡世讐而仲尼不削何也及至周衷紀侯諧齊齊侯滅紀始有九)
(世復讐之說當此之時上無天子下無方伯紀綱廢弛私欲横行故得恃其強力以復恩讐豈盛世)
(所宜有哉臣惟不敢以人欲廢天倫不敢以私讐害公義故於盟津事既昭雪之後不得不遵要例)
(以建白於君父之前也邇者巡按御史案臨懷慶與府縣官會議有云世子累疏辭爵誠懇可信在)
(我不為奪在彼不為辱不然反使無光臣聞之曰此真知臣之心者也但舊巡撫已去而新巡撫未)
(來未會藁代奏耳臣今年五十八交新年五十九將六十之人也痼疾纏綿日甚一日寧可以待之)
(乎伏願皇上憐臣衰病之人取臣重倫之心將臣五疏陳乞俯賜俞允俾臣與臣子翊錫皆得以久)
(嬰疾病倫序未妥之故準辭封爵以就閒散勿遺壟斷之譏則不惟歲額減而天下享厚生之澤抑)
(且倫齒明而率土洽正德之化矣夫如是則臣志始遂而臣死無憾也下情未敢擅便伏乞聖裁)
楊東明饑民圖說疏(題為中土民窮已甚時事萬分可虞乞大溥皇仁以莫民)
(生以培邦本事蓋自中州被災以來諸當事臣所徼惠於皇上者不啻渥矣臣亦何容置喙哉顧臣)
(河南人也離家未久聞見頗真欲默默無言實戚戚在念欲勉強言之則灑泣而筆不能下恐皇上)
(覽之當亦澘焉出涕也近廷臣自南來者所傳光景益惡而其禍將不獨在民已也臣為蒼赤抱痛)
(復為宗社懷憂謹披瀝為皇上言之粤惟去年五月二麥已見垂成忽經大雨數旬平地水深三尺)
(麥禾既已朽爛秋苗亦復殘傷且河決隄潰衝舍漂廬沃野變為江湖陸地通行舟楫水天無際雨)
(樹含愁民乃既無充腹之資又鮮安身之地於是扶老攜幼東走西奔饑餓不前流離萬狀夫妻不)
(能相顧割愛離分母子不能兩全絶裾抛棄老羸方行而輒仆頃刻身亡弱嬰在抱而忽遺伶仃待)
(斃跋涉千里苦旅舍之難容匍匐歸來嘆故園之無倚投河者葬身魚腹自縊者棄命園林凡此皆)
(臣居鄉時聞且見者也迨至今日更不忍言斷草菜以聊生剖樹皮以充腹枯容黧面人人俱是鬼)
(形恨地怨天箇箇求歸泉路向者猶賣兒女今則割兒女之尸體昔也但棄親身今則食亡親之骨)
(月道路警急行旅戒嚴村落蕭條烟火斷絶難支歲月乃相約以捐生無耐饑寒遂結聚而為盜晝)
(則揭竿城市横搶貨財夜則舉火郊原強掠子女據此洶洶靡寧之勢已有岌岌起變之形此臣今)
(日所聞甚於昔日所見過此又不知何如也臣聞君為民之父母民為君之赤子今赤子既已無聊)
(矣而君父何忍坐視哉且民者君所恃以富貴者也欲保富貴不可使民饑而死使民饑而死欲保)
(富貴得乎哉故保民所以保社稷棄民所以棄國家今日保民之政非大破拘攣之見宏敷曠蕩之)
(恩必無以拯阽危之民而消隠伏之禍也夫國家東征西討帑藏幾空大司農方且勞心焦思勤拮)
(据而靡措而臣乃疾首蹙額呼庚癸而告急臣豈不知國計之難哉苐念忠臣謀國固當慮其所難)
(而智士審時尤當救其所重今蠲租之令不下則有司之催科猶嚴内帑之金不施則下民之仰望)
(頓失催科嚴則有刑罰以驅之叛仰望失則無恩德以結其心以無所可懷之德迫於有所可畏之)
(刑即慈母不能保其子而國家能以有其民乎當此之時不肯捐以養民者不能不發以養兵養民)
(之費十一而禍冺於無形養兵之費十九而變伏於叵測且河南山東之地無為之教盛行倘姦雄)
(攘臂一呼則四方望風響應欲蠲以輯之而民不從欲賑以懷之而民不聽收拾無策懊悔何及故)
(論君民一體之情則不忍不蠲不忍不賑論利害相關之勢則不可不捐不可不賑今議者之難於)
(捐賑也欲聚以備散而臣之必欲捐賑也則以散為聚聚以備散未必得聚之實散以為聚隂收不)
(散之功謂宜急下明詔蚤示蠲恤毋令閭閻枵腹之民胥為囹圄含冤之鬼蓋古者豐穰相仍猶然)
(用一緩二今也生民相食何忍剝髓敲骨且暫停之終屬難完又豈若顯除之使民一快哉至於發)
(賑一節向來未見允行雖留該省見在之金無以明朝廷特頒之惠昔曾發二十萬於陜西又曾發)
(四十萬於江南皇仁業厚於往年恩賚可薄於今日臣昧死請於戶工二部各發十萬餘金蓋戶部)
(本錢糧之府而苦於連歲之用兵工曹非賑貸之官而宜念生民之孔急况目前無所營建積蓄方)
(在贏餘為宜那借一時不妨後日還補臣又思此二十萬金聚則為重大之惠散則惟涓滴之仁欲)
(固嗷嗷民心還須洋洋德意宜下勅書一道極言軫念之情更遣近臣一員授以宣達之寄然或委)
(用不當乂徒騷擾地方臣博採輿論之公兼酌才品之當有光禄寺寺丞鍾化民者一任縣令兩任)
(按差到處皆能救荒至今人猶頌德如令奉命而往必於荒政冇裨尤須假以便宜方可展其才略)
(蓋發帑金以綬須臾之死遣使臣以聫攜貳之心弭變恤民莫切於此嗟嗟臣秉筆屬草之時皆饑)
(民奄奄待斃之際早一日則多活數千萬之生遲一日則斃數千萬之命臣望皇上速留意焉臣識)
(短才庸不能盡饑民之狀因繪而為圖附之以說用塵乙夜之觀庶知萬民之苦臣言有限臣慮無)
(窮臣之臨毫一字一淚臣之伏闕萬懇萬哀伏乞勅下該部速議施行萬民生死之闕邦家安危之)
(本在此舉也臣不勝涕血籲鳴激切祈請之至)李戴疏通鹽法疏(題為疏通鹽法)
(以足國課以靖地方事竊惟國家資鹽利以供邊餉特設各運司以統治之所以裕國也其食鹽戶)
(口各照地方遠近劑量分屬亦所以便民也遵行既久無容别議矣邇緣黃河以南鹽價騰湧私販)
(甚衆前歲礦盜角利嘯聚千餘騷動地方幾成大變一時撫按具奏幸蒙嚴旨切責勒限捕緝然後)
(首惡就擒餘黨解散臣於彼時猶竊疑之臣世居河南自有知以來未聞鹽徒如此甚衆也比奉使)
(入晉過太行入河南之境詢於道路訊之父老僉曰鹽徒之衆由官鹽之不行耳然官鹽之所以不)
(行者有三河東鹽花之生大減往昔取數不盈一也山路崎嶇轉運不便二也商人因脚價之重不)
(插和不足以償本沙土參半味苦不佳三也民不可一日無鹽而官鹽既少又不堪食故販私鹽者)
(日益盛有司奉法又不容不多方捕之則鹽徒不衆勢曷以行是以少者數十人多者數百人各持)
(利器往來自如官兵趨而避之莫敢誰何原其初心不過求自衛耳但此輩多無藉之人而強悍之)
(徒也黨類既多肆行無忌或禦人於白晝而攫其行李者有之或穿窬於暮夜而刦其財物者有之)
(民雖被害猶多不敢鳴之於官畏其復來加害愈慘縱鳴於官亦不過案候而已抑將奈之何哉今)
(日河南之人非無鹽之患實鹽徒之為患也欲驅鹽徒使不為害又非可以法制禁令為也亦惟於)
(鹽法而少變通之耳夫鹽徒之所販者豈盡本土私煎之鹽哉蓋河北彰德衛輝長蘆行鹽之地也)
(河南汝寧陳州兩淮行鹽之地也鹽徒興販在北者取之長蘆在南者易之兩淮是河南五府名屬)
(河東其實所食者長蘆兩淮之鹽矣民食朝廷官鹽乃令假手於鹽徒之私販不亦深可惜哉為今)
(之訃莫如量為通變近北者分屬長蘆近南者分屬兩淮近西者仍屬河東庶鹽行既便其價自減)
(彼私販者不禁而自息矣說者曰河東一運司也行鹽地方頓減若干其誰與我殊不知運司所職)
(掌者國家之課也地方減則國課亦減而催辦更易矣况會典所載開封一府原隸山東者也後乃)
(改入河東當時可改今獨不可改乎汝寧一府舊隸河東者也今乃改入兩淮汝寧可改别府獨不)
(可改乎或又曰長蘆兩淮各有常課驟增若干其誰與我是不然河東之鹽生於池者也長蘆兩淮)
(之鹽生於海者也池之所生有限而海之所生無窮長蘆臣猶未親見若兩淮則臣作縣時所熟睹)
(者也鹽包堆積如茨如梁必五年而後掣商人往往告困若於淮北每歲四單之數加掣一單抑或)
(於每單之中加增若干引民與商人實兩利之也言兩淮則長蘆可例知矣以此有餘補彼不足於)
(國課既無所損而鹽徒以息地方以寧於黎民尚亦有利凡此不過一轉移之間耳亦何憚而不為)
(即此事凡行部地方者皆知之第以事有專責言輒顧忌獨不思以各官視之各人之事也以國家)
(視之一家之事也裒益國家之税課而奠安國家之人民有何不可而可以成心拘之哉臣河南延)
(津人也延地鹵薄民皆煎鹽以供賦税昔巡撫于謙題準通行故相延至今未曾有官鹽發縣臣乃)
(瑣瑣言之蓋目擊鹽徒之害恐起他變一念杞人之憂不容自已實非為桑梓私也伏乞勅下戶部)
(再加查議如果臣言不謬轉行河南撫按會同各巡鹽御史虚心酌議因其遠近從便分屬即量減)
(河東之引分派兩處則中原之地永無意外之虞其有裨於國家非淺鮮矣)王國寧抛
荒疏(奏為劇郡災荒疊厄兵衝慘絶難支泣籲蠲賦移民更造重地事汲縣接壤京畿咽喉十)
(省素稱重地驛路衝疲單需督餉即當沃歲供役苦繁今則四載旱蝗合境癘疫戶口逃亡俱盡土)
(地曠廢無耕寧等奄奄忍死之餘血枯氣咽匍匐千里一字一淚叩闕陳之汲民宿孽千天降罰慘)
(酷自從天啟年來迄今未有豐歲民力日耗勉強撑支迨戊寅己夘之間飛蝗為害彌山蔽野吞嚙)
(無遺二麥不登三秋失望然未至慘絶也庚辰入夏不雨交秋復蝗村落丘墟城市罄竭粟米一石)
(價至十六千文漕糧芻豆一粒莫辦掘草根剥樹皮矣典衣裝拆屋舍矣賣妻子噉屍骸矣甚之父)
(子相食矣夫妻相食兄弟宗親相食矣又甚之兵盜相食晝夜掠人充食矣傷毁天性滅絶人理盜)
(賊羣行於郊外僵孱坐斃於街前宦族鉅家傾囊涸髓無濟枵腹之急而郡城虚無人矣延至今春)
(百存一二有有地無人者有有人無牛具者雨澤稍沾剜肉播種而古今未有春生之蝗蝻通野湧)
(出平地厚積尺餘麥禾掃地立盡早災瘟疫旋復交侵目今夏秋已交全無滴雨今歲不能播種何)
(時敢望收成顧後瞻前萬難存活縱徼上恩賑恤豈能家給而人哺之即從此而五風十雨耕穫及)
(時而牛種安資丁壯安在有何續命之術以待來年乎版圖空具隴畝盡荒猪面象眼之人形凶穢)
(冤號之苦狀呼天無路祈死不能况闖獻未平兵馬頻過斗糧束草動費數千即時時搜括孑遺日)
(日更換守令追呼於不毛之地敲扑盡絶粒之人終不能無米為炊白骨再肉也幸一時有司多方)
(綏輯屢行蠲貸僅免脱巾而時勢多艱實難復繼乞垂矜憫危形遣官察勘特勅大兵往來經取别)
(路另發軍需將汲縣一切新舊糧差通與蠲免仍於别省生聚地方量遷民丁徧給墾荒耕種庶有)
(人斯可有土臣等餒魂幸存頂祝高深世世矣)范良彦條陳河工疏(題為微臣)
(計日陛辭直陳切膚要害伏乞嚴勅河臣袪積累以蘇民困事臣竊觀皇上數月以來種種新政有)
(利必興冇害必去且因月食儆惕諭令廷臣條陳時事尚恐有未盡興之利未盡去之害仰見我皇)
(上加意民生國計至詳且切顧事有似緩而實急似小而實大者無如臣鄉黃河徹骨之害積有歲)
(年當此希遘之時若不控陳於聖明之前萬姓瘡痍何有極已亦豈臣之所以報皇上者哉臣中州)
(人家於黃河曲裏目擊最真受害亦最苦請得而痛言之河流自潼關入汴延袤千里悉經臣鄉而)
(開封以西率多山地水行地中未甚為患至銅瓦廟而東盡皆平野沮洳下濕潰決不時故羅家口)
(蘇家林王家壩諸處歲築塞無虚日而其所需一應埽料若柳梢樁草&KR1064;麻等項舊例招商運買不)
(知當日作何估計定立官價太少以故商人不肯應承因而遺累里甲包賠與河患相為終始郡縣)
(有司念切民隠非不極意調停然既不能破一成之例又不能作無米之炊仍舛襲敝不得已而仍)
(𣲖之閭閻處處皆然亦勢之不得不爾也他不具論以臣虞城一邑言之如柳梢每束重六十斤平)
(價可值銀六七分而官價限以三分是正數未足其半穀草每束重二十斤平價可值銀三分而官)
(價限以二分是十已短少其三其餘樁木&KR1064;麻大率類是一邑如此他處可知兼之行水之地樹木)
(凋殘不得不市之數百里外而脚力有費雇船有費搬運有費交卸上納又有費此等極煩苦之差)
(商人東西南北之人能強之應役乎合計歲發官銀一萬兩百姓可包賠五千餘金而倍蓰而十倍)
(愈多愈苦而薊餉等額外之輸不與焉中州腹心之地困苦至此臣前入都時生民嗷嗷遮道冀臣)
(轉控上司而未得當臣思此等景象不講求長久之法兩河赤子何有見天之日因思河南各府原)
(有額定河道歲修錢糧有司徵解不時拖欠數多前歲管河道副使周鏘曾有查催面與臣言已得)
(四萬之數不知各屬今可解完否夫此項錢糧即使在民自當徵補解若無拖欠係别項解支亦當)
(速抵原數聽河臣湊手給發應千則干應萬則萬如臣所言柳梢等項招商辦買一一凖之民間公)
(平價值或使少占利息商人自是樂就臣又訪沿河一帶上而尉家窪下而徐州等處亦有河工彼)
(處柳梢官價即有四五分及六七分一束者臣之請增其價通商便民似非臆說况河路額設錢糧)
(原宜用之河上取現在已輸之銀免眼前剜肉之苦濱河小民不其有瘳乎夫臣非敢以煩聒之論)
(樹德桑梓水性就下東西其會歸也萬一臣邑羅家口之新堤一潰淮泗之間一帶汪洋陵寢重地)
(不免受其浸濡且河勢既南誰能挽之使北又恐徐州入運水勢乾涸而漕儲亦多梗塞臣猶記萬)
(歷二十九年後水決蒙牆寺大河南徙當日為保陵濟運議濬議築河臣曾如春曹時聘相繼受事)
(疏請數百萬金兼七省之物力動二三十萬之徭役越歲工成民生凋敝兩河元氣實耗於此至今)
(未復可為殷鑒方今東西交訌白蓮餘孽在在見告倘有河工興作即聚數千人於河干保無他虞)
(乎此其憂又不獨在河也今總河張九德履任方新饒能辦此乞勅該部移咨管河部院及河道諸)
(臣乘此水未盛發急為料理其一切埽料人工毋得陽存招商之名而仍蹈僉𣲖之實在上勿希心)
(於扣除而令下得假手於乾沒自崇禎元年為始刻立石碑永不許擾害貧民此誠新政第一盛事)
(蓋河決中州為臣故鄉而延及淮泗又在臣按屬今且濫竽江淮之役一出春明叩閽漸遠故請以)
(一日瞻闕之身為兩地生民請命伏祈聖明裁奪施行臣不勝懇切待命之至)江禹緒請
蠲杞縣災荒疏(臣子處巖邊鄉音中斷已經年矣昨接家信云臣邑杞縣寇荒交甚)
(斗米萬錢全無賣者臣母及臣子在家日啖糠粃然亦日不再食僮僕婦女餓死者十餘口至城邑)
(内外人烟稀少屍骨山積所不俱死者一二縉紳與素稱有餘之家奄奄待斃耳萬死一生之人固)
(猶是為皇上辦新餉舊餉勦餉練餉及登陴禦寇之人也嗟嗟賦輸於地今地盡荒矣餉徵於人今)
(人死盡矣向猶剝樹皮掘草根以延旦夕之命今則萬樹無皮千村皆赤處處皆然而臣邑尤甚地)
(方有司即撫字術窮忍言催科耶臣不知臣鄉遭何劫數而困迫至此古嘆人命之賤狗彘不如繇)
(今觀之殆將甚焉伏乞皇上宏開側隠大沛仁恩勅下臣鄉撫按速議蠲援庶腹心重地不至盡化)
(為丘墟臣即宣力邊隅有厚幸矣)許永禧請蠲上蔡災荒疏(上蔡稱汝)
(陽腹心重地自八年以來流寇土賊迭為蹂躪而人畜淪沒錢穀烏有矣官軍征𠞰而玉石不分嗚)
(吠㒺聞矣處處焚燒郭外無止棲之地在在屠戮康衢斷行影之人更可憐者旱魃之肆虐而地絶)
(草萊也横水之汨沒而人幾魚鼈也蝗蝻之蔽天滿地飛食盡空夫蒲羸也斛米萬錢民以草子樹)
(皮度日劫數未盡瘟疫大行有一甲僅存一二戶者有一戶不留一二人者遍野青燐成阜白骨間)
(有鵠面鳩形奄奄待斃者匐匍通衢涕泣求食一步三挨十聲九歇即鄭俠亦難繪其菜色臣莅任)
(四月多方招徠計復業者僅五百餘家詎意本年七月十六日騎馬流賊三千餘自南而來磐踞邵)
(店等莊是夜五更向東北而去殺傷男女百十餘人而鳥散獸驚者復遠不知所至嗟嗟何代無兵)
(戈何地無蟊賊何歲無災沴未有死於寇死於饑復死於癘氣如蔡民異常之苦者也臣欲效汲黯)
(之發粟賑貸奈倉庫如洗願與力違近閱邸報明旨有河南等處兵荒州縣準俟秋成催徵以示寬)
(恤大哉王言真如天好生之堯舜矣但上蔡負耒撫人力田無具極目荒原無秋可俟况俟之猶夫)
(逋之與其逋而為不了之局毋寧蠲而沛無涯之澤也臣豈不知中外告急庚癸頻呼錢糧所需如)
(焦釡待沃敢從地方起見而妄言蠲哉第民為邦本本固邦寧上蔡孑遺生存有幾若猶以徵比為)
(事縱鞭扑日加不惟無益恐因而縱盜引賊正供之獲無多兵餉之費更甚此臣所以哀懇皇上恩)
(蠲以恤其往以勸其來而維持此殘黎實以為國也臣已申兵荒詳冊於院司道府恐諸臣題請未)
(遑覼縷乃冒罪詳開以聞乞將新舊條鞭垂憐槩免行見綸音一布懽聲四達可以消災害可以寒)
(賊膽即有不虞民自奮勇捍敵所省軍糈視所免積逋孰得哉)
皇清賈漢復更正驛路䟽(奏為中州衝繁已極驛路更正宜早謹繪圖進)
(覽伏乞議以蘇難支重困以免遲悞軍機事案照中州勅部連)
(驛遞衝苦緣由臣先據陞任驛傳道僉事郭四維詳稱河南驛遞向日雖曰繁難官民猶可支撑自)
(從黃河決後東道水阻凡江浙等省一切差使舊由山東馳驅者近皆遶道河南且邇來湖廣等處)
(捷報屢傳軍情孔急一差動用馬百匹或數百匹即至少亦不下數十匹是以河南既苦本省差多)
(又苦别省遺累官氏之心力空竭目前之供應萬難本道再四籌維除酌增銀馬另詳呈請外察河)
(水已歸故道東路已成坦途往來差使仍前遶道河南者總由奉差原役以東道久未經由遂不憚)
(遠遶因循豫省之熟路耳本道若不據實請更將見夫日逃亡馬日倒斃中州驛站傾廢在眉睫間)
(矣且勿論驛站一倒興復為難萬一遲悞軍機干係非小等因呈詳到臣臣以事關驛路通塞軍機)
(遲速隨詳批該道確察向來某某省原由河南行差某某省原由山東行差東路較西路所近果有)
(幾許南北差使分合各在某處某路直捷某路紆遠備細詳明開呈去後順治十五年七月初四日)
(據驛傳道僉事程淓詳據開歸等府察報到道看得兩河驛遽疲困至今日極矣倒斃之報殆無虚)
(日酌補之請文牘如雲本道每接申文痛心攢眉真有卧不安而食不甘者分路行差始救懸急今)
(各府具詳繪圖前來如出一轍本道細加參酌大約山東驛路近而捷河南驛路遶而遠如自京)
(城南來從涿州分路一由新城雄縣河間景州入山東境經高唐東平汶上兖州等處而入江南省)
(之宿州以至江寧計程二千二百餘里為直徑即各省舊日所行東路也自涿州分路一由保定真)
(定順德彰德衛輝延津渡河而南經開歸永城而入江南之宿州以至江寧計程二千七百餘里為)
(遶道此即各省近日所行西路也故諺語有弓絃弓背之喻謂山東路走弓絃直則近矣河南路走)
(弓背紆則遠矣自河決以來奉差者隂受稽遲而不覺未暇論其遠近郵遞者困於支持而莫訴亦)
(未暇論其勞逸因循日久兩承其弊困苦至今豈可不極而思返況今河口已塞水歸故道山東一)
(請嗣路久稱坦途伏冀分晰奏建江西廣東公幹與夫後凡遇差赴江南浙江福)
(該省赴任齎奏解運及事竣回山東路行如赴湖廣京者即與勘合火牌内實填由)
(廣西雲南貴州等省公幹及該省事竣回京齎)
(奏解運等物勘合火牌實填由河南路行若此則兩河赤子固共慶再生即捧)
(節差使亦免棲遲長途矣在山東則還其所固有在河南則去其所本無實屬兩便非係推諉蘇驛困而)
(濟軍機豈目前之益已哉等因覆詳呈臣臣欲為經久長便之計遂不厭詳慎諮訪之圖因再批布)
(政司照依發去圖式將東西兩路遠近實跡便否確情核明另圖妥詳速報等因批司於七月十一)
(日據布政司左布政使管起鳳遵奉臣批覆察與該道相同繪圖呈送前來該臣看得中州之苦驛)
(遞為甚驛遞之苦近日為尤甚何也在當年衢雖通乎數省差原分有兩路衝途官民尚苦莫支後)
(因黃河衝決東道淹阻合天下差使率皆取道於豫而豫之夫馬是以屢倒屢逃豫之官役遂致累)
(逃累斃如郭店等役驛丞張煜等其明騐也矧今湖南捷報頻傳差使如織)
(王師南下軍機刻不容緩驛路衝繁更有倍蓰昔日者臣前在彰德供兵親見大路兩旁倒斃馬騾不可)
(勝數甚有驛馬不敷累及民馬所夫不足累及農夫禁之勢有不能行之民不堪命臣若及今不言)
(將來馬必盡倒夫必盡逃逮軍機一悞言已無及即將官役盡法嚴懲於事奚濟今欲蘇驛困而濟)
(軍機惟在更正驛路照舊行差之一著耳且山東之路近而直河南之路紆而遠况黃河歸故道東)
(路依然坦途如湖廣雲貴等省路原經河南者勘合火牌内註由河南如江南閩粤等省路原經山)
(東者勘合火牌内註由山東分行則衆擎易舉偏苦則獨力難支總是)
(皇上之地方總是舊而疲驛有興起之色軍機無遲悞皇上之赤子一照)
(之患矣臣亦知久息之肩一旦而復使仍舊東路官役諒所弗悦但臣惟知為地方計長便為軍機)
(計直捷誠迫於勢之萬不得已又何暇更為瞻顧也臣謹將驛路繪圖會同鄖陽撫臣合詞具疏恭)
(御覽進乞伏)
(勅下該部速議上行請行臣等遵奉施)李及秀酌𣲖河夫疏(題為河夫之微𣲖當更遠)
(睿鑒近之地方宜酌仰祈)
(敕部酌覆以均偏累以蘇民困事竊惟河南之大政首累在河工臣屢渡黃河士民環馬而泣僉云河夫重)
(歴來已久今更旦夕難支臣初任地方未得要領不敢輕瀆)
(宸聰因行文管河道開封府逐一察明詳覆到臣該臣看得黃河為患自古皆然從無一勞永逸之規而)
(有因時制宜之法立法善則官不能行其私奉行公則民得以忘其役若不審百姓之筋力不察地)
(方之遠近不斟酌河工之有無止於循例而行以勢相督宜其筋力日盡遠近皆勞而河工之患為)
(甚酷也臣愚以今日之河工當更議者一當酌議者二如舊𣲖夫以地四十五頃而今𣲖夫止地二)
(十二頃五十畝此一欵所當更議者也蓋昔年荆隆甫塞朱源繼潰每年之間用夫萬計是以𣲖夫)
(加倍僅坐地二十二頃五十畝今稍稱安瀾河工有限豈可以河口潰決之日為例乎此一欵所當)
(更議者也夫堤岸雖有一定之地方而百姓亦有一定之筋力今河南額課每年大率五分若河夫)
(一名每年計用銀五十兩如瀕河州縣或每夫止坐地四頃或止三頃甚有止地一頃有竒是河困)
(之費十倍於正項矣雜項偶同於正項民猶告困而反十倍焉民何以支況河患關乎通省原非一)
(縣之力所可禦若不通長較算惟本縣之民是責如河道詳稱各府州縣皆地二十二頃五十畝𣲖)
(夫一名者安所用之乎臣聞近河百姓有棄其家而逃者矣夫使小民無安土重遷之情此其心可)
(憫此其勢可虞也臣愚以為近河地方亟當酌議每夫一名應坐地若干頃至於逾額則議所以協)
(濟之而後近河之工可以相繼此其所當酌議者一也至於南陽一帶去河工數百里離河益遠則)
(僱覓益難據河道開報各州縣協濟夫數不敢增減是與附近河工地方一同按畝訃夫又豈為情)
(理之平乎臣愚以為遠河地方併當酌議每夫一名應坐地若干頃須加倍於附近州縣非河有大)
(工不得輕𣲖而後遠河之地可以相安此其所當酌議者二也以上三欵皆河工不平之數均當更)
(定以蘇民困臣非不知河道自有專轄臣言之似為越俎然通省利害之關臣目擊既真敢不據實)
(告如入臣言不謬伏乞果)
(敕部行河督河撫兩臣通長確議奏請)
(睿鑒下部議覆施行)沈荃遵
旨條陳疏(奏為遵仰祈旨條陳)
(睿鑒採擇事職以庸駑樗才叨荷蒙轉陞河南分巡大皇上殊恩拔置鼎甲侍從有年又)
(覲復梁道因署臬篆例當入得瞻拜)
(天顔深慰下私謹遵陳地方利弊此千古曠典敢不竭睿旨許朝覲各官條)
(高深其一得仰副省如分驛路裁官役察隠漏清獄囚竊照中州一)
(理河漕諸大務凡有利當興有弊當除業經撫按節次條奏)
(允遵在案無可再凟謹據職耳目所及曁各府聞報有一二事宜見應酌議者恭列六欵為我)
(皇上陳之一西南驛站之宜酌補也中州路當子午輪東蹄絡繹驛站之困倍於他省今幸江浙等處分遞)
(路而大兵南𠞰勢必由豫入楚目今傳旗報捷日無停晷每用二三十騎或四五十騎前差未發後)
(差踵至額馬有限催覓不周自新鄉以南由荆州路者必歴南陽府新野縣由德安路者必歴汝寧)
(府信陽州通計一千餘里供應疲苦以日為歲甚至亢村郭店等驛官死夫逃整頓不起軍務迅急)
(敕部關係匪細請驛站銀兩通盤打算撥僻補衝庶各議即將該省)
(驛免倒斃之苦而軍機無遲滯之虞矣一河北養馬之宜輪值也大兵入楚喂養馬匹原酌道里之)
(均向議河北彰磁歇馬邇年蕩平滇黔換班征調每歲不下二三次或當春耕或值秋稼雖搬運糧)
(草置辦槽□原有各府協濟而本郡百姓供億獨煩竊計河北尚有懷衛二府直隸則有廣順大三)
(敕部府皆附近大路水草平衍可以飼秣請供至褒城議嗣後應於六府中輪流分駐彼此協)
(蕞爾小縣距彰磁不過四五百里似難再議歇貯馬庶酌勞逸之均而無偏累之苦矣一常平積)
(之宜核實也常平倉為救荒要策先經部科條奏通飭畿省見在遵行但就豫省而言各州縣)
(每歲贖鍰為數無多且春夏解銀秋冬積穀計二季所積多不過數十石少者二三十石蓄貯)
(太寡無裨實用年來頗稱有秋然汝寧之汝沒平新上開封之襄郾項商去秋水發亦遭渰)
(敕部况南鄰江楚水災叠告米價一踴糴賑更難請責議轉飭各州縣嗣後須廣積貯不得以些少塞)
(每歲大縣積至五六百石小縣積至三四百石者量行奬叙不及額者仍與紀過將見倉箱既盈而)
(饑荒有恃縱有水旱不必請蠲賑之文而獲三餘之慶矣一省城修復之宜亟圖也開封為中州省)
(會自河決以來城垣淤塌大小衙門分駐各邑文移既苦往返屏翰未聳觀瞻至歴年鄉闈暫移輝)
(縣供應之費該縣久屬不支近者巡鹽臣馬騰陞有修復汴城之疏業奉)
(俞旨撫臣賈漢復現在相度殫慮經營但虞城闉綿亘工費浩煩既無錢糧可以動支而民間物力久耗)
(於河工柳梢供兵諸項目前新報地畝徵輸更艱用力用財不無重累請)
(敕部議轉行撫按或請於每歲贖鍰量凖支銷或請於工屬銀兩量行撥借或照滇餉事例鼓勸士民樂)
(輸多方設法督倡興工先移衙署而次葺城垣庶經始有子來之歡不日壯維屏之勢矣一地畝等)
(則之宜分晰也中州土地原有上中下及金銀銅錫鐵等名目分别起科向因地未盡闢疆井混淆)
(八府以内豈無不分等則一槩𣲖糧或致貽民間賠害者今查首漸有就緒小民自無遁情若不亟)
(乘清查之時一併分晰高下則熟田固難隠匿而起科或致混淆終非)
(皇上軫念生至意仍請國計民)
(勅部於彙報之後查照萬歷年間則例照地𣲖糧永為遵守庶則壤有一定之規而荒歲免包賠之苦矣)
(一營兵缺額之宜速補也中州駐防之兵通省額存不過一萬二千計調楚調浙約去三千有餘見)
(旨缺在無幾今奉無增凡駐防分汛送差護鞘每苦不額免補有汰)
(足况中州南接荆襄西通秦蜀地勢遼闊雖居腹裏必藉多兵彈壓請)
(勅部議仍許募補足額以裕綢繆以實軍伍至各營兵丁更宜嚴飭將領兼行保甲連坐之法自汛守防)
(禦操點之外不許離伍為非每月具結彙報各道鎮轉報撫按如有盜賊竊發干與營兵者聽撫按)
(不時參究此清盜源之一端而營汛不致虚單軍政從此益肅矣以上各欵俱就地方事宜及各屬)
(清問條議所及敬承可採伏乞用獻芻蕘倘有)
(皇上勅部確議覆請明旨施行)許作梅謹陳河工利害疏(題為河工孔亟)
(河累甚大謹陳目前之急務與善後之良圖事竊以黃河上關漕運通塞下關豫東民命利害所係)
(綦重則大王廟決口不可不急修也但目前築塞所缺在柳數年來一築流通再築洙源中州百姓)
(僅存皮骨今一州縣𣲖夫動以數百𣲖柳動以數萬素不産柳之處固不能無中生有即種柳地方)
(近者採取已盡遠者陸運維艱恐十錢而不得一錢之用也臣聞曹單之間蓄柳甚盛年來未動大)
(工即小有修築所需無幾况地近新河船運可通或行本地買辦或令募夫採取省民力而濟河工)
(莫此為便此臣與河道方大猷面議可行者也此目前之急務也黃河自古為患然未有歲修歲決)
(屢修屢決如今日之甚者蓋明時泗川陵寢東省藩封一有沖決河臣即行治罪邇來止叙塞河之)
(功不議河决之罪加以數年不修之堤岸防護無人河安所恃以不決哉臣愚以為河口塞後宜多)
(設徭夫夏秋沿河築堡以防決冬春採辦物料以備用其工食即取給於原設河銀之内河官分定)
(地方倘有疎忽致決查係某官經管地方依律議罪則人畏決河之律不復覬修河之功自然防備)
(加嚴庶幾少免潰決亦可省歲修不貲矣此善後之良策也以上二議皆愚人一得之見懇析)
(勅部確議覆請施行)預議漕法疏(題為黃水復聞大發漕法所當預議謹陳愚見以利國儲)
(事近有人自河上來言黃河大潰水勢狂奔去年及長垣城南而止今瀰漫城北二十餘里矣河工)
(至今日誠急也臣以為黃河為漕運所關治河必先議漕歴稽前代建都不同轉輸各異我)
(朝定鼎於燕仍明之舊即當因明之制而補救之明初運糧有二道海運自直沽達京河運由江達淮由)
(淮達黃陸運至衛舟運至京迨會通河成而海陸之運俱罷故終明之世漕運以黃河為通塞)
(國朝因之河決流通而修河決洙源而修決大王廟而又議修非為河也為漕也今年因決口未築清口水)
(淺一挑再挑小民疲於力役乃河工未動河水又漲矣使河伯效靈河工蚤竣明年漕法可無煩更)
(議萬一河水洶湧工難遽完今歲前車可鑒臣狂瞽愚忠謹披瀝為我)
(皇上陳之漕船在淮揚之間從無淺阻惟黃河北徙所慮者淮河口及宿遷等處糧艘不能飛渡耳勢必)
(淮河北會泗沂東入於海則淮泗初未嘗不相通也明矣宋神宗間河決澶州遂合泗沂而與淮會)
(則宿遷一帶非黃河之故道為泗沂之故道也又明矣淮水雖弱為四瀆之一復得洪澤阜陵泥墩)
(萬家諸湖以益之昔則隨河入海者今使曲防接泗未必甚弱何可不議也且蛤蟃周仰黃墩等)
(湖合落馬泊河之水由董家溝入河再引永堌姬村二湖以及睢水由白洋河口接濟之則黃河四)
(分之水其流未必中斷又何可不併議也至張秋迤南黃衝運道設法疏瀹以利漕舟均不可緩臣)
(考之載籍詢諸輿論如此第未嘗親履其地里之高下水勢之強弱以及濱漕有用之陂塘不能盡)
(特遣悉懇祈故曉暢河勢官員躬詣踏勘與河漕二臣博洽典)
(共相參酌或别有運道可以通漕務使一勞永逸有利無害詳議妥確覆請)
(聖裁定奪漕法既定然後可得而議河也其以利國儲而便民生非淺鮮矣管見如此仰候)
(勅下内院九卿科道會議施行)謹陳河患疏(題為決口報塞謹陳末議以絶河患以恤民生)
(皇上事臣才庸識暗蒙勘河漕河工情形已與同差諸遣同滿漢諸臣踏)
(旨咨臣遵議具奏矣幸而河伯效靈河口報塞臣目覩部會)
(長河形勢與濱河之民被災疾苦謹將善後恤民事宜條列四欵為)
(皇上陳之一頂衝宜保護也黃河自滎陽而東水性湍悍南衝則決而南北衝則決而北今決口雖塞臣)
(周流河干見上流下流有頂衝數處最險者無如潭口寺若此堤一斷則河必經延津迤北東由滑)
(縣抵臨清下天津入海其害何可勝言如此急工恐陽武一縣民力不克底績臣請)
(勅下河臣多撥夫料併力加工勿待桃花水漲又成不可收拾之勢上流下流頂衝俱用心保護倘有疎)
(虞河官重治則河患可息矣一隄防宜增築也河水狂奔以堤為障臣見大王廟決口之下舊有小)
(長堤一道低薄不足為恃故大㠪廟之決即在洙源寨東壩也臣請)
(勅下河臣叧建遥堤併將小長堤增高加厚即伏秋水發内有龍門大壩以束其流外復有遥堤以殺其)
(勢則水性不能横溢矣一河夫宜復設也沿河州縣舊有額設河夫每年修工辦料防護河堤臣十)
(年五月内具有河工孔急河累甚大等事一疏内有設夫一議該河臣題覆姑俟年豐河銀徵足再)
(議河臣祗恐河銀缺額工食無措非言設夫為無用也臣請)
(勅下河臣查原額河夫照數增設即工銀不足河夫做一分工程歲修少一分工程應聽河官於河庫内)
(通融支算則地方亦不苦累矣一河民宜蠲恤也臣行視河干見陽武封丘祥符蘭陽等處近河居)
(民土地坍塌廬舍漂沒無居無食貧困已極若徵輸不已災黎其何以堪閱撫臣亢得時題覆臣同)
(官杜漺黔黎災傷已極等事一疏部覆内有祥符等處節年災傷未經報冇成河之地等語夫黃河)
(自古為患遇有險衝堤外復築月堤歴年既久堤内草陂沙洲便是民田至決口而下以達張秋一)
(勅下帶龍門雖合河水經行處所尚沮洳難耕臣請該督撫按嚴查各州縣被渰土地請)
(旨抛荒竢每年報墾行糧災民其少甦矣以上四欵臣目擊情真故敬攄愚見如其不謬伏祈)
(勅部議覆施行)議杜河患疏(題為任河官以杜河患事衛河沿河州縣節年水患頻仍人皆)
(言衛水流毒不知衛水發源蘇門水性有常即伏秋水發下有所洩亦不足害惟沁水決入始成滔)
(天之勢查沁水出棉竹山每年夏秋間合諸山之水迸流懷慶由武林入黃南岸高凸衝決時少北)
(岸地形凹下惟恃縷堤為障比年無專官料理故隄防未修且多盜決俾衛輝大名迤東一帶水患)
(旨估不休近雖奉故事去年十二月隨塞隨衝□臣等計修築祗應)
(皆親駐河干料理決口始塞幸值冬月水涸若當伏秋其水患又不知何如也衛河分司係新添衙)
(勅書門雖開載沁河然自設官以來錢糧不與聞衝塞内)
(不得問衛河歲受沁河之害而衛河之官不得干預沁河之事何以責河官而消河患也臣謂衛水)
(分司駐劄輝縣離武陟百里宜令本官冬春駐輝縣料理運道夏秋駐武陟防修沁河其沁河各項)
(錢糧俱聽本官提取每年工程照黃河例估計奏銷工大則本年額徵不足關本省河銀攴用工小)
(則本年額徵有餘留為次年之用其沿河堤岸增高加厚勿滋盜決之弊如此則責成專而水患可)
(睿裁息民生可蘇矣仰祈)
(勅部從長確議覆請明旨以便遵奉施行)張縉彦條議修防河工疏(奏為河工為)
(上國之大政修防為民之命脈謹遵久事臣自外藩蒙諭條悉利害祈蚤定經制以垂永)
(恩内擢肝腦塗地不足云報初入署時查本年二月十七日泰有凡興利除害許衙門滿漢大小官員)
(諭臣商確具奏之首在河工臣自河南來親見河勢泛部職掌大事)
(溢役夫顛蹷百姓處處啼號當事時時蒿目欲保河伯效靈井里安堵雖明者不能見其終也利害)
(甚大安敢緘默夫黃河有衝決之害非自今日始也自漢唐以來迄於元明以至今日歴歴可考也)
(已決則用修未決則用防亦非今日始也自漢唐以來迄於元明以至今日歴歴可考也故河決之)
(害大則修河之費鉅若河決之患平則防河之費輕大王廟之決也總河臣楊芳興屢奏陳請原有)
(經費河南募夫一萬名此外則山東大名濟之故夫冇定數每夫日給工食一錢故銀有定額計地)
(出夫四十五頃募夫一名故地有定規此修河之額近事之可稽者也幸仗)
(皇上洪庥衝口堵塞故道安然今日之河仍是未決之河則防今日之河當照未決之先求其原額不當)
(照河決之日仍其勞費矣考河道舊額守堤堡夫不過熒澤陽武祥符陳留蘭陽儀封封丘考城等)
(十縣招募夫不過八百餘名每夫工食不過三四兩不等但以為瞭望之用若有事修築則舊額河)
(夫銀除報荒外尚解庫四萬餘兩即於此内動用募夫興工此防河之額古今相沿之已久者也今)
(民勞之已甚徭役不息經制不定差提無時是以按臣有徵派當更之請省臣有發銀募夫之論若)
(不從此而定畫一之制經久之圖則民命之孔亟不待陽侯之怒矣臣聞河道條議𣲖夫臨河州縣)
(每熟地十五頃𣲖夫一名其餘遠河百里加地五頃共𣲖夫一萬二千五百八十九名臣不勝驚訝)
(夫築大王廟之決口河南不過募夫一萬名今無事𣲖夫一萬二千五百八十餘名是增十分之二)
(矣築大王之決口不過每地四十五頃募夫一名今無事之時而十五頃𣲖夫一名是加兩倍之多)
(矣里下每僱一夫月工六兩計一歲每夫費銀七十二兩一萬二千五百餘名之夫歲加銀九十萬)
(皇上餘兩是加正賦之多半矣夫司農告匱字輕出諸宵旰殷憂舉朝會議曾不敢以加𣲖二)
(口乃以數十萬之加埋伏於𣲖夫之内臣不得其說也况防河如防盜其來也忽焉其去也倏焉倘)
(如此議若行十月以後霜落水消萬餘人逍遥河上畚鍤何施所費之夫將為下役包攬折乾之所)
(用乎抑盡動河銀銷歸何所也况通省地方遠近不一即如盧氏固始等縣離何九百五十里若待)
(事急而調之一旦河勢泛溢近者不足用遠者不能到躊躇四顧安能取辦俄頃蟻穴之潰嗟何及)
(矣此又防河者之不得輕執者也計莫如防河即照防河之額無事以堡夫為瞭望有事以河銀為)
(招募如河官難以坐募則檄行州縣發給見銀而河官勤行巡察務保萬全若有叵測之勢非常之)
(舉就河勢所犯之處照工𣲖夫一面調集一面題明不必拘一定之數窵遠之地大工然後恊之隣)
(省中工然後協之鄰府小工則協之本府九年原有題定規則無容更也河漕所關豈惜一方之筋)
(力以塞蛟龍之窟乎如此則有經有權有常有變修有修之額防有防之額募有募之時𣲖有𣲖之)
(時而河防可恃無恐百姓亦可與更始矣河柳砍伐尚議栽植今戶口淪亡異日興工徵𣲖何地是)
(皇上樹人不如樹木也利害顯然事有兼濟我畫一之行成典章功垂可久矧河工大政而可無)
(特簡制以立萬世之利耶總河臣新經者臣謹循職掌撫按臣親見民隠必有駁議詳覆)
(聞若指實以採祈愚言可)
(勅部覆議施行)李實秀條陳養馬所夫疏(題為衝途苦累難堪激切陳言仰乞)
(勅部酌議以甦民困事竊帷河南衛輝一府附郭汲縣路當九省通衢在明季凋敝已極我)
(朝定鼎以來大兵經過差使往返絡繹不絶兼之水患頻仍河工未竣民不堪命久矣當今最為苦者有)
(二一曰大兵養馬之苦也衛輝北有彰德東有大名西有懷慶相去不過二百餘里大兵每次南征)
(養馬皆在衛輝動經月餘大名彰德僅十之一二懷慶則全不經臨也即如去歲徵調紛紜自閏六)
(月至十月經略標下及江西兩廣等處差官押解馬匹先後共經五次喂養合計三千五百餘匹駐)
(劄多者一月少者亦不下二十餘日一切夫䥷草料等項俱𣲖民間備辦竊思衛輝較三府最為衝)
(疲錢糧戶口最為稀少養馬之數則較三府獨多苦累不均莫此為甚臣請)
(勅下該部酌議以後凡遇大兵養馬或與三府分駐或與三府輪流如在大名則當用直隸附近州縣協)
(濟如在彰衛則當用河北府州縣協濟所用糧草俱應隨時估價至於轉送之費常數倍於正項伏)
(勅部乞併從長酌議作何銷算庶百姓得有息肩之日一)
(矣一曰所夫賠累之害也衛源舊設河平一所以供差役往來之需其牛頭夫役原係陳留長葛原)
(武三縣歲額銀五千八百餘兩雇役代當與汲縣毫無干涉因)
(鼎革之初三縣未歸版圖暫今汲縣料理不過一時權宜之計詎意積久因循十年以來三縣止解銀八)
(百餘兩其餘夫役盡取之里下牛頭盡取之民間汲民何辜而為此三縣填無窮之谿壑耶伏乞)
(勅下該部查陳留等縣原額河平所銀若干兩令其依舊赴衛應役或因三縣除荒徵熟額銀不敷應)
(准撥某項錢糧抵作所中之用庶汲民不致獨累而輪蹄往來得以有資矣以上二欵緣臣係汲人)
(國知之最真故敢為臣言不謬統乞計民生請命如果)
(睿鑒施行)佟鳳彩條陳民困疏(題為豫省平定有年百姓苦累未蘇田地荒蕪尚多敬)
(睿鑒陳致困之由兼抒補救末議仰祈疏具破格通變以收治平之效臣謹分)
(奏事一河夫之偏累宜通變也臣察修築黃河每歲用夫或至萬餘名或至七八千名自二三月起至)
(十月終止俱按地畝起𣲖似乎公矣其實弊有不可罄告者如狡猾之徒以自己田土飛洒於人勢)
(豪之家以他人地畝包攬於己甚至紳衿衙役借題優免兼有不肖有司礙於情面以致懦弱鄉愚)
(愈累愈貧每月或三四兩不等方能雇夫一名及解到河上人為積年河棍夫頭百計欺壓授以至)
(重之工苦不能受勢必至於逃逃而復向該州縣提補又得二三兩重雇是每夫一月已費至六七)
(兩矣即以初雇每月三四兩而言一歲萬夫計之每年費至三四十萬矣在)
(廟堂之上止知河有歲修而不知歲修之夫如許即知有歲修之夫更不知費百姓如許之金錢為今之)
(計莫若官雇一策察舊例河工夫役管河道每歲預估用人夫若干方行各州縣按地起𣲖今若官雇)
(每夫每月雇價二兩足矣每歲上工九箇月每夫止用雇價一十八兩即以萬夫計之止用一十八)
(萬較百姓之自雇每歲三四十萬不啻天淵矣其每歲估夫若干該銀若干除歲徵河銀外不足者)
(於河南八府一州地畝分别等則每畝𣲖銀若干刊明由單内出納亦照地丁錢糧年終河臣奏銷)
(倘有餘剰留為下年之用如是民知有定額不但狡猾之徒勢豪之家紳衿衙役不能影射倖免即)
(河棍夫頭管工官役輩亦無所施其巧矣此歲修之議若是倘遇意外大工則歲修之雇價實不足)
(以敷其浩繁之費是又在臨時或動何項錢糧再行酌)
(題者也甲一里甲田地多寡懸殊宜均平也竊照均平里久奉)
(俞旨通行直省惟河南此時為荒多熟少遂爾因循如故雖有里甲之名其實多寡不一多者每里或五)
(六百頃或三四百頃少者每里止一二百頃甚至或數十頃以致寥寥數頃者遇有差徭有司止知)
(照里編差不知里大則田多戶殷衆擎易舉里小則田少人稀難以承役更有官儒戶名或不入甲)
(或入甲而不當差甚至避重就輕詭寄飛灑大里愈得便宜小里愈增苦累名為一例當差實有不)
(均之嘆為今之計莫若行各州縣詳察除已均平者不動外凡有不均平者不許拘喚各戶審編亦)
(不許里書分𣲖止令州縣印官按見在徵糧地畝冊如一州縣有地一千頃原分為十里者每里均)
(分一百頃一里之中各分十甲一甲均分十頃遇有差徭按里甲均當不許少有增減如是則豪強)
(無計躱避貧懦不致偏枯矣云一柳梢之協濟宜通變也夫豫省沿河地方雖産柳然除隄柳園)
(柳外餘俱係民間納糧地土栽種以供採來辦且生之者有限用之者無窮自康熙七年以如桃)
(源宿遷牛市屯以及七里溝等處共計河南協濟之柳已二百七十餘萬矣又加之以本省之黃河)
(歲修不下百餘萬即去歲開封府屬陽武縣之潭口寺工險事迫無柳可用將民間之果木無論桃)
(李杏棃等樹盡行砍伐堵塞方保無虞是黃河之害惟豫省為甚本省歲修尚不能支倘一有決口)
(之患本地無柳可需鄰省又不能挽流而上斯時歇之不可堵之無術不有悞大事乎况柳必栽種)
(數年方能得用原非數月週歲可以易生者是修防本省河工尚且不敷百姓四出採辦已屬苦累)
(年來協運外省更苦難堪臣有兼理河道之責不得不預為詳陳仰祈)
(睿鑒嗣後或江南鄰省無河患之地方𣲖協江南之河工將河南有餘不盡之柳稍待生息以備本省之)
(河患庶漕運民生兩有攸賴矣水一裝運協濟柳梢之船隻宜通變也竊照黃河勢洶湧洪波直)
(瀉原無商旅船隻往來不過各河口寥寥之渡艘耳一遇協濟之柳渡船不敷將朱仙鎮小河民艇)
(從陸地挖溝引水將船拉至大河每隻裝柳不過二三百束每束脚價費銀一二錢不等然尚有船)
(可雇有法可設猶可言也今朱仙鎮之客船見封雇無已俱各畏縮不前大河又無片帆往來百姓)
(運柳至河干者止有望洋而歎官吏束手無策若不亟圖變通將來必至誤運即如見今協濟七里)
(溝之柳九十餘萬束而堤柳園柳每束官給脚價銀一分五釐民柳連運脚每束給銀四分五釐察)
(當時議定以本省之柳修本省之工每束尚給五分今遠運江南千里之外止給四分五釐小民無)
(睿慈術飛運安得不賠累乎仰懇江南出船處所雇覓勅下河臣動用捐輸錢糧於)
(到豫使民止備辦柳束輓運河干庶百姓亦稍得蘇息大工不致遲悞矣)王日藻請豁
堡夫課程疏(題為開歸堡夫課程疲累已極仰懇)
(皇仁特賜矜豁事竊照豫省黃河自滎澤至虞城延袤六百里築隄防守自外堤重堤間有至三堤者額)
(設堡夫僅九百餘名責令晝夜瞭望水汛墊平車道兩隙修補狼窩鼠穴與夫栽柳澆灌剷割蒿草)
(力役最苦所領工食徭編堡夫每名每年工食銀六兩内有除荒徵熟不及六兩者鄉堡夫每名每)
(年工食銀三兩六錢内有不及三兩六錢者工食又最少乃又責令繳納課程一項每夫每年納柳)
(梢一百束檾麻十斤芟三十套纜二十條計其所納課程之費仄過倍于工食之數煢煢堡夫何以)
(堪此然在昔時豫省河防俱用民夫每名里下幇貼至四五十金故猶可以完納自康熙十二年前)
(撫臣佟鳳彩題請夫歸官雇則各堡夫僅僅需此在官工食銀兩矣且從前責辦課程因豫省沿河)
(荒地尚多原令其望青採取隨地種麻因時索綯為芟為纜用其力不費其財今地畞俱己起科柳)
(梢各有業主則勢不得不賣鬻辦買矣以故堡夫竭蹶奔走搶地呼天止以措辦課程為重看守隄)
(岸為輕究竟此皮盡骨立之堡夫豈能如數完納因之相率逃亡河務廢弛有夫之名無夫之實州)
(縣務在責成又因之均𣲖里下追呼敲撲弊端叢集是此堡夫課程一項有益於)
(皇國用者甚小而所損於河防者甚大伏乞夫專令防上勅下部議將堡夫課程槩行豁免其堡)
(守堤岸餘暇栽柳灌溉倘遇埽工再令協採堤園官柳盡其力不至費其財庶河防重務不致廢弛)
(而堡夫亦得獲生全之幸矣)田文鏡為欽奉
上諭疏(該臣看得豫省兑運漕糧原在衛輝府北門外自明季移於直隸大名府小灘鎮康熙三十五)
(年前撫臣李輝祖訪知衛河為行漕故道疏請改復業蒙)
(俞允康熙三十五六兩年豫糧在衛交兑並無遲悞至康熙三十七年運丁張文安等以衛輝路遠河淺)
(閽部情由叩次仍改小灘兑運後經前撫臣李國亮以議將水)
(旨允官民未便乂請改復奉今奉行在案迄今二十餘年)
(旨確查定議具奏伏查衛河白屯子馬頭至老鸛嘴一十八里係太行山發脈河底多石水深則舟行無)
(碍水淺則阻滯難行此運弁旗丁所以樂受兑於小灘而不願於衛輝水次但小灘受兑在弁丁固)
(屬有益而豫省官民則有未便者蓋河北之彰德衛輝懷慶三府及陽武原武封丘三縣起運漕糧)
(并給軍行月等米共該一十萬四千餘石自康熙五十八年奉)
(旨改徵夲色以來俱係民間納未交倉候兑今若運至小灘遠者不下七八百里近者亦至四五百里舟)
(車盤運費既浩繁且嚴冬雨雪跋涉長途不惟遲悞堪虞且多折耗滲漏此不便於本色之米者一)
(也若夫開歸等五府一州漕糧行月等項共該米一十五萬餘石係各屬折徵銀兩解赴該道採買)
(若就近於小灘購買則一隅之地斷難取辦十五萬之糧如於别處買運跋涉更艱且隔省地方牙)
(行囤戶故高價值勢所必至以每石六錢五分之銀買未恐尚不敷再加舟車運送費從何出此不)
(國便於採買之米者二也切思漕糧關係復衛輝水儲運道必期無阻查康熙三十五年請)
(次之案原云採買之米不必拘定水次隨處可以購買即隨處可以受兑總求民便通融糧無貽悞)
(等語今應否將夲色米一十萬四千餘石仍在衛輝五陵水次兑運外其採買米一十五萬餘石自)
(衛輝府至小灘鎮沿河一帶地方不拘何處買米即於本處交兑不必拘定衛輝亦不必拘定小灘)
(則兑運既屬便宜而漕船亦不致遲悞矣既據糧儲道副使沈廷正布政使田文鏡會詳前來臣覆)
(睿鑒查無異理合具奏伏乞施行)請增營汛官兵以資防禦
疏(竊照河南一省居天下之中地形四逹為九州之腹心諸夏之閫域分立兩鎮官兵控制南北)
(星羅碁布措置已極周詳然豫省八府其處萬山之中而素稱險要者莫過於河南一郡係河北鎮)
(臣所轄離省四百餘里離鎮一百四十里中隔黃河孤懸西鄙設有河南營都司一員守備一員千)
(總二員把總三員馬兵一百三十四名步兵五百一十四名共轄一府兩州一十四縣東西相距六)
(百餘里南北相距三百餘里地方遼闊俗悍民頑且山多箐密最易蔵奸今以孤營防禦地險兵單)
(不但不足以資彈壓而勢亦不能兼顧無遺至於陜州新分直隸分轄靈寳閿鄉二縣離省七百餘)
(里逼近潼關為山陜咽喉最稱險要再查嵩縣一營止一守備並無千把管轄嵩縣永寧盧氏三縣)
(相距三百餘里兼之四面皆山層巒叠嶂莫可端倪臣等伏查河南營原設參將一員因順治十八)
(年駐劄提督改參將為城守營都司嗣於康熙七年奉裁提督參將因未復設臣等請復設參將一)
(員駐劄河南府將河南營都司改為守備移防陜州叧為陜州營河南營原有之守備一員千總二)
(員把總三員仍歸參將管轄分防洛陽偃師鞏縣孟津宜陽登封新安澠池汝州魯山郟縣寳豐伊)
(陽等十三州縣如將都司改為守備移防陜州應更設把總二員分防靈寳閿鄉二縣其兵丁照陳)
(州營馬兵酌增七十二名步兵酌增二百六十八名其嵩縣營亦應添設把總二員分防永寧盧氏)
(二縣除將都司衙署改為參將衙署無庸更張營房既未添兵亦無庸增造外惟移防陜州之守備)
(陜嵩二營添設之把總各衙署并新設兵丁營房及盔甲旗幟器械為費無多臣將所存無碍充公)
(銀内量支蓋造製備無庸動用正項錢糧至於官兵俸餉查參將一員守備一員把總四員馬兵七)
(十二名步兵二百六十八名每年應支銀六千五百二兩八錢四分零米一千二百二十四石俱於)
(地丁銀内按年支給造入兵馬錢糧冊内奏銷再汝寧府屬之遂平縣境内有名平頭垜嵖岈山者)
(長亘百里界連四縣山深谷僻奸宄易於出沒係南陽鎮臣所轄地方從前止設把總一員帶馬步)
(兵丁六十四名分防遂平確山兩縣亦屬地險兵單請於汝寧營酌增北總一員馬兵三名步兵一)
(十七名駐劄平頭垜嵖岈山扼要之處專司防禦其俸餉米石亦於地丁銀内支給按年奏銷至於)
(衙署營房盔甲旗幟器械等項臣等亦支公項造備如此一轉移間實武備以固疆圉示軍威而垂)
(永遠長享太平於億萬斯年矣臣謹曾同河北鎮臣紀成斌南陽鎮臣佟世鏻合詞具)
(勅題伏乞施行部議覆)備陳私鹽私茶之積弊疏(竊照鹽法茶政均以官引)
(為凴凡起運官鹽每引二百觔為一袋帶耗五觔又商人販茶每引照茶一百觔茶不及引者謂之)
(畸零别置由帖付之若引貨相離及夾帶餘鹽餘茶並將舊引影射者俱以私論經由之地方官失)
(察故縱者各有處分律例何等森嚴自當恪謹遵守乃自年羹堯為川陜總督而茶政壞及管理河)
(皇上東鹽務而鹽法亦壞臣蒙地方事務留心體察豫天恩簡畀巡撫重任凡於)
(省地處中州為四方咽喉商賈往來雜沓鹽茶兩項不但私販充斥抑且夾帶横行殊干法紀故於)
(扺任之始即飭各地方官如有鹽茶經過騐引放行以絶諸弊無如山陜商客皆年羹堯私人倚勢)
(藐官甚多掣肘其欺臣遼遠一時耳目不及隠忍徇縱者不知凡幾間有奉法惟謹如靈寳縣知縣)
(多時琦者盤獲私鹽具文通詳而年羹堯不由有司審擬亦不咨會臣衙門擅自銷案反責地方官)
(以不應如盧氏縣商人李乾勝於雍正二年閏四月二十三日馱鹽二千四百九十六觔至靈寳縣)
(止有引八道内開鹽一千六百觔再加耗鹽五觔並除袋皮十五隻約重四十六觔外淨多餘鹽八)
(百觔且查引内吏扒係雍正元年十二月内所印顯係舊引影射通詳撫臣鹽臣當經前撫臣石文)
(焯批行河南驛鹽道查報而年羹堯久不批發隨有署河東鹽運司事神木道李世倬據李乾勝夥)
(商盧克呈稟批飭咸寧縣知縣嚴士俊差役執秤前赴靈寳縣稱較並飭該縣作速較明審供詳覆)
(毋任以憲批未至故延拖累該縣以嚴令發來之秤較之靈寳鹽秤每引重鹽七十餘觔詰訊脚戶)
(楊日楊齊誌僉供商人稱鹽時秤錘上加個爛火盆鐵詰訊商人李乾勝供鹽是公爺的秤稱下的)
(與别處秤不同又問引是去年十二月日期怎麽今歲纔發鹽呢供商人回過道裡吩咐著商人代)
(他帶運的等語該縣以官秤輕重懸殊恐係來役中途滋弊關會咸寧縣煩其封固移較共稱少鹽)
(六百九十二觔外尚夾帶餘鹽二百零四觔該縣因靈寳一邑每歲額銷鹽引五千四百八十張有)
(零曁盧氏内鄉兩邑之鹽經過盤騐俱用十六兩官稱並無多餘今咸寧縣奉運司頒發之秤每引)
(約重七十餘觔嗣後凡官鹽到境或照運司所發之重秤稱驗或照十六兩官秤稱驗一並審擬詳)
(請在案嗣於雍正二年六月初五日督臣年羹堯始將該縣原詳批仰河南按察司確審招報脚戶)
(既不知情給還驢騾先行省釋李乾勝因見脚戶省釋審無對証捏稱係脚戶夾帶倚恃生員護符)
(不便刑訊正在詳請褫革間又於雍正二年七月十五日準咸寧縣詳奉鹽道批鹽場發鹽制秤較)
(定已久三省通行非特靈寳一邑為然也仰即移明一體遵照到縣查此案有無夾帶河南按察司)
(尚未招報突於雍正三年正月二十六日年羹堯惟據鹽運司詳批鹽引既無夾帶仰河南按察司)
(轉飭速給該商領運並嚴飭該縣毋再違例留難致干未便等語草率銷案矣臣於雍正三年六月)
(十二日據驛鹽道沈廷正驗報到臣詳閱之下不勝驚異臣查豫省河南南陽二府汝陜二州所屬)
(州縣並許州所屬之襄城一縣俱食河東鹽而靈寳一邑路當孔道私販出沒現在積引難銷豈容)
(鹽梟横行該縣例有查驗之責安敢輕縱但私販之無引挑運者易於察捕而奸商之夾帶影射者)
(實難稽查非稱不可總之年羹堯倚勢黷貨利盡錙銖紊亂)
(國家定制捏情條奏便適已私又於鹽埸遍置私人神木道李世倬咸寧縣知縣嚴士俊俱係黨羽袒)
(護奸商肆行無忌以致私鹽充斥官引難銷流毒豫省沿為積弊伏乞)
(皇上勅部將雍正二年十月十七日内閣抄出年羹堯條奏速行叧議改正請嗣後仍照舊例用較凖每)
(觔十六兩官秤許經過地方官稱掣放行如有夾帶餘鹽照律治罪若官役掯索留難查出嚴加參)
(處如此用法得平庶奸商知所畏懼而積引不敢壅阻矣再查茶商運茶出口交易更屬緊要關係)
(近日止用川陜總督印票並無茶引相連自楚入豫一路由裕州至魯山伊陽宜陽澠池陜州靈寳閿鄉出潼)
(關一路由舞陽至葉縣郟縣汝州新安澠池陜州靈寳閿鄉出潼關臣令附近潼關之各州縣騐引放行現據)
(靈寳縣報稱查獲商懋官等有票無引茶五千四百一十五包閿鄉縣報稱查獲馬世傑有票無引茶六十二)
(擔半俱稱有引隨後臣姑令寬限一月送引騐放又據靈寳縣查獲吳宗直無引私茶二千四百觔假裝布駝)
(擅行駝販訊供潼關外有小路叫做禁溝有人引路黑夜可走等語臣現批布按二司飭審招解在案容臣審)
(明另疏具題外雍正三年四月二十八日準原任川陜督臣年羹堯咨據西安撫民同知楊廷相詳稱蒙憲給)
(發船票赴湖廣買茶遵行已久一旦遽令引文隨茶方許放行舊例領引之時先繳佐充軍需銀二萬兩是衆)
(商必不能將雍正二三兩年之引一時並領接濟前途運發茶觔等情相應移咨轉飭經過地方官照依舊例騐放等因)
為欽奉
上諭疏(該臣看得豫省漕船自衛輝府水次受兑前進經由滑濬内黃三縣中多沙石淺灘需夫挑挖)
(在滑濬等縣以河南漕運為隔省之事不甚相關而押運官弁又以非本省所屬呼應不靈每致抵)
(皇上通遲悞仰蒙念運道所關綦重睿鑒周詳軫)
(特降以滑濬内黃三縣分隸彰德衛輝則運道得耑責諭旨)
(皇上成著九卿速議具奏欽此仰見我屇也臣接準部聖明之所運行無微不矚無遠勿)
(咨除應徵地丁正雜錢糧並起運存留各欵及一應卷案業經戶部行文直隸督臣李維鈞逐一分)
(晰造冊移交應俟移交到日造具各收管清冊送部查核其一切大小事宜隨行布按二司確查妥)
(議容臣次第舉行外臣查有部議所未及而事關緊要者不得不為)
(皇上陳之如營汛是也滑濬内黃三縣今既改歸豫省所屬不便再令直隸官兵防守查彰德衛輝二府)
(原屬河北鎮所轄汛地應在河北鎮標營分撥弁兵駐防但該鎮營汛歴來𣲖撥已定今益以三縣)
(地方止就該營現在官兵内抽撥誠恐汛廣兵單不敷調用若另議增設官兵又不免糜費俸餉臣)
(請將直隸原駐防滑濬内黃三縣之官兵一並改歸河北鎮標如分隸衛輝府之滑濬二縣即將原)
(有官兵改歸衛輝營參將管轄如分隸彰德府之内黃縣即將原有官兵改歸磁州營都司管轄其)
(原在直隸所須俸餉應自雍正三年秋季止直隸停其給發即於河南布政司庫内支領造入該年)
(兵馬錢糧冊内奏銷如此一轉移間則官兵俸餉無俟加增而三縣汛地防守仍不乏人矣)為
請嚴府州交代之例事(欽惟我)
(皇上自御極以來軫念或國計民生宵旰勤求)
(特降或博採羣議凡所以杜虧空而實庫儲者業已區綸音)
(畫周詳盡善矣然臣以庸愚謬膺重任雖時刻提防嚴加查察其如幅&KR0695;廣闊耳目難周惟藉知府)
(與直隸知州不時盤查如有虧空令其據實揭報况知府與直隸知州與所屬州縣最為親近倉庫)
(有無虧空原無不盡知苟能徹底清查自可預杜侵那祗因平日瞻顧情面甚或怠惰偷安雖有不)
(時盤查之責失察分賠之例以為事犯者少倖免者多敢於通同徇隠及至水落石出參追虧空著)
(落不盤揭之該管上司按股分賠其間又不無丁憂事故陞遷離任歸旗回籍之員即移咨各省旗)
(籍紛紛催追不免往返稽延一時難以歸結臣伏查雍正元年八月二十日定例内開各省常平倉)
(存貯米穀督撫陞轉離任將冊籍交代新任督撫限三個月查核奏)
(聞等因臣查督撫統轄兩省一省離任之時尚今查核交代而知府與直隸知州所屬州縣最多不過十餘處)
(離任時將各屬倉庫錢糧查明造冊交代更屬易舉臣請將知府與直隸知州離任時除本任内倉)
(庫錢糧仍照定例限兩個月交代外其所轄州縣一切正雜錢糧米糓等項亦照督撫三個月查核)
(交代常平倉米糓之例於定例兩月外寬限一個月造冊交代令署官盤查出結如被署官查出虧)
(空揭報即着落前任府州分賠署官亦照正印官於離任時造冊交代令接任官盤查出結如被接)
(任官查出虧空揭報即著落署印官分賠逾限不即交代者照例參處如此則府州各官誠恐離任)
(後交代不下或被後官查揭分賠斷不敢再為徇隠必能留心體察不時盤查所屬之員亦不敢任)
(意侵那懇求府州擔承扶同出結即或交代時查出虧空著落分賠均係現在之員勒追自易亦免)
(咨追往返之繁而於倉庫錢糧大有裨益矣是否臣言可採伏乞)
(皇上勅部議覆施行)為請
旨疏(竊查豫省磁州一營原管轄彰德一府八州縣汛地因該州界連直隸為豫省八路咽喉故令該都)
(司駐劄磁州城内以為保障該營存城馬步兵丁二百二十一名内分防大路墩臺及僻汛馬步兵)
(丁七十三名今將磁州改歸直隸則兵營自應并歸直隸管轄但該營非但管轄一州若徑改歸直)
(隸則彰德一府七縣汛地無所統屬如并歸衛輝營管轄查衛輝營汛當衝道且係三省接壤又多)
(山險重地原轄一府八縣今再益以一府七縣恐致鞭長莫及若在彰德府再立一營未免添設官)
(兵叧起爐竈臣再四籌度務求萬全請將磁州營所屬分防彰德府千總一員移駐磁州留存城馬)
(步兵丁四十名内馬兵八名步兵三十二名以供差遣城外分防馬步兵丁七十三名内馬兵十四)
(名步兵五十九名統令該千總管領盡歸直隸造冊移交至該千總應歸併直隸何營統轄統聽直)
(隸督臣李紱撥定外其原設磁州營都司一員中軍守備一員即帶領該管存城餘下之馬步兵丁)
(共一百八十一名移駐彰德府城别立彰德營名叧換印信仍管轄一府七縣至於衙署都司令其)
(駐劄原有之察院空廨守備即住千總衙門略加修理毋庸蓋造其帶回餘下之馬步兵丁共一百)
(八十一名每名應給營房二間共三百六十二間應照河南營之例將所存無碍充公銀内量支修)
(蓋無庸動用正項錢糧如此一轉移間庶磁州改歸之後巡緝仍不乏人而彰德一府七縣汛地弁)
(兵又得專營管束不時操練於營汛不無裨益矣是否允協臣謹會同河北鎮臣紀成斌合詞具)
(皇題伏乞上睿鑒)
(勅部議覆施行)為敬陳出借倉榖之積習不可不除伏乞
睿鑒事(竊惟常平等倉穀石關係重大自當出陳易新以防紅腐故於青黃不接之時有存七糶三之)
(例春間出糶秋收後買補還倉又有存七借三之例春間出借秋收後加息完納法至善也乃各州)
(縣奉行不善每於開倉出借之時即有頑紳劣衿奸牙積蠧串通鄉保地方俱將佃戶家人姓名填)
(入冊内臨點應名影射地方官無從查其誠偽雖每名下不過借穀四五斗不等當官零星借出即)
(交伊主彙聚成多一人名下竟有二三十石不等究之無食無種貧民顆粒不得到手及至秋收後)
(徵比還倉俱係紳衿牙蠧出頭赴比皆認實係伊等借欠方知借穀時所造花名乃係捏造紳衿倚)
(恃護符碍難責比牙蠧又復刁頑不畏刑敲詳則不勝其詳革則不勝其革倘有賢能州縣從中擇)
(其欠數最多者詳革法究庶幾誅一警百乃復瞻徇因循不肯作惡挨至次年春間只得倒換借領)
(將去秋之舊欠改作今春之新借以愚盤查官耳目俾出陳易新之良法遂成虚套故事此輩習以)
(為常牢不可破一至交代時新官賢而能者或不肯接受令舊官代賠或竟詳揭虧空在舊官名下)
(追賠倘新任之員係一庸吏竟視為民欠可以代徵居然接受及至無完人蹈前轍而抗欠穀石之)
(勅部紳衿牙蠧反得脱然事外臣請自秋收後徵比勒嚴行定例每年春間借出穀石)
(限十月終務令盡數完倉造具完穀冊收申送報部年終知府直隸州下縣盤查其府州倉穀責令)
(該管道員盤查出其印結申報如逾限不完或捏造冊收該府道員即行揭報參處除本官照數追)
(賠外仍令欠戶照數完納不得因本官既賠此數即將欠戶豁免以市私恩倘查係紳衿牙蠧所欠)
(不論多寡槩行詳革加倍追還仍照抗欠錢糧例枷責其代為造冊之鄉保地方嚴審有無受贜分)
(别治罪如該管上司不行揭報察出照徇庇例議處庶幾立法嚴而各知有畏懼不敢捏名冒借抗)
(欠不還而無食無種貧民得以均沾實惠矣臣不揣愚昧謹獻芻蕘如臣言可採伏乞)
(皇上特下諭旨)
(勅部定例永遠欽遵施行)詳請
題明豫省丁糧按地輸納以均賦役疏(該臣看得豫省丁銀不隨)
(地派民間苦樂實屬不圴臣前在布政使任時已經通飭各州縣確查妥議因各州縣紛紛議詳不)
(聖恩一屢經駁查及蒙次嚴催兹據布政使費金吾詳簡畀巡撫之後節)
(朝廷稱丁糧同屬人與攤之於地均屬可行然與其𣲖正供𣲖之於)
(盛世在人而多貧民之累孰若攤在地而使賦役之平况人丁永不加賦則丁銀亦有一定之數按地均輸)
(更易為力查各屬人丁多寡不等今就一邑之丁糧均攤於本邑地糧之内無論紳衿富戶不分等)
(則一例輸將如某縣原額丁銀一千兩攤入地銀一萬兩之内則每地銀一兩應加丁銀一錢以此)
(核算在丁少地多之區每兩不過增之分釐即間有丁多地少之處每兩所增亦不過一二錢而止)
(如此則地多之家力能輸納而無地之民得免光遇丁之累矣至豫省州縣每年均有報墾陞科以及)
(閏之年糧額無定嗣後地糧如有陞增應將丁銀隨年另行均𣲖攤入正閏銀内照數收納庶額賦)
(國無虧其有裨於鮮再查太康汝陽正陽新蔡信陽計民生實非淺)
(羅山許州郾城光州光山息縣商城等十二州縣雖係按地收丁然丁糧仍分則等終難免避重就)
(輕躱閃偏枯之弊今應與各屬一體按糧均攤以昭畫一以垂永久統於雍正五年為始攤入地糧)
(題之内收納至各屬丁冊及更定賦役全書候具允部覆至日另行造送等情詳報前來相應)
(勅題伏乞施行部議覆)為敬陳糶借倉榖之法以俾貧民實霑
聖恩事(該臣看得出糶倉糧一以接濟民食一以平減市價此誠)
(國家於蠲賑之外推廣拯濟之仁政也臣接準部咨戶部議覆掌陜西道事廣西道試監察御史馮長)
(發奏敬陳糶借倉榖之法等事一案欽遵緣由隨行布政司通飭欽遵去後查雍正四年三月十四)
(日準戶部咨為請定外省奏報等事内開嗣後凡臣部陳奏及議覆條奏事宜部文到日將可行不)
(旨等可行之處限一月内具疏奏明請詳報到臣臣愚因遵照在案今據布政使費金吾)
(以為發糶一條尚當因地制宜相機料理伏查各州縣倉厫建在州縣城内者多間有四鄉設立厫)
(座者貯穀亦復有限若每州縣應分八方一方各設一厰莊多戶密者或設一二厰各預定日期該)
(州縣官親盤監糶雖可便宜窮民杜絶囤積但糶賣倉糧原為救饑平價起見刻不容緩如八厰同)
(日開倉出糶則州縣一官不能分身勢必委諸衙官教職豈能查禁奸商豪勢囤積之弊若各定日)
(期糶過此厰再往彼厰監糶跋涉往返亦需時日窮民豈能久待况聞一方先開一厰則七方之民)
(亦必雲集擁擠及至别厰開糶而糶過之村莊又來混雜勢不能禁弊更叢生再四鄉原貯有彀者)
(或可就近設厰糶賣彼附近水次可通舟楫之州縣一船可載多穀輓運尚易為力按方設厰猶為)
(便民至於倉穀俱貯在城鄉村僅通陸路且山谿險峻跋涉維艱之州縣從城運穀至鄉非車載驢)
(駝不可遠則竟有八九十里近亦不下四五十里口袋從何措置脚價從何出備州縣官力不能捐)
(乃必𣲖諸行戶累及里民夫以救濟窮民之良政而致有𣲖擾地方之弊端尚未盡善盡美也且民)
(皇上不可使之太勞亦不可使之過佚當軫念窮黎開倉平糶之時)
(仁恩下沛至優至渥而小民尚惜此舉步負戴之勞竟欲坐享其利似非下土小民分所宜然况平糶與)
(賑濟不同賑則按口給食雖老弱廢&KR1282;俱宜到厰糶則止須一家之壯丁赴糴間或家無成丁之人)
(亦可轉煩親鄰代買則此遠涉守候之苦又似無庸過為民慮也臣前為牧令時曾奉文出糶倉穀)
(倉貯俱在城内每日清晨將倉穀量出發至四門關廂設法糶賣仍親身周流巡查不但無奸商豪)
(勢囤積之弊並不致小民有守候之苦再州縣一官有錢穀刑名之責於早半日賣穀晚半日比較)
(錢糧審理民事均無有悞此臣所身經親試者臣深受)
(皇上殊恩凡有一得之愚不敢自隠冒昧具奏伏乞)
(皇上勅部再加議覆施行其餘各條洵稱良法實屬可行)請停城鄉分緝之例廳
捕協緝之條以專責成以靖盜源疏(竊臣猥以庸愚蒙)
(皇上天恩畀以巡撫重任事無大小莫不悉心研究務期萬全况盜賊為害民生失事處分綦重敢不竭)
(力體察時刻隄防是以文武印訊稽查緝捕之法府佐廳員督同協緝之事及捕役為窩作線縱黠)
(國誣良之弊臣頗能得其一二不敢謂不一言以苟朝已有定例内部已經頒行即緘默)
(聖明容於臣請為之世)
(皇上敬陳之臣於雍正五年閏三月初七日準兵部咨為緝盜各有分司等事内開嗣後城内失事緝拿)
(之事專責之文職同城武職令其協助道路墩舖失事緝拿之事專責之武職該管州縣文職照同)
(城武職之例令其協助等語及至限滿不獲官則罰俸降級各有輕重之不同捕役兵丁則有賞罰)
(勸懲之各異在兵部題請定例之時亦以文武各有責成自能嚴查兵役各分界限免於推諉意非)
(朝廷不善但臣以為役各有所司如知州知縣管理一之設官設兵設)
(州一縣則此一州一縣之中無論在城在鄉皆其版圖赤子一有盜刦之事莫不當竭力緝捕此其)
(聖祖仁職分所當為臣查關廂失事處分較嚴於道路村皇帝時定例城市)
(莊因其地有疎密之不同故也此誠大公至正之道萬世不易之經也且地隣是其所治之民捕快)
(係其所管之役一呼而應責比無辭臣請緝賊之事城鄉俱當責之有司也至於武職汛弁分駐州)
(縣者皆係千把徵員且有一員而兼防二三縣不等者非若州縣之專理一邑也其所管之兵又不)
(過馬步二三十名及四五十名而已操演是其專責防禦是其專司有賊而窮追務穫是其專責至)
(於被刦之後賊既遠颺彼無能為也若夫兵丁則有存城守舖差操之不同其存城者守城守庫守)
(獄乃其事也其守舖者瞭望盤詰巡防乃其事也其差操者觧糧解犯遞送公文按期調操乃其事)
(也曠班則當懲離汛則有罰又非若捕役之可以執批遠緝也况以赳赳之武夫令其入小民鄉井)
(搜捕盜賊則賊未一獲而雞犬桑麻已為之不寧矣獨捕役一項較他役為最黠原係積年慣盗改)
(惡作良則充為捕地方官不得已而用之如殺人毒藥有時而藉其救病則醫家不棄彼其平素原)
(與賊通賊之窩線彼無不知賊之風聲彼無不曉賊不先投拜捕役門下而欲入其境掏摸剪綹尚)
(且不能况強刦乎且彼既為捕役則隣邑隣郡隣省之捕役亦無不聲應氣求彼此照應此處穫一)
(盜而即為彼處有案之犯彼處起一物而即為此處待質之贜各能暗地通知稟官關會即賊之去)
(向下落知者必告且彼又能改扮行裝潛查密訪此所以捕役緝賊如探囊取物其不獲者地方官)
(不能勒限嚴比耳苟能如臣平日所行馭捕賞罰條約實力行之鮮無不效臣所行者飭令各地方)
(官遴選捕役之最黠而有家屬者大州縣不過十餘名中小州縣不過八九名而已愚而無用老而)
(聾鍾者悉沙汰之厚其工食養其家口其家口所住之處著令鄉地隣佑具保看守仍著落捕役聯)
(環互保互結防其挈眷遠遁也無事則借以巡查使百姓安堵無恙有事則給批跴緝使盜賊不致)
(遠颺並懸厚賞以待之勒嚴限以比之彼前則望賞而後則畏比不數日而彼即擒盜中之最愚最)
(弱被盜首誘脇入夥者以塞其責黠賊首盗則不肯獻也苟地方官必欲窮盡根株賞比不怠彼亦)
(必獲而出無如各有司以為一案已獲一二人便可成招此後即懶於嚴比或接任之員而視為非)
(己任内之事漠不關心無怪乎盜之不能全獲也若照兵部新定之例則州縣城池不過如孟子所)
(云三里五里官兵聚居商民輻輳之地較之道路墩舖自更嚴密盜案竊發者少稍加防範則匪類)
(絶跡矣有司則以為城内無警則吾職已盡捕役則以為城内無事則吾役己供他無所問也使兵)
(丁而緝捕道路墩舖之賊則是以馭車者而使之行舟以為農者而使之賈販也既不能窮賊之窩)
(線探賊之風聲又不便於離汛遠緝不過束手以侍參罰而已究於盜案何補彼捕役見有兵丁以)
(代其責不但袖手旁觀以為笑樂且縱其投拜門下之賊肆行於道路墩舖其貽害曷可勝言哉再)
(查兵部定例止分别城内道路墩舖而已至於州縣東西南朔四鄉儘有僻處村莊離道路甚遠從)
(未設有墩舖者一縣之中仆嘗八九此等地方失事當責之文職乎抑當責之武職乎責之文職則)
(曰我管城内者也責之武職則曰我管道路墩舖者也不幾置村莊於無人管轄乎部申未經議及)
(朝廷無可適從臣以為文武俱屬係文臣不敢庇護州臣子凡事俱當秉公據理臣)
(縣而使營員武弁獨干嚴譴且州縣而處分一輕慢視盜案則貽禍民生為害地方所關甚鉅臣又)
(皇上不獨為武職偏佔起見也故臣請體緝拿一例處停止兵部新定之例仍照舊例一)
(分而限年緝盜之參罰獨當責之有司捕役冇司怠玩則督撫題參捕役廢弛則道府提比賊自無)
(不獲矣又臣於雍正五年五月二十日準刑部咨為會議事内開九卿議覆山東兖州府泇河通判)
(張若矩條奏一摺内開嗣後同知通判等官有捕盜之責者俱令添設捕役於所轄州縣分報承充)
(遇有盜案該廳即查明原報充之州縣易地差遣協同緝拿等語臣查外省同知通判有捕盜之責)
(者不過令其督捕非若四路同知之令其跴緝勾捕也四路同知因係畿輔重地)
(特設并設有該管兵丁番役處分較外省督捕廳員甚嚴未可同日而語故外省同知通判衙門從未設)
(有捕役責令協捕如同知通判累能不徇情面按限提比或因公下縣之時逐案就近查比則經承)
(捕役俱不敢玩法作奸受賄縱賊矣且同知通判名係州縣上司實屬佐貳閒曹雖節禮捕規久經)
(禁革而平日物産土宜不能不邀惠於有司緩急所需不能不望濟於屬吏因此而求其廉介自持)
(正已率屬者十不選一尚能大破情面毫無瞻徇乎雖行牌提比無非虚應故事行提之廳差又不)
(過索縣捕之酒飯差錢州縣官徇庇已役代為具一稟帖求請寬限便可回銷臣於此等嚴行申飭)
(已不啻穎禿唇焦究之無一廳員能秉公執法臣不得已近日嚴飭各道府提比并臣亦自行提比)
(矣且官場痼癖鮮不庇護自己衙役視當官值役之輩即同世僕家人凡上司行提即曰令我無顔)
(屬員觸犯即曰目中無我衙役知有本官曲護每多足高氣揚肆行不法臣於此又嘗嚴行申飭至)
(再至三竊恐能改此偏僻之私一秉至公之理者尚難其人况以州縣之捕役而欲其緝拿廳捕賄)
(庇之賊盗乎此必不敢也如原條奏内或捉拿一二穿窬混行搪塞等語此誠縣捕之弊但廳捕與)
(縣捕有何區别縣捕如此能保廳捕之不如此乎廳捕而貪賞竊恐搪塞者不止穿窬實係良民不)
(幾多一役即多一擾乎且捕役一項非他役可比窩賊養賊縱奸誣良無所不至加以廳捕之勢力)
(不同於縣捕廳捕妄行地方官投鼠忌器既不敢自行拿究又不敢申訴上司則更肆無忌憚雖曰)
(易地差遣而此輩聲氣甚通總難絶其扶同養盜之弊更有廳捕所養之盗不許縣捕緝拿則盜必)
(以廳捕為泰山而盗賊更不可窮詰矣雖動支庫項錢糧養此無益之廳捕統天下計之府與直隸)
(州大小不同即以每處六名計之每年不過需銀一二萬兩為數無多但一府一州地方既多六名)
(庇盜縱盜之人所關甚大且州縣既為同知通判之屬官則州縣之捕役即可應同知通判之差遣)
(何難依限提比今既不肯勒比州縣之捕役而又求其勒比廳捕其可得乎再臣復查兵部議奏城)
(内責之文職道路墩舖責之武職各有分界各有責成則將來州縣捕役尚且一無所事必至廢弛)
(閒曠又何必添此廳捕乎廳捕又豈能與兵丁協緝乎臣請)
(皇上停止廳捕一項以省錢糧以杜窩縱併將同知通判不提比捕役州縣官不將捕役解比作何處分)
(勅部嚴行定例未必非捕盜之一助也臣至愚極陋但為外官既久几有親知灼見之事不敢隠默於)
(君父之前謹獻芻蕘非敢於擾亂定例也仰祈皇上鑒宥臣愚是否可行伏候)
(睿裁容臣具感激踴躍之至為此謹題臣不勝)
(奏)為遵
旨具奏事(伏查倉貯關係重大自當悉心研求從長計議未可硜執一見以為可以剔弊除奸永遠)
(遵行者也蓋積貯原為備賑而典守貴於權衡臣愚以為倉穀之設偶因水溢旱乾則當開倉賑濟)
(此按其口之大小以授食而不令民還倉者也若夫收成稍歉民食尚不致艱難或至次年春麥未)
(登之際青黃不接之時則當照例出借至秋收後每石加息榖一斗還倉以接濟民食者也至於歲)
(當大有戶慶盈寧可以無藉於倉穀矣但至舊榖將沒新穀未升之時市價不無少昂貧民難於買)
(食此又當減價出糶以平市價者也如此轉移不但米穀流通小民不致乏食而)
(朝廷倉糧亦得藉此出陳易新免於紅腐此誠一舉而兩得矣臣蒙)
(皇上殊恩由布政使擢授巡撫復陞總督五年於兹矣無時無刻不以倉貯民食為念常將各屬所有積)
(榖或當委官盤查或乘新舊交代俱令其分别積穀年分久暫每樣各取一石碾驗米粒成色則新)
(入倉者每穀一石得米六斗五六升其次則六斗有零矣再其次則五斗有零矣穀愈陳則米粒愈)
(細往往止存半粒者且陳米炊飯不能漲發一升止得半升之飯又食之易至饑餓一人常兼兩人)
(之食此臣得之親試而無訛訪諸老農而不爽者也由此觀之則倉穀之不宜久貯明矣今以地方)
(官奉行之不善而欲停糶借之例使之常存於倉即數十年而穀仍自在者誠不經之論也地方官)
(不能無愚賢勤惰之分胥役人等不能免中飽侵漁之弊賢而勤者自能剔釐而除去之愚而惰者)
(則當糾劾而更易之至於胥役舞奸人當峻法以懲治之此督撫之責司道府州之事也今不責之)
(督撫司道府州各上司嚴其稽察而惟守此數十年不易之陳穀以絶其弊端是猶行舟者惡風夀)
(之險而收帆駕車者恐覆轍之虞而投轄有是理乎臣查豫省倉糧俱經易穀存貯惟雍正三年常)
(平倉奏冊内尚存米豆三千餘石自應一并易穀以免蒸霉而春借秋還存七糶三仍請照舊例遵)
(題行相應具伏乞)
(勅部議覆施行)備陳鹽政仰祈
睿鑒以杜商弊以甦民困疏(竊照食鹽銷引各有地方通融代銷並無成例臣查)
(豫省惟汝寧一府九屬光州一州四屬係食淮鹽各州縣自應各照額引督銷如銷不足引者應照)
(分數參處此定例也乃因光州所屬之光山固始息縣商城等縣俱與湖廣連界湖廣食鹽價值頗)
(貴奸商趨利盡將汝寧府屬之引鹽賄通光州等處地方官全運至湖廣作私鹽貨賣故光州等處)
(每年銷引溢額而汝寧府屬之汝陽上蔡新蔡西平等縣終年不銷一引從前未分直隸州時光州)
(一州四縣俱隸汝寧府屬各州縣引鹽每年彙歸汝寧府奏銷將光州等處溢銷之引截長補短以)
(為汝上新西等縣應銷之數而汝上新西等縣因不銷引謂民間不食官鹽每引一張𣲖令小民出)
(銀一錢八分解府以作奏銷之費通融奏銷兩淮鹽臣但查各州縣額引不缺即為題銷何從而辨)
(皇上其為某州縣代銷也臣蒙引係鹽臣耑政而鹽臣殊恩畀以總督重任雖鹽)
(與鹽運司俱駐劄江南鞭長莫及既近在臣所轄地方之内恐其有病於民不敢不留心體察經臣)
(所訪如前又疑終年不銷一引之州縣民間豈能淡食反以臣之所訪為未確及至雍正五年閏三)
(月初一日據布政使費金吾申送上蔡縣鹽引交代冊結到臣查冊開雍正三四兩年每年額銷引)
(三千三百道並未完銷一引接任知縣劉博輒出印結自認奏銷時代為補銷臣查食鹽關係重大)
(奏銷無完即干嚴譴而知縣劉博敢於接受出結欲將兩年未銷之引取銷於奏銷之一時談何容)
(易經臣批飭該司會同鹽驛道楊夢琰確查去後嗣於雍正五年八月二十二日據布政司會同鹽)
(驛道詳稱通融代銷之例於康熙二十九年戶部覆直撫于成龍題奉)
(諭旨欽遵已久等語復經臣移查兩淮鹽臣於雍正五年十二月二十二日準兩淮鹽臣噶爾泰移覆康)
(諭旨熙二十九年並未奉有戶部覆直撫于成龍題奉之行等語到臣臣始確知汝寧一府淮商舞弊將)
(官引盡作私鹽販至湖廣貨賣得價自肥至奏銷時引課不足取償於民甚為民累至於終年不銷)
(一引之各縣民間不致淡食之故臣又訪得汝上新西等縣俱與銷食蘆鹽之陳州項城郾城西華)
(商水沈丘等州縣連界而汝上新西等縣之民又以長蘆之官鹽作私鹽自行販運買食各縣紳衿)
(富戶俱縱令家人佃戶挑販私鹽鄉地廵役不敢過問及至奏銷𣲖課止累一二窮民彼紳衿富戶)
(鹽口甚多之家並不出絲毫之課更為偏苦蓋因彙銷之知府有收課分潤之肥督銷之知縣無分)
(數考成之咎近楚之地方又有商人買路之規運銷之商人坐獲官引私銷之價各縣之紳衿富戶)
(安享販私食私之利故明知其弊而不言泥守其成而不改及臣行查即司道亦為其蒙蔽據詳率)
(覆所苦者惟此小民而已欲絶其弊當先嚴以法臣請嗣後汝寧一府所屬引鹽停止知府彙銷各)
(州縣自行招募殷實水商責令商運商銷該管州縣按季督催各銷各引商人運鹽到境將引送至)
(該管州縣驗明每銷一引即於引上註明某縣於某年某月某日行銷字樣并截去一角鈐蓋印信)
(一顆奏銷時戶部查所繳殘引如無該管地方官註明字樣截角印信不準奏銷以杜彼此通融之)
(弊若奸商將此縣之引鹽運至彼縣發賣臨時賄官蓋印官不查明詳究徇情蓋給卬信者請照私)
(出通關律議處有贓者審明照枉法贓治罪如每年商人照引運鹽到境州縣不能督銷全完咎在)
(州縣鹽臣題參照依定例將州縣按照分數議處仍請於各州縣名下追完未銷鹽課免其將引帶)
(銷若商人運鹽不敷引額罪在商人即於本商名下照未運之引追完鹽課仍按照分數治罪未完)
(一分者責二十板未完二分者責三十板未完三分者責四十板未完四分者枷號一箇月責四十)
(板未完五分以上者枷號四十日責四十板革退水商叧行募補如係生監充商詳革發落再臣查)
(豫省引鹽俱由各運司造送鹽臣奏銷而豫省管鹽守道竟屬虚設應請嗣後奏銷引鹽俱停其由)
(府造報令各州縣徑報鹽道查核彙冊移送運司轉送鹽臣奏銷倘州縣有通融代銷𣲖累鹽課之)
(弊責令管鹽道員查明揭參照貪官例治罪商人有販運出境以官作私之弊亦令管鹽道員查拿)
(提究照私鹽律治罪該道徇縱聽就近之督撫查察糾參照徇庇失察例議處如蒙定例之後并請)
(停止鹽臣擅自批準通銷不得任聽奸商朦混庶得各銷各引官鹽自可疏通小民免致𣲖累而私)
(販亦可以查拿絶跡矣但臣為地方起見杜絶商不弊恐奸商聲氣相通黨羽磐固遂有結運辭商抗)
(運鹽之舉而該府州縣無從染指分肥亦多有缺商淡食之詳互相紛更料所不免容臣查明)
(旨題參請懲并請如果一時缺商招募不及令地方官嚴提究)
(詳明鹽臣飭令綱商將應銷引鹽交地方官領回暫時官運官銷俟招募有商之日仍令商運商銷)
(則刁奸水商亦無從而肆其伎倆矣緣係陳奏事理理合恭疏具)
(皇題伏乞上睿鑒)
(勅部議覆施行)為條陳州縣捕犯奪犯解犯等弊仰祈
睿鑒
勅部定例以肅
功令事(竊照州縣雖分定疆界然而均屬)
(朝廷版圖捕解雖各有責成然而均當協和共濟屢蒙皇上頒發)
(上諭訓誡諄諄并令内外諸臣條奏嚴行定例凡為地方官者俱當恪遵)
(功令協力同心豈可各挾私嫌此推彼諉往往至於遺悞公事甚為非宜若不請)
(旨嚴行定例罔知遵守臣敢為我皇上敬陳之)
(一各屬捕盜奪犯之禁不可不嚴也伏查雍正四年二月十一曰欽奉)
(上諭嗣後交界地方失事探實贓盜之處無論隔縣隔府隔省一面差役執持印票即行密拿一面移文)
(關文拿獲之後仍報明所該管地方添差役解各該有司務須協力稽查使奸宄無可潛藏以副朕)
(皇上息盜安民至意欽此仰見盡善倘大小臣工俱能欽遵至聖至明捕盜之法盡美)
(諭旨何患黠盜之遠逸又何患疆界之交錯哉今既奉有即行密拿之)
(諭旨而捕役仍不敢越界密拿者蓋慮奸徒賊黨之刦奪也奸徒賊黨之敢於刦奪人犯者仍由地方官)
(之不能嚴禁約束也彼其膜視隔屬之盜案曲庇境内之人民横據胷中往往因拒捕刦犯而致成)
(人命復回本縣稟官關拿兇犯而彼處地方官仍視為無關緊要並且抗不發人審究捏逃捏病捏)
(故無所不至屢次申詳督撫咨提比比而是是以奸徒得恃以肆行盜賊得藉以潛聚也臣請嗣後)
(旨密如有隔屬遵處有縱令刦奪之事徇庇不解之私拿贓盜而彼)
(者即許拿盜之地方官據實詳明督撫題參如在隔省亦即詳明本省督撫移咨彼省該管督撫會)
(疏題參將縱刦庇盗之地方官摘印解任該管之鄉地保鄰嚴拿法究俟此案盜犯既獲審明題結)
(之日方準將解任之員出具賢否考語題請開復庶幾地方官有所畏懼則必能約束於平日而奸)
(徒黠盜亦失所倚恃矣如隔屬本無搶犯而捕役賄縱捏稱被劫鄰邑本無庇盜而承緝官悞聽捕)
(役誑稟捏詳庇盜審明之日照誣告律治罪持印一人命等案重犯亦應照緝盜之例差役執)
(票徑拿也蓋此等重犯亦有事犯而逃匿各屬者亦有原係别屬之人在此縣犯事後逃回原籍藏)
(匿者亦許差役執持印票密拿一面關會地方官協力拿解倘袒護不即解審或縱令刦奪者查係)
(斬絞重犯亦許照盜案例詳明本省督撫咨會題參如有捏稟捏詳者亦照誣告律治罪)
(一當舖收當盜贓不許掯留也查盜賊所劫衣物大半盡歸當舖各屬當餔收當賊贓及至别州縣)
(獲盜供出原贓其當票早已棄燬無存或能記憶地名或能記憶當舖坐落朝向承問官關查起取)
(而當商每多支飾不認即已在號簿内查明原贓件數顔色悉與相符而當商猶必匿贓勒取當本)
(然後肯發該管地方官平日貪利當商餽獻每為之袒護以致確贓未經事主認領案無由定常至遲)
(延伏查各省題結盜案疏内聲明未獲之贓與當本在各犯家屬名下追賠分給各主則是當本必)
(須俟盜案審結之後方行追給原未有先追當本贖贓然後再審盜案者也蓋贓未起認則盜尚未)
(確豈有向未確之盗先追當本乎况各盗被獲之時豈能尚存有銀兩可追出贖當乎勢必累及承)
(問之官并苦累事主出銀代贖也臣查當舖收當盗贓雖坐於不知然收當之時亦須查問來歴賊)
(人持贓入當其衣物決不整齊其形狀必然慌怯其取值必然輕賤不辨而即可知為賊贓當舖貪)
(圖微利收當來歴不明之物原有不合則先起贓而後追還當本未為有虧於商而乃支飾不認抗)
(贓不發致大案稽延可乎臣請嗣後向各屬當舖起贓令承問官差捕役齎文關會彼處地方官立)
(向當舖查起一經起獲即當官點明攜回令事主認領俟盜案審結之後在各盜家屬名下追還當)
(本如當商敢於支飾不認或匿贓先勒當本并該管官袒護當商不即查出移解以致盜案遲延許)
(承審官詳明督撫將袒護之地方官題參并勒索之當商治罪隔省者咨會查參庶贓可即獲而案)
(不致於遲延矣不可不究也夫盜無窩則無處蔵一盜賊之窩線)
(身盜無線則無從得主則是無案無窩無盜無線也如雍正元年十二月十八日九卿議覆兵部尚)
(書盧詢雍正四年九月二十三日九卿議覆原任山東按察使調任浙江按察使董永芠雍正六年)
(七月十九日刑部議覆河南彰德府通判顧之翰各條奏窩家奉)
(旨定例遵行在案查條奏窩家之弊未嘗不詳議定捕窩之法未嘗不盡而臣猶必為之凟奏者蓋必最)
(兇最惡平日為鄉地保鄰不敢過問捕役不敢緝拿者方敢窩盜必最奸最黠平日慣能闖村入寨)
(探州訪縣者方能為線是以窩線難獲十案之中竟無一案有窩有線者惟因無窩線之盜案但能)
(獲賊亦可審題完結得免處分故承緝之員惟以獲盜為事而不究其窩是何家線為誰氏即捕役)
(擒盜亦不肯并擒窩線蓋窩線所在捕役無冇不知捕役平日得其賄賂飽其贓私且見官不深究)
(何肯獻出窩線不除盜源不靖而惟擒一二夥賊以治其未盗於何日而絶跡小民於何日而安堵)
(乎臣請嗣後獲盗必期究出窩線不得以並無窩家並無跴線混語成招如窩線不獲止獲夥盗者)
(承緝官照不獲盜首例參處捕役但獲盗夥不獲窩線者仍行勒比倘能擒獲窩線者加倍給賞再)
(窩家律有正條而賊線罪無一定除同行上盜得財者即係強盜自應斬決尚冇既不為窩又不上)
(盜而但為賊探聽事主通線引路者律無正條并請)
(勅部議定賊線之罪以便遵擬可不嚴也雖一犯二解一各州縣之遞解人犯不)
(例不可違而僉差不慎法不容貸然而各州縣往往視為具文雖於遞票上照例僉差當堂驗明鎻)
(□逐名點解而一出衙門正身解差即雇人代解且不照數雇足一犯而一人押解即三四犯五六)
(犯而亦止一人押解其受雇之人又皆衙前無賴貧民并有老弱不堪者是以解至中途人犯每至)
(脱逃或受賄縱放或被犯打脱比比而是臣以為若止嚴行議處僉差之員則該員固不能終日隨)
(其差役而行彼當官點解則是正身應名及一出衙門則又私行雇替官何從而覺察之禁止之也)
(直待人犯脱逃而後查參其僉差不慎之職名審究其承差雇替之罪犯亡羊補牢亦已遲矣臣查)
(朝廷州縣疆界雖分而同是之官即可使之同治)
(朝廷之役臣請嗣後凡遞解人犯務令僉差之員照例押解固不待言而解到之州縣當接受人犯時必)
(令其將解差點驗如人數不足或有雇替情弊即許就近究責不必移回本管官懲治倘解到之州)
(縣瞻徇鄰封情面不行查責則原解人少或解至伊境内失囚與僉差不慎少差解役之員一併參)
(處一併著落緝拿如起解地方官袒護自已衙役其因解到之州縣查責其差遂含怨致怒於鄰封者)
(人一片私心昏昧不明已甚督撫查訪有據即照溺職例題參亦不足惜)
(一民間詞訟不許越界控告關提也戶婚田土錢債鬭毆賭博等細事必令於事犯地方呈告戶則)
(從其丁徭之所在婚則從其男女之所在田土必從其坐落地方不得於原告所住之州縣呈告如)
(人住此縣而事在彼縣不於彼縣呈告而於原籍呈告關提原籍之官槩不得濫準行關彼處之官)
(亦不得據關拘發達者詳參庶刁徒不致負嵎狂妄而良民亦得免於住返拖累矣至於事犯之地)
(方官處告準關提質審則彼處地方官匿犯不解仍照原任藍山縣知縣李宗望條奏山東學臣王)
(世琛題定之例參處則天下一道同風尚何此疆彼界之分耶臣言是否有當理合具)
(勅題伏乞施行部議覆)為謹陳隨地辦糧等事(該臣看得民間買賣田宅一案)
(准部行令將侍郎王朝恩條奏賣産不許我貼典産償還工價果否可行或不能盡行之處詳悉確)
(議具題到日再議等因隨行布政司詳悉確議去後今據署河南布政司事謝旻詳稱民間買賣田)
(宅往往出賣之後田地以荒蕪而耕熟房屋以破壞而更新原主遂稱原價不敷請我請貼弱者借)
(老疾以圖詐強者逞兇暴以横行不饜不休而地方官遇有此等事件以為去産者自必貧窮得産)
(者自必饒裕遂有得業應虧之說斷令我貼以致刁風日長今以田房産業願絶賣者即應同牙保)
(中人評定價值兩願成交於契内註明絶賣字樣當時即行割絶得價之後不許再有我貼以杜日)
(後葛藤是侍郎王朝恩條奏賣産不許我貼實屬可行至於典産償還工價尚有未盡可行者蓋房)
(屋出典之後典主脩理如換梁換柱與夫圍牆倒塌重築屋上瓦破重加在年限之内者自應同中)
(三面公估所費工價若干典者出價回贖之日原主償還方許回贖若移門改窗粉牆油漆等類此)
(係典房之人自圖便易自要茟美此項工價并業主無力回贖年限之外典主經久居住以致房牆)
(頽危另換梁柱磚瓦加修者若仍令原主償還未免偏苦典主不得妄為索取方得其平詳報前來)
(抑臣更有請者田園房産為小民性命之依苟非萬不得已豈肯輕棄既有急需應聽其覓主出賣)
(以濟燃眉乃豫省有先儘近門次儘遠族次儘地鄰之詞又有動産歸還原主之說遂得柔人之急)
(多方掯勒希圖短價及其叧賣他人則又起而告爭且有阻耕搶割鬭毆殺傷者致賣者不能得銀)
(濟急買者不敢受契成交為害非輕再地畞房産典當與人應俟年限滿日備價贖出方許叧行出)
(賣如未回贖而轉售又是重疊典當矣今查豫省典業竟有年限未滿未經回贖而别售者亦有年)
(限雖滿未經回贖而别售者往往致典主以銀産兩空具告訐訟紛繁民不安業以上二條臣雖出)
(示嚴禁但恐民間相沿已久地方官不能實心奉行終難猝易相應一併)
(題請嗣後賣産不論何人可買出價者即係售主不許原主鄰親從中爭執典産限滿贖出方許轉售)
(不許並未回贖重疊典賣地方官違例枉斷徇情不究督撫查出參處是亦息訟寧民之一道也是)
(勅部否可行伏乞定例施行)為遵
旨查議事(該臣看得河東鹽政碩色以前鹽臣馬喀題請額引通融遞年帶銷而河東運使楊夢琰)
(引豫省不準通融之例并欲年銷年引據河東鹽政碩色具奏經部議覆奉)
(旨碩色所奏行文詢問田文鏡從前田文鏡奏請禁止通融運銷之處果否止於汝寧光州所屬其餘行運)
(河東鹽引之州縣可否通融遞年帶銷著田文鏡確查分晰具奏到日再降諭旨欽此臣查從前題請禁)
(止通融者蓋因豫省汝寧一府九屬光州一州四屬係食淮鹽而光州所屬之光山固始息縣商城)
(等縣俱與湖廣連界湖廣食鹽價貴奸商趨利盡將汝寧府屬之引鹽賄通光州等處地方官全運)
(至湖廣作私鹽貸賣故光州等處每年銷引溢額而汝寧府屬之汝陽上蔡新蔡西平等縣經年不)
(銷一引因不銷引謂民間不食官鹽每引一張𣲖令小民出銀一錢八分繳府通融彙銷甚為民累)
(至汝上新西等縣俱與銷食蘆鹽之陳州項城郾城西華商水沈丘等州縣連界而汝上新西等縣)
(之民又以長蘆之官鹽作私鹽自行販運買食各縣紳衿富戶俱縱令家人佃戶挑販私鹽及至奏)
(銷𣲖課止累一二窮民則是縱私而非通融科𣲖而非銷引矣是以經臣題請各銷各引不準彼此)
(旨俞通融奉在案臣前此題請禁止通融運銷之處固允欽遵)
(指行運淮鹽之汝寧光州所屬而言其行運河東鹽引之州縣可否通融遞年帶銷臣欽遵)
(俞旨確加察查並飭河南管鹽守道張建德查議去後兹據詳稱行運河東引鹽之洛陽偃師鞏縣孟津)
(宜陽登封永寧新安澠池嵩縣盧氏南陽唐縣泌陽鎮平桐栢鄧州内鄉新野淅川裕州葉縣汝州)
(魯山郟縣寳豐伊陽襄城陜州等二十九州縣皆認地行鹽按季銷引其陜州屬靈寶縣先因私鹽)
(充斥額引難銷前任知縣吳竒遇被參降三級戴罪督銷後來之員隨實力緝私數年以來不但額)
(引銷完每歲尚銷餘引惟閿鄉一縣界連山陜屯民雜處向因私鹽叢積官引壅滯今現任知縣王)
(俊嚴查私販疏通官引亦漸有起色等情則是疏引全在緝私剔弊乃能裕課臣伏查)
(國家定制分地行鹽按季銷引本以杜奸商重複影射越境販私之弊法至善也又恐地方官督銷不)
(力疲商悞課不完所以銷不及額官有處分之例課不足數商有治罪之條雖各州縣行鹽定額有)
(多寡不同年歲豐歉不一然其初本按地方之大小戶口之多寡斟酌分𣲖因地制宜即或歲遇歉)
(收行鹽稍難亦不過間處偶然之事况今昇平歲久太和翔洽生齒日繁食鹽日衆普天率土無不)
(倍盛於往時安見於此而運銷有餘於彼而銷不足額至於壅滯要知所以銷不足額者非必食之)
(少而銷之難大率由於地方官緝私不嚴私鹽充斥之故也夫所謂私鹽者有在民之私鹽有在商)
(之私鹽在民者私煎私販稽查猶易在商者夾帶影射其弊多端如通融之說義取乎酌盈劑虚疏)
(引裕課今臣察訪各商之通融則係一引而兩縣行鹽如此縣額引一萬道稱言三千道難銷彼縣)
(額引八千道稱言不敷民食其實此縣商人未嘗不能銷也故將此三千道之鹽仍留本處銷賣而)
(以此三千道之引給與彼縣商人彼縣商人接引繳到手則又按引另運鹽觔在彼縣銷賣賣完又不)
(引甚有再三行運者至於完課此縣商人雖賣鹽一萬道因已通去三千道引止完七千道課銀其)
(三千道引課則彼縣商人為之代完及至報銷則仍作此縣商人全完蓋此縣商人既利三千道鹽)
(價又利彼縣商人代完三千道課銀而彼縣商人利此通融之引重複行運故樂為其代完引課是)
(通融者名為裕課便民實所以資奸商彼此串謀重複行運越境販私之弊也臣思額引餘引名雖)
(各别然同屬引鹽同屬辦課與其開通融之端而滋無窮之弊又何若令額鹽不敷之州縣請領餘)
(引以濟民食其緝私不力銷不足額之州縣按未完分數照例參處如此則不但能銷之地方民無)
(國淡食之虞而不足額之州縣亦自顧考成勤於緝課以裕即銷)
(私督銷必力而額引可無壅滯矣再查鹽隨引行所以防私鹽銷引繳所以杜弊若鹽銷而引不繳)
(何從稽察即或地處遥遠殘引不能按季繳銷其相去不過千里先後不過一季然此亦止可就州)
(縣轉繳而言若商人近在本州縣行鹽自應隨銷隨繳豈可任其操縱逾歲不繳以致以舊作新重)
(複影射而啟奸商之弊也臣更以通融帶銷而並論夫遞年帶銷者如甲年行鹽丙年奏銷其隔行)
(鹽之歲已逾兩載矣如云通融之法行之有效鹽無不銷課無不完則更可按年奏銷矣而猶欲遞)
(年帶銷者何也總之通融與帶銷皆奸商之弊今仰蒙)
(皇上垂詢臣苟有所知不敢不據實直陳所有豫省行運河東鹽引之州縣應仍循舊例各完各課年銷)
(國年引不準通融遞年帶銷庶鹽政肅清而於課民生均有裨益矣臣謹遵)
(旨確查分晰具奏是否有當仰祈睿栽緣係奉)
(旨確查事理貼黃難盡合併聲明伏乞皇上俯賜全覽施行)為營馬賠補已
久兵丁苦累難支等事(該臣看得各省營馬倒斃俱領解司朋銀買補惟豫)
(省另扣私朋自買前據南陽鎮總兵官馬世龍河北鎮總兵官閃文繡咨呈援例)
(題請隨行布政司移會酌議去後兹據署布政司事謝旻詳稱官兵月扣朋銀原以買補倒馬各省皆)
(然惟豫省各營所扣朋銀俱不動支每遇倒馬仍自行私朋買補亦不知始自何年無從稽考除江)
(南漕標舊無定額不便遵循外查各省之與豫省相近者直隸正定鎮標每年每馬百匹報倒馬七)
(匹山東每年每馬百匹報倒馬十四匹湖廣每年每馬百匹報倒馬二十匹蓋因馬性宜於北地而)
(南方潮濕易於倒斃故報銷之數各有多寡不等豫省地處中州上接直隸山東下連江南湖廣差)
(使既繁地亦近南今酌從折中之數每馬百匹應請準報倒馬十七匹至領朋買馬價值湖廣每匹)
(價銀一十五兩山東價銀一十兩直隸價銀九兩緣地有遠近是以價值亦有多寡查豫省雍正三)
(年陜州營採買馬匹每匹報銷銀十二兩彼時實係因地定價並無浮多今應仍照本省舊例價值)
(每倒馬一匹動支銀十二兩庶於庫帑不浮兵丁無累永遠可行至領騎馬匹過五年外倒斃者例)
(免賠樁直隸山東山西陜西四省皆然自應遵照定例騎過五年倒斃者免賠準其開報未過五年)
(者照例賠樁再皮臟變價銀兩各省自三四錢至八九錢一兩不等查鎮屬兵丁每倒馬一匹變價)
(不過三錢至五錢而止似應議定每匹變價銀五錢交庫等情議覆前來臣伏思我)
(皇上軫恤兵丁恩施叠沛愛養之德無微不至嗣後豫省營馬倒斃應仰請)
(聖慈凖照他省之例動用朋銀買補實為恩便相應具題伏乞)
(勅部議覆施行)為請循舊站以重驛遞事(竊照驛站為差使經由解餉解犯往)
(來要道必站宿嚴密路徑寬平較勝於舊站始可議改若計程雖近而道路﨑嶇防範未密則又未)
(便遽為改易如湖北武昌府黃陂縣楊店驛歴孝感等處而抵河南之信陽州是也臣查湖廣巡察)
(王瓚請改東路其程途固較西路稍近百里但自黃陂而至信陽州計程三百六十里俱係僻徑雖)
(分設五站而遠隔州縣城郭解餉□犯無從防護安頓恐有疎虞且自信陽州至武勝關有大小山河)
(二十餘道夏秋水發之時橋梁舟筏俱無所施商緊旅往來每有阻滯至三四五日不能前進者若遇)
(要差使不無遲悞是以雍正元年曾經御史漆紹文奏改此路奉部行查經前撫臣石文焯湖廣撫)
(臣納齊喀查明不便更改緣由題覆仍照舊路行走在案兹準部咨改設臣以驛務所關匪細隨行)
(司道轉飭確勘妥議去後兹據太常寺卿仍署理河南布政司印務謝旻驛鹽糧務分守道副使張)
(建德會詳呈稱行據信陽州知州郭士英詳稱查得湖北赴京驛路向自湖廣黃陂縣歴孝感雲夢)
(安陸應山四縣從應山平靖關以達信陽州歴久無悞今湖廣巡察王瓚條奏改設東路將平靖關)
(夫馬改設於信陽州之李家寨自黃陂縣歴小河司廣水武勝關李家寨以達信陽州路固稍近但)
(此路俱係山僻小徑非平坦通行之道且自信陽州至武勝關計程九十里山坡險峻路徑窄隘車)
(馬難行而一帶多係石山鑿石開山實非易為且一路崇山深澗如遇雨後水發即阻隔不能前進)
(蓋山水暴發其勢莫禦建橋則易致沖壞設舟則人力難施若遇緊要差使保無遲悞此地形之不)
(便改也况自黃陂而至信陽州計程三百六十里中間遠隔州縣城郭凡解餉遞犯憑何安置憑何)
(防護徑僻則奸宄易生覬覦路遠則往來易致疎虞此事勢之不便改也所以從前舍近從遠必就)
(州縣按站頓宿使前後聲勢聯絡彼此接應嚴密良有以也似應仍循舊路無庸改設站道等情由)
(司道轉詳前來臣查路徑﨑嶇猶可設法平治而荒山僻道萬一緊要差使到彼適值水發難行躭)
(悞時日與夫解送餉鞘人犯設有疎虞關係匪細事關驛遞要務臣既知其不便不敢不據實入)
(告相應具題伏乞)
(勅部議覆施行)王士俊為欽奉
上諭事(該臣看得直省設立督撫大臣並膺封疆邦域之重寄巡撫專司一省公務自應駐劄本省惟)
(總督既節制兩省駐劄地方必宜酌量扼要方資控馭臣查河南一省疆域西接潼關東聯兖濟北)
(控廣大南蔽襄黃開封實係堂奥督撫並建固資彈壓但既兼轄山東登萊青三府又屬海疆而濟)
(南之德州兖州之濟寧尤為南北總滙衝繁之更地山海交錯較之河南閫閾天中四方輻輳者)
(為緊切督臣坐鎮開封於山東沿海諸郡相隔或二三千里不等見聞恐有疎漏呼吸未得靈通自)
(應擇一居中扼要之郡西控豫州東攝齊魯方為永遠妥協臣因巡歴山左綜覈兩省樞要細加籌)
(度就臣愚見以為督臣駐劄之地莫過于山東之兖州其便有六敬為)
(皇上陳之蓋兖居河東兩省之中西至陜洛東至登萊遠近維均調遣殊易此道里之便一也兖之北境)
(神緊貼省城拱護貼東昌密邇京兖之西境緊)
(畿輔東四百餘里至江南贛榆南一百九十餘里至江南沛縣直隸引其首江南承其後四通八達之)
(邦樞機鎻鑰之壤此形勢之便二也運河横貫於中漕船萬艘銜尾而進舍此莫由濟寧一州尤係)
(津要舟車絡繹商旅雲屯最易藏奸匿匪此稽察之便三也督臣有兼理河道之責黃河由豫省考)
(城入兖州府屬曹縣境踰單縣魚臺折入江南徐州每虞泛溢而昭陽南旺安山諸湖夏秋大雨水)
(勢陡漲衛河巨流自西衝突而來擾其北境民苦水潦督臣與河臣相近更得悉心籌畫此疏導之)
(便四也至於沿海之郡皆耳目所易及督察海口商漁嚴禁私鹽礦犯此巡查之便五也况移駐兖)
(州府城離豫不遠由曹縣而西至河南考城縣僅三十里由曹縣而東至河南歸德府僅六十里由)
(單縣而南至河南虞城縣僅六十里其距開封府僅三四日一轉移間而得其宜此貫通之便六也)
(皇上仰□將督臣衙門駐劄兖州則所辦兩省吏治民俞允)
(生河防海道一切事宜均有裨益而山海數千里幅&KR0695;實收控制防維之效矣查兖州現設總兵官)
(一員若以督臣移駐於此則總兵可裁即以鎮標兵丁改為督標鎮標之中軍遊擊改為督標之中)
(軍副將再設城守副將一員以資調遣一切考拔汛防即以各副將為統轄至城守應設弁兵數目)
(另行酌議召募又查總督駐劄之處應有文職大員以備任使所有撫參督審案件若由兩省臬司)
(轉解不特案犯往返拖累且遇有駁審不能就近招轉必致逾限稽遲似應請專設河東按察司一)
(員即隨督臣同駐兖州除命盜各案仍聽各府州審解兩省省城按察司招轉撫臣衙門審)
(題外如有撫參督審事件即令徑解河東按察司審轉不必再由本省臬司招解庶事件不致稽運案)
(犯免于拖累矣查山東現有兖莒沂道一員經臣于沂州改設知府一案内請將兖莒沂道改為兖)
(題沂道移駐兖郡另疏具按察司仍帶分巡兖沂二應請將該道改設河東)
(府事體制更為周密再查兖鎮總兵駐劄衙門規制稍隘兖州府署規模弘厰應將府署改為督署)
(鎮署改為府署應有酌量增添房屋修造之處飭司查估興工至兖沂道城守副將或兖城現有舊)
(署或應另建亦俟飭確查定議另行報部至兖鎮所轄之臨清沂州德州泰安曹州夀張高唐東昌梁)
(山范縣沙溝臺莊等營應統歸督標管轄其有應再酌量添設城守副參大員分協駐防統率各汎)
(題之處亦俟另行查議具緣係欽奉)
(諭旨命臣相度妥議辦理理合具題伏乞)
(皇上睿鑒施行勅部議覆)為要地需員彈壓詳請設復移駐以靖
地方以收實效事(該臣看得豫省幅&KR0695;遼闊政務殷繁因地制宜需員分理或應)
(添設或應兼理或應移駐兹行據河南布政使司布政使刁承祖按察使司按察使盧焯驛鹽糧務)
(分守開歸河三府陳許禹鄭陜五州道副使張建德分巡南汝二府汝光二州道副使費謙流會詳)
(呈稱衛輝府管河通判一缺經管河工人兼鹽糧捕務勢難兼顧查豫省祥符等六十三州縣俱食)
(蘆鹽共銷引三十六萬有零凡蘆商運鹽至衛輝水次俱係該通判按引查騐掛號秤掣入厰徵收)
(租銀解司該通判既有稽察引鹽徵銀之任復有管糧捕盗之責而河工重大水汛巡防更為緊要)
(每當夏秋正值秤掣之時奉調河干勢必假手家人胥役難免縱私夾帶之弊應如鹽驛糧道所議)
(將現任通判令其專管河務添設通判一員經理鹽糧捕務庶可稽查嚴密以杜私販之源於鹽政)
(實有裨益再查糧道經收一應錢糧統計三十餘萬解支出入向憑各書彈兑並無主守之員實非)
(慎重錢糧之意亦應如所議照浙江糧道庫大使題定布政司理問就近兼管之例請歸開封府經)
(歴就近兼管不必另設官役止酌增養廉銀兩以資辦公再查衛輝府之滑縣地方遼闊縣之東南)
(村落稀少離城八十里名老岸鎮界連直隸東明長垣二縣相去山東曹濮二州僅數十里實為直)
(隸山東往來汴城之要道向設有巡檢一員因滑縣舊屬直隸之大名府與東明長垣二縣接壤互)
(相聯絡故從前以老岸鎮巡檢為冗員而裁汰今自雍正四年改歸豫省此疆彼界呼應不靈則今)
(日之老岸鎮巡檢實為要缺而當復應如該府所議復設巡檢一員專司巡緝實于地方有益再查)
(懷慶府河内縣之清化鎮離城窵遠為東西通衢大道幅&KR0695;遼闊戶口殷繁商賈絡繹流寓萍蹤往)
(來靡定最易藏奸雖設沁河通判一員税課大使一員各有專司於緝捕均非其任保無有奸匪混)
(雜其間致貽民害應請將税課大使兼理巡檢職衛稽查本鎮匪類以專責成再查南陽一府界連)
(秦楚南通雲貴北達神京統轄十二州縣實屬衝繁要地該府雖設有同知通判俱經分駐新川南)
(召等處同城止有經歴一員不時奉差公出計其在署之日甚少其附郭之南陽縣亦止一知一典)
(典史又例不他委如遇有地方要事差遣之員應如該府所議將南陽縣添設縣丞一員以供差遣)
(再查彰德府湯隂縣屬之宜溝鎮路當孔道居民稠密商賈往來絡繹不絶且一鎮地方分為兩府)
(所轄北屬彰德之湯隂縣南屬衛輝之濬縣中聞僅隔一門凡遇緝拿逃盜奸匪往往彼此推諉以)
(致越界潛匿稽查為難至該鎮去湯隂縣止二十五里去濬縣則五十里遠近已至一倍辦理差使)
(公務以及民間納糧詞訟等項湯隂往來甚近而濬邑往來倍遠是該鎮併歸湯隂管轄洵屬官民)
(兩便應如該府所請將該鎮驛丞兼管巡檢職銜巡察合鎮捕務仍帶驛丞之事其濬縣所轄該鎮)
(一千一百餘戶地基錢糧以及牙税等項一并撥歸湯隂縣徵收起解庶一鎮不致兩岐而諸事無)
(所推諉地方得以寧謐再查汝陽縣為附郭首邑幅&KR0695;遼闊民俗強悍印官一員有查審詞訟相騐)
(命盜徵比錢糧之責且其應審命盜等案又甲於汝屬是縣令一官刻無寧晷他如濬渠植柳築堤)
(修路等事均關地方利害必須不時親身查騐方克有濟今縣令既難分身督率而典史有監獄捕)
(務之責又難兼顧未免竭蹷堪虞應如該縣所議添設水利管糧縣丞以資助理又該縣所屬之廟)
(灣鎮距縣七十里中界洪河為水陸馬頭人烟稠密戶口殷繁易於藏奸匿匪一切彈壓稽查縣令)
(實有鞭長不及之虞應如該縣府所請將廟灣鎮添設巡檢一員以資巡緝再查信陽一州當豫楚)
(交界幅&KR0695;遼闊北距確山一百八十里几遞送人犯餉鞘等項必須於明港驛住宿中途未有防範)
(難免疎虞雖設有驛丞一員而解送非其職掌應請將明港驛驛丞兼巡檢職銜仍帶驛丞事務一)
(切盜逃解犯以及餉鞘等項經過住宿責其稽察防守以專責成俾兩無岐悞再查陜州與河南府)
(屬之澠池縣相距一百四十里其陜澠適中之地則為硤石驛凡遞解要犯餉鞘經年絡繹不絶其)
(自陜至澠由澠至陜一日不能到城均需硤石驛投宿既無監倉收禁又無官典稽查雖有驛丞一)
(官專司應付差使並無巡緝防守之責鄉地等役呼應不靈設有疎虞所關匪細且附近硤石各村)
(莊民人皆分居山谷稽察為難又非驛丞所能兼理應如所請添設巡檢一員凡逃盜解犯餉鞘等)
(項經過住宿責其稽查防守附近地方令其專司巡緝又查州屬靈寶縣之虢略鎮距縣四十里)
(國初設有巡檢一員後因奉文裁汰其地為南山咽喉總滙邇來戶口殷繁奸良莫辨其自虢以南俱)
(係層巒叠嶂更易蔵奸縣令勢難兼顧查該縣縣丞雖有糧務水利之任而事甚簡易且可隨地辦)
(理亦應如所請將靈寶縣縣丞移駐虢略鎮兼管巡檢職銜附近各村俱可資其巡緝又查閿鄉縣)
(之文底鎮距縣四十里為山陜河南三省通衢商賈絡繹人烟稠雜匪類易於潛跡稽查更宜嚴密)
(該縣縣丞雖有水利錢糧之責尚屬聞暇應請將閿鄉縣縣丞移駐文底鎮兼管巡檢職銜以司緝)
(捕均於地方有益又查光州屬之固始縣距縣城九十里之三河尖地方接壤江南往來絡繹人烟)
(稠密奸匪易蕆難於稽查兼之離縣窵遠不無顧此失彼之虞查固屬朱皐鎮向設有巡檢一員久)
(經奉裁應如該州所議於三河尖適中之往流集復設巡檢一員往來巡緝以資彈壓等情前來臣)
(覆查添設通判一員縣丞二員添設復設巡檢四員驛丞兼理巡檢二員縣丞兼理巡檢二員大使)
(兼理巡檢一員經歴兼管大使一員或令分理或令專司可無兼顧之煩亦免岐悞之虞仰懇)
(皇上俯準添設兼理庶於地方有裨至巡檢九員應咨部以要缺註冊於現任雜職内揀選調補再添設)
(復設通判縣丞巡檢及兼銜巡檢有應鑄給專司或兼管各印記以及各該𣲖分管地方應歸田糧)
(與應給俸銀增添弓兵人役工食並應建給衙署酌增養廉等項應俟奉)
(旨俞允之日查議另行報部合併聲明相應具題伏乞)
(勅部議覆施行)為恭請復設縣治以利民生以彰教養事(該臣)
(看得豫省南陽府屬舊有南召一縣原額地三千五百二十四頃零人丁八千七百八十二丁共征)
(銀一萬二千一百八十二兩零雖僻處萬山之中實為扼要之地蓋以北接嵩魯有重山之險南離)
(宛城有淯水之隔西鄰内鎮東連裕葉俱不下二三百里其地皆林麓大山形勢宏敞頗稱巖邑迨)
(朝後屢遭兵燹人民凋敝恭遇我然其時人丁止有定鼎之初招徠流移漸得歸復)
(六百熟地僅存百頃民稀糧少是以順治十六年間議將南召縣裁汰歸併南陽縣管轄自是以來)
(祖仁休養生息歴今七十餘載仰荷恩覃被淪浹民生更蒙我)
(皇上德澤廣布大化涵濡雖僻壤遐陬物糜不得其所是以即南召一隅生聚墾闢蒸蒸日盛今計熟地)
(已有九百一十三頃零人民約近萬戶額徵糧銀三千一百八十五兩四錢零地闢民稠已巍然仍)
(具有一邑規模非曩時可比兼該地連歲豐稔人民乂安方見版籍日增土田滋廣鬱葱之氣洋溢)
(聞閻近查其中尚有膏腴之壤不啻數萬餘畝臣現在率同司道府等倡捐銀兩購買牛具籽種將)
(别邑貧民無田可耕之戶遷移於此借給牛種苫蓋房屋令其就近開墾尚可容數千餘戶將來不)
(特可復舊觀更堪疆圉式廓况查是地四至路通山西陜西湖廣三省界連各邑犬牙錯雜頗關緊)
(題要雖曾於雍正五年間經前督臣田文鏡判僅司請將該府通判移駐南召以資彈壓但通)
(緝捕至於相騐命盜徵糧聽訟均需知縣料理若仍令南陽縣併轄往返動經數日在官有鞭長不)
(及之虞民有奔走跋涉之累而南陽係附府首邑事煩賦重又屬南北衝途實難兼顧臣查南召地)
(聖治方向因民糧稀少故暫裁縣歸併今幸恭逢管理隆盛戶籍繁昌應請仍復設南召縣冶劃分)
(添設知縣典史各一員於南陽縣學撥訓導一員其現駐之通判仍回府城佐理通判衙署即可為)
(知縣官署一切城垣等項止須添修增補不特吏治民生均有裨益而)
(聖朝教養之隆益昭垂於億萬斯年矣兹據布政使司南汝道布政使盧焯署按察使管河兵備道白映棠分巡)
(題副使費謙流會詳請復設縣治前來臣覆核無異相應具伏乞)
(勅部議覆施行再查南召新設縣治地方緊要臣查有現署南陽縣李青店巡檢楊嗣清係於雍正八年)
(旨命京外各保舉之員奉用先經署理河内縣縣丞及往河南酌量委署試)
(布政司經歴歴任俱能奮勉向上現在飭委勘查南召可墾地畝該員居官勤慎辦事精明且熟)
(悉南召風土臣請即以楊嗣清委署南召縣事照例試用果能允稱厥職另行)
(聖題請實授庶要地得人而臣亦克收臂指之效伏候鑒定奪)
為通籌豫省府州情形敬抒末議等事(該臣看得豫省為土)
(中奥區疆圉界連六省南北環繞大河幅&KR0695;廣闊戶籍繁滋該管各官間有鞭長不及之虞尤須因)
(地制宜詳查籌畫庶於吏治民生均有裨益且查直隸州缺原係因時建置沿革不常通計河南一)
(省共有直隸七州其中或有應改設知府有應裁併歸郡亦有實無别府可歸又不便另設知府者)
(聖恩相度地方形勢確有不齊臣蒙參覈情形就其道高厚任兼督撫視事一載以來)
(里之遠近政務之繁簡細加妥議裁設分合及仍循舊制之處悉心籌畫為我)
(皇上敬陳之如陳州一州南通三楚東接江南地方衝要公事殷繁糧額甚多又兼轄四縣案牘叢集知)
(州一官顧此失彼實不足以資彈壓應清將陳州四改為陳州府另設附郭一縣同原轄之西商項沈)
(縣併隣近開封府所屬之扶溝太康兩縣統歸管轄查扶溝縣離開封府一百八十里離陳州僅一)
(百餘里太康縣離開封府二百二十里離陳州僅七十里以之改隸新設知府管轄則一府七縣體)
(統加隆控制咸宜又如許州一州路通五省地處衝繁知州既有本州刑民錢榖之任又有所轄臨)
(襄郾長四縣盤查審轉之貴勢難分身兼顧應請將許州改為許州府另設附郭一縣同原轄四縣)
(並將就近之禹州裁去直隸州之名與所屬之密新兩縣統歸管轄查禹州離許州九十里新鄭離)
(許州九十里密縣離許州一百六十里道路便易以之改隸新設知府管轄則一州七縣環繞四面)
(而郡治居中有呼即應形勢規制均屬妥協此陳許二直隸州所宜改設知府而禹州一州即應併)
(入新府者也又如鄭州一州與滎澤滎陽汜水河隂等四屬原係開封府所轄該州政事甚簡應請)
(裁去直隸州名與所轄之滎澤等四縣仍歸開封府管轄以復舊制查開封府現轄十四縣今雖議)
(再歸還鄭州及滎澤等五州縣但已議將扶溝太康二縣另歸陳州新設知府管轄則開封府共隸)
(一州十六縣亦不覺其繁而陳州統屬七縣亦不覺其簡洵為適宜此又鄭州一州之應特裁歸併)
(者也再如汝州一州界連萬山光州一州南接楚省東隣江南陜州一州逼近潼關地接秦晉圴屬)
(險要之區且州治地廣事繁又與各府窵遠既不便於裁州歸府而所轄屬縣無多更不便於改州)
(設府相應仍為直隸州照舊管理至河南府所屬之盧氏縣僻處郡西離府三百二十里離陜州止)
(一百四十里且陜州僅轄兩縣應請將盧氏縣改隸陜州管轄則道里近便一切公事可無遲悞此)
(又汝光陜三州所宜仍循舊制無庸更定者也至於陳州許州圴改府治應將知州改為知府各另)
(設附郭知縣一員州判改為&KR0574;通判吏目改為府司獄兼管府經歴事學正改為府教授訓導改管)
(附郭縣學并各添設典史一員現在州學文武生員各半分隸肄業所有入學名數併廪增貢額統)
(題俟另議具府仍歸開歸道管轄倉庫錢糧亦應該至陳許二)
(欽定道盤查添設新縣伏候教授以及新縣府司獄各佳名陳許二府并通判)
(勅部員印信應請守至知府通判司獄教授改管訓導鑄給以昭信)
(各居舊署其新設知縣一員典史二員衙署倉庫并官役俸工等項統候)
(允準之日另行查議報部仰懇府三州大小相維遠近皇上天恩俯準臣請則豫省十)
(相制官殫其守民安於治裨益良非淺鮮矣臣歴任豫省地方習熟通籌各府州情形悉心區畫敬)
(抒末議非敢妄擬紛更實不敢因循緘默今據布政使司布政使盧焯署按察使管河兵備道白映)
(題棠會詳前來與臣所見無異相應具伏乞)
(勅部議覆施行再查陳許二州新改知府必得熟習地方強幹敏練之員方能勝任臣查許州現任知州)
(大計董思恭臣於雍正十一年引特薦卓異現已給咨送部)
(見該州歴練吏治熟悉地方情形應請即以黃思恭補授新設許州府知府至陳州新設知府查有現任)
(祥符縣知縣安鳳彩年富力強精明幹練祥邑為省會首縣該員實心任事辦理妥協且如開墾水)
(利諸務獨能勇往向前毫無退縮實為幹員堪&KR0574;表率之任請將安鳳彩補授陳州府知府圴屬才)
(題堪勝任人地相宜臣為地方得人起見據實請如蒙)
(聖恩俞允并將安鳳彩給咨送部引見伏候)
(聖鑒定奪)巡撫雅爾圖為奏明撥調漕運等事(奏為奏明撥調漕運)
(之米豆以順民情事伏查豫省漕糧歴年本折屢更經前撫臣尹會一)
(題定除祥符等五十五州縣徵運本色外其離水次四百里以外之永城等十九州縣折徵銀兩赴水)
(次採買兑運計採辦米二萬九千餘石每至冬間十九州縣齊赴衛輝水次購買無如衛輝近河一)
(帶民間多種麥豆少種粟米購買本屬艱難况漕糧係刻不容緩之事各州縣爭先採辦一時蜂擁)
(常至市集為之一空以致商儈居竒往往冬間米價反較昂于青黃不接之時小民深以為苦而十)
(九州縣因定價不敷每患賠墊官民均受其困數年以來或請加增價值或請改解折色議論紛起)
(國臣竊以為有常制豈可因辦理未得其當而遽請家經費自)
(京加價至於重地漕運關係師為根本)
(天庾更難容輕議改折惟有設法調劑以期妥協前因事關漕運必須通盤計算方敢請)
(旨遵行曾經附摺察地方情形與司道大員細加籌畫奏明在案今體)
(查豫省雍正十年以後兩次奉文將漕米改徵黑豆七萬石從前於通省辦漕州縣均勻𣲖撥徵收)
(兑運惟是黑豆一項多種植於近河之區是以衛輝一帶出産頗廣價值亦平而離河稍遠之州縣)
(雖種無幾小民米豆兼納頗覺未便臣請將永城等州縣採辦之米歸於祥符等州縣徵解而以祥)
(符等州縣徵收之豆歸於永城等州縣採買在祥符等處小民原係納未今仍其舊制並非苦難且)
(該處米多豆少完米更覺便易而永城等處將折徵之銀赴豆多價平地方採買起運不但官)
(免賠墊之虞而衛輝米價不致每年踴貴既于民食大有裨益又于漕運米豆毫無增損實屬官民)
(皇上兩利之舉是否有當伏乞聖明訓示遵行謹)
(硃奏欽奉議奏批該部)巡撫雅爾圖為奏明購辦豆石節省盈
餘等事(奏為奏明購辦豆石節省盈餘貯倉備用事伏查豫省永城等十九州縣應辦漕糧)
(向係折徵銀兩赴衛輝水次買米兑運以致米價一時踊貴民受價昂之患官有賠墊之虞積困已)
(奏久經臣恭摺具之黑豆俱歸永城等州縣購運以請將本省額辦)
(俞旨紓重累準部臣議覆欽奉載道臣又恐立法之初允行官民積困一甦歡聲)
(或州縣辦理未善奸商又以黑豆居竒則定價不敷仍於官民無益隨查糧道庫内貯有閒欵一項)
(係前撫臣石文焯著落撫臣楊宗義賠補米價不敷銀兩後買補餘存楊宗義情願歸公除歴任撫)
(臣奏明動用外現存銀三萬四千餘兩從未報部撥用臣思此銀間貯在庫日久必為無益之糜費)
(因於新豆將登舊豆價平之際動支此項閒欵銀二萬四千兩按照每石八錢之定價飭令衛輝彰)
(德二府預購黑豆三萬石俟每年徵漕之時如遇豆價昂貴即以預購之豆撥抵兑運如遇豆價平)
(减將此預購之豆留為下年接濟之用今據衛彰二府并永城等屬具報本年黑豆大熟價值頗賤)
(不但購買齊全抑且尚有節省統計臣預購豆三萬石又永城等屬徵辦豆三萬六千九百九十二)
(石零按定價計算通共節省銀八千九百三十九兩零此項銀兩原係各屬定價内節省餘銀因近)
(來各員頗知自愛不敢侵冒是以據實報出固不便給還原辦之員似亦不便遽行歸公臣飭各屬)
(趁此豆熟價平之際亦并買豆存貯又可得豆一萬二三千石此項餘豆應與預購之豆俱貯水次)
(倘將來遇有黑豆價昂定價不敷之年凖令動支撥扺免致有悞運務貽累官民至豆性耐久雖積)
(貯多年亦屬無礙如此通融辦理本年已有預購及餘豆四萬二三千石此後若豆價不昂則逐年)
(俱有盈餘數年之間不必動用帑項可漸積黑豆十餘萬石在官民既可永免貴價之苦累且豫民)
(日食之雜麫多用黑豆攙和并可接濟偏災實於民生儲蓄大有裨益所有微臣購豆節存緣由理)
(皇上合據實聲明伏乞睿鑒謹)
(硃奏欽奉甚妥知道了批所辦)
河南通志卷七十六
