河南通志卷十一
兵制
河南古用武之地歷代設重兵屯鎮宋藝祖建都汴
梁無險阨可守以兵為衛畿内常用十四萬人眀初
分王子弟設三護衛因衛置屯因屯列卒境内藩封
凡七而河南都指揮使司則隸於中軍都督府其領
京邊操及守備各地方則以署都指揮或指揮分轄
衛所職任綦重末季軍政廢弛狃於宴安將驕卒惰
屯田糧額往往多虛縻冐濫嘉靖中於河南阨塞之
處皆增兵戍守迨流寇四訌望風瓦觧河决魚爛寇
患亟焉我
朝誅亂伐暴奠安中土乃始因地立防以河北為豫省
肩背南陽為天下腰膂特設兩鎮臣分汛防守而省
會重地則以巡撫節制裁衛所以清冐濫簡禁旅以
實駐防北固覃懷以扼澤潞而西北無拊背之虞前
臨唐鄧以控荆襄而南鄙無竊發之患兵精餉足立
法之善已遠踰前代我
皇上益加整飭
命鎮臣不時操演復
命督撫飭各州縣修理墩臺瞭望戢伏莽之奸而消未
萌之釁洵萬世磐石之至計歟志兵制
撫標兵制
提督軍務廵撫一員駐劄開封府標下左右二營(原設)
(撫標官兵順治十八年裁康熙十三年復設)
標下左營遊擊一員守備一員千總二員把總四
員
標下右營遊擊一員守備一員千總二員把總四
員(以上二營千把總每年輪𣲖三員分防鄭州通許尉氏)康熙三十四年奉
裁遊擊一員以遊擊一員兼管二營
經制兵丁一千名(内馬兵二百名步兵八百名康熙三十四年奉裁步兵三十四)
(名實馬步兵共九百六十六名)
經制官馬四十四匹兵馬二百匹
歲共支俸餉米折馬乾等項銀壹萬捌千伍百玖
拾㭍兩陸錢玖分壹釐伍毫㭍絲
雍正五年巡撫田文鏡蒙
特恩加授兵部尚書河南總督雍正六年加授河東總
督改遊擊一員為督標中軍副將兼管二營餘制
仍前
滿洲駐防兵制(康熙五十九年新設)
城守尉一員駐劄開封府滿洲城(城高一丈蜈蚣架全圍五里零一百)
(九十二步内官廨六百間營房二千五百二十間)
左筆帖式一員右筆帖式一員
前蒙古佐領一員防尉一員驍騎校一員
後蒙古佐領一員防尉一員驍騎校一員
八旗佐領八員防尉八員驍騎校八員
經制兵丁八百名(内撥什庫四十名披甲七百六十名)弓匠八名
鐵匠八名
經制官馬一百七十八匹兵馬二千四百匹
歲共支俸餉米折馬乾等項銀壹拾萬叄千壹百
肆兩捌錢貳釐伍毫
北鎮兵制
鎮守河北總兵官一員駐劄懷慶府(康熙七年移駐開封府另設懷)
(慶參將八年參將即奉裁總兵官仍駐懷慶)標下左右二營管轄衛輝
營開封營河南營嵩縣營王禄店營磁州營
雍正三年以陜州面山負河地屬扼要
准廵撫田文鏡題增設陜州營(舊係河南營千總分防今千總改防澠池新安)
(宜陽而另設守備把總等員為一營)
雍正四年因磁州改歸直隸
准廵撫田文鏡題移設彰德營(以磁州營原有官兵及雍正三年改屬河南之)
(内黃縣官兵移設)
標下左營遊擊一員守備一員經制千總二員(駐防)
(本城一員原防濟源今改防清化鎮一員)外委千總一員(協防濟源雍正七年新制)
(各營汛同)經制把總四員(駐防本城一員分防修武一員原武一員原防清化鎮今)
(改防濟源一員)外委把總四員(協防本城一員清化鎮一員修武一員孟津一員雍)
(正七年新制各營汛同)
標下右營遊擊一員守備一員經制千總二員(駐防)
(本城一員分防武陟一員)外委千總一員(分防宜陽)經制把總四員
(駐防本城一員分防孟縣一員温縣一員登封一員)外委把總四員(協防武陟一員)
(孟縣一員温縣一員鞏縣一員)
經制兵丁一千五百四十九名(内馬兵三百二十六名步兵一千二)
(百二十三名)
經制官馬六十匹兵馬三百二十六匹
歲共支俸餉米折馬乾等項銀貮萬玖千伍百壹
拾捌兩陸錢肆分玖釐壹毫玖絲
管轄衛輝營參將一員駐劄衛輝府守備一員經
制千總二員(駐防本城一員原防輝縣新鄉今改防淇縣一員)外委千總
一員(協防封邱)經制把總三員(分防獲嘉一員胙城一員原防淇縣今改防輝)
(縣新鄉一員)外委把總三員(協防本城一員新鄉一員陳留一員)雍正三
年直隸濬滑二縣改屬河南衛輝府原有官兵併
歸衛輝營經制千總二員(分防濬縣一員滑縣一員)
經制兵丁六百二十四名(内馬兵一百三十三名步兵四百九十一名)
經制官馬二十六匹兵馬一百三十三匹
歲共支俸餉米折馬乾等項銀壹萬貮千貮百叄
拾貮兩伍分㭍釐玖毫叄絲
管轄開封城守營都司僉書一員駐劄開封府守
備一員經制千總二員(分防杞縣陳留蘭陽儀封一員延津封丘陽武一員)
外委千總一員(協防河隂)經制把總三員(分防朱仙鎮一員滎澤中)
(牟一員滎陽河隂汜水一員)外委把總四員(協防蘭陽一員儀封一員中牟一員)
(汜水一員)
經制兵丁七百四十六名(内馬兵一百四十八名步兵五百九十八名)
經制官馬一十八匹兵馬一百四十八匹
歲共支俸餉米折馬乾等項銀壹萬叄千伍百捌
拾兩陸錢叄分捌毫捌絲
管轄河南城守營參將一員駐劄河南府(順治十八年奉)
(裁設都司僉書一員雍正三年以河南府地曠兵單廵撫田文鏡題准裁去都司復設參將)守
備一員經制千總二員(原防汝州魯山郟縣寳豐今改防汝州郟縣登封一)
(員原防陜州靈寳閿鄉今陜州另立營汛改防澠池新安宜陽一員)外委千總一員
(協防寳豐)經制把總三員(駐防本城一員原防登封鞏縣偃師孟津今改防鞏縣偃)
(師孟津一員原防宜陽澠池伊陽新安今改防魯山寳豐伊陽一員)外委把總四員
(協防登封一員郟縣一員新安一員伊陽一員)
經制兵丁六百四十八名(内馬兵一百三十四名步兵五百一十四名)
經制官馬二十二匹兵馬一百三十四匹
歲共支俸餉米折馬乾等項銀壹萬貮千壹百㭍
兩叄錢陸分叄釐捌毫玖絲
管轄彰德營都司僉書一員駐劄彰德府(即磁州營移設)
守備一員經制千總二員(原駐防本城一員今帶領城外汛兵及磁州城)
(守兵俱移屬直隸磁州駐防原防武安一員今改防臨漳)外委千總一員(協防陽武)
經制把總四員(分防湯隂一員林縣一員原防臨漳今改武安一員雍正三年增改)
(屬河南之内黃縣原分防一員)外委把總二員(協防涉縣一員協辦本營一員)
經制兵丁四百六十七名(内馬兵九十九名步兵三百六十八名)
經制官馬十八匹兵馬九十九匹
歲共支俸餉米折馬乾等項銀捌千㭍百捌拾叄
兩㭍錢叄分㭍釐捌毫叄絲
管轄嵩縣營守備一員駐劄嵩縣雍正三年廵撫
田文鏡因山險兵單題增經制把總二員(分防)
(永寧一員盧氏一員)
經制兵丁一百五十九名(内馬兵三十三名步兵一百二十六名)
經制官馬八匹兵馬三十三匹
歲共支俸餉米折馬乾等項銀貳千捌百叄拾玖
兩壹錢壹分玖絲
管轄王禄店營守備一員
經制兵丁一百二十一名(内馬兵二十五名步兵九十六名)
經制官馬四匹兵馬二十五匹
歲共支俸餉米折馬乾等項銀貳千壹百陸兩貳
錢㭍釐叄毫肆絲
管轄陜州營守備一員駐劄陜州(雍正三年新設)經制把
總二員(分防靈寳一員閿鄉一員雍正三年新設)
經制兵丁三百四十名(内馬兵七十二名步兵二百六十八名)
經制官馬八匹兵馬七十二匹
歲共支俸餉米折馬乾等項銀㭍千壹百壹拾陸
兩陸分陸釐
南鎮兵制
鎮守南汝總兵官一員駐劄南陽府標下左右二營
管轄鄧新營汝寧營歸德營襄城營陳州營
標下左營遊擊一員守備一員經制千總二員(分防)
(裕州一員桐栢一員)經制把總四員(駐防本城一員分防唐縣一員泌陽一員舞陽一員)
標下右營遊擊一員守備一員(康熙五十一年移駐淅川)經制
千總二員(耑汛南陽一員分防葉縣一員)經制把總四員(駐防本城一員)
(分防鎮平一員内鄉一員原防淅川今改防荆紫關一員)
經制兵丁一千六百八十名(内馬兵三百四十名步兵一千三百四十)
(名)
經制官馬六十匹兵馬三百四十匹
歲共支俸餉米折馬乾等項銀叄萬壹千伍百叄
拾肆兩肆錢伍分貳毫玖絲
管轄鄧新營守備一員駐劄鄧州經制千總一員
(分防新野)經制把總一員(駐防鄧州)
經制兵丁二百六十六名(内馬兵五十六名步兵二百一十名)
經制官馬八匹兵馬五十六匹
歲共支俸餉米折馬乾等項銀肆千玖百貳拾叄
兩叄分陸釐陸毫陸絲
管轄汝寧營參將一員駐劄汝寧府守備一員經
制千總二員(分防光山一員信陽州確山遂平一員)經制把總四員
(分防新蔡正陽一員商城固始一員上蔡西平一員光州息縣一員)雍正元年廵撫
石文焯因信確地方遼闊千總一員不能兼顧
題准增設經制把總一員(駐劄確山)雍正三年廵撫田
文鏡因遂平縣平頭垜嵖岈山地屬險要題准
增設經制把總一員(駐劄平頭垜嵖岈山)
經制兵丁七百四十五名(内馬兵一百五十三名步兵五百九十二名)
經制官馬二十八匹兵馬一百五十三匹
歲共支俸餉米折馬乾等項銀壹萬肆千陸拾玖
兩貳錢伍分壹釐貳絲
管轄歸德營參將一員駐劄歸德府守備一員經
制千總二員(分防永城一員考城一員)經制把總四員(分防虞城夏邑)
(一員鹿邑一員睢州一員寧陵柘城一員)外委把總一員(協防寧陵柘城)
經制兵丁六百八十四名(内馬兵一百四十四名步兵五百四十名)
經制官馬二十四匹兵馬一百四十四匹
歲共支俸餉米折馬乾等項銀壹萬貳千捌百叄
拾貳兩壹錢㭍分肆釐貳毫
管轄襄城營都司僉書一員駐劄襄城縣守備一
員經制千總二員(分防禹州密縣一員許州長葛一員)經制把總四
員(駐防本城一員分防新鄭一員郾城臨潁一員洧川鄢陵一員)
經制兵丁六百九十五名(内馬兵一百四十六名步兵五百四十九名)
經制官馬二十匹兵馬一百四十六匹
歲共支俸餉米折馬乾等項銀壹萬貳千捌百捌
拾兩壹錢壹分貳釐㭍毫陸絲
管轄陳州營守備一員駐劄陳州經制千總一員
(分防太康)經制把總二員(分防扶溝西華一員商水項城一員)雍正元年
奉文增設經制把總一員(分防沈邱)
經制兵丁三百四十名(内馬兵七十二名步兵二百六十八名)
經制官馬一十二匹兵馬七十二匹
歲共支俸餉米折馬乾等項銀陸千叁百肆拾貳
兩貳錢陸分伍釐壹毫貳絲
墩臺耑防衝路要道營房馬棚悉備内防汛兵
丁馬兵有一名二名不等步兵有三名四名不等
開封府(共五十一座内五縣無)
祥符縣(十八座)
陳留縣(四座)
把縣(五座)
太康縣(八座)
尉氏縣(四座)
洧川縣(五座)
鄢陵縣(一座)
中牟縣(四座)
封丘縣(二座)
歸德府(共一十三座内五縣無)
商丘縣(六座)
寧陵縣(一座)
永城縣(四座)
睢州(二座)
彰德府(共十二座内四縣無)
安陽縣(七座)
湯隂縣(三座)
内黃縣(二座)
衛輝府(共三十四座内二縣無)
汲縣(十一座)
新鄉縣(八座)
輝縣(一座)
淇縣(五座)
延津縣(四座)
獲嘉縣(五座)
懷慶府(共二十八座内四縣無)
河内縣(八座)
濟源縣(三座)
修武縣(六座)
武陟縣(八座)
孟縣(三座)
河南府(共二十八座内三縣無)
洛陽縣(十座)
偃師縣(四座)
鞏縣(二座)
孟津縣(三座)
宜陽縣(二座)
新安縣(三座)
澠池縣(二座)
嵩縣(二座)
南陽府(共四十七座内七縣無)
南陽縣(十座)
鎮平縣(三座)
淅川縣(二十二座)
裕州(七座)
葉縣(五座)
汝寧府(共四十四座内四縣無)
確山縣(十二座)
西平縣(五座)
遂平縣(五座)
信陽州(二十座)
羅山縣(二座)
汝州(共八座内二縣無)
本州(四座)
郟縣(三座)
伊陽縣(一座)
許州(共二十九座)
本州(七座)
臨潁縣(三座)
襄城縣(十三座)
郾城縣(四座)
長葛縣(二座)
鄭州(共二十五座内一縣無)
本州(十一座)
滎澤縣(五座)
滎陽縣(五座)
汜水縣(四座)
陜州(共十二座)
本州(六座)
靈寳縣(二座)
閿鄉縣(四座)
總督提鎮舊制
總督河南軍務一員標下中左右三營(順治初設直隸山東河南)
(總督十五年裁十八年設河南總督康熙四年裁併三省總督八年裁雍正五年復河南總督六年)
(改河東總督)
提督總兵官一員標下中左右三營(順治初設康熙七年裁十三年)
(復設十八年裁)
鎮守開歸河南總兵官一員標下左右二營(順治初設十三年裁)
援勦河南總兵官一員標下中左右三營(康熙十四年裁)
按明制直省總兵官凡二十有一而河南不與曰
薊鎮曰昌平曰遼東曰保定曰宣府曰大同曰山
西曰延綏曰寧夏曰甘肅曰固原曰四川曰雲南
曰貴州曰廣東曰廣西曰湖廣曰南直隸狼山曰
浙江曰福建山東則自天啟中增設副總兵十五
薊鎮協守三遼東宣府大同山西延綏寧夏協守
各一甘肅協守左副總兵一分守右副總兵一固
原四川分守各一廣東協守一南直隸鎮守一其
河南及江西俱不設總兵官河南僅設守備三領
薊鎮班都司四而已額兵僅七千崇禎六年流賊
入河南時昌平總兵左良玉保定總兵鄧玘專辦
河南賊以兵少不支命倪寵王樸為總兵領京營
兵六千赴河南以良玉李卑署都督僉事為援勦
總兵官河南援勦總兵自此始無定員亦非常制
國初因眀制立援勦總兵官一員標下中左右三營設
鎮守開歸河南總兵官一員標下左右二營後俱
奉裁特設南北兩鎮臣駐劄南陽懷慶革眀季權
宜之制重全省要害之防措置盡善邁前古矣
都司兵備道衛所舊制
河南都指揮使司眀初建隸中軍都督府以都指揮
使同知僉事各一人領之其領京邊操及守備各
地方則以署都指揮或指揮以都指揮體統行事
充之其幕經歷司斷事司司獄司共轄衛一
十有二(曰宣武曰陳州曰睢陽曰彰德曰懷慶曰河南曰洛陽中護衛曰弘農曰南陽中護)
(衛曰信陽曰穎川)千戶所五十八百戶所五百八十
守禦千百戶所九(曰禹州曰林縣曰衛輝曰嵩縣曰鄧州曰唐縣曰潁上曰永寧)
(曰盧氏)屯田(四萬五千一十二頃三十六畆七釐)屯糧(二十七萬四千一百四十五石)
(七斗一升三合八勺)諸府州縣又設廵司民壯弓兵而振飭
督察則總於兵道云
皇清都指揮使及各衛所全裁
分廵汝南兼兵備道以按察司副使領之原設僉
事一員在省駐劄以時廵歷眀正德中因流賊亂
增設僉事一員駐劄信陽至嘉靖初仍俱裁去而
專勅副使一員以總之
國初設分守分廵二道康熙六年俱奉裁康熙九年
復設守道兼廵道事駐劄信陽州轄府二(曰南陽曰汝寧)
州四(曰鄧州曰裕州曰光州曰信陽州)縣二十有三(曰南陽曰鎮平曰唐縣曰)
(泌陽曰南召曰桐栢曰内鄉曰新野曰淅川曰舞陽曰葉縣曰汝陽曰上蔡曰確山曰新蔡曰西平)
(曰遂平曰正陽曰光山曰固始曰息縣曰商城曰羅山今南召縣歸併入南陽縣)廵檢司
一十有五(曰象河曰鴨路鎮曰桐栢鎮曰西峽口曰今斗山曰花園頭曰楊埠曰竹溝曰)
(眀港曰九里關曰大勝關曰牛山鎮曰朱臯鎮曰楊莊店曰金剛臺今現設者三一為南陽縣李清)
(店一為内鄉縣西峽口一為確山縣竹溝餘十二廵檢司俱裁)舊轄衛三(曰南陽曰南陽)
(中護衛曰信陽今裁)守禦千戶所二(曰鄧州曰唐縣今裁)分廵河南兼
兵備道以按察司僉事領之分署汝州舊轄府一
(曰河南)州二(曰陜州曰汝州)縣一十有七(曰洛陽曰偃師曰鞏縣曰孟津曰宜)
(陽曰登封曰永寧曰新安曰澠池曰嵩縣曰盧氏曰靈寳曰閿鄉曰魯山曰郟縣曰寳豐曰伊陽)
廵檢司十六(曰黑石渡曰孟津曰趙保鎮曰穆册鎮曰高門關曰崇陽鎮曰南村曰舊)
(縣鎮曰没大嶺曰杜舘鎮曰欒川鎮曰南朱陽鎮曰峽石曰虢略鎮曰歇馬嶺曰上店鎮今現設者)
(三一為澠池縣南村一為嵩縣舊鎮一為盧氏縣南朱陽鎮餘十三廵檢司俱裁)舊轄衛
三(曰河南曰洛陽中護衛曰弘農今裁)守禦千百戶所三(曰嵩縣曰永寧曰盧)
(氏今裁)
分廵河北兼兵備道以按察司僉事領之分署懷
慶府
國初改分守分廵二道康熙六年俱奉裁康熙九年
復設守道二十五年又裁於雍正四年再設兼理
河務駐劄懷慶府武陟縣轄府三(曰彰德曰衛輝曰懷慶)州
一(曰磁州今撥入直隸廣平府)縣一十有八(曰安陽曰湯隂曰臨漳曰林縣曰武)
(安曰涉縣曰汲縣曰胙城曰新鄉曰獲嘉曰淇縣曰輝縣曰河内曰濟源曰修武曰武陟曰孟縣曰)
(温縣今胙城縣歸併開封府屬延津縣撥入衛輝府)廵檢司六(曰車騎關曰固鎮曰吾兒)
(峪曰侯趙川曰鴨子口曰邵原鎮今現設者惟濟源縣邵原鎮餘五廵檢司俱裁)舊轄衛
二(曰彰德曰懷慶今裁)守禦千戶所二(曰林縣曰衛輝今裁)
睢陳兵備道以按察司僉事領之分署陳州轄府
一(曰歸德)州二(曰陳州曰睢州)縣一十有二(曰商邱曰寧陵曰鹿邑曰夏邑)
(曰永城曰虞城曰考城曰柘城曰商城曰西華曰項城曰沈邱)廵檢司四(曰常杜曰南頓)
(曰界首曰丁家道口今俱裁)舊轄衛二(曰陳州曰睢州今裁)守禦千戶所
一(曰禹州今裁)潁州兵備道以按察司僉事領之先是
南直隸鳳陽府潁州知州劉讓以穎夀為南北要
衝防禦宜嚴乃請添設兵備於是命憲臣守夀州
十年移鎮本州轄衛一(曰潁上)守禦千戶所一(曰潁上今)
(裁)
皇清各衛所丁地俱歸併各州縣管理
涉縣守備以都指揮體統行事指揮領之駐劄本
縣眀嘉靖二十一年河南凡隘塞之處咸設戍守
而吾兒峪尤當要險都御史李宗樞建城高二丈
餘一十七里設守備一人以守之轄衛一(曰彰德)守
禦千戶所一(曰林縣)今裁
嵩縣守備以都指揮體統行事指揮領之駐劄本
縣眀洪武二年設轄衛二(曰河南曰南陽)守禦千百戶所
五(曰嵩縣曰鄧州曰唐縣曰永寧曰盧氏)今裁
歸德府守備以都指揮體統行事指揮領之駐劄
本府眀洪武三年設屬南京中軍都督府轄衛一
(曰歸德)
皇清歸德衛丁地事務歸併開封府屬把縣及歸德府
屬商丘寧陵睢州柘城各州縣管理
汝寧府守備以都指揮體統行事指揮領之駐劄
本府眀洪武三年設屬南京中軍都督府轄衛一
(曰信陽)
皇清汝寧所丁地事務歸併汝寧府屬汝陽縣管理
宣武衛在開封府治北眀洪武六年建以指揮領
之其掌印京操城操屯田管局廵捕
(各員俱考選)其幕經歷司鎮撫司其轄左右中前後千
戶所五百戶所五十屯田(一千四百七十二頃五十畆三分)屯
糧(八千八百三十三石八斗六合)軍器局(在大梁門傍)演武場(在府城南薰門)
(皇清之外後廢廵撫張自德移置新貢院西左布政使康熙三年)
(徐化成倡屬捐修演武大廳五楹後廳五楹八卦廳一座東西廂房各三楹東西吹樓二座旗臺一)
(座)
皇清宣武衛丁地事務歸併開封府屬祥符把縣太康
原武蘭陽儀封鄭州及歸德府屬商邱寧陵睢州
考城各州縣管理
陳州衛在州治西眀洪武元年建以指揮領之其
掌印京操大同操城操屯田管局
廵捕(各員俱考選)其幕經歷司鎮撫司其轄左右中
前後千戶所五百戶所五十守禦千戶所一
(曰禹州)屯田(五千三百六十二頃五十一畆)屯糧(三萬二千五十六石二斗六升)軍
器局(在衛治東南)演武場(在州城北三里許)
皇清陳州衛丁地事務全歸併開封府屬陳州管理
睢陽衛在睢州治東南眀洪武二十二年建以指
揮領之其掌印京操城操屯田管局
廵捕(各員俱考選)其幕經歷司鎮撫司其轄左右中
前後千戶所五百戶所五十屯田(五千一百八十七頃)
(九十三畆)屯糧(三萬一千一百二十七石五斗八升)軍器局(在衛治東北)演武
場(在州城東門外)
皇清睢陽衛丁地事務歸併開封府屬把縣及歸德府
屬商丘寧陵鹿邑睢州柘城各州縣管理
彰德衛在府治東南眀洪武七年建以指揮領之
其掌印京操宣府操城操屯田管局
廵捕(各員俱考選)其幕經歷司鎮撫司其轄左右中
前後千戶所五百戶所五十守禦千戶所一
(曰林縣)屯田(二千九百二十七頃)屯糧(一萬七千六百二十二石)軍器局(在衛)
(治前)演武場(在府城外西南二里)
皇清彰德衛丁地事務歸併彰德府屬安陽縣及直隸
東眀内黃濬縣各縣管理
懷慶衛在府治東眀洪武六年建以指揮領之其
掌印京操宣府操城操屯田管局
廵捕(各員俱考選)其幕經歷司鎮撫司其轄左右前
後千戶所四百戶所四十屯田(二千三十四頃八十六畆)
(五分)屯糧(一萬二千二百九石一斗九升三合)軍器局(在衛治西南)演武場
(在府城南門外)
皇清懷慶衛丁地事務歸併懷慶府屬河内濟源修武
武陟孟縣温縣及直隸東眀縣各縣管理
河南衛在府治西眀洪武五年建以指揮領之其
掌印京操宣府操城操屯田管局
廵捕(各員俱考選)其幕經歴司鎮撫司其轄左右中
前後千戶所七百戶所七十守禦千戶所一
(曰嵩縣)百戶所一(曰永寧)屯田(三千四百二頃五十八畆)屯糧(一萬四百)
(一十五石五斗三升七合)軍器局(在安喜門内街西)演武場(在府城南一里)
皇清河南衛丁地事務歸併河南府屬洛陽偃師孟津
宜陽登封永寧新安及汝州並伊陽各州縣管理
洛陽中護衛在府治東明永樂六年建以指揮領
之其掌印城操(等各員俱考選)其幕經歴司鎮撫司
其轄左右千戶所二百戶所二十屯田(一千三百)
(一十八頃)屯糧(七千九百九石)
弘農衛在陜州治東眀洪武二年建以指揮領之
其掌印京操宣府操城操屯田管局
廵捕(各員俱考選)其幕經歴司鎮撫司其轄左右中
前千戶所四百戶所四十守禦百戶所一(曰盧)
(氏)屯田(三千四百九十三頃)屯糧(二萬九百六十四石)軍器局(在衛治西北)
演武場(在州城南門外)
皇清弘農衛丁地事務歸併河南府屬陜州靈寳閿鄉
澠池盧氏永寧宜陽各州縣管理
南陽衛在府治東北眀洪武二年建以指揮領之
其掌印京操榆林操城操屯田管局巡
捕(各員俱考選)其幕經歴司鎮撫司其轄左中後千戶所
三百戶所三十守禦千戶所二(曰鄧州曰唐縣)屯田
(三千三十二頃七十六畆六分六釐)屯糧(一萬六千七百八十五石一斗七升五合)軍器
局(在衛治西)演武場(在府城東門外)
皇清南陽衛丁地事務歸併南陽府屬南陽唐縣鎮平
新野各縣管理
南陽中護衛今裁舊在府治東北眀洪武三年建
以指揮領之其掌印城操屯田廵捕(各員俱考)
(選)其幕經歴司鎮撫司其轄左右中前千戶所
四百戶所四十屯田(二千八百三十八頃十五畆七分一釐)屯
糧(一萬七千二十八石九斗四升二合二勺)
信陽衛在州治東眀洪武二十二年建以指揮領
之其掌印京操宣府操城操屯田管
局廵捕(各員俱考選)其幕經歴司鎮撫司其轄左
右中前後千戶所五百戶所五十屯田(五千八百)
(三頃一十八畆)屯糧(三萬四千八百一十九石八升)軍器局(在衛治東北)演武
場(在州城南門外)
皇清信陽衛丁地事務全歸併信陽州管理
潁川衛在潁州治北眀洪武初年建以指揮領之
其掌印京操大同操城操屯田廵捕
(各員俱考選)其幕經歴司鎮撫司其轄左右中前後
千戶所五百戶所五十守禦千戶所一(曰潁上)
屯田(五千七百三十三頃)屯糧(二萬六千八百八十石)軍器局(在衛治西)演
武場(在州城東門外)
皇清潁川衛丁地事務全歸併江南潁州管理
禹州守禦千戶所今裁舊在州治西眀正德四年
建以千戶領之原設其掌印京操城操屯
田(等員一人)其轄百戶所十屯田(八百九十五頃)屯糧(五千三百)
(七十石)軍器局(在衛治前)演武場(在州城北門外)
林縣守禦千戶所在縣治東南眀洪武二十八年
建以千戶領之原設其掌印管操廵捕管
屯局併隘口(等員)其轄百戶所十屯田屯糧(俱附)
(彰德衛)軍器局(在州治)演武場(在縣城南門外)
皇清林縣所丁地事務全歸併彰德府屬林縣管理
衛輝守禦千戶所在府治西眀洪武二十三年建
以千戶領之原設其掌印管操廵捕(等員)其轄
百戶所十屯田(二百九十六頃八畆)屯糧(一千七百七十七石七斗)軍
器局(在本所後)演武場(在府城北門外)
皇清衛輝所丁地事務歸併衛輝府屬汲縣併直隸濬
縣管理
嵩縣守禦千戶所今裁舊在縣治東眀洪武五年
建以千戶領之原設其掌印京操宣府操
城操屯田廵捕(等員)其轄百戶所十屯田(八百)
(頃)屯糧(四千八百石)軍器局(在所治西北)演武場(在縣城南門外)
鄧州守禦千戶所在州西眀洪武二年建以千戶
領之原設其掌印併管局城操廵捕(等員)其
轄百戶所十屯田屯糧(俱附南陽衛)軍器局(在所治外)
演武場(在州城西門外)
皇清鄧州所丁地事務全歸併南陽府屬鄧州管理
唐縣守禦千戶所在縣治東南眀洪武三年建以
千戶領之原設其掌印管局管操併廵捕(等員)
其轄百戶所十屯田屯糧(俱附南陽衛)軍器局(在所)
(治東)演武場(在縣城外西南二里許)
皇清唐縣所丁地事務全歸併南陽府屬唐縣管理
潁上守禦千戶所在潁州潁上縣治西眀洪武初
年建以千戶領之原設其掌印京操榆林操
城操管屯廵捕(等員)其轄百戶所十屯田(一千)
(四百四頃八十九畆)餘屯糧(八千四百二十九石三斗四升)軍器局(在所治西)演
武場(在縣城東門外)
皇清潁上所丁地事務全歸併江南潁上縣管理
永寧守禦百戶所今裁舊在縣治西眀洪武三十
年建以百戶領之原設其掌印並廵捕城操(等員)
其屯田屯糧(俱附河南衛)軍器局(在所治西)演武場(在縣北門)
(外)
盧氏守禦百戶所今裁舊在縣治東眀洪武三十
年以百戶領之原設其掌印並廵捕城操(等員)其
屯田屯糧(俱附弘農衛)軍器局(在所治前)演武場(在城東)
磁州守禦千戶所(舊屬山西潞州)
皇清磁州所丁地事務全歸併彰德府屬磁州管理雍
正四年廵撫田文鏡請將磁州撥歸直隸今屬直
隸廣平府轄
河南通志卷十一
