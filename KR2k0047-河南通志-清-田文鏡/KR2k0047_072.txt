河南通志卷七十二
藝文一
古詩首十五國風而在豫者居半二雅若賓筵抑戒
為衛武詩崧高為申伯作商頌五篇作於殷傳於宋
皆不出豫土詩教之興由來懋矣漢梁孝王好辭賦
招致齊鄒陽淮隂枚乘吳莊忌夫子之徒司馬相如
亦自蜀往一時文學之士稱彬彬焉自東漢迄趙宋
歴代建都汴洛河嶽之氣發為人文生斯土者才雋
迭出而四方宦遊輻輳鴻篇雅奏中土藝文之選裒
然成集夫文章經國之大業不朽之盛事其應運而
出有非偶然者我
朝文教覃敷崇尚博洽摛筆之士類能揚扢風雅鼓吹
休明炳炳麟麟日新月盛矣謹集前後藝文諸體掇
其尤者載之志藝文
賦
漢班固東都賦(東都主人喟然而嘆曰痛乎風俗之移人也子實秦人矜夸館室保界河)
(山信識昭襄而知始皇矣烏覩大漢之云為乎夫大漢之開元也奮布衣以登皇位由數期而創萬)
(代蓋六籍所不能談前聖靡得而言焉當此之時攻有横而當天討有逆而順民故婁敬度勢而獻)
(其說蕭公權宜而拓其制時豈泰而安之哉計不得以已也吾子曾不是睹顧曜後嗣之末造不亦)
(暗乎今將語子以建武之治永平之事監於太清以變子之惑志往者王莽作逆漢祚中缺天人致)
(誅六合相滅於時之亂生民幾亡鬼神冺絶壑無完柩郛罔遺室原野厭人之肉川谷流人之血秦)
(項之災猶不克半書契以來未之或紀故下人號而上訴上帝懷而降監乃致命乎聖皇於是聖皇)
(乃握乾符闡坤珍披皇圖稽帝文赫然發憤應若興雲霆擊昆陽憑怒雷震遂超大河跨北嶽立號)
(高邑建都河洛紹百王之荒屯因造化之盪滌體元立制繼天而作系唐統接漢緒茂育羣生恢復)
(疆宇勲兼乎在昔事勤乎三五豈特方軌並跡紛綸后辟理近古之所務蹈一聖之險易云爾哉且)
(夫建武之元天地革命四海之内更造夫婦肇有父子君臣初建人倫實始斯乃伏羲氏之所以基)
(皇德也分州土立市朝作舟輿造器械斯乃軒轅氏之所以開帝功也恭行天罰應天順人斯乃湯)
(武之所以昭王業也遷都改邑有殷宗中興之則焉即土之中有周成隆平之制焉不階尺土一人)
(之柄同符乎高祖克已復禮以奉終始允恭乎孝文憲章稽古封岱勒成儀炳乎世宗按六經而校)
(德眇古昔而論功仁聖之事既該而帝王之道備矣至于永平之際重熙而累洽盛三雍之上儀修)
(衮龍之法服鋪鴻藻信景鑠揚世廟正雅樂神人之和允洽羣臣之序既肅乃動大輅遵皇衢省方)
(巡狩窮覽萬國之有無考聲教之所被散皇明以燭幽然後增周舊修洛邑扇巍巍顯翼翼光漢京)
(於諸夏總八方而為之極於是皇城之内宫室光明闕庭神麗奢不可踰儉不能侈外則因原野以)
(作苑順流泉而為沼發蘋藻以潛魚豐圃草以毓獸制同乎梁鄒誼合乎靈囿若乃順時節而蒐狩)
(簡車徒以講武則必臨之以王制考之以風雅歷騶虞覽駟鐵嘉車攻采吉日禮官整儀乘輿乃出)
(於是發鯨魚鏗華鐘登玉輅乘時龍鳳蓋棽麗龢鑾玲瓏天官景從寢威盛容山靈護野屬御方神)
(雨師汎灑風伯清塵千乘雷起萬騎紛紜元戎竟野戈鋋彗雲羽旄掃電旌旗拂天焱焱炎炎揚光)
(飛文吐爓生風欱野歕山日月為之奪明丘陵為之摇震遂集乎中囿陳師按屯駢部曲列校隊勒)
(三軍誓將帥然後舉烽伐鼔申令三驅輶車霆激驍騎電騖由基發射范氏施御弦不睼禽轡不詭)
(遇飛者未及翔走者未及去指顧倏忽獲車已實樂不極盤殺不盡物馬踠餘足士怒未㳿先驅復)
(路屬車案節於是薦三犧效五牲禮神祗懷百靈覲明堂臨辟雍揚緝熙宣皇風登靈臺考休徵俯)
(仰乎乾坤參象乎聖躬目中夏而布德瞰四裔而抗稜西盪河源東澹海漘北動幽崖南燿朱垠殊)
(方别區界絶而不鄰自孝武之所不征孝宣之所未臣莫不陸讋水慄奔走而來賓遂綏哀牢開永)
(昌春王三朝會同漢京是日也天子受四海之圖籍膺萬國之貢珍内撫諸夏外綏百蠻爾乃盛禮)
(興樂供帳置乎雲龍之庭陳百寮而贊羣后究皇儀而展帝容於是庭實千品旨酒萬鍾列金罍班)
(玉觴嘉珍御太牢饗爾乃食舉雍徹太師奏樂陳金石布絲竹鐘鼔鏗鍧管絃燁煜抗五聲極六律)
(歌九功舞八佾韶武備太古畢四夷間奏德廣所及僸佅兜離罔不具集萬樂備百禮暨皇歡浹羣)
(臣醉降煙煴調元氣然後撞鐘告罷百寮遂退於是聖上覩萬方之歡娱又沐浴於膏澤懼其侈心)
(之將萌而怠於東作也乃申舊章下明詔命有司班憲度昭節儉示太素去後宫之麗飾損乘輿之)
(服御抑工商之滛業興農桑之盛務遂令海内棄末而反本背偽而歸真女修織絍男務耕耘器用)
(陶匏服尚素玄恥纖靡而不服賤竒麗而弗珍捐金於山沉珠於淵於是百姓滌瑕盪穢而鏡至清)
(形神寂漠耳目弗營嗜欲之源滅廉恥之心生莫不優游而自得玉潤而金聲是以四海之内學校)
(如林庠序盈門獻酬交錯俎豆莘莘下舞上歌蹈德詠仁登降飫宴之禮既畢因相與嗟歎玄德讜)
(言弘說咸含和而吐氣頌曰盛哉乎斯世今論者但知誦虞夏之書詠殷周之詩講羲文之易論孔)
(氏之春秋罕能精古今之清濁究漢德之所由唯子頗識舊典又徒馳騁乎末流温故知新己難而)
(知德者鮮矣且夫僻界西陲險阻四塞修其防禦孰與處乎土中平夷洞達萬方輻輳秦嶺九嵕涇)
(渭之川曷若四瀆五嶽帶河泝洛圖書之淵建章甘泉館御列仙孰與靈臺明堂統和天人太液昆)
(明烏獸之囿曷若辟雍海流道德之富游侠踰侈犯義侵禮孰與同履法度翼翼濟濟子徒習秦阿)
(房之造天而不知京洛之有制識函谷之可關而不知王者之無外主人之辭未終西都賓矍然失)
(容逡巡降階□然意下捧手欲辭主人曰復位今將授子以五篇之詩賓既卒業乃稱曰美哉乎斯)
(詩義正乎揚雄事實乎相如匪惟主人之好學蓋乃遭遇乎斯時也小子狂簡不知所裁既聞正道)
(請終身而誦之其明堂詩曰於昭明堂明堂孔陽聖皇宗祀穆穆煌煌上帝宴饗五位時序誰其配)
(之世祖光武普天率土各以其職猗歟緝熙允懷多福辟雍詩曰乃流辟雍辟雍湯湯聖皇莅止造)
(舟為梁皤皤國老乃父乃兄抑抑威儀孝友光明於赫太上示我漢行洪化惟神永觀厥成靈臺詩)
(曰乃經靈臺靈臺既崇帝勤時登爰考休徵三光宣精五行布序習習祥風祁祁甘雨百穀溱溱庶)
(草蕃廡屢惟豐年於皇樂胥寶鼎詩曰嶽修貢兮川效珍吐金景兮歊浮雲寳鼎見兮色紛緼煥其)
(炳兮披龍文登祖廟兮享聖神昭靈德兮彌億年白雉詩曰啓靈篇兮披瑞圖獲白雉兮效素烏嘉)
(祥阜兮集皇都發皓羽兮奮翹英容潔朗兮於純精彰皇德兮侔周成永延長兮膺天慶)張衡
東京賦(安處先生於是似不能言憮然有間乃莞爾而笑曰若客所謂末學膚受貴耳而賤)
(目者也苟有胷而無心不能節之以禮宜其陋今而榮古矣由余以西鄙孤臣而悝繆公於宫室如)
(之何其以温故知新研覈是非近於此惑也周姬之末不能厥政政用多僻始於宫隣卒於金虎嬴)
(氏摶翼擇肉西邑是時也七雄並爭競相高以奢麗楚築章華於前趙建叢臺於後秦政利觜長距)
(終得擅場思專其侈以莫己若乃搆阿房起甘泉結雲閣冠南山征税盡人力殫然後收以太半之)
(賦威以參夷之刑其遇民也若薙氏之芟草既藴崇之又行火焉□□黔首豈徒跼高天踳厚地而)
(已哉乃救死於其頸敺以就役惟力是視百姓弗能忍是用息肩於大漢而欣戴高祖高祖膺籙受)
(圖順天行誅仗朱旗而建大號所推必亡所存必固掃項軍於垓下紲子嬰於軹塗因秦宫室據其)
(府庫作洛之制我則未暇是以西匠營宫目翫阿房規模踰溢不度不臧損之又損然尚過於周堂)
(觀者狭而謂之陋帝已譏其泰而弗康且高既受命建家造我區夏矣文又躬自菲薄治致升平之)
(德武有大啓土宇紀禪肅然之功宣重威以撫和戎狄呼韓來享咸用紀宗存主饗祀不輟銘勲彝)
(器歷世彌光今捨純懿而論爽德以春秋所諱而為美談宜無嫌於往初故蔽善而揚惡祗吾子之)
(不知言也必以肆奢為賢則是黃帝合宫有虞總章固不如夏癸之瑶臺殷辛之瓊室也湯武誰革)
(而用師哉盍亦覽東京之事以自悟乎且天子有道守在海外守位以仁不恃隘害苟民志之不諒)
(何云巖險與襟帶秦負阻於二關卒開項而受沛彼偏據而規小豈如宅中而圖大昔先王之經邑)
(也奄觀九隩靡地不營土圭測景不縮不盈總風雨之所交然後以建王城審曲面勢泝洛背河左)
(伊右瀍西阻九阿東門于旋盟津達其後大谷通其前迴行道乎伊闕邪徑捷乎轘轅太室作鎮揭)
(以熊耳底柱輟流鐔以大岯溫液湯泉黑丹石緇王鮪岫居能鼈三趾虙妃攸館神用挺紀龍圖授)
(羲龜書畀姒召伯相宅卜惟洛食周公初基其繩則直萇弘魏舒是廓是極經途九軌城隅九雉度)
(堂以筵度室以几京邑翼翼四方所視漢初弗之宅故宗緒中圯巨猾間舋竊弄神器歷載三六偷)
(安天位於時蒸民罔敢或貳其取威也重矣我世祖忿之乃龍飛白水鳳翔參墟授鉞四七共工是)
(除欃槍旬始羣凶靡餘區宇乂寧思和求中睿哲玄覽都兹洛宫曰止曰時昭明有融既光厥武仁)
(洽道豐登岱勒封與黃比崇逮至顯宗六合殷昌乃新崇德遂作德陽啓南端之特闈立應門之將)
(將昭仁惠於崇賢抗義聲於金商飛雲龍於春路屯神虎於秋方建象魏之兩觀旌六典之舊章其)
(内則含德章臺天禄宣明温飭迎春壽安永寧飛閣神行莫我能形濯龍芳林九谷八溪芙蓉覆水)
(秋蘭被涯渚戲躍魚淵游龜&KR1010;永安離宫脩竹冬青隂池幽流玄泉冽清鵯鶋秋棲鶻鵰春鳴雎鳩)
(鸝黃關關嚶嚶於南則前殿靈臺龢歡安福謻門曲榭邪阻城洫竒樹珍果鉤盾所職西登少華亭)
(候修敇九龍之内實曰嘉德西南其戶匪雕匪刻我后好約乃宴斯息於東則洪池清籞淥水澹澹)
(内阜川禽外豐葭菼獻鼈蜃與龜魚供蝸蠯與菱芡其西則有平樂都場示遠之觀龍雀蟠蜿天馬)
(半漢瑰異譎詭燦爛炳煥奢未及侈儉而不陋規遵王度動中得趣於是觀禮器舉儀具經始勿亟)
(成之不日猶謂為之者勞居之者逸慕唐虞之茅茨思夏后之卑室乃營三宫布教頒常複廟重屋)
(八達九房規天矩地授時順鄉造舟清池惟水泱泱左制辟雍右立靈臺因進距衰表賢簡能馮相)
(觀祲祈禠禳災於是孟春元日羣后旁戾百僚師師于斯胥泊藩國奉聘要荒來質具惟帝臣獻琛)
(執贄當覲於殿下者蓋數萬以二爾乃九賓重臚人列崇牙張鏞鼓設郎將司階虎戟交鎩龍輅充)
(庭雲旗拂霓夏正三朝庭燎晳晳撞洪鐘伐靈鼓旁震八鄙軯礚隠訇若疾霆轉雷而激迅風也是)
(時穪警蹕已下雕輦於東廂冠通天佩玉璽紆皇組要干將負斧扆次席紛純左右玉几穆穆而南)
(面以聽矣然後百辟乃入司儀辨等尊卑以班璧羔皮帛之贄既奠天子乃以三揖之禮禮之穆穆)
(焉皇皇焉濟濟焉將將焉信天下之壯觀也乃羡公侯卿士登自東除訪萬幾詢朝政勤恤民隠而)
(除其眚人或不得其所若已納之於隍荷天下之重任匪怠皇以寧静發京倉散禁財賚皇僚逮輿)
(臺命膳夫以大饗饔餼浹乎家陪春醴惟醇燔炙芬芬君臣歡康具醉薰薰千品萬官己事而踆勤)
(屢省懋乾乾清風協於玄德淳化通於自然憲先靈而齊軌必三思以顧愆招有道於側陋開敢諫)
(之直言聘丘園之耿潔旅束帛之戔戔上下通情式宴且盤及將祀天郊報地功祈福乎上玄思所)
(以為虔肅肅之儀盡穆穆之禮殫然後以獻精誠奉禋祀曰允矣天子者也乃整法服正冕帶珩紞)
(紘綖玉笄綦會火龍黼黻藻繂鞶厲結飛雲之祫輅樹翠羽之高蓋建辰旒之太常紛焱悠以容裔)
(六玄虬之奕奕齊騰驤而沛艾龍輈華轙金鋄鏤鍚方釳左纛鈎膺玉瓖鑾聲噦噦和鈴鉠鉠重輪)
(貳轄疏轂飛鈴羽蓋葳蕤葩瑵曲莖順時服而設副咸龍旂而繁纓立戈迤戛農輿輅木屬車九九)
(乘軒並轂&KR1352;弩重旃朱旄青屋奉引既畢先輅乃發鸞旗皮軒通帛綪旆雲罕九斿□戟轇轕髶髦)
(被繡虎夫戴鶡駙承華之蒲梢飛流蘇之騷殺總輕武於後陳奏嚴鼓之嘈囐戎士介而揚揮戴金)
(鉦而建黃鉞清道案列天行星陳肅肅習習隠隠轔轔殿未出乎城闕旆已及乎郊畛盛夏后之致)
(美爰敬恭於明神爾乃孤竹之管雲和之瑟雷鼓鼝鼝六變既畢冠華秉翟列舞八佾元祀惟稱羣)
(望咸秩颺槱燎之炎煬致高煙於太一神歆馨而顧德祚靈主以元吉然後宗上帝於明堂推光武)
(以作配辨方位而正則五精帥而來摧尊赤氏之朱光四靈懋而允懷於是春秋改節四時迭代蒸)
(蒸之心感物增思躬追養於廟祧奉蒸嘗與禴祠物牲辨省設其福衡毛炰豚胉亦有和羹滌濯静)
(嘉禮儀孔明萬舞奕奕鐘鼓喤喤靈祖皇考來顧來饗神具醉止降福穰穰及至農祥晨正土膏脉)
(起乘鸞輅而駕蒼龍介馭間以剡耜躬三推於天田修帝耤之千畝供禘郊之粢盛必致思乎勤已)
(兆民勸於疆埸感懋力以耘耔春日載陽合射辟雍設業設簴宫懸金鏞鼖鼓路鼗樹羽幢幢於是)
(備物物有其容伯夷起而相儀后䕫坐而為工張大侯制五正設三乏厞司旌并夾既設儲乎廣庭)
(於是皇輿夙駕䡨於東階以須消啓明掃朝霞登天光於扶桑天子乃撫玉輅時乘六龍發鯨魚鏗)
(華鐘大丙弭節風后陪乘攝提運衡徐至於射宫禮事展樂物具王夏闋騶虞奏決拾既次雕弓斯)
(彀達餘萌於暮春昭誠心以遠喻進眀德而崇業滌饕餮之貪慾仁風衍而外流誼方激而遐騖日)
(月會於龍&KR1280;恤民事之勞疚因休力以息勤致歡忻於春酒執鑾刀以袒割奉觴豆於國叟降至尊)
(以訓恭送迎拜乎三夀敬慎威儀示民不偷我有嘉賓其樂愉愉聲教布濩盈溢天區文德既昭武)
(節是宣三農之隙曜威中原歲惟仲冬大閱西園虞人掌焉先期戒事悉率百禽鳩諸靈囿獸之所)
(同是謂告備乃御小戎撫輕軒中畋四牡既佶且閑戈矛若林牙旗繽紛迄於上林結徒為營叙和)
(樹表司鐸授鉦坐作進退節以軍聲三令五申示戮斬牲陳師鞠旅教達禁成火烈具舉武士星敷)
(鵝鸛魚麗箕張翼舒軌塵掩迒匪疾匪徐馭不詭遇射不剪毛升獻六禽時膳四膏馬足未極輿徒)
(不勞成禮三驅解罘放麟不窮樂以訓儉不殫物以昭仁慕天乙之弛罟因教祝以懷民儀姬伯之)
(渭陽失熊羆而獲人澤浸昆蟲威振八㝢好樂無荒允文允武薄狩於敖既璅璅焉岐陽之蒐又何)
(足數爾乃卒歲大儺敺除羣厲方相秉鉞巫覡操茢侲子萬童丹首玄製桃弧棘矢所發無臬飛礫)
(雨散剛癉必斃煌火馳而星流逐赤疫於四裔然後凌天池絕飛梁捎魑魅斮獝狂斬蜲蛇腦方良)
(囚耕父於清泠溺女魃於神潢殘䕫魖與罔象殪野仲而殱游光八靈為之震慴况鬾&KR0558;與畢方度)
(朔作梗守以鬱壘神荼副焉對操索葦目察區陬司執遺鬼京室密清罔有不韙於是隂陽交和庶)
(物時育卜征考祥終然允淑乘輿巡乎岱嶽勸稼穡於原陸同衡律而壹軌量齊急舒於寒燠省幽)
(明以黜陟乃反旆而迴復望先帝之舊墟慨長思而懷古俟閶風而西遐致恭祀乎高祖既春游以)
(發生啓諸蟄於潛戸度秋豫以收成觀豐年之多稌嘉田畯之匪懈行致賚於九扈左瞰𤾉谷右睨)
(玄圃眇天末以遠期規萬世而大摹且歸來以釋勞膺多福以安悆總集瑞命備致嘉祥圉林氏之)
(騶虞擾澤馬與騰黃鳴女牀之鸞鳥舞丹穴之鳳凰植華平於春圃豐朱草於中唐惠風廣被澤洎)
(幽荒北燮丁令南諧越裳西包大秦東過樂浪重舌之人九譯僉稽首而來王是故論其遷邑易京)
(則同規乎殷盤改奢即儉則合美乎斯干登封降禪則齋德乎黃軒為無為事無事永有民以孔安)
(遵節儉尚樸素思仲尼之克已履老氏之常足將使心不亂其所在目不見其可欲賤犀象簡珠玉)
(藏金於山抵璧於谷翡翠不裂瑇瑁不蔟所貴惟賢所寳惟穀民去末而反本咸懷忠而抱慤於斯)
(之時海内同悦曰吁漢帝之德侯其褘而蓋蓂至莢為難蒔也故曠世而不覿惟我后能殖之以)
(和平方將數諸朝階然則道胡不懷化胡不柔聲與風翔澤從雲游萬物我賴亦又何求德㝢天覆)
(輝烈光燭狹三王之趢趗軼五帝之長驅踵二皇之遐武誰謂駕遲而不能屬東京之懿未罄值余)
(有犬馬之疾不能究其精詳故粗為賓言其梗槩如此若乃流遁忘返放心不覺樂而無節後罹其)
(戚一言幾於喪國我未之學也且夫挈瓶之智守不假器况纂帝業而輕天位瞻仰二祖厥庸孔肆)
(常翹翹以危懼若乘奔而無轡白龍魚服見困豫且雖萬乘之無懼猶怵惕於一夫終日不離於輜)
(重獨微行其焉如夫君人者黈纊塞耳車中不内顧珮以制容鑾以節塗行不變玉駕不亂步却走)
(馬以糞車何惜騕褭與飛兔方其用財取物常畏生類之殄也賦政任役常畏人力之盡也取之以)
(道用之以時山無槎枿畋不䴠胎草木蕃廡鳥獸阜滋民忘其勞樂輸其財百姓同於饒衍上下共)
(其雍熙洪恩素蓄民心固結執義顧主夫懷貞節忿姦慝之干命怨皇統之見替玄謀設而隂行合)
(二九而成譎登聖皇於天階章漢祚之有秩若此故王業可樂焉今公子苟好勦民以媮樂忘民怨)
(之為仇也好殫物以窮寵忽下叛而生憂也夫水所以載舟亦所以覆舟堅冰作於履霜尋木起於)
(蘖栽昧旦丕顯後世猶怠况初制於甚泰服者焉能改裁故相如壯上林之觀揚雄騁羽獵之辭雖)
(系以隤牆填壍亂以收罝解罘卒無補於風規祗以昭其愆尤臣濟奓以陵君忘經國之長基故函)
(谷擊柝於東西朝廷顛覆而莫持凡人心是所學體安所習鮑肆不知其臭翫其所以先入咸池不)
(齊度於鼃咬而衆聽或疑能不惑者其惟子野乎客既醉於大道飽於文義勸德畏戒喜懼交争罔)
(然若酲朝罷夕倦奪氣禠魄之為者忘其所以為談失其所以為夸良久乃言曰鄙哉予乎予習非)
(而遂迷也幸見指南於吾子若僕所聞華而不實先生之言信而有徵鄙夫寡識而今而後乃知大)
(漢之德馨咸在於此昔常恨三墳五典既泯仰不覩炎帝帝魁之美得聞先生之餘論則大庭氏何)
(以尚兹走雖不敏庶斯達矣)張衡南都賦(於顯樂都既麗且康陪京之南居漢之陽)
(割周楚之豐壤跨荆豫而為疆體爽塏以閑敞紛郁郁其難詳爾其地勢則武闕關其西桐柏揭其)
(東流滄浪而為隍廓方城而為墉湯谷涌其後淯水盪其胸推淮引湍三方是通其寶利珍怪則金)
(彩玉璞隋珠夜光銅錫鉛鍇赭堊流黃綠碧紫英青臒丹粟太一餘糧中黃㲄玉松子神陂赤靈解)
(角耕父揚光於清泠之淵遊女弄珠於漢臯之曲其山則崆&KR3156;嶱嵑嵣&KR3596;嶚刺岝㟯㠑嵬嶔&KR2404;屹&KR1885;)
(幽谷嶜岑夏含霜雪或㟒嶙而纚連或豁爾而中絶鞠巍巍其隠天俯而觀乎雲霓若夫天封大狐)
(列仙之陬上平衍而曠蕩下蒙籠而﨑嶇坂坻嶻嶭而成巘谿壑錯繆而盤紆芝房菌蠢生其隈玉)
(膏滵溢流其隅崑崙無以奓閬風不能踰其木則檉松楔㮨槾柏杻橿楓柙櫨櫪帝女之桑楈枒栟)
(櫚柍柘檍檀結根竦本垂條嬋媛布綠葉之萋萋敷華蘂之蓑蓑玄雲合而重隂谷風起而增哀攢)
(立叢駢青冥盱瞑杳靄蓊鬱於谷㡳森䔿䔿而刺天虎豹黃熊游其下豰玃猱㹶戲其巔鸞□鵷雛)
(翔其上騰猨飛&KR1702;棲其間其竹則籦籠䈽篾篠簳箛箠緣延坻坂澶漫陸離阿那蓊茸風靡雲披爾)
(其川瀆則滍澧&KR1424;濜發源巖穴潛㕎洞出沒滑瀎潏布濩漫汗漭沆洋溢總括趣欱箭馳風疾流湍)
(投濈砏&KR4444;輣軋長輸遠逝漻淚淢汩其水蟲則有蠳龜鳴蛇潛龍伏螭鱏鱣鰅鱅黿鼉蛟&KR1010;巨蜯函)
(珠駮蝦委蛇其陂澤則有鉗盧玉池赭陽東陂貯水渟洿亘望無涯其草則有藨苧薠莞蔣蒲蒹葭)
(藻茒菱芡芙蓉含華從風發榮菲披芬葩其鳥則鴛鴦鵠鷖鴻鴇駕鵝&KR2331;鶂鸊鶙鷫鷞鵾鸕嚶嚶和)
(鳴澹淡隨波其水則開竇灑流浸彼稻田溝澮脈連堤塍相輑朝雲不興而潢潦獨臻決渫則暵為)
(溉為陸冬稌夏穱隨時代熟其原野則有桑漆麻苧菽麥稷黍百榖蕃廡翼翼與與若其園圃則有)
(蓼蕺蘘荷藷蔗薑䪤菥蓂芋瓜乃有櫻梅山柿侯桃梨栗梬棗若橊穰橙鄧橘其香草則有薜荔蕙)
(若薇蕪蓀萇晻曖蓊蔚含芬吐芳若其厨膳則有華薌重秬滍臯香秔歸雁嗚鵽黃稻鱻魚以為芍)
(藥酸甜滋味百種千名春茆夏筍秋韭冬菁蘇蔱紫薑拂徹羶腥酒則九醖甘醴十句兼清醪敷徑)
(寸浮蟻若蓱其甘不爽醉而不酲及其糾宗綏族禴祠蒸嘗以速遠朋嘉賓是將揖譲而升宴於蘭)
(堂珍羞琅玕充溢圓方琢琱狎獵金銀琳瑯侍者蠱媚巾㡚鮮明被服雜錯履躡華英儇才齊敏受)
(爵傳觴獻酬既交率禮無違彈琴擫籥流風徘徊清角發徵聽者增哀客賦醉言歸主稱露未晞接)
(歡宴於日夜終愷樂之令儀於是暮春之禊元己之辰方軌齊軫祓於陽瀕朱幃連綱曜野映雲男)
(女姣服駱驛繽紛致飾程蠱偠紹便娟微眺流睇蛾眉連卷於是齊僮倡兮列趙女坐南歌兮起鄭)
(舞白鶴飛兮繭曳緒修袖繚繞而滿庭羅襪躡蹀而容與翩緜緜其若絶眩將墜而復舉翹遥遷延)
(䠥&KR0887;蹁躚結九秋之增傷怨西荆之折盤彈筝吹笙更為新聲寡婦悲吟鵾雞哀鳴坐者悽欷蕩魂)
(傷精於是羣士放逐馳乎沙場騄驥齊鑣黃間機張足逸驚颷鏃析毫芒俯貫魴鱮仰落雙鶬魚不)
(及竄鳥不暇翔爾乃撫輕舟兮浮清池亂北渚兮揭南涯汰瀺灂兮船容裔陽侯澆兮掩鳬鷖追水)
(豹兮鞭蝄蜽憚䕫龍兮怖蛟螭於是日將逮昏樂者未荒收歡命駕分背迴塘車雷震而風厲馬鹿)
(超而龍驤夕暮言歸其樂難忘斯乃游觀之好耳目之娱未覩其美者焉足稱舉夫南陽者真所謂)
(漢之舊都也遠世則劉后甘厥龍醢視魯縣而來遷奉先帝而追孝立唐祀於堯山固靈根於夏葉)
(終三代而始蕃非純德之宏圖孰能揆而處旃近則考侯思故匪居匪寧穢長沙之無樂歷江湘而)
(北征曜朱光於白水會九世而飛榮察兹邦之神偉啓天心而寤靈於其宫室則有園廬舊宅隆崇)
(崔嵬御房穆以華麗連閣煥其相徽聖皇之所逍遥靈祗之所保綏章陵鬱以青蔥清廟肅以微微)
(皇祖歆而降福彌萬祀而無衰帝王臧其擅美詠南音以顧懷且其君子弘懿明叡允恭温良容止)
(可則出言有章進退屈伸與時抑揚方今天地之睢刺帝亂其政豺虎肆虐真人革命之秋也爾其)
(謀臣武將皆能攫戾執猛破堅摧剛排揵陷扄蹵蹈咸陽高祖階其塗光武攬其英是以關門反距)
(漢德久長及其去危乘安視人用遷周召之儔據鼎足焉以庀王職縉紳之倫經綸訓典敷納以言)
(是以朝無闕政風烈昭宣也於是乎鯢齒眉夀鮐背之叟皤皤然被黃髮者喟然相與歌曰望翠華)
(兮葳蕤建太常兮裶裶駟飛龍兮騤騤振和鑾兮京師總萬乘兮徘徊按平路兮來歸豈不思天子)
(南巡之辭者哉遂作頌曰皇祖止焉光武起焉據彼河洛統四海焉本枝百世位天子焉永世克孝)
(懷桑梓焉真人南巡覩舊里焉)枚乘梁王兔園賦(修竹檀欒夾池水旋兔園並馳)
(道臨廣衍長冗坂故徑於崑崙墾觀相物芴焉兮有似乎西山西山隑隑䘏焉㠕㠕㟟&KR3326;崣&KR3427;崟巖)
(□嵸巍&KR3211;焉暴熛激揚塵埃蛇龍奏林薄竹遊風涌焉秋風揚焉蒲庶庶焉紛紛紜紜騰踊雲亂枝)
(葉翬散摩來幡幡焉谿谷沙石涸波沸日湲浸疾東流連焉轔轔隂發緒菲菲誾誾讙擾昆雞蝭蛙)
(倉庚密切别鳥相離哀鳴其中若乃附巢蹇□之傳於列樹也欐欐若飛雪之重弗麗也西望西山)
(山鵲野鳩白鷺鶻桐鸇鶚鷂鵰翡翠鴝鵒守狗戴勝巢枝穴藏披塘臨谷聲音相聞啄尾離屬翺翔)
(羣熙交頸接翼閶而未至徐飛翋䎓往來霞水離散而沒合疾疾紛紛若塵埃之間白雲也予之幽)
(冥究之乎無端於是晚春早夏邯鄲襄國易陽之容麗人及其燕飾子相與雜還而往款焉車馬接)
(軫相屬方輪錯轂接夫何驂披銜跡蹶自奮增絶怵惕騰躍水意而未發因更隂逐心相秩奔隧林)
(臨河怒氣未竭羽蓋繇起被以紅沬濛濛若雨委雪高冠扁焉長劍閑焉左挾彈焉右執鞭焉日移)
(樂哀遊觀西園芝成宫闕枝葉榮茂選擇純熟挈取含苴復取其次顧賜從者於是從容安步鬭雞)
(走兔俛仰釣射煎熬炮炙極樂到暮若乃夫郊采桑之婦人兮袿裼錯紆連袖方路摩□長□便娟)
(數顧芳温往來接神連未結已諾不分縹併進靖儐笑連便不可忍視也於是婦人先稱曰春陽生)
(兮萋萋不才子兮心哀見嘉客兮不能歸桑萎蠶饑中人望奈何)傅毅洛都賦(惟漢)
(元之運會世祖受命而弭亂體神武之聖姿握天人之契贊尋往代之規兆仍險塞之自然被崑崙)
(之洪流據伊洛之雙川挾成臯之嚴阻扶二崤之崇山分畫經緯開正塗軌序立廟祧面朝後市歎)
(息起雰霧奮袂生風雨覽正殿之體制承日月之皓精騁流星於突陋追歸鴈於軒軨帶螭龍之疏)
(鏤垂菡萏之敷榮顧濯龍之臺觀望永安之園藪渟清沼以泛舟浮翠虬與元武桑宫繭館區制有)
(規后帥九嬪躬勑工女近則明堂辟雍靈臺之列宗祀揚化雲物是察其後則有長岡邙阜屬以首)
(山通谷岋㞹石瀨寒泉於是乘輿鳴和按節發軔列翠蓋方龍輈備五路之驂服㩜三辰之旗斿𫝊)
(說作僕羲和奉時千乘雷駭萬騎星鋪絡繹相屬揮沬揚鑣羣仙列於中庭發魚龍之巨偉羡門拊)
(鼓偓佺操麾講武農隙較獵圃田搜幽林以集禽激通川以御獸跨乘黃射遊麋弦不虚控目不徒)
(睎解腋分心應箭殪夷然後弭節容與渌水之濱垂芳餌於清流出旋瀨之潛鱗)李尤德
陽殿賦(開三階而參會錯金銀於兩楹入青陽而窺總章歷戶牖之所經連璧組之潤漫雜)
(虬文之蜿蜒爾乃周閣迴匝峻樓臨門朱闕巖巖嵳峩㮣雲青瑣禁門廊廡翼翼華蟲詭異密采珍)
(縟達蘭林以西通中方池而特立果行欎茂以蓁蓁鴻雁沛裔而來集德陽之北斯曰濯龍蔔萄安)
(石蔓延蒙籠橘柚含桃甘果成叢文㮰曜水光昭煌煌)函谷關賦(惟皇漢之休烈兮包)
(八極以據中混無外之盪盪兮唯唐典之極崇萬國喜而洞洽兮何天衢以流通襟要約之險固兮)
(制關鍵以擒并其南則有蒼梧荔浦離水謝沐涯浦零中以窮海陸於北則有蕭居天井壺口石經)
(貫越代朔以臨胡庭於西則有隨隴武夷白水江零沔漢阻曲路由山泉舊水遼濫沐落是徑迺周)
(覽以汎觀兮歷衆關以遊目惟夸闊之宏麗兮羌莫盛於函谷施雕礱以作好建峻敞之堅重殊中)
(外以隔别翼巍巍之高崇命尉臣以執鑰統羣類之所從嚴固守之猛厲操戈鉞而普聰蕃鎮造而)
(惕息侯伯過而震惶惟函谷之初設險前有姬之苗流嘉尹喜之望氣知真人之西遊爰物色以遮)
(道為著書而肯留自周轍之東遷秦虎視乎中州文馳齊而懼追譎雞鳴於狗偷雎背魏而西逝托)
(衾衣以免搜大漢承弊以建德革厥舊而運修准令宜以就制因兹勢以立基蓋可以詰非司邪括)
(執喉咽季末荒戍墮闕有年天憫羣黎命我聖君稽符皇乾孔適河文中興再受二祖同勲永平承)
(緒欽明奉循上羅三關下列九門會萬國之玉帛徠百蠻之貢琛冠蓋紛其雲合車馬動而雷奔察)
(言服以有譏捐繻傳而無論於以廓襟度於神聖法易簡於乾坤)
魏曹植銅雀臺賦(從明后而嬉游兮登層臺以娛情見太府之廣開兮觀聖德之所營)
(建高門之嵯峨兮浮雙闕乎太清立中天之華觀兮連飛閣乎西城臨漳水之長流兮望園果之滋)
(榮仰春風之和穆兮聽百鳥之悲鳴天雲垣其既立兮家願得而獲逞揚仁化於宇内兮盡肅恭於)
(上京惟桓文之為盛兮豈足方乎聖明休矣美矣惠澤遠揚翼佐我皇家兮寧彼四方同天地之規)
(量兮齊日月之暉光永貴尊而無極兮等年夀於東王)應璩靈河賦(咨靈川之遐源)
(兮於崑崙之神丘凌層城之隂隅兮賴后土之潛流衝積石之重險兮披山麓之溢浮蹶龍黃而南)
(邁兮紆鴻體而因流涉津洛之坂泉播九道之中州汾澒湧而騰騖兮恒亹亹而徂征肇乘高而迅)
(逝兮陽侯沛而震驚有漢中葉兮金隄隤而瓠子傾興萬乘而親務兮董羣侯而來營下淇園之豐)
(篠兮投璧玉而流星若夫長杉峻檟茂栝芬橿扶疎灌列映水蔭防隆條動而暢清風白日顯而曜)
(殊光)卞蘭許昌宫賦(入南端以北眺望景福之嵳峩飛棟列以山峙長途邈以委蛇)
(見欒櫨之交錯覩陽馬之承阿轉挾轕以相因若流風之揚波木無小而不礲材靡隠而不華懿采)
(色而發越瑋巧飾之繁多雙轅承棼丹梁端直明窗列布綺井崱嶷其隂則有望舒涼室羲和温房)
(隆冬御絺盛夏重裳同一宇之深邃致寒暑於隂陽修欄蔭於階砌崇棟拂乎吴蒼綺組發華翡翠)
(生光丹草周隅靈木成行非窈窕之至貴孰能升於斯堂坐金人於闈闥列鐘簴於廣庭天鹿軒翥)
(以揚怒獅子欎拂而負楨珍果敷華蘭芷垂榮百璧照曜飛響應聲扣角則春氣至彈商則秋風征)
(歷神芝之峻觀幸安昌之巍巍進鼓舞之秘伎絶世俗而入微興七盤之遞奏觀輕捷之翾翾或遲)
(或速乍止乍旋似飛鳬之迅疾若翔龍之游天趙女撫琴楚媛清歈秦筝慷慨齊舞絶殊衆技並奏)
(角巧騁竒千變萬化不可勝知樂戲闋遊觀足登承光坐華幄論稽古反流俗退虚偽進敦朴寳賢)
(良賤珠玉豈必世而後仁在時主之慎所欲)韋誕景福殿賦(瞻大厦之穹崇結層)
(搆而高驤修棟嵲以虹指飛甍竦而鳳翔榱桷駢逼以星羅軒檻曼延而悠長伏應龍於反宇乘流)
(蘇以飄揚於是周覽升降流目評觀叢楹負極飛檻承櫟桁梧綺錯楶梲鱗攢芙蓉側植藻井懸川)
(望舒涼室羲和温房玄冬則煖炎夏則涼總寒暑於區宇制天地之隂陽又有外城金滌詭貌殊姿)
(列於應門肅有容威若乃離殿别館粲如列星安昌延休清宴永寧美百號之特居嘉休祥之令名)
(步雕輦以逍遥時容與於蘭庭又有教坊講肆才士布列新詩變聲曲調殊别吟清商之激哇發角)
(徵與白雪音感靈以動物超世俗以獨絶然後御龍舟兮翳翠蓋吳姬櫂歌越女鼔枻詠采菱之清)
(謳奏渌水之繁會)何晏景福殿賦(大哉惟魏世有哲聖武創元基文集大命皆體)
(天作則順時立政至於帝皇遂重熙而累盛遠則襲隂陽之自然近則本人物之至情上則崇稽古)
(之大道下則閘長世之善經庶事既康天秩孔明故載祀二三而國富刑清歲三月東巡狩至于許)
(昌望祀山川考時度方存問高年率民耕桑越六月既望林鐘紀律大火昏正桑梓繁蕪大雨時行)
(三事九司宏儒碩生相與感乎溽暑之伊鬱而慮性命之所平惟岷越之不静寤征行之未寧乃昌)
(言曰昔在蕭公暨於孫卿皆先識博覽明允篤誠莫不以為不壯不麗不足以一民而重威靈不飾)
(不美不足以訓後而示厥成故當時享其功利後世賴其英聲且許昌者乃大運之攸戾圖䜟之所)
(旌苟德義其如斯夫何宫室之勿營帝曰俞哉玄輅既駕輕裘斯御乃命有司禮儀是具審量日力)
(詳度費務鳩經始之黎民輯農功之暇豫因東師之獻捷就海孽之賄賂立景福之秘殿備皇居之)
(制度爾乃豐層覆之眈眈建高基之堂堂羅䟽柱之汨越肅坻鄂之鏘鏘飛檐翼以軒翥反宇䡾以)
(高驤流羽毛之葳蕤垂環玭之琳瑯參旗九旒從風飄揚皓皓旰旰丹彩煌煌故其華表則鎬鎬鑠)
(鑠赫奕章灼若日月之麗天也其奥秘則翳蔽曖昧髣髴退㮣若幽星之纚連也既櫛比而攅集又)
(宏璉以豐敞兼苞博落不常一象遠而望之若摛朱霞而耀天文迫而察之若仰崇山而載垂雲嗟)
(瓌瑋以壯麗紛彧彧其難分此其大較也若乃高甍崔巍飛宇承霓緜蠻黮䨴隨雲融泄鳥企山峙)
(若翔若滯峨峨嶫嶫罔識所屆雖離朱之至精猶眩矅而不能昭晰也爾乃開南端之豁達張筍簴)
(之輪豳華鐘杌其高懸悍獸仡以儷陳體洪剛之猛毅聲訇磤其若震爰有遐狄鐐質輪菌坐高門)
(之側堂彰聖主之威神芸若充庭槐楓被宸綴以萬年綷以紫榛或以嘉名取寵或以美材見珍結)
(實商秋敷華靑春藹藹萋萋馥馥芬芬爾其結構則修梁彩制下褰上竒桁梧複疉勢合形離赩如)
(宛虹赫若奔螭南距陽榮北極幽厓任重道遠厥庸孔多於是列髹彤之繡桷垂蜿䗊之文璫蝹若)
(神龍之登降灼若明月之流光爰有禁楄勒分翼張承以陽馬接以圓方斑間賦白疎密有章飛枊)
(鳥踊雙轅是荷赴險凌虚獵捷相加皎皎白間離離列錢晨光内照流景外烻烈若鈎星在漢煥若)
(雲梁承天騧徙增錯轉縣成郛茄蔤倒植吐彼芙蕖繚以藻井編以綷䟽紅葩&KR2438;鞢丹綺離婁菡萏)
(赩翕纖縟紛敷繁飾累巧不可勝書於是蘭栭積重窶數矩設㰇櫨各落以相承欒栱夭蟜而交結)
(金楹齊列玉舄承跋青瑣銀鋪是為閨闥雙枚既修重桴乃飾㮰梠緣邊周流四極侯衛之班藩服)
(之職温房承其東序涼室處其西偏開建陽則朱炎豔啟金光則清風臻故冬不凄寒夏無炎燀鈞)
(調中適可以永年墉垣碭基其光昭昭周制白盛今也維縹落帶金釭此焉二等明珠翠羽往往而)
(在欽先王之允塞悦重華之無為命共工使作繢明五采之彰施圖象古昔以當箴規椒房之列是)
(凖是儀觀虞姬之容止知治國之俟臣見姜后之解珮寤前世之所遵賢鍾離之讜言懿楚樊之退)
(身嘉班妾之辭輦偉孟母之擇鄰故將廣智必先多聞多聞多雜多雜眩真不眩焉在在乎擇人故)
(將立德必先近仁欲此禮之不諐是以盡乎行道之先民朝觀夕覽何與書紳若乃階除連延蕭蔓)
(雲征櫺檻邳張鉤錯矩成楯類騰蛇槢似瓊英如螭之蟠如虬之停玄軒交登光藻照明騶虞承獻)
(素質仁形彰天瑞之休顯照遠戎之來庭隂堂承北方軒九戸右个清晏西東其宇連以永寧安昌)
(臨圃遂及百子後宫攸處處之斯何窈窕淑女思齊徽音聿求多祜其祜伊何宜爾孫子克明克哲)
(克聰克敏永鍚難老兆民賴止於南則有承光前殿賦政之宫納賢用能訽道求中疆理宇宙甄陶)
(國風雲行雨施品物咸融其西則有左墄右平講肄之場二六對陳殿翼相當僻脱承便蓋象戎兵)
(察解言歸譬諸政刑將以行令豈惟娛情鎮以崇臺實曰永始複閣重闈猖狂是俟京庾之儲無物)
(不有不虞之戒於是焉取爾乃建凌雲之層盤浚虞淵之靈沼清露瀼瀼淥水浩浩樹以嘉木植以)
(芳草悠悠玄魚㿥㿥白鳥沉浮翺翔樂我皇道若乃虬龍灌注溝洫交流陸設殿館水方輕舟篁棲)
(鵾鷺瀨戲鰋鮋豐侔淮海富賑山丘叢集委積焉可殫籌雖咸池之壯觀夫何足以比讎於是揭以)
(高昌崇觀表以建城峻廬岧嶤岑立崔嵬巒居飛閣干雲浮階乘虚遥目九野遠覽長圖俯看三市)
(孰有誰無覩農人之耘耔亮稼穡之艱難惟饗年之豐寡思無逸之所歎感物衆而思深因居高而)
(慮危惟天德之不易懼世俗之難知觀器械之良窳察俗化之誠偽瞻貴賤之所在悟政刑之夷陂)
(亦所以省風助教豈惟盤樂而崇侈靡屯方列署三十有二星居宿陳綺錯鱗比辛壬癸甲為之名)
(秩房室齊均堂庭如一出此入彼欲反忘術惟工匠之多端故萬變而不窮物無難而不知乃與造)
(化乎比隆讐天地以開基並列宿而作制制無細而不協於規景作無徵而或違乎水臬故其增構)
(如積植木如林區連域絶葉比枝分離背别趣駢曲胥附縱横踰延各有攸注公輸荒其規矩匠石)
(不知所斵既窮巧於規摹何采章之未殫爾乃文以朱綠飾以碧丹點以銀黃爍以琅玕光明熠爚)
(文彩璘㻞清風萃而成響朝日曜而增鮮雖崑崙之靈宫將何以乎侈旃規矩既應乎天地舉措又)
(順乎四時是以六合元亨九有雍熙家懷克讓之風人詠康哉之詩莫不優游以自得故淡泊而無)
(所思歷列辟而論功無今日之至治彼吳蜀之湮滅固可翹足而待之然而聖上猶孜孜靡忒求天)
(下之所以自悟招忠正之士開公直之路想周公之昔戒慕咎繇之典謨除無用之官省生事之故)
(絶流遁之繁禮反人情之太素故能翔岐陽之鳴鳳納虞氏之白環蒼龍覿於陂塘龜書出於河源)
(醴泉涌於池圃靈芝生於丘園總神靈之貺祐集華夏之至歡方四三皇而六五帝曾何周夏之足)
(言)
晉阮籍首陽山賦(在兹年之末歲兮端旬首而重隂風飄回以曲至兮雨旋轉而纖襟)
(蟋蟀鳴乎東房兮鶗鴂號乎西林時將暮而無儔兮慮悽愴而感心振沙衣而出門兮纓委絶而靡)
(尋步徙倚而遥思兮喟歎息而微吟將修飭而欲往兮衆&KR1686;&KR1686;而笑人靜寂寞而獨立兮亮孤植而)
(靡因懷分索之情一兮穢羣偽之射真信可實而弗離兮寧高舉而自儐聊仰首以廣頫兮瞻首陽)
(之岡岑樹叢茂以傾倚兮紛蕭爽而揚音下﨑嶇而無薄兮上洞徹而無依鳳翔過而不集兮鳴梟)
(羣而並棲颺遥逝而遠去兮二老窮而來歸實囚軋而處斯兮焉暇豫而敢誹嘉粟屏而不存兮故)
(甘死而採薇彼背殷而從昌兮投危敗而弗遲此進而不合兮又何稱乎仁義肆夀夭而弗豫兮競)
(毁譽以為度察前載之是云兮何美論之足慕苟道求之在細兮焉子誕而多辭且清虚以守神兮)
(豈慷慨而言之)成公綏黃河賦(覽百川之宏壯兮莫尚美於黃河潛崑崙之峻極兮)
(出積石之嵳峩登龍門而南逝兮拂華隂於曲阿臨砥柱而激湍兮踰洛汭而揚波體委蛇於后土)
(兮配靈漢於穹蒼貫中夏之畿甸兮經朔北之遐荒歷二周之北境兮流三晉之南鄉秦自西而起)
(壤兮齊據東而畫疆殷徙涉而永固衛遷濟而遂強趙決流而却魏嬴引溝而滅梁思先哲之攸歎)
(何水德之難量)張協洛禊賦(夫何三春之令月嘉天氣之氤氲和風穆以布暢百卉華)
(而敷芬川流清泠以汪濊原隰葱翠以龍鱗游魚瀺灂於淥波玄鳥鼓翼於高雲美節慶之動物悦)
(羣生之樂欣故新服之既成將褉除於水濱於是縉紳先生嘯儔命友攜朋接黨冠童八九主希孔)
(墨賓慕顔柳臨涯詠吟濯足揮手乃至都人士女奕奕祁祁車駕崥嵑充溢中逵粉葩翕習緣阿被)
(湄振袖生風接袵成幃若夫權戚之家豪侈之族采騎齊鑣華輪方轂清蓋雲浮參差相屬集乎長)
(洲之浦曜乎洛川之曲遂乃停輿蕙渚税駕蘭田朱幔虹舒翠幕蜺連羅樽列爵周以長筵於是布)
(椒醑薦柔嘉祈休吉蠲百痾潄清源以滌穢兮攬綠藻之纖柯浮素茆以蔽水灑玄醪於中河)潘
岳登虎牢山賦(辭京輦兮遥邁將遠遊兮東夏朝發軔兮帝墉夕結軌兮中野憑修)
(坂兮停車臨寒泉兮飲馬眷故鄉之遼隔思紆軫以鬱陶步玉趾以升降凌汜水而登虎牢覽河洛)
(之二川眺成平之雙臯崇嶺驫以崔崪幽谷豁以窙寥路逶迤以迫隘林廓落以蕭條爾乃仰蔭嘉)
(木俯藉芳卉青煙鬱其相望棟宇懔以鱗萃彼登山而臨水固先哲之所哀矧去鄉而離家邈長辭)
(而遠乖望歸雲以歎息腸一日而九迴良勞者之詠事爰寄言以表懷)河陽庭前安
石榴賦(仰天路而高睇顧隣國以相望位莫微於宰邑館莫陋於河陽雖小縣陋館可以遨)
(遊實有嘉木曰安石榴修條外暢榮幹内樛扶疎偃蹇冉弱紛柔於是暮春告謝朱夏戒初新莖擢)
(潤膏葉垂腴曾華奕以先越含榮鬱其方敷丹暉綴於朱房緗的點乎紅鬚煌煌煒煒熠爚委累似)
(琉璃之棲鄧林若珊瑚之映淥水光明燐爛含丹耀紫味滋芳神色麗瓊蘂遥而望之煥若隋珠擢)
(重淵詳而察之灼若列星出雲間千房同膜千子如一禦渴療饑解酲止疾既乃攅乎狹庭載阨載)
(褊土階無等肩墻惟淺壁衣蒼苔瓦被駁蘚處悴而榮在幽彌顯其華可玩其實可珍羞於王公薦)
(於鬼神豈伊仄陋用渝厥貞果猶如之而况於人)張載濛汜池賦(麗華池之湛淡)
(開重壤以停源激通渠於千金承瀍洛之長川挹洪流之汪濊包素瀨之寒泉既乃北通醴泉東入)
(紫宫左面九市右帶閬風周墉建乎其表洋波洄乎其中幽瀆傍集潛流獨注仰承河漢吐納雲霧)
(緣以彩石殖以嘉樹水禽育而萬品珍魚産而無數蒼苔汎濫修條垂幹綠葉覆水玄蔭軫岸紅蓮)
(煒而秀出繁葩赩以煥爛遊龍躍翼而上征翔鳳因儀而下觀想白日之納光覩洪暉之皓旰於是)
(天子承玉輦時遨遊排金門出千秋造綠池鏡清流翳華蓋以逍遥攬魚釣之所收纖緒挂而鱣鮪)
(來芳餌沉而鰋鯉浮豐夥踰於巨壑信可樂以忘憂)陸雲登臺賦(永寧中參大府之佐)
(於鄴都以時事巡行鄴宫三臺登高有感因以言崇替迺作賦云承后皇之嘉惠兮翼聖宰之威靈)
(肅言詞而述業兮乃啟行乎北京巡華室以周流兮登崇臺而上征攀凌坻而遂隮兮迄雲閣而少)
(寧爾乃佇盼瑶軒流目綺寮中原方華綠葉振翹嘉生民之亹亹兮望天晷之昭昭歷玉階而容與)
(兮入蘭堂以逍遥蒙紫庭之芳塵兮駭洞房之迴颷頽響逝而迕物兮傾冠舉而凌霄曲房榮而窈)
(渺兮長廊邈而蕭條於是迥路逶夷邃宇玄茫深堂百室層臺千房闢南窗而蒙暑兮啟朔牖而履)
(霜遊陽堂而冬温兮步隂房而夏涼萬禽委蛇於潛室兮驚鳳矯翼而來翔紛譎譎於有象兮邈悠)
(忽而無方於時南正司火朱明鬱遂縣車式徐曜靈西墜暑乘隂而增炎兮景望淵而曖昧玩瓊宇)
(而情廞兮覽八方而思銳陋雨館之常規兮鄙鳴鵠之蔽芾仰凌眄於天庭兮俛旁觀乎萬類北溟)
(浩以揚波兮青林煥其興蔚扶桑細於毫末兮崑崙卑乎覆簣於是忽焉俛仰天地既畢㝢宙同區)
(萬物為一原千變之常鈞兮齊億載於今日彼區中之側陋兮非吾黨之一室本達觀於無形兮今)
(何求而有質於是聊樂近遊薄言儴佯朝登金虎夕步文昌綺䟽列於東序朱戸立乎西廂經蕤曄)
(以披藻椒塗馥而遺芳感舊物之咸存悲昔人之云亡憑虚檻而遠想審歷命於斯堂於是精疲遊)
(倦白日藏輝鄙春登之有情惡荆臺之忘歸聊弭節而駕言悵將逝而徘徊感崇替之靡常悟廢興)
(而永懷隆期啟而雲升逝運靡其如頽長發惟祥天鑒在晉肅有命而龍飛兮跚重斯而肇建嘉有)
(魏之欽若兮鑒靈符而告禪清文昌之離宫兮虚紫微而為獻委普天之光宅兮質率土之黎彦欽)
(若皇之承天兮集北顧於乃眷誕洪祚之遠期兮賦斯年於有萬)張協登北邙山
賦(陟巒丘之□𡊇升逶迤之修坂迴余車於峻嶺聊送目於四遠靈嶽欎以造天運岡巖以蹇産)
(伊洛混而東流帝居赫以崇顯山川泊其常存兮萬物化而代轉何天地之難窮兮悼人生之危淺)
(嘆白日之西頽兮哀世路之多蹇於是徘徊絶嶺踟蹰步趾前瞻狼山郤窺大岯東眺虎牢西睨熊)
(耳邪亘天際旁極萬里莽眩眼以茫昧諒羣形之難紀臨千仞而際看似遊身於雲霓撫長風以延)
(佇想凌天而舉翮瞻冠蓋之悠悠覩商旅之接軛爾乃地勢窊隆丘墟陂陁墳隴㟪疊棋布星羅松)
(林摻暎以攅列元木搜寥而振柯壯漢氏之所營望五陵之嵬峩紛紜起而擾攘僮豎登而作歌)
向秀思舊賦(余與嵇康吕安居止接近其人並有不羈之才然嵇志遠而疎吕心曠而)
(放其後各以事見法嵇博綜技藝於絲竹特妙臨當就命顧視日影索琴而彈之余逝將西邁經其)
(舊廬於時日薄虞淵寒冰凄然鄰人有吹笛者發聲寥亮追思曩昔遊宴之好感音而嘆故作賦云)
(將命適於遠京兮遂旋反而北徂濟黃河以汎舟兮經山陽之舊居瞻曠野之蕭條兮息予駕乎城)
(隅踐二子之遺跡兮歷窮巷之空廬歎黍離之慜周兮悲麥秀於殷墟惟古昔以懷人兮心徘徊以)
(躊躇棟宇存而弗毁兮形神逝其焉如昔李斯之受罪兮嘆黃犬而長吟悼嵇生之永辭兮顧日影)
(而彈琴託運遇於領會兮寄餘命於寸隂聽鳴笛之慷慨兮妙聲絶而復尋停駕言其將邁兮遂援)
(翰而寫心)左思魏都賦(魏國先生有睟其容乃盱衡而誥曰異乎交益之士蓋音有楚)
(夏者土風之乖也情有險易者習俗之殊也雖則生常固非自得之謂也昔市南宜僚弄丸而兩家)
(之難觧聊為吾子復翫德音以釋二客競於辨囿也夫太極剖判造化權輿體兼晝夜理包清濁流)
(而為江海結而為山嶽列宿分其野荒裔帶其隅巖岡潭淵限蠻隔夷峻危之竅也蠻陬夷落譯導)
(而通者鳥獸之氓也正位居體者以中夏為喉舌不以邊陲為襟帶也長世字甿者以道德為藩不)
(以襲險為屏也而子大夫之賢尚弗曾庶翼等威附麗皇極思禀正朔樂率貢職而徒務於詭隨匪)
(人宴安於絶域榮其文身驕其險棘繆默語之常倫牽膠言而踰侈飾華離以矜然假掘強而攘臂)
(非醇粹之方壯謀踳駮於王義孰愈尋靡蓱於中逵造沐猴於棘刺劍閣雖嶛憑之者蹶非所以深)
(根固蒂也洞庭雖濬負之者北非所以愛人治國也彼桑榆之末光踰長庚之初暉况河冀之爽塏)
(與江介之湫湄故將語子以神州之略赤縣之畿魏都之卓犖六合之樞機于時運距陽九漢網絶)
(維奸回内贔兵纏紫微翼翼京室眈眈帝宇巢焚原燎變為煨燼故荆棘旅庭殷殷寰内繩繩八區)
(鋒鏑縱横化為戰場故麋鹿寓城也伊洛榛曠崤函荒蕪臨菑牢落鄢郢丘墟而是有魏開國之日)
(締構之初萬邑譬焉亦猶犨麋之於子都培塿之與方壺也且魏地者畢昴之所應虞夏之餘人先)
(王之桑梓列聖之遺塵考之四隈則八埏之中測之寒暑則霜露所均卜偃前識而賞其隆吳札聽)
(歌而美其風雖則衰代而盛德形於管絃雖踰千祀而懷舊藴於遐年爾其疆域則旁極齊秦結凑)
(冀道開胷殷衛跨躡燕趙山林幽岟川澤迴繚恒碣碪&KR1095;於青霄河汾浩涆而皓溔南瞻淇澳則綠)
(竹純茂北臨漳滏則冬夏異沼神鉦迢遞於高巒靈響時驚於四表温泉毖涌而自浪華清蕩邪而)
(難老墨井鹽池玄滋素液厥田惟中厥壤惟白原隰畇畇墳衍斥斥或嵬罍而複陸或黋朗而拓落)
(乾坤交泰而絪緼嘉祥微顯而豫作是以兆朕振古萌柢疇昔藏氣䜟緯閟象竹帛迥時世而淵默)
(應期運而光赫暨聖武之龍飛肇受命而光宅爰初自臻言占其良謀龜謀筮亦既允臧修其郛郭)
(繕其城隍經始之制牢籠百王畫雍豫之居寫八都之宇鑒茅茨於陶唐察卑宫於夏禹古公草創)
(而高門有□宣王中興而築室百堵兼聖哲之軌并文質之狀商豐約而折中准當年而為量思重)
(爻摹大壯覽荀卿采蕭相僝拱木於林衡授全模於梓匠遐邇悅豫而子來工徒擬議而騁巧闡鈎)
(繩之筌緒承二分之正要揆日晷考星曜建社稷作清廟築曾宫以迴匝比岡隒而無陂造文昌之)
(廣殿極棟宇之隆規&KR2483;若崇山崫起而崔嵬髧若玄雲舒蜺以高垂瓌材巨世插㙷參差枌橑複結)
(欒櫨疊施丹梁虹申以並亘朱桷森布而支離綺井列䟽以懸蔕華蓮重葩而倒披齊龍首而涌霤)
(時梗概於滮池旅楹閑列暉鑒抰振榱題黮&KR2649;階□嶙峋長庭砥平鐘虡夾陳風無纖埃雨無微津)
(巖巖北闕南端逌遵竦峭雙碣方駕比輪西闢延秋東啟長春用覲羣后觀享頤賓左則中朝有赩)
(聽政作寢匪樸匪斵去泰去甚木無雕鎪土無綈錦玄化所甄國風所禀於前則宣明顯揚順德崇)
(禮重闈洞出鏘鏘濟濟珍樹猗猗竒卉萋萋蕙風如薰甘露如醴禁臺省中連闥對廊直事所繇典)
(刑所藏藹藹列侍金蜩齊光詰朝陪幄納言有章亞以柱後執法内侍符節謁者典璽儲吏膳夫冇)
(官藥劑有司肴醳順時腠理則治於後則椒鶴文石永巷壼術楸梓木蘭次舍甲乙西南其戸成之)
(匪日丹青炳煥特有温室儀刑宇宙歷象賢聖圖以百瑞綷以藻詠茫茫終古此焉則鏡有虞作繢)
(兹亦等競右則䟽圃曲池下畹高堂蘭渚莓莓石瀨湯湯弱葼係實輕葉振芳奔龜躍魚有&KR1353;吕梁)
(馳道周屈於果下延閣蔭宇以經營飛陛方輦而徑西三臺列峙而峥嶸亢陽臺於隂基擬華山之)
(削成上累棟而重霤下冰室而沍溟周軒中天丹墀臨猋增構峩峩清塵彯彯雲雀踶甍而矯首壯)
(翼摛鏤於青霄雷雨窈冥而未半皦日籠光於綺寮習步頓以升降御春服而逍遥八極可圍於寸)
(眸萬物可齊於一朝長途牟首豪徼互經晷漏肅唱眀宵有程附以蘭錡宿以禁兵司衛閑邪鉤陳)
(罔驚於是崇墉濬洫嬰堞帶涘四門䡾䡾隆厦重起馮太清以混成越埃壒而資始邈邈標危亭亭)
(峻峙臨焦原而弗怳誰勁捷而無&KR1253;與岡岑而永固非有期乎世祀陽靈停曜於其表隂祗濛霧於)
(其裏苑以玄武陪以幽林繚垣開囿觀宇相臨碩果灌叢圍木竦尋篁篠懷風蒲桃結隂回淵漼積)
(水深蒹葭贙雚蒻森丹藕凌波而的礫綠芰泛濤而浸潭羽翮頡頡鱗介浮沉栖者擇木雊者擇音)
(若咆渤澥與姑餘常鳴鶴而在隂表清籞勒虞箴思國䘏忘從禽樵蘇往而無忌即鹿縱而匪禁腜)
(腜坰野奕奕菑畝甘荼伊蠢芒種斯阜西門溉其前史起灌其後墱流十二同源異口蓄為屯雲泄)
(為行雨水澍稉稌陸蒔稷黍黝黝桑柘油油麻紵均田畫疇蕃廬錯列薑芋充茂桃李蔭翳家安其)
(所而服美自悦邑屋相望而隔踰奕葉内則街衢輻湊朱闕結隅石杠飛梁出控漳渠疎通溝以濱)
(路羅青槐以蔭塗比滄浪而可濯方步櫩而有踰習習冠蓋莘莘蒸徒斑白不提行旅讓衢設官分)
(職營處署居夾之以府寺班之以里閭其府寺則位副三事官踰六卿太常之號大理之名厦屋一)
(揆華屏齊榮肅肅階關重門再扄師尹爰止毗代作楨其閭閻則長夀吉陽永平思忠亦有戚里寘)
(宫之東閈出長者巷包諸公都護之堂殿居綺窗輿騎朝猥蹀㩻其中營客館以周坊飭賓侣之所)
(集瑋豐樓之閈閎起建安而首立葺墻幕室房廡雜襲剞劂罔輟匠斵積習廣成之傳無以儔槀街)
(之邸不能及廓三市而開㕓籍平逵而九達班列肆以兼羅設闤闠以襟帶濟有無之常偏距日中)
(而畢會抗旗亭之嶤嶭侈所覜之博大百隧轂擊連軫萬貫憑軾捶馬袖幕紛半一八方而混同極)
(風采之異觀質劑平而交易刀布貿而無算材以工化賄以商通難得之貨此則不容噐周用而長)
(務物背窳而就攻不鬻邪而豫賈著馴風之醇醲百藏之藏富有無隄同賑大内控引世資賨幏積)
(墆琛幣充牣關石之所和鈞財賦之所底慎燕弧盈庫而委勁冀馬填廐而駔駿至乎勍敵糺紛庶)
(土罔寧聖武興言將曜威靈介胄重襲旍旗躍莖弓珧解檠矛鋋飄英三屬之甲縵胡之纓控弦簡)
(發妙擬更嬴齊被練而銛戈襲偏裻以䜋列畢出征而中律執竒正以四伐碩畫精通目無匪制推)
(鋒積紀鋩氣彌銳三接三捷既晝亦月克剪方命吞滅咆咻雲撒叛換席卷虔劉祲威八紘荒阻率)
(由洗兵海島刷馬江洲振旅䡘䡘反旆悠悠凱歸同飲䟽爵普疇朝無刓印國無費留喪亂既弭而)
(能宴武人歸獸而去戰蕭斧戢柯以柙刃虹旍攝麾以就卷斟洪範酌典憲觀所恒通其變上垂拱)
(而司契下緣督而自勸道來斯貴利往則賤囹圄寂寥京庾流衍於是東鯷即序西傾順軌荆南懷)
(憓朔北思韙緜緜迥途驟山驟水襁負賮贄重譯貢篚髽首之豪鐻耳之傑服其荒服斂袵魏闕置)
(酒文昌高張宿設其夜未遽庭燎晰晰有客祁祁載華載裔岌岌冠縰纍纍瓣髮清酤如濟濁醪如)
(河凍醴流澌温酎躍波豐肴衍衍行庖皤皤愔愔醧讌酣湑無譁延廣樂奏九成冠韶夏冐五莖傮)
(響起疑震霆天宇駭地廬驚億若大帝之所興作二嬴之所曾聆金石絲竹之恒韻匏土革木之常)
(調干戚羽旄之飾好清謳微吟之要妙世業之所日用耳目之所聞覺雜糅紛錯兼該泛博鞮鞻所)
(掌之音韎昧任禁之曲以娛四夷之君以睦八荒之俗既苖既狩爰遊爰豫籍田以禮動大閱以義)
(舉備法駕理秋御顯文武之壯觀邁梁騶之所著林不槎枿澤不伐夭斧斨以時罾網以道德連木)
(理仁挺芝草皓獸為之育藪丹魚為之生沼矞雲翔龍澤馬于阜山圖其石川形其寳莫黑匪烏三)
(趾而來儀莫赤匪狐九尾而自擾嘉穎合穗以䔿䔿醴泉涌流而浩浩顯禎祥以曲成固觸物而兼)
(造蓋亦明靈之所酬酢休徵之所偉兆&KR0776;&KR0776;率土遷善罔匱沐浴福應宅心醰粹餘糧栖畝而弗收)
(頌聲載路而洋溢河洛開奥符命用出翩翩黃鳥銜書來訊人謀所尊鬼謀所秩劉宗委馭㢲其神)
(器窺玉策於金縢案圖籙於石室考歷數之所在察五德之所蒞量寸句㳙吉日涉中壇即帝位改)
(正朔易服色繼絶世修廢職徽幟以變器械以革顯仁翌明藏用玄默菲言厚行陶化染學讐校篆)
(籕篇章畢覿優賢著於揚歷匪蘖形於親戚本枝别幹蕃屏皇家勇若任城才若東阿抗旍則威噞)
(秋霜摛翰則華縱春葩英喆雄豪佐命帝室相兼二八將猛四七赫赫震震開務有謐故令斯民覩)
(泰階之平可比屋而為一筭祀有紀天禄有終傳業禪祚高謝萬邦皇情綽矣帝德沖矣讓其天下)
(臣至公矣榮操行之獨得超百王之庸庸追亘卷領與結繩睠留重華而比蹤尊盧赫胥羲農有熊)
(雖自以為道洪化以為隆世篤玄同奚遽不能與之踵武而齊其風是故料其建國析其法度諮其)
(考室議其舉措復之而無斁申之而有裕非䟽糲之士所能精非鄙俚之言所能具至於山川之倬)
(詭物産之魁殊或名竒而見稱或實異而可書生生之所常厚洵美之所不渝其中則有鴛鴦交谷)
(虎澗龍山掘鯉之淀蓋節之淵&KR2180;&KR2180;精衛銜木償怨常山平干鉅鹿河間列真非一往往出焉昌容)
(練色犢配眉連玄俗無影木羽偶仙琴高沈水而不濡時乘赤鯉而周旋師門使火以騐術故將去)
(而林燔易陽壯容衛之稚質邯鄲躧步趙之鳴瑟真定之梨故安之栗醇酎中山流湎千日淇洹之)
(筍信都之棗雍丘之梁清流之稻錦繡襄邑羅綺朝歌綿纊房子縑總清河若此之屬繁富夥夠非)
(可單究是以抑而未罄也蓋比物以錯辭述清都之間麗雖選言以簡章徒九復而遺旨覽大易與)
(春秋判殊隠而一致末上林之隤墻本前修以作系其軍容弗犯信其果毅糾華綏戎以戴公室元)
(勲配管敬之績歌鐘析邦君之肆則魏絳之賢有令聞也閒居隘巷室邇心遐富仁寵義職競弗羅)
(千乘為之軾廬諸侯為之止戈則干木之德自解紛也貴非吾尊重士踰山親御監門謙謙同軒搦)
(秦起趙威振八蕃則信陵之名若蘭芬也英辨榮枯能濟其厄位加將相窒隙之策四海齊鋒一口)
(所敵則張儀張禄亦足云也搉惟庸蜀與鴝鵲同窠句吳與鼃黽同穴一自以為禽鳥一自以為魚)
(鱉山阜猥積而﨑嶇泉流迸集而咉咽隰壤瀐漏而沮洳林藪石留而蕪穢窮岫泄雲日月恒翳宅)
(土熇暑封疆障厲蔡莽螫刺昆蟲毒噬漢罪流禦秦餘徙㡂宵貌蕞陋禀質遳脆巷無抒首里罕耆)
(耋或魋髻而左言或鏤膚而鑚髮或明發而嬥歌或浮泳而卒歲風俗以韰惈為嬧人物以殘害為)
(藝威儀所不攝憲章所不綴由重山之東阨因長川之裾勢距遠關以闚𨵦時高樔而陛制薄戍綿)
(羃無異蛛蝥之網弱卒𤨏甲無異螳螂之衛與先代而常然雖信險而勦絶揆既往之前跡即將來)
(之後轍成都迄已傾覆建業則亦顛沛顧非累卵於疊棋焉至觀形而懷怛權假日以餘榮比朝華)
(而菴藹覽麥秀與黍離可作謠於吳會先生之言未卒吳蜀二客䂄然相顧&KR2922;焉失所有靦懵容神)
(蘂形茹弛氣離坐㥏墨而謝曰僕黨清狂怵迫閩濮習蓼蟲之忘辛翫進退之惟谷非常寐而無覺)
(不覩皇輿之軌躅過以汎剽之單慧歷執古之醇聽兼重悂以䝯繆偭辰光而罔定先生玄識深頌)
(靡測得聞上德之至盛匪同憂於有聖抑若春霆發響而驚蟄飛競潛龍浮景而幽泉高鏡雖星有)
(風雨之好人有異同之性庶覿蔀家與剝廬非蘇世而居政且夫寒谷豐黍吹律暖之昏情爽曙箴)
(規顯之雖明珠兼寸尺璧有盈曜車二六三傾五城未若申錫典章之為遠也亮曰日不雙麗世無)
(兩帝天經地緯理有大歸安得齊給守其小辨也哉)
宋謝惠連雪賦(歲將暮時既昏寒風積愁雲繁梁王不悦遊於菟園迺置旨酒命賓友召)
(鄒生延枚叟相如末至居客之右俄而微霰零密雪下王乃歌北風於衛詩詠南山於周雅授簡於)
(司馬大夫曰抽子秘思騁子妍辭侔色揣稱為寡人賦之相如於是避席而起逡巡而揖曰臣聞雪)
(宫建於東國雪山峙于西域岐昌發詠於來思姬滿申歌於黃竹曹風以麻衣比色楚謠以幽蘭儷)
(曲盈尺則呈瑞於豐年袤丈則表沴於隂德雪之時義遠矣哉請言其始若迺玄律窮嚴氣升焦溪)
(涸暘谷凝火井滅温泉冰沸潭無涌炎風不興比戸墐扉裸壤垂繒於是河海生雲朔漠飛沙連氛)
(累靄掩日韜霞霰淅&KR0377;而先集雪紛糅而遂多其為狀也散漫交錯氛氲蕭索藹藹浮浮瀌瀌奕奕)
(聯翩飛灑徘徊委積始緣甍而冐棟終開簾而入隙初便娟於墀廡末縈盈於帷席既因方而為珪)
(亦遇圓而成璧眄隰則萬頃同縞瞻山則千巖俱白於是臺如重璧逵似連璐庭列瑶階林挺瓊樹)
(皓鶴奪鮮白鷴失素紈袖慙冶玉顔掩嫮若乃積素未虧白日朝鮮爛兮若燭龍銜耀照崑山爾其)
(流滴垂冰緣霤承隅粲兮若馮夷剖蚌列明珠至于繽紛繁騖之貌皓汗皎潔之儀迴散縈積之勢)
(飛聚凝曜之竒固展轉而無窮嗟難得而備知若迺申娛翫之無已夜幽静而多懷風觸簾而轉響)
(月承幌而通暉酌湘吳之醇酎御狐貉之兼衣對庭鵾之雙舞瞻雲雁之孤飛折園中之萱草摘階)
(上之芳薇踐霜雪之交積憐枝葉之相違馳遥思於千里願接手而同歸鄒陽聞之懣然心服有懷)
(妍唱敬接末曲於是迺作而賦積雪之歌歌曰攜佳人兮披重幄援綺衿兮坐芳褥燎薰爐兮炳明)
(燭酌桂酒兮揚清曲又續而為白雪之歌歌曰曲既揚兮酒既陳朱顔&KR0755;兮思自親願低惟以昵枕)
(念觧佩而褫紳怨年歲之易暮傷後會之無因君寧見階上之白雪豈鮮耀於陽春歌卒王乃尋繹)
(吟玩撫覽扼腕顧謂枚叔起而為亂亂曰白羽雖白質以輕兮白玉雖白空守貞兮未若兹雪因時)
(興滅玄隂凝不昧其潔太陽曜不固其節節豈我名潔豈我貞憑雲升降從風飄零值物賦象任地)
(班形素因遇立汙隨染成縱心皓然何慮何營)謝莊月賦(陳王初喪應劉端憂多暇綠苔)
(生閣芳塵凝榭悄焉疚懷弗怡中夜乃清蘭路肅桂苑騰吹寒山弭蓋秋坂臨濬壑而怨遥登崇岫)
(而傷遠於時斜漢左界北陸南躔白露曖空素月流天沉吟齊章殷勤陳篇抽毫進牘以命仲宣仲)
(宣跪而稱曰臣東鄙幽介長自丘樊昧道懵學孤奉明恩臣聞沈潛既義高明既經日以陽德月以)
(隂靈擅扶光於東沼嗣若英於西冥引玄兔於帝臺集素娥於后庭朒朓警闕朏魄示沖順辰通爥)
(從星澤風增華台室揚彩軒宫委照而吳業昌淪精而漢道融若夫氣霽地表雲斂天末洞庭始波)
(木葉微脱菊散芳於山椒雁流哀於江瀨升清質之悠悠降澄暉之藹藹列宿掩縟長河韜映柔祗)
(雪凝圓靈水鏡連觀霜縞周除冰淨君王乃厭晨歡樂宵宴收妙舞弛清縣去燭房即月殿芳酒登)
(鳴琴薦若乃涼夜自凄風篁成韻親懿莫從羇孤遞進聆臯禽之夕聞聽朔管之秋引於是絃桐練)
(響音容選和徘徊房露惆悵陽阿聲林虚籟淪池滅波情紆軫其何託愬皓月而長歌歌曰美人邁)
(兮音塵闕隔千里兮共明月臨風歎兮將焉歇川路長兮不可越歌響未終餘景就畢滿室變容迴)
(遑如失又稱歌曰月既沒兮露欲晞歲方宴兮無與歸佳期可以還微霜霑人衣陳王曰善乃命執)
(事獻夀羞璧敬佩玉音服之無斁)
梁江淹學梁王兔園賦(或重古輕今者僕曰何為其然哉無知音則已矣聊為古)
(賦以奮枚叔之制焉碧山倚巘﨑兮象海水碣石朝日晨霞兮赩紅璧仰望泬寥兮數千尺硅&KR3956;嵺)
(&KR3231;汨淈成岫谽谺而窟竇哮碻&KR3225;確紫蕪丹駮苔點綺縟若斷若續如此者百有十處奔水激集瀴)
(溟潔渠潏湟吐吸跳波走浪濺沫而相及□漾長驚澆灌遠注無時息焉青樹玉葉彌望成林亦有)
(輪囷磥硊一枝百頃萬葉共隂縹草丹蘅江蘺蔓荆酷郁交布原滿隰平於是金塘湎潢綠竹被坂)
(繚繞青翠近而復遠白沙如積雪者焉碧石如圓玦者焉水鳥駕鵝&KR2141;鳿鶵雁上飛衡陽下宿沅漢)
(十十五五忽合而復散乃有綺雲之館頳霞之臺其樂足以棄國釋位遺形忘歸也若夫墨翟商瞿)
(之倫學兼師術才參道真方駕連軫於沼之濱乃射宿餌魴前繳鷫鷞青黏黃梁曤鼈胾羹臑㹠柘)
(漿窮嬉極娱雲翺兮烟翔超然左覽蒼梧右睨鄧林崩石搘岸崱屴藏隂逮至山頂丹壁四平靈木)
(夾道神草列生俯瞰太乙下視流星既投冠而棄劍亦抗魄而盪靈於是大夫之徒稱詩而歸春陽)
(始暎朱華未希猝逢邯鄲之女蕙色玉質命知其麗攅連暎日綺裳下見錦衣上出雖復守禮令人)
(意失遂謠曰碧玉作椀銀為盤一刻一鏤化雙鸞乃報歌曰美人不見紫錦衾黃泉應至何所禁妃)
(因别曰見上客兮心歷亂送短詩兮懷長歎中人望兮蠶既饑蹀躞暮兮思夜半)
唐李庾東都賦(先生曰富哉言乎堯舜之事吾知之矣然天地旁魄奥區不一九衢六陌)
(亦稱河洛始乎周卜令自隋革進十八里作唐東宅成者居者余得其故用悉聞見丕我王度子不)
(識乎顛煬奮華中原毒痡順天應人文皇赫圖王充不來建德相依阻我東人不蘇義旗高祖西安)
(文皇武干一挂戎衣我人保完彭城獻級東功乃立則創業之事不獨於西也高宗嗣位至于后朝)
(匪伊是居於焉逍遥明帝文同出震開宫恩波爾鄉洩源於東則太平之事不獨於鎬也若乃周洛)
(為池帶澗為沼洞八門之會要控二梁之夭矯在隋之始移劃前規之隘侈舊制之陋指半舍而新)
(布乃集工而戒就重城不居萬瓷齊構訖大業於義寧廓皇家而遜授既而天踵以正地産以實貞)
(祥以紀嘉名不一表賢則河水變清瑞聖則洛圖屢出帝功既成封禪禮行顯祖光宗勒岱而祈嵩)
(我甸我郊三聖之靈壇在焉赤縣神州與京比儔逕東山之貢賦扼關外之諸侯直齊梁而駕路引)
(淮汴而通舟太行枕甸發址崇垓覃懷鎮封上於昭回鑿門導伊兩阜屏開育仁頥智堂隅庭隈爾)
(其左掖通東右掖洞西籠故地之銅駞抱舊里之玉鷄御溝接派苑柳通堤抗鳳樓於内庭矗端門)
(於天街上陽别宫丹粉多狀鴛瓦鱗翠虹梁疊嶂築室百堵高量十丈出地標圖臨流寫障霄倚霞)
(連屹屹言言翼太和而聳觀側賓曜而䟽軒若蓬萊之真侣瀛洲之列仙鸞駕鶴車往來於中天嚴)
(城曉啟千門萬戸連衛對營開扄接牖翠華在鎬分官以守監署惟三卿曹止九臺閣高閌支馭東)
(方乃俾二官别持憲綱赫若夏日凛如秋霜威動乎甌閩之國風行乎燕薊之鄉郊圻作國屯兵孟)
(津千里無烟萬夫狺狺實兼武牢以食濟温唯是咽喉屬於將軍禮樂所流厥惟舊周追魯俗而為)
(鄰化殷頑而作柔異材挺擢多士優游原膴膴而耕溺水濺濺而洗由士得天爵孝稱行原身行大)
(節里有旌門以繼前修以垂後昆榮一時之史籍聳當代之人倫兄友弟恭位皆崇榮石記標衢棣)
(萼為名螭首龜趺嶷峙雙形指兩馮而遠邁對二陸而遐征至若里巷之新名閭閻之近革或區區)
(於傳說或瑣瑣於典册非儆戒於將來何侈言之敢作且二誥尚存始卜維艱四姓所都季年乃遷)
(或得於聞或得於傳幸子勿譁試為子發乎齒牙里人曰諾先生曰郟鄏之地中居帝域賢相聖營)
(龜符墨食成王定鼎以休姬德三十承孫八百祚年祖功寢微哀平乃遷幽用婦𤇺諸侯疾怨夷元)
(敬朔太史不頒百派分波爭涸其源汜水而鄭陽翟而韓晉盟河陽秦戍新安一旅之兵一壘之土)
(嬴氏乘之不享文武此周之失都也南陽真人復運漢基舊邦惟新上稱康時光武而釀明醴和醨)
(沖質不長桓靈自縱后戚立權内官分弄四星耀斗百桷摧棟陽弱隂強劉輕曹重此後漢之失都)
(也魏丕徙許促齡四十強臣執柄三嗣徒立政由寗氏王髦莫奮瓦觧土崩炎居奐遜此魏之失都)
(也晉始三世亂興永嘉蕭墻搆兵沈閼稱戈浩浩迹流天下墊波八族既分五馬南奔雄豪繼起乃)
(擅中原此西晉之失都也故權在諸侯則姬氏平權在内后則漢室傾權在強臣則魏狃權在親戚)
(則晉走是四者各以其故權興勢移都隨鼎去從古如斯謂之何如世治則都世亂則墟時清則憂)
(偃政弊則戚居勿謂往代試言前載開元太平海波不驚乃駕神都東人誇榮時則轔轔其車殷殷)
(其徒行者不賫衣食委衢冠冕之夫綺羅之婦百室連歌千筵接舞高樓大觀陳賓宴侣金堂玉戸)
(絲鳴管語我道如堯我税如貉貧庾而稻賤笥而裼比屋相視耻衣空帛開場分賜不列麰麥同軌)
(同文晝呼夜讙父懌子愉去徑即盤既兆既億動動植植無聲之樂薰然不息稽成康之周隆考文)
(景之漢休推代繫時不為彼優我俗既饒我人既驕安不思危逸而忘勞故天寳之季漁陽兵起逆)
(旗南指我無堅壘市甸鼙動電掣雷轟門開麗景殿據武成殺人如刈焚廬若薙蜀駕先移六師後)
(誓傷四年之煨燼奮二將以建勲天落妖彗風摧陣雲及夫掃臺榭之灰收京野之骨徵郡國之版)
(載騐地官之籍列太平之人已十無七八至德復興六紀於兹七聖儲休平癰補痍故含識之士女)
(植髮之童兒皆能言其疇昔而期我康時今四方之事叟不知也惟洛泱泱濱盈萬室惟城職職市)
(㕓軿集比年大有稍藏以實都人嬉賀有笑無慄咸曰將覩乎貞觀之風開元之日鄉里之人思萬)
(乘之威儀幸物阜而時和指康衢而引領作望幸之賡歌歌曰曉雲行兮西風慶摇裔兮龍在中望)
(雲光兮拜千百西澤霈兮均東澤里人曰誠哉是言前年日南至天子謁大清宫太廟郊天祀地既)
(畢事執謙端珽謂公卿大夫曰予在人上歷祀三四年穀比登未及於富人庶稍蕃未臻於夀動植)
(小遂猶有枯夭日月所至未盡淳古外服雖貢西北猶阻今行大禮得不愧望於天而獻羞於祖是)
(尚以聖政為憂未意於行幸也先生曰大哉為君用是言也治是事也則千里如郊萬里如圻在西)
(而東均處内而外肥吾歸息鄉里之謠安堯舜之時將齊驅於夀域何近喜而遠悲則知鑒四姓之)
(覆轍嗣重華之休烈用是言也理是事也即所都者在東在西可也)歐陽詹弔關龍
逢賦(天生彼辛兮用殱覆於夏家欲悠悠而罔極毒浩浩而靡涯無辜殞身肆市朝之若撻有)
(道併命委炮烙以如麻伊先生之諤諤為酷烈之所加嘗披圖於往載每廢卷以興嗟蕭條舊邑莽)
(蒼空陂陷陵成坎古木無枝或曰此其墓也又益倍以增悲嗚呼麟非吞噬之儔詎虎狼之共穴鳳)
(實仁靈之類豈鷹鸇之同列惟玉石之分明亦薰蕕之自别以蹇蹇心競昂昂面折彼炎炎之原燎)
(信撲撲而不滅寧歸死以仲懷不貪生而結舌痛矣哉古人有言輔仁者天福善者神胡為是日功)
(匪加人使典章之不信俾忠義之空勤律中大吕日臨蒙谷風颼颼於衰草烟茫茫乎平陸思淒淒)
(而填臆淚滛滛以盈目則其知友親故遠乎骨肉節臨危而不撓行於難而彌篤惟其有之是以傷)
(之而痛哭)鄭宗哲温洛賦(惟上天降厥瑞瑞著於用惟君人臨厥聖聖通於天由盛)
(德之應矣化清洛之温然當短至之時景為凛冽及暄變之際應在淪漣散彼皇明受兹靈貺奚獨)
(禀於和氣乃潛感於深浪遂使清冰不戒於洲渚之曲白露罷凝於蒹葭之上狎而翫信温温以異)
(流迫而觀亦滔滔以難量爾其發自山谷會於河濱其外也皎兮如鏡其中也煦然如春夏蟲不疑)
(失輕冰於曲渚秋鴻欲去戀微暖於通津豈止玄覽不昧呈祥有因測彼淺深窮兹浩渺方將表瑞)
(氣於澄潔豈獨激巨浪於昏曉揭厲之輩謂祈寒初失於波中游泳之倫疑薰風遠至於天表若夫)
(德至則應天且不言就其深則酌之不竭變其性乃即之也温壯真宰為爐於其底意鄒子吹律於)
(其源彼火井之熒煌湯泉之滃欎徒及時於四氣寧善利於萬物德之感其感良多水之瑞其瑞維)
(何方將吹籟之共凜忽猶鼓槖之相和霽日初懸似陽燧之藏深瀨紅霞不散若隂火之在空波方)
(今地不藏寳天惟瑞聖兹水也有時而温由一人之德盛)
宋周邦彦汴都賦并序(自古受命之君多都於鎬京或在洛邑惟梁都於宣武號)
(為東都所謂汴州也後周因之乃名為京周之叔世統微政缺天命蕩杌歸我有宋民之戴宋厥惟)
(固哉奉迎鑾輿至汴而止是為東京六聖傳繼保世滋大無内無外涵養如一含牙帶角莫不得所)
(而此汴都高顯宏麗百美所具億萬千世承學之臣弗能究宣無以為稱伊彼三國割據方隅區區)
(之霸言餘事乏而三都之賦磊落可駭人到於今稱之矧皇居天府而有遺美可不愧哉謹拜手稽)
(首獻賦曰發微子客遊四方無所適從既倦遊乃﨑嶇邅迥造於中都觀土木之妙冠蓋之富煒曄)
(煥爛心駭神悸瞁䁨而不敢進於是夷猶於通衢彷徨不知所屆適遭衍流先生目而招之執其祛)
(局局然歎曰觀子之貌神采不定狀若失守豈非蔽席隠茅未遊乎廣厦誅草鉏棘未擷乎蘭蔎披)
(褐狹緼术曳乎綺縠微邦陋邑未覩乎雄藩大都者乎發微子姡然有赧色曰臣翺翔乎天下東欲)
(究扶桑西欲窮虞淵南欲盡反戸北欲徹幽都所謂天子之都則未嘗歷焉今先生訊我誠有是也)
(然觀先生類辨士其言似能碎崑崙而結溟渤鏤混沌而形罔象試移此辨原此汴都可乎臣固不)
(敏謹願承教先生笑曰客知我哉於是申喙據牀虛徐而言曰噫子獨不聞之歟今天下混一四海)
(為家令走絶徼地掩鬼區惟是日月所會隂陽之中據要總殊揭鍵制樞拱衛環周共安乘輿而此)
(汴都禹畫為豫周封鄭地觜觿臨而上直實沈分以為次惟蓬澤之固境昔合縻之所至芒碭渙渦)
(截其面金隄玉渠累其脊雷夏灉沮繞其脇罍丘訾婁夾其胰梁周帝據而麋沸唐漢尹統而寧一)
(故此王國襲故不徙恢圻甸域尊崇天體司徒制其畿疆職方辨其土地前千官而會朝後百族而)
(為市分疆十同提封萬井舟車之所輻輳方物之所灌輸宏基融而壯址植九鼎立而四嶽位仰營)
(域而體極立土圭而測晷蜀險漢坌荆惑閩鄙推此中峙不首不尾限而不迫華而不侈環晞□於)
(郡縣如岣嶁之迤邐觀其高城萬雉埤堄鱗接繚如長雲之方舒屹若崇山之䃳&KR3847;坤靈因贔屭而)
(跼蹐土怪畏榨壓而妥貼靡胥不可縋而登爵鼠不可噣而穴利過百二嶮踰四塞鄙秦人之踐華)
(陋荆州之却月須捷步與超足矧蹣跚與蹩躠闞城為門二十有九瓊扉塗丹金墉鏤獸列兵連卒)
(呵夜驚晝異物不入詭邪必究城中則有東西之阡南北之陌其衢四達其塗九軌車不理轂互人)
(不爭險易劇驂崇朝蕩夷如砥雨畢而除糞夷茀穢行者不馳而安步遺者惡拾而恣棄跨虹梁以)
(除病涉列佳木以安怵惕殊異羊腸之詰曲或踠蹏而折轊顧中國之闤闠叢貲幣而為市議輕重)
(以奠賈止行列而平肆竭五都之瓌富備九州之貨賄何朝滿而夕除蓋趨嬴而去匱萃駔儈於五)
(均擾販夫於百隧次先後而置敘遷有無而化滯抑強賈之乘時摧素封之專利售無詭物陳無窳)
(器欲商賈之阜通乃有㕓而不税銷卓鄭猗陶之殖貨禁乘堅策肥之擬貴道無遊食以無為矧敢)
(婆娑而為戲其中則有安邑之棗江陵之橘陳夏之漆齊魯之麻薑桂藁穀絲帛布縷鮐鮆鮿鮑釀)
(鹽醯豉或居肆以鼓鑪槖或鼓刀以屠狗彘又有醫無閭之珣玕會稽之竹箭華山之金石梁山之)
(犀象霍山之珠玉幽都之筋角赤山之文皮與夫沉沙棲陸異域所至殊形妙狀目不給視無所不)
(有不可殫紀若夫帝居安麗人所未聞南有宣德北有拱辰延亘五里百司雲屯兩觀門峙而竦立)
(罘罳遐望而相吞天河羣神之闕紫微太乙之宫擬法象於穹昊敞閶闔而居至尊樸桷不斵素題)
(不枅上圓下方制為明堂告朔朝歷頒宣憲章謂之太廟則其中可以序昭穆謂之靈臺則其高可)
(以觀氛祥後宫則無非員無錄之女佞倖滑稽之臣陋甘泉與楚宫繆延夀與阿房信無益於治道)
(徒竭民而怠荒故今上林遷籞不聞乎鳴蹕瓴甋歲久而苔蒼其西則有寳閣靈沼巍峩泛灔繚以)
(重垣防以回隄雲屋連簃瓊欄壓墀池水則溶溶沄沄洋洋湜湜涵潣滉瀁瀟㵾浩溔微風過之則)
(瀾泦瀺灂漫散洄淀潺潺漣漪大風過之則汨湧湁潗&KR2166;潦湢㳁掀鼔漾溢不見津湄儛櫩景以斷)
(續漾金碧而陸離恍湡浯與方壺帝令鬼鑿而神移其中則有菰蒻雈蘆菡萏蓮蕸薲蘋蘮蒘其魚)
(則有鱣鯉魦鮀□鮅鰋鮧魴鱒鰼鰝鱖鯞王鮪科斗鬼陸鼃鼉鼈蜃含螿巨螯容與相羊蔭藻衣蒲)
(其鳥則有鵯鶬鵜鴣鵝鷺鳬鷖鴇&KR2519;鵁鶄鶤鴸鷴鶴鶬鶊楚雀鸛□揮霍□□雥雥羣&KR1984;孴喙其木)
(則有檆檟栟櫚楩楠栴樅欞橒㯽榔檿柘桑楊梓杞豫章句科扶疎蔽芾竦尋集弱椅施挐枝刺條)
(修幹蟠根矯躩鱗皴其下則有申業蘭茝芸芝荃蓀髮布絲勻馥郁清芬其氣襲人上方欲與百姓)
(同樂大開苑圃凡黃屋之所息鸞輅之所駐皆得窮觀而極賞命有司無得彈劾也於是則有絶世)
(之巧凝神之技恍人耳目使人忘疲是故宫旋室浮艫艦移也蛟螭蜿蜒千橈渡也虓虎䖜□角抵)
(戲也星流電掣弄丸而揮劒也鸞悲鳳鳴纖麗歌也鴻驚燕居綽約舞也霆震雷動鈞天作也犇驫)
(䮋驋羣馬闖也□輷&KR2263;□萬車轍也灑天翳日揚𡋯壒也杭山蕩海歡聲同而和氣浹也震委蛇而)
(唬罔象出鮫人而舞馮夷者潛靈幽怪助喜樂也若迺豐廩貫廥既多且富永豐萬盈廣儲折中順)
(成富國星列而碁布其中則有元山之禾清流之稻中原之菽利高之黍利下之稌有虋有芑有秠)
(有秬千箱所運億廩所露入既夥而委積食不給而紅腐如坻如京如岡如阜野無菜色溝無捐瘠)
(攟拾狼戾足以厭鰥夫與寡婦備凶旱之乏絶則有九年之預又將敦本而勸稼開帝耤之千畝良)
(農世業異物不覩播百穀而克敏應三時而就緒蹠鏄鎧閧灌畷雨窪孰任其力侯疆侯以千耦其)
(耘不怒自力䟽遫其理稂莠不植奄觀堅皂與與嶷嶷溝塍畹畦亘萬里而連繹醜惡不毛磽陿荒)
(瘠化為好畤轉名不易惟彼汴水貫城為渠竝洛而趨昔在隋葉禩丁大業欲為流連之樂行幸之)
(遊故鑿地導水南抵乎揚州生民力盡於畚鍤膏血與水而争流鳳榻徒見於載籍玉骨已朽於高)
(丘顧資治世以為利迄今杭筏而浮舟桃花候漲竹箭比駛洶湧淈驛&KR1590;渱沸澅□防嶏岸湱瀥迅)
(邁匪江匪海而朝夕舞乎滂湃掀萬石之巨□比坳堂之一芥舵艫不時而相值篙師鼯拱而俟敗)
(智者不敢睥睨而興作綿千禩而為害豈積患切病待聖人而後除耶厥有建議導河通洛引宜禾)
(之清源塞擘華之渾濁蹙廣隄而節暴紆直行而殺虐其流舒舒經炎涼而靡涸於是自淮而南邦)
(國之所仰百姓之所輸金榖財帛歲時常調舳艫相銜千里不絶越舲吳艚官艘賈舶閩謳楚語風)
(帆雨楫聯翩方載鉦鼓鏜鎝人安以舒國賦應節若夫連營百將帶甲萬伍控弦貫石動以千數其)
(營則龍衛神勇飛山雄武奉節拱聖忠靖宣效吐渾金吾擲颺萬勝渤海廣偹雲騎武肅材能蹶張)
(力能挾輈投石超距索鐵伸鉤水執黿鼉陸拘羆貅異黨之寇大邦之讐電鷙雷擊莫不繫纍而為)
(囚於是訓以鸛鵝魚麗之形格敵擊刺之法剖微中虬貫牢徹札揮鉈擲鏼舉無虛發人則便捷器)
(則犀利金角丹漆脂膠竹木以時取之遴棄惡弱割蛟革以連函剫兕鮥以為弭剸魚服以懷鍔百)
(工備盡鋥磨鍥削其成鑒鋼而鋹鏸植之霜凝而雪白則有強衝勁弩雲梯䡴車修鍜延鏦銘戈兑)
(殳繁弱之弓肅慎之矢谿子之弩夫差之甲龜蛇之旐鳥隼之旟軍事蚤正用戒不虞其次則有文)
(昌之府分省為三列寺為九殊監為五左選為文右選為武曰三十房二百餘案二十四部黜隋之)
(陋更唐之故補弊完鏬剔朽焚蠧人夥地溥事若織組滋廣莫治亹亹成蠱纖弱不除將勝戕斧雖)
(離婁之明目迷簿書而莫覩豪胥倚文以鬻獄庸吏瘝官而受侮各懷苟且以逃責孰肯長慮而却)
(顧官有隠事國有遺利紛訟牘於庭戺鷙纍囚於囹圄此浮彼沉甲可乙否操私議而軋沕各矛盾)
(而齟齬於是合千司之離散儼星羅於一宇千梁負棟萬楹鎮礎誅喬松以為煤空奥山而斸楮官)
(有常員取雄材偉器者以充其數上維下制前按後覆譬如長蛇抉其脊膂而首尾皆赴闔戶而議)
(飛檄乎房闥應荅乎秦椘披荒榛而成徑繹□䋦而得緒崇善廢醜平險除穢繊悉不遺乎一羽於)
(是宣其成式變亂易守者刑之所取貽之後昆永世作矩至若儒宫千楹首善四方勾襟縫掖褎衣)
(博帶盈仞乎其中士之匿華鏟采者莫不拂巾袵褐彈冠結綬空巖穴之幽邃出郡國之遐陋南金)
(象齒文旄羽翮世所罕見者皆傾囊鼓篋羅列而願售咸能湛泳乎道實沛然攻堅而大叩先斯時)
(也皇帝悼道術之沉欎患詁訓之荒繆諸子騰躙而相角羣言駘蕩而莫守黨同伐異此妍彼醜挈)
(俗學之蕪穢詆滛辭而擊掊滅□窔之熒燭仰天庭而覩晝同源共貫開天發蔀於是俊髦竝作賢)
(才自厲造門闈而臻壺奥騁辭源而馳辨囿術藝之場仁義之藪温風扇和儒林發秀宸眷優渥皇)
(辭結糾榮名之所作慶賞之所誘應感而格駒行雉雊磨鈍為利培薄為厚魁梧卓行透鋒露穎不)
(驅而自就復有佩玉之音籩豆之容絃歌之聲盈耳而溢目錯陳而交奏煥爛乎唐虞之日雍容乎)
(洙泗之風跨百聖而再講曠千載而復覯又有律學以議刑制算學以窮九九舞象以道幼稚樂德)
(樂語以教世冑成材茂德随所取而咸有若夫會聖之宫是為原廟其制則般輸之所作其材則匠)
(石之所掄萬指舉則千夫運斤揮汗飛霧吁氣如雲鼛鼓弗勝靡有諗勤赫赫大宇有若山踊而嶙)
(峋下盤黃壚上赴北辰蘂珠廣寒黃帝之宫榮光休氣籠曨往來葱䓤欎欎而氤氲其内則檐橑榱)
(題杗檻楹栭閒拱闈闥屏宇閎閽聳張矯踞龍征虎蹲延樓跨空甬道接陳黝堊備臚燦爛詭文菱)
(荷芙蕖之流漫驚波迴連之瀷淢飛僊降真之縹緲翔鵷□鶠之&KR3420;&KR2487;地必出竒土無藏珍球琳瑯)
(玕璠璵瑶琨流黃丹砂玳瑁翡翠垂棘之璧照夜之蠙鵠象觷角剒犀剫玉鍥刻雕鏤其妙無倫焜)
(煌煥赫璀錯輝映繁星有爛彤霞互照軒廡所繪功臣碩輔書太常而銘鼎彝者環列而趨造龍章)
(鳳姿瑰形瑋貌文有伊周武有方召猶如蹇諤以立朝圖寧社稷指斥利害踟蹰四顧而不撓其殿)
(則有天元太始皇武儷極大定輝德熙文衍慶美成繼仁治隆之名重瞳隆凖天日炳明皇帝步送)
(百寮拜迎九卿三公挾輈扶衡儀仗衛士填郛溢城於時黔首颷集百作皆停地震嶽移波翻海傾)
(足不得旋耳不得聽神既安止窮閭微巷惟聞咨嗟歎異之聲於是山罍房俎犧樽竹篚踐列於兩)
(楹瞽史陳辭宰祝行牲按芻豢之肥臞視物色之犁騂登降祼獻百禮具成至於天運載周甲子新)
(易受朝萬方大慶新闢於是再鼓聲絶按稍收鏑儼三衛與五仗森戈矛與殳戟探平明而傳點趣)
(校尉而唱籍千官騖列以就次然後奏中嚴外辨也撞黃鐘以啟樂合羽扇以如翼佽飛道駕以臨)
(座千牛環帝而屛息爐烟既升寳符奠瑞聆乾安之妙音仰天顔而可覿羌夷束髮而蹈舞象胥通)
(隔而傳譯宣表章以上聞奏靈物之充斥羣臣乃進萬年之觴上南山之夀太尉升奠尚食酌酒樂)
(有嘉禾靈芝和安慶雲舞有天下大定盛德升聞飲食衎衎燔炙芬芬威儀孔攝而中度笑語不譁)
(而有文故無族譚錯立之闕失躐廣布武之紛紜蓋天子以四海為宅有百姓而善羣廷内不灑掃)
(而行禮則天下雲擾而絲棼故受玉而惰知晉惠之將卒執幣以傲知若敖之不存聞樂而走者為)
(金奏之下作雖美不食者為犧象之出門賦湛露彤弓而武子不敢荅奏肆夏大明而穆子不敢聞)
(蓋禮樂之一缺則示亂而昭昏是以宣王享士貴以殽蒸而刑三晉之法高祖因叔孫之制而知為)
(帝之尊豈治朝之禮物尚或展翳而沉湮此所以舉墜典而定彝倫者也其樂則有咸池承雲九韶)
(六英采齊肆夏簫韶九成神農之瑟伏羲之琴倕氏之鐘無句之磬鏗鏗鍠鍠和氣薰蒸于以致祖)
(考之格于以廣先王之聲昔王道既弱淳風變澆樂器遭鄭衛而毁矇瞽適秦楚而逃朝廷慢金石)
(之雅正諸侯受歌管之敖嘈文侯聽滛聲而忘倦桓子受齊樂而輟朝季子始無譏於鄫仲尼乃忘)
(味於韶故使制度無攷中聲浸消非細則摦非庳則高惟今也求器得耕野之尺吹律有聽鳳之簫)
(或灑或離或鼖或毊或鏞或棧或䇾或筊衆器俱舉八音孔調鸑鷟離丹穴而來集嗚嗈喈而舞修)
(□又有賨旅巴渝之舞僸佅逖鞮之倡遠人面内而進技踰山海而梯航故納之廟者周公所以廣)
(其賜魯觀之庭者安帝所以喜其來王若其四方之珍以時修職取竭天産發窮人迹砥其遠邇陳)
(之藝極厥材竹木厥貨龜貝厥幣錦繡厥服絺綌游貢羽毛祀貢祭物嬪貢絲枲物貢所出器貢金)
(錫礪砥砮丹鉛松怪石惟金三品惟土五色泗濱浮磬羽畎夏翟龍馬千里神茅三脊方箱隋棐肆)
(陳乎殿陛豐苞廣匱亟傳乎騎驛連檣結軌川咽塗塞邪歈終歲而不息至於羌氐僰翟儋耳雕脚)
(獸居鳥語之國皆望日而趨累載而至懷名琛拽馴獸以致於闕下者旁午乃有帛㲲罽氍蘭于細)
(布水精琉璃軻蟲蚌珠寳鑑洞膽神犀照浦山經所不記齊國所不覩者如糞如壌軨積乎内府或)
(致白雉於越裳或得巨獒於西旅非威靈之遐暢孰能出瑰竒於深阻蓋徼外能率夷種來以修好)
(則中土當有聖人出而寧宇然皇帝不寳遠物不尚殊觀抵金於嶃巖之山沉玉於五湖之川洞鄂)
(之劍乃入騎士之鞘齧䣛之馬或服鼓車之轅至於乾象表貺坤維薦祉靈物仍降嘉生屢起暈適)
(背鐍虹霓抱珥鳴星隕石怪颷變氣垂白鮐背者不知有之况能言孺倪豈獨此而已也復有穹龜)
(負圖龍馬載文汾陽之鼎函德之芝肉角之獸簫聲之禽同穎之禾旅生之穀游郊栖庭充畦昌畤)
(非煙非雲蕭索輪菌映帶乎闕角䓤蔚乎城壘鷙鳥不攫猛獸不噬應圖合牒窮祥極瑞史不絶書)
(歲有可紀發微子於是言曰國家之有若是歟意者先生快意於吻舌而及此耶先生曰國家之盛)
(烏可究悉雖有注河之辨折角之口終日危坐抵掌而譚猶不能既其萬一此特汴都之治迹耳子)
(亦知夫所以守此汴都之術古昔之所以興亡者乎客曰願聞之先生曰翳此寰宇代狹代廣更張)
(更弛黃帝都涿鹿而是為幽州少昊都窮桑乃今魯地伏羲都陳帝嚳都亳堯都平陽乃若昊天而)
(授人時舜都蒲阪乃覲羣后而輯五瑞公劉處豳而兆王業之所始太王徙邠以避狄人之所利文)
(王作豐方蒙難而稱仁武王治鎬復戎衣而致又蓋周有天下三百餘年而刑措不用及其哀也亦)
(三百餘年而五霸更起星離豆割各據穀兵以專列彊侯脇帶於弱國不領人君之經費天下日蹙)
(而日裂中國所有者無幾當時權謀為上雌雄相噬孰有長距孰有利觜兵孰先選糧孰夙峙孰有)
(蹻關之卒孰有憑軾之士孰有素德孰有疆倚孰欲報惠孰欲雪恥或奉下邑以賂讐或舉連城而)
(易器骸骨布野介胄生蟣肘血丹輪馬鞍銷髀勢成莫格國墟人鬼噫彼土宇凡幾吞而幾奪幾完)
(而幾弛秦中形勢之國加兵諸侯如高屋之建瓴水神臯天邑以先得者為上計其他或左據函谷)
(右界褒斜號為百二之都東有成臯西有崤澠定為王者之里以至置舂陵之俠客興泗上之健吏)
(扼襟控咽屏藩表裏據城池為金湯役諸侯為奴隸拓境斥地輮&KR1922;荒裔東包蟠木西卷流沙北繞)
(幽陵南裹交趾厥後席治滋永泰心益侈或慢守以啟戎或朋滛而招宄横調無藝而垂竭游役不)
(時而就斃盧令日縱而不紲鷺鵓厭觀而常值睚眦則覆尸而血流愉悦則結纓而佩璲粉墨雜糅)
(賢才逆曳腫微□□而竊肉食賊臣迴穴而圖大器郡國制節侯伯方軌或為大尾而不掉或為重)
(膇而屢&KR2102;室有丹楹城有百雉朝廷無用於揚燎冠冕不杌於執贄天維披裂地軸杌&KR1150;羣生□□)
(而殄瘁雖冇城池周以鄧林縈以天漢曳輦可以陟崇巘設泭可以濟深水故武侯浮西河而下自)
(哆其地而進戒於吳起蓋秕政肆於廟堂之上則敵國起於蕭墻之裏奚問左孟門而右太行左洞)
(庭而右彭蠡發微子曰天命有德主此四方如輻之拱轂如星之會極其硈鞏者天與之昌其□砢)
(者天與之亡且非易之所能壞亦非險之所能藏非愚之所能弱亦非賢之所能彊故將吞楚也白)
(蛇首斷於大澤將繼劉也雄雉先雊於南陽籠漦出櫝而檿弧隠亡周之語蓐收襲門而天帝貽刑)
(虢之殃人力地利信不能偃植而支仆而皆聽乎彼蒼故鯨鯢㔥解決一死於吻血兕虎□□踐巍)
(嶽為平岡蹂生靈如蹋塊簸天下如揚糠其敗也抉目而折骨其成也頂冕而垂裳由此觀之土地)
(足以均沛澤施靈光而已易險非所較賢否亦未可議也先生曰以易險非所較者固已乖矣以賢)
(否非所議者烏乎可哉客不聞王公設險以守其國有德則昌者乎地欲得險勢欲參德迫隘卑陋)
(則無以容萬乘之扈從供百司之廪餼據偏守隅則無以限四方之貢職平道里之遠邇膴原申區)
(割宅制里走八極而奔走正南面而負扆舉天下於康逵力士䪆□而不敢取貪夫汗縮而不敢睨)
(者恃德之險也襟馮終南太華之固侍負清渭濁河之注搤人之吭而拊人之脊一曰有變而萬卒)
(立具然而布衣可以窺隙而試勇匹夫可以争衡而號呼彼天府之衍沃適為人而保聚此以地為)
(險者也地嚴德暢然後為神造之域天設之阻大哉炎宋帝眷所矚而此汴鄀百嘉所毓前無湍激)
(旋淵吕梁之絶流後無太行石洞孤飛句望浚深之巖谷豐樂和易殊異四方之俗兵甲士徒之須)
(好賜匪頒之用廟郊社稷百神之祀天子奉養羣臣稍廩之費以至五穀六牲魚鼈鳥獸闔國門而)
(取足甲不解纍刀不離韣秉鉞北陬而敵人奔幕抗旌西僰而冉䮾螘伏南蠻散徒黨而入質朝鮮)
(畏菹醢而修睦解編髮而頂文身削左衽而曳華服逆節躑躅而取禍者折簡呼之而就戮眈眈帝)
(居如森鍉利鏃之外向死士逡巡而莫觸仁風冐於海隅頌聲溢乎家塾伊昔天下阽危王猷失度)
(皇綱解紐嘷豺當路帝懷寳極未知所付可受方國莫越藝祖圖緯協期謳謠扇懦赤子雲望而風)
(靡英雄螽趯而蠅附玉帛駿奔者萬國冠冕充塞乎寰宇絶塞銳鎧而免䩜障壘熄燧而摧櫓拜檻)
(神威有此萬旅奕世載德蔑聞過舉髮櫛禾耨子攜稚哺擊菓懋穗拔惡鑒嫵鈋骨角之碜刻刑欃)
(槍而牧圉爰暨皇帝粉飾樸質稱量纖矩鍠鍠奏廟之金玉璨璨夾楹之簠簋訓典嚴密財本豐阜)
(刑罰糾虔布施優裕田有願耕之農市有願藏之賈草竊還業而斂迹大道四通而不剫車續馬連)
(千百為羣肩輿捆載前卻而後阻摶壌歌咢者萬井未聞□嚘而告瘉雖立壝為界其誰敢□膞以)
(批押况此汴都者乎抑又冇天下之壯客未嘗覩其奥也且宋之初建是都也上睇天時下度地制)
(中應人欲測以聖智建以皇極基以賢傑限以法土垣以大師屏以大邦扞以公侯城以宗子以義)
(為路以禮為門鍵鑰以柄開闔以權掃除以政周懷以恩乃立室家以安吾君有庭其桓社稷臣也)
(有梴其桷衆材會也有闡孔張通厥明也有牖孔陽達厥聡也其楹如衡前有憑也其壁如削後有)
(據也其陛則崇正陵踐也其基則隆帝居中也邑都既周宫室既成於是上意自足乃駕六龍乘德)
(輿先警蹕由黃道馳騁乎書林下觀乎學海百姓欣躍莫不從屬車之塵而前邁妙技皆作見者膽)
(碎乃使力士提擊乎隂陽摶捖乎剛柔應手成器方圓敷碩或枌或由隨意所裁上方咀嚼乎道味)
(斟酌乎聖澤而意猶未快又欲浮槎而上窮日月之盈昃尋天潢之流派操執北斗之柄按行二十)
(八曐之次奪雷公之抱收風伯之鞲一瞬之間而甘澤霶霈囚孛彗於幽獄敷景雲而黯靄統攝隂)
(機與帝唯諾而無閡如此滛樂者十有七年疲而不止諫而不改吾不知天王之用心但聞夫童子)
(之歌曰孰謂我已孰釐我載茫茫九有莫知其界客乃覷覷然驚拳拳然謝曰非先生無以刮吾之)
(曚藥吾之瞶臣不能究皇帝之盛德謹再拜而退)樓异少室山三十六峯
賦(余少聞洛邑之盛在唐宋為東西都而山川形勢之富視他州為傑觀昔韓退之白樂天見干)
(歌詩形容勝槩有詠歎不足之意後歐陽文忠與梅謝諸賢相繼為僚友數遊嵩少間至今以為美)
(談余幸以不敏得令嵩高縱觀諸境未有過於少室者而巉嵒聳拔乃在戶牖間朝夕博望歷歷可)
(數因作三十六峰賦以自廣非敢竊比古詩之流云伊浮雲之公子兮訪道於林丘而棲神於嵒谷)
(超然有遊方之志兮乃東升於岱頂而西謁於華麓雖衡陽之南兮與夫恒山之北靡不窮探歷踐)
(兮遊心而騁目獨怡然而忘歸兮内忻然而自足忽御風而行兮排空濛而造中域徐睥睨以四顧)
(兮意恍惚而有失遭嵩高之丈人而問津兮曰游四方而真有得何高之不登兮何危之不陟今乃)
(四望兮岌然而聳特雄柱天綱兮横亘於地軸連絡偃覆兮龍盤而虎伏雖華以九而巫以十二兮)
(曾未覩竒峰之六六丈人放杖而笑兮秋水方至而河伯自溢子烏覩海若之難匹兮獨不聞中天)
(之少室其高則嶢屼崷崒崟岑鬱茀兮十有六里而疊有十八其深則環紆縈繞盤糾紛錯兮上方)
(十里而周圍一百包嵩陽以作鎮兮截轘轅以為郭眷歌山之所聞兮觀舞水之所樂其上則有嘉)
(禾甘果兮神芝與仙藥石柱若承露之盤兮帝休若楊枝之葉石脂所滴兮飲之可以長上古玉膏)
(在巔兮服之可以揖羽客雲母之井兮寳所聚光明之穴兮晝所鑠一丈之鍾乳兮可餐千歲之資)
(糧兮不絶其中可以避兵火之災兮自有經書之博其神異則玉女爛織錦之文兮金人迷白露之)
(落雲洞驚時聞之鐘兮石井泣哀鳴之鶴王子晉環之以為壘兮阿育王寳之以為塔此皆公子之)
(所未知兮而丈人之所安宅丈人曰名生於實兮義設於適子知其一兮未知其二子識其外兮未)
(識其内是徒知六六之所有兮而烏覩六六之名義東朝岳祠儼百神兮西望洛邑欎千官兮太陽)
(少陽山之名兮石城石笋天所形兮檀香丹砂寳所鍾兮鉢盂香罏狀所肖兮連天紫霄勢之穹兮)
(羅漢七佛像設留兮靈隠來仙洞府深兮清涼寳勝梵刹標兮瑞應璚璧祥光紛兮紫蓋翠華烟靄)
(凝兮藥堂紫薇花草靈兮白道天德名字偉兮卓劍白雲形實紀兮金牛明月色像起兮凝碧迎霞)
(天光聚兮玉華寳柱金石瑩兮繫馬白鹿神仙衆兮此則六六之名義兮而未覩六六之景氣丈人)
(曰方春陽之盎盎兮燒痕蕪沒而靑青紛紅紫之繡錯兮引百囀之幽禽雄樓傑觀兮切星辰而上)
(侵玉仙神女兮乘輜軿而下征朱明草木之扶疎兮蔽天明之午升山椒雲氣之冉冉兮若覆甑而)
(鬱蒸忽雨聲於天外兮勢翻盆而倒傾唯紫芝與黃鶴兮舞長空而産英金颷之驚葉兮山空落石)
(若仙人之鍜聲夜月白而風泠泠兮玉笙清徹而弭聽暨玄隂林柯之脱盡兮山形瘦而骨稜稜冰)
(雪横積於千仞兮玉龍飛而白虎亭亭惟四時之出沒變態兮顯晦隂晴不可得而盡名豈特仰觀)
(俯聽自辰及酉應接之不暇兮以盡朝昏此雖丈人所不能形容兮而豈公子之所可預聞丈人曰)
(突兀撑空兮千變萬狀山經地志兮不可究量或背若相戾兮或面若相向或疎若相鬭兮或揖若)
(相盼或散若相忘兮或聚若相訪或後者若和兮而前者若唱或卑者若下兮而尊者若上或喜兮)
(若相携或怒兮若相抗或若秦晉兮相匹或若楚越兮相望或聳瘦兮若峩冠或臃腫兮若挾纊或)
(蹲伏兮若駝虎或崇聚兮若甕盎或威嚴兮若壯士或勇猛兮若梟將或快驟兮若風馬或浮空兮)
(若船舫或若游郊原兮疊丘墳而包柩槨或若入宗廟兮紛豆登而欎秬鬯戢戢兮森劍戟落落兮)
(列屛障勢領略兮斷而還連狀容與兮宛而復壯超然若三十六天兮神仙之洞宅姹然若三十六)
(宫兮妃嬪之遊燕昂霄聳壑冠佩悠兮泉飛霞傾爵斝流兮天澗星熒玉枰成兮松篁瑟瑟鈞天迎)
(兮嬌雲曲月鬢眉新兮烟斜霧蒸龍麝焚兮霞舒霓卷舞袖張兮雷霆轟轟宫車還兮言未既而公)
(子頽然如醉兮灑然如醒非丈人無以藥之使瘳兮刮之使明僕未能窮兹山之勝跡兮究兹山之)
(曜靈請執杖撰履兮以從後塵)邵雍洛陽懷古賦(洛陽之為都也居天地之中有)
(中天之王氣在焉予家此治平歲會秋乘雨霽與殿院劉君玉登天宫寺三寳閣洛之風景因得周)
(覽惜其百代興廢以來天子雖都之而多不得其久居也故有懷古之感以通諷諭君王好賦故以)
(賦言秋雨霽日色清景方出秋益明何幽懷之能快唯高閣之可憑天之空廓風之輕洽覽山川之)
(形勝感千古之廢興乃睠西北物華之妍雲情物態一氣茫然擁樓閣以高下煥金碧之光鮮當地)
(勢之拱據有㠪居之在焉惜乎天子居東都此邦若諸夏不會要于方來不號令于天下聲名文物)
(不此而出道德仁義不此而化宫殿森列鞠而為茂草園囿棋布荒而為平野鑾輿曾不到者三十)
(餘年使人悵然而嘆曰虚有都之名也噫夏王之治水也四海之内列壤惟九而居中者實曰豫州)
(荆河之北此為上流周公之卜宅也率土之濱建國為萬而居中者實曰洛陽瀍澗之側此唯舊邦)
(迄于今日二千年之有餘因興替之不定故靡常其厥居我所以作賦者閱古今變易之時述興亡)
(異同之迹追既失之君王存後來之國家也噫太昊始法二帝成之三王全法參用適宜伊六聖之)
(經理實萬世之宗師我乃謂治民之道於是乎大盡矣逮夫五霸抗軌七雄駕威漢之興乘秦之弊)
(曹之擅幸漢之衰始鼎立而治終豆分而隳晉中原之失守宋江左之畫畿或走齊而驛魏或道陳)
(而經隋自元魏廓河南之土植六朝之風物李唐蟠關中之腹孕五代之亂離其内或道勝而得民)
(或兵強而慴下或虎咥而龍噬或鷄狂而犬詐或創業於艱難或守成於逸暇或覆餗而終焉或苞)
(桑而振者故得陳其六事雖善惡不同其成敗一也其一曰太哉德之為大也能潤天下必先行之)
(於身然後化之於人化也者效之也自人而效我者也所以不嚴而治不為而成不言而信不令而)
(行順天下之性命育天下之生靈其帝者之所為乎其二曰至哉政之為大也能公天下必先行之)
(於身然後教之於人教也者正之也自我而正之者也所以有嚴而治有為而成有言而信有令而)
(行拔天下之疾苦遂天下之生靈其王者之所為乎其三曰壯哉力之為大也能教天下必先豐府)
(庫峙倉箱銳鋒鏑峻金湯嚴法令于烈火肅兵刑于秋霜竦民聽於上下慴遐心於外荒其霸者之)
(所為乎其四曰時若傷之於隨失之於寬始則廢事久則生姦既利不能勝害故佞得以疾賢是必)
(薄其賦斂欲民不困而民愈困省其刑罰欲民不殘而民愈殘蓋致之之道失其本矣其五曰時若)
(任之以明專之以察始則烈烈終焉缺缺既上下以交虐乃恩信之見奪是必峻其刑罰欲民不犯)
(而民愈犯厚其賦斂欲國不竭而國愈竭蓋致之之道失其末矣其六曰水旱為沴年歲豐虚此天)
(地之常理雖聖人不能無蓋有備而無患不得中者加以寬猛失政輕重逸權不有水旱而民已困)
(而况有水旱兵苹焉所謂本末交失不亡何待天下有成敗六焉此之謂也君天下者得不用聖帝)
(之興謨行明王之教化士可殺不可辱民可近不可下上能撫如子焉下必戴其后也仲尼所以陳)
(革命則抑為人之匪君明遜國則杜為人之不臣定禮樂而一天下之政教修春秋而罪諸侯之亂)
(倫刪詩以揚文武之美序書以尊堯舜之仁贊大易以都括與六經而並存意者不可以地之重易)
(民之教不可以民之教悖天之時必時教之各備則居地而得宜是故知地不可固有之也君上必)
(欲上為帝事則請執天道焉中為王事則請執人道焉下為霸事則請執地道焉三道之間能舉其)
(一千古之上猶反掌焉則是洛之興也又何計乎都與不都也如欲用我吾從其中)曹組艮
岳賦(臣伏蒙聖慈宣示李質所進艮岳賦特命臣繼作臣才短學疎豈能仰副睿旨進退惶懼)
(不知所裁謹齋心百拜以賦其詞曰客有遊輦轂之下以問于京師主人曰東北之隅地勢綿連岡)
(陵秀深氣象萬千不知何所而乃如此焉主人曰國家壽山子孫福地名曰艮岳客曰蓋聞五星在)
(天五岳在地東有泰山甲于區宇下臨滄溟旁跨齊魯南冇衡山祝融紫蓋湘潭為址九向九背西)
(有泰華三峯插天枕瞰函谷横斜渭川北則常山以限中夏大河朔漠襟帶其下中則嵩高與天峻)
(極襟帶河洛屏翰京國復見兹於中都何前此而未識且山岳之大天造地設開闢之初元氣凝結)
(是豈人為願聞其說主人曰清濁既分爰具隂陽播之大鈞孰為主張是必造物區處維綱今以一)
(人之尊大統華夏宰制萬物而役使羣衆阜成兆民而道濟天下夫惟不為動心侔於造化則兹岳)
(之興固其所也而况水浮陸走天助神相凡動之沓來萬物之享上故適再閏而歲六周星萬壑千)
(巖芳菲丹青之寫圖障也客曰岳有五焉今益其一在於五行數則差失主人曰客不聞五行在天)
(乃為六氣君火以名相火以位寒暑運行曾無越次矧此有形創于神智生生不窮悠遠之義然則)
(五岳視三公之官艮岳為多男之地乃其宜也夫何擬議客首肯久之曰吾見乎岳之外矣吾聞乎)
(岳之說矣獨有未詳孰知其中蓋禁鑰十二皇居九重深嚴秘奥内外莫通願子陳其次第庶幾因)
(以形容主人唯唯曰其大則可以槩舉其細則莫能縷陳唯乘輿有時臨幸雖山岳亦類于庭廡請)
(先陳其嵓谷岡巒之體勢後狀其樓觀臺池之處所皆聖作而神述盡鉅規而傑矩夫艮者八卦之)
(列位岳者衆山之惣名高為峯則秀拔拱為岫則峥嶸霽色晚静風光曉凝陟崔巍而直上俯磴道)
(以寬平襍花異香莫知其名佳木繁蔭欣欣其榮唯特立於諸峯之右者乃主乎壽照之以南極之)
(星所為山者如此淺若龍龕深若雲竇銷烟霞於杳冥留風雨於昏晝或秉炬而可入或折扄而可)
(扣石磊磊以巉巖木森森而聳秀間則流潤雲蒸可卜以隂晴之候所謂洞者如此為山之屛為洞)
(之扄承乎上則安若榱桷芘于下則覆若檐楹珍叢幽芳古木長藤籠絡蔽虧高低相層鳥啼花發)
(則春容淡蕩霜降木脱則石角稜嶒所謂巖者如此兩山之間氣聚其中衆木斯茂泉流暗通或重)
(羅以迷晝或偃草而進風裊長春之翠莖挺堅節之霜松每晨曦之照曜靄朝霧以空濛所謂谷者)
(如此又有岡則隠然而起勢連山谷殊崒屼之峯巒類縈紆之林麓白雪照夜則寒梅盛開紅雲嬌)
(春則仙桃極目恍若望千畆之銳萬巖之秀横石壁壘亘若岡阜既草木以敷榮復地形之延袤迢)
(迢大庾隔斷遐荒落落萬松得名錢塘今移根於南北亦不限於炎涼至若溶溶大波瀦為巨派其)
(流則小其合則大瑩上下之天光溉深淺之湍瀨有巨魚以潛波扈龍舟而夾載岸容萬柳春風柔)
(柯飛花滿空長條拂波或趁景而移櫂或鳴橈而笑歌此謂之江者回環山根縈帶竒石淺以蕩谷)
(深以凝碧潺湲不窮流衍潄激泛桃花之露紅浮洞天之春色輕鷗文禽棲息其側荷花不斷雲錦)
(舒章或聚而為曲沼或漲而為横塘烟消露晞交翠低昂此之謂溪者夫山洞嵓谷岡嶺江溪既略)
(陳矣子獨不見樓冇絳霄朱欄倚空跨晴雲之縹緲挂瑞日之曈曨綺䟽凝霧天香散風覺星辰之)
(逼近如霄漢之穹隆招飛仙於蓬壺揖素娥於蟾宫霓旌鶴馭税駕其中又不見閣有巢鳳異乎高)
(岡豈丹穴之瑞應無雄構以翺翔即其軒楹架以傑閣芘五彩之鴛雛下九霄之鸑鷟因太平之象)
(會廊廟之人置酒大嚼歸美逢辰續夏日之句頌南風之薰其北也諸山之上衆木之杪俯雲鶴之)
(沉沉視煙霄之杳杳西瞻太行之時霽東望海霞於清曉山巃嵸石嶙峋把長風之回玉宇導明月)
(之湧冰輪齋心常比於崆峒精禱每延乎上真見飄飄之仙馭隨裊裊之青芬視其榜曰介亭有排)
(衙蒼松之前陳者也因山高下周以迴廊如璧月之環座復晴曦之騰光玩牙籖之甲乙發寳書之)
(秘藏徐遶砌而散步閒挟策而寓興花雖芳而晝寂鳥雖啼而人静效隠士之山堂取逸人之三徑)
(其榜曰書館豈蓬戸陳編之可屏者也亭有勝筠周以美竹何禁籞之寳檻迸藍田之叢玉已交戛)
(而近砌復扶疎而出屋分月影之瑣碎聽風聲之斷續游塵不到清意自生目蒼雲之翳翳面霜節)
(之亭亭挺然不屈四時常青宸襟對爽因以貺名其館曰蕭閒深庭邃宇來萬籟之清風無九夏之)
(劇暑棲寓懷之寳玩備宸章之毫楮前横江練傍列山莊或乘槎而上漢或喝石而為羊超然燕處)
(真逍遥自適之鄉襍花争妍紅紫相鮮或引繩而為經或瀰望而成川錦繡照空而明煥風露散曉)
(而香傳肅然行列若羽林之萬騎粲然豔籹如宫女之三千四時之候參差不齊異塵埃之桃李襍)
(紛蹂以成蹊斯號華林之苑見鏤玉之珍題至若山莊竹籬蘿蔓蓊欎睨綠筠之共茂爽修徑而高)
(出俯以愛蒼苔之承步仰以見雲梢之蔽日軒亭欄檻各相方而榜名故扶晨散綺洞壑留雲所寓)
(而不一晴波融融是為雁池望風中之飛練接雲際之虹霓南山巍然而蒼翠北渚湛若而漣漪聽)
(雝雝之下集觀肅肅以高飛朝離乎霜雪之野暮宿乎葭葦之湄惟恩波之可泳豈隨陽之恨遲練)
(以幽芳萼綠華堂何玉顔之淡淡佇見竒姿之異常鄙江梅之尚紅陋臘梅之太黃得天上碧桃之)
(露掩熏爐清遠之香恍聖情而異稟蒙天笑以增光故賜神仙之號闊朱戶而敞文窗然而如此之)
(類安能悉紀若夢遊仙彷彿而已客曰子之所陳心存意識或欲周知何從而得主人曰人間天下)
(飛潛動植率存其中不可殫極姑陳述乎二三而已奚累言於千百非若子虚上林之誇大兩京三)
(都之緣飾顧難狀於言詞徒充塞於胷臆客曰姑置是事請質所疑何一隅之形勢若千里之封圻)
(主人笑曰嘻夫耳目之不際何可以意測思慮之不至何可以強知望壺中者初不察其天地遊武)
(陵者亦豈意其有桃溪矧都邑紛華之地藏十洲三島之竒客又問曰蓋聞橘不踰淮貉不踰汶今)
(兹草木來自四方原莫知夫遠近物理地宜請得而論主人曰天子神聖明堂頒制視四海為一家)
(通天下為一氣考其迹則車書混同究其理則南北無異故草木之至微不變根荄於易地是豈資)
(於人力蓋已默然運於天意故五岳之設也天臨宇宙五岳之望也列于百神兹岳之崇也作配萬)
(夀彼以滋庶物之繁昌此以壯本支之擢秀是知真人膺運非特役巨靈而驅五丁自生民以來蓋)
(未一有客恍然聞所未聞於是鼔舞歡忻歌詠太平等乾坤之永久)
元許有壬三臺賦(歲癸未秋九月霜清寒薄天宇澄澈途無長泥庭有積葉高陽子逸)
(興作呻畢輟趣膏秣事登涉壺清露之芳醖從白眉之佳客乃渡清沮税駕乎鄴覽山川之形勝弔)
(陳迹之未滅客乃指顧而告曰子亦見夫三臺之嶻嶭者乎冰井峙北金虎距南銅雀巖巖中立而)
(三若稽作者振古所慙欲袪我御不能縷談子亦欲聞其凡乎高陽子曰嘻昔有塗巷話古事及漢)
(季小兒聞曹敗則大喜劉蹶則顰蹙而出涕蓋人心天理之所同况怒其人而履其地因其跡而聲)
(其罪不亦宜哉客乃言曰吉利之生姓不自知由嵩已冐夏侯何稽舞戟禦捕啖葛如飴誑叔以疾)
(拒客以泥睥睨一世岸然肆欺雖橋河之見異卒莫逃子將之譏謂興義以寧國致羣才之景隨爾)
(乃劫遷乘輿地尊天卑彝倫攸斁大厦以墮及乎袁尚既敗審配亦摧黃星斯應赤精遂微入鄴領)
(冀州之牧中天植簒漢之基慮幾人之稱王乃居之而不疑幾簣幾杵成兹崔巍子午梁貫愈出愈)
(竒三山鼇戴雙闕鳳飛連甍複道相為蔽虧累棟山積周軒雲齊陽宫冬熙凌室夏凄審曲面勢有)
(巧無遺衡漳浩浩乎其北隆慮靡靡乎其西收千里於寸眸萃萬景於一時卷山河而匪席指風霆)
(其在頤應劉王徐唱酬&KR1258;諮登高能賦家有陳思父子放志欲長若斯天道惡盈樂極則悲撫中弱)
(之季豹顧婉孌之蛾眉語托人而哽塞惟泣血之漣洏痛富貴之長違遽盡露其情狀彼一床之八)
(尺容幾許之繐帳要脯構於朝晡競聲樂於朔望分香衣而造履組舉瑣瑣於屬纊其横槊賦詩之)
(雄發壁弑后之威奄忽而俱喪匪不及乎禪代丕蓋默定於主鬯鎖諸妓於幽閴望西陵之莽蒼念)
(舊寵而興悲抑茹怨而自愴霜雁訴秋露花泣春塜木行拱几筵有塵哀絃急管其聞不聞事往跡)
(存如惡不泯夫以精舍二十年之規欲媒孽萬世之鴻勲不知司馬家兒已瞠乎其側而耻於附其)
(翼攀其鱗也徒為趙燕齊魏之張本因之增侈重困乎吾民幸疊障之不鏟俾表惡於無垠今吾與)
(子效小兒之顰蹙申欺孤之公議傾壺中之清醇澆胷次之磈磊且以酬漢室征西之將軍魏家創)
(業之武帝子為何如高陽子聞而笑曰瞞乎瞞乎如客之言則爾之罪窮天地亘萬世而不可貰矣)
(然誅則以心論言不以人廢乃歌其歌曰對酒當歌人生幾何憂思難忘惟有杜康於是引滿竭壺)
(興盡而返回望三臺渺蒼茫乎醉眼)
明胡儼騶虞賦(永樂二年九月丁未周王獻騶虞於朝休嘉之徵其儀穆穆臣民聚觀莫)
(不忻躍贊嘆臣儼謹按詩序曰騶虞鵲巢之應也格物總論曰騶虞似虎白質黑文不踐生芻不食)
(生物日行千里人君有至信之德則應之瑞應圖曰騶虞義獸也人君德至鳥獸澤洞幽冥則見凡)
(若此者在昔徒聞於記載未若今日之覩其盛美焉蓋由聖天子德備中和建立皇極敦叙九族蕃)
(育羣生之所致也臣儼獲際嘉祥不勝慶幸謹拜手稽首而獻賦曰惟皇仁之溥博均覆載於兩儀)
(揭日月於中天昭運化之重熙九族翕以雍睦萬彙耀而增輝曰越裳與雕題皆稽顙乎赤墀天地)
(氤氲川嶽鍾靈迺産異獸魁然其形質皦皦而霜白文黳黳而雲蒸目熒熒以夾鏡尾摇摇而參身)
(見周南之山谷乃鵲巢之休徵從二虎以為衛豈百獸而同羣不食生物不折柔莖動則千里嘯則)
(風生猰㺄屏其醜類麒麟協乎至仁息不蔭乎惡木渴不飲乎穢津隠巖巒之烟霧遠林麓之熇塵)
(於是虞人告祥喜溢藩王爰命輕駕八鸞鏘鏘翠蓋葳蕤錦旂悠揚網□長坂委蛇重岡陟險巇披)
(蒙茸列羽騎騰飛熊兔潛形於三窟猿罷嘯於孤峯風泛條而蕭瑟月隠霄而朦朧徘徊四顧蹀躞)
(微蹤衆禽回翔百神護從願效竒於靈囿遂託身於顯融辭長林之寥廓就廣路之豐隆羣邪為之)
(辟易壯士為之改容乃獻金門乃陳丹陛王拜稽首天子萬歲天子曰嘻惟王孝恭殿彼周邦光昭)
(故封行通神明福禄攸降故兹獸之時出其令德之所鍾王曰天子為天下君乃聖乃神乃武乃文)
(功光祖考恩洽臣民德至鳥獸澤洞幽冥和氣薰蒸坱圠無垠惟以和而召和故諸福之畢陳景星)
(爛兮璀璨卿雲紛兮輪菌禾異畝兮同穎麥兩岐兮並芬文禽青兕重譯效珍赤踶白象萬里來馴)
(矧兹獸之旼旼皆聖化之所臻未儲精於玉燭已垂象於蒼旻於以昭至信揚德馨表聖知協義聲)
(殆天以彰聖人文明之治豈藩國之所敢勝况於是時器車出而芝草生甘露降而醴泉盈甪端見)
(而長庚呈山嶽呼而鸑鷟鳴與騶虞而並耀垂不朽於丹青彼林氏之五色暨鐾山與瑯琊徒傳聞)
(於載籍嗟歲月兮已賖孰若今之昭昭應寳祚之靈遐乃有詞臣載筆鸞坡爰效詩人形之詠歌歌)
(曰吁嗟騶虞兮國之珍撫不懼兮逼不驚黑章繞兮白毳明儵長嘯兮祥風興履澤地兮食不生參)
(二虎兮從百靈王用躬致兮欵天京&KR0776;旼穆穆兮其儀貞鵲巢應兮聖化成千秋萬歲兮歌太平)
李夢陽大復山賦(夫大復山者荆徼之名山淮實出焉淮過桐柏始著於是禹導)
(淮桐柏始淮山二精發於何生産諸申陽何生於是稱大復子實非遺淮要作攸光焉耳余珍其人)
(爰造斯賦不煩締瑣義意畢矣然辭猥調邇知音君子諒有譏焉或曰此山胎簪亦其名云噫吁戲)
(厥山峻崛&KR1293;兮填鴻龐而導九川爾其巖巒㠕㠕崆巃巍&KR3211;增崟重崒合沓蔽日曲勃焉安連巉巉)
(而棧棧迺有危峰七十&KR4124;&KR4126;岳岳崝㟰崿岞松栢蒙焉千里望之蟺蜒飛飛兮若鬭龍之附于天也)
(頫而察之萬山駢戢劍森戟攅爛若踴蓮下則無㡳之谷呷坤維而曳玄淵昔盤古氏作兹焉用宅)
(是以濁清判三紀揭澒洞開明劃日月厥山既形餘乃發故爾上冠星精下首地絡聚膏以為崇滲)
(津以成川竅若浮肺萬谷濞旋神瀑湧焉飛流崩崖走壑蹴石噴雪釘鐘礲砰鏗鍧迅霆擊虹震於)
(太空若其勢磄磅逆折狀若胎簪嵩首殿其北荆沔包其南右標熊耳之嶺左朝桐柏之山其隂則)
(凝冰積雪晦明倏忽翠篠丹澤其陽則遊颷吸歘重黎攸宫東有日華之林陽榮之風西則凉霏素)
(露凄凄清清珠樹燦英若爾材林浮雲寳藏蕃興騰氣簸氛至其觸石膚寸而起也欐欐乎波駭山)
(靡不終朝而天下雨也於是生人立禽獸伏草木殖靈芝秀宫闕醴泉噴其側於上則神鵠威鳳翺)
(翔吸甘華百烏從之振翰若雲中有玄熊綠羆騶虞游麟猿猱麚麏百千為羣樵採牧獵之子唱歌)
(出林響振峡谷咸䠥&KR0887;迸逸不見蹤跡於下則長淮發源配天迪坤混混沄沄江河並尊受珪上帝)
(疏穢錫存乃有祈靈丐禧梯航而來沉玉瘞璧闐塞路逵若爾幽嵓之栖真兮三三兩兩御颷轂抗)
(霓旌左控白鹿右翳紫莖嫽兮若將逝邅延立迴風淹留兮攀林薄逍遥兮山中於是稱曰春草兮)
(萋萋思公子兮傷悲身處叢篁兮終幽險虎豹暮咆兮蛇虺&KR2114;舕公子兮歸來雲冥冥兮石瀨潺潺)
弔于廟賦(棟宇頽折兮四顧無垣鴿雀鳴噪兮雪擁其門風衝激以拂帷兮慘九州之肅)
(冷軒長河以飲景兮飛光至而舒靈何先生遭不造兮定危邦而永存用才者終鮮固兮孰震滿而)
(完身顧瞻宋京兮追念雙帝組頸為纍兮單馬北逝虎臣視而誰何兮英雄竄而蓬蒿有憤壅蔽而)
(發疽兮亦有垂成而反被劉嗚呼先生成敗難以逆度禍福不可豫謀死苟足以利于國兮泃虀醢)
(而焉求)盧柟嵩陽賦(楚王北遊登崇嵩之觀嵩陽大夫侍王迺陟蒙茸履嵬巋長御)
(遠睞汜濫無際顧謂大夫曰壯哉山矣寡人於兹殆將脱屣邪嵩陽大夫曰大王之言誤若臣者始)
(足與憩焉爾王曰夫山畜洩雲氣萬物所祖無貴賤遠邇皆好焉子大夫私之已有是何厚於自待)
(薄於寡人邪嵩陽大夫曰臣聞之傳記鷦鵬搏雲鵯鶋悦羣物各有適故其所托者殊焉王曰夫寡)
(人舍此將復有說乎嵩陽大夫曰唯唯夫嵩維巨嶽極於圓祗之中横帶汝潁崪陗於氛霄之上綠)
(蒨靄之薄盛乎翠虹之嶂爾其三十六峰二室嶕嶢靈巖浮歊嶐&KR3976;㞾&KR3057;叢轢互分嶇陭傍迕籧篨)
(偃蹠行者中于久之□息汗脅增愳若夫䆵阬谹谾虧澗無底䆷&KR2191;窅䆨長風颵飉扎軋吚譻流離)
(轉散髣髴松聲天雨新霽萬壑灌瀨漰濤湢汄硸頽雲噦&KR1503;□疊響□歔鬼怪於是鵻鳩掩羽豺虎)
(驚蹙慌忽謾台悚息川谷此誠山精魑魅之所穴處竊恐大王不遑托跡於此也王曰敬聞命夫大)
(夫惡得獨憩乎哉嵩陽大夫曰臣少斿上都新侍諫垣陪列公孤尊三王貶五霸揖讓于魏闕之下)
(爾迺南箕揚舌青蠅點白即墨膺讒寺人灑血解圭組脱鳴璫辭金墉凌風翔飄然霞逝迺昇乎嵩)
(高之陽故其怡神育靈則攀緣嶔崟傍眺瑶城陟乎泰清盡足力而後返於青炎之圃徘徊於松桂)
(之林激嘯於汧水之滸將折若華之英蕤江蘺襞幽蘭帶楚蘅猿猨媟于左麋鹿擾於右逍遥容與)
(精神益夀然後檢搜巖穴探飲玉漿璧壇鳳笙銅銚石床希瑞呈露娛樂無方若迺王喬控鶴于林)
(間密公失路于露外少君捧節乎雲中劉根抗絶於人世莫不偃仰羣笑憑虚軒輊臣雖傭駑與通)
(紹介故夫龍門三臺緱氏之嶺皆臣往來遨遊者也夫大王擁千乘之器妃嬪珍玩之御不輟於前)
(焉能避世長往哉王避席曰寡人不能也子誠為嵩陽大夫)薛瑄黃河賦(吾觀黃河)
(之渾渾兮乃元氣之萃蒸濬洪源於西極兮注天派於滄瀛貫厚土之龐博兮沓元溝之晶明過積)
(石而左轉兮龍門呀而峻傾薄太華而東騖兮撼底柱之峥嶸入大陸而北徙兮迷不辨夫九河之)
(故形徑兩海而紀衆流兮擅浮沉之濯靈覽頽波而懷明德兮又何莫非姒氏之所經營登崑崙而)
(俯視兮固彷彿其初迹馭高風而騁望兮遂周遊其曲直何末流之混濁兮始清澈而湜湜羌澹灔)
(而徐趨兮勢沄沄而自得觸險石以關暴兮詫□轟而轂擊天宇擴其沆漭兮渺上下之玄黃霧雨)
(霪霪而滃集兮混邃古之洪荒微風蕩拂而渙散兮天機組織其文章頽焱浩而洶湧兮百怪垂涎)
(而簸揚腥雲濁浪以盪汨兮恍惚顛倒乎舟航靈曜升而赫照兮乘正色於中央望舒在御而下臨)
(兮列宿涵泳其光茫若乃震秉符以行令兮百谷滛滛其凍釋山澤沮洳以上氣兮增滉瀁之洋溢)
(魚龍乘濤以變化兮渺莫測其所極祝融載節以南届兮雷雨奮達以&KR1480;霈潢支流而股合兮百川)
(奔而來會木輪囷而漂拔兮蔽雲日而淘汰狂瀾洶而嚙岸兮塊土焉塞夫衝潰霜戒嚴而木脱兮)
(少昊執矩以司秋洲渚綿邈而石出兮始殺湍而安流霰雪紛其四集兮顓頊乘坎以奮神大塊噫)
(氣而歷軋兮流澌下而龍鱗層冰横絶而山委兮河伯驅石以梁津羌險夷而明晦兮變朝暮與四)
(時颷風起而衝目兮漭怪駭其難推覩圓方之一氣兮恒來往而密移昔尼父之歎逝兮跨百世而)
(罕知顧川流之有本兮與終古以為期啟龍圖而翫六一兮悟主宰之所為喟余心之未純兮感道)
(妙之如斯聊詞言以自明兮庶晝夜之靡虧)張論金門山賦(混濛既闢輿蓋攸分)
(川湯湯以歸墟山崒嵂而鴟蹲嶽鎮斷鰲以插天岡巒連卷而摩雲唯元和之歕薄有兹山之嶙峋)
(節氣宣化助教流芬䟽二儀之沴結發三籟之清響鬯七情之底滯而瀹久痼之人心吾蒐其□毓)
(之符契原贔屭於鉅靈兼溯其脈絡之系包總條支於崑崙崫葱嶺而&KR3230;南山跨蓮岳以超虢秦鸞)
(翔鳳翥端緌垂紳岌岌峘峘磈礧崱屴嶄嶄巖巖嵣㟿嵽嵲以弭節於有雒之表溪水之漘其尊若)
(君其闕若門厥名曰金厥形維均是則兹山之俶載可以纍秬黍而細陳爰是地吐清淑天生神物)
(挺羃空之叢篁紛篔簹於林麓幹龍奮以干霄籜蟬解而蜕骨直兮比有道之矢虚兮擬大度之谷)
(忠兮縈雷陽之思孝兮搵孟宗之哭戢羽階墄標君子之亭亭執𬒮羅浮友大夫之謖謖溝稜稜兮)
(就夷節磷磷其横出兹嶰谷之所繇得名洵漢志之可信可述遂爾道合天鈞神叶皇衷發獻思於)
(炎帝締聲氣於伶工截筒分律依永和聲葭灰載飛緹素云衝遞六六以作管隔八八以相生妙三)
(分之損益旋七聲而為宫襍變宫於變徵偕二舞以奏五夏兼去滅乎執契節南吕而比應鐘召威)
(鳳其來儀應雌雄之和鳴鏘鏘噦噦喈喈雝雝人鬼咸格朝會攸同軒轅丘上燕衎房中備六代之)
(韶濩曰雲門與咸英京房疎而成謬减黃鐘之九寸拓拔陋以多拘格未凖而不行嗤新聲之戾古)
(笑音審而官聾譯琵琶於祗㜑銷金石於牛弘占亡國之噍殺職不競乎南風簫幽咽而引鳳篴清)
(越而化龍聞臨階之管籥翕兩序之笙鏞皆斯山之取材譬鄒嶧之孤桐所以山號金門亦稱律管)
(自邃始以迄無窮夐徽音其未斬曩揭宜陽之名區今標永寧之絶巘驅太平萬畝東西兩原肅兩)
(仗而前導襟滬雒昌穀砅砰硿䃧硠硠礚礚以唱呼而遏遠左揖龍嶂右瞷獅岩拉烏啄之仙掌拍)
(巧女之弱肩顔斗絶而壁立背峛崺以巑岏清風拂檻以習習明月窺戶而娟娟維南則千峯矗矗)
(突兀騰騫樵蘇是經狼虎穴焉伏牛陸渾空桑萃巖羊腸蛇蛻鳥度猿攀歷浙陽浮丹水凌九臯馮)
(大隗紓曲迂回以南合於鄖襄荆宛之間維北則二陵風雨三晉雲山嶕嶢跨神井以居地底柱帶)
(鬼穴而撑天南河興五子之歌聖窟築胥靡之巖柏谷醉漢帝於主翁蘭昌遺玉盌於人間崤函㶏)
(澓熊耳鈎連欎律淈泆絡繹蜿蜒銜為鳳翼之原維西則陽屋開文字之鼻祖龜窩呈理數之淵源)
(長水浩淼隋陵亘綿高門嵳峩鵜鶘纂嚴東溝南折高高下下盤為三六之阪方之上天之難維東)
(則神頂韓嶽龍窩鳳泉反曦晷於西照分夜漏於黃昏錦川朝女几以瀠洄蟩嶺抱鹿跡而環旋雨)
(浙&KR0377;以讋連昌雲靉靆而護平泉步凌波之羅襪縱轡馭于澗瀍總斯山之盤礴樹千秋之大觀罄)
(不律以探纂吾靡得而盡言若乃天中佳麗土膏沃若四方均道隂陽會合珍禽異卉嘉𬞞&KR0812;酌春)
(華絢爛鋪滿地之縹綃秋實離披霏川原之紅藥白兔偕鸒鷇而鶴鶴雒鮪並河魴以躍躍爇丹柴)
(以炎炎掇梅英之灼灼平子既攤思於兩都余亦姑舍是而不作至於靈湫幽壑窅静泓深二氣訢)
(合歘忽蒸薰轉孽為祥致雨興雲驅豐隆而召列缺灑霶雱歲旱之甘霖魃靈寢怪野煴不焚鍚廣)
(惠之宸章制烺烺而麟麟斯又山靈之錫祜年穀之順成而借龍伯之名以行其神以顯其仁者也)
(若夫嘉名之錫義實閎博或以為鏐錫之自出竟披沙而難捉抑以為六書之象形差依稀其杪末)
(余思夫五行首金以遞木八音先金而次石鐘律雖始于坎一之宫摩盪實肇於乾一之宅琯吹律)
(而萬事畢金聲樂而八風協名可撮始以蓋終義實顯著而烜赫金門之義蓋始諸此乎或疑之曰)
(紀之稱伶倫也踰阮隃陟崑丘取竹於大夏數萬里之外兹近而括之兹山將無縮地紀而誣山靈)
(剽盛美而誇流俗徒浮名之啖而盡盩夫情實歟曰是何言之易也聖皇開天宅中建極異國殊方)
(風氣殊僻即有熊之遺軌譚者逖稽而靡一若首山之銅荆陽之鼎具茨之駕崆峒之蹕皆諸夏之)
(奥區匪遠騁於轍迹豈審音尚象曾中原之乏材乃鑿山通道以借響於重譯又豈渭川之千畝會)
(稽之竹箭維揚之&KR1642;簵有斐之淇澳皆材弗中乎笙簧聲不諧夫鐘律乃必市竒掠異於沙棠□草)
(洵水丹粟之絶域古曏今誣情喻理析毋亦惟是嵩雒地中表立晷測太和環應清濁攸叶譬蜀山)
(之子鐘若蕤賓之方鉄聚氣類以相求或可破曼衍之誣說者也且夫宜陽金門係地以山河内葭)
(莩灰飛氣傳志在律數星日班班放宜陽之古縣實韓城之頽垣固近取而可得燦沿革之犁然何)
(乃舍中原足徵之文獻信志怪不經之迂談萬澶漫而千悠謬迷莊馗而望丘山豈不大可涕洟而)
(咏嘆也耶嗟不穀之後死道未墜而在人恍皇風之沕穆進六相而逡巡當勝國之季年余皇祖曰)
(仲文違馮翊而就郟鄏罹兵燹之燐燐遺皇妣於少祖遵雒濱而西循愛兹谷之幽深粤暑涼其静)
(豁氣欎葱而佳哉儼羣龍以撮合語地則東嵩西華南伊北洛靈弗靈於此也語人則前伊後傅左)
(周右召傑弗傑於此也逌然賞心天啓誰奪爰卜爰築是垂是作閱九世而逮我躬當四朝之炎燦)
(謬承恩而簉鴻逵曾三役於卭笮驅驄仗鉞㟻山堙壑藺蠻既膏斧而隸版圖水獠亦稽顙而就周)
(索還朝宗於江漢奠四維之嶽嶽為德為民不愧不怍總三生已經之晨途非一丘歸休之所託吾)
(將卧兹山以長老兮了浮界之塵壒登絶巔以舒望眼嘯天風而啜藜藿噫戲吁有溪如帶有山如)
(礪蜉蜉百年勞勞安憩竹素之微名可擲景鐘之永業焉繫匣長劍於□螬之穴囊彎弓於廣莫之)
(肆聊拄杖兮覓葛陂竣大雅希聲於永禩)
皇清陶澂鈞臺海棠賦(鈞臺故郡王府今為兵巡公署有海棠一株高可數尋每當花)
(發絢耀滿庭繹堂沈太史日偕諸同人觴詠其下予因賦以記之其辭曰維彼嘉樹生兹廣庭交幹)
(翳日繁葩粲星矜獨豔以自貴處羣芳而不争迷朱門兮悵望臨春風兮含情若迺濯露未晞沉煙)
(欲起修條握丹曲莖散綺既蔚蔚而覆檐更爰爰而照水擬幽夢之始驚或靚粧之未已及夫杲日)
(初上鳴禽載賡俛仰錯列高卑互章其乍覿也虢國承恩之面其迫昵也壽陽試的之香其旉之畢)
(發也妃媵貫魚而在御其萼之並綴也邢尹受詔而同堂加以葉迸千珠絲垂萬玉極妍盡態奪志)
(摇目憎佛桑之擅名賤澤芷之呈馥豈檖羅之自文較杉錦而尤矗穠李當之漸失夭桃視之若恧)
(沁麗澤於蠭脾沾柔情於蝶魄斯庶類之昭融宜觀者之未足於是主人至止衆賓駢羅行酒離坐)
(一彈再歌倚高柳之綽約映方塘之坡陁紛落英與霏絮點𥻘粼之微波胡轡影之甚駛兮况余顔)
(之既酡錯華鐙以相續兮態連娟而僛傞感時物之易化兮行遷延而摩娑安能結巢于其上兮吾)
(將與之終老虖巖阿)任璿衛水金波賦(汎彼百泉清且漣兮迴瀾曲岸宛轉生姿)
(引碧流而西下繞粉堞以東歸雉城之側駝灣之湄中有澄練爰類文漪影動金波摇晴天而煥彩)
(光凝玉液射皎日以增輝爾乃外絶纖塵中涵萬狀動如錦水吹滉瀁之餘清静若銀河積空明而)
(無浪綴縟藻以為雲絢金光以成瀁方其朝露皚皚暮烟浸浸結縷兮鮫綃潛渚兮虹飲始也曙色)
(與澄波爭妍少焉落霞與晴澗相映既吐巨蚌之珠旋飛寒蟾之鏡至夫宿雨霽薄霧明移殘照帶)
(疎星明璣的皪而不定清泚掩映而雯生萬道琉璃之影千尺綺縠之形遊魚駭目翔烏奪精顧兹)
(衣帶漩澴繞縈何以寸流之内而獨有斑錦鋪繡之名吾聞至治之世海波不興上理之代河伯效)
(靈方今天惟瑞聖地不藏寳則兹盈盈一水用於民惟地之利用於國通運之道寧僅誇近郊之波)
(瀾翻勺水之麗藻已哉)范璜蓍草賦(何造物之無盡藏兮嘉風拂而露披燦百卉之)
(葳蕤兮總夭喬以乘時爰有瑞草兮厥名為蓍植彼靈壤兮護以神龜既磥砢以多節兮亦蓊欎而)
(特竒維時皇風鼔扇品類咸宜誕朱莢之茂草産金色之靈芝爾乃叢生愈茂兮一本百枝疎莖促)
(節兮修以丈餘名高芳杜色陋黃渠鳳葵龍芻吉雲望舒厥卉匪常厥用難齊亦有嘉木如椿如柏)
(如桃如李絜彼神姿終莫可比他如映日迴風露凝烟滋清埒蘭蕙勁同松杞蓋靈境之異植豈衆)
(草之蕪靡若夫國有大舉進退猶豫勞人戰士君子淑女未定從違莫審臧否慎而用之各得其意)
(可以決疑可以卜吉是蓋將與鬼神焉通其幽兩儀焉合其理而又豈但區區焉如瓊州之産可與)
(占風堯階之瑞可與紀時至於聳秀乎高臺之上綽約乎芳澗之濱泊然無求取舍惟人曠逹似智)
(静重若仁又豈不疑返魂之香為多事而懷夢之草為弗韻也哉矧其雜野芳而不亂抱勁節以自)
(持不轉易於寒暄不移奪乎權勢不欺似信卑俯若禮直方類義則又以一卉之微而備乎生人之)
(㦤於戲噫嘻是固宜其詳誌乎繫辭之篇吟深於風人之詩如謂龜則長而蓍則短斯又烏足以知)
(之吁嗟乎天地闢兮混茫聞帝德洽兮徧九垓羣生遂兮神物培氤氲乎幽絶之區熠爚兮風后之)
(臺生民用之決疑猜羌欲賦兮意徘徊苟其不見穫於野人之薪兮雜蒿萊則又奚惆悵乎仙人之)
(贊不至君子之譽不來而致羡於天上之種倚雲之栽)
恭建
萬壽宫告成賦并序(臣)王士俊
(萬夀宫者豫省新建祝工具詳臣士俊恭紀刻石中至釐之所也其緣起暨竣)
(於規模宏麗氣象矞皇實稱觀瞻之壯臣心誠懽誠忭復額手而敬為之賦曰大矣哉我)
(天皇上憲出治而)
(天之眷我孔厚也大寳曰位大德必夀舉八紘而紫氣悉皇上者)
(元后融貫九垓而黃雲徧覆振鼉擊鯨民尊渥露煦風民親)
(父母溯自懽輿三五開闢子丑孰于斯而為盛乃生民所未有是以太和滲漉元氣妃牡苞符沓駢庥嘉)
(龍飛輻輳處處康衢時時春酒况躬遇夫河南之域寰聖節而懽承夫虎拜稽首也哉粤稽)
(㝢號曰中州嶽尊鎮星之位水自崑崙而流天球之所翕赩媪神之所夷猶聖哲之所光宅仙靈之)
(所媐遊六氣之所和會五序之所摩揉民風沕穆天下無厹不競不絿不剛不柔若典若誥若魯若)
(天子鄒之惠叠恩稠嘉)
(帝之澤維民之庥恭逢祝不能求締搆未剏周爰咨諏祉肩纍趾蹂數不能紀類)
(臣於是悚然其有感穆然其有思緬惟腹壤振古及兹聖德滙於斯聖瑞亦聚於斯也爾其啓龍馬)
(之卦畫兮擷虙羲之神蓍候具茨之雲物兮茁軒轅之瑞芝聆六英之天機兮彈帝嚳之朱絲告五)
(老之河圖兮苞唐虞之金泥錫九疇之洛書兮呈夏后之玄圭自子姬以遞嬗兮長燭曜其光熹維)
(皇上我御極兮尤萬載而一時懋千聖未懋之學兮集之)
(新宫千聖未集之禧臣冀之肇建兮歲恭祝夫)
(帝命羲和練兹時日太人占之朗示龜筴曰謀僉同經始聖主夀時萬時億是宜興功鴻造胥集衆)
(遂亟爰乃凖水臬相隂陽儲楩楠選豫章榰幕帟給糗糧六工踴躍百役贊襄砰砰&KR1503;&KR1503;焱焱煌煌)
(巨模天運飛構神揚翡翠飾棟玳瑁施梁墄鏤龍虬瓦配鴛鴦玉狻躨跜銕鳳翺翔觚稜矗起罘罳)
(翼張太乙容與神女相羊樹之以闕表之以坊拱之以殿掖之以廂周之以廬藏之以房廣之以庭)
(繞之以廊衛之以欙繚之以墉築之以堤環之塘芙蕖萬朵櫸柳千行曲水圜橋制類夫辟廱)
(通垣複牖象合夫明堂翼翼乎若嶷&KR2163;於閶闔)(於是遠而望蒼也近而陟)
(之洋洋乎若伾仡於五雲歕欱於三光也分而視之肅肅乎若紫微正位環以鈎陳輔以文昌也合)
(而觀之總總乎若黃裳元吉青赤成文黼黻互章也矧夫含佳氣兮菁葱吐祥煙兮杳馤吞震位之)
(精英納坎方之沆瀣軋坤軸兮蟠根指乾元兮作蓋倚嵩岳兮為屏繞黃河兮如帶伊洛淮濟兮似)
(抱似環崤函太行兮如揖如拜外此南江北漳右華左岱象)
(天威之赫濯迺無遠而弗届蓋心思於是乎至肅耳目於是乎極大矣敬逢)
(萬夀之節忭賀之朝風傳玉漏斗轉珠杓旭日如鉦卿雲若綃華鐙璀璨羽纛飄摇金爐香裊)
(黃幄光高器陳鹵簿音臣腰玉元戎插貂)(旌節褒鄂弓刀勲)
(新宫既建松茂竹苞嚴而不越静而不囂臣心凛凛班列陶陶更有峩博之紳章縫之士石戶老農江湖)
(商子華髮耆頤總角童稚綺繒繽紛花鬘䙰褷莫不顧之心儀瞻之色喜以為吾)
(皇上之慶前此未嘗冇是也又有無量夀佛妙諦三乘天竺跋陀洛陽摩騰漢竺法蘭晉佛圖澄梁達摩)
(師唐一行僧兜羅綿鉢忻見雲楣之式宏)(傳燈久傳豫土之衣復見函關道士宛丘)
(先生緱嶺王喬汝州廣成公名河上仙號洛京進雲華之籙吹步虚之聲遊璇題與玉砌儼方丈兮)
(萬壽蓬瀛宫既)(道然則庶之情尊者益致其尊親者益中土士)
(皇圖顯其親矣由是繩繩永永化浹中孚風還太朴天式廓重譯悉朝殊方稟朔)
(秩百禮人和萬樂緯汁珠囊農應神爵獸見師親鳥來世樂草獻金光木珍丹若億載猶長萬年彌)
(天之眷擴蓋我)
(皇上者如此其厚是皇上之夀同於)
(天固事之無疑而理之至確者也將見畿南啓瑞汴宋含嘉巍巍)
(萬壽之宫天下一家又豈豫臣之所得而私豫民之所皇上方視)
(得而誇也哉)中天日月光華賦并序
(皇上御極之十有三年歲紀旃蒙單閼撫于五辰庶績其凝爾時日躔胃維月軌青陸律中姑洗則陽和)
(既渥而元亨嘉會矣乃于是月二十六日仰瞻日輪之表五色重抱異彩叠環祥光飛動卿雲捧護)
(歷時辰巳午未之久又先于是月望日宵月凝輝重輪煥采其色亦備五而浮金耀碧炯射戶牖歷)
(時戌亥子丑之久日華見於正晝月華見於夜半不越旬日而同輝聯曜又並現中州之域豈隂陽)
(天庥)(所和風雨所會)
(聖澤醖釀尤深歟抑地接神京近光)
(天子而乾出嘉符坤流靈契尤炳炳而煜煜歟又或如漢儒鄭康成所云季春之月日月會於大梁是以)
(載陽之候叠徵于中州分野歟稽歷代天文之志諸家瑞應之圖以及唐百官志禮部郎所掌悉紀)
(大瑞名物六十有四焉上瑞名物二十有八焉中瑞名物三十有二焉下瑞名物十有二焉此固蕃)
(寵命釐首列介祉莫加者矣士俊方膺汴梁敬率屬吏總制河東兼攝河南撫篆時開府)
(州氏恭仰日華誌慶其月華則得之汝寧府守令牘報者蓋汝南又豫之最中也既已敬上)
(聖賀章請付史宬昭兹來許以示德光昭)
(天子萬年之慶而悃忱懽忭未已復鞠&KR0957;珥筆敷陳大美而賦之賦曰粤自鴻濛溟涬肇啓皇輿兩曜轉)
(轂右闢左舒欱光噴景槖籥洪爐朝翔若木夕御金樞精凝霜兔氣孕踆烏檀金六龍之輦水晶七)
(寳之都其尊也實稱天子一苞苻恭逢)(子其瑞也第)
(景運方隆陽春布渥戒周官兮保章候日月於合朔爰于既望祥開河洛爾時天朗氣清羣隂觧駮日華)
(月華重輪照灼煥爛兮若山龍藻火之鮮明層叠兮若黼黻文章之交錯絪緼兮若泰元媪神之盪)
(摩紛綸兮若龍頷鳳咮之噴薄象圓而中規兮若天形之笠太極之圖氣純而無纇兮若精金之繩)
(美珠之珞浮動于環中兮若北方夜半之沆瀣東方昒爽之熹微拱護于環外兮若羣仙謁闕之紫)
(軿上帝端居之黃幄方其始升也非雲非烟輪囷蕭索及其漸凝也如組如繡纍跗叠萼又其久旺)
(也積英積華乾包坤幕洵璇圖之竒瑞兮學士未能咏歌實芸牒之神符兮詞臣或難揚㩁况乎時)
(不浃辰地非千里既東倡而西和亦晝明而夜起貫珠合璧循環不已月吐華兮真如不夜之城日)
(曜魄兮又似再中之世媧皇煉石兮呈五色之孔多織女成章兮宣七㐮之徧麗度或遲而或速兮)
(總見並行道或赤而或黃兮方疑連軌察以玉衡兮果孰短而孰長測以周髀兮將何同而何異有)
(聖世喜必雙紀祥者二豈非照靈源之龍馬含具茨之洪庥中州盛事歟于是)
(雕雲羽蓋團園兮仍合先天之象朱旄緯繣兮聿成制字之文揚采熊熊映流虹于洛汭飛姿熠熠)
(北掩繞電于河濱蓋以天開中土地拱辰柝聞)
(畿輔雲近應圖合牒握籙闡珍豈與夫東都神雀宋禁宸是以)
(郊素麎潁川連理之木澗瀍比目之鱗得以並提前後輕相等倫也哉于是)
(天子居靑陽之耕耤之三推)(祥風習習㴻雨𩅰𩅰)
(麥皆連穗桑無附枝醴泉若釀甘露如飴獸含肉角禽號朱離九莖瑞穀三秀靈芝虡鳴鱗介蟄振)
(帝乃昆跂嘉祥沓至道寳交施固之惟修德者獲福務穆然而深思終將固之又)
(小心以承禧而乃荆河惟豫屢昭盛美凡犬輶軒使臣節麾大吏紆朱拖紫之班章甫縫掖之士袜)
(首袴褶之軍石戶山農之子總總林林圓顱方趾熙熙皥皥華顛毁齒莫不軒衣張眉雜遝愕眙以)
(為質之縹緗考之傳誌日月之宫有氣必視在上曰冠在下曰履在中曰纓在旁曰珥惟環曰抱紅)
(黃碧紫璧組葳蕤雲䍐旖旎如繪丹青如展紈綺焱焱炎炎䙰䙰褷褷凡現此形厥兆大喜昔者日)
(月光華歌于有虞帝舜之朝五色互呈見于少昊金天之氏維我)
(皇上之德與兄日姊月同明所以信而有徵大而非侈皇上之功合日域月□並暨)
(龍飛矧夫由我豫始娵訾會日月五星實豫分野而今紀瑞)
(又踵其祥黃河符千載一清在豫亘綿而今又協其祉更且兖豫輔車齊魯尺咫歷下之慶雲匪遥)
(恩旨若相照而相輝亦一彼而一此是宜對揚詩之例皇庥書之信史凡我小臣槖管以俟循天保歌)
(彤墀願貢東作賦之才深慚巴里又歌曰五緯汁兮雲乏河)
(聖人物祥天明明兮日月光金支翠旂兮鸞飛鳳翔坐兮開明堂豫之土兮在中央告)
(帝圖兮福吾兮萬壽無疆藏之金鐀兮惟其有慶惟其皇四方來賀)
(有慶兮是以有章)
劉章中天日月光華賦并序(蓋聞寶日揚輝紀由少昊卿雲布彩頌自)
(皇上中天實隆古之靈符為史書所罕覯我寅日在大御極十有三年歲當乙夘接令序於四)
(梁布韶光以三月金輪五色瑞應豫州玉窟重光竒徵汝郡曰抱曰戴正符神契之書非烟非雲始)
(皇上騐史遷之筆此皆由我功超帝紀德迓)
(天庥協應中州叠昭上瑞制府率同司道屬吏拜手呈圖颺言志慶吮彩毫以畫日騰瑞氣于凌雲仰祝)
(萬年非拘一體章濫膺紫省忝乏華文何敢追八伯之歌庶幾效九如之頌乃為賦曰覽九州之分野惟)
(豫際乎中央占星應乎亢角測景凖乎隂陽燦浮河之綠字騰入昴之榮光叠靈圖之上瑞薈寳籙)
(聖天之嘉祥惟我治而離照四方也會娵訾以五緯則子之乾元出)
(豫土之疆也澄河瀆於千里則豫流之長也豈非地居腹壤氣協天閶應)
(熙時之經緯耀信史而煇煌者乎維時至治馨香太和滲漉既厚純禧彌徵茀禄歲在單閼之辰旦中)
(牽牛之宿瑞露溥珠條風扇燠六幕晴薰九霄清穆乃現重輪仰瞻丹旭躍彩羽於踆烏拂琪葩于)
(若木紫與赤其交環碧與黃而迴複錯組繡之繽紛帶委綏之連屬影抱戴以層層氣輪囷而郁郁)
(擁瑞靄於五雲普照臨於萬目而迺休徵叠叠嘉應重重是月既望夜氣横空蟾蜍滿魄桂粟分叢)
(燦九枝於王宇吐七寳于珠宫既浮金之躍躍復編貝之總總鱗鱗兮機列七襄之錦縷縷兮橋聯)
(五彩之虹斯又結璘之含曜先應瑞於天中者也原夫日月雙丸作天尸牖歷明晦而循環凖轉旋)
(於左右騐氣朔之盈虚會乾坤之樞紐參靈憲於星躔慎保章於官守人安作息之常照合升恒之)
(久斯即治世之符而稱天庥之厚矣况乃布彩必雙呈祥不偶影的爍而争竒色璘㻞而雜揉應合)
(璧于東西煥重光於先後晝與夜而交輝隂與陽而協耦其為日之華也歷未而始辰其為月之華)
(也自戌而至丑蓋曠古所希聞實生民所未有而且地聯列郡景萃中區仰盱赤耀斜睇金樞豫之)
(天子官吏交慶階除豫之士庶忭舞里閭喜近光於維接壤於)
(皇都先四方而瞻雲就日合萬國而擊壤歌衢念小臣之承乏始奉)
(命而載驅值中天之寳曜慶億禩之瑶圖敢濡毫而伸紙愧繪畫之難摹抒寸丹於葵向效萬歲於嵩)
(呼)
河南通志卷七十二
