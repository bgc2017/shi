河南通志卷八
山川下
汝州
風穴山(在州城東北二十里上有穴風將作穴中先有聲松柏翳鬱與諸山異宋吳幾復隠)
(于此舊有吴公洞讀書菴雅才亭俱廢明張魯唯詩叢柏如薺罨遠翠春陽乍碾寒烟碎猿猱木末)
(戲窺人石徑惟留一線膩雲深何處寺鐘鳴袈裟半拂巢烏翅懸崖百仞迸珠璣盧巖是昆此其季)
(地脉涓涓吐醴泉干僧恣取餘仍棄攀蘿斜轉萬巖㘭一點虛亭工位置山腹中空如槖籥風穴生)
(風何足異惜無好事肯冥搜賈勇仙靈或可覬地主慇懃進觴斝自憐一歲纔一醉江南諸山多點)
(綴往往雕削還為累兹山外朴中玲瓏石態泉聲愜幽嗜傍人争作使君看笙歌添得東風媚空笑)
(山中老比邱隠願未償吾自愧)霍山(在州城東南二十里左傳楚襲梁及霍即此漢立霍山縣)
(因山而名今故城俗呼張侯城)魚齒山(在州城東南五十里左傳楚伐鄭次于魚陵涉于魚)
(齒之下即此山下有涉水)竈君山(在州城西南三十里上冇石刻竈君山三字魯山縣東關)
(有普濟廟以祀竈君山神禱雨有應)崆峒山(在州城西六十里廣成子隠此有墓存焉按地)
(理志崆峒有四一在安定一在臨洮一在平涼莊周𫐠黃帝問道于崆峒遂言遊襄城登具茨訪大)
(隗皆與此山接壤山下有洞相傳白犬常遊洞外故號小冡為玉狗峯上冇廣成廟崆峒觀下有廣)
(成城明王尚絅詩軒轅曾駐蹕長劍指崆峒不見廣成子惟餘問道宫靈文歸渺默元化隠鳴濛可)
(怪鄉山舊雲霞若箇紅)三山(在州城東三十里一名排衙山下有龍池昔人耕得斷碑為古)
(慈清宫至今禱祠輒應)鸞駕山(在州城西五十里軒轅問道經此)檀樹山(在州)
(城南四十五里檀山禪師修道之處)張峪山(在州城西南六十里一名漿姑山)玉羊
山(在州城西北四十里石多羊跡)鹿臺山(在州城北二十里有臺狀若蹲鹿)鳴臯
山(在州城西北六十里山南舊有唐貞觀時所建清暑宫汝水自山東出硤名汝阨唐王建詩回)
(看巴路在雲間寒食離家麥熟還日暮數峰青似染商人說是汝州山)脾山(在州城西北二)
(十里下有宋魏王廷美墓)重金山(在州城北四十里山多黃石層疊日夕掩映其色如金)
魯山(在魯山縣東一十八里一名露山孤峯獨秀為一邑巨鎮因以名縣李本澤詩白日落高)
(樹青山罩晚隂凉風自西來飄然吹我襟仰視雲中雁鎩羽思舊林風疾不得下婉轉發哀音荒原)
(何寥澗河水清且深路長馬力疲獨立望高岑)彭山(在魯山縣東南二十八里世傳西漢彭越)
(嘗屯兵于此)堯山(在魯山縣西滍水所出昔堯之㵝孫立劉累以豢龍事夏后後懼罪遷於魯)
(堯祠于此因名堯山)黑山(在魯山縣南二十五里相傳漢光武經此值日昏暮因名又西北三)
(十里有明山謂光武經此遇天晴明因以為名)扶安山(在魯山縣東南五十里上冇唐秦王)
(廟世傳秦王駐馬于此)大盂山(在魯山縣西五十里山頂&KR1267;窊四圍若城俗謂大團城小)
(團城山)商餘山(在魯山縣東南一十五里唐元結嘗居于此楊翰英詩名山何以謂商餘)
(高士風清愛結廬試問酒徒棲隠處飛雲洞裏得竒書)文峯山(在魯山縣南三十里)小
峩眉山(在郟縣西北三十五里其形類蜀之峩眉山宋蘇軾謫汝時欲為葬地因表兹名示)
(不忘本也後軾與弟轍卒並葬于此冇碑記)鳳翅山(在郟縣西北四十里以形似名)大
劉山(在郟縣北二十里世傳漢高祖及光武俱嘗駐兵于此)紫雲山(在郟縣東南六)
(十里明馬文升詩崒嵂孤峯上插空宛然削出玉芙蓉四時雲氣春偏盛釀作甘霖濟歲豐)扈
陽山(在郟縣北四十里)香山(在寳豊縣東南二十五里舊名火珠山上有二峯東曰大)
(龍山西曰小龍山相傳慈雲大士證道之處唐時寺塔並存)扁鵲山(在寳豊縣東南四十)
(里俗傳扁鵲嘗製藥于此上冇藥爐遺跡尚在)五朵山(在寳豊縣西南九十里)三堆
山(在寳豊縣西三十里唐白居易嘗居于此)九里山(在寳豊縣東三十里相傳漢高祖敗)
(項羽于此)篩子朵山(在伊陽縣西七十里産錫礦洞口最多)紫羅山(在伊陽縣)
(東一十里)天息山(在伊陽縣西汝水出焉)雲夢山(在伊陽縣東南七里相傳鬼谷)
(子修道處其北有水自洞下注如簾名水簾洞)甘泉山(在伊陽縣北五里中冇泉水味甘)
九臯山(在伊陽縣西北二十五里昔有鶴鳴于上故名)鳳凰山(在伊陽縣北三里一)
(峯聳翠左右二岫如翼故名有五色石瑩潔可愛山頂建真武廟每旭日朝升光彩煥發)峴山
(在伊陽縣南四十里唐太宗經此以其危峯獨見遂名)滳水崖(在寳豐縣西七十里水自石隙)
(流出如珠)白沙嶺(在魯山縣南五十里)青條嶺(在魯山縣北四十里唐元結葬此)
吳大嶺(在魯山縣西九十里)歇馬嶺(在魯山縣西八十里唐宋之問問晨登歇馬嶺)
(遥望伏牛山孤出羣峯首熊羆元氣間太和亦崔嵬石扇横閃倏細岑互攅倚浮巘競奔蹙白雲遥)
(入懷青雲近可掬徒尋靈異迹周顧愜心目晨拂鳥路行暮投人烟宿間關踏雲雨繚繞緣水木西)
(見商山芝南到楚鄉竹楚竹幽且深半雜楓香林浩歌青潭曲寄爾堯源心)交馬嶺(在寳)
(豐縣北一十五里世傳漢賈復與王莽嘗戰于此)分水嶺(在伊陽縣西一十里有水自嶺)
(上南北分流)吳起嶺(在伊陽縣北五十里相傳吳起屯兵于此)汝河(在州城南五里)
(源出天息山經伊陽過州境東流合扈澗水達於淮元張政詩湛湛清流九曲灣沉沉徹底似拖藍)
(扁舟一葉無人繫風動横移向碧灘)洗耳河(在州城西門外源出登封縣箕山許由洗耳於)
(此)黃澗河(在州城東三十里一名趙落河源出左村之北南流合于汝)沙河(在魯)
(山縣南五里源出吳大嶺東流會于澧水)清水河(在魯山縣東二十里源自赤城村東流入)
(沙河)禳河(在魯水縣西一十五里源出分水嶺下流入于沙河)秋河(在魯山縣南五十里)
(源自楊家林流經寳豐縣界合沙河)當齊河(在魯山縣西三十里發源焦山北流至竹玲村)
(逹沙河)長橋河(在郟縣東三十里其源出禹川南流入於汝河)玉帶河(在寳豐縣)
(北門外發源青條嶺自城西環遶而東至東南境上入汝河相傳漢賈復被刺腸出於此呼淨腸河)
(明知縣黃泰濬疏名曰玉帶河)石河(在寳豐縣北二十里發源雙□務觀音沼經流縣北境上)
(入汝)馬藍河(在伊陽縣東南八里)伊河(在伊陽縣北六十里出自熊耳山經嵩入伊境)
(北至偃師入洛)湛水(源出汝州馬跑泉東南流經葉縣合汝水)妙水(在州西有妙水寺雨)
(中春畊不膠不濺)&KR1267;水(在魯山縣東三十里)柏水(在郟縣城南寺莊西入汝)燒車
水(源出花山下注澧河東流入汝即漢光武燒王尋輜重處)扈澗水(源出郟縣扈陽山南)
(入汝河)西湖(一名龍塘陂在汝州城西八里其水四時不竭灌田千餘頃)太史湖
(在州城宋太守王素濬為一郡之勝名大史湖李廌有記)潦北湖(在伊陽縣北三十三里浩)
(蕩澎湃儼然巨浸)元洞潭(在州西南四十里)黑龍潭(在州東南村禱雨輒應)
九女潭(在魯山縣東北四十里)石潭(在伊陽縣東南唐姚合詩曉向潭上行夕就潭)
(邊宿清冷無波瀾潎潎魚相逐釣翁坐不起見我往來熟)黃龍潭(在伊陽縣北一十五里上)
(接山澗北枕石臺高三丈有竒得雨則溢飛流直下滙為此潭)白虎潭(在郟縣東南三十里)
(紫雲山隂)霧紫溝(在州西北三十里)白沙溝(在魯山縣西五里)水磨溝
(在魯山縣北二十里)廣成潭(在州西溉田數十頃民頼其利)石龍渦(在汝州西壁立)
(千仞散泉如雨)巢父井(在州西關内)聖井(在州北四十里重金山上)大慈泉
(在州城東北二十里風六山麓南流合澗水)龍泉(在州城西南伍院保其水瑩潔中秋之夕)
(隂雲蔽月俯觀泉中月影自若昔人有我欲龍泉觀夜月崆峒烟雨阻行人之句即謂此泉)温
湯泉(在州城西南四十里源有九眼東南流入廣成澤可潦疾蘇軾所記湯泉七其一汝水盖)
(指此也宋楊億詩大造真罏冶不炊亦沸湯珠噴泉帶雨煖溢谷稱𤾉仗滌塵几慮兼滋枯槁鄉惟)
(餘詩酒癖未肯告醫王)涉泉(在州東南五十里魚齒山下)湖泉(在魯山縣南十五里)
(古有湖出泉今湖水竭而泉流自若)温泉(在魯山縣舊名皇泉湯商后嘗浴其處載水經下泉)
(水熱如沸中泉平温上泉微溫俗呼為上中下湯去縣六十里居民引為沐浴池能愈瘡痍宿疾宋)
(范純仁詩山前隂火煮靈源昔日曾臨萬乘尊歷盡興亡只如此不隨世俗變寒溫)泉陂(在魯)
(山縣北三十里青條嶺下唐元結愛之宅於此今有元次山墓)馬跑泉(在郟縣北一十餘里)
(相傳漢光武駐蹕馬渴跑地得泉故名)靈泉(在郟縣西北四十里鳳翅山下)五龍泉
(在寳豐縣西四十里噴激萬狀若冇龍伏)禮讓渠(在州城外東北)王侯渠(在郟縣引)
(扈澗水入城西門由東門出云)惠民渠(在伊陽縣北四十里)黃道堰(在州城外西南)
(隅)聚寳堰(在州東大莊保)
陳州
西銘山(在州西北五里)宜山(在西華縣南三十里)頓山(在項城縣北五十里即古)
(頓子城)鞍子嶺(在州北二十五里)黃牛嶺(在沈邱縣南二十里流鞍河北)廟
陵岡(在西華縣西四十里楚靈王章華臺舊址)思都岡(在西華縣北二十里女媧氏遺)
(民思故都故名)蔡河(即惠民河自開封府城東南流至州城西北五十里)七里河(自州)
(西北凌家廟起上承諸陂東至蔡河)渚河(源出河南府登封縣穎谷本由禹州許州過臨潁縣入)
(州西華縣境流入沙河一名穎水)沙河(源出汝州魯山縣經南陽府舞陽縣許州郾城縣入)
(本州西華商水二縣境經穎水入准)清流河(源出許州東秋湖流經開封府鄢陵縣入本州)
(西華縣界會穎水合流入淮)小黃河(在商水縣北一十八里與沙河合流上通汴梁朱僊)
(鎮宋漕運故道)禇河(在商水縣西北二十里與沙河合流上通許州魏武帝漕運故道)榖
河(縣出商水縣西召陵岡流經項城縣入准)小清河(在商水縣上通黎兒灣受諸陂之水)
(下洩于淮)虹河(在項城縣西漢漕河闊一十餘丈歷城内下入穎水)北新河(在項城縣)
(北三里自廣陽坡下逹新橋河東入于穎)南新河(在項城縣南三十里自清淨陂下逹韓劉)
(橋吳四橋南流入小洪河)鞍河(在沈邱縣西南入穎河)柳湖(在州城西北隅宋蘇轍詩)
(旱湖堤上柳空多倚岸輕舟奈汝何秋雨連渠添積潤春風吹東忽生波蟲魚便爾來無數鳬鴈猶)
(疑未肯過特詫錢塘應笑我拗中浮芥兩么麽)史家湖(在西華縣西南長平鄕地勢洿下每)
(水潦諸陂之水皆歸于此)北關湖(在州城柳湖東)南壇湖(在州城東南隅南壇傍因)
(名)南湖(在商水縣南廣四里)北池湖(在商水縣城北一十五里聚榖濟棗子雙溝五)
(河之水方四十里東流入陳州境逹于淮)迷艇湖(在沈丘縣北二十王里相傳漢光武為)
(莾追急夜奔在此迷道故名)界首湖(在沈邱縣東北四十里本黃河水道淤塞成湖長三)
(十餘里湖之南二里又一小湖亦長二三里明成化年穎州同知劉節曾督民開兩渠以洩水)棠
棣湖(在沈丘縣北三十里)黃巢澗(在西華縣南里許相傳黃巢屯兵於此又名黃草澗)
(以澗生黃草云)東門池(在州城内東北隅詩陳風東門之池可以漚麻即此)白龜池
(在州城内東北相傳伏羲於蔡水得白龜遂以名池)畢卓池(在沈邱縣西南三十五里鮦陽)
(城内相傳為晉畢卓飲處廣十里)蓮池(在沈邱縣西北三十里明正統間黃河流徙此地出)
(蓮故名)鳴井(在州東三里以物投之聲應如鐘)義井(在州南城門外)八角井
(在項城縣東北高阜上漢光武被王莽兵追逼投匿其中隨有蜘蛛網其上因得脱)黑龍潭
(在西華縣西南清水鄕沙河中水深莫測)半潭(在沈邱縣南關河下有深潭新月中天水光蕩)
(漾可愛)五梁溝(在州西南一十五里溝有五橋故名)陳陀溝(在州城北一十里相)
(傳為陳公子陀所開)淮溝(在商水縣南門外)驛馬溝(在商水縣南一十三里湍急如)
(馬因名)烏溝(在商水縣西)横絲溝(在項城縣東北八十里入沙河)官溝(在項)
(城縣東北四十里自董家寨以後下逹外河口以上入小穎河約四十里)雙溝(在沈邱縣西鄉)
(小汝河北入穎水)九里溝(在沈邱縣東水自范家湖出入穎)沙河堤(在州城西)
(北)小紅古堤(在西華城西一十八里)西湖堤(在商水縣西)婁堤(在項)
(城縣劉家溝長十八里)
許州
首山(在襄城縣南五里古傳黃帝鍊藥處史稱天下名山有八首山其一也)龜山(在襄)
(城縣西南一十五里有二井遇旱禱雨輒應)仙翁山(在襄城縣西南一十八里即葛仙翁)
(成道處)高陽山(在襄城縣西南姜店北)紫雲山(在襄城縣西)令武山
(在襄城縣西南五里令武將軍祠在焉)紫荆山(在長葛縣西五十里長葛禹州分界西北)
(屬禹州東南屬長葛東西七里南北六里洪河發源於此)陘山(在長葛縣西四十里長葛鄭州)
(分界西北屬鄭州東南屬長葛)應宿嶺(在郾城縣北外西隅正應縣治)駱駝嶺(在郾)
(城縣西二十里旁高中下狀如駝背)研岡(在臨潁縣東南三十里)靈子岡(在臨潁縣)
(北二十里)伯逹岡(在襄城縣北三十里)百寧岡(在襄城縣東四十里)驀嶺岡
(在襄城縣東三十六里)班城岡(在襄城縣東南二十里)聚奎岡(在郾城縣北門)
(外東隅正應學宫)東紫岡(在郾城縣東三十五里土色紫翠森秀與西紫岡對峙)西
紫岡(在郾城縣西南十五里)宋岡(在郾城縣西北一十五里)凌河岡(在郾城縣)
(東北二十里昔有暴水左右皆衝為河惟此岡獨存故名)召陵岡(在郾城縣東二十五里傍)
(有召陵城即春秋齊桓公盟於召陵處)卓君岡(在長葛縣東一十里上有卓太傅廟)
太平岡(在長葛縣西二十五里宋太平興國間建寺於上故名)鳳凰岡(在長葛縣)
(西北一十五里漢黃霸治穎川時鳳集于此得名)古城岡(在長葛縣北一十五里漢黃覇)
(治穎川時冇東西二城此係東城故址在其上)穎河(在州西四十里出河南府登封縣穎谷山)
(東流經禹州本州襄城臨穎入于蔡達於淮)潩河(在州北二里出禹州西北東流經長葛本)
(州入于蔡達于淮)石梁河(在州西七里出禹州密縣山谷中東流經本州臨穎縣北境合)
(蔡河逹于淮又名五汲河)䩐勒河(在郾城縣北二十里又名土壚河)汝河(在襄城縣)
(南東流入黃河明辛自修詩天息遥遥一水通石城南下度飛虹乍看進艇生新漲却快揚帆趁晚)
(風柳浦瀠洄山遠近蘭橈摇曳泝西東等閒試揭孤蓬望身在瀛壺一畫中)瑪瑙河(在臨)
(潁縣西南四十里出襄城東北二十五里流經郾城入于河)棗祗河(在臨潁縣北三十五)
(里潁之支流魏棗祗屯田許下引流灌溉得榖百餘萬斛因以名河今享其利)艾城河(在臨)
(潁縣東北三十里石梁河北魏鄧艾屯田引潩水為河最宜稻)五里河(在臨潁縣北五里潁)
(河支流)清流河(源出許州東秋湖流入開封府鄢陵縣陳州西華縣入于潁)㴔河
(在郾城縣南四十步流入陳州商水項城謝擯詩城頭烟色映春山城底清流復幾灣何處客舟樓)
(外過東風吹送一帆間)洄曲河(在郾城縣東南三十里盖澧河自縣漯灣渡北流合沙河)
(其東南流者又名洄曲唐吳元濟屯兵之所史謂蔡之精兵皆在洄曲李愬破之即其地也)
渚河(在襄城縣東北四十里即穎橋河)澧河(在郾城縣南二里合于汝河)溏河
(在郾城縣南二十里合于澧河)雙洎河(在長葛縣西北二十里東南繞城東北隅東流通開)
(封府洧川鄢陵扶溝三縣抵正陽關東逹于淮泗因溱洧二水並流故名雙洎)小洪河
(在長葛縣源出紫荆山明流一十里伏流一十里經陳太丘祠東注至洪庇寨入潩水)□河
(在長葛縣西北二十五里源出禹州新鄭縣東南流入長葛東北入雙洎河)澮水(在襄城縣)
(東北三十五里里有澮水保)汜水(在襄城縣北七里)溵水(在郾城縣冇二一在縣南)
(一里一在縣北一里)椹澗(在許州西南三十里世傳漢蔡順遇赤眉于此今其傍曰順孝保)
東湖(在州東二十五里一名秋湖)西湖(在州城西南九里宋蘇軾詩西湖小西晴灔灔)
(春渠長來從古城角夜半傳新響使君欲春遊浚沼役千掌紛紛具畚鍤閙若蟻運壤天桃弄春色)
(生意寒猶快惟有落殘梅標格若矜爽遊人坌已壯集挈榼三且兩醉客卧道旁扶起尚偃仰池臺信)
(麗貴與民同賞但恐城市歡不知田野愴潁川七不登野氣常蒼莽誰知萬里客湖上獨長想)
蓮花澗(在襄城縣西南令武山狀如蓮花故名)赤澗(在襄城縣北二十里故大岡也唐)
(時鑿岡為澗水皆赤色因以名)櫻桃澗(在襄城縣高陽山東北即袁家溝)芙蓉澗
(在襄城縣内有歸雲洞原名四道溝以澗旁倚山處多芙蓉改今名)蓮花池(在臨潁縣東南)
(一十里以其形似蓮花瓣故名一在臨□西南二十里形似曲尺俗又名曲尺河)龍池(在襄)
(城縣北二十里舊傳冇龍潜伏于此故名)洗硯池(在長葛縣前鍾繇臺下晉鍾繇嘗學書臺)
(上洗硯於池水盡黑今池存水涸)葛仙翁池(在長葛縣西四十里後河鎮龍泉宫又名)
(擺藍池每遇旱禱雨輒應亦名靈池)黑龍潭(在州南一十五里即石梁河滙處水最深)
蝗蚧潭(在襄城縣西北二里内多蝗蚧明天順時汝水衝决築堤)白家潭(在襄城縣)
(東二十里慈溝西長五里許即大旱莫測其底舟行至此雖長年皆有怖色)朱湖潭(在襄)
(城縣東三十里總志謂瑪瑙泉出于此土壚河下流至此滙而為潭)靈井(在州西三十里灌田)
(數百畆每祈雨輒應民以為龍潜其中故名)韶華井(在州北五里)龍井(在郾城縣)
(冶東一百五十步東嶽廟側)義井(在郾城縣學東百步)葛仙井(在襄城縣)灌溝
(在臨穎縣西二十五里北接白河南瑪瑙河其南北有陡門二謂之陡門口曹魏時引水灌田故名)
(今淤)飲馬溝(在臨穎縣東南三十里始因穎河决衝下流為溝元季兵起用以飲馬因名)
石界溝(在郾城縣南三十里)沱溝(在郾城東南五十五里唐裴度築赫連城于此)長
明溝(在長葛縣東北二十五里葛界上流經洧川至尉氏縣西南滙為大陂東南入大溝河)
城西通潩水河溝(在長葛縣自岳家橋起至雙洎河長十五里寬一丈二尺深七)
(尺)夢陵陂(在襄城縣驀嶺東北一帶約及千頃)大鴻口陂(在襄城縣霍堰東北)
(約七十餘頃)周家坡(在郾城縣南三十五里)柳莊陂(在長葛縣東北一十二里)
白龍王陂(在長葛縣東南十七里)龍池陂(在長葛縣北二十里)河堰(在郾)
(城縣東南四十里汝河之南)老龍窩(在長葛縣北二十里)
禹州
禹山(在州北門外潁水南有禹廟後廢)大礴山(在州北二十里)三峯山(在州)
(南二十里沈荃詩秋色三峯麗揚鞭指翠屏晴巒迷遠近錦樹雜丹青笳吹林間發霜砧野外聽勝)
(遊思戲馬那忍負山靈)三磴山(在州西五十里其山高低若三磴上下俱有龍潭)神
后山(即大鎦山在州西六十里)荆山(在州西北五十里洛陽記齊武帝採玉于此宋鮑照)
(詩旦登荆山頭崎嶇道難遊早行犯霜露苔滑不可留極眺入雲表窮日盡帝州方都列萬室層城)
(帶高樓奕奕朱軒馳紛紛縞綺流日氛映山浦暄霧逐風收花木亂平原桑柘綿平疇攀條弄紫莖)
(藉露折茅柔遇物雖成趣念昔不解憂且共傾春酒長歌登此丘)殿山(在州西北六十里)
黃山(在州東四十里)馬鞍山(在州東北四十里)柏尖山(在州西北六十里)
大龜山(在州西北五十里)大白山(在州東北四十里)大仙山(在州西北)
(五十里軒轅修煉于此)玲瓏山(一名輞山在州西六十里石有孔如雕鑿)孝山
(在州東北五十里下冇黃香墓故以孝名)鳳翅山(在州西三十里)大龍山(在州)
(西北六十里有劉智遠墓)乾鳴山(在州西六十里)雪山(在州西北六十五里)杏山
(在州北二十里)六盤山(在州北一十里沈荃詩峭折千盤上微茫一線通馬嘶青澗底人語)
(翠微中仰面峯疑墜回鞭路己窮松間聊息影謖謖下清風)書堂山(在州西北四十八里)
(石門寺南)明山(在州北五十里有周定王墓)夹龍山(在州西四十里)具茨山
(在新鄭縣西南四十里名大隗山山海經謂之大騩山又水經註黃帝登具茨之山升于洪堤受神)
(芝圖於黃蓋童子即此潩水出其阿流為陂俗謂之玉女池今其山有軒轅避暑洞又其巔冇風谷)
(下冇白龍湫每遇旱致禱輒應)方山(在州西六十里)吕梁山(在州塘口河源出其下)
大鴻寨山(在州東北四十里即具茨别峯與密縣新鄭相錯黃帝臣屯兵于此)婁敬
山(在州西北六十里相傳婁敬隠此)逍遥山(在州西北六十里白沙鎮北相傳漢中郎)
(將墓北穎水磨崖作碑字多剥落難讀)崆峒山(在州西北五十里山前有觀名逍遥舊志)
(云黃帝問道于廣成子處)崑崙山(在川西南四十里其山形勢巍峩冇周世子供白石佛)
諸侯山(在州東北三十里石青磨之可以為碑土中者佳)陘山(在新鄭縣西南三十)
(里與具茨山並峙史記魏襄王六年敗楚師于陘山即此山上有鄭祭仲塜塜西有子産墓累石為)
(方墳墳東有廟并東北向鄭城杜預謂不忘本故也廟舊有枯柏其塵根故株上多生稚柏青青可)
(愛)自然山(在新鄭縣西二十五里上有軒轅飲馬泉)抱獐山(在新鄭縣北三十里)
(上有駐節臺相傳宋陳堯佐所築)石樓山(在密縣東北一十三里其山高峻重纍狀若棲)
(然)青屏山(在密縣北八里)開陽山(在密縣西北二十里冬雪降即消)承雲
山(在密縣東北一十八里山巔有石穴天將雨則雲霧先出)火門山(在密縣南三十里有)
(洞向離故名)横山(有二一大一小俱在密縣西三十餘里東西相對)鳳凰山(在密)
(縣西四十里世傳有鳳凰集其上故名)香峪山(在密縣西北五十里其山多産藥卉故號)
(香峪)龍巖山(在密縣西北二十五里起㐲連延其勢如龍)大方山(在密縣西北五)
(十里)蘭巖山(在密縣西北接汜水縣西南境唐詩鼓吹注昔冇密人蘭公夫婦于此化為雙)
(鶴至今巖下冇石形如雙鶴)雲瓏山(在密縣北三十里一名侵雲山)超化山(在密)
(縣東南冇超化寺洧水出焉)香山(在密縣西南二十里出煤及缸甕)柏崖山(在密)
(縣南三十里下有湫亦名熊耳山)訾岩(在州東二里潁水側列仙傳訾亘居此)雲巖
(在密縣東四十里風后講武處張于偕詩徘徊風后陣八面列高崧馬走烟霞外人行日月中流泉寒)
(小鷲硤石引長虹遠望龍蛇岫圖旋十二宫)太白崖(在州東北明山有南北二崖北為大)
(太白南為小太白)黃崖(在新鄭縣北一十里春秋傳魯襄公如楚過鄭鄭伯有迋勞於黃崖)
(即此)黃臺岡(在州東三十里見北魏史地理志)福勝岡(在州南三十里延二十餘)
(里一名三進岡)覇王岡(在州北一十二里民傳楚項羽曾戰于此)石羊岡(在密縣南)
(門有石如羊)馬陵岡(在新鄭縣東南三十里史記韓懿侯二年魏敗我馬陵)虎蟠
嶺(在州西六十里方山右)走馬嶺(在州北三十五里)風后嶺(在新鄭縣西南)
(四十里)織錦洞(在密縣北五十里中冇倒井水常溢出入洞百步仰觀有孔如梭土人以)
(青女織錦擲梭所致)避暑洞(在新鄭縣大隗山畔世傳黃帝避暑於此舊冇祠)留侯
洞(在州東二里許穎之涯鑿崖為洞)潁河(在州城西北東三面)中義河(在州東二)
(十五里發源於大陵岡南流入潁)谷水河(在州西五十里出玲瓏山下合潁水)小紅
河(在州東北三十五里發源紫金山下東流入潩水)黑水河(在州北二十里水出張翁)
(澗東南流入穎源名白鹿泉)大吕河(在州西南明時所開)黃水河(在新鄭縣北一)
(十里自郭店西北六十里流至縣城東北又七里入洧)石梁河(源出密縣山谷中流至朝)
(華寺前滙為黑白二龍潭其深莫測東流入臨潁縣)玉寨河(在密縣東北五十里南流四十)
(里入洧河)朝陽河(在密縣東南一十五里過靈山廟至超化寺入洧)葛溝泉(在州)
(東北北魏史地理志陽翟郡黃臺縣冇葛溝水)溱水(源出密縣一名澮水東北至新鄭縣與洧)
(水合)洧水(源出密縣東至新鄭縣與溱水合)潩水(在新鄭縣南二十里一名魯姑河一)
(名清流河源出大隗山東南經長葛縣西又東至臨潁入于穎川)綏水(出密縣西北大方山)
(綏谿東南注洧)馬關水(在密縣東南五十里源出七敏山漸入于洧水)柳湖(在新鄭縣)
(西北三里)麻地川(在州北三十里南逾杏山入穎河)崑崙池(在禹州西南六十里)
(神后山頂)鳳凰池(在州治東北)天井黃龍池(在州西北六十里)玉女
池(在新鄭縣西南四十里大隗山下)青龍池(在密縣池上建驅蝗廟歲時奉祀)滴
水潭(在州西七十二里半崖滴水山下成潭)下龍潭(在州西五十里三磴山下民傳)
(有龍潜此)上龍潭(在州西五十里三磴山上歲旱禱雨輒應)白龍潭(在密縣南三十)
(里柏崖山隂下冇石湫大石覆之天旱請禱多應湫上冇白龍廟其水環嶺而出由楊子臺達于洧)
黑龍潭(在密縣西北五十里香峪山西元至正間禱雨黑龍見)青岡澗(在州西六)
(十里)豹子澗(在州西四十二里)張翁澗(在州北二十里杏山東)白龍湫
(在新鄭縣西南四十里大隗山禱雨輒應)禁溝泉(在州西一里其水甚甘戰國時韓王禁人)
(取即此)馬跑泉(在州城東北四十里世傳漢光武駐兵于此馬跑地得泉)靈泉(在州)
(北靈泉里平地湧出南流入穎)煖泉(在州城東司馬里流經長葛縣界合固店河)湧泉
(在州玲瓏山谷東流入穎水)飲馬泉(在新鄭縣西二十五里自然山下俗云黃帝飲馬于)
(此)金花泉(在密縣西南超化寺即洧水正源土人引以溉田)甘露泉(在密縣北)
(龍巖寺味如甘露故名)虎跑泉(在密縣香峪寺後石洞旁俗傳周太子宜臼出奔過此不)
(得飲因虎跑見泉故名)鎖水泉(在密縣大隗鎮西南八里其水澄湛深丈餘明鑑鬚眉與徐家)
(溝龍池水會即水經之璅泉水)五龍泉(在密縣北四十里一名五眼泉)滴瀝泉(在密)
(縣天仙廟前石澗水出滴瀝如雨晝夜不絶)聖水井(在州西義讓里正覺寺内遇旱禱雨)
(有應馮翊鄭室卿撰聖水記)琉璃井(在州西北二十五里)湫水井(在州北一十里)
(三井泉源相通旱不涸澇不溢與秋水潭通)棘澤(在禹州左傳楚子伐鄭次于棘澤即此)
濺溝(在州東北二十五里發源于金牛山下合聖水泉至黃臺里又合漫流水)澗頭溝
(在州西三十里南流至紅暢滙西山諸水入于汝)石門溝(在州西四十五里兩崖如石門)
犢水溝(在州北五里南流入穎相傳巢父飲牛處絶壑飛濤淙淙有聲土人呼為小石淙)
醋溝(在新鄭縣東門外一里)龍池溝(在密縣大隗鎮西南五里)龍潭溝(在密)
(縣東南二十五里會衆水過土門遶曲良東北入于洧)堠子溝(在州西六十里白沙街西)
(古烽堠)棠溝(在州南三十里)鳳凰坡(在州城西)城子坡(在州西南四十里)
馬房坡(在州南三十里相傳韓國牧馬草場)
鄭州
梅山(在州西南三十里春秋楚蒍子馮率師侵費滑還師即此)秦山(在州南四十里與梅)
(山斜對)嵩渚山(在滎陽縣東南二十五里一名小陘山其西有萬山)靈源山(在滎)
(陽縣西其山生靈芝石菌石髄紫菊往往人聞山上冇長嘯聲)大周山(在滎陽縣南三十五)
(里)三皇山廣武山(俱在河隂縣北一十三里二山相連其上冇東西廣武二城即)
(楚漢屯兵相拒處其麓東跨滎澤南跨氾水連亘五十里其旁有小山名金山)傘蓋山(在滎)
(陽縣南四十五里漢韓信伏兵處冇旗穴存)萬山(在滎陽縣二十里嵩渚山西須水出焉)
香爐山(在滎陽縣南四十里相傳秦始皇南修五嶺此其一也上建真武廟常有紫雲覆其)
(上)賈峪山(在滎陽縣東南賈峪水出焉)嶽山(在滎澤縣廣武山北沈荃詩攀藤遊)
(石壁眺望幾徘徊雲自山頭出風從水面來柏高疑礙日碑古尚餘苔路轉峰迴後臨風把酒杯)
敖山(在滎陽縣北河隂縣西詩搏獸于敖是也商仲丁遷都于此左傳晉師救鄭在敖鄗之間)
(吕祖謙曰士季設七覆于敖前秦時築敖倉于上因以名山漢酈食其勸高祖㩀敖倉之粟又因敖)
(山築甬道下汴水皆謂此)九曲山(在氾水縣西二里其山自下而上有乾溝相間頂上有吕)
(布城)三山(即氾水縣南山有三峯)伏龜山(在氾水縣西北二里岡脊穹然如龜故名)
五雲山(在氾水縣東南四十二里)塔山(在汜水縣東南其山嵯峩如浮圖雪霽則皎然)
(如玉柱)方山(在汜水縣南四十里氾水出焉)案山(在氾水縣南下有天王寺上建樓懸)
(鐘以司晨昏)紫金山(在氾水縣南五十里西與白玉嶺相對上有伏羲廟女媧祠宋程顥)
(詩仙掌遠相招縈紆度石橋曛雲生澗底寒雨下山腰樹色千層亂天形一罅遥吏紛難久駐回首)
(羡漁樵)駱駝嶺(在滎澤縣廣武山)兔兒嶺(在滎澤縣廣武山上闊十畆高四十丈)
(四圍壁立明季土人作砦以避寇)清水嶺(在滎陽縣東南五十里)横嶺(在滎陽縣)
(南二十里)分水嶺(在汜水縣五雲三峰間嶺南冇泉流為桃花河嶺北有泉流為竹葉河因)
(名)紫玉巖(在汜水縣南四十里方山神母祠北)五龍峯(在滎澤縣嶽山巔)黃
土岡(在州西十里舖外為梅山北麓)劉家岡(在州西南二十五里為梅山東麓)馬
頭岡(在州東北二十五里)永清岡(在滎陽縣東又名檀山)神嶺岡(在滎陽縣)
(東南五十里)伯牛岡(在汜水縣東北三十里上有伯牛廟)牛口峪(在河隂縣西北)
(二十五里即唐太宗擒竇建德處唐張說詩夏氏階隋亂自言河朔雄王師進榖水兵氣臨山東前)
(掃成臯陣却下洛陽宫義合帝圖起威加大字同軒臺百年外虞典一巡中戰罷思王業倚馬賦神)
(功)運斗峪(在河隂縣西北二十五里張子房觀星處上有運斗臺)揚輝峪(在河)
(隂縣東北九里漢王軍廣武就敖倉食楚亦軍廣武與漢相拒即此)桃花峪(在河隂縣東北)
(一十四里)石榴峪(在河隂縣東北二十里漢張騫出使西域得塗林安石榴歸植于此)環
翠峪(在氾水縣南四十里紫玉巖下)石棚(在滎陽縣南三十五里一石平坦如盤其下空)
(洞如屋可容數十人)文峯頂(在滎澤縣廣武山為萬山結脉處)蓮花頂(在滎澤縣)
(廣武山)敖峯頂(在河隂縣西北二十里敖山上下為秦時置倉處)飛龍頂(在河)
(隂縣西北一十七里一名霧雲頂)秦王頂(在河隂縣西北一十八里平闊數畆唐太宗驅)
(竇建德處有秦王寨)摩旗頂(在河隂縣西北一十二里相傳漢樊噲曾摩旗其上因名今漢)
(高帝廟猶存)太公頂(在河隂縣東北一十四里即項羽欲烹太公處在廣武山巔)旋
風洞(在滎澤縣廣武山兔兒嶺東南)石佛洞(在滎陽縣邢家河絶壁上)王母洞
(在氾水縣西北金龜山東澗下明吳國倫詩虎牢爭戰地何自有仙關石穴蔵符籙瑶池落珮環偶)
(乘青鳥至時駕彩雲還欲受長生决無從遇玉顔)仙人洞(在汜水縣南四十里方山抱螺)
(峯半巖)黃河(在汜水縣北又東經河隂縣北又東經滎澤縣北又東經州城北流入開封府)
(中牟縣界詳見河防)汴河(源出滎陽縣大周山合京索須鄭四水東南至開封府中牟縣北入)
(黃河詳見古蹟一名賈魯河又名小黃河以元臣賈魯嘗濬之北與黃河相表裏去州城五十餘里)
金水河(一名泥河在州城西關外一里源出梅山北東北流至州西如襟帶以其來自金方)
(故名乃鄭水西𣲖東北遶舊渠與祭城水合總名鄭水)潮河(在州東南三十里亦名欒河)
賈峪河(在滎陽縣東南四十里源出賈峪山流經縣東入于索水)五通河(在滎陽縣)
(西南五里其源出土溝流經縣北入索河)旃然河(源出河隂縣西南二十里流經縣北五里)
(廣武山麓逶迤東流經東澤逹于河)京水(源出滎陽縣嵩渚山經鄭州西南十五里東流入鄭)
(水唐太宗詩前路入鄭郊尚經百餘里馬煩時欲歇客歸程未己落日桑柘隂遥林烟火起西還不)
(遑宿中夜渡京水)鄭水(源出州城東二十五里東北至開封府中牟縣溉田千餘頃入於汴)
穎水(源出河南府登封縣東經州内至許州襄城縣為渚河)湏水(源出滎陽縣南三十)
(里萬山東流經縣北境合索水逹于河)索水(源出滎陽縣南五里小陘山北流入京水)滎
水(發源懷慶府濟源王屋山巖從高注下既見而伏東出濟源縣由温縣入河伏流溢為滎禹貢)
(導沇水東流為濟入於河溢為滎滎凙之得名以此今無水成平地矣)氾水(在汜水縣一里)
(源出鞏縣玉仙山北流經古崤關東入黃河謂之汜水者取水決復入之義史謂漢高祖即位于汜)
(水之陽即此明薛瑄詩蕭蕭凉吹動秋空千古山河一望中廣武連營衰草碧鴻溝分壤夕陽紅石)
(麟冇甲含蒼蘚鐵馬無聲散曉風何限英雄俱冺滅白雲依舊出層峰又陵谷高低控虎牢戰聲消)
(息水滔滔旌旗滿眼無遺跡壁壘連雲只舊壕廣武西原通鞏洛萬山南面接嵩高悠悠往事皆如)
(此懷古登臨何太勞)洛水(源發陜西洛南縣冡嶺山歷七百里與伊瀍澗水合流會汜水五龍)
(窩達於河)濟水(發源懷慶府濟源縣王屋山從高注下其流峻激既見而伏東出濟源縣有東)
(西二原出流至温縣南入汜境再南十里入于河云)錦陽川(即汜水縣治汜水中流兩岸城)
(郭相陵陵阿相逼花柳相揮故名)竹川(在汜水縣南十五里有竹叢生其西即太溪泉)圃
田澤(在州東三十里舖水草叢聚舊有龍鬚河)回湖(有二俱在州城東三十里東西相連)
(自祭城入中牟縣迤邐逹于河)城湖(在州東五里堡南廣十餘頃)梁家湖(在州東南)
(二十餘里廣數頃)飲馬池(在州西離城一里)蓮花池(在氾水縣城南入汜河)
煖泉(在滎陽縣東五十里八景之一)靈泉(在滎陽縣東北二十五里入須河)聖水
泉(在滎陽縣二仙祠東)珠簾倒捲泉(在滎陽縣南三十五里大周山下泉前冇小阜)
(水勢暴起幾與阜平倒飛珠沬)漫泉(在河隂縣西八里會旃然河)柳泉(在氾水縣柳泉)
(寺舊扯北扺蛟山入汜河)雷家潭(在州東五里與八里灣連)龍潭(在滎陽縣東北二十)
(里)古龍井(在州西北二十里)靈仙井(在滎陽縣南二十五里靈山寺前宋元祐)
(間曾冇龍見于此)蔵馬溝(在滎陽縣東北二十四里漢與楚戰蔵馬于此)鴻溝(在河)
(隂縣東北十二里一名廣武澗即楚漢分界處北接廣武山與滎澤相接唐韓愈詩龍疲虎困割川)
(原億萬蒼生性命存誰勸君王回馬首真成一擲賭乾坤唐許渾詩相持未定各為臣秦政山河此)
(地分力盡烏江千載後古溝芳草起寒雲宋吕蒙正詩溝中流水己成塵溝畔荒凉起暮雲大抵關)
(河須一統可能天地更平分烟横綠野山空在樹倚高原日漸曛方凭征鞍思往事數聲風笛馬前)
(聞)湯王溝(在汜水縣東郭里許即成湯禱雨處詳見古跡桑林下溝中有池上有湯王廟)
(禱雨即應)麒麟溝(在汜水縣城西三里崤關北相傳冇麒麟遊此)飲馬溝(在汜水縣)
(城西三里大伾山下漢吕布于此飲馬其西南為赤坂)石洞溝(在氾水縣磴固川西水潛)
(地下至靈山廟復出東北為磴固川)牽渠(在州界内魏牵招為廣武太守郡城井苦不可食始)
(鑿渠引城外清泉注之民以為便因名)晏曲渠(在滎陽縣東北十里有泉涓涓入于湏河)
(齊晏嬰伐晉屯此地)莨蕩渠(在河隂縣城東北水經云河水東過滎澤而莨蕩渠出焉)汴
口堰(在河隂縣東北自隋開皇初宇文愷增築防河入汴故又名梁公堰)僕射陂(在州)
(城東南四里後魏孝文帝曾以此陂賜僕射李冲後人因名唐玄宗更名廣仁池唐羅隠詩離人到)
(此倍堪傷陂水蘆花似故鄉身事未知何日了馬蹄惟覺到秋忙田園牢落東歸晚道路辛勤北去)
(長却羡無愁是沙鳥雙雙相趁下斜陽)馬蹄坡(在滎陽縣南三十五里大周山北五里許)
(石上馬跡宛然俗傳王莽兵追光武過此其遺跡也)大河南岸舊堤(在州北四十里)
(年久傾圮)新堤(在州大河南三里許西自滎澤縣界起東接懷慶府原武縣界長數十里高四)
(丈址寬十丈望之屹然)隋堤(在滎陽縣隋煬帝所築自板渚歴滎陽莨蕩渠東逹汴河堤傍樹)
(柳謂之隋堤柳唐劉禹錫詩隋堤風景已凄凉堤下仍多古戰場金鏃有苔人拾得鐵衣無土鳥啣將)
(邊聲暗促河聲急野色遥連日色黃獨上高樓更愁絶戍鼙驚起㕍行行)金堤(自滎陽縣東至)
(千乘海口千餘里歷代築之以禦河患漢文帝時河决酸棗東潰金堤即此今屬滎澤)
陜州
底柱山(在州東四十里黃河中禹貢導河東至于底柱即此石形似柱故名唐柳公權詩禹)
(鑿鋒鋩後巍峩直至今孤峯愁水面一柱釘波心頂壓三門險根隨九曲深撑天形突兀逐浪勢浮)
(沉岸響秋濤射祠班夜浪侵噴香龍上下刷羽鳥登臨祗冇尖迎日曾無柱轉隂舊碑文字在遺事)
(可追尋)三門山(在州東底柱上流百餘步禹導河鑿以通流南曰鬼門中曰神門北曰人)
(門後因漕運隋開皇間復鑿之唐開元間又復鑿之太宗令魏徵勒銘尚存申雲路詩神工何日决)
(崑崙觸石東來萬里奔風浪無端晴作雨乾坤不定勢翻盆龍宫横鎖三門壯鰲極中標一柱尊咫)
(尺浮槎横漢上支機還欲覓天孫)三觜山(在州城東五十里有三峯故名)橐山(在州)
(東五十里槖水源出于此)瑞雲山(在州東一百四十里其色蒼翠如瑞雲之狀)梨山
(在州東北四十五里)明山(在州東南一百里)羊角山(在州城西北隅上有披雲亭)
鷄足山(在州西南三里上有虎巖洞又有神仙觀河上公祠宋魏野詩金沙山嶺臨河曲晚)
(色盈眸俱可錄林光一帶浮紫煙山色四圍蔵削玉東城樓閣夕陽中北岸人家山靄濃更有黃流)
(寂寂處片帆隠隠乘西風)虢山(在州城西二里黃河濱古以名國)熊耳山(在州東一)
(百五十里形似熊耳逹磨葬此)馬鞍山(在州東七十里元時有人入山採寳剖巖石得小金)
(鞍故名)殽山(在州城東三十里一名嶔崟山春秋時晉敗秦師于殽即此東殽至西殽相去)
(三十里路極險)寳珠山(在靈寳縣東南三十五里)峴山(在靈寳縣東三十五里曹陽水)
(出此以形似襄陽峴山故名)乾山(在靈寳縣東南一百里)浮山(在靈寳縣西南九十)
(里上有浮丘公封濟侯廟墓)鹿蹄山(在靈寳縣虢州鎮西石上有鹿蹄跡)石隄山
(在靈寳縣西南萬度里山下有石隄魏時所建)女郎山(在雲寳縣南百餘里漢時山下李姓)
(二女年及笄父母欲擇配輒不允指山曰此即吾夫家也遂逃之山後偕其母羽化去又名夫家山)
(明許倫詩嵳峩高聳女即山峭壁危峯不可攀一抺晚霞林影翠只宜寫在畫圖間)閿山(在閿)
(鄉縣西南五十里縣以是得名)夸父山(在閿鄕縣東南三十五里周穆王時夸父善走追日)
(卒於此故名)荆山(在閿鄕縣南三十里黃帝採首山之銅鑄鼎于荆山即此唐李白詩黃帝)
(鑄鼎于荆山鍊丹砂丹砂成黃金騎龍飛上太清家雲愁海思令人嗟宫中綵女顔如花飄然揮手)
(凌紫霞從風縦體登鑾車豋鑾車侍軒轅遨遊青天中其樂不可言)獨遊山(在閿鄕縣南二)
(十五里世傳黃帝嘗遊于此)石姥山(在閿鄉縣東南十八里入谷三里冇飛泉百尺)秦
山(在閿鄉縣南三十里明崔譽詩石上寒泉嶺上松白雲深處有仙蹤東風雨足春雲霽却望中)
(條無此峰)玉山(在閿鄕縣西南)分水嶺(在州東六十里山泉流溢分為兩支一流至陜)
(州一流至澠池)石室岩(在陜州即洪崖寺舊址)摩雲頂(在州南八十里其高插空)
(林木蒼翠每遇隂雨雲霧旋覆明王子謙詩繡嶺巉岩滴青翠勢接崤函産竒異峯頭古殿草迷蹤)
(岩畔殘碑苔蝕字白雲千丈空谷中有時作雨從飛龍流泉滴滴奏清響古木蕭蕭含秋風我曾到)
(此覽陳迹幾度張筵送行客不見當年鶴髮翁空餘千歲桃花碧)將軍嶺(在靈寳縣白陽)
(里唐時竇建德塜在焉)牧犪嶺(在靈寳縣西南一十五里犪牛名也世傳武王伐紂歸放)
(牛於此)衡嶺(在靈寳縣一十二里文穎曰函谷關在弘農縣衡嶺其平如衡故名)秦嶺
(在閿鄕縣南三十里起自秦隴諺云秦頭虢尾太華相連韓愈左遷潮陽曰雲横秦嶺即此)函
谷(在靈寳縣南一十二里澗水西老聃西度田文東出即此後廢)楞谷(在靈寳縣西南一百)
(里中有亭)沐珠峪(在閿鄕縣西南五十里閿山之右産九瓣蓮花)大湖峪小湖
峪(在閿鄕縣南二十里湖水出焉)石姥峪(在閿鄕縣西南四十里)摩巖洞(在州)
(城西南三里鷄足山腰即鐵拐李幻化成道處)七仙洞(在閿鄉縣西南四十五里皇天原上)
(唐王顔追七仙葬此故名)文峪洞(在閿鄕縣西南六十里)黃河(在閿鄕縣西北又東)
(經靈寳縣北又東經州城流防入河南府澠池縣界詳見河)公主河(在州東北四十里三門山)
(左唐開元中鑿河通漕以避三門之險百丈許復入河)馬家河(在州城東二十里水源出)
(自梨山流入河)好陽河(在靈寳縣源出峴山北經曹楊亭西即章邯破周章處)稠桑
河(在靈寳縣正西二十里水淺無石名曰沙河)覇底河(在靈寳縣源出乾山歷固水川)
(口而下西北注于澗水引以灌田名渠川水)弘農河(在靈寳縣東南乾山東北流經靈寳)
(縣南城又東合靈寳縣斷密河北流至石子口入河)槖水(在州城南一名永定澗源出槖山南)
(流入河)譙水(在州西南三里湧出入河一名三里澗)盤澗水(在州城西三十五里)
(源出秦山北流入河)昌谷水(源出陜州界東南流入洛)湖水(在州廢湖城西門外源出秦山)
(北流入河)門水(在靈寳縣西南山海經華陽之山門水出焉北流入弘農澗)菑水(在靈)
(寳縣東二十里水經菑水出常豕經曲沃村西北流入河)郎水(在閿鄕縣西二十里北流入河)
文峪水(在閿鄕縣西南五十里會玉溪澗北流同入河)茅津(在州城北四里一名陕津)
(一名太陽津春秋秦伯伐晉自茅津濟封崤尸而還即此)温湯池(在州西南五原社其水四)
(時皆熱舊傳漢光武及曹操曾浴此)瑞蓮池(在州治東召公祠前)墨池(在陕州漢張芝)
(好書所居池水盡黑尚存遺跡)仰天池(在州東朱家原社)渙池(在閿鄕縣西三十里)
(有龍堂)七里澗(在州城西南七里今名石橋溝北流入河漢獻帝東遷李傕郭汜等追乘)
(輿戰于東澗天子幸曹陽墟即此)宏農澗(在靈寳縣西源出朱陽鎮蔵牛谷會崤澠諸水)
(北入于河師古曰洪溜澗宋避英宗諱改鴻臚澗)玉溪澗(在閿鄕縣西南五十里源出秦)
(山其色清冷如玉經文底鎮北入河)金砂澗(在閿陽縣西南三十里)玉娘湖(在閿)
(鄉縣西南四十五里皇天原南旁)龍潭(在州東一百里許明山傍)御泉(在州東舊硤石)
(地唐明皇廵幸過此飲之故名)南泉(在州南門外東西二眼州城無水居人汲用)濛泉
(在州城西南隅雉堞外)蝦蟆泉(在州西門外水自石眼流出内有蝌蚪禱雨即應唐韓愈)
(詩居然鱗介不能容石眼環環水一龍鐘聞說旱天祈得雨只疑蝌蚪是蛟)開方泉(在靈寳縣)
(水側有阜名方伯堆)石盆泉(在靈寳縣南百餘里女郎山祠西禱雨輒應)九龍泉
(在閿鄕縣南一十五里泉有九窟源深莫測唐開元間旱禱有應賜名九龍泉宋邵雍詩九潭泠浸)
(崖根黑數峯高入雲衢碧遊人屏氣不敢言長恐雷霆奮于側水邊静坐天將暮猶自盤桓未忍去)
(馬上回頭更一觀雲烟已隔無重數)萬廻井(在閛鄕縣唐景龍間僧萬廻臨終遣求本鄉河)
(水弟子難之萬廻曰堂前隨掘河水流出飲竟而終其水至今甘美)阿對井(在閿鄕縣)
(西南阿對本漢楊震家僮嘗引泉灌蔬因名唐吳融詩六載抽毫侍禁闈可堪衰病决然歸五陵年)
(少如相問阿對泉頭一布衣)廣濟渠(源出州城東三十里交口村堰水越澗蜿蜒入城經)
(泮宫瑞蓮池州治四街)函谷渠(在靈寳縣西關逓運所)德盛渠(在靈寳縣孟村)
西董渠(在閿鄕縣西五十里高原不可井冇泉出禁峪西董民頼之)坊廓渠(在閿)
(鄕縣東南二里引而西流繞城西而北折灌田數頃)萬錦灘(在州北門外黃河之濱孫陞詩)
(麥隴青青小徑斜隈林傍水野人家相逢漫道雒陽好萬錦灘頭自有花)夾灘(在靈寳縣北河)
(金天興初義軍張信侯集壯士三百餘於夾灘上立水柵以守北將和羅哈喇乘淺攻之不能克)
硖石塢(在州城東)倉樹坡(在靈寳縣東九十里)影堂坡(在閿鄉縣西五十里)
(前有楊震影堂)黃卷坡(在閿鄉縣影堂側取校書意)
光州
浮弋山(在州北八十里淮河濱又名濮公山濮公煉丹光浮于天州與邑因之而名)千
金山(在光山縣東八十里)會龍山(在光山縣南四十里二山並峙如雲龍相會)仙
人山(在光山縣南五十里)迎春山(在光山縣南四十里)三山(在光山縣南七十里)
(三峯並峙故名)四面山(在光山縣南八十里其峯四面拱立儼如圖畫)白壓山(在光)
(山縣南八十里上有洞洞下有古井流為高陌河)龍蟠山(在光山縣南八十里勢若龍蟠)
(每雲出必雨)石盤山(在光山縣南九十里又名碁盤山上有古寨明謝榛詩仄徑高盤壁)
(孤峯半插天人行飛鳥上袖拂落霞邊澗水寒逾咽山花晚自妍一樽遲儔侣松月向誰圓)
黑石山(在光山縣南一百里上有黑龍王廟)磨雲山(在光山縣南一百二十里)金
泉山(在光山縣南一百里上有泉水色如金流為梅林河)五馬山(在光山縣南一百二)
(十里)杏山(在光山縣西六十里即抱朴子種杏處)天台山(在光山縣西南一百五十)
(里上有鐵瓦寺下有天台寺)撞山(在光山縣西南二十里兩山夹河中流浮小石山)淨
居山(在光山縣西南四十里)大步山(在固始縣東南八十里上有三聖仙姑廟)白
牙山(在固始縣東南九十里)木賊山(在固始縣南一百里産木賊草)霧露山
(在固始縣西四十里)獨山(在固始縣西七十里)安陽山(在固始縣東南五十里一名太)
(陽山又名大山上冇白龍池明王穉登詩蓼國風流地青山控縣開池經龍卧後峯記鶴飛來空翠)
(時蒸霧晴嵐欲引雷居民占雨信不待使車回)濮山(在息縣五里接光山境中冇濮公洞相傳)
(濮公修煉於此後仙去石洞石室尚存山出珉玉及黑石可為碁子)大蘇山(在商城縣東四)
(十里世傳為蘇真人升仙處山下有蘇仙市淦水出焉)葛藤山(在商城縣東南一百七十)
(里)竹根山(在商城縣東南一百八十里羣山列峙高峻隘險上有古寨即元時徐夀輝竊)
(據之所)金剛臺山(在商城縣南三十里舊名石額山上有風洞龍井禱雨輒應宋紹興)
(初張昂據為寨嘉熙初築石城于山之陽為光州寓治)回頭山(在商城縣南四十里)上
天山(在商城縣南六十里世傳吳真人修道處今石洞内煉丹爐尚存)人山(在商城縣)
(南六十里有石似人)九龍山(在商城縣南七十里上有九龍王廟)馬頭山(在商城縣)
(南一百五十里)馬鞍山(在商城縣西北五十里何士弘詩萬壑濃雲水欲飛亂山落木盡霏)
(微巖前龍氣横千丈并入風雷一夜歸)横溪山(在商城縣西南一百八十里夹水横流相)
(傳為唐武后梳洗崖相對有照鏡崖内冇臙脂石粉石油石火石其下有河分為十八道)萬安
山(在商城縣西南六十里)伏山(在商城縣南三十里一名騰眷嶺與縣治儒學正照)銅
井山(在商城縣東北四十里上有井舊用銅作口故名)梅林山(在商城縣東北十里)
鐵林山(在商城縣東北三十里上有寨昔人避兵之所)青山(在商城縣東北七十里一)
(名峡口)車轂山(在商城縣北二十里)白鹿崖(在固始縣南)老鸛崖(在商)
(城縣東南一百五十里)照鏡崖(在商城縣南五十里其形似鏡故名黃峒詩誰曾一對照)
(鏡向石邊懸古木依山冷孤雲帶月還花香留此日人影去何年两岸泉飛急烟波擬泛仙)張
果老崖(在商城縣西南四十五里)春風嶺(在光山縣西六十里)青峯嶺(在固)
(始縣南一百里接商城縣界其下出水名梅山河東流入淮)白沙嶺(在商城縣南一百餘)
(里)界嶺(在商城縣西南四十五里接湖廣麻城縣界)鳳凰岡(在光州東七里為州)
(左翼)浦口岡(在光州西三十里為州右翼)東岡(在商城縣東)杏山洞(在光)
(山縣西六十里)濮公洞(在光山北九十里)仙洞(在息縣濮山上)三教洞(在商)
(城縣西三十里)風洞(在商城縣西四十里)小黃河(在光州治前源出湖廣麻城縣分水)
(嶺北流合恨溝入淮)白露河(在光州西四十里一名淠水源出麻城縣分水嶺流經固始縣)
(合春河入淮)潢河(源出分水嶺流經光州城中入淮)臨仙河(在光山縣東一十五)
(里水自官渡河北流入淮)官渡河(在光山縣南五里源出分水嶺至光州為小黃河北流合)
(梅林泊陂張師等河及蔣溝磨子港入淮)寨河(在光山縣北二十里合清流河入淮)高陌
河(在光山縣南四十五里源出白壓山東流入臨仙河)淮河(在光山縣北九十里唐武元衡)
(詩暮濤凝雪長淮水細雨飛梅五月天行子不須愁夜泊綠楊高處有人烟唐劉方平詩旅夢何時)
(盡征途望每賖晚秋淮水上新月楚人家猿嘯空山近鴻飛極浦斜明朝南岸去定折桂枝花)
營河(在息縣北一百里源出汝河支流東南入淮)泥河(在息縣東四十五里源出萬安)
(塘東流逹于淮)谷河(在息縣東四十里源出堅斧堰東逹于淮)閭河(在息縣東北九十里)
(源出高黃陂東流入淮)汝河(在息縣東北一百五十里)史河(在固始縣東二里源出牛)
(山東北流入淮)五水關河(在商城縣西南七十里有五關一曰白沙二曰土門三曰斗木)
(四曰黃土嶺五曰修善嶺自考溪十八道河旋轉紆廻五水相會于此)曲河(在固始縣西二)
(十里源出斛山東北流入淮)石漕河(在固始縣一百五十里源出大蘇山北流合史河)
泉河(在固始縣東南四十里納石梁堰等水入淮)紫水(在光山縣城外源出仙居山)
大灌水小灌水(俱在固始縣東南四十里俗呼澮水禇先生論神龜出于灌水)
(間即此)金漿澗水(在固始縣境内縣出大蘇山本名淦水司馬順德以此水味如漿故)
(改今名)淠水(在固始縣西五十里水經云淠水入弋陽南嶽山北流注于淮圖經謂之白露)
(水)元湖(在光州北門外明劉繪詩蒼精耀丹谷翠芳紛綠堤雲龍啟佳辰星鳥懸晴曦誰謂)
(元湖水彷彿高陽池綠雲披縟藻碧波映彤荑斬茅葺松閣編荆護花籬舊舘鑿蓮渚新軒蔚石坻)
(鳴鳥一聲去忽覺神理怡避喧悼己晚養僻諒在兹)馬家湖(在光州西三十里水可灌田利)
(民)捍城湖(在光州城北一里)坑坡湖(在商城縣東北六十里)沙湖(在息)
(縣東六十里)走馬衝湖(在息縣四十五里)龍池(在光山縣西南一百五十里天)
(台山下祈雨有應)飲馬池(在商城縣西一十里相傳項羽飲馬處)司馬井(在光)
(山縣學内世傳宋司馬光生時汲井水浴之因名井上又有碑亭)銅井(在商城縣西北四十里)
龍井(在商城縣西)金線源(在固始縣城外自西南沿城東北與潢水合)長潭
(在光山縣南九十里)紫龍潭(在息縣南八十里)黑龍潭(在息縣東南三里)蓼
潭(在固始縣南七十里)石佛潭(在固始縣西南二十里祈雨有應)龍潭(在商城縣)
(東三十里)石潭(在商城縣西五十里)亞港(在光州東二十五里灌田利民)黃漂港(在息)
(縣南八十里水自確陂塘南流入淮)連橋港(在息縣東一百里水自蟻陂塘東流入淮)曲吕港
(在息縣東北一百四十里水自清溝東流入汝)澗頭港(在息縣東五百里水自莫陂塘東流入汝)沙窩
(在光山縣北)金線泉(在光州南七里流通沙溝達于潢河宋趙抃詩玉甃常浮灝氣鮮金光不定路南泉)
(雲依美藻爭成縷月照寒漪巧上弦己繞渚花紅灼灼更縈沙竹翠娟娟無風到底塵埃盡界破冰綃一片天)
温泉(在固始縣西南山中其熱如湯其色綠)寒泉(在商城縣南門外)湯泉(在商城縣)
(西南三十里沸煖如湯沐浴便之)王梁渠(在息縣西北五十里隋仁夀初濬以溉田唐開元中更加)
(疏導為陂十六所溉田至三十餘頃)横溪(在商城縣)西施陂(在光山縣南八里唐永熙中刺史裴)
(大覺開陂溉田號曰西施)茹陂(在固始縣東南四十里漢刺史劉馥築以溉田)泊陂(在息縣南)
(四十里)葛陂(在息縣澺水東南明黃尚質詩澺水誰投杖仙陂己化龍宵鐘隨雨到朝岸借)
(雲封綠潤天邊草青浮江上峯老農欣襏襫相聚說年豐)黃陂(在商城縣南四十里)天塘
陂(在光州東南一十里元馬祖常詩廣陌千家共一村朝來㴻雨喜翻盆三農得水人間樂萬指)
(分禾渭上屯穉子飯牛呼侣伴老嫠餉黍挾兒孫割雲未了重繅繭此際田家思欲焚)清溝
(在息縣東九十里)古城溝(在息縣北五十里)紫龍堰(在光山縣東十里)柳
青堰(在息縣東南三十里)金溝堰(在息縣北二十五里)石梁堰(在商城縣東北)
(五十里)千工堰(在商城縣東南三十里)
關津橋梁附
開封府
臨蔡關(在府城東南周顯德中浚閘河入蔡河命水軍駕戰艦沿潁入淮以伐南唐置關于)
(此後廢土□仍呼其地為關頭)通津關(在府城東北埽頭周顯德初䟽汴水入五丈河以通)
(齊魯舟楫置閑于此後廢)白墓子岡渡(在府城東南一十五里)赤倉渡(在府)
(城東南三十里)清河口渡(在府城南三十里)八角渡(在府城南三十里)于
家店渡(在府城西北三十五里)劉獸醫口渡(在府城西北三十五里)翟
家口渡(在府城西北二十五里)張家灣渡(在府城西北一十五里)時和
驛渡(在府城北一十里)王家樓渡(在府城東北三十里)柳園渡(在府城北)
(二十五里)黑岡渡(在府城西北三十里)灌臺渡(在府城東北六十五里)楊橋
渡(在中牟縣北四十里)臺寨口渡(在太康縣東北三十里)趙家口渡(在陽)
(武縣南三十里)天漢橋(在府治東南一里許唐名州橋宋改為天漢橋宋王安石詩州橋踏)
(月想山椒廻首哀湍未覺遥今夜重聞舊嗚咽却看山月話州橋)浚儀橋(在府治東南)
相國寺橋(在府治東南)龍津橋(在府治東南蔡河上又名新橋)雷家橋
(在府治南龍津橋西)宣化橋(在府治前)馬軍衙橋(一名興國寺橋在府治西南)
金梁橋(在府城大梁門外)板橋(在府治西南)青暉橋白虎橋
(俱在府城汴蔡故道上)雲驥橋(在府城麗景門外迤南)安家橋新倉
橋(俱在府城西南朱仙鎮)高陽橋(在陳留縣握春門外)普渡橋(在杞縣西郭門)
(外)通濟橋(冇三一在通許縣西一在鄢陵縣南一在蘭陽縣南)谷陽橋(在太康縣)
(西三十里)迎恩橋(在太康縣北門外)崔橋(在太康縣西北)雙洎橋(在洧川縣)
(南門外)老龍橋(在洧川縣東二十里)惠民橋(在鄢陵縣北二十里)平政橋
(在扶溝縣東三里)孟亭橋(在扶溝縣西北二十五里)通汴橋(在扶溝縣北一里)
吕家潭橋(在扶溝縣東北二十里)韓莊橋(在中牟縣東三十五里)官渡
橋(在中牟縣北五里)白沙橋(在中牟縣西三十里)龍木橋(在蘭陽縣北二十里)
歸德府
武津關(在府城東南三十五里世傳伍子胥過昭關即此)桃園關(在寧陵縣北四)
(十里)丁家道口渡(在府城北三十里)渦河渡(在鹿邑縣北)洺河渡
(在鹿邑縣北)白家渡(在柘城縣西北三十里)睢隂橋(在府城北門外)先春
橋(在府城東門外)通濟橋(在府舊城南門外三里跨沙河)海鴈橋(在府城南五里)
(宋夏竦自青社携二鴈置南湖中因名宋夏竦詩海鴈橋邊春水深略無塵土到花隂忘機不管人)
(知否自有沙鷗信此心)石橋(在寧陵縣北一十二里)會仙橋(在鹿邑縣東一十里)
乘駟橋(在鹿邑縣北門内)鄼城橋(在永城縣南二十里一名圯橋即漢張良進履)
(處唐曹孝翼有記)塔岡橋(在永城縣南五十里)狐浮橋(有二一在永城縣北八十)
(里一在夏邑縣北五十里)南津橋(在虞城縣西北二里)西津橋(在虞城縣西三里)
廣濟橋(在夏邑縣南二十里會亭通衢)石橋(在考城縣東南四十五里)圯橋(在柘)
(城縣東北二十七里)遠襄橋(在柘城縣北二十五里遠襄集)
彰德府
固鎮關(在武安縣西五十里)偏店關(在涉縣北三十里)博望關(在内黃縣)
(東南一十二里接衛輝府汲縣界)蟻尖寨(在林縣西北蟻尖山其上四面險阻中平坦可)
(居昔人嘗避兵于此)漳河渡(在府城北四十里明劉湜詩汪洋萬頃漲平川南北經行一葉)
(船漠漠烟光魚浦口青青草色雀臺前櫓聲驚起沙頭鳥棹影穿開水底天多少問津江上客誰知)
(沮溺耦耕賢)五陵鎮渡(在湯隂縣東南五十里通濬縣)塌河鎮渡(在湯隂縣)
(東北五十里通内黃)高堤鎮渡(在湯隂縣北五十里)田氏鎮渡(在内黃縣西北)
(四十里)泊口鎮渡(在内黃縣北五十里)豆公鎮渡(在内黃縣西四十里)永
和橋(在府城東四十里)建隆橋(一名漳河橋在府城北四十里跨漳水)萬金
溝橋(在府城南門外一里)安陽橋(一名鯨背橋在府城北四里跨洹水元許有壬有記)
伏道橋(在湯隂縣東一十五里)優曇橋(在湯隂縣東二十里)高暵橋(在湯)
(隂縣東三十里)大亨橋(在湯隂縣南一十里)廣濟橋(在湯隂縣北一里湯河上)永
通橋(在湯隂縣南跨宜溝河明葉盛詩河水日溶溶狻猊甃石崇己無病涉嘆端有濟川功渾)
(訝將沉月還疑乍渴虹讀殘亭下石惆悵舊司空)紫陌橋(在臨漳縣南二里)石竇
橋(在臨漳縣西南昔魏武帝引漳水入鄴城道經石竇即此)通聖橋迎仙橋
斷金橋忘歸橋(俱在林縣西南二十六里天平山澗水上)升龍橋
(在林縣西南三十里&KR2762;峪山)白龍橋(在武安縣北)固鎮橋陽邑橋
(俱在武安縣西)文濟橋(在武安縣北五十里)玉帶橋(在武安縣南三里)飛烟
橋(在涉縣北二十里)郭口橋(在涉縣東北六十五里)師橋(在内黃縣西二十五)
(里設營屯)集賢橋(在内黃縣西郭門外)大成橋(在内黃縣北郭門外)
衛輝府
延津關(在府城東南)臨清關(在新鄉縣東北二十里唐時置)侯趙川關
(在輝縣西北)鴨子口關(在輝縣西七十里)香臺關(在延津縣北沙門鎮)金
堤關(在滑縣廢臨河西南五十三里隋大業中築)西南閘西北閘(俱在)
(濬縣)薛村渡(在淇縣東南)西巖渡(在淇縣南二十里)宜村渡(在胙城縣)
(西南二十里今併延津縣)黎陽津渡(在濬縣西三里黎陽故城東又名白馬津漢酈食其)
(所謂守白馬之津即此唐王維詩隔河見桑柘藹藹黎陽川望望行漸遠孤峯凌雲烟故人不可見)
(河水復悠然頼冇政聲遠時聞行路傳)衛縣渡(在淇縣東十五里)靈昌津渡
(在滑縣境靈河廢縣東北二十里舊名延津又有湖周十里曰靈昌湖)蒼河橋(在府城北)
(三十里)德勝橋(在府城西門外衛河上明王英有記)民樂橋(舊名卲公橋在新鄉)
(縣北明潘鐸有記)衍慶橋(在新鄉縣西門外明弘治九年義民臧榮建)永濟橋
(在獲嘉縣西北十五里元延祐間建)高村橋(在淇縣北衛河上)思德橋(在淇縣北)
(二里)雲門橋(在輝縣西南五里明弘治十五年建)善明橋(在輝縣西一里金明昌間)
(建明弘治七年修)藺氏橋(在輝縣西南相傳藺氏九女所建橋上冇九女祠)利涉
橋(在輝縣南六里百泉水經此邑人胡京建)雙溪橋(在輝縣西北元皇慶二年建)雲
溪橋(在濬縣雲溪門外又名廉川橋)山河橋(在濬縣西北二十里)天成橋
聖功橋(在滑縣宋政和間間鑿大伾三山兩河回引河流建天成聖功二橋進合龍門口)
龍門橋(在滑縣南)廣濟橋(在滑縣西)拱極橋(在延津縣北)清風橋
(在延津縣南二十里)雲渡橋(在濬縣東南二里大伾山西懸崖上)韓居士橋(在濬)
(縣白寺陂)陳公橋(在滑縣東南一里陳堯佐建)
懷慶府
大斛關(在府城北二十里太行山唐置)碗子城關(在府城北二十里大行山畔羊)
(腸所經實險隘之地)狐嶺關(在濟源縣西)邵原關(在濟源縣西)軹關(在濟)
(源縣西兩山相夾勢頗險阻戰國置唐胡曾詩漢祖西來秉白旄子嬰宗廟委波濤誰憐君有翻身)
(術解向秦宫殺趙高)穆陵關(在武陟縣木奕店踞武陟縣肘腋為東北屏蔽)河陽古
關(在孟縣西南)黃河關(在孟縣南黃河北岸)沁水渡(冇二一在府城北一在武)
(陟縣城東)黃河渡(在武陟縣東南六十里南岸)虹橋渡(在武陟縣西二十五里沁)
(水渡口)白坡渡(在孟縣西北)河陽渡(在孟縣南一十八里)馬家渡(在原)
(武縣南一十里)利津橋(在府城内西街)覽勝橋(在府城内北街)丹河橋(在府)
(東北一十里)沁河橋(在府城北二里)通濟橋(冇二一在府城東北一在濟源縣城)
(東門外)濟石橋(在濟源縣西北龍潭水上)臨濟橋(在濟源縣西濟凟廟前)孔
莊橋(在修武縣東一十里)政濟橋(在武陟縣東北沁水上)榖旦橋(在孟縣北)
(一十五里湨水上)車馬橋(在孟縣城東三里架湨河)侯村橋(在孟縣西北二十里)
(大澗上)龍津橋(在温縣西北一十八里)河橋(在孟縣西南三十里)
河南府
龍門關(在府城南唐李白詩醉來脱寳劍旅憩高堂眠中夜忽驚覺起立明燈前開軒聊直)
(望晚雪河冰壯哀哀歌苦寒欝欝獨惆悵傅說版築臣李斯鷹犬人歘起匡社稷寧復長艱辛而我)
(何為者歎息龍門下富貴未可期殷憂向誰寫去去淚滿襟舉殽梁甫吟青雲當自致何必求知音)
大栗關(在鞏縣東南)孟津關(在孟津縣東北黃河南岸)趙保鎮關
穆册鎮關(在宜陽縣西南)轘轅關(在登封縣西北三十里轘轅山唐劉孝孫詩清)
(晨發巖邑驅馬走轘轅廻瞰黃河上惝怳屢飛魂鴻流導積石驚浪下龍門仙槎不辨處沈璧想猶)
(存遠近州渚出颯沓鳬鴈喧懷古空延佇嘆逝將何言宋梅堯臣詩險絶稱漢關晨躋膽二室盤紆)
(石路廻迤邐雲峯出古壁挂青蒼天風起蕭颼洛城回首時望望平烟密)石羊關(在登封縣)
(東南)崇陽關高門關(俱在永寧縣西)鵜鶘關(在永寧縣西鵜鶘山谷)
河底關(在永寧縣東北)函谷新關(在新安縣東二里項羽坑秦降卒處漢樓船將)
(軍楊僕冇功恥為關外人上書乞移關内以家財輸于官武帝為徙于此唐孟遲詩漢帝英雄重武)
(材崇山險處鑿門開如今更冇將軍否移取潼關向北來)南村關(在澠池縣北九十里)白
楊關(在嵩縣西)舊縣鎮關(在嵩縣西七十里)沒大嶺關(在嵩縣南一百)
(里)欒川鎮關(在盧氏縣東四十五里)朱陽關(在盧氏縣西南)白華關
(在盧氏縣西)杜舘鎮關(在盧氏縣北六十里)青石關(在盧氏縣西沙窩社路通)
(陜西)三山渡(在洛陽縣西南二十里唐劉長卿詩柯葉傍崖赤千峯秋色多夜泉發清響寒)
(渚生微波稍見沙月上歸人爭渡河)黃河渡(在鞏縣北一十里通温縣達衛輝府)黑石
渡(在鞏縣西南李膺郭泰同舟處)裴家峪渡(在鞏縣西)駝峪渡(在鞏縣西三十)
(里通孟津)神堤渡(在鞏縣東北)洛口渡(在鞏縣北三里通懷慶府)孟津渡
(在孟津縣東一名富平津周武王師渡孟津即此唐姚合詩間立津橋上寒光動遠林皇宫對嵩頂)
(清洛貫城心雪路初晴出人家向晚深自從王在鎬天寳至如今)白坡渡(在孟津縣西)
楊村渡(在偃師縣南即伊洛會流之處)匡口渡(在新安縣東北)洛河渡(在宜)
(陽縣北唐皇甫冉詩暝色赴春愁歸人南渡頭渚烟空翠合灘月碎光流澧浦饒芳草滄浪有釣舟)
(誰知放歌客此意正悠悠)濟民渡(在澠池縣北)高村渡(在盧氏縣東南洛水上)
通津渡(在盧氏縣南唐李德裕詩遠村寒食後細雨渡川來芳草連溪合梨花映野開槿籬)
(懸落照松徑長新苔向夕亭臯望遊禽幾處回)瀍橋(舊名和平橋在府城東門外明成化十五)
(年改今名明劉徤有記)仁惠橋(在府城南門外)伊橋(在府城東南伊河上)上浮
橋(在府城西南)中浮橋(在府城西南三里)下浮橋(在府城西南)天津
橋(在府城西南架洛水隋煬帝建用大船連以鐵鎻南北夾起四樓唐貞觀中始甃石為岸宋邵)
(雍聞杜鵑處即此唐孟郊詩天津橋下冰初結洛陽陌上行人絶榆柳蕭疎樓閣間月明直見嵩山)
(雪)臯門橋(在府治西晉惠帝建潘岳西征賦駐馬臯門即此)澗河橋(在府城西)
(一十里明李賢有記)柳橋(在鞏縣東市橋河)河橋(在孟津縣東北晉杜預請建橋于富)
(平津即此後廢)永濟橋(在宜陽縣東北跨洛水宋邵雍詩山背錦屏開河臨永濟廻土田平)
(似掌桑柘大如槐斜日射虹去低雲將雨來無涯負清景長是愧非才又一水一溪門溪門雲復屯)
(珍禽囀喬木幽鹿走荒榛兩脚拖平地稻畦扶遠村高城半頽缺興廢事休論)畫橋(在宜陽縣)
(西)洛橋(在宜陽縣北唐李益詩金谷園中柳春來似舞腰何堪好風景獨上洛陽橋)東
澗橋(在新安縣東)西澗橋鐵門橋(俱在新安縣西)雙津橋(在澠)
(池縣西一里)金門橋(在永寧縣南)長淵橋(在永寧縣西)順陽橋(在嵩)
(縣東門外)錦陵橋(在嵩縣北)文華橋(在盧氏縣東門外)通津橋(在盧氏縣)
(南洛河上)
南陽府
魯陽關(在府城北魯陽公與韓酣戰及暮揮戈日返三舍處)石峽口關(在唐縣東)
(北)象河關(在泌陽縣東北一百二十里)桐柏關(在桐柏縣東)塌河關
(在鄧州城南)西峽口關(在内鄉縣西北)荆子口關(在内鄉縣西)黨子
口關(在内鄉縣西南)金斗關(在内鄉縣東北)馬尾關(在内鄉縣北即秦漢沮陽)
(故城也後魏置以拒齊齊將陳顯逹攻圍不下即此)花園頭關(在淅川縣西北)仙翁
關(在裕州東北)昆陽關(在葉縣西南金元好問詩古塞荒烟集暮鴉高城落日隠悲笳并)
(州倦客初投跡楚澤寒梅又過花滿眼旌旗驚世路閉門風雪羡山家忘憂只有清樽在暫為紅塵)
(拂鬢華)鴉路鎮關(在南召縣東北今併南陽縣)襄陽渡(在府城南入淯水唐)
(竇鞏詩東風雨洗順陽川蜀錦花開綠草田彩雉闘時頻駐馬酒旗翻處亦留錢新晴日照山頭雪)
(薄暮人爭渡口船早晚到家春欲盡今年寒食月初圓)瓜里渡(在府城北四十里)淯
陽渡(在府城東北入淯水)泌河渡(冇二一在唐縣北一在泌陽縣西)七里河
渡(在鄧州北)新店渡(在新野縣南三十里)矼石渡(在新野縣西南二十里)黨
子口渡(在内鄉縣西北)馬蹬渡(在淅川縣東三十里)北舞渡(在舞陽縣東北)
(五十里)灰河渡(在葉縣東)干江渡(在葉縣東南)&KR1267;水渡(在葉縣東一里)
澧河渡(在葉縣南)問津渡(在葉縣北即孔子使子路問津處)沙河渡
(在葉縣北二十里)洛岡渡(在葉縣東北三十里)嚴村渡(在葉縣西北一十里)雙
橋(在府城東)石橋(在府城泗水河上有南北二橋宋黃庭堅詩令尹鳴騶過石橋想君寒夢)
(正飄摇退思轉覺年來劇亂似春風柳萬條)博望橋(在府城東北)平市橋(在唐)
(縣東南)桐河橋(在唐縣西北)象河橋(在泌陽縣東北)官莊橋(在泌陽縣)
(西北)東安橋(在鎮平縣東)白河橋(在南召縣南今併南陽縣)穰東橋(在鄧)
(州東北)大豐橋(在鄧州南門外)木寨橋(在内鄉縣北唐太宗嘗駐兵于此)正
善橋(在桐柏縣東)淮井橋(在桐柏縣西)洪濟橋雲溪橋(俱在)
(内鄉縣順陽保)普惠橋(在新野縣東門外)板橋(在新野縣北唐錢起詩静宜樵隠度)
(遠與車馬隔有時行樂來喜遇歸山客)栗河橋(在新野縣東)趙河橋(在裕州西)
(南三十里)陌陂橋潘河橋(俱在裕州東南)普濟橋(在淅川縣東關外小)
(金河)舞泉橋(在舞陽縣南)飲馬河橋(在舞陽縣北)港河橋(在舞陽縣)
(東)昆水橋(在葉縣南關外)湛河橋(在葉縣北三十里)廉村橋(在葉縣東)
(二十里)犨河橋(在葉縣西十五里)召奉橋(在葉縣東八里)澧水橋(在葉)
(縣北)望仙橋(在葉縣東門外)迎仙橋(在葉縣北門外)
汝寧府
楊埠關(在府城東九十里)竹溝鎮關(在確山縣西南九十里)明港鎮
關(在確山縣南九十里)平靖關(在信陽州東南九十里一名冥阨塞有大小石門鑿山通)
(道淮南子曰天下九塞冥阨其一即此)恨這關(在信陽州西南)黃土關(在信陽州)
(西南六十里)平常關(在信陽州西北六十里舊名平昌關明朱碩爋詩准水西邊日半明)
(平昌關下彩雲迎山中綠桂花零亂小立殘隂吸鳳笙)長臺關(在信陽州北)武勝
關(在信陽州東南一百五十里即古武陽又名直轅)大埠關(在信陽州東三十五里明)
(何景明詩楚關申戌鬱茫茫野草春沙更斷腸山頭僧住何年砦山下人耕古戰場)九重關
(在羅山縣南一百二十里即古之黃峴一名大隧關)破關(在羅山縣南一百二十里)大勝
關(在羅山縣南一百四十里明太祖詩兩山夾聳大勝關古今人民自往還澗下寒泉聲瀝瀝路)
(傍衰草色斑斑白雲出岫隨風舞黃葉穿林任烏翻美景一時觀不盡好將描入畫圖看)三股
河渡(在新蔡縣東南八里)官津渡(在新蔡縣南一十里)洪河渡(在新蔡縣北四)
(里)洋山渡(在信陽州西北三十里通桐柏)大埠渡(在信陽州東四十五里)溮
河渡(在信陽州西)長臺渡(在信陽州北五十里)月灣渡(在羅山縣東二十里)
金關河渡(在羅山縣西六十里)淮河渡(在羅山縣北二十里)濟民橋(在府)
(城東門外)溱濟橋(在府城南二十里)斷濟橋(在府城西一十里)仙行橋
(在府城南三里明傅振商詩二孝莊前跡已陳黃姑解佩舊河津年年七夕通靈會曾憶橋邊合卺)
(人)遇仙橋(在府城西二十五里)河莊橋(在府城西三十里)博愛橋(舊名)
(北門橋在府城北門外)百尺橋(在上蔡縣西北)洪橋(在上蔡縣東北洪河)忠烈
橋(在上蔡縣南門外知縣霍恩死節于此故名)來儀橋(在新蔡縣南二里)義濟
橋(在正陽縣南二十里)秔陂港橋(在正陽縣東北十里)板橋(在正陽縣西二十里)
重渠橋(在西平縣東南)合水橋(在西平縣西南)柏亭橋(在西平縣治西)新
村橋(在確山縣東三十五里)徒石橋(在確山縣東五十里)下會橋(在確山縣)
(東南十五里)金梁橋(在確山縣西門外)三里橋楊村橋(俱在確山)
(縣北)沙河橋(在遂平縣南門外沙河上)石洋橋(在遂平縣北)紅羅橋(在信)
(陽州南三灣河)明月橋(在信陽州北門外)司天橋(在信陽州城南)雙溪橋
(在信陽州北四十里)義陽橋(在信陽州北)白馬橋駐節橋(在信陽州)
(二橋相望中為儒學有塘西北洩水道也)大通橋(在羅山縣南明太祖詩義陽城裏值元宵)
(水色梅香共寂寥不似上年燈火節玉人歌舞過柴橋)定遠橋(在羅山縣南一百二十里)
攀龍橋(在羅山縣西一百二十里)
汝州
龍門關(在州南大龍山下)歇馬嶺關(在魯山縣西北九十里)上店鎮
關(在伊陽縣西南三十里)不捄關(在伊陽縣西南)夾河渡(在州城東南一十里)
康家渡(在魯山縣西二十里沙河之次)馬頭渡(在寳豐縣南二十里)洗耳橋
(在州城西門外即許由洗耳處)仁義橋(在州城東十五里)仙人橋(在州城西費長)
(房昇仙遺跡釋如乾詩搆石跨山磵落虹飲翠微碣留空有跡仙去已無歸半月分高影千林映曙)
(暉潺湲流不盡時見白雲飛)三里橋(在魯山縣三里河上)董家橋(在魯山縣東南)
(四里)轂轤橋(在魯山縣漢光武為王莽所廹疾行先過莽至而橋已沉)扈澗橋(在郟)
(縣西五里)義濟橋(在縣西一十里滬澗溪上今水涸而橋存)長橋(在郟縣東四十里跨)
(長橋河即藍橋)汝河橋(在郟縣東南一十五里汝河上)馬村橋(在郟縣東南三十五)
(里)孝濟橋(在郟縣西北三十里孝子苑馬寺少鄕劉濟建)通濟橋(在寳豐縣西北)
(净腸河)石橋(在寳豐縣雙酒務保)濟惠橋(在寳豐縣城南一十里有竒凡襄葉兩縣)
(運煤皆由此橋而逹)通都橋(在寳豐縣東郭外以路通京師故名)紫羅橋(在伊陽縣)
(城東)漫流橋(在伊陽縣城外)棗林橋(在伊陽縣城西)繼志橋(在伊陽縣城北)
(三屯鎮明張吉士繼父志建因以名橋)永定橋(在伊陽縣北茹店鎮為汝洛大道橋跨長)
(夀河上流)蟾橋(在伊陽縣西門外跨城壕上)
陳州
龍王關(在州城西南)瓦關(在州南孝義鄉陳侯與頓子國相隣立此為界)常社
關(在西華縣西南六十里)界首關(在沈邱縣東五十里)南頓關(在項城縣北五)
(十里)蔡河渡(在州南)潁岐渡(在州西南)柳林渡(在州西北)小窰渡
(在西華縣西)潁隂渡(有二一在州東南一在項城縣西北)潁河渡(在項城縣南一)
(十二里)槐坊店渡(在沈邱縣北五十里)紙店渡(在沈邱縣東北四十里)蓮
池渡(在沈邱縣西北二十里)沙河渡(在項城縣東北六十里)溵河渡(在項)
(城縣南一十二里)顯德橋(在州城門外周顯德中鑿河時建)紅花石橋(在西)
(華縣西二十里)王溝橋(在商水縣東北五里)榖河橋(在商水縣西北)冲石橋
(在商水縣南一十二里)永興橋(在沈邱縣城北二十里)項水橋(在項城縣城西)
(一十里)南頓橋(在項城縣城南二十里)
許州
虹梁渡(在襄城縣東南四十里明李敏詩綠水紅橋掩映間横空三十六重環天移鰲背來)
(滄海地擁虹腰跨碧灣帝闕九閽通馹驛王程萬里走夷蠻驅山誰借神龍力石甃鞭㾗血尚殷)
留河渡(在襄城縣東南三十里)魯渡(在襄城縣西)高橋渡(在襄城縣北明)
(余二問詩拭目千山不盡流一橋横鎖晚煙浮人家傍岸饒魚米日日灘頭問客舟)河堰渡
(在襄城東南四十里)溵江渡(在郾城縣南一里)螺灣渡(在郾城縣南五里)關
王廟渡(在臨鈻縣西五里)潩水橋(在許州東北三里鄢陵路)椹澗橋(在州)
(西三十里)石固橋(在州西北五十里明成化年間州人吳芳建知府邵寳為記)八里
橋(在州)碾子橋(在州南一十五里)小商
橋(在臨穎縣南二十五里潁河上)五吉橋(在臨潁縣東北石梁河上)大石橋(在臨)
(潁縣北三十里)沙溝橋(在臨潁縣東北)惠政橋(在襄城縣南門外汝河上)潁橋
(在襄城縣北四十里潁河上)高橋(在襄城縣西)石界橋(在郾城縣南三十里石界)
(溝上)䩐勒橋(在郾城縣北二十五里蘆河上)三里橋(在郾城縣南二里澧河上)石
梁橋(在長葛縣)濟衆橋(在長葛縣西一十里潩河上)
禹州
禇河渡(在州東二十里)溱洧古渡(在新鄭縣南門外)清潁橋(在州北門)
(外)禇河橋(在州東二十里濟潁水)永濟橋(在州西南三十里潭口河上)浮
山雙橋(在密縣東二十里)溱洧橋(在密縣南二十里)通濟橋(在密縣城)
(中縣治之東)盧家橋(在密縣東南三十里盧家灣)魯固橋(在新鄭縣西二十里)
(潩水上)廣惠橋(在新鄭縣北古城外)南關橋(在新鄭縣南門溱洧河上子産以乘)
(與濟人即此處)古城東北隅橋(在新鄭縣入省大路黃水河上)代輿橋(在新)
(鄭縣南門外溱水上)
鄭州
古崤關(在汜水縣西二里本周穆王養虎之地漢為成臯隋為虎牢唐為武牢明更曰古崤)
(唐賈至銘天地定位山川據其極王侯設險虎牢擁其要鎮之以五嶽維嵩崒焉廹之以四凟洪河)
(突焉宜其咽喉九州閫域中夏贊經綸之攻拒郤欃搶之凌暴乃若金火代變山河分裂脇從力爭)
(議𣪚約結時則漢祖守之以臨山東坐清三齊彊楚躑躅而不進隋氏失馭中原板蕩封豕荐食龍)
(戰元黃時則太宗據之以拒河朔克擒醜夏偽鄭袒縳而請命於戲自周室微弱虎狼並吞盛衰千)
(祀正閏更王而政和民安一統長久漢氏昭于前載我唐光于兹日其創業之主戡定功業咸在斯)
(地意者天開險固為覇王之器乎聖作功業知窅冥之意乎不然何元期時事影響之若此也又聞)
(諸鄭志曰制巖邑也虢叔死焉而漢唐紹興得非山靈河神正直是輔乃知不獨恃險而顛沛者在)
(于凉德歟天寳七載至自宋都西經洛陽歇鞍登兹懷古欽望鑒山河之壯麗想威靈而咫尺慨然)
(有懷敢獻頌曰邈矣維嵩峻極于天磅礴崔嵬北臨洪川嶽瀆會險蹙折封泉寔開虎牢作固伊瀍)
(維此虎牢天設巨防攻在坤下拒在離傍昏恃以滅聖凴而王崢嶸豁呀孟門相向伊昔漢祖戡秦)
(統周勍敵相及此焉淹留終夷海表遂復鴻溝乘釁而東奄有九州隋氏敗績黎人艱阻帝命太宗)
(陳師鞠旅鐵騎僔僔雲旗容與擒夏克鄭在此一舉日月永清昆蟲得所歲在戊子西經登兹神祗)
(肅然憫亡悽其虢叔返道復隍慴師項氏烹苛莫能守之險易同途成敗異時德不在鼎王孫布詞)
(三苖不循魏武忸怩逆失順獲古今同期申鑿勒銘庶警將來唐張祐詩行人候晚久徘徊不待鷄)
(鳴未得開堪羡寒溪自無事潺潺一夜宿關來宋司馬光詩天險限西東誰知造化功路邀三晉會)
(勢壓兩河雄餘雪霑枯草驚飇卷斷蓬徒觀爭戰處今古索然空)古渡(在鄭州有二一在西)
(郭外一在北郭外)花園渡(在鄭州東北五十里)任店渡(在滎澤縣西北十五里)
滎澤古渡(在滎澤縣北一里)方家口渡(在河隂縣北)平隂口渡
(在河隂縣)索水渡(在河隂縣南)玉門古渡(在氾水縣清汜灌河處)孤柏
渡(在汜水縣西唐岑參詩孤舟向廣武一馬歸成臯勝槩日相與思君心鬱陶)迎春橋
(在鄭州東門外)和義橋(在鄭州西門外)政通橋(在鄭州北二里明陳音有記)廣
濟橋(在鄭州北門外)榆林橋(在滎澤縣西南十五里)惠濟橋(在滎澤縣南五)
(里許)岔河橋(在滎澤縣西南十六里)通濟橋(在滎澤縣東)須水橋(在滎)
(陽縣東四十里)京水橋(在滎陽縣東唐王維詩朝與周人辭暮投鄭人宿他鄉絶儔侣孤客)
(親僮僕宛洛望不見秋霖晦平陸田父草際歸村童雨中牧主人東臯上時稼遶茅屋蟲思機杼悲)
(雀喧禾黍熟明當渡京水昨夜猶金谷此去欲何言窮邊徇微禄)岵濟橋(在滎陽縣南三)
(十里曹固保)濟橋(在滎陽縣東門外唐尉遲敬德建)草橋(在河隂縣茹固村西)天
橋(在河隂縣唐武山水谷南)虹橋(在汜水縣西北一里)
陜州
硤石關(在州東七十里即古崤陵唐韓愈詩數日方離雪今朝又出山試凴高處望隱約見)
(潼關)太陽關(在州城西)鴈翎關(在州城東南路通永寧)虢略關(在靈寳縣)
(南)火燒關(在靈寳縣南一百餘里)函谷舊關(在靈寳縣南一十里老聃西度)
(田文東出皆此關也左右有望氣雞鳴二臺遺址唐張九齡詩函谷雖云險黃河復已清帝心無所)
(隔空此置關城唐高適歌君不見函谷關崩城毁壁至今在樹根草蔓遮古道空谷千年長不改寂)
(寞無人空舊山聖朝無事不須關白馬公孫何處去青牛老人更不還蒼苔白骨空滿地月與古時)
(長相似野花不省見行人山鳥何曾識關吏故人方乘使者車吾知郭舟却不如請君時憶關外客)
(行到關西多致書唐胡宿詩天開函谷壯關中萬古驚塵向此空望氣竟能知老子棄繻何不識終)
(童謾持白馬先生論未抵鳴雞下客功符命巳歸如掌地一丸曾誤隗王東)轆轤關(在靈)
(寳縣西南其地南連星宿谷北接金盆道為戰國時疆界)大谷關(在閿鄉縣西南秦山谷明)
(彭綱詩秦嶺雲開翠浪生鼎湖烟樹接孤城太平車馬如流水不管關雞早晚鳴)潼關(在閿)
(鄉縣西六十里與陜西華隂縣分界唐張祐詩日落寒郊烟物清古槐隂黑少人行關門西去華山)
(色秦地東來河水聲明王廷相詩天設潼關金陡城中條華嶽拱西京何時帝劈蒼龍峽放與黃河)
(一線行)桃林塞(在靈寳縣西至潼關周武王放牛處唐韓愈詩西來騎火照山紅夜宿桃)
(林臘月中手把命珪兼相印一時重疊賞元功)茅津渡(在州城北四里一名陜津春秋秦伯)
(伐晉自茅津濟封崤尸而還即此唐太宗造浮橋以渡)三門集津(在州東曹金詩碧落)
(流鴻影瀟瀟滿目秋二毛人自老一派水空流形勝分關陜勲名仰召周感君談治理民瘼重吾憂)
太陽渡(在州城西漢獻帝北渡太陽津即此宋魏野詩數點歸鴉投遠樹人行欲盡夕陽路)
(暮靄還生竹塢村西風乍起茅津渡顒卭三兩待船人立蹇扶笻望水濱忽見蘆中烟一縷祗應炊)
(稻烹霜鱗)浢津渡(在靈寳縣西北三里)盤豆渡(在閿鄉縣西二十里唐李商隠詩蘆)
(葉瀟瀟夏景深幽亭暫欲洒塵襟昔年曾是江南客此日初為關外心思子臺邊風自急玉娘湖上)
(月空沉清聲不逐行人去一宿荒城半夜砧)吕店渡(在閿鄉縣東二十里)梁正渡
(在閿鄉縣東北一十五里楊家灣)西關渡(在閿鄉縣西城門外)風陵渡(在閿鄉縣)
(西六十里北岸有風后陵故名)硤石橋(在州東七里社)槖水橋(在州城南門外)太
陽橋(在州城西一里長七十六丈廣二丈唐貞觀十一年太宗幸陜遣武將軍丘行恭造)譙
水橋(在州南西樊社)張茅橋(在州張茅鎮東)鴻蘆橋(在靈寳縣西)雙虹
橋(在靈寳縣城西弘農澗上)沙河橋(在靈寳縣稠桑二十里)好陽橋(在靈寳縣)
(城東一十里)曲沃橋(在靈寳縣城東二十里)虢州橋(在靈寳縣虢略鎮東)南
村橋(在靈寳縣城南六十里)雙橋(在閿鄉縣西四十里)盤豆橋(在閿鄉縣西二)
(十里)井泉橋(在閿鄉縣西三十里)玉溪橋(在閿鄉縣西四十里)横澗橋(在閿)
(鄉縣南一十五里)湖陽橋(在閿鄉縣西門外湖水濱)
光州
木陵關(在光山縣南一百三十二里齊陳接境齊置此關隋廢)牛山鎮關(在光)
(山縣東一百里)五關(在光山縣西南曰白沙土門斗木嶺黃土嶺修善衝宋紹興間江州都督)
(趙廞建)朱臯鎮關(在固始縣東北六十里)定城關(在固始縣南一百二十里)
(北齊置隋廢)五水關(在固始縣西南一百三十里古有隘口)楊莊鎮關(在息)
(縣北九十里)金剛臺關(在商城縣南三十里)長嶺關(在商城縣南一百二十里)
(界連麻城嶺)白露河渡(在光山縣東三十五里)寨河渡(在光山縣西三十里)
(翟琰詩摇曳東風送晚晴夕陽斜挂片帆輕幾行疎柳餘寒影萬里歸鴻度遠聲楚寨山明因雨秀)
(淮濱水落入秋清棹歌初歇争歸舍新月依人到處明)竹竿河渡(在光山縣北)中
河渡(在光山縣西)官河渡(在光山縣)史河渡(在固始縣東一十五里明王穉)
(登詩落日東津下蒼茫問渡河漁人歸夕浦鳥影逗微波弱柳縈烟斷新花映水多女兒顔色好蕩)
(槳唱菱歌)曲河渡(在固始縣東北一十五里)大漥渡(在息縣東十五里光州路)閭
河渡(在息縣東九十里固始路)楊明渡(在息縣西南一十五里羅山信陽路)淮河
渡(在息縣南五里光山路宋蘇軾詩朝離新息縣初亂一水碧莫宿淮村南已渡千山赤塵鼯號)
(古戍霧雨暗破驛回頭梁楚郊永與中原隔黃州在何許想像雲夢澤吾生如寄耳初不擇所適但)
(存魚與稻生理己自畢獨喜小兒子少年事安逸相從艱難中肝肺如鐵石便應與晤語何止寄衰疾)
(又澹月傾雲曉角哀小風吹水碧鱗開此生定向江湖老默數淮中十往來)包信渡(在息)
(縣東北七十里新蔡路)官擺渡(在商城縣北二十里)龍潭河官渡(在商城縣)
(西四十里)和豐橋渡(在商城縣西北二十五里)謝靈橋(在光州城西二里)高
橋(在光州城東二里)跨横橋(在州治前舊名鎮淮橋明知府錢鉞重建改今名宋趙抃)
(詩兩城絲竹萬家聲載酒衣冠此落成共訝横舟浮野渡半如彩鷁結鷗盟何人隔水望洋嘆此日)
(中流自在行聞說竹橋曾渡蟻誰能舟楫濟蒼生)正潢橋(在州治東前皆比舟横渡曰浮)
(橋州守陳錫爵採石鳩工建長橋九洞)亞港橋(在光州東北二十里)南關橋(在光)
(山縣南門外)楊旛橋(在光山縣西南四十里)大石橋(在光山縣東即遇仙橋)
思善橋(在固始縣東)平易橋政通橋(俱在固始縣南關)復初
橋明善橋(俱在固始縣西一十里)高節橋(在固始縣南三十一里)清
風橋(在固始縣南三十五里)唐莊橋(在息縣東北九十里褒信里橋跨閭河上)金
銀橋(在息縣朝陽門外即張畫橋)西河橋(在商城縣西門外)和豐橋(在商)
(城縣北二十里)八里岡橋(在商城縣城南一十里)龍頭橋(在商城縣北一十二)
(里今名廣濟橋)
河南通志卷八
