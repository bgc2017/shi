河南通志卷七十三
藝文二
詩(樂府雜體)
陶唐許由箕山歌(登彼箕山兮瞻望天下山川嶇﨑萬物還普日月運照靡不記覩游)
(放其間何所却慮嘆彼陶唐獨自愁苦勞心九州憂勤后土謂予欽命傳禪易祖我樂何如蓋不眄)
(顧河水流兮緣高山甘瓠施兮葉綿蠻高林肅兮相錯連居此之處傲堯君)
殷箕子麥秀歌(麥秀漸漸兮禾黍油油兮彼狡童兮不與我好兮)又(麥秀漸漸兮禾)
(黍油油兮彼狡童兮不與我好仇)
周衛女思歸引(涓涓泉水流於淇兮有懷于衛靡日不思執節不移兮行不隳轗軻何辜)
(兮離厥菑嗟乎何辜兮離厥菑)又(涓涓泉水流于淇兮有懷于衛靡日不思執節不移兮行不詭)
(隨坎坷何辜兮離厥茨)宋城者謠(睅其目皤其腹棄甲而復于思于思棄甲復來)公
孫僑歌(取我衣冠而褚之取我田疇而伍之孰殺子産吾其與之)又(我有子弟子産誨之)
(我有田疇子産殖之子産而死誰其嗣之)鄴民歌(鄴有賢令兮為史公決漳河兮灌鄴旁終)
(古舄鹵兮生稻梁)
漢武帝瓠子歌(瓠子決兮將奈何皓皓洋洋兮慮殫為河殫為河兮地不得寧功無已時)
(兮吾山平吾山平兮鉅野溢魚沸鬱兮栢冬日正道弛兮離常流蛟龍騁兮方遠游歸舊川兮神哉)
(沛不封禪兮安知外為我謂河伯兮何不仁汜濫不止兮愁吾人齧桑浮兮淮泗滿久不反兮水維)
(緩)又(河水湯湯兮激潺湲北渡迂兮浚流難搴長筊兮沈美玉河伯許兮薪不屬薪不屬兮衛)
(人罪燒蕭條兮噫平何以禦水頽林竹兮楗石菑宣房塞兮萬福來)洛陽令歌(天久不雨)
(蒸人失所天王自出祝令特苦精符感應滂沱下雨)滎陽令歌(滎陽令有異政修立學校)
(人易性令我子弟恥爭訟)洛陽謠(城上烏尾畢逋公為吏子為徒一徒死百乘車車班班入)
(河間河間姹女工數錢玉為室金為堂石上慊慊舂黃梁下有懸鼓我欲擊之丞相怒)魏郡
太守歌(我有荆棘岑君伐之我有蟊賊岑君遏之狗吠不驚足下生氂含哺鼔腹焉知凶災)
(我喜我生獨丁斯時美哉岑君於戲在兹)鴻陂童謠(壞陂誰翟子威飯我豆羹食芋魁反)
(乎覆陂當復誰云者兩黃鵠)
魏文帝煌煌京洛行(夭夭園桃無子空長虚美難假偏輪不行)又(淮陰五刑鳥盡)
(弓藏保身全名獨有子房大憤不收褎衣無帶多言寡誠祗令事敗)又(蘇秦之說六國以亡傾側)
(賣主車裂固當賢矣陳軫忠而有謀楚懷不從禍卒不救)又(禍夫吳起智小謀大西河何健伏尸)
(何劣)又(嗟彼郭生古之雅人智矣燕昭可謂得臣峩峩仲連齊之高士北辭千金東蹈滄海)黎
陽作(朝發鄴城夕宿韓陵霖雨載塗輿人困窮載馳載驅沐雨櫛風舍我高殿何為泥中在昔)
(周武爰暨公旦載主而征救民塗炭彼此一時惟天所讚我獨何人餘不靜亂)曹植名都
篇(名都多妖女京洛出少年寶劍直千金被服麗且鮮鬭雞東郊道走馬長楸間馳騁未能半雙)
(兔過我前攬弓捷鳴鏑長驅上南山左挽因右發一縱兩禽連餘巧未及展仰手接飛鳶觀者咸稱)
(善衆工歸我妍歸來宴平樂美酒斗十千膾鯉䐪胎鰕炮鼈炙熊蹯鳴儔嘯匹侣列坐竟長筵連翩)
(擊鞠壤巧捷惟萬端白日西南馳光景不可攀雲散還城邑清晨復來還)繆襲戰滎陽
(戰滎陽汴水陂戎士憤怒貫甲馳陣未成退徐滎二萬騎斬壘平滎馬傷六軍驚勢不集衆幾傾白日没)
(時晦冥顧中牟心屏營同盟疑計無成賴我武皇萬國寧)
晉陸機俠邪行(伊洛有岐路岐路交朱輪輕蓋承華景騰步躡飛塵鳴玉豈樸儒憑軾皆)
(俊民烈心厲勁秋麗服鮮芳春余本倦游客豪彦多舊親傾蓋承芳訊欲鳴當及晨守一不足矜岐)
(路良可遵規行無曠迹矩步豈逮人投足緒已爾日時不必循將遂殊塗軌要子同歸津)陸雲
贈汲郡太守(於穆皇晉豪彦實蕃天綱振維有聖貞觀鳴鳥在林良駿既閑萃彼俊乂)
(時亮庶官)又(抑抑奚生天篤其淳芳穎蘭揮瓊光玉振沈機照物妙思考神思我善問觀德古人)
又(亦既有試出幸邦家之子于行民固謳歌風澄俗儉化盡世波茫茫既庶且樂于和)又(職思)
(既殊亦各有司念我同僚悲爾異事之子之遠悠悠我思雖無贈之歌以言志)石崇思歸
引(思歸引歸河陽假羽儀鴻鵠高飛翔經邙阜濟河梁整我舊館心悦康清渠激魚彷徨鴈鶩泝)
(波羣相將終日周覽樂無方登雲閣列姬姜拊絲竹叩宫商宴華池酌玉觴)潘岳北邙
送别王世胄(朱鑣既揚四轡既整駕言餞行告離邙嶺情有遷延日無餘影迴轅南翔)
(心焉北騁)祖逖豫州歌(幸哉遺黎免俘虜三辰既朗遇慈父元酒忘勞甘瓠脯何以詠)
(思歌且舞)陶潜箕子述(去鄕之感猶有遲遲矧伊代謝觸物皆非哀哀箕子云胡能夷)
(狡童之歌悽矣其悲)
宋鮑照代陳思王京洛篇(鳳樓十二重四戶八綺&KR1624;繡桷金蓮花桂柱玉盤龍)
(珠簾無隔露羅幌不勝風寶帳三千所為爾一朝容揚芬紫煙上重綵綠雲中春吹回白日霜高落)
(塞鴻但懼秋塵起盛愛逐衰蓬坐視青苔滿臥對錦筵空琴瑟縱横散舞衣不勝縫古來共歇薄子)
(意豈獨濃惟見雙黃鵠千里一相從)
梁武帝河中之水歌(河中之水向東流洛陽女兒名莫愁莫愁十三能織綺十四採)
(桑南陌頭十五嫁為盧家婦十六生兒似阿侯盧家蘭堂桂為梁中有鬱金蘇合香頭上金釵十二)
(行足下絲履五文章珊瑚掛鏡爛生光平頭奴子擎履箱人生富貴何所望恨不早嫁東家王)何
遜銅雀妓(秋風木葉落蕭瑟管絃清望陵歌對酒向帳舞空城寂寂簷宇曠飄飄帷幔輕)
(曲終相顧起日暮松栢聲)江淹銅雀妓(武皇去金閣英威長寂寞雄劍頓無光雜佩亦)
(銷鑠秋至明月圓風傷白露落清夜何湛湛孤燭映蘭幕撫影愴無從惟懷憂不薄瑤瑟行應罷紅)
(芳幾為樂徒登歌舞臺終成螻蟻郭)沈約洛陽道(洛陽大道中佳麗實無比燕裙傍日)
(開趙帶隨風靡領上蒲萄繡腰中合歡綺佳人殊未來薄暮空徙倚)
陳江總濟黃河(葱山淪外域鹽澤隠遐方兩源分際遠九道沠流長未殫所聞見無待騐)
(詞章留連嗟太史惆悵踐黎陽導波縈地節疏氣耿天潢憫周沈用寶嘉晉肇為梁)張正見
輕薄篇(洛陽美年少朝日正開霞細蹀漣錢馬傍趨苜蓿花揚鞭還却望春色滿東家井桃)
(映水落門柳襍風斜緜蠻弄清綺蛺蝶遠承華欲往飛麗館遙駐季倫車石榴傳瑪瑙蘭肴奠象牙)
(聊持自娛樂未是鬭豪奢莫嫌龍馭晚扶桑復浴鵶)煌煌京洛行(千門儼西漢萬戶擅)
(東京凌雲霞上起鳷鵲月中生風塵暮不息簫管夜恒鳴惟當賣藥處不入長安城)公無渡
河(金堤分錦纜白馬渡蓮舟風嚴歌響絶浪湧榜人愁擢折桃花水颿横竹箭流何言沈璧處千)
(載偶陽侯)陳暄洛陽道(洛陽九逵上羅綺四時春鎮西歌豔曲臨淄逢麗神路傍避驄)
(馬車中看玉人欲知雙璧價潘夏正連茵)徐陵洛陽道(洛陽馳道上春日起塵埃濯龍)
(望如霧河橋渡似雷聞珂知馬蹀傍幰見甍開相看不得語密意眼中來)
北魏高允咏王子喬(王少卿王少卿起升飛龍翔天庭遺儀景雲漢酬光騖電熒怱)
(若浮騎日月從列星跨騰八廓踰杳冥尋元氣出天門窮覽有無究道根)
隋越王侗京洛行(青春上陽月結伴戲京華龍媒玉珂馬鳳軫繡香車水映臨橋樹風)
(吹夾路花日昏歡宴罷相將歸狹斜)蕭慤奉和濟黃河應教(大藩連帝室驂)
(駕奉皇猷未明驅羽騎凌晨方畫舟津城渡維錦岸柳夾緹油鐘聲颺别島旗影照蒼流早光生劍)
(服朝風起節樓滔滔細波動裔裔輕舷浮迴橈避近磧放舳下前洲全疑上天漢不異謁蓬丘望知)
(雲氣合聽識水聲秋從君何等樂喜從神仙遊)
唐岑參梁園歌送王說判官(君不見梁孝王修竹園頽牆隠轔勢仍存嬌娥曼臉)
(成草蔓羅惟珠簾空竹根大梁一旦人代改秋月春風不相待池中幾度鴈新來洲上千年鶴應在)
(梁園二月梨花飛却似梁王雪下時常時置酒延枚叟肯料平臺狐兔走萬事翻覆如浮雲昔人空)
(在今人口單父古來稱宓生祗今為政有吾兄輶軒若過梁王道應傍琴臺聞政聲)李白公
無渡河(黃河西來決崑崙咆哮萬里觸龍門波滔天堯咨嗟大禹理百川兒啼不窺家殺湍)
(湮洪水九州始蠶麻其害乃去茫然風沙披髮之叟狂而癡清晨臨流欲奚為旁人不惜妻止之公)
(無渡河苦渡之虎可搏河難馮公果溺死流海湄下有長鯨白齒若雪山公乎公乎挂骨於其間箜)
(篌所悲竟不還)元丹丘歌(元丹丘愛神仙朝飲潁水之清流暮還嵩岑之紫煙三十六峯)
(長周旋長周旋躡星虹身騎飛龍耳生風横江跨海與天通我知爾遊心無窮)杜甫新安
吏(客行新安道喧呼聞點兵借問新安吏縣小更無丁府帖昨夜下次選中男行中男絶短小何)
(以守王城肥男有母送瘦男獨伶俜白水暮東流青山猶哭聲莫自使眼枯收汝淚縱横眼枯却見)
(骨天地終無情我軍取相州日夜望其平豈意賤難料歸軍星散營就糧近故壘練卒依舊京掘壕)
(不到水牧馬役亦輕况乃王師順撫養甚分明送行勿泣血僕射如父兄)劉長卿銅雀
臺(嬌愛更何日高臺空數層含啼映雙袖不忍看西陵漳水東流無復來百花輦路為蒼苔青樓)
(月夜長寂寞碧雲日暮空徘徊君不見鄴中萬事非昔時古人不在今人悲春風不逐君王去草色)
(年年舊宫路宫中歌舞已浮雲空指行人來往處)劉禹錫平蔡州(汝南晨雞喔喔)
(鳴城頭鼔角音和平路旁老人憶舊事相與感激皆淚零老人收淚前致詞官軍入城人不知忽驚)
(元和十二載重見天寶承平時)韓愈拘幽操(目掩掩兮其凝其盲耳肅肅兮聽不聞聲)
(朝不見日出兮夜不見月與星有知無知兮為死為生嗚呼臣罪當誅兮天王聖明)將歸操
(河之水兮其色幽幽我將濟兮不得其由涉其淺兮石齧我足乘其深兮龍入我舟我濟而悔兮將)
(安歸尤歸乎歸乎無與石鬭兮無應龍求)柳宗元平淮夷雅皇武(皇武命丞)
(相度董師集大功也皇耆其武于溵于淮既巾乃車環蔡其來狡衆昏嚚甚毒于酲狂奔呌呶以)
(干天刑)又(皇咨于度惟汝一德曠誅四紀其奚汝克錫汝斧鉞其往視師師是蔡人以宥以釐)
又(度拜稽首告於元龜既禡既類于社是宜金節煌煌錫盾雕戈犀甲熊旗威命是荷)又(度拜)
(稽首出次于東天子餞之罍斝是崇鼎臑爼胾五獻百籩几百卿士班以周旋)又(既涉于滻乃翼)
(乃前孰圖厥猶其佐多賢宛宛周道于山于川遠揚邇昭陟降連連)又(我旆我旗于道于陌訓于)
(羣師拳勇來格公曰徐之無時額額式和爾容惟義之宅)又(進次于郾彼昏卒狂裒兇鞠頑鋒蝟)
(斧螗赤子匍匐厥父是亢怒其萌芽以悖太陽)又(王旅渾渾是秩是怙既獲敵師若饑得餔蔡兇)
(伊窘悉起來聚左擣其虚靡愆厥慮)又(載闢載祓丞相是臨弛其武刑諭我德心其危既安有衆)
(如林曾是讙譊化為謳吟)又(皇曰歸來汝復相予爵之成國胙以夏墟度拜稽首天子聖神度拜)
(稽首皇祐下人)又(淮夷既平震是朔南宜廟宜郊以告德音歸牛休馬豐稼于野我武惟皇永保)
(無疆右皇武十一章章八句)方城(方城命愬守也卒入蔡得其大醜以平淮右方城臨臨)
(王卒峙之匪徼匪競皇有正命皇命于愬往舒余仁踣彼奸頑柔惠是馴)又(愬拜即命于皇之訓)
(既礪既攻以後厥刃王卒嶷嶷熊羆是式銜勇韜力日思奮殛)又(寇昏以狂敢蹈愬疆士獲厥心)
(大袒高驤長戟酋矛粲其緌章右剪左屠聿禽其良)又(其良既宥告以父母恩柔于肌卒貢爾有)
(維彼攸恃乃偵乃誘維彼攸宅乃發乃守)又(其是爰獲我攻我多陰諜厥圖以究爾訛雨雪洋洋)
(大風來加于燠其寒于邇其遐)又(汝陰之芒縣瓠之峨是拔是震大殱厥家狡虜既縻輸于國都)
(示之市人即社行誅)又(乃諭乃止蔡有厚喜完其室家仰父俯子汝水沄沄既清而瀰蔡人行歌)
(我步逶遲)又(蔡人歌矣蔡風和矣孰䫫蔡初胡&KR1142;爾居式慕以康為愿有餘是究是咨皇德既舒)
又(皇曰咨愬裕乃父功昔我文祖惟西平是庸内誨于家外刑于邦孰是蔡人而不率從)又
(蔡人率止惟西平有子西平有子惟我有臣疇允大邦俾惠我人于廟告功以顯萬邦右方城十章章八句)
戰武牢鐃歌鼓吹曲(戰武牢動河朔逆之助圖犄角怒鷇□抗喬嶽萌翹芽傲)
(霜雹王謀内定申掌握鋪施芟刈三主縛憚華戎封界廓命之瞢俾以斮歸有德惟先覺)白居
易勸我酒(勸我酒我不辭請君歌歌莫遲歌聲長辭亦切此辭聽者堪愁絶洛陽女兒面)
(似花河南大尹頭如雪)生離别(黃河水白黃雲秋行人河邊相對愁天寒野曠何處宿棠)
(梨葉戰風颼颼生離别生離别憂從中來無斷絶憂積心勞血氣衰未年三十生白髮)韋元
甫木蘭歌(唧唧復唧唧木蘭當戶織不聞機杼聲惟聞女嘆息問女何所思問女何所憶)
(女亦無所思女亦無所憶昨夜見軍帖可汗大點兵軍書十二卷卷卷有爺名阿爺無大兒木蘭無)
(長兄願為市鞍馬從此替爺征東市買駿馬西市買鞍韉南市買轡頭北市買長鞭旦辭爺娘去暮)
(宿黃河邊不聞爺娘喚女聲但聞黃河流水鳴濺濺旦辭黃河去暮至黑山頭不聞爺娘喚女聲但)
(聞燕山鐵騎鳴啾啾萬里赴戎機關山度若飛朔氣傳金拆寒光照鐵衣將軍百戰死壯士十年歸)
(歸來見天子天子坐明堂策勲十二轉賞賜百千強可汗問所欲木蘭不用尚書郎願馳千里足送)
(兒還故鄉爺娘聞女來出郭相扶將阿妹聞姊來當戶理紅粧小弟聞姊來磨刀霍霍向猪羊開我)
(東閣門坐我西閣牀脱我戰時袍著我舊時裳當窗理雲鬢挂鏡帖花黃出門看火伴火伴始驚惶)
(同行十二年不知木蘭是女郎雄兔脚樸朔雌兔眼迷離雙兔傍地走安能辨我是雄雌)唐堯
客大梁行(客有成都來為我彈鳴琴前彈别鶴操後奏大梁吟大梁傷客情荒臺對古城)
(版築有陳跡歌吹無遺聲雄哉魏公子疇日好羅英秀士三千人煌煌列衆星金槌奪晉鄙白刃刎)
(侯嬴邯鄲救趙北函谷走秦兵君子榮且眯忠信莫之明間諜忽來及雄圖靡克成千齡萬化盡但)
(見秋水清舊國多孤壘夷門荆棘生蒼梧彩雲没汳浦綠池平聞有東山去蕭蕭班馬鳴河洲搴宿)
(莽日夕淚沾纓因之唁公子慷慨此歌行)
宋王安石趙渠謠(離離新渠其下流水孰知其初灌莽千里其南背江其北逾淮父抱)
(子扶十百其來其來僕僕鏝我新屋趙侯劬之作者不饑歲乃大熟飽及雞鶩僦船與車四鄙出穀)
(今遊者處昔止者流維昔牧我不如今侯侯來適野不有觀者税于水濱問我鰥寡侯其歸矣三歲)
(于兹誰能止侯我往求之)
元王惲信陵公子行(春風獵獵吹輕裘聯鑣來作夷門遊令人遠憶魏公子徑上吹)
(臺最上頭却秦存趙震九土誰意抱關老吏能此惟幄之良籌饑腸自古出竒策功成何害屠沽流)
(高皇布衣重公賢大梁城邊幾遲留一朝龍驤開漢業舉功不復詢來由豈非慕藺承餘休嘗讀大)
(史公今日把酒酧墓周當時朱門滿歌舞此日野草荒山丘醉歌信陵行碧雲日暮寫我憂英雄割)
(據雖已矣高義凛凛横清秋追攀逸駕那復得落日倚劍看神州)虞集竹林七賢
圖(瞻彼修竹下臨清流文石偃隄華松蔭丘植表界壤剪茅宅幽梁度高巘臺隱中州方床讀書)
(異官同休詠歌相聞觴豆相求或蒔名藥或釣游儵課藝嘉植坐思遠遊濯纓微波看雲良疇逸而)
(不放儼而自脩泰哉沮溺邈乎巢由按圖以觀永宜春秋孰若吾子遺其故儔糟粕塵世高蹤莊周)
(我懷古人遯而違憂安得揮絃以招湛浮)楊維貞金谷步障歌(金谷水𣲖銀河)
(流金谷峙據三神丘太僕卿君十二樓花草不識人間秋蜀江染綠紅五色紫鳳銜絲終夜織剪斷)
(鯨濤三萬疋天女江妃不敢惜明珠量斛買蛾眉時時玉笛障中吹紅鸞翠鵲飛在地香塵雜沓疑)
(流脂野鷹西來歌吹歇踏錦未收風雨裂樓前甲士屯如雲樓上佳人墜如雪於乎董家&KR1307;塢金成)
(泥鬼燈一點燃空臍齊州奴何用爾只須豆粥與萍虀不見祇今金谷底野狐作障山禽飛)
明劉基在陳操(彼山有楊兮彼隰有樗彼路斯何兮孔棘且阻元雲沓冥兮不日以雨重)
(華寂寥兮難與晤語茫茫九州兮孰為予所龜蒙無人兮駕予歸處)王子喬咏(王子喬乃)
(是髭王之子定王之孫深宫洞房不稱意却駕白鶴尋軒轅虹霓為旗雲為幡飄然乘風上崑崙王)
(子喬去何之朝發暘谷暮崦嵫六龍九風相追隨穆王西上不得王母訣何為元氣獨爾私王子喬)
(去不還后稷功業巍如山猶有九鼎知神姦王城日久生茒菅爾獨何為白雲間王子喬空長歎)
王禕澠池縣王丞君驅虎歌(澠池之境最多虎道路行人共愁苦狂風)
(吼怒振塵沙落日驚魂慘煙雨王侯承詔來作丞民有瘡痍手摩撫下車走謁城隍廟親寫文移對)
(神語為言幽顯雖有分我與爾神均守土猛虎今兹實害人責不在予還在汝早遣惡類離境中爾)
(神無愧為民主精誠一念既感孚顯逐潜驅固其所驛使郵夫中夜馳畊農賈客凌晨聚前時出戶)
(即畏途今日連村皆安堵童謠籍籍相謂言孰使吾人樂居處我侯之德與神通故今孽沴成銷沮)
(豈不見古今循吏美蹟多虎有渡江及渡河澠池之事同不磨王侯王侯奈爾何)孫原貞
高氏五節歌(夫死不嫁婦之潔從夫以死婦之烈死生全節天地間昭如星日皚如雪)
(汝陽高氏三弟兄人人得婦淑且貞誰知歡愛不到老中道毁故誠哀矜長婦劉遠離兵難逸海頭)
(痛夫見殺罵賊死室家蹀血天為秋仲婦李青春早寡居邊鄙獨攜子姪避兵塵歸守夫墳甘没齒)
(季婦郭良人遇害身無托從容縊死馬櫪間雙魂得並歸冥漠更憐姪婦金夫遭誣死怨恨深與姑)
(邢氏義不辱縊同一室遺哀音一門雙節己竒特高氏五節如連璧終身守節固不易捐身死節尤)
(難得相從地下情更真為言不負結髮姻三骨巳埋原上草香肌不汚生前塵娣姒得姑諧風志清)
(風偉節照當世聲名經達九重天詔書特下咸旌異婦事夫志莫移臣事君行莫虧君臣夫婦主恩)
(義臣忠婦節分所宜思昔姦回喪家國失身蒙面事仇敵貪生忘義亦何心獨不見高家諸婦無慚)
(德)李東陽睢州嘆(將軍有齒嚼欲碎將軍有眼血成淚生為將星死為厲盡是山)
(川不平氣二人同氣金不利天與一城為國蔽強兵坐擁瞑目視孝子忠臣竟誰是千載公名亦天)
(意君不見河南節度三日至)題宋高宗金字牌(金字牌從天來將軍慟哭班師)
(迴士氣鬱怒聲如雷聲如雷震三陲幽薊已復無江淮讐國和壯士死天下事安有此國之亡嗟晚)
(矣)李夢陽青陵臺(兩山當中開露出青陵臺北山&KR2198;張羅南山鳥不來我在南山)
(自有匹馬牛之風不相及吾頸可斷志不易)洛陽道(桃花馬金絡頭白面郎紫貂裘二月)
(洛陽道垂柳蔭清溝溝水東流不記春花開花落幾迴新東風日暮楊花起愁殺高樓獨倚人)梁
園歌(朝發金臺門夕度博浪關黃河如絲天上來千里不見淮南山淮南桂樹弄婆娑挂席欲)
(進阻洪波我今亦作梁困歌梁園昔有信陵君名與岱華爭嵯峨三千珠履不動色屠門執轡來相)
(過功成不顯涕滂沱青蠅白璧一何多我為梁園客不登梁王臺錦帆揚州門一去何時迴荒煙白)
(草古城没登望之令心哀令心哀歌且謠迷塗富貴苦不足寧思白骨生蓬蒿人生三十無少年積)
(金累玉空熬煎獨立天地間長嘯視今古城隅落落一堆土千年誰繼白與甫攬淚浮雲灑煙莽灑)
(煙莽風吹卷波濤沈吟投箸不暇食蹴天濁浪河滔滔君不見昔人然諾一相許黃金斗印如秋毫)
觀燈行(宋家累葉全盛帝寬大實皆稱令主百姓牛馬徧阡陌太倉米粟憂紅腐宣和以來)
(遂多事嗚呼爛費如沙土海石江花湧國門離宮别殿誰能數羣臣諛佞祇自計天下騷然始怨苦)
(正月十四十五間有勅大駕觀鼇山萬金為一燈萬燈為一山用盡工匠力不破道君顏此時上御)
(宣德門樂動簾開見至尊奔星忽經於御榻明月初上堆金盆傾城呼噪聲動地可憐今夜鼇山戲)
(窈冥幻巧百怪聚金蛾翠管堪垂淚借問幸臣誰云是李師師外有蔡京與蔡攸夾樓錦幄羅公侯)
(丞相之幄當前頭奚兒腰帶控紫騶如花少女擎綵毬但聞樓上喚樓下黃帕籠盤賜玉羞月高鳴)
(鞭至尊起幄中環珮如流水爭道齊驅輦路窄寺橋窈窕塵埃白火樹龍燈又一時千光萬焰天為)
(赤常言宴安成禍基從來樂極還生悲君看二帝蒙塵日數月東京荒蒺藜)何景明公
無渡河(公無渡河河濁不見日汝今欲往何時出公無渡河河廣浩無涯往而不返化為泥)
(與沙夷父渴走成鄧林至今丘塚猶岑崟河中蛟龍見人喜縱有舟楫誰救爾噫嗟嗟公無渡河渡)
(河而亡不如陸死噫嗟嗟公無渡河)誰謂河廣行(誰謂河廣濁不見泰山盂水之清可)
(别&KR1126;與妍清濁苟異小大安足言君子知之衆人皆茫然)同李進士觀銅雀硯
歌(君不見鄴中魏帝無宮殿千秋遺瓦磨為硯墨客騷人空嘆嗟朱甍綺構誰曾見李君好古精)
(鑒别冬天拂拭開煙雪虚堂叩之哀玉音泥沙洗出黃金屑廣州紫石鸜鵒眼歙山龍尾何希罕濡)
(藻光迴星漢垂蟠花背刻龜螭斷共憶高臺羅綺春翠眉艷骨飛黃塵提攜故物悲千代感慨新章)
(泣鬼神君不見臨漳此物難復覩河沈岸拆求者苦縣人相傳為贗古嗚呼日掘西陵土)薛蕙
鄴北城(君不見當塗父子全盛時鄴都佳麗侔京師芙蓉池上開朱邸元武苑中羅羽旗九)
(錫纔終俄受禪宫中更起文昌殿功成北闕賜甲第詞客西園侍清宴雄圖擬謂千萬年於今城闕)
(空雲煙梁沛真人不復起歌舞曾無銅雀伎西陵誰辨古墓田東流惟見漳河水)彭蘭成
臯道中(行路難行路難行行西上多關山虎牢函谷愁百盟連峰更出青雲端朔風洌洌沙)
(漫漫青鞋裹足隨征鞍江南衣薄不禁寒肌膚凍皴骨亦頑日來月往走如丸天地黯慘歲復闌故)
(園回首隔江關妻孥在家無綺紈夜深燈火愁相看此時憶家淚潺湲西行萬里何當還)劉燦
段烈婦歌(賀氏女段家婦合歡繡被新雙鴛春心未歇秋先暮夫年嬌婦年芳呱呱黃口)
(纔七日連理枝摧兩夜霜泉落不歸山此心無波瀾鳳去不復還此身無羽翰薄命風飄葉剛腸火)
(中鐵此髮不必剪此耳不須截只憑三尺縑永向中天訣偕老非不欲就義其吾足夫生妾委身妾)
(死夫瞑目君不見淇園有女貞如竹高枝直許祥鸞宿雖無濃豔媚凡禽勁節清風終不辱又不見)
(辛臺有女顔如花昨日東隣今西家殘紅褪盡羞人見悔將顔色汚泥沙嗟哉烈婦人所艱丈夫往)
(往徒衣冠煇煌大書表宅里聯車一過一開顔)趙南星横山烈婦篇(兔絲蔓女)
(蘿生死不相離生為横山女嫁為横山妻夫長苦田畝賤妾能安居周旋辨中饋荷擔往饁之夫也)
(自媚婦豈知面貌&KR1126;婦也自恭夫豈羨多金為結髮託微躬恩愛詎可移食貧餘一載情契如一朝)
(何意遭凶荒四野無寸苖載路盡饑人哭聲何嗷嗷東隣夫相棄西隣婦已逃夫泣向妻言吾恐為)
(若夫不能令爾飽終當死道途不如相棄置庶以求爾餔妻泣向夫言君言非其理天作為姻婭但)
(須誓古處君若忍相棄賤妾何能止吾乃一婦人祗知及爾死夫婦抱頭泣願以身終始忍饑待命)
(盡不敢怨蒼天那知他人子為計殊不然百十成羣起荷鋤為戈鋋白晝行劫掠聊共為朝餐四境)
(無雞狗百里絶人煙被劫者無奈走去白縣吏縣吏聞之怨我當盡誅殛不聞賑饑民但去擒盜賊)
(擒盜者誰子里中諸健兒奉令出縣門俱化為梟鴟所過即為盜何論真假為是盜如流星疾走不)
(可追田夫饑無力擒之如擒雞併彼横山夫一一束縛之束縛見縣吏含笑喜不勝縣吏聞太守怒)
(發如雷霆太守語縣吏此曹俱當刑但須盡撲殺寧當復從容縣吏聞此言順命如不遑須臾盡捶)
(死委積於道傍野草塗膏血飛鳥啄肝腸横山婦忽聞其夫屍在野仰天大號哭淚如飛雨下疾步)
(至屍邊安得遽識者反覆衆屍中僅可辨其形撫之忽一哭已死而復生誰者乃為盜吾夫攖其凶)
(負之滌清泉解衣以復蒙撫之再一哭氣絶命頓傾愁雲起天上白日暗無精路人盡隕涕哀哉搥)
(心胸行者方以目誰敢傳姓名竟與夫同葬以明結髮情冤氣凝不散夜雨雙悲鳴天地終枯槁此)
(恨不可平)何出光漁村謠(五河白浪翻如雪漁燈子夜明復滅東疇西陌走舳艫萬)
(戶蕭條愁魂絶昨日天風催飛電千巖萬壑毒龍戰恍恍遙聞山鬼愁時時若見蛟龍見西北怒濤)
(奔萬馬捲起黃河自天潟兒啼女號遶空牀須臾回湍上屋瓦沈竈漂楣晨煙斷俄驚舟過新畊畔)
(哭聲夜半干雲霄豈顧南畝桑麻亂河伯驅蛟欲趁人馮夷擁水決河漘自從姚江名尹去社靈不)
(敢禦妖氛我欲言之羣妖怒羣妖吞吐成雲霧虎豹重重閉九關何人飛上天閽訴巫陽不下問冤)
(魂黿鼉夜夜宿深村毒民老吏催租急租税欲辦鬻兒孫吞聲垂釣蓼花汀蓼汀舟渡漁風腥回舟)
(欲問漁村事款乃一聲不忍聽)吕維祺登銅雀臺(憶昔建安才黃土文章埋蒿萊)
(憶昔建安宫高低荒原燒劫灰劫灰燒殘漳水流宛然如見杜若洲銀楹玉壁瑇瑁殿珠簾漆瓦鴛)
(鴦樓元武苑傍靈芝池赤橋仙都水殿頭石虎高緯窮奢華連璧流霞恣無休誰憐西陵紫陌殘歌)
(舞盡被朔風吹作荒原土荒土孤臺重搔首冷落村燈一杯酒村燈護風苔碑裂村燈不煙寒徹骨)
(反覺當年奢華黯無色斷橋渡漳村燈昏潦倒輿夫迷前村村燈忽斷冥茫入荒林遙聞何村犬吠)
(菰蘆深)張維新嵩山歌(海客誇蓬山銀臺金闕滄溟間楚人語衡岳三湘七澤天)
(寥廓嵩高之山連汝陽勢矗雲漢傾齊梁上有太室八萬五千丈懸崖沓嶂磨日光下有九節之靈)
(草兼有三花之寳香漢家松栢踞龍虎秦皇碑碣空文章可以結廬枕石徙倚徜徉食芝茹木吐氣)
(含芳臨潁谷而神爽倚虚閣而心凉詎氛埃之能入胡世慮之不忘長揖浮丘問道其旁招邀王子)
(吹笙鼔簧跨蒼虬兮駟元鶴駕雲霓兮驂鳳皇風冷冷兮猿夜嘯雲漠漠兮山畫藏乃古人棲真之)
(窟為諸仙不老之鄕奚必遐探乎蓬島遍歴乎衡湘好鳥四時啼不歇笑折松枝煮薇蕨懶慢無心)
(讀道書一聲歌落巖前月巖月既已落歌竟還復歌彷彿山靈破薜茘微茫仙人隔藤蘿身世終焉)
(碧山曲葛巾草屩生平足考槃忍棄數椽居無端圖爾千鍾粟放歌行歌未闌任他平地湧波瀾逍)
(遙長嘯嵩山頂響入層峯煙雨寒)郭登出關(山為城河為口百二秦關當北斗羆虎當)
(中萬夫守半夜空持符在手天迴杓月離柳一星纏繞飛不透影落寒光死灰久唉其雞哺其狗爪)
(牙同心金不朽狗功成雞亂吼秦關開齊客走)黃輝澠池雨阻書懷(親舍去秦)
(迢遞王程過洛崚嶒落月佳人易别飛雲遠雁難憑往來舊雨新雨去住南陵北陵誰堪蕭蕭古驛)
(短欄獨樹殘燈)又(林靄方看翠䎖章雲忽復雷憑澗水連空濺濺崤陵和雨登登乍洗郵塵褦襶)
(終愁谷潦泓澄試問仙槎秋遠何如暫借人乘)范守已大隧歌(逢母岡頭大隧道鄭)
(伯逢母憂如掃借問誰為畫此謀潁谷封人納約巧駕言闕地及黃泉遂令母子終相保公賦大隧)
(中姜賦大隧外融融洩洩樂無涯共念小臣忠獨大天留此跡至今存萬古綱常永有頼逢母岡首)
(陽山撑持人倫都一般莫道遺羹讓采薇孝子忠臣仔細看君聽大隧歌試比小弁雅遊子聞之淚)
(盈把却笑秦廷伏鑕人無能舉誨祖龍者)張季彦漳河弔古(漳之隈臺崔嵬洞門)
(啓平旦開人流水車犇雷選茂異登瑋瑰厮由涓走鄒枚百發技七步才馳玉輦登金罍我來斯土)
(一堆黃沙沸白日埋鼪鼯窟鳥雀哀漳之隈安在哉)又(漳之潯快登臨昕炊玉暮饌金啓皓齒潄)
(清音流織指撥素琴態娥娥聲淫淫大喬裾小喬襟雲紉珮霞為衾指明月結同心今我來大陸陰)
(水何淺沙何深漳之潯何處尋)又(漳之傍望許昌金為棟玳為梁綴火齊懸夜光走諸侯探殊方)
(千斯倉萬斯箱帝無衮后無裳富周公樂未央隋洛口秦敖倉德則王暴則亡分香履曷相將漳之)
(傍亦何常)又(漳之治竊神器王不王帝不帝我誰欺天命俟百年身千年計作疑塜七十二生無)
(天死無地亮也龍瞞也魅大丈夫生死寄青天心白日事枉西風揮灑涕漳之治幾興廢)劉理
順滎澤張氏七烈歌(中州萬古正氣蟠風霜凛冽睢水寒栢舟矢死心靡忒義)
(感千秋摧肺肝太廟譆譆復出出待姆堂中火作棺女而不婦論何頗穀梁婦道議不刊春秋大書)
(卒與葬星輝日麗耀簡端節義豈分婦與女不見滎澤七烈同桓桓七烈並出孝廉室世上鬚眉愧)
(流汗夫義妻柔風自火鹿車共挽屏羅紈佳兒佳婦閨房秀雝雝琴瑟珮珊珊一朝闖賊自西來滎)
(水為赤劍戟攅孝廉臂創身不殊凶鋒虐焰孰敢干女隨母兮婦逐姑視死如歸赴井幹婦係孝廉)
(馬氏女女皆待字停和鸞素知大義當不辱冰心玉骨明琅玕卓哉两女暨子婦井底沉沉魂魄安)
(正氣冲霄貫觜觹豈復幽咽鳴聲酸婢子寧云無復之聯袂入井心顔歡獨存孝廉共若子延頸就)
(刃同纓冠義感兇渠抽刃回比隣受賜賴全完嗟哉節義滿門芳女貞婦烈誰能刓共姜共姬死復)
(生中州正氣何瀰漫)
皇清趙賓博浪沙歌(黃河浪怒蛟龍號博浪沙吹捲怒濤秦皇旌旗蔽天來飛鳥晝)
(蔵虎豹逃仲連布衣恥帝秦留侯五世韓相臣弟死不葬遊東海散金物色報秦人揮椎白日走雷霆山)
(崩谷陷晝冥冥祖龍魂魄久喪失鮑魚不待沙丘亭大索朝野盡動摇從容受書下邳橋千載我來)
(問遺跡陵谷變遷人代遥祠堂豕卧榛莽塞門掩空庭午寂寥雨雪霏微侵薄暮朔風獵獵鳴野椒)
沈荃陽翟祈雨辭(溝塍兮青禾望望兮滂沱卒圭璧兮神靈進椒酒兮芳馨巫覡既窮兮寧)
(莫我聽著鞭兮土龍慰我兮三農迓海童兮走虬螭驂雲車兮紛電旗捎飛廉兮遏朱曦君不來兮儼我思)
傅作舟嵩高篇(名嶽如文人英華不可束秀既與云天齊富仍傲地獨覽者得其膚謬)
(窮奥曲亦猶儉腹子未能窺多蓄我生嵩山下煙霞看不足巾裁御砦蓮飯飽箕山粟愧逢太室緣于今始具)
(襆思覓修月戶難逢嫁女屬樵夫狎石虎牧者騎田鹿是樹老洪濛有石皆金玉雨過廿四峯花鳥)
(初著沐勞望九節草遍尋不怒木蕙藻香為佩瑶光味可服酒醉猿嘯舞松亡鶴躑躅風憐子晉笙)
(逕想武皇轂盧君東獻笑潘子西仰告笑與告云何爾來何不速牀銚堪避亂漿髓勝求禄煉師藥)
(可就謨觴書可讀青童作役使玉女亦眷族巢許高棲後繼者相往復勿用一錢買勝處即清福何事)
(塵朱顔終年苦趢趗我聞如解醒偕上中峯宿雞犬出雲中夢與八仙逐曙紅俯下城點煙迷曉旭)
(恍悟長生旨瑤闕懸心目邱壑語壯遊識者痛其俗試問筍輿客幾曾及半麓能同伯夀蹤莫羨向)
(平欲薄言婚嫁畢萬古宅終卜)錢綸隋隄(步隋堤隋堤何窈窕淑氣布晴光垂楊應春詔)
(煙籠綠影醉迷離風曳柔條整復欹王孫射抑榮騮疾宫女描眉寶鈿移三千殿脚拂低枝吁嗟乎)
(隋堤柳但見枯舂伴杵臼)薛耳天中山顔魯公碑(魯公墨妙稱入神天中碣)
(石傳其真苔痕班駁風霜古摩娑忽看龍蛇生千臨萬擬幾能似衣冠優孟東家□我肅衣冠拜寒)
(石眷懷千古騎箕人從來墨客筆成塜總留姓字還微塵魯公所重寧在此吾儕應念皆王臣蘇武)
(節無毛嵇紹衣有血即無筆墨落人間不道悠悠便湮失立名砥行會有原重我悲思淚如織)毛
奇齡打虎兒行(打虎兒乃在汴梁之禹州禹州城外朱家樓小兒十一隨父耕深林)
(有虎斑毛成颼飀野風吹草根乘風攫人誰敢攖小兒不識虎乃亦聞虎名虎來小兒悸欲啼掀唇)
(䑛父銜其肢兒啼直前前無怖手杙打虎斷虎路三尺童子五尺杙打虎落毛傷虎臆虎驚顧兒舍)
(父逃深林豐草皆無色禹州刺史呼小兒裹之以帛飽以糜予時在署識兒面身髮穉弱直兒嬉問)
(兒打虎虎何似舉手張齒作虎勢假虎隱慢恐小兒小兒翻悸將啼歸當時見虎得無怖此事我亦)
(昧其故禹州刺史省得知是日小兒知有父男兒七尺傷父心天寒棄父行求金安得仗劍若長杙)
(與子同日還深林我所思打虎兒)王士禎銅雀臺送陳竹居歸臨
漳(銅雀臺濁漳路臺下悠悠漳水流西陵月照空煙樹君家門對濁漳濱曾向漳流賦感甄今日)
(相思那可道年年芳草鄴城春)汪价梁園吟(憶昔梁園諸君子建幟中原執牛耳一時)
(旗鼔走齊盟無異葵丘與首止豈料闖孽躪神州鏖殺名士如蚍螘霖蒼朝宗相繼亡洛下風流嘆)
(已矣猶存二子持家門吾道中衰得再起仲衡意氣高時趨恭士文章追正始我適看花來睢陽二)
(子聞聲叩行李入門一揖相坐談數及平生淚如水忽焉長辨倒河源窮盡六經十七史只今天下)
(誰英雄傖兒竊聞皆怖死我曾聞之計甫草朝宗古文篇篇好不經恭士訂正之未敢輕易留其藁)
(人為朝宗所服膺宜乎我見即絶倒我又聞之恭士言仲衡人物領諸昆荀陳已逝無可比王謝而)
(在何足論我不待其言之畢入我眼内銷我魂從來丈夫定相識彼此驚嘆豈無根我來睢陽得二)
(鳳已足大慰嵩山夢二子各言吾輩碌碌豈云竒尚有宋子名犖字牧仲吾輩之中最年少提筆萬)
(言絶同調衆人束手不復施惟有磨牙咋舌稱獨妙此是相國真龍駒不但玉樹蘢蔥出光耀我一)
(聞之便欲馳咄咄異人異人發狂呌二子為言奉自王綸今補侍衛登天廟後日長安道上遇汪生)
(然莫逆於心相視笑)傅而師洛陽古意(鶉首且莫唱汴梁且莫謳我家世住嵩山)
(下聽我長歌古洛州洛州卜宅邙山阿左瀍右澗北大河九坂旋門森迢逓轘轅伊闕互嵯峨玉書)
(靈篆留綠字龜殼龍文湧碧波風雨為之會陰陽為之和周旦之所經始柳宿之所盪摩王城百雉)
(纓虹帶官道三條響玉珂銕馬將軍犀佩盌雕鞍公子金盤陀銕馬雕鞍相照耀貴人擁路皆年少)
(朝從獵騎過平泉暮攜吳姬遊青要偏袒慣來博場呼白眼愛向山間嘯生風出火放韝鷹豪竹哀)
(絲歌水調共言日短當夜遊不惜千金買一笑遊倦歸來過市㕓朱輪丹轂各喧闐外戚鸞旗喝道)
(過王侯紺幰謝恩還蒼頭不懼洛陽令竇憲能奪公主田田園複閣連雲起梓澤華林百餘里蒼虬)
(天馬動虚空釦砌周牆無表裡琥珀林浮酒色紅玳瑁梁映簷光紫沙棠烏禆歲常青盧橘芳梨冬)
(不死簾掛水晶薰桂蘭屏開雲母雜芳旨豔婦擁爐斗帳前侍兒吹火沈香底富貴榮華看不足豪)
(門相競留春住王愷塗殘赤石脂齊奴擊碎珊瑚樹北里臺前楊柳風南隣沼上桃花雨北里南隣)
(誰與儔但信春來不信秋休誇戚里氍毺舘再唱街頭翡翠樓樓上方看羣呼白樓前又見駐鳴騶)
(處處開樽銀作甕家家留客綵為毬垂楊弱柳天留影打鼔椎金夜不休紅粉當壚錢滿袖青娥斂)
(鬢錦纏頭紅粉青娥顔勝花紈扇輕巾臉半遮姚氏牡丹插鳳嘴伊流雪浪瀉琵琶秋水為神骨是)
(玉嬌癡喜唱相思曲遊人一盼盡銷魂盟誓千年嫌太促豈料年光去若電轉眼韶華不可見昨朝)
(芳槿弄輝輝今日臙脂落片片賓筵未厭碧叵羅鼙鼓俄傳白羽箭華屋堆成帝子墳□鴣飛上君)
(王殿松楸留待市朝人草廬屈住王孫燕古往今來常若斯桑田滄海忽然變悲來乎已矣夫却想)
(當年金腰褭却想當年錦屠蘇壯士漫言陳角觝美人無復戴珍珠我昨驅車洛州道瓦礫蓬蒿徧)
(九衢城中夜夜哭冤鬼城外時時泣老狐有淚不能為之灑有心不能為之吁感兹深窺生尅理始)
(知天地一轆轤縱有負郭二頃地何如家山九節蒲游俠劇孟真芻狗牧羊卜式亦庸奴張華終久)
(台星折季子還因相印誅惟有賈生能自夀文章光𦦨無時無)王士俊勸農歌(給租)
(章耕田四十萬)(倉四十萬兼共將力穡報)
(君王循行章春風小隊出城來煙樹村莊次第開先向東南迤邐去翠旗高颭禹王臺分惠章勸農歌叶)
(插秧歌黃酒青錢分給多酒落歡腸紅上面青錢留取換饝饝瑞雪章一畝肥田一斗金勤耕苦種)
(聖人心節豐年雪壓得蝗虫千丈深時雨章今春又得萬年聖)
(雨如油日更暄和風更柔百歲老翁驚異事一年要抵十年收播種章二麥收時蕎麥芽高梁小米)
(豆兼瓜芒種一齊須下力平坡還插草棉花墾田章田開荒土水泉通更給耕牛付牧童多少莊家)
(來告訴從今不怕飯籮空開渠章十里荷花綠水洲萬株楊柳大堤頭田家要看西湖景直把杭州)
(作汴州種木章果實資生抵稻禾男攀高樹女攀柯男愛棗兒心最赤女愛岡榴子最多輿頌章)
(聖人澤比黃河遙大家飽喫豐年飯億千萬載樂陶陶聖人恩比嵩山高)
勸蠶歌(其一勸蠶第一勸栽桑槲葉何如桑笑指春郊千萬樹姑持金剪嫂持筐)
(逾珍寶製就衣裳悉綺羅其九星占天駟現祥芒昔照南方今北方要與)
(唐虞添氣象男稱農丈往年記作勸農詩)(聽田家唱竹枝而今再補春蠶)
(曲總是昇平擊壤辭)
詩(五言古)
魏文帝孟津(良辰啓初節高會搆歡娛通天拂景雲俯臨四達衢羽爵浮象樽珍饍盈豆區)
(清歌發妙曲樂正奏笙竽曜靈忽西邁炎燭繼望舒翊日浮黃河長驅旋鄴都)又(遙遙山上亭皎)
(皎雲間星遠望使心懷游子戀所生驅車出北門遙望洛陽城)曹植送應氏(步登北邙)
(阪遙望洛陽山洛陽何寂寞宫室盡燒焚垣牆皆頓擗荆棘上參天不見舊耆老但覩新少年側足)
(無行逕荒疇不復田游子久不歸不識陌與阡中路何蕭條千里無人煙念我平生親氣結不能言)
又(清時難屢得嘉會不可常天地無終極人命若朝霜願得展嬿婉我友之朔方親昵並集送置)
(酒此河陽中饋豈能薄賓飲不盡觴愛至望苦深豈不愧中腸山川阻且遠别促會日長願為比翼)
(鳥施翮起高翔)劉楨禁省贈徐幹(誰謂相去遠隔此西掖垣拘限清切禁中情無)
(由宣思子沈心曲長歎不能言起坐失次第一日三四遷步出北寺門遙望西苑圍細柳夾道生方)
(塘含清源輕葉隨風轉飛鳥何翻翻乖人易感動泣下與衿連仰看白日光皦皦高且懸兼燭八紘)
(内物類無頗偏我獨抱深感不得與比焉)王粲從軍詩(朝發鄴都橋暮濟白馬津逍遥)
(河堤上左右望我軍連舫踰萬艘帶甲千萬人率彼東南路將定一舉勲籌策運幃幄一由我聖君)
(恨我無時謀譬諸具官臣鞠躬中堅内微畫無所陳許歴為完士一言猶敗秦我有素餐責誠愧伐)
(檀人雖無鉛刀用庶幾奮薄身)雜詩(日暮游西圍冀寫憂思情曲池揚清波列樹敷丹榮上有)
(特棲鳥懷春向我鳴褰袵欲從之路險不得征徘徊不能去佇立望爾形風飈揚塵起白日忽已冥)
(回身入空房托夢通精誠人欲天不違何懼不合併)又(吉日簡清時從君出西園方軌策良馬並)
(驅厲中原北臨清漳水西看栢陽山回翔游廣囿逍遙波水間)又(列車息衆駕相侔綠水湄幽蘭)
(吐芳烈芙蓉發紅暉百鳥何繽翻振翼羣相追投網引潜魚強弩下高飛白日已西邁歡樂已忘歸)
公讌(昊天降豐澤百卉挺蔵蕤凉風撤蒸暑清雲却炎暉高會君子堂並坐蔭華榱嘉肴充圓)
(方旨酒盈金罍管絃發徽音曲度清且悲合坐同所樂但遡杯行遲常聞詩人語不醉且無歸今日)
(不極歡含情欲待誰)應瑒侍五官中郎將建章臺集序(朝鴈鳴雲)
(中音響一何哀問子游何鄕戢翼正徘徊言我塞門來將就衡陽棲往春翔北土今冬客南淮遠行)
(蒙霜雪毛羽日摧頽常恐傷肌骨身隕沈黃泥簡珠墮沙石何能中自諧欲因雲雨會濯翼陵高梯)
(良遇不可值伸眉路何階公子敬愛客樂飲不知疲和顔既以暢乃肯顧細微贈詩見存慰小子非)
(所宜為且極歡情不醉其無歸凡百敬爾位以副饑渴懷)阮籍詠懷(步出山東門北望首)
(陽岑下有採薇士上有嘉樹林良辰在何許凝霜霑衣襟寒風振山岡玄雲起重陰鳴鴈飛南征鶗)
(鴂發哀音素質由商聲悽悽傷我心)又(徘徊蓬池上還顧望大梁綠水揚洪波曠野莽茫茫走獸)
(交横馳飛鳥相隨翔是時鶉火中日月正相望朔風厲嚴寒陰氣下微霜羈旅無儔匹俛仰懷哀傷)
(小人計其功君子道其常豈惜終憔悴詠言著斯章)劉伶北邙客舍(浹漭望舒隠黤)
(黮玄夜隂寒雞思天曙擁翅吹長音蚊蚋歸豐草栢葉散蕭林陳醴發悴顔色愉暢真心緼被終不)
(曉斯歎信難任何以除斯嘆付之瑟與琴長笛響中夕聞此消胸襟)
晉潘岳河陽縣(微身輕蟬翼弱冠忝嘉招在疚妨賢路再升上宰朝猥荷公叔舉連陪厠)
(王寮長嘯歸東山擁耒耨時苗幽谷茂纖葛峻巖敷榮條落英隕林阯飛莖秀陵喬卑高亦何常升)
(降在一朝徒恨良時泰小人道遂消譬如野田蓬幹流隨風飄昔倦都邑游今掌河朔徭登城眷南)
(顧凱風揚微綃洪流何浩蕩修芒鬱岧嶤誰謂晉京遠室邇身實遼誰謂邑宰輕令名患不劭人生)
(天地間百年孰能要歘如敲石火瞥若截道飈齊都無遺聲桐鄉有餘謠福謙在純約害盈由矜驕)
(雖無君人德視民庶不佻)懷縣(春秋代遷逝四運紛可喜寵辱易不驚戀夲難為思我來冰未)
(泮時暑忽隆熾感此還期淹歎彼年往駛登城望郊甸遊目歴朝寺小國寡民務終日寂無事白水)
(過庭激綠槐夾門植信美非吾土祗攪懷歸志眷然顧鞏洛山川邈離異願言旋舊鄉畏此簡書忌)
(祗奉社稷守恪居處職司)登城内顧(靜居懷所歡登城望四澤春草鬱青青桑柘何奕奕)
(芳林振朱榮渌水激素石初征冰未泮忽焉袗絺綌漫漫三千里迢迢遠行客馳情戀朱顔寸陰過)
(盈尺夜愁極清晨朝悲終日夕山川信悠永願言良弗獲引領訊歸期沈思不可釋)金谷集
(王生和鼎實石子鎮海沂親友各言邁中心悵冇違何以叙離思攜手遊郊畿朝發晉京陽夕次金)
(谷湄迴谿縈曲阻峻阪路逶迤綠池泛淡淡青柳何依依檻泉龍鱗澗激波連珠揮前庭樹沙棠後)
(園植烏禆靈囿繁石榴茂林列芳梨飲至臨華沼遷坐登隆坻元醴染朱顔但愬杯行遲楊桴撫靈)
(鼓簫管清且悲春榮誰不慕歲寒良獨希投分寄石友白首同所歸)潘尼三月三日
洛水(晷運無窮已時逝焉可追斗酒足為歡臨川何獨悲暮春春服成百草敷英蕤聊為三日)
(遊方駕結龍旗廊廟多豪俊都邑有豔姿朱軒蔭蘭臯翠幕張洛湄臨崖濯素手涉水搴輕衣沈鈎)
(出比目舉弋落雙飛羽觴乘波進素俎隨流歸)陸機赴洛道中(總轡登長路鳴咽辭)
(密親借問子何之世網嬰我身永歎遵北渚遺思結南津行行遂已遠野途曠無人山澤紛紆餘林)
(薄杳阡眠虎嘯深谷底雞鳴高樹巔哀風中夜流孤獸更我前悲情觸物感沈思鬱纏綿佇立望故)
(鄉顧影悽自憐)又(遠遊越山川山川修且廣振策陟崇丘安轡遵平莽夕息抱影寐朝徂銜思往)
(頓轡倚嵩巖側聽悲風響清露墜素輝明月一何朗撫枕不能寐振衣獨長想)赴洛(羇旅遠游)
(宦託身承華側撫劍遵銅輦振纓盡祗肅歲月一何易寒暑忽已革載離多悲心感物情悽惻慷慨)
(遺安豫永歎廢餐食思樂樂難誘曰歸歸未克憂苦欲何為纏綿胸與臆仰瞻凌霄鳥羨爾歸飛翼)
王浚從幸洛水餞王公歸國(聖主應期運至德敷彛倫神道重火教元)
(化被無垠欽若崇古制建侯屏四隣皇輿廻羽蓋高會洛水濱臨川講玅藝縱酒釣?鱗八音以迭)
(奏蘭羞備時珍古人亦有言為國不思貧與蒙廟庭施幸得側天鈞羣僚荷恩澤朱顔感獻春賦詩)
(盡下情至感暢人神長流無舍逝白日入西津奉辭慕華輦侍衛路無因馳情繫帷幄乃心戀軌塵)
宋孝武登魯山(解帆憩通渚息徒憑椒丘粤值風景和升高縱遠眸郢紀窮西路湘夢極)
(南流杳哉漢陰水浩焉江界修)謝靈運九日從宋公戲馬臺集送
孔令(季秋邊朔苦旅鴈違霜雪淒淒陽卉腓皎皎寒潭潔良辰感聖心雲旗興暮節鳴葭戾朱)
(宫蘭巵獻時哲餞宴光有孚和樂隆所缺在宥天下理吹萬羣方悦歸客遂海隅脱冠謝朝列弭棹)
(薄枉渚指景待樂闕河流有急瀾浮驂無緩轍豈伊川途念宿心愧將别彼美邱園道喟焉傷薄劣)
顔延之北使洛(改服飭徒旅首路跼險艱振楫發吳洲秣馬陵楚山塗出梁宋郊道)
(由周鄭間前登陽城路日夕望三川在昔輟期運經始闊聖賢伊瀫絶津濟臺館無尺椽官陛多巢)
(穴城闕生雲煙王猷升八表嗟行方暮年陰風振凉野飛雪瞀窮天臨塗未及引置酒慘無言隱憫)
(走銜悲威遲良馬煩遊役去芳時歸來屢徂諐蓬心既已矣飛薄殊亦然)還至梁城(𦕈默)
(軌路長憔悴征戍勤昔邁先徂師今來後歸軍振策腃東路傾側不及羣息徒顧將夕極望梁陳分)
(故國多喬木空城凝寒雲丘隴填郛郭銘誌滅無文木石扄幽闥黍苗延高墳惟彼雍門子吁嗟孟)
(嘗君愚賤同堙滅尊貴誰獨聞曷為久遊客憂念坐自殷)詠阮步兵(阮公雖淪跡識密鑒)
(亦洞沈醉似埋照寓辭類託諷長嘯若懷人越禮自驚衆物故不可論途窮能無慟)嵇中散
(中散不偶世本自餐霞人形解騐默仙吐論知凝神立俗迕流議尋山洽隱淪鸞翮有時鎩龍性誰)
(能馴)劉參軍(劉伶善閉關懷情滅聞見鼓鐘不足歡榮色豈能眩韜精日沈飲誰知非荒宴)
(頌酒雖短章深衷自此見)阮始平(仲容青雲器實禀生民秀達音何用深識微在金奏郭奕)
(已心醉山公非虚覯屢薦不入官一麾乃出守)向常侍(向秀甘淡薄深心託毫素探道好淵)
(玄觀書鄙章句交吕既鴻軒攀嵇亦鳳舉流連河裡游惻愴山陽賦)
梁劉孝綽太子洑落日望水(川平落日迥落照滿川張復在淪波地沠别引)
(沮漳耿耿流長脈熠熠動微光寒鳥逐槎漾饑鵜拂浪翔臨泛自多美况乃還故鄕榜人夜理楫櫂)
(女閣成粧欲待春江曙爭塗向洛陽)劉潛行過康王故苑(入梁逢故苑度薛見)
(餘宫尚識招賢閣猶懷愛士風靈光一超遠衡館亦蒙籠洞門餘舊色甘棠留故藂送禽悲不去過)
(客慕難窮池竹徒如在林堂曖已空危橋隔樹出迴澗隱崖通芳流小山桂塵起大王風具物咸如)
(此是地感予衷空想陵前劍徒悲壟上童)
陳孔範洛陽(洛陽夜漏盡九重平旦開日照蒼龍闕煙遶鳳凰臺浮雲翻似蓋冰水迅成雷)
(曹王鬭雞返潘仁載果來)
北周邢劭三日華林園公宴(迴鑾自樂野弭蓋屬瑤池五丞接光景七友樹)
(風儀芳春時欲遽覽物惜將移新萍已冐沼餘花尚滿枝草滋經蕪没林長山蔽虧芳筵羅玉俎激)
(水漾金巵歌聲斷以續舞袖合還離)
北周庾信同會河陽公新造山池聊得寓目(横階仍鑿澗對)
(戶即連峰暗石疑藏虎盤根似臥龍沙洲聚亂荻洞口礙横松引泉恒數𣲖開巖即千重北閣聞吹)
(管南隣聽擊鐘菊寒花正合杯香酒絶濃由來魏公子今日始相逢)入彭城館(襄君前建)
(國項氏昔稜威鶂飛傷楚戰雞鳴悲漢圍年代殊氓俗風雲更盛衰水流浮磬動山喧雙翟飛夏餘)
(花欲盡秋近鷰將稀槐庭垂綠穗蓮浦落紅衣徒知日云暮不見舞雩歸)衛王贈桑落
酒奉答(愁人坐狹邪喜得送流霞跂窗催酒熟停杯待菊花霜風亂飄葉寒水細澄沙高陽)
(今日晚應有接䍦斜)將命至鄴(大國脩聘禮親隣自此敦張旜事原隰負扆報成言西過)
(犯風露北指度轘轅交歡值公子展禮覿王孫何以譽嘉樹徒欣賦采蘩四牢盈折俎三獻滿罍樽)
(人臣無境外何由欣此言風俗既殊阻山河不復論無因旅南館空欲祭西門眷然惟此别夙期幸)
(共存)任洛州酬薛文學見贈别(子居河之曲英彦夲連蹤鹽形初變虎鼎)
(氣乍成龍若人承載德宫牆定數重五衢開辨路四照起文烽曰余濫推轂民願始天從上洛分都)
(尉弘農開附庸羊腸連九阪熊耳對雙峰白日仙人芋青林隱士松北梁送孫楚西堤别葛龔故人)
(倘書札黎陽土足封)聘齊秋晩館中飲酒(欣兹河朔飲對此洛陽才殘秋欲屏)
(扇餘菊尚浮杯漳流鳴二水日色下三臺無因待清夜同此月徘徊)
隋盧思道春夕經行留侯墓(少小期黃石晚年遊赤松應成羽人去何忽掩)
(高封疎蕪枕絶野邐迤帶斜峯墳荒隧草没碑碎石苔濃狙秦懷猛氣師漢挺柔容盛烈芳千祀深)
(泉閉九重夕風吟高樹遲光落下舂遂令懷古客揮淚獨無從)庾自直初發東都
應詔(二龍承玉軸萬騎翊林塘縱觀此何事廵駕幸淮揚伊洛山川轉江河道路長照日秋原)
(淨分花曲水香稻梁叨歲月羽翮仰恩光後塵歸舊里還如仙鶴翔)洪執恭奉和出
潁至淮應令(睿情欣逸賞臨汎入淮淝棹聲喧岸疾颿影出雲飛清流含日彩犇浪蕩)
(霞暉還如漳水曲鳴笳啓路歸)
唐太宗臨洛水(春蒐馳駿骨總轡俯長河霞處流縈錦風前瀁卷羅水花翻照樹隄蘭倒)
(插波豈必汾陽曲秋風發棹歌)春日登陜州樓(碧原開霧隰綺嶺峻霞城煙峰高下)
(翠日浪淺深明班紅粧蕊樹圓青壓溜荆迹巖勞傅想窺野訪莘情巨川何以濟舟楫佇時英)劉
庭芝嵩嶽聞笙(月出高山東月明山益空山人愛清景散髮臥秋風風止夜何清獨)
(夜草蟲鳴仙人不可見乘月近吹笙絳脣吸靈氣玉指調正聲正聲是何曲三山鸞鶴情昔去落塵)
(俗願言聞此曲今來臥嵩岑何幸承幽音神仙樂吾事笙歌銘夙心)陳子昂東至淇
門答宋參軍之問(南星中大火將子涉清淇西林啟微月征旆空自持碧潭去已)
(遠瑤花折遺誰若問遼陽戍悠悠天際旗)答洛陽主人(平生白雲志早愛赤松遊事親)
(恨未立從宦此中州主人亦何問旅客非悠悠方謁聖天子清宴奉良籌再取連城璧三陟平津侯)
(不然拂衣去歸從海上鷗寧隨當代子傾側且沈浮)宋之問使至嵩山尋杜
四不遇慨然復傷田洗馬韓觀主因以題壁贈杜
侯杜四(洛橋瞻太室期子在雲煙歸來不相見孤賞弄寒泉與君闊松石于兹二十年田公)
(謝昭世韓子秘幽埏憶昔同攜手山棲接二賢笙歌入玄地詩酒生寥天舊友悉零落罷琴私自憐)
(逝者非藥誤食霞意可全為余理還策相與事靈仙)雨從箕山來(雨從箕山來倏與飄)
(風度晴明西峯日綠縟南溪樹此時客精廬幸蒙真僧顧深入清淨理妙斷往來趣意得兩契如言)
(盡共忘諭觀花寂不動聞鳥懸可悟向夕聞天香淹留不能去)張九齡九日登龍
山(郡庭常窘束凉野求昭曠楚客凛秋時桓公舊臺上清明好風日歴落江山望極遠何蕭條中)
(留坐惆悵東彌夏首闊西拒荆門壯夷險雖異時古今豈殊狀先賢𦕈不接故老猶可訪投弔傷昔)
(人揮斤感前匠自顧本疎散未始忘幽尚為邦復多幸去國殊遷放將泛籬下菊還令郢中唱灌園)
(亦何為於陵乃逃相)儲光羲登商丘(河水日夜流客心多殷憂維艄歴宋國結纜登)
(商丘漢皇封子弟周室命諸侯遙遙世祀遠傷古復兼秋鳴鴻念極浦征旅慕前儔太息梁王苑時)
(非枚馬遊)至閒居精舍呈正上人(太室三招提其趣皆不同不同非一趣况)
(是天遊宫雙嶺前夾門閣道復横空寳坊若花積宛轉不可窮流泉自成池青松信饒風秋宴景氣)
(迫晶明丹素功近將隱者隣遠與西山通大師假慧照念以息微躬)王昌齡酬裴鴻
臚裴主簿雨後北樓見贈(暮霞照新晴雲歸猶相逐有懷晨昏暇想見登)
(眺目問禮待彤襜題詩訪茅屋高樓多古今陳事滿陵谷地久微子封臺餘孝王築徘徊顧雲漢豁)
(達俯川陸遠樹對孤城長天向喬木公門何清靜列戟森已肅不歎攜手稀嘗思著鞭速終當拂羽)
(翰輕舉隨鴻鵠)高適自淇涉黃河途中(茫茫獨河注懷古臨河濱禹功本豁)
(達漢跡方由循坎德昔滂沱馮夷何不仁渤潏凌隄防東郡多苦辛天子忽驚悼從官皆負薪畚築)
(豈無謀祈禱如有神宣房今安在高岸空嶙峋)宋中遇林慮楊十七山人
因而有别(昔余涉漳水驅車行鄴西遙見林慮山蒼蒼戞天倪邂逅逢爾曹說君彼巖棲)
(蘿徑垂野蔓石房倚雲梯秋韭何青青藥苗數百畦栗林隘谷口栝樹森迴溪耕耘有山田紡績有)
(山妻人生苟如此何必組與珪誰謂遠相訪曩情殊不迷簷前舉醇醪竈下烹隻雞朔風忽振蕩昨)
(夜寒螀啼遊子益思歸罷琴傷解攜出門盡原野白日黯已低始驚道路難終念言笑暌因聲謝岑)
(壑歲暮一攀躋)岑參虢州郡齋南池幽興因與閻二侍御
道别(池色爭天碧水凉雨凄凄快風從東來荷葉翻向西性本愛魚鳥未能返巖谿中歲徇微)
(官遂令心賞暌及兹坐山郡不異尋幽棲小吏趨竹徑訟庭侵藥畦烽燧暗河洛潞陜震鼔鼙故人)
(佐戎軒逸翮凌雲霓行軍在函谷兩度聞鶯啼相看紅旗下飲酒白日低聞君欲朝天駟馬臨道嘶)
(仰望浮與沈忽如雲與泥夜眠驛樓月曉發關城雞惆悵西郊暮鄉書對君題)緱山西峰
草堂(結廬對中嶽青翠常在門遂耽水木興盡作漁樵言頃來闕章句但欲閉心魂日色隱空)
(谷蟬聲喧暮村曩聞道士語偶見清淨源隱凡聞吹葉乘秋眺歸根獨遊念求伸開徑招王孫片雨)
(下南澗孤峯出東原栖遲慮益淡脱略道彌敦野靄晴拂枕客帆遙入軒尚平今何在此意與誰論)
(佇立雲去盡蒼蒼月滿園)鞏北秋興寄崔明允(白露披梧桐元蟬晝夜號秋風)
(萬里動日暮黃雲高君子佐休明小人事蓬蒿所適在魚鳥焉能徇錐刀孤舟向廣武一鳥歸成臯)
(勝槩日相與思君心鬱陶)至大梁却寄匡城主人(一從棄魚釣十載干明王)
(無由謁天皆却欲歸滄浪仲秋至東郡遂見天雨霜昨夜夢故山蕙草色已黃平明辭鐡邱薄暮遊)
(大梁仲秋蕭條景拔翅飛鵝鶬四郊陰氣閉萬里無皛光長風吹白茅野火燒枯桑故人南燕吏籍)
(籍名更香聊以玉壺贈置之君子堂)自潘陵尖還少室居止秋夕憑
眺(草堂近少室夜靜聞風松月出潘陵尖照見六六峯九月山葉赤溪雲淡秋容火點伊陽村煙)
(深嵩角鐘尚子不可見蒋生難再逢勝愜只自知佳趣為誰濃昨詣山僧期上到天壇東向下望雷)
(雨雲間見回龍久與人羣疎轉愛丘壑中心淡水木會興幽魚鳥通稀微了自釋出處乃不同况本)
(無宦情誓將依道風)祖詠夕次圃田居(前路入鄭郊尚經百餘里馬煩時欲歇客)
(歸程未已落日桑柘隂遙林煙火起西還不遑宿中夜渡京水)崔曙潁陽東谿懷
古(靈谿氛霧歇皎鏡清心顔空色不映水秋聲多在山世人久疎曠萬物皆自閒白鷗寒更浴孤)
(雲晴未還昔時讓王者此地閉玄關無以躡高步凄凉林壑間)早發交崖山還太
室作(東林氣微白寒鳥忽高翔吾亦自兹去北山歸草堂杪冬正三五日月遙相望肅肅過潁)
(上朧朧辨少陽川水生積雪野火出枯桑獨往路難盡窮陰人易傷傷此無衣客如何蒙雨霜)李
白題元丹丘潁陽山居(仙遊度潁水訪隠同元君忽遺蒼生望獨與洪崖羣)
(卜地初晦跡興言且成文却顧北山斷前瞻南嶺分遙通汝海月不隔嵩山雲之子合逸趣而我欽)
(清芬舉跡倚松石談笑迷朝曛益願狎青烏拂衣棲江濆)送裴十八圖南歸嵩
山(何處可為别長安青綺門胡姬招素手延客醉金樽臨當上馬時我獨與君言風吹芳蘭折日)
(暮鳥雀喧舉手指飛鴻此情難具論同歸無早晚潁水有清源)又(君思潁水綠忽復歸蒿岑歸時)
(莫洗耳為我洗其心洗心得真情洗耳徒賣名謝公終一起相與濟蒼生)杜甫遣懷(昔我)
(遊宋中惟梁孝王都名今陳留亞劇則貝魏俱邑中九萬家高棟照通衢舟車半天下主客多歡娛)
(白刃讐不義黃金傾有無殺人紅塵裡報答在斯須憶與高李輩論交入酒壚兩公壯藻思得我色)
(敷腴氣酣登吹臺懷古視平蕪芒碭雲一去鴈鶩空相呼先帝正好武寰海未凋枯猛將收西域長)
(戟破林胡百萬攻一城獻捷不云輸組練棄如泥尺土負百夫拓境功未已元和辭大鑪亂離朋友)
(盡合沓歲月徂吾衰將焉託存殁再嗚呼蕭條益堪愧獨在天一隅乘黃去已矣凡馬徒區區不復)
(見顔鮑繫舟臥荆巫臨餐吐更食常恐違撫孤)贈李白(二年客東都所歴厭機巧野人對羶)
(腥蔬食常不飽豈無青精飯使我顔色好苦乏大藥資山林跡如掃李侯金閨彦脱身事幽討亦有)
(梁宋遊方期拾瑤草)樓潁伊水門(朝涉伊水門伊水入門流愜心乃成興澹然泛孤舟)
(霏微傍青靄容與隨白鷗竹陰交前浦柳色媚中洲日落陰雲生彌覺兹路幽聊以恣所適此外知)
(何求)劉長卿别陳留諸官(戀此東道主能令西上遲徘徊暮郊别惆悵秋風時)
(上國邈千里夷門難再期行人望落日歸馬嘶空陂不愧寶刀贈惟懷瓊樹枝音塵倘未接夢寐徒)
(相思)錢起早渡伊川見舊(昆雞鳴曙霜秋風寒旅涉漁人昔鄰舍相見具舟楫)
(出浦興未盡向山心更愜村落通白雲茅茨隱紅葉東臯滿時稼歸客欣復業)韋應物遊
龍門香山泉(山水本自佳遊人已忘慮碧泉更幽洄賞愛未能去潺湲瀉幽磴繚繞帶)
(嘉樹激轉忽殊流歸泓又同注羽觴自成玩永日亦延趣靈草有時香仙源不知處還當候圓月攜)
(手重遊寓)睢陽感懷(豺虎犯天綱昇平無内備長驅陰山卒略踐三河地張侯本忠烈濟)
(世有深智堅壁梁宋間遠籌吳楚利窮年方絶輸鄰援皆攜貳使者哭其庭救兵終不至重圍雖可)
(越藩翰諒難棄饑喉待危巢懸命中路墜甘從鋒刃斃葬奪堅貞志宿將降賊庭儒生獨全義空城)
(惟白骨同往無賤貴哀哉豈獨今千載當歔欷)蕭潁士題裴丞壁(出硤寄趣少晚)
(行偏憶君依然向來處官路溪邊雲兹路豈不劇能無俗累紛槐陰永未合泉聲細猶聞彌歎春罷)
(酒牽車從此分登高望城入斜影半風薰)劉禹錫登陜州城北樓却憶
京師親友(獨上百尺樓目窮思亦愁初日遍露草野思光悠悠塵息長道白林清宿煙收)
(回首雲深處永懷帝鄕遊)寄陜州姚中丞(八月天氣肅二陵風雨收旌旗闕下來雲)
(日關東秋禹迹想前事漢臺餘故丘徘徊襟帶地左右帝王州留滯悲昔老恩光榮徹侯相思望棠)
(樹一寄商聲謳)韓愈暮行河堤(暮行河堤上四顧不見人衰草際黃雲感歎愁我神)
(夜歸孤舟臥輾轉空及晨謀計竟何就嗟嗟世與身)孟郊汝州陸中丞席喜
張從事至同賦十韻(汝水無濁波汝山饒竒石大賢為此郡佳士來如積有客)
(乘白駒奉義愜所適清風蕩華館雅瑟從瑤席芳醑靜無喧金樽光有澤縱情孰慮損聽論自招益)
(願折若木枝却彼曜靈夕貴賤一相接憂悰忽轉易會合勿言輕别離古來惜請君駐征車良景難)
(再覿)黃河(誰開黃河源流出混沌河積雨飛作雪驚龍噴為波湘瑟颼飀絃越賓嗚咽歌有恨)
(不可洗虚此來經過)汝墳蒙從弟楚材見贈時郊得入秦楚
材適楚(朝為主人心夕作行客吟汝水忽悽咽汝風流苦音北闕秦門高南路楚水深分淚)
(灑白日離腸遶青岑何以寄遠懷黃鶴能相尋)早發鄴北經古城(微月東南明雙)
(牛耕古城但耕古城地不知古城名當時置此城豈料今日耕蔓草已離披狐兔何縱横秋雲零落)
(散秋風蕭條生對古良可歎念今轉傷情古人已冥冥今人又營營不知馬蹄下誰家舊臺亭)朱
灣七賢廟(嘗慕晉高士放心䏙沈冥湛然對玉壺土木為我形下馬覓陳迹披榛詣荒庭)
(相看兩不言猶為醉未醒長嘯或可擬幽琴難再聽同心不共世空見蘇門青)
宋歐陽修黃河(河水激箭險誰言一葦遊堅冰馳馬渡伏浪捲沙流樹落新摧岸湍驚忽)
(改洲鑿龍時退鯉漲潦不分牛萬里通槎漢千帆下漕舟怨歌今罷築故道失難求灘急風逾響川)
(寒霧不收詎能窮禹迹空欲問張侯)梅堯臣過開封古城(荒城臨殘日雞大三)
(四家豈復古阡陌但問新桑麻頽垣下多穴所窟狐與蛇漢兵墮銅鏃青血為土花)自尉氏
南至京皆水及人脛(陸行畏水深舟行畏水淺河流去時閤塗潦歸時踐事與)
(時相違我慚行處蹇人生莫為客為客此安免)邵雍天津橋晚步(芝蓋久稀疎暮)
(雲空坱圠千年舊都城一片閒宫闕禁籞尚連延觚稜猶&KR1005;嵲橋勢横雌霓隄形偃初月瀍澗崖已)
(深漢唐時未歇危亭獨坐人浪把興亡閱)陳師道咸平讀書堂(昔人三百篇善)
(世已有餘後生守章句不足供囁嚅一登銓選堂筆硯隨掃除閉閣畫眉嫵隔幕聞歌呼奉公用漢)
(律寧復事詩書俛首出跨下枉此七尺軀為邦得畿縣政密計自疏寧書下下考不慕麟玉符用意)
(簿領外稍以詩自娛復作無事飲醉卧擁青奴桃李春風繁軒窗畫景舒鳴屋鳩喚雨窺簷燕哺雛)
(休暇散篇帙修篁獻笙竽忻然一啓齒斯民免為魚)蘇軾送吕行甫倅河陽
(結交不在久傾蓋如平生識予今幾日送别亦有情子生公相家高義久崢嶸天才既超詣世故亦)
(屢更譬如追風驥豈免羈與纓念我山中人久與麋鹿并誤出掛世網舉動俗所驚歸田雖未果不)
(覺去就輕河陽豈云遠出處恐異程便當從此别有酒無徒傾)登嘯臺(阮生古狂達遁世默)
(無言猶餘胸中氣長嘯獨軒軒高情遺萬物不與世俗論登臨偶自寫激越蕩乾坤醒為笑所發飲)
(為醉所昏誰能與之較亂世足自存)黃庭堅登嘯臺(古城多瘦棘莽莽連荒臺不見)
(長嘯人黃土空崔巍北顧蓬池上枯廢生蒿萊當時大梁日還望已徘徊今我復懷昔豈不傷且哀)
(嗚呼有遺響英靈同土灰)邵雍過比干墓(精誠皦于日發出為忠辭方寸已盡破商)
(辛猶不知高墳臨大道老木無柔枝千古存遺像翻為謟子嗤)文天祥睢陽懷許
遠(起師哭元元義氣振天地百戰奮雄姿臠妾士揮淚睢陽水東流雙廟垂百世當時令狐潮乃)
(為賊遊說)
金雷淵九日少室絶頂同裕之(閒居愛重九佳人重相過登高酬節物少)
(室鬱嵯峨迤邐謝塵土夷猶出煙蘿歘如據鼇頭萬壑俯蜂窩浩浩跨積風瀰瀰渺長河日車昃紅)
(輪天宇凝蒼波指點數齊州如覺氛埃多我無倚天劍有淚空滂沱驚鱗盼奥渚倦翼占危柯悔不)
(與家來結茅老巖阿歸塗睠老阮廣武意如何)會善寺怪松(物生自有常怪特物之病)
(嗟嗟此老蒼怪怪生魁柄侏儒蹙髀股宿瘤擁腮頸蜿蜒蛟龍戲騰擲貙虎競鬚髯喜張磔意氣怒)
(狂迸匠石求棟楹節目足譏評芻蕘急薪槱堅悍空盼瞪靜言觀倚伏未易相弔慶雖違時世用顧)
(免斤斧横陽秋莫榮悴歲月何究竟盤盤曲則全挺挺獨也正小草悞掃迹茯神還養性儻隨大中)
(景廣宇共相映)李獻能追憶潁亭泛舟寄陽翟諸友(十月冬氣)
(寒清霜殞羣木輕舟泛潁水微風吹野服信流不知還石艇横老玉苔花錦爛斑縣溜珠麗䔩頗離)
(㕓市雜倒瀉軒裳俗歲月今幾何春草萋以綠懷歸劇饑渴仰羨雙飛鵠回首九山雲迢迢傷心目)
元好問緱山置酒(靈宫肅清曉細栢含古春人言王子喬鶴馭此上賓白雲山蒼)
(蒼平田木欣欣登高覽元化浩蕩融心神西望洛陽城大道通平津行人細如蟻擾擾爭紅塵蓬萊)
(風島渺鬢毛日夜新殷勤一杯酒媿爾雲間人)同雷淵希顔再登箕山(千年)
(箕山祠蘿徑深以悄挂樹不復見禿䔩餘秋篠盤盤盡絶頂石塜平木杪長風萬里來筋骸覺輕矯)
(側身望巖竇解衣憩林表是時夏春交野色亂青縹川光乍明滅地脈互縈繞岡巒蟻垤出井邑蜂)
(衙擾紅塵洛陽昏白雲太行曉元功信冥漠一覽疑可了悟彼東山人胸中魯宜小)
元許衡蘇門山(大山如蹲龍小山如踞虎煙嵐鬱蒼翠遠近互吞吐我來蘇門居遨遊成)
(樂土策杖望朝雲捲簾看暮雨佳意豁塵襟勝槩入談麈使我鬱陶消使我勞瘵愈平生鄙吝心一)
(洗出千古回首聲名人何殊坐囹圄遠意非素懷况有跋涉苦吟鞭裊春風遲遲如去魯芳菲二三)
(月追遊勝梅塢歸來願無違一觴乞對舉)薩天錫早發黃河即事(晨牽大河)
(上曙色滿船頭依依樹林出慘慘煙霧收村墟雜雞犬門巷出羊牛炊煙動茅屋秋稻上隴丘嘗新)
(未及試官租急徵求兩河水平堤夜行盜賊憂長安里中兒生長不識愁朝馳五花馬暮脱千金裘)
(鬭雞五坊市酣歌最高樓繡被夜中酒玉人坐更籌豈知農家子力穡望有秋裋褐常不充糲食常)
(不周醜婦有子女鳴機事耕疇上以充國賦下以祀松楸去年築河防驅夫如驅囚人家廢耕織嗷)
(嗷齊東州饑餓半欲死驅之長河流河源天上來趨下性所由古人有善備鄙夫無良謀我歌兩岸)
(曲庶達公與侯凄風振枯槁短髮凉颼颼)王磐遊黃華山(林慮看太行峰巒一都會)
(晴嵐照郛郭朝日炫金翠盤盤黃華山高秀衆峰内萬仞青芙蓉屹立見根蔕有泉不知源滂沛落)
(雲際初疑玉虹垂兼訝銀河潰翻翻雪練飛洶洶風雷沸前年曾一遊披覽恨未細今兹重經過適)
(與性客萃坐分石上苔行並林間轡緬懷雪溪老遠出遼海外飛聲入中華遂占此山麗吾家墨竈)
(峰卑小衆所易婆娑百本松龍蛇護清閟煙雨一窗書作我幽凄地會看此名山永無黃華配江山)
(無大小玩賞因人貴嗟我復何人題詩聊自戲)許有壬神山避暑晚行田
間(田塍晚獨來及此時雨晴東畦與西疃決決流水聲豐年巳足歡清風復多情歸來藉草坐濁)
(酒還自傾不用澆磊塊我懷無不平)
明劉基大梁懷古(昔有信陵君乃在大梁城親為貴介弟位冠諸侯卿傾家待國士倒)
(屣延豪英詣門謁朱亥虚左讓侯嬴袖椎奪兵符救趙蜚英聲河外走蒙驁宗社頼扶傾于今不可)
(見寂寞傷人情)又(在昔信陵君勞謙實宏度好士天下稀賓客遠傾慕救趙奪兵符掃清邯鄲霧)
(歸來全大梁秦家讋東顧魏王木偶人朽心自成蠧讒言一以入危石不可據日落西河陰歌鐘怨)
(零露)高啓睢陽廟(維昔天寶末君王寵奸虜雄邊委強兵遺患同養虎叛聞遽西幸骨)
(肉棄榛莽河北二十州義士誰禦侮兩公起誓衆慟哭告玄祖横身遏其衝江淮保安土孤城無全)
(堞百戰霜月苦力窮援不來嚙指罵益怒殘兵日饑疲秋風仆旗鼔男兒不生降一死冠今古故鄕)
(有遺廟俗祭巫屢舞丹青網塵中爽氣猶可覩嗟今屬喪亂戎馬正旁午臨危肯捐軀如今未多數)
(獨立為悲傷斜陽下寒楚)黃河(黃河水西來一折一千里四折東流歸渤海渾濤濁浪深無底)
(舊傳一清三千年聖人乃出天下安黃河之清一何少吁嗟至治何由還我願河水年年清聖人在)
(上聖復生千齡萬代常太平)劉咸銅駝巷(古巷乃隘陋猶說銅駝名想當炎漢日冶)
(工鑄始成首山化金波棠谿泄金精洪爐氣磅礴烈火光晶熒煽鞴神力助鉗椎鬼魄驚拱衛擊五)
(雷呵護煩六丁猙獰異獸出繚繞長虹縈千年鎮后土留兹洛陽城摩挲幾嘆息會見荆棘生山海)
(有傾竭陵谷多變更詩人重紀述感激傷吾情茫茫付陳迹餘憤何由平)李夢陽登大
梁故城(登高與處卑由來慮多端登高尚寡悰處卑焉能懽以兹歴荆榛褰衣躡巑屼土壕)
(帶陰風樓櫓危急湍巖岸苦崩奔葭葦何漫漫周望鮮故物俯察多憂嘆潛魚戢其鱗驚鳥無停翰)
(雲浮誠不任淵沈諒何難終附巖穴棲斯地非我安)艮嶽十六韻(城北三土丘嵑&KR2083;對)
(堤口黃蘆莽瑟瑟疾風鳴衰柳云是宋家嶽豪盛今頽朽我聞帝王富東京實罕有鑿池通嵌竇移)
(山媚戶牖岌嶪樓觀合歘吸風雷走巖陰翡翠吟海窟蛟鼉吼燕趙矜麗人搜剔充妃后君臣互沈)
(湎斯道詎能久嗚呼花石費銖錙盡官取北風卷黃屋此地竟誰守迢迢五國城二龍回其首向使)
(任忠良邦國得滅否余來值寒暮悲歌坐林藪狐狸竄古壘破瓦没藜莠孤城峙我前蒼蒼日將酉)
漳津夕眺(揚舲亂北渚靡蓋望西陵帳殿牛羊下歌臺麋鹿升日夕松栢路蕭蕭響風樹)
(連沙改故浦空山没蒼戍徘徊望霸氣鄴城在何處)覽遊百泉(束髮懷幽竒覽籍冀有遇)
(來登百門泉果協佳勝趣毖毖圓波湧藹藹浮陽聚止坎渟泓洌激石迅湍注昔聞滄浪濯今解川)
(上喻豈惟傷衛歌兼以發蒙慮况值春序中羣物已改故菰蒲冐清深鱗介各有慕行羨浴渚鳬靜)
(對棲雲鷺巖霏空潭影林藹變朝暮極目北上帆朝宗感遊寓)又(發鞍憩林木杖策陟陘峴巖連)
(嶺參錯洲曲岸迴轉白日麗蘭薄原綠靜如洗嘯臺既清峻行窩更幽緬慨念昔時人瞻望淚已泫)
(薜茘夕搖曳蘿徑復誰踐碑版半磨滅石門積苔蘚代異道豈隔事邁迹空顯獨采石門秀眷此何)
(由展逝鵠無卑音潛蚪厭汙淺曠哉今古意誰與世人辨)何景明渡河(夙征肇延津明)
(晨臨大河洪源下積石砥柱屹嵯峨渺渺梁宋區汗漫縱經過自非陵與岸於安障其波揚帆赴中)
(流四顧莽無涯崇雲徂廣澤迅風夕吹沙積陰不可測魚龍偃相加前無千尺梁一葦胡足誇人生)
(寡恒居奚異波上槎豈無舟楫志漂泊當奈何)楊慎過河内(晨行河内道曠然清客心)
(太行北麓近丹流東逝深叢芳金碧岸總翠瑛瑤林蒲梢遞餘馥柿葉垂繁陰在藻歸樂泳遷喬聞)
(好音客行雖云苦對此一開襟既懷擊壤詠復動滄浪吟古風美樂土兹情念于今)周叙鳳
凰臺(丹穴九苞鳳來儀表殊祥光集于岐山後下于北邙一鳴帝德盛再鳴王道昌其音諧律)
(吕其羽備文章竹實以為食醴泉以為漿嚥潄沆瀣氣棲上梧桐岡嗈嗈復喈喈濟濟仍蹌蹌見彼)
(世有道表此國安康不知幾何年翻然留洛陽至今訪遺跡風雨高臺荒)樊鵬賢隱山
(前賢已無及今日稱賢山環拱抱申城蒼翠青雲間望之如芙蓉寒江對幽閒清蔭遠相庇高峯不)
(能攀我隨振鷺侣西眺開秋顔舉酒啜佳茗極賞暮言還山頭松月凄萬古光區寰)何洛文
行經平靖關(南山秋色高潢河盤千里形勝椌淮南要害轄楚尾峭蒨入雲平崢嶸拔)
(地起巖岫何渺冥岡巒多峛崺遠近見霞標高下去天咫飛流瀑如練彌望樹若薺蔽隱變日月峻)
(絶饒壁壘中徑巨靈擘箭括通迤邐一夫當莫開丸泥封可恃必爭想齊梁雄吞弔申芊出入雞自)
(鳴陟頓馬頻委坂折摧車輪石危妨屐齒重繭疲征人濟勝愜遊子九塞此居一殽函壯堪擬屢憩)
(始及巔崇墉冠峰阯古廟棲寒鴉蕭條惟羽士躊躇天塹空關門氣正紫慚非青牛駕彷彿逢尹喜)
(曠緬俯中原悠然酌清醴聖德方無外車書混文軌出關無用傳設險亦徒爾折衝屬廟廊願言圖)
(至理)劉黃裳登羅山落帽臺(牽車亦何適菉葹生中途揮袂撫雲氣去去歸)
(山隅巍邱突蒼壁上有高松枯臺邊憶往哲安能與世俱英物竟底事小異卑此趨誰采秋蘭芳千)
(載流煙孤老狐嘯窈&KR0772;鳳羽乖在笯此懷向誰宣且從山中夫)王延世同何宗伯
泛舟溮河登釣魚臺(赫曦啓初伏澄霽及上澣哲匠眷良辰方舟遡流衍張組)
(臨洪波鳴笳應重巘遠情屢自適勝情時復展漸與連鄣近更覺澄潭轉淵深信難測崖傾豈辭踐)
(亂淙既滴瀝側徑復紆蹇俯眺荒林平仰挹飛流淺雲霞互興没洲渚遞迴緬賞心事有極葆性理)
(無辨忘懷寄微尚囂塵自兹遠)皇甫濓赴洛留别華陽兄(浮雲薄高山崇)
(朝去還結遊子不憚煩悠悠復徂轍密親自兹曠臨流何能發衰林動遠風寒江冐輕雪遇物隆所)
(悲興愁頓難絶無以赴洛人懷哉但吟越)劉昌登曹操議臺(荒臺倚平野巍巍切)
(高寒西風披蔓草零露晨未乾緬當漢獻時紀綱不復完伊誰為厲階侵攘構兵端縛虎既就殪效)
(尤及曹瞞整旅向京洛欺天號迎鑾還復坐此臺集議圖所安指顧汝潁間已策受禪壇卑辭欵袁)
(紹師老致坐觀荀生昧先幾磬折投彼歡北海慷慨士殺身不為難班班盜漢鼎粉飾漸儒冠遂令)
(登臺者千古滋浩歎)喬宇渡伊洛(入山復出山上下盡坡坂人云行路難我悔見道晚)
(嵩少去已遙伊洛來不遠二程軌轍存迷途會當返)薛蕙渡伊洛次韻(夕陽入東)
(浦白露滿秋坂孤鴻唫更悲芳草色已晚悠悠道路廹杳杳嵩少遠寄語山中人旦夕吾將返)徐
渭蒋扶溝公(伯氏頗好道終歲事脩服道上逢異人髭鬚灑林竹脩禮重致問德音美)
(如玉扣之轉微茫焦螟遊廣漠冀得長奉侍雙飛向王屋人命安可欺天猶互寒燠念别正徂暑墓)
(草已更綠瀼瀼月中霜亭亭風際木逢師苦不早煉攝總成哭)高叔嗣九日登城
樓宋故都門(佳節倚秋城朋曹晚相逐竊憐坎壈心暫寓登臨目日落故鄉林霜寒遊)
(子服百里覽山河千年看陵谷生欣盛時康追歎亡運促帝功頽九五霸氣消百六猶能識宫觀但)
(見登樵牧縱酒在高樓悲歌對喬木身同司馬病懷異步兵哭舉頭望長天萬里來鴻鵠嘿尋階除)
(降獨去歸茅屋)王世貞贈汝南王蔭昌(汝潁足名士燕趙饒悲歌此地復遇)
(爾不醉當如何君自銀不律我但金叵羅笑謂千秋業所得仲孰多流徵雜清商大陸揚素波明年)
(一匹練倘訪青山蘿)徐中行春暮將赴汝南廣川舟中寄懷
京邑游好(黃河多悲風白日廣川陰驚沙蔽天地方舟猶滯滛躑躅將安適曳履援鳴琴)
(一為清商曲灌木俱悲吟知音一以隔離思故難任在近多遺遠日月易浮沈伊余歲寒契莫忘初)
(别心願言厲高羽千載乖詞林瑤華倘可嗣引領伊川潯)吳國倫望龍山(桓公展高)
(讌乃在龍山巔大會文與武冠蓋相周旋誰知孟參軍天質任自然墮帽了不驚請筆辭翩翩兹風)
(已千載朝市几屢遷山前有故邑化為陌與阡我欲矯雙舄荆棘難可搴延佇發長嘅萬壑生寒煙)
發睢州留别魯鄭卿(褰裳涉睢澮登臺覽東夏修竹蕪梁園古栢頽殷社新阡)
(錯如林舊郭平為野代謝曾須臾誰其後死者與此區中士攜手涕如灑子豈惜豪華士非薄遊冶)
(微衷各有尚躑躅浮雲下况乃此一時夢寐見龍馬浩浩千古心黃河詎能瀉去去懷昌言努力崇)
(大雅)厲仲彰鳳凰臺(鳳兮去已久此地遺荒臺世傳無所徵令我生疑猜一自遊阿)
(閣還集岐山隈雖云叶漢瑞千年能幾回隠見各以時覽德猶徘徊聖人今在上和氣蒸九垓梧桐)
(豈不長竹實亦纍纍鳳兮須有靈早晚還飛來)唐錡百泉咏(靄靄蘇門山源泉在其下)
(百泓翻沙湧一息未曾舍吐珠疑蛟龍毋乃好事者孰知造化力一氣為陶冶滙瀦涵清深莽流縱)
(哀瀉日月倒雲天鳶魚雜萍檟時生綠髮翁採蓮自成把盤足青石橋同心共杯斝長嘯入青冥清)
(風滿林野昔聞荆楚士音高和彌寡亦有邵堯夫寒暑無冬夏千古羲皇心浮雲薄車馬衛武復寥)
(寥憑誰陳大雅月明見太行澄澄落簷瓦)劉繪春日元湖築舍(蒼精耀丹谷翠)
(芳紛綠堤雲龍啓佳辰星鳥懸晴曦誰謂元湖水彷彿高陽池綠雲披縟藻碧波漾彤荑斬茅葺松)
(閣編荆護花籬舊館鑒蓮瀦新軒蔚石坻鳴鳥一聲去忽覺神理怡避喧悼已晚養僻諒在兹)又
(少伯營海洲列禦居鄭圃人生非羽化棲遲焉無所藤蘺遶林帷籬豆牽戶宇匪云事高尚聊兹免)
(悽苦大澤穿螘穴搶揄託蜩羽物類各有安造化隨其取栢梁與銅雀轉盼俱塵土達人知止足寄)
(身聊為處日月不可計川原豈有主歎兹渺然軀天地乃逆旅)
皇清薛所藴行經河陽(鬱鬱河陽邑郊坰麗蜿蜒天形幕北址洪流帶南壖三城控形)
(勢綺繡錯川原䝟貐恣憑陵烈熖灼璵璠人煙莽蕭索草木亦焦燔四顧悲風來中心起長嘆)楊
思聖遊嵩嶽(乾坤結奥區灝氣宅靈元羣峯皆内向屹然成一尊混混煙嵐合終古白)
(雲屯彷彿鬼神朝惝恍肅心魂對面少室開拱立如弟昆一柏自何代縱横盤地根冷冷天風吹似)
(有聲響吞下馬剔殘碑纏藤雜苔痕干戈頽金碧琳宫無一存怪石當路伏攫拏虎豹蹲鳴泉聒暗)
(壁綠崖被蕙蓀的皪野花明鳥雀滿巖喧一僧峯頂來負擔行步奔暫竚詢所歴手指翠微樊策杖)
(望絶巘飄渺隔天門我欲從之遊徙倚已黃昏)硤石(凌晨過硤石土立如深壁昏旦虧陰晴天)
(光窺一隙積雨泥淖滑行人苦逼窄牽扶強登涉僕馬頗極力憑高眼初放萬壑明歴歴合沓遠近)
(青負勢各爭出嶺頂瀉飛泉崩奔若雷激蒙茸草樹豐鳴鳥聽不一峭絶千仞崖戶牖當壘闢嵌空)
(架數椽束縳還相汲稚子類猿猱見人滿巖集當時避寇亂久因托家室吁嗟乎鮮民何年脱險厄)
(近聞多虎患白晝恣吞食天使人獸爭安敢不戰慄跂予望前途足趼空愁疾)熊伯龍過
郾城贈别同門荆勅五令君(野草碧如絲垂楊綠欲齊羣鳥一何樂和)
(鳴高且低是時逢我友攜手夕陽西七年一相見乍喜還慘悽同谿桃李花飛飛不同栖風吹忽復)
(合顔色各已黧登君郾子城淑氣扇春畦我來三年前猶聞虎豹啼狐鼠坐館垣主人宿蒿藜長者)
(何所為芳菲變舊蹊邦本惟民社錢穀豈塵泥公卿不作令國計終轉迷敬君為君飲明發征馬嘶)
(相期崇令德終譽此蒸黎)沈荃嘯臺(阮公已千載高臺何﨑嶔荒城臨四野萬象鬱以森)
(我來登層阿夕陽散遙岑天風吹颼颼髣髴鸞鳳音冥思既有託高寄不易尋三復詠懷篇躑躅傷)
(我心)登廣武山(我來廣武山春色尚明冶麥隴何青青雉雊散滿野登高望大河濁流向)
(東瀉太行但一氣萬物類野馬回首問楚漢壁壘詎有假龍虎兩寂寞山川獨瀟灑層軒壓嗟峨天)
(風吹碧瓦古之狂歌人于此足陶寫相思夫何如引領傾杯斝)彭賓咏孟嘉(幽蘭秀巖)
(中明珠輝水側珍物世所知芳耀竟誰識褚裒得孟嘉乃在庾亮席扶入見天子聲名益籍籍風吹)
(戲馬臺落帽有遺蹟放達任天真風流迄未寂)汪价枋口(汎舟入枋口兩壁一何陡風遏)
(水為號水衝石共走百丈牽不前銜杯問我友絶巘與驚湍頗似三硤否寒威不可禁容易消此酒)
傅而師海棠峪(陰陽自闔闢造物工顯晦此峪孕何年無人窺外内入峪被幽光肢)
(體生煙靄風走曲徑長石根青冥大翳明日月黑鬭力峯巒對層雲開卦爻一龍唫淡瀩撲面樹老)
(醜經心鳥細碎帝殿占乾方高蘿蒙戶外雷公舍屋梁電母閃旌旆能施旱後雨不竭花前瀨是日)
(空耳目蒼天私我輩邱壑胸已多詭閟斯為最濕翠靜不凋飛潛理無礙欲别難為别廓然太始會)
馮樾登太室(杖策遵交岐駕言討寥廓屯雲按遙岑餘暉澹穹壑密樹紛蔽虧流泉瀉)
(叢薄遐蹤愜幽蹊賞心適冥漠探阻既迴緬陟椒復巉削和禽媚春條惠風披花萼周覽倦層阿會)
(景啓丹閣聿想緱山人風吹雨衣落眷志情彌深撫物探今昨翰飛理空傳藉以脱塵縳)王士
禎咏曹子建(阿瞞有才子懷抱羅春雲飛翰一絶跡超然離垢氛展巧試作劇邯鄲嘆)
(天人傅粉復袒拍擊劍如有神胡舞五椎鍜逸氣&KR2313;衆賓馳突窮古今妙義縱横陳劉楨賦公讌王)
(粲歌從軍奴輩苟容媚哫訾安足論)沈一澄還商城(城破三年後避亂如奔馬回首)
(無故鄉安問風景也周遊徧南北復竄空城下所見無親人狐兔及古瓦冤鬼夜夜鳴哀慘動城社)
(踏足髑髏場白骨躍而打或為故人骸亦有親者踝混積不能辨至戚反苦假念我桑梓國哀痛莫)
(能寫轉笑悲亦愚何事長歎且生者無生氣鬼多而人寡火盜尚未平誰保長年者)包韺謁
許忠節公祠(武皇無儲貳寧藩瞷天正公及會稽公抗辭竟授命大朝矜其節蔭後爵)
(再贈生在重枌榆没亦祀輝映余忝領兹邑肅謁懷比興當公宰樂陵稍遷備武定孤壘抵賊衝形)
(危睢陽併及乎副江西頗疑得制柄庶幾淮南謀逆折汲黯性奈何議牢□成功不相並天欲頽流)
(中借公表一勁千載仰祠堂拂拭干神聽)彭師度叔敖廟次韻(春秋楚僭竊滅)
(蓼特其初莊王用叔敖霸烈誠不虛埋蛇有陰功作相謝高車宵小既莫任公族亦不疎載懷虞丘)
(薦眷德方躊躇負薪苦弱嗣廉名垂史書没乃封寢丘優孟良足譽廟食堪千秋衣冠肖其餘烽火)
(鼎再覆俎豆駢階除良吏景遺徽和雪寧止予)彭始奮銅雀臺懷古(内豎傾漢)
(業乾坤付黨錮羣雄皆自為割據不相附黃星起真人得以延其祚百戰竟三分舉世猶鼎沸建國)
(誇富強築臺漳水路仰觀渾如影芨葉壓天霧香煙帶鄴都雄風拔官渡勢割太行雲映耀西門樹)
(寧知世代改繁華如朝露綺閣鞠茂草瓊樓遊狡兔臺空夜月寒秋深旅雁騖鼙鼔付殘霞歌吹空)
(日暮登臨感慨生中情不自固閒吟銅雀悲猶憶銅雀賦片瓦何飄零徘徊空四顧松柏望西陵止)
(有曹公墓)湯斌弔長葛尹烈婦(中州昔死亂千里無完堵大將擁節旄聞風散)
(部伍守令攜印降忠孝棄如土而乃深閨人秉義不可侮長葛尹烈婦抱兒守茅宇倉皇賊騎來驅)
(掠似風雨逼令捨其兒從之赴汴滸烈婦誓死殉大罵攖其斧數載天兵臨妖氛不復覩安知非義)
(魂助我王師武孤兒才且賢文章重詞府誦詩廢蓼莪泣血永懷苦投我沈公篇悲風滿庭廡我母)
(同節烈讀之心欲腐)陳白過湍東(行行出東門一望何蕭爽秋風飄然來入林更成響)
(木杪見蒼山長嘯思獨往)章貞禱雨紀事(炎威徹厚地旱虐風怒號愆陽豈無端蒼)
(昊情鬱陶去年少霜雪春雨滋蓬蒿二麥一無獲鴻雁聲哀嗸史書六月雨天意豈屯膏夏建方在)
(兹引領增心忉農父前致詞農夫一何苦薄地山頭耕畝收不盈甒奔命死不辭淚滴田間土淚滴)
(亦何補落淚不如雨迎虎與迎猫土龍且擊鼔昨年尚有秋粃糠結藍縷今年灾赤地安得鋤當午)
(使君蹙曰吁瘡痍難復數子婦且流離誠格理可覩境内今舞雩吁嗟空俯僂暴尫與鞭巫愚誕非)
(稽古我昔聞蓮峯澒洞真龍府神靈搏雲雷精氣此間取予為改容謝理實如君言山田磽且聳引)
(灌非所論今者事急矣理幽道則存越巫劫龍井楚熖燒崑崙往往應時㴻靈爽無朝昏况復名山)
(天子川隸職子元元燔柴與瘞玉同食清濟間飛蝗蔽恩豈如境外交而曰非我樊側聞)
(天門此憂召豹虎出没渺無根君如寸誠結臣心通九閽南嚮儼再拜百靈來晝援使君蹙曰俞君)
(言殊不貳恒𤾉厥示譴天人有精義雲漢夏如何我心怛然顇尉也蘇君前汝予成指臂山南一何)
(阻山鬼一何媚山根雲氣藏山澗蛟螭寐占昔有擾龍水官今不治誰使地天通往哉惟汝毖滎陽)
(古戰場鬼物鬱為厲旱魃今迴車山靈恍惚醉蜰&KR1414;墮地死商羊舞且恣皇穹德澤長靈雨三日至)
(五日雨如注焦卷皆綠穉父老知有年泥首拭舊淚使君愁眉開左顧抱關吏昨雨何其艱今雨何)
(其易禋祀精誠孚山靈應識字搖筆向山南跽謝元冥賜蝌蚪雷吏封守臣惶恐識尉捧檄入山黃)
(緇不得視詛唄焚綠章火中赤綠異寒入瀟湘秋波翻洞庭氣倏忽雷雨沈莫曉蒼茫意大澤不崇)
(朝氤氲萬象費博物志名山神物不可議)吳宗孟登香山九老閣(崇朝麗雲)
(物緬懷山谷幽解佩趨郊莽願言山澤遊蠟屐登絶巘碧苔斷碣搜所進境愈寂蕭然越林邱微雨)
(過招提煙靄淡沈浮憑虛履高閣指顧臨滄洲二龍自今古觴咏逸興留新篁俯澗泉古柏列蒼蚪)
(蓮社本非遥敢附樂天儔溯此清靜理渙焉消百憂)王新命閱百門泉五閘
改建石絡偶賦(泉源載風詩水利由來久居人建五閘蓄水灌畎畝衛河漕百萬亦)
(藉此清瀏每歲五月初啟閘冇典守五月正農時農人良掣肘)
(聖皇軫如傷綸言甚明剖漕運與民生自當計不朽余來細探騐設閘均平否上塞下不流未免滋弊藪)
(啓板流即竭苗槁誰之咎水利本自然何必多拘狃約法一更定用竹編成簍掇取粼粼石貯之各)
(渠口涓涓晝夜流不先亦不後終歲水長盈公私均得有此法無偏枮只在一舉手駐馬百門泉歌)
(詩喻童叟)閻興邦和前韻(衛水百泉來與地同悠久古人設五閘藉以滋南畝歲旱)
(截其流停蓄成清瀏自用注漕河一一置防守兩岸多膏腴縱横連臂肘蒿目不能爭呼籲求分剖)
(王言塞恐誤神倉洩慮禾枯朽兩利兼取竹淇之藪盛詔臣工汝往相可否因思)
(石遏奔瀉灌溉永無咎但求作法良勿為時俗狃溶溶蹙細波涓涓出細簍如身血脈通遵言必宣)
(國口濟漕在所先滋農寧敢後與桔橰運用猶轉手賦達京師西成慶大有帆檣)
(作歌立河干殷勤告童叟)顧汧三亭(張禄既相秦聲震東諸侯馬夾須賈食檄傳魏齊頭)
(穰華當坐廢高涇不復留遠交而近攻金虎計益周方其未脱網三亭期所繇入關索無有料事蓍)
(蔡侔何乃志不廣矢報快恩讎處豐忌日中運會旋斡流王稽已負罪安平行見收時乎曷再來燕)
(客俄西求)胡介祉大梁雜詠八首幷序(大梁古都會地至今四方人士)
(聞汴州名輙作佳麗想游屐一到尋勝迹訪故宫興不能自止既而問之土人無有也間一登吹臺)
(上艮嶽徘徊荒煙蔓草間並無一木一石可寄憑弔之感即名已不復仍其舊蓋汴之沈於水者五)
(朝底十年於此矣我徠重為行省雖幸河山似昔疆域定以後開闢招)
(依然城郭人民稍稍欲復其舊而滄桑陵谷高下變遷昔之所謂棲臺今不獨夷為平壤居人掘地)
(往往得鴛甃虹梁而城東鐡㙮之根刨土直下丈餘始見故址然則梁之為梁已不可問而余又安)
(所取而詠之雖然世之不與天壤俱敝者名耳第令梁不可問而益廢其佳麗之名山川有知能無)
(岑寂之歎乎余因就圖志所在一一表章或名實之幸存或名存而可想見其實不遑去取也觀者)
(會此或不哂其固陋而且以是作為不可已夫)繁臺春色(一臺高于城河水不能没留得)
(古時地依舊春花月燕子漸歸來桃杏參差發遊人亦三五繁華殊未歇寶馬競香車輕塵蔽林樾)
(憑欄周四望不覺神超忽當年盛歌舞今日殘宫闕楊柳換新條向人誇綠髮多情&KR0870;芳草淺處經)
(羅襪春色自年年高臺此嵂崒轉憶少陵翁題詩在石碣斯文共高李聲名千載揭)汴水秋
聲(興亡非一姓春秋亦遞更無端汴河水多作可隣聲高柳宛然碧斜陽時復明凉風一以起過)
(客不勝情昔聞引通渠東與淮泗幷宋都最倚重輸輓資神京市貨江海集驛路帆檣爭夾岸蒹葭)
(霜客舟猶夜行但趁煙月好景色忘凄清乃知人心異頃刻炎凉生誰識此頽波昔曾繞宮城寒流)
(暮嗚咽將無鳴不平)隋堤煙柳(隋煬亦巧計國勢料分攜拚得江山盡風流占此堤至今)
(堤上柳直接雷塘西煙水杳一碧草色同萋萋錦帆昔游幸楊花高復低三千殿脚女舉棹歌聲齊)
(不唱采蓮曲樂府更新題絳仙但行樂令言空自悽徒擾行人聽羣鳥朝暮啼我今倩長條睍睆招)
(黃鸝綠陰一千里下上逐馬蹄春風到揚州却笑迷樓迷)相國霜鐘(秋霄漏漸長微寒添)
(被擁高下唱隣雞斷續鳴階蛬佛火琉璃光老僧忽驚悚脱身離布衾有若繭出蛹披衲上危梯鯨)
(魚僵手捧殘年力本微氣懾蒲牢恐百八聲入雲嚴城何洶洶移時羣動作凌競相接踵趨風人民)
(勞戴星官吏冗豪筵酒正渴點酥進乳潼試出郭門看腰鎌遍霜隴我聞發三省案牘防堆壅)鐵
㙮行雲(燕京窣堵波相見成五色意取鎮坤維各占一方域佛土亦興衰人代有剥蝕日月)
(麗層霄今但存白黑游觀民俗異似喜鉛華飾問以黑㙮名茫然都不識汴城留廢寺建日宋初勅)
(多寶十三層黯然舊陶埴城傾黃流翻鐵色屹立特㙮在寺復脩豈非砥柱力雲氣時往來上與星)
(漢逼高頂望京師凌風思羽翼)金池夜雨(雄主規江南樓船習水師遠圖學漢武特鑿金)
(明池代易兵已銷留為承平嬉供張盛百戲游宴經四時有時萬乘來千官後頭隨舟楫泛容與臺)
(殿陟參差雍雍天子樂濟濟羣公詩風口良自佳夜雨亦頗宜葉響聲漸密花香氣暗滋澹沲覺新)
(漲淪漣會微颸此惟寂寞濱乃許幽人知何必感秋興眼中想旌旗)梁園雪霽(修竹最宜)
(雪梁園物色佳方雨愜獨賞始晴游可偕賢王會此意召客宴高齋鄒枚盡詞臣燕趙多宫娃清光)
(動綵筆艷色明玉釵就中惟相如妍秘冠朋儕愛看遠山眉翻訝螺痕埋得無吟白頭宛轉牽人懷)
(賦成四座歎傳觴命優俳迴風逐舞態寒氣消弓鞵行樂當及時人生亦有涯名園竞誰主六出飄)
(空階)州橋明月(我吟王建詩汴橋宛如昔向晚閙茶商通宵行酒客想見全盛時九州來)
(市舶兩岸夾歌樓一闌圍舞席華燈影交加明月光相射縹緲忽聞簫縱横時亂舄霞裳色繽紛水)
(調聲嘔啞橋邊多少地一金買一尺今日占勝場明日看陳迹撮土作黃金不堪此中擲豪華雖可)
(懲生聚亦可惜誰謂月無情猶漾橋痕碧)忘憂館(吾觀文人才時復有利鈍枚馬皆軼羣工)
(捷尚相遜而况宴集間晷刻競分寸一日雖短長千秋非定論安國亦名流豈遂成委頓賦几偶不)
(成逸事翻可憲鄒陽更代之耳目聊取溷賜絹寧足貪罰酒又何恨)草廬(不求聞達人大建功)
(名者窮則善其身達則兼天下自從莘渭來此風蓋已寡武侯在南陽躬耕鋤自把所居一草廬荒)
(荒隣四野性命希苟全寧論漢宗社三顧辱殷勤知己情難捨既出不可辭身遂支大厦汗體息驅)
(牛鞠躬盡戎馬惟栽八百桑田園寄瀟灑)淮西碑(為國自有綱作文亦有體古人善歸君頌)
(美先殿陛其次及相臣分定方合體吁嗟淮西碑立言寧可詆當時統六師誰樹中軍棨策力雖羣)
(材元謀相公啓緋衣袒其腹民謠况久徯婦舌毁高文唐皇目正眯文昌豈無識大海測以蠡承命)
(可奈何枉受眉山訾宋守固不羣異代重磨洗石附文以傳應覆三重緹)蒋漣恭祀漢
光武帝陵紀事(嵩山高無極下有洛水流莽蒼長道社千載邀神庥我來春始半風)
(清使院幽齋居折露葵三日兹淹留晨興揖長吏為位除壇丘張幕庀祭具釃酒椎肥牛脩門列芭)
(舞斜日上綵斿如憑巫祝告衣冠時出遊維昔漢中葉新室竊神州高皇三尺劍零落斬蛇溝真人)
(奮白水次第中原收昆陽走戰象天命仍歸劉司隷威儀在頗聞父老謳滹沱進麥飯冰合非人謀)
(區區王郎輩瑣細安足儔軍中三十歲豁達度更優焚書消反側各各赤心投帝王自有真傾倒新)
(息侯夙昔鄗南過古廟□松楸下車訪遺跡雙石枕道周尚想雲臺將攀附風雲秋至今即位地竹)
(帛留勲猷况余叨盛典象設儼前修折旋每踧踖豆籩頻諮諏跛倚禮所戒敢或貽神羞)盧繪
安樂窩(安樂非以地寓形水與竹洛陽亦有居蘇門亦有屋玩物春山心觀時秋水目既無)
(剥啄紛况有蒼翠矗仄徑發幽花懸崖秀獨木誰謂煙中泉逹勝雲邊麓臨水桃花園傍山小樓築)
(先生偶棲遲後人膠止宿寄言憂患途擬議皆鑒錄有斐同勿諼何必瞻淇澳)吳淇隋堤
(周穆荒遠遊隋煬復更過馬力猶堪惜其如人命何鑿河兼築堤役比長城多一時人事變千載地)
(形訛泗流已堙塞况復問汴河唯見揚子潮朝夕兩揚波)恭頌
萬壽宫慶成以
一人有慶
萬壽無疆為韻(臣)鄒升恒
(天子正當陽寰區遊化日治隆已登三道勝緣得一年穀方順成臣民歸廸吉屢報瑞芝生共仰卿雲霱)
(矧兹天地申明堂開太室霱風雨所和會河洛朝百神地瞻長安近俗帶周南醇分野屬角亢兹為)
(寶歴壽星辰今年開册所未覩歲首得四寅史)
(天用貺聖人)(太平多幸民祝釐共稽首懿兹高塽地遥拱璇)
(萬壽樞斗爰起雲牖規模赫宏敞萬象皆奔走瑤草及宫中天拓)
(琪花福地無不有深佳氣鬱葱葱丹霞翕相暎崇臺既遐朗䆳閣轉靚恭遇)
(萬壽辰澄霽碧天淨風日暎小春純禧歸花縵梵音悦大聖紳士及童叟額手共稱慶左廡列)
(吹萬無量光明燈普度如來願右廡列羽衣笙鶴韻清遠彷彿偓佺徒侍立通明殿中陳鈞天樂竗)
(聖人舞瑤池宴邁大衆前致詞僉曰川至日升如松柏壽超軒而羲如山亦如阜如)
(之茂一氣轉洪鈞八荒齊載覆令德宜民人允矣自)
(天祐)(俯仰閱今古此地亦名都山川長壯麗治運有乘除獨賀兹邱遭隸我)
(皇輿圖沮洳成太液臯壤為康衢盛事越千古歌詠安可無小臣承雨露廿載趨明光蒙)
(恩持玉節校士嵩之陽道聞三呼聲歸和九如章欣隨八伯後拜手頌虞唐願將天地壽永永祝無疆)
詩(七言古)
唐劉庭芝代悲白頭翁(洛陽城東桃李花飛來飛去落誰家洛陽女兒惜顔色行)
(逄落花長歎息今年花落顔色改明年花開復誰在已見松柏摧為薪更聞桑田變成海古人無復)
(洛城東今人還對落花風年年歲歲花相似歲歲年年人不同寄言全盛紅顔子須憐半死白頭翁)
(此翁白頭正可憐伊昔紅顔美少年公子王孫芳樹下清歌妙舞落花前光禄池臺開錦繡將軍樓)
(閣畫神仙一朝臥病無人識三春行樂在誰邊宛轉蛾眉能幾時須臾鶴髮亂如絲但看古來歌舞)
(地惟有黃昏鳥雀悲)公子行(天津橋下陽眷水天津橋上繁華子馬聲迴合青雲外人影搖)
(動綠波裡綠波清迥玉為砂青雲離披錦作霞可憐楊柳傷心樹可憐桃李斷腸花此日遨遊邀美)
(女此時歌舞入娼家娼家美女鬱金香飛去飛來公子傍的的珠簾白日映娥娥玉顔紅粉粧花際)
(徘徊雙蛺蝶池邊顧步兩鴛鴦傾國傾城漢武帝為雲為雨楚襄王古來容光人所羨况復今日遙)
(相見願作輕羅著細腰願為明鏡分嬌面與君相向轉相親與君雙棲共一身願作貞松千歲古誰)
(論芳槿一朝新百年同謝西山日千秋萬古北邙塵)吳少微古意(洛陽芳草向春開洛)
(陽女兒平旦來流車走馬紛相催折芳鬭草向曲臺曲臺自有千萬行重花累葉間垂楊北林朝日)
(錦明光南國微風蘇合香可憐窈窕女不作邯鄲倡妙舞輕迴拂長袖高歌浩唱發清商歌終舞罷)
(歡無極樂往悲來長歎息陽春白日不少留紅花碧樹無顔色碧樹風花先春度珠簾粉澤無人顧)
(如何年少忽遲暮坐見明月與白露明月白露夜已寒香衣錦帶空珊珊今日陽春一妙曲鳳凰樓)
(上與君彈)喬知之綠珠篇(石家金谷重新聲明珠十斛買娉婷此日可憐君自許此)
(時可喜得人情君家閨閣未曾難曾將歌舞借人看意氣雄豪非分理驕矜勢力横相干辭君去去)
(終未忍徒勞掩袂傷鉛粉百年離别在高樓一代紅顔為君盡)李頎欲之新鄕答
崔灝綦母潛(數年作吏家屢空誰道黑頭成老翁男兒在世無産業行子出門如轉蓬)
(吾屬交歡此何夕南鄰擣衣動歸客銅鑪將炙相歡飲星宿縱横露華白寒風卷葉渡滹沱飛雪布)
(地悲峩峩孤城日落見棲烏馬上時聞漁者歌明朝東路把君手臘日辭君期歲首自知寂寞無去)
(思敢望縣人致牛酒)王維夷門歌(七國雌雄猶未分攻城殺將何紛紛秦兵益圍邯鄲)
(急魏王不救平原君公子為嬴停駟馬執轡愈恭意愈下亥為屠肆鼔刀人嬴乃夷門抱關者非但)
(慷慨獻竒謀意氣兼將身命酬向風刎頸送公子七十老翁何所求)洛陽女兒行(洛陽)
(女兒對門居纔可顔容十五餘良人玉勒乘驄馬侍兒金盤膾鯉魚畫角朱樓盡相望紅桃綠柳垂)
(簷向羅惟送上七香車寶扇迎歸九華帳狂夫富貴在青春意氣驕奢劇季倫自憐碧玉親教舞不)
(惜珊瑚持與人春窗曙滅九微火九微片片飛花璅戲罷曾無理曲時粧成秪是薰香坐城中相識)
(盡繁華日夜經過趙李家誰憐越女顔如玉貧賤江頭自浣沙)高適封邱縣(我本漁樵)
(孟諸野一生自是悠悠者乍可狂歌草澤中寧堪作吏風塵下秪言小邑無所為公門百事皆有期)
(拜迎官長心欲碎鞭撻黎庶令人悲歸來向家問妻子舉家盡笑今如此生事應須南畝田世情付)
(與東流水夢想舊山安在哉為銜君命日遲回乃知梅福徒為爾轉憶陶潛歸去來)别楊山
人(不到嵩陽動十年舊時心事已徒然一二故人不復見三十六峯猶眼前夷門二月柳條色流)
(鶯數聲淚沾臆鑿井耕田不我招知君以此忘帝力山人好去嵩陽路惟予眷眷長相憶)岑參
臨河客舍呈狄明府兄留題縣南樓(鳳陽城南雪正飛黎陽渡)
(頭人未歸河邊酒家堪寄宿主人小女能縫衣故人高臥黎陽縣一别三年不相見邑中雨雪偏著)
(時隔河東郡人遙羨鄴都惟見古時丘漳水還如舊日流城上望鄕應不見朝來好是懶登樓)杜
甫湖城東遇孟雲卿復歸劉顥宅宿燕飲散因為
醉歌(疾風吹塵暗河縣行子隔手不相見湖城城南一開眼駐馬偶識雲卿面向非劉顥為地)
(主嬾回鞭轡成高宴劉侯歡我攜客來置酒張燈促華饌且將欵曲終今夕休語艱難尚酣戰照室)
(紅鑪促曙光縈窗素月垂文練天開地裂長安陌寒盡春生洛陽殿豈知驅車復同軌可惜刻漏隨)
(更箭人生會合不可常庭樹雞鳴淚如綫)戲贈閿鄕秦少府短歌(去年行宫)
(當太白朝回君是同舍客同心不減骨肉親每語見許文章伯今日時清兩京道相逢苦覺人情好)
(昨夜邀懽樂更無多才依舊能潦倒)韓翃别氾水陳縣尉(未央宫殿今開鑰詔)
(引賢良卷珠箔花間賜食近丹墀煙裡揮毫對青閣萬年枝影轉斜光三道先成君激昂谷永直言)
(身不顧郄詵高第名轉香綠槐陰陰出關道上有蟬聲下秋草奴子平頭駿馬肥少年白哲登王畿)
(五矦客舍偏留宿一縣人家爭看歸南向千峯北臨水佳期賞地應窮此賦詩或送鄭行人舉酒常)
(陪魏公子自憐寂寞會君稀猶著前時博士衣我欲低眉問知已若將無用廢東歸)李涉睢
陽行(黃昏日暮驅羸馬夜宿睢陽烽火下此地新經殺戮來墟落無煙空碎瓦層冰塞斷隋朝)
(水一道銀河貫千里愁心翻覆夢難成病僕呻吟呼不起泗水三千招義軍本自征戰邀殊勲十年)
(麾下蓄壯志一旦此地為愁雲昨日太陽回照燭轉見天心重含育早晩東風得發生古堤春草年)
(年綠)劉長卿鄴臺懷古(半空高棟翔金雀玉扆繐惟塵漠漠西陵老樹暝色寒建)
(安殘妓春情薄曲終紅袖辭尊前簷頭斷瓦飛人間分香老淚恨不減秋風吹入苔花斑漢家一片)
(當時土肯為姦雄載歌舞銷盡曹瞞萬古魂落日漳河咽寒雨)李益登天壇夜見
海日(朝浮碧峯三十六夜上天壇月邊宿仙人攜我搴玉英壇上夜半東方明仙鐘撞徹迎海)
(日海日離離三山出霞梯赤城遥可分霓旌絳節倚彤雲八鸞玉鳳紛在御王母欲上朝元君羣仙)
(指此為我說幾見塵飛滄海竭竦身别我期丹宫空山處處遺清風九州下視杳未旦一半浮生皆)
(夢中始知武皇求不死去逐瀛洲羨門子)權德輿送韋行軍員外赴河
陽(五年武弁侍明光輟佐中權拜外郎紀事還同楚倚相傳經遠自漢扶陽軒堂處處羅簪組東)
(望河橋壯鼙鼓三城曉角起轅門一縣繁華照蓮府上界儒風并者稀翩翩騶騎有光輝只今五職)
(多虚位應待他時仗節歸)韓愈李花(當春天地爭奢華洛陽園苑尤紛挐誰將平地萬堆)
(雪剪刻作此連天花日光赤色照未好明月暫入都交加夜領張徹投盧仝乘雲共至玉皇家長姬)
(香御四羅列縞裙練帨無等差靜濯明粧有所奉顧我未肯置齒牙清寒瑩骨肝膽醒一生思慮無)
(由邪)陸渾山火和皇甫湜韻(皇甫補官古陸渾時當玄冬澤乾源山狂谷狠)
(相吐吞風怒不休何軒軒擺磨出火以自燔有聲夜中驚莫原天跳地踔顛乾坤赫赫上照窮崖垠)
(截然高周燒四垣神焦鬼爛無逃門三光晻隳不復暾虎熊麋猪逮猴猿水龍鼉龜魚與黿鴉鴟鵰)
(鷹雉鵠鵾燖炰煨&KR2057;孰飛奔祝融告休酌卑尊錯陳齊玫闢華園芙蓉披猖塞鮮繁千鐘萬鼓咽耳)
(喧攢雜啾嚄沸箎塤彤幢絳旃紫纛旛炎官熱屬朱冠褌髹其肉皮通䏶臀頽胷垤腹車掀轅緹顔)
(韎股豹兩鞬霞車虹靷日轂轓丹蕤縓蓋緋繙帑紅帷赤幕羅脤膰&KR0954;池波風肉陵屯谽呀鉅壑頗)
(黎盆豆登五山瀛四罇熙熙釂醻笑語言雷公擘山海水翻齒牙嚼齧舌腭反電光䃱磹赬目䁔瑣)
(冥收威避元根斥棄輿馬背厥孫縮身潛湍拳肩跟君臣相憐加愛恩命黑螭偵焚其元天關悠悠)
(不可援夢通上帝血面論側身欲進叱於閽帝賜九河湔涕痕乂詔巫陽反其魂徐命之前問何冤)
(火行于冬古所存我如禁之絶其飱女丁婦壬傳世婚一朝結讎奈後昆時行當反慎藏蹲視桃著)
(花可小騫月及申酉利復怨助汝五龍從九鯤溺厥邑囚之昆崙皇甫作詩止睡昏辭誇出真遂上)
(焚要余和增怪又煩雖欲悔舌不可捫)寄洛東盧仝(玉川先生洛城裡破屋數間而)
(已矣一奴長鬚不裹頭一婢赤脚老無齒辛勤奉養十餘人上有慈親下妻子先生結髮憎俗徒閉)
(門不出動一紀至令隣僧乞米送僕忝縣尹能不恥俸錢供給公私餘時致薄少助祭祀勸參留守)
(謁大尹言語纔及輙掩耳水北山人得聲名去年去作幕下士水南山人又繼往鞍馬僕從塞閭里)
(少室山人索價高兩以諫官徵不起彼皆刺口論世事有力未免遭驅使先生事業不可量惟用法)
(律自繩已春秋三傳束高閣獨抱遺經究終始往年弄筆嘲同異怪辭驚衆謗不已近來自說尋坦)
(途猶上虚空跨騄駬去歲生兒名添丁意令與國充耘耔國家丁口連四海豈無農夫親耒耜先生)
(抱才終大用宰相未許終不仕假如不在陳力列立言垂範亦足恃苖裔當蒙十世宥豈謂貽厥無)
(基阯故知忠孝生天性㓗身亂倫安足擬昨晚長鬚來下狀隔牆惡少惡難似每騎屋上下窺闞渾)
(舍驚怕走折趾憑依婚媾欺官吏不信令行能禁止先生受屈未曾語忽此來告良有以嗟我身為)
(赤縣令操權不用欲何俟立召賊曹呼伍伯盡取鼠輩尸諸市先生又遣長鬚來如此處置非所喜)
(况又時當長養節都邑未可猛政理先生固是余所畏度量不敢窺涯涘放縱是誰之故歟效尤戮)
(僕愧前史買羊沽酒謝不敏偶逢明月矅桃李先生有意許降臨更遣長鬚致雙鯉)張籍北
邙行(洛陽北門北邙道喪車轔轔入秋草車前齊唱薤露歌高墳新起白峩峩朝朝暮暮人送)
(葬洛陽城中人更多千金立碑高百尺終作誰家柱下石山頭松柏半無主地下白骨多于土寒食)
(家家送紙錢烏鳶作窠銜上樹人居朝市未解愁請君暫向北邙遊)程長文銅雀臺
怨(君王去後行人絶簫竽不響歌喉咽雄劍無威光彩沈寶瑟零落金星滅玉階寂寞墜秋露月)
(照當時歌舞處當時歌舞人不迴化為今日西陵灰)李商隱韓碑(元和天子神武姿彼)
(何人哉軒與羲誓將上雪列聖恥坐法宫中朝四夷淮西有賊五十載封狼生貙貙生羆不據山河)
(據平地長戈利矛日可麾帝得聖相相曰度賊斫不死神扶持腰懸相印作都統隂風慘澹天王旗)
(愬武古通作牙爪儀曹外郎載筆隨行軍司馬智且勇十四萬衆猶虎貔入蔡縳賊獻太廟功無與)
(讓恩不訾帝曰汝度功第一汝從事愈宜為辭愈拜稽首蹈且舞金石刻畫臣能為古者世稱大手)
(筆此事不繫于職司當仁自古有不讓言訖屢頷天子頤公退齋戒坐小閤濡染大筆何淋漓點竄)
(堯典舜典字塗改清廟生民詩文成破體書在紙清晨再拜鋪丹墀表曰臣愈昧死上詠神聖功書)
(之碑碑高三丈字如斗負以靈鼇蟠以螭句奇語重喻者少讒之天子言其私長繩百尺拽碑倒麄)
(砂大石相磨治公之斯文若元氣先時已入人肝脾湯盤孔鼎有述作今無其器存其辭嗟乎聖皇)
(及聖相相與烜赫流淳熙公之斯文不示後曷與三五相攀追願書萬本誦萬遍口角流沫右手胝)
(傳之七十有二代以為封禪玉檢明堂基)
宋王安石九鼎(禹行掘山走百谷蛟龍竄匿魑魅伏心志猶虞尚覬隙以金鑄鼎空九牧)
(冶雲赤天漲為黑韛風餘吹山拔木鼎成聚觀變怪索夜义行歌鬼晝哭功施元元後無極三姓衛)
(守相傳屬弱周無人有遺策沈之九幽折地軸始皇決水不可得坐令神姦窺邑屋)范純仁
龍門(皇圖經野臨中天北有大河南陸渾陸渾之下伊之源直走關塞侵山根此山不斷亘坤)
(軸逆上汝海波濤翻忽焉天意有不測疈開峽口流如吞長波萬練捲空過貫都會洛風霆奔崖岸)
(﨑嶔竦天闕此號鑿龍為禹門石道盤紆入幽邃杉松隱映皆祇園下窺朝市但塵土不與人世同)
(囂喧天章閣老真相嗣詔歴四陲嚴國藩前騶驅弩聊盤桓憑高置酒臨嚴軒是月嘉平臘將盡春)
(風料峭煙霾昏至陰表日景漸正玉沙透水波光温杳杳端閑照宸極壯以崤函周轘轅超然宴覽)
(動咨歎坐預國論慚冥頑乃知公旦卜洛意根本繫時亡與存法宫在今宜有制上憲太微奠至尊)
(乘杓布政朝萬玉莫如洛宅當乾坤豈惟設險御諸夏亦以捍患安元元為于可為事乃濟器大重)
(遷咸有言賤臣幽退冐及此願對上前圖籍篇)蘇軾過新息留示鄉人任
師中(昔年曾羨任夫子卜居新息臨淮水怪君便爾忘故鄉稻熟魚肥信清美竹陂雁起天為)
(黑桐柏煙横山半紫知君坐受兒女困悔不先歸弄清泚塵埃我亦失抽身此行蹭蹬尤可鄙寄食)
(方將依白足附書未免煩黃耳往雖不及來有年恩詔倘許歸田里却下關山入蔡州為買鳥犍三)
(百尾)黃庭堅聽宋宗儒摘阮歌(翰林尚書宋公子文彩風流今尚爾自疑)
(耆域是前身囊中探丸起人死貌如千歲枯松枝落魄酒中無定止得錢百萬送酒家一笑不問今)
(餘幾手揮阮咸送飛鴻促絃聒耳驚客起寒蟲催織月籠秋獨雁呌羣天拍水楚國羈臣放十年漢)
(家佳人嫁千里清閨洞房語恩怨紫燕黃鸝韻桃李楚狂行歌驚市人漁父挐舟在葭葦問君枯木)
(著朱繩何能道人意中事君言此物傳數姓元璧庚庚有横理閉門三月傳國上身今親見阮仲容)
(我有江南一丘壑安得與君醉其中曲肱聽君寫松風)張文潛奉先寺(荒凉城南)
(奉先寺後宫美人棺葬此角樓相望高起墳草間陌上多石人秩卑焚骨不作塚青石浮圖當丘壠)
(家家墳上作享亭朱門相向無人聲樹頭鴟梟作人語月黑風悲鬼搖樹宫中養女作子孫年年犢)
(車來作主廢后陵園官道側家破無人掃陵陌官家歲給半千錢街頭買餅作寒食)
金元好問林縣黃華水簾(黃華水簾天下絶我初聞之雪溪翁丹霞翠壁高歡)
(宫銀河下濯青芙蓉昨朝一遊亦偶爾更覺摹寫難為工是時氣節已三月山木赤立無春容溪聲)
(洶洶轉絶壑雪氣凛凛隨陰風懸流千丈忽當眼芥帶一洗平生胸雷公怒擊散飛雹日脚倒射垂)
(長虹驪珠百斛共一瀉海藏翻倒愁龍宫輕明圓轉不相礙變見融結誰為雄歸來心魄為動蕩曉)
(夢月落春山空手中仙人九節杖每恨勝景不得窮攜壺重來巖下宿道人已約山櫻紅)湧金
亭示同遊諸君子(太行元氣老不死上與左界分山河有如巨鼇昂頭西入海突)
(兀已過餘坡陀我從汾晉來山之面目腹背皆經過濟源盤谷非不佳煙景獨覺蘇門多湧金亭下)
(百泉水海眼萬古留山阿觱沸濼水源&KR1343;淪晉溪波雲雷涵鬼物窟宅深蛟鼉水妃簸弄明月璣地)
(藏發泄天不訶平湖油油碧于酒雲錦十里翻風荷我來適與風雨會世界三日漫兜羅山行不得)
(山北望空長哦今朝一掃衆峯出千鬟萬髻高峩峩空青斷石壁微茫散煙螺山陽十月未搖落翠)
(蕤雲旓相盪摩雲煙故為出濃淡魚鳥似欲留婆娑石間仙人跡石爛跡不磨仙人去不返六龍忽)
(蹉跎江山如此不一醉拊掌笑殺孫公和長安城頭烏尾訛并州少年夜枕戈舉杯為問謝安石蒼)
(生今亦如卿何元子樂矣君其歌)楊奐金谷行(洛陽園池天下無金谷近在西城隅)
(晉時花草不復見野人猶解談齊奴齊奴豪奢誰比數酒酣愛擊珊瑚株後堂春風滿桃李中有一)
(妓名綠珠千金買步障百金買氍毹時時吹笛替郎語雲窗霧戶長歡娛層階欲下須人扶豈料一)
(日能捐軀紅飛玉碎頃刻裏空使行客悲躊躇樓頭小婦感恩死君臣大義當何如)曹昶清
涼山(幾年浪跡嗟萍梗跋涉風沙亦何幸于今未了看山緣聞說清涼在斯境四山回抱開翠)
(屏中有招提曰修定主人載酒邀我遊石逕崎嶇度重嶺羸驂垂耳鞭不前挽葛攀藤歴參井白雲)
(晻靄無處尋路轉峯回意方省亭亭孤㙮認高標滿谷松杉密相映半天金碧照雙眸人道經營自)
(師猛豁然到此脱羈囚塵夢悠悠一朝醒雄樓突出倚晴空萬壑千嵐歸引領逸興翩翩不可收擬)
(著新詩狀煙景寺僧亦愛詩人清自汲山泉潑松茗呼童洗盞開芳樽况有嘉殽薦春餅酒酣大笑)
(發高歌舞袖婆娑亂雲影一時文彩重劉曹千古高情慕箕穎惜無止日魯陽戈勝地可能留少頃)
(據鞍歸去復徘徊野煙漠漠平林瞑)
元趙汸尉氏讀阮嗣宗詩(明月照北林孤鴻有哀音攬衣起坐彈鳴琴憂思徘)
(徊獨傷心可憐堂上生荆杞空自繁華燦桃李種瓜寂寞東門外採薇悵望西山址芒碭雲歸大澤)
(空後五百歲無英雄窮途痛哭誰知者沈湎狂言元自公)
明劉基夷門歌(秦兵譟震長平瓦趙人肝腦塗原野邯鄲一夕䧟園中魏軍不敢屯城下)
(當時獨有信陵君門前劍舄多如雲不有夷門抱關者誰知屠肆鼓刀人臥内虎符初入手壯士胸)
(中血一斗北救邯鄲西郤秦五霸之功今復有平生志氣何難豪功成刎頸如拔毛秋風弔古夷門)
(道惆悵荒城空綠蒿)高啓大梁行(大梁四面如平砥西去咸陽一千里魏王此地昔為)
(都宫闕中天碧雲起車聲輷輷夜未休帶甲十萬名蒼頭撞鐘列鼎宴上客奉金走幣連諸侯信陵)
(真是賢公子富貴不驕天下士已訪侯嬴到里門復迎朱亥于屠市傾身折節世莫同緩急竟頼斯)
(人功邯鄲秦軍一槌破七國震動聞英風古城重過為搔首幾度春風洛陽柳沼上應無鴻雁來苑)
(中只有狐狸走立馬塵沙日欲昏悲歌感慨向夷門豪華多少同銷歇獨有高名今尚存)方孝
孺洛中有感(前年停車汴水陽鄭公延我政事堂是時梁國花亂發遊蜂乳燕春滿牆)
(綠酒浮觴面玉白繡衣耀座腰金黃豈知造化不容物俊傑俄為土中骨重來訪舊無一存冠蓋年)
(華兩飄忽堂中遺跡愴人意粉圖素壁銀鈎麗道廣常懷濟物心數竒竟負匡君志文章爛漫空自)
(苦政術廉平索誰記官僚薦書嗟我遲妻子思家歸未遂感此臨風涕淚垂出門上道風塵翳西行)
(境内五百家到處逢人說善治洛陽城中迎歲新正思昔日梁園春河南忽過張少府意氣遂同鄭)
(老真臘梅盈庭花璀璨銀燭照夜光璘珣登高訪古隘八極歡酒笑談驚四鄰我被虚名浪羈束奔)
(走皇皇炊不熟明朝又渡瀍水西行李再經蜀棧北丈夫會合當有時各展忠心報王國)藍昌
銅雀臺(曹瞞騁志吞劉社銅雀臺高瞰中夏誰知扼腕有臥龍豈料垂涎已司馬萬里河山)
(尚出師九原魂魄歸何時清秋風雨滿陵樹落日笙歌繞繐帷翠娥紅袖恩情絶廢塜荒臺狐兔穴)
(空餘片瓦落人間千載姦雄磨未滅)林鴻過綺岫宫(行人曉飯青山裡驅馬蒼茫經)
(洛水昔聞綺岫盛繁華不謂荒凉今若此憶昔行宫初搆時梯巖架壑相逶迤美人桂殿夜看月公)
(子拓弓朝射麋翠華一去金門鎖露殿飛螢山葉墮往事吹殘牧笛風危基半入樵人火今古消沈)
(能幾回春風依舊野花開君王巡狩不復見禾黍秋風鳥雀哀)劉咸避暑亭歌(牝雞)
(晨鳴聲喔喔鼓扇香風肆熖虐公然大開告密門羅織獄成勝炮烙掖庭碎骨銜冤深往往假寐來)
(相侵長安故宫住不得移駕却向洛城陰平生自謂得竒計豈暇顧惜傍人議如何亦自厭蒸烈高)
(築亭臺遠相避山頭鑿池深幾仞下有百頃之堅冰遂令陰氣逼唐鼎灰冷煙寒愁不勝當時若非)
(張與狄誰敢辨取虞淵日兩公一心俱可憐萬古千秋誰能及追思往事心憤然怒氣直上千青天)
(作詩用以暴其惡付與野史相並傳)張瑄曉發孟津渡黃河寒甚(北風)
(吹面如刀利黃河流水奔突騎公家事多無了期鼓枻衝寒復宵濟河陽古城岸河北基址尚存樓)
(櫓廢繁華已逐時變遷井邑盡為耕牧地七國封疆東接韓九州分野西連冀武王經此弔殷民八)
(百諸侯不期會聖明德化遍九垓草木魚蟲亦沾被巡行到處市恩威不詠賢勞歌既醉)張謙
盟山晩眺(平生最愛桑榆景聞眺城南天未暝牛羊處處下山來疎林微露金烏影晴空)
(散彩真堪誇流霞烜曜敷春花光中隱隱飛孤鶩樹頭點點歸昏鴉停驂撫景自懷古此地曾聞駐)
(周武諸侯八百盡要言同拯蒼生塗炭苦山川不改當時名耄倪尚自稱同盟尋幽罔覺徘徊久東)
(方又見銀蟾生昔人雖往存遺跡百感中來徒太息西風歸路馬蹄輕露花凉侵羅衣濕)馬卿
遊桃源(曾遊武陵溪更入天台路山水自人間仙源在何處洞天福地滿齊州途逢真境翻)
(為誤太行西南天上來龍蟠虎踞何崔巍劃然中斷敞巖壑山盤谷轉水瀠洄翠壁丹崖競參錯白)
(雲青靄相徘徊世傳亦是桃源境沿澗春花萬樹開谷口孤村一徑通數家頗似秦人風萬閣映山)
(芳樹綠柴門流水落花紅杖藜散步清溪涘松柏蒼蒼石齒齒潑墨池邊石乳横花果巖頭洞門啓)
(安知不有神仙居久絶塵心非下士尋真未遇豈空還擬結衡茅學煉丹道成笙鶴青雲去留得桃)
(花與世看)李夢陽大梁城西門行(水門堤口雙栢樹種之何年不記數風飡)
(雨蝕生氣微枝葉半凋委官路烏鴉螻蟻復啄食我行見之淚如注古來根本忌先撥嗚呼奈此棟)
(梁具及今可為當語誰半夜吞聲向北去)楊花篇(洛陽三月東風起楊花飛入千門裡只見)
(朝縈上苑煙那知夕逐東流水苑煙流水無休歇暖日輕盈度仙闕趙女瑶臺貯綵霞班姬團扇啼)
(明月綵霞明月幾沈輝陌上行人亂撲衣征夫柳塞愁看鴈少婦香閨懶上機柳塞香閨萬餘里草)
(色連天度隴水玉門關外雪猶飛章臺樹裡風先起誰家浪子千金馬平明挾彈章臺下頭上羅中)
(玳瑁簪腰間寶鋏珊瑚把踏絮來尋賣酒家持香坐調當壚者當壚美女怨陽春笑掇楊花襯繡裀)
(青樓薄暮難消遣白雪漫天愁殺人冥冥漠漠春無極此時惟有楊花色一朝風雨爛靡蕪獨摻垂)
(條三歎息)何景明大梁行(朝登古城口夕藉古城草日落獨見長河流塵起遙觀大)
(梁道大梁自古號名區富貴繁華代不殊高樓歌舞三千戶夾道煙花十二衢合沓輪騶交紫陌鳴)
(鐘暮入王侯宅紅粧不讓掌中人珠履皆為門下客片言立賜萬黃金一坐還酧雙白璧帶甲連營)
(殺氣寒君王推轂將登壇彎弧自信成功易拔劍那知報怨難已見分符連楚越更聞飛檄救邯鄲)
(一朝運去同衰賤意氣雄豪似驚電楊花飛入侯嬴館草色凄迷魏王殿萬騎千乘空雲屯綺構朱)
(甍不復存夜雨人歸朱亥里秋風客散信陵門川原百代重回首宋寢隋宫亦何有遊鹿時銜内苑)
(花行人尚折繁臺柳繁臺下接古城西春深桃李自成蹊朝來忽見東風起薄暮飛花滿故堤)蔡
州行(蔡州城高高且壯四十年間兵不向旌旗忽乘雨雪入一夜開門納兵仗請降盡是洄曲)
(軍拒戰不覩牙城將鞬櫜將軍拜道左緋衣小兒來天上州人始識裴丞相)朱應登函
谷關(朝出洛陽城暮投函關道日落行人稀黃雲暗秋草此地古來西屬秦崩城敗壁猶嶙峋)
(牛車冉冉行不盡更愁怪石摧車輪關門老子去已遠吾生學道嗟何晚紫氣猶經舊路迷青牛不)
(見當時返只今豺虎正縱横羽檄星馳大點兵徼巡司隷督責苦關下居民日夕驚疎林漸指新安)
(麓夜火人歸茅店宿雞鳴客起四散分令人忽憶孟嘗君)王廷相南昌行為固
始許汝登作(豫章妖星蝕太白飛入鈎陳鬭光赤欽天博士不敢奏遠臣見之空嘖嘖)
(周公卜鼎八百春漢代規摹遠過秦山東諸侯自破滅淮王雞犬安能神白洲長子中臺長何用文)
(章諛新莽慶陽鄙夫稱雄特學得兵書反助賊南風不競北人力東門黃犬嗟何及君不見河南許)
(汝登皎皎真丈夫口中舌可斷萬歲不肯呼匣中寶刀光電電悔不先發梟賊顱報國心切不言苦)
(甘死寧能效囚虜已拚魂作太湖雲何惜血染洪州土黃霾塞天白日昏長風翻江帝心怒鄱陽未)
(接勤王師坐令狂奴氣先阻汝登汝登振古豪吞聲苟免蜉蝣曹)方質岳忠武廟
(彗星流光射天裂女媧煉雲手纔爇鑾輿背哭洛水寒十萬降兵化為血鄂州將軍天下雄錦袍坐)
(挽烏號弓大鵬南來作人語夜夜吐氣如長虹微臣淚灑陵園土揮戈誓飲黃龍府皇天不為蒼生)
(憂空使人間望甘雨歸來叫閽訴上帝天門九重戟如蟻槃瓠使人不得入一旦秋郊泣新鬼漫漫)
(長夜金井深萬古白日同丹心)劉良卿鄧禹臺(白水真人氣吞虎赤手恢復舊寰宇)
(一時功臣誰最先南陽故人稱鄧禹鄧禹鄧禹真奇才垂名竹帛何偉哉攀龍附鳳去不返故國猶)
(存閱武臺當年旌旗明日月而今芳草連阡陌芳草萋萋春復春多少行人弔陳迹南望鄧廟北鄧)
(莊可憐無復鄧家郎落日東風吼林木登臺令人增悲傷)王世貞挽許忠節(朱邸)
(殽烝伏兵發少年使者眥獨裂建禮門前一腔血飛作彭湖斗間鐡義旗十萬横江起忽有長虹穿)
(賊壘一時縛纍如縛豕逝者人耶生者鬼龍章再錫帝寵稠猶閒曲突心未酧不令長儒寢逆謀漢)
(闕要掛吳王頭固始祠中柏色古父老椎牲考鐘鼓南有孫侯北有許令人扼腕悲壬午)孫承
恩昆陽城弔古(昆陽城頭秋日淒昆陽城下沙塵飛風煙蒼茫鳥不度黃狐白狐向)
(我啼當年炎祚遭中否鬼蜮因之盜神器世厭王田偽井行天教白水真人起想當尋邑驅兵來百)
(萬氣熖如風雷虎豹咆哮助威猛已視漢種如灰埃小怯大勇吁可異殺氣殷殷動天地前徒倒戈)
(勢若崩百里雄師一時潰堂堂大義聲四馳天意所向誰能支炎精再嘘復故物祀漢配帝崇丕基)
(世往江山尚如故城堞周遭宛樓櫓撫事弔古增慨傷高情獨有坡翁賦嚴尤小䜿非英才失身簒)
(逆胡為哉留芳不能乃遺臭千年唾罵誰為哀代遠已無冤鬼哭野老時時得遺躅我來無暇訊從)
(容想像猶然愴心目只今海宇當清寧閭閻不聞刁斗鳴乾坤帝力爾不識但樂犁鋤歌太平)顧
禄協忠廟歌(煙塵蔽天天為昏漁陽突騎如雲屯潼關一破勢莫遏萬乘夜出延秋門)
(當時列郡無男子拜降趨伏爭崩奔惟公獨能奮大義西望峩眉慕至尊領兵哭廟守孤境視賊已)
(欲胷中吞江淮保障身所任裹瘡百戰酧君恩忠心昭昭耿日月壯氣凛凛摩乾坤可憐力盡援兵)
(絶血書無箋叩天閽閭邱雖亡事何及賀蘭不斬冤誰論朝廷尚幸錄死節褒功贈爵如生存睢陽)
(城下見遺廟丹碧光耀明朝&KR1680;客行下馬酧巵酒彷彿想見歸來魂)湯珍廣武行(噫嘻)
(廣武古戰場據敖倉而倚滎陽負山阻塞扼險要楚漢相持壁壘當是時龍虎方交鬭結陣連軍昏)
(白晝重瞳取霸實暴興豐沛真人乃天授平沙落鴈下高城戍草屯雲夕照明蝕泥斷鏃猶封血夷)
(竈餘基尚有營山川如在殊今昔往事銷磨但陳迹鴻溝即使遂中分兒戲輿圖輕一擲慷慨何人)
(阮嗣宗醉眸傲睨乾坤中覽古黃河氣填臆長嘯茫茫徐泗空憑高指畫爭衡地悵惜英雄生不世)
(彼䜿子者豈足名鼠竊翻能盜神器神器雖可盜天意寧可欺太阿不久柄倒持弱人孤寡還自敝)
(覆轍循環空爾為)于若瀛黃華山(隆慮峰頭雙結寺撑雲拄霧人罕至黃華老人)
(耽未足片石尚留百餘字我今探幽隆慮山山層水曲嵐風寒捫蘿冐險蹲危石石林青青翠欲滴)
(一衲延客開巖扉疎鐘遥度嶺雲白王母之池封綠苔上有稜層掛鏡臺兩峽中斷通一線秀分孤)
(峻何崔巍峽轉逕促猿狖語拂衣颯颯驚風雨瀑水掛壁垂亂絲于中小構石亭古脱巾獨就孤崖)
(坐仰矙青天玉龍墮須臾振峽來天風飄飄細雨紛濛濛馮虚欲上萬仞壁狂歌蹋碎青芙蓉芙蓉)
(黯淡日欲暮鬼嘯陰崖不可住渦旋澗黑窈莫測輕車不識來時路林深一逕轉冥冥燈火熒熒出)
(縣城蒼茫回首杳何許猶聽淒淒風雨聲)田英光武廟(遐想炎劉運中絶鼉鼃騰躍蛟)
(龍蟄四海生靈沸鼎間横空紫氣天無色帝庭假手行天誅白水真人秉黃鉞昆陽一戰無堅敵勢)
(若長風掃枯葉赤眉解甲銅馬降成績不勞兵刃血衣冠爭覩入關時自是人心思漢切邦基克復)
(舊山河混沌重開新日月一時感遇會風雲扶起中興帝王業嵳峩古殿今仍存欝欝蒼煙森老柏)
(風林瀟颯動威靈猶似當年擁旌節我來弔古獨彷徨欲認殘碑悉磨滅采蘋誰與薦寒泉瓦爐香冷灰留雪仰瞻)
(御座衮衣明清風不盡有餘烈往來行客幾春秋南山依舊青嶫嵲)崔譽邙山古鏡行(洛陽市頭)
(多古鏡斑生翡翠形圓瑩多出邙山古墓中猶存罏冶人名姓貴人買得更重磨還向粧臺伴綺羅家家珍重湧高)
(價遂令發掘年年多古人一去不復見可憐即照今人面寧知今人即古人堆著黃金苦貪羡虞淵日落誰)
(可持水波到海無回期莫道紛紛好容鬢鏡裏青春能幾時)
皇清吳偉業題蘇門高士圖贈孫徵士鍾元(蘇門山水天人下殊中有一)
(清且癯龐眉扶杖白髭鬚鶡冠野服談詩書定州城天北&KR0740;水瀦白沙村畔為吾廬少年蹀躞千金駒獻策)
(子來皇都腰鞬三矢玉鹿盧幽州臺上為歡娛日暮酒酣登徐無顧視同輩誰能如十人五人居要樞拖金横玉)
(當朝趨今我不第何為乎有田一㕓書百厨雞泉馬水吾歸歟七徵不起乘柴車當時猶是昇平餘一朝)
(鐡騎城南呼長刀斫背將人驅里中大姓高門閭鞭笞不得留湏臾叩頭莫敢争膏腴乞為佃隸租請輸)
(□爺擔子立两衢問言不答但欷歔先生閉門出無驢僵卧一榻絶朝餔弟子二人舁籃輿百泉書院今)
(空虚此中聞是孫登居太行秀色何盤紆榿楠榛栗松杉櫧風從中來十萬株嘯臺遺址煙霞俱流泉百)
(道穿階除幅巾短髮不用梳弹琴横卷心安舒微言人妙旨如貫珠敲鐘擊磬吹笙竽古文屋壁闡禹謨異)
(手授先天圖談仁講義追尭夫後來姚許開榛蕪斯即文不墜斯吾徒誰傳此圖來江湖使我一見心踟蹰)
(今絶學誰能扶屈指耆舊堪嗟吁蘇門山下有碩儒中原學者多沽濡百年文獻其存諸我往從之歌黃虞)
送沈繹堂太史之官大梁(雲間學士推二沈布衣召見登華省多少金閨榜墨)
(新科名埋没聲華冷青史流傳有弟兄衣白山人披賜錦一代才名並玉珂百年絹素垂金粉知君)
(門胄本能文易世遭逢更絶倫射策紫裘臚唱出馬蹄不動六街塵曲江李杜無遺恨留取花枝待)
(後人即今藝苑多供奉八分草隷清朝重署額新宫十丈縣韋郎體勢看飛動其餘作者何紛紛爭)
(來待詔鴻都門圍棋賭墅王長史丹青畫馬曹將軍君也讀書致上第傳家翰墨閒遊戲迸落長空)
(筆陣竒縱横妙得先人意頓挫沈雄類壯夫雙瞳剪水清癯異臥疾蕭齋好苦吟平生雅不為身計)
(唯留詩句滿長安清切長宜禁近官秋雨直廬分手處忽移書卷看嵩山嗚呼男兒不入即當出生)
(世諧為二千石黃紙初除左馮翊腰間兩綬開顔色君不見沈侍中圖書秘閣存家風匹夫徒步拜)
(御墨侍從况今淋漓聽梁園鐘軒車路出繁臺東杯酒宫袍紅一麾去)
(意氣何雍容簿領豈足羞英雄安能低眉折腰事鉛槧蹉跎白首從雕蟲)薛所藴孫司
馬伏劍歌(明運將終紛赤羽中原遍地驕豺虎秦關失險楚江拆豫人肝腦充餔乳其時)
(廟謨何優游專征授鉞快恩讐白面書生筦鵲印擠之䧟阱誰為憂臨敵聞鼙心膽裂棄甲曳兵朝)
(廷羞不聞言語奏明光坐縻芻粟等山丘因循十年勢横決如火燎原誰能滅廷推始用孫司馬仗)
(劍入關頓有截黑水䝟貐一戰擒彭衙梟獍長繩纈獻俘闕下君心慰馳傳露布國恥雪亡何中樞)
(區十訊四正六隅分道進公也一旅出長安崤函連捷賊膽寒何期大權屬總理居中姻婭相依倚)
(怙賊如兒堅撫局勝勢一旦東流水更因忌才讒國門下公請室天日昏大厦將傾無復支乃出犴)
(狴統雄軒有識咸謂不可為忠憤激烈義不辭九重面詔籌方略條對井井披肝脾李牧元思用趙)
(人上言練兵復歸秦貔貅十萬號無敵鎧甲躬擐矢石親搴旗斬將雒之下豕突狼奔郟邑野騰騰)
(殺氣遏秋雲赫赫軍聲震屋瓦蠢爾蒼黃懼莫當連築七堡走遁藏聚族相謀欵轅門旦夕真可縛)
(名王無那七日霪霖溜銀河倒瀉星海漏饋餉中絶士枵腹霑濡千金在介胄前軍小却後軍靡義)
(旗仆地鼓聲死公惟一劍答君恩壯志未酬聲徒吞自緣天命歸)
(真主彼寇雖強終膏斧至今龍山紀戰功成敗豈可論英雄)沈荃三栢行(太室山前三古)
(栢屹然鼎峙倚絶壁黛色成陰數十畝霜柯蔽日百千尺挺生不知自何年森梢巨幹排蒼煙得地)
(能逃斧斤厄摩空直據造化先凌冬蕭颯色葱蒨過客欷歔但增羨枝間往往出蛟龍巖下時時起)
(雷電漢家天子事登封鸞輿忽駐三花宮此栢特賜將軍號草木恩榮誰與同羽林車騎今何有武)
(帝雄圖消歇久古樹寧隨時代更含風溜雨渾難朽將軍作鎮嵩之陽肅如劍佩儼成行空山魑魅)
(皆竄伏白日狐狸亦走藏年去年來對碧嶂此栢之壽安可量木槿朝滎祇足悲靈椿大算何容抗)
(君不見五松大夫在岱宗毒流海内恨祖龍寧為漢帝壇前栢莫作秦王嶺上松)王紫綬
大梁宫人行(茅店朔風籬戶破土榻夜寒捫足坐苦耳凄音無倦時時猶絮絮後轉大)
(自從垂髫入王宫天下藩封數汴中五方食貨舟車便四海衣裳冠蓋通宫中日夜聞簫鼓記得憲)
(王春樂府暗攜玉尺比珊瑚閒向金籠教鸚鵡鼇山城市結丹邱步輦隨登宣德樓三千朱履高門)
(隘十二雕欄夾道稠桃笙葵扇泥金虎藏冰七十二王所水晶簾映玻璃杯玳瑁簮翻蛺蝶譜明月)
(離離海嶠來翡翠凌空飛閣開艮嶽清鐘飄鐵㙮隋堤錦纜隠繁臺最是梁園雪欲滿雜遝喧闃貂)
(氣煖錦繡徧圍園上樹氍毺初動帳中管教坊入直殿西頭私言闤闠見風流白鼻騧隨銀鑿落青)
(油幕覆玉搔頭五門迴斜五十里家家日在歌聲裡錭鎪熠耀侯嬴關屈戍輝煌朱亥市晨昏四季)
(賣花天蹴踘戎戲首鞦韆帝子鬭雞輸寶玦妖童走馬失金鞭大家園亭倣宋作水陸年年花石過)
(十番絲竹五侯眠九陌腥羶七貴唾寒食中元十月朝士女踏壞金梁橋連惟羅袂肩相並條脱香)
(巾步自搖辛已闖寇歘薄汴血濺西城六日戰竊符虚擬魏家軍飛鏃哄傳雷將面明年捲土壓東)
(城雉堞烽高百里營雲梯萬架星辰亂鐵礮千家風雨鳴前番射中闖賊眼幕府上功雙綬綰此番)
(一月用火攻崩頽睥睨餘三版三版一月不可侵二百年來見人心周藩朱提紅標記一級償以五)
(十金賊營今年四野蔽秣馬取禾作家計日日巾幗罵將軍城上鐃吹門自閉麥青即來待麥黃城)
(上堤上坐相望此時河南無明土左鎮擁兵踞武昌富家積金不積穀倉倉糶盡厰空屋死者已果)
(生者腹生者豈有完骨肉官府下令日搜糧抽刀控箭入人房搜之烏有曰蠲助珠玉還載粟槖囊)
(五月開門放人出六月塞門防人逸將軍密計撫軍頷肥瘠皆堪充軍實銀滿一抔米一抔豪家潛)
(向老兵謀老兵米有肉更有私下屠人公賣牛兵將三日索一賜窮徹周王夜不寐粟紅已罄神宗)
(年鈔黑猶題洪武字百官數月城上棲鼠雀羣空馬妾啼太守骨立麯為糜方伯耄年栢作虀或啜)
(棉子或啖紙四府自飽三府死將軍連日宰駱駝愁瘦梨園諸弟子中官朝暮啓王時說盡民間瑣)
(䙝詞朽車蓋伴羊裘煮溷水蟲為魚子炊八月晝夜連隂雨城下水從城上取九月忽傳黃河遷天)
(明十七歲壬午黑雲未散黃雲生一夜千鐘萬鐘聲纔道蛟龍鬭北郭旋教樓市收東京匆匆從駕)
(壽山上窪處洪濤深七丈王家僅餘數尺城女牆缺溢如破盎馮夷怒呌天吳趨鐘樓鼓樓爭須臾)
(只恐壽山淪水底相約結帶理珠襦文武將士呼舟渡舟子操舟左右顧百官在後王在前法度不)
(行行賄賂舟開遙指古寺牢相國鴟吻百人號水面忽驚炮火響賊筏漸欲近城壕撫軍聞之額頻)
(蹙將軍第呼渡河速新河已過過舊河舊河之水没車輻王駕倉皇次延津燃燈小院點妃嬪低頭)
(拭淚中官嘆幾回錯喚舊宫人左右紛言鄴下好昨日王駕離酸棗一騎雙乘騎又稀妾身獨走沙)
(門道夜來和衣宿荒村夢裡猶入厚載門乍醒不知同伴盡失聲倩視背間痕聞道鄴城纔三舍妾)
(身到應是明夜未到預憐望西陵銅雀惟見漳河下非關老大恨天涯芳草王孫何處家凄音未斷)
(風漸加颯颯茅店響霜華噫爾宫人莫惆悵余亦滿身黃河浪說盡汴梁遺事多河北天寒雞早唱)
傅作霖盧巖行(大甕飛懸誰割半珠花倒瀉結素幔遊風抽碎鮫鮹絲滴入枯石蠧)
(紋亂久因𤇺火障幽岑物我重逢興不禁穿窟野魅踏鼉舞街嵐嬌鳥贈好音音歌婉轉暑氣清灑)
(酒呼雲訊山伻英雄削迹知幾許何事獨傳隱士名此情無限欲何之妬歡狂雨來催詩闢蘿尋徑)
(蒼煙晚今後明月繫相思)鄒蔭光虢山行(冢洛怒嚙羣壑急神撼天門不周泣昏畫)
(喧豗聲轉雷石舞嘯猿立悲澁風欲作雨行成雲蕭蕭戈樅湧千軍崩岸灌水飛鳥破虎豹跳立鹿)
(豕紛山鬼幽墟深不見晴明歕沫如飛霰五丁斧鑿幾蠶叢絶頂摩天通一線曲蹬石齒自層層一)
(步捫蘿一拊膺欲臻蕩平遡風古爭奈人情想未能)盛熙過汴感賦(汴州城作魚龍)
(屋汴洲人葬魚龍腹淤沙浩浩少居人雨黑天愁鬼夜哭聞道當年綺陌春王孫外戚競朱輪雪宫)
(樓榭棲雲日菟苑謳吟動鬼神更有侯生真好竒報讐魏勝感如姬應為留賓簪玳瑁翻令行汲死)
(蛾眉我來飲馬向河洲鷗鷺聯翩起渡頭興廢等閒莫悵望蓼花菰葉不勝秋)何鼎弔長
葛邢憲副(文臣慷慨去勤王一談忠義鬚眉張令妻賢子前後死父老能言泣數行當日)
(監軍奉詔急五千部曲乘宵入再檄青齊守故城徧城流氛多梗塞率騎經過龍岡道忽逢敵騎前)
(鋒到拔劍何難拉朽功據鞍盡說揮戈好孤軍苦戰日將斜數匣重圍箭似麻持矛瞋目千人廢靷)
(絶驚顛白鼻騧神威凛凛氣如虎敵中亦識將軍武親慰軍前來勸降仰天大罵身嬰斧戰馬悲鳴)
(失主歸青蕪白骨亂公屍季子哀號無處覓旋風光裡辨親衣寡鵠孤鸞返故里路經曹邑妖氛起)
(攜將二媳一女孫英魂抱石寒潭水一門碧血土花鋪臣死君王妻死夫還悲仗義兩公子嬰城死)
(賊血糢糊仰視皇天白日速道傍何處尋碑讀雨洗金瘡恨未消草迷荒塜人誰哭嗚呼天道總難)
(憑誰使忠良少後人數行青史千秋在造物由來最忌名君不見中原雙洎邢先生)楊思聖
周藩故宫行(黃雲黯黮悲風起萬捲洪濤咽河水孤城半没雉堞浸傳是當年王孫里)
(朱樓紺闕已成塵萬戶千門生荆杞熊羆不復守故宫民間往往拾金璽白頭老吏雙淚垂指點猶)
(能憶舊址最後有山鬱巃嵸委蛇直與前殿通問之知為古艮嶽崩頽石壁嵌玲瓏草深磴道已無)
(路洞壑雨塌倒亂蓬兩朝繁華歸何處滿眼山河感慨中我行至此欲安往夕陽老樹悲春風)潘
耒永寧程母節烈詩(熊耳山頭賊如蟻磨牙殺人血流水千金白璧不受汚哀)
(哀節婦投崖死節婦死孤兒悲投劍走馬東西馳興安將軍目如電奇兒骨相封侯姿移師擊賊賊)
(瓦裂懸頭牙門兒仇雪行求母骸母有神身死不腐經六旬土人葬之七尺墳孤兒來歸墳草新手)
(提仇頭酹仇血母貞子孝垂千春草蕭蕭松瑟瑟四十年來土花碧興安將軍紫騮馬故是當年報)
(仇者)周茂源為一百九齡陳叟歌(宋州有老人陳姓名百萬生長嘉隆)
(間甲子幾再換扶笻自致使者前禿襟短褐登賓筵商山久避秦時臘絳縣猶知亥字年老人無子)
(有二女長女懷清壽如許次女有婿成老翁髩髮如絲隨杖履十年兵寇來迭居梁王臺舘為丘墟)
(萬戶瘡痍同日盡紅顔絡馬金滿車老人是時方九十刀槊縱横不相及離春醜婦稱小妻無恙蒿)
(簪道傍立宋圍解後宋大饑蕪菁作飯榆作糜高年粟帛未聞詔解裘曲賜嘗固辭問之家近伯陽)
(里期頤間生或在此張蒼食乳翁不然日飲斗酒量未至吁嗟老人一野夫足絶公府無吏呵堪補)
(襄陽耆舊傳漫勞内史百年歌)
恭紀
萬壽宫告成詩并序(臣)張鳴鈞(癸丑春督臣士俊承)
(天子命秉鉞河東政均化洽時和年豐吏治澄清民風淳美爰卜是冬之吉建立)
(萬壽宫為臣民呼嵩祝)
(聖之所飭材富有畚鍤子來觀成恊瑞於攝提規制不違於水臬甲寅之春大工告竣日星畢耀象拱)
(宸居嶽凟羣趨圖符麗大觀也欽惟我皇極洵般輸鴻搆壯)
(皇上精一執中)
(乾元備德海内莫不尊親仁心廣運)
(闓澤覃敷畿南尤深愛戴啓春臺以登億兆皥皥舒長開)
(壽域以祝悠久雕題畫棟捧來五色卿雲飛宇翔廊挹萬年綿綿)
(滿中州淑氣躬逢其盛與有榮焉臣張鳴鈞質本凡庸忝膺廉鎮慎思欽恤時愓)
(鑒臨叠蒙覆載未報仰生成自愧涓埃)
(新宫之巍煥恍近蓬萊列效九如之誦以抒𢋫拜之忱秘殿之衣冠忭形舞蹈謹)
(帝座巍巍鎮中央環以鈎陳輔文昌四時順序日月光星精分野列宿芒角亢氐房心柳張山河帶礪控)
(引長恒岱衡華拱四方圖疇演象大道彰具茨芝瑞符軒黃恭逢)
(聖治美垂裳德邁五帝超三皇畿南腹壤澤溥洋蠲賦錫福殊穰穰頻頒)
(特旨諭開荒疏濬水利勤隄防督臣奉函縹緗鼓舞百命飭紀綱承流宣化日不遑足民吏治)
(職思循良勸農補助先為倡安插蔀屋同區薑一夫失所心徬徨窮民普濟樂且康以和召和格彼)
(皇仁蒼休徵叶慶時雨暘雉歸澹忘五雲咫尺近淪浹洵泱泱棼棼雉)
(帝鄕督臣日贊凛對揚嘉猷入提會恪開告儼恪將歴元木德盛相當攝)
(明堂經營不日煥天閶岧嶤)
(宫闕凌霄昂西偏東序分經房層簷複牖通迴廊丹楹碧檻玳瑁梁綺寮鎖門軒翥閬鐘簴列樹聯步障)
(虬螭交盤鐵鳳翔罘罳翼展鈴垂璫琉璃璀璨鋪鴛鴦熀耀五采爛七襄隆冬温燠夏爽凉廣廷中)
(高空兩傍林植梗楠杞梓樟蘭芷郁青湛露瀼皓翎斑角紛徜徉華池藻井蠙珠藏宛虹臥波參長)
(楊霞起岡連數仞牆宏璉豐敞鞏金湯法天象地工異常繪畫詎能晰其詳瑞占良月壽而臧)
(天祺恭祝禮煌煌鵷鷺於此綴班行大僚小宷儀注莊圭璋黼黻著顒卭仰瞻)
(楓陛心悚惶金爐熾爇龍涎香爰進伶倫奏宫商鈞天九奏鏗球鍠臣工敬上)
(萬壽觴稽首頓首肅拜颺縉紳縫掖咸趨蹌童叟歡騰走相望堯衢舜日陳篚筐)
(天威遠震及氐羌八紘九垓來享王曈曈朝旭搏溟滄扶輿紫氣臨眉眶醴泉湧地朱草芳龜書泗磬浮)
(聖主陂塘鳥鳴音樂和笙簧騶虞炳質麗文纕乘乾正當陽神靈翊衛貺嘉祥小臣載𢋫南山章)
(天子萬年天下慶)繆孔昭中天日月光華歌并序
(皇上我極十有三年季春之月孔昭方入覲御)
(天廷奉省管河之任軺車載驟敬從道左聞豫省有日命赴豫)
(月光華之瑞葵藿寸誠欣喜雀躍萬口縷述恍若仰瞻及抵豫日旋奉)
(特旨司臬中州悚惶遙拱聖恩高厚臣志)
(紫宸如依今歲正月元旦祥雲捧日現於東省丹陛伏念)
(天語褒嘉感應之機歸之制府今二曜叠彩復現天中君明臣良日華雲爛八伯𢋫歌詎足專美孔昭自守土)
(海邦今復備員梁汴叠逢大㙐敢謝不文敬效栢梁之體附揚復旦之休歌曰我)
(皇聖德齊穹窿九州萬國慶來同荆河惟豫居當中壤連)
(帝畿輔恩光濃時暘時雨歲屢豐熙衣以哺安疲癃兩之載資奮庸墾荒疏淤增良農以)
(天錫嘉河並躋春臺融單閼幹旃蒙律中姑洗披和風日徵重復重歲枝)
(華月華麗晴空金烏玉兔光熊熊桃都耀彩開曈曨須彌拂影磨青銅非組非織叠黃紅若抱若戴)
(雲氣封輪囷五色紛緫緫羽如鸑鷟鱗如龍銀河七襄華渚虹媧皇補煉現奇璁具茨芝圖捧玉童)
(睢渙波映春溶溶日月之光乾坤容筆墨摹寫難為窮仰惟)
(帝治臻時雍大瑞上瑞符昌隆珠聯璧合□紫宫泉醴河清地寶通嘉禾九穗神芝叢祥麟威鳳馺沓從)
(丹楓今年元旦傳山東五雲捧日陳)
(帝念保泰持虚沖惟敬惟勤勖羣工感應歸之制府功光華糺縵今再逢中天景運氣葱蘢𢋫颺喜起彌)
(肅恭高岡梧鳳鳴喈雝瓦缶何敢步樅鏞寸心葵向隨呼嵩衆星拱極仰尊崇瞻雲就日矢丹衷)
河南通志卷七十三
