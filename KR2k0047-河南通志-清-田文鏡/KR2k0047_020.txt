河南通志卷二十
封建
三代之世封建以廣屏藩列爵惟五分土惟三無亦
衆建而少其力乎其後綱紀弛而羣雄呑據日益烈
矣漢七國唐藩鎮皆不免尾大之患所謂割土宇以
啟紛爭封建之必不可行也勢也豫居天下之中周
初三恪咸在茲土而姬姓之國且鱗次焉於陜鄭有
二虢於衛有康叔武公其亦流風餘思奕世猶劭者
歟漢唐以下無足稱者明於豫多置藩封而僅予祿
入地與民則有司轄之其實與封建殊矣茲舉周漢
以迄於明封建之在豫土者稡於篇庶以備考鏡焉
志封建
古先封國
虞(媯姓侯爵舜子商均封國也舜舉側陋堯妻以二女居媯汭其後因為氏舜以天下傳禹禹封)
(商均於虞今歸德府虞城縣即其地)蓼(姬姓侯爵初高陽氏封子庭堅於安分其地為蓼至夏禹)
(以臯陶有明弼勲封其後於蓼入春秋為楚與國文公五年楚子燮帥師滅之地在今光州固始縣)
戈(猗姓寒浞簒羿位處其次子豷於戈後夏臣靡舉兵滅浞少康立使其子季杼滅豷有窮氏遂)
(亡戈在宋鄭之間)葛(葛伯即與湯隣放而不祀者其地去亳百餘里在今寧陵縣北)九(商紂)
(時九侯為三公納其女於紂後忤紂被殺遂醢九侯世傳鄴有九侯城在今臨漳縣)鄂(鄂侯為紂)
(三公因紂醢九侯極言諍之紂怒併殺之鄂一作䢴野王縣有䢴城在今懷慶府)
周封國
管(姬姓侯爵文王第三子武王同母弟叔鮮所封國監紂子武庚治殷遺民武王崩成王少周公)
(攝政管叔流言公將不利於孺子乃挾武庚作亂周公奉王命討誅之今鄭州外城即管故地)弼
(武王克商三分其地自殷都而北謂之弼南謂之鄘東謂之衛以處三監三監叛討平之乃封康叔)
(於衛而以弼鄘封同姓之國其後衛之子孫幷有弼鄘地今汲縣東北有弼城)鄘(說同前今新鄉)
(縣西南有古鄘國)東虢(姬姓王季子文王弟虢仲虢叔謂之二虢武王克商封虢叔於制為)
(東虢幽王時虢叔恃險而不修德鄭桓公滅之今鄭州氾水縣東十里有東虢城)檜(妘姓高辛)
(火正祝融後武王封為檜子居溱洧之間夷厲時檜公怠於政事而好潔衣服大夫去之於是檜之)
(變風始作幽王時為鄭桓公所滅今新鄭縣東北有古檜城)䢴(姬姓侯爵武王第五子所封國)
(其地在今河内西北三十里有古䢴城)胙(姬姓伯爵周公庶子胙所封國後為南燕國即今胙)
(城縣)蔣(姬姓周公第三子伯齡所封國今光州固始縣西北七十里有期思城即古蔣國春秋時)
(為弦邑)周(平王子秀所封地後為秦所滅其地即承休城光武封姬常之所)
春秋時見經傳諸國
宋(子姓公爵商帝乙長庶子啟食采於微謂之微子微殷圻内國紂為不道微子抱祭器奔周武)
(王誅紂封其子武庚以續殷祀武庚以三監叛成王誅之封微子於商邱為宋公修其禮物作賓王)
(家後為齊魏楚所滅今商邱縣即其地)把(姒姓公爵夏禹後成湯放桀其後稍絶武王克商求)
(夏后氏苖裔得東樓公封於把以奉禹祀後為楚所滅今杞縣即其地)陳(媯姓侯爵商均後武)
(王克商求舜後時舜裔孫閼父為周陶正能利器用王頼之遂以元女大姬下嫁其子滿而封諸陳)
(使奉舜祀是為胡公其地在太吴之墟後為楚滅今陳州即其地)虢(姬姓公爵王季子虢仲後)
(武王封仲於西虢周室東遷虢公忌父虢公林父世為相僖公五年為晉獻公所滅孔穎達正義云)
(虢國有二此不稱西者於時東虢巳滅故不復别之為西也今陜州靈寳縣治南有虢州城)鄭
(姬姓伯爵周厲王少子友宣王母弟宣王二十二年封友於鄭在畿内立二十三歲百姓皆便愛之)
(幽王以為司徒王室多難友寄帑虢鄶之間因取二國地為司徒二歲死於難是為桓公其子武公)
(掘突定平王於東都亦為司徒卒得虢鄶鄢蔽補丹依□歷莘十邑地前莘後河而食采於溱洧在)
(濟西洛東河南穎北四水間乃徙其封而施舊號於新邑謂之新鄭即古鄶國後為哀侯所滅今新)
(鄭縣即其地)許(姜姓男爵炎帝後堯四岳伯夷子周武王封其苖裔文叔於許以續太岳之嗣)
(地在潁川郡即今許州後随楚靈王遷於葉卒為所滅)衛(姬姓侯爵武王同母少弟封為成王)
(司寇食采於康謂之康叔成王誅武庚中分其地以其半封康叔於衞居河淇之間後為秦所滅即)
(今淇縣)蔡(姬姓侯爵文王第五子叔度武王克商封於蔡今上蔡縣西南十里故蔡城是也度)
(與管叔鮮挾武庚作亂周公誅武庚殺管叔而遷叔度其子胡率德改行周公言於成王復封於蔡)
(是為蔡仲傳至平侯徙新蔡後為楚惠王所滅其地即今新蔡縣)溫(巳姓子爵其先出自顓頊)
(武王時蘇忿生為周司寇封於溫子孫因以蘇為氏世為周卿號曰蘇子魯僖公十年為狄所滅其)
(地即今懷慶府溫縣)雍(姬姓伯爵文王第十三子武王庶弟所封國在河内山陽縣西今修武縣)
(有雍城即其地)戴(封始及爵氏未詳春秋隠公十年宋人蔡人衞人伐戴鄭伯伐取之註戴國今)
(陳留外黃縣東南有戴城地理志云梁國甾縣故戴國應劭曰章帝改云考城古者甾戴聲相近故)
(漢於戴國立甾縣於晉屬陳留)申(姜姓伯爵炎帝四岳後封於申其地在南陽縣周時申伯以宣)
(王元舅入為卿士出為諸侯築城於謝而居焉尹吉甫作崧高之詩以送之今鄧州有古謝城即其)
(地)應(姬姓侯爵武王第四子所封國今汝州東南有父城即其地)江(嬴姓子爵顓帝元孫)
(伯益後封於江文公四年為楚所滅今汝南息縣西南十里有陽安故城即古江國)黃(嬴姓子爵)
(顓頊孫陸終後封於黃魯僖公十二年為楚所滅今光州定城廢縣有古黃國)息(姬姓侯爵地在)
(今光州息縣)鄧(曼姓侯爵夏仲康子所封國魯莊公時有鄧侯吾離者不睦於楚楚從巴子之)
(請乃使道朔聘鄧鄧之南鄙鄾人殺其使而奪之幣又玩楚而不為備莊公十六年為楚文王所滅)
(其地即今鄧州)唐(侯爵楚屬國宣十二年晉楚戰於邲楚子使唐狡與蔡鳩居告唐惠侯杜預註)
(云今義陽安昌縣有上唐鄉魯定公三年唐成公如楚楚令尹子常止之三年後歸與吳伐楚入郢)
(楚昭王十一年以秦兵擊退吳師遂滅唐今南陽府唐縣即其地)滑(姬姓伯爵始封未詳魯僖)
(公二十二年秦孟明帥師襲鄭以知鄭有備遂滅滑而還今偃師縣南二十里有緱氏廢縣即其地)
頓(偃姓子爵始封未詳後附於陳而南徙謂之南頓魯定公時欲事晉背楚而絶陳好楚遂滅之)
(今項城有南頓城即其地)胡(姬姓子爵始封未詳魯昭公二十三年胡子髠從楚師與吳戰吳公)
(子光曰胡沈二君幼而狂乃先犯之師果潰而胡子死其地即今潁川)沈(姬姓子爵吳雞父之)
(戰沈子逞胡子髠同死魯定公三年楚拘唐侯蔡侯三年始歸蔡侯如晉請伐楚四年晉合諸侯之)
(師于召陵侵楚沈子不會晉怒使蔡伐之蔡公孫生帥師滅之其地在汝水南平輿故城北)南
燕(姞姓伯爵黃帝後其地即周公子胙所封魯隠公五年衞以燕師伐鄭莊公二十年衞師燕師)
(伐周立頽皆南燕也後滅無考)弦(子姓子爵始封未詳世為楚與國齊桓之覇江黃道栢皆附之)
(四國皆弦姻故弦子恃之而背楚魯僖公五年楚令尹子文帥師滅弦弦子奔黃今光山縣即古弦)
(國)道(姬姓封爵未詳今汝南確山縣北有道故城)栢(子爵皇氏裔亮父為顓帝師招為帝)
(嚳師景為周太僕皆栢族也今汝南西平縣即其地)頼(子爵姓封無考昭公四年楚子以諸侯之)
(師伐頼頼子面縛銜璧輿櫬從之造中軍楚子用椒舉之言釋其縛而遷于鄢今息縣東北有褒信)
(廢縣即古賴國地)焦(姜姓周武王封神農後遷于焦後為晉所滅今陜州東北有焦城)劉
(姬姓子爵王季子食采于劉是為康公其後子孫因以劉為姓世為周卿士景王崩諸子爭立劉蚠)
(與單旗以王猛居皇猛崩復立匄于翟泉是為敬王魯哀公三年趙鞅伐周殺萇宏以逼劉劉氏遂)
(亡今偃師縣南緱氏廢縣西有劉亭即其地)祭(姬姓伯爵周公第五子封于祭世為周卿士穆)
(王時有謀父者諫北伐作祈招之詩桓王時祭公為三公今鄭州東北十五里有祭城即其地)凡
(姬姓伯爵周公次子凡伯為周畿内諸侯封于凡世為卿士幽厲時凡伯作板瞻仰召旻諸詩以刺)
(之魯隠公七年王使凡伯聘魯戎因伐之于楚丘以歸今輝縣西南二十里有凡城即其地)項
(子爵或云姬姓始封未詳即今項城縣)向(姜姓小國炎帝後春秋初莒人入向後為鄭所取今)
(濟源縣西南有向城)鄾(子爵其地在鄧南鄙後為楚所併)鄀(封爵未詳魯僖公二十五年秦)
(晉伐鄀楚以申息之師戍商密正義云國名為鄀所都之邑名商密析是鄀之别邑戍人居析地為)
(商密之援析與商密屬今南陽府内鄉縣境析即舊淅陽城在縣治西)
戰國時諸侯
魏(姬姓畢公高之後武王初封高于畢為畢姓後絶封子孫有畢萬者事晉獻公獻公十六年趙)
(夙御戎畢萬為右以伐霍耿魏滅之以魏賜畢萬為大夫後彌大從其國名為魏氏生武子犨事公)
(子重耳重耳反國為晉文公令武子襲魏氏後為大夫治子魏武子生悼子徙治霍悼子生魏絳佐)
(悼公再伯是為昭子昭子孫獻子是時六卿強公室卑盡取祁氏羊舌氏之邑分為十縣獻子曾孫)
(桓子與韓趙共滅智伯分其地桓子孫文侯斯二十一年列為諸侯三分晉地地理志云界自高陵)
(以東盡河東河内南有陳留及汝南之召陵㶏強新汲西華長平潁川之舞陽郾許鄢陵河南之開)
(封中牟陽武酸棗卷皆魏地傳至王假為秦所滅)韓(姬姓後事晉封于韓原曰韓武子武子後)
(三世韓厥始從其封姓為韓氏晉景公十一年與郤克將兵伐齊敗齊頃公于時晉作六卿而韓厥)
(在一卿之位是為獻子子宣子頃公十二年與韓魏共分祁氏羊舌氏十縣五世至康子與趙襄子)
(魏桓子共滅智伯分其地又二世至景侯與趙魏俱為諸侯又三世與趙魏分晉國二年滅鄭因徙)
(都鄭地理志云得南陽郡及潁川之父城定陵襄城潁陽潁隂長社陽翟郟東接汝南西接弘農新)
(安宜陽皆韓分也傳至王安為秦所滅)趙(趙之先與秦同祖至中衍為殷中宗太戊御後世有)
(飛廉生二子長惡來事紂為周所殺後為秦祖次季勝季勝四世至造父幸于周穆王賜以趙城姓)
(趙氏又六世至奄父奄父生叔帶去周適晉事晉文侯五世而生趙夙魯閔公元年夙佐晉獻公滅耿霍)
(魏晉賜趙夙耿夙孫趙衰事公子重耳反國遂覇諸侯以衰為原大夫衰傳子盾專國政又五世至)
(趙簡子鞅與六卿以法誅公族祁氏羊舌氏分其邑為十縣各令其族為之又三傳至烈侯籍威烈)
(王命為諸侯三傳至敬侯與韓魏共分晉地漢書地理志河以北南至浮木繁陽内黃内邱皆趙分)
(也今彰德府安陽臨漳武安涉内黃皆屬趙地秦為邯鄲郡兩漢為魏郡涉漢本名沙)楚(楚之)
(先出自高陽氏高陽三世生重黎為帝嚳火正命曰祝融重黎弟吳回繼之生陸終陸終生六子少)
(曰季連芉姓楚其後也周文王時季連之裔鬻熊為文王師三世生熊繹封于楚又六世至熊渠當)
(周夷王時立其三子為王至厲王暴虐渠畏伐去王號又八世至熊儀為若敖又二世至熊眴為蚡)
(冐蚡冐之弟熊通弑蚡冐子代立請於周求王號弗許後遂自立為王傳子文王楚益大迄成王十)
(六年齊桓公伐楚盟於召陵三十九年晉文公敗楚于城濮成王孫莊王伯諸侯伐陸渾觀兵周郊)
(楚自春秋時縣中夏朝陳蔡盡有淮汝之地至戰國為諸國長傳至負芻為秦所滅)宋(詳見前地)
(理志沛梁楚山陽濟陰東平東郡之湏昌夀張皆宋分)衞(詳見前地理志東郡及魏郡黎陽河)
(内之野王朝歌皆衞分)
西漢
宗室
梁懷王楫(文帝少子三年封都睢陽入朝墜馬死無後明年徙淮陽王武王梁是為梁孝)
(王)梁孝王武(文帝子景帝同母弟文帝二年立為代王四年徙封淮陽王及懷王薨徙)
(大梁改為梁王築睢陽城大治宫室複道連屬于大梁平臺立三十五年薨景帝分梁為五國盡立)
(其子五人為王太子買為梁共王傳至王莽時廢)淮陽憲王欽(宣帝子元康三年封)
(立三十六年薨傳至縯王莽時絶淮陽即今陳州)管共侯罷(齊悼惠王子文帝時封傳)
(榮奴坐反誅國除)宜春侯成(長沙定王子武帝時封坐酎金免今汝陽縣南有宜春城)
(即其地)洛陵侯童(長沙定王子武帝時封坐罪自殺按索隠洛陵一作路陵在南陽)
攸輿侯則(長沙定王子武帝時封坐罪誅按索隠攸輿在南陽)安衆侯丹(長沙)
(定王子武帝時封傳至崇王莽之亂舉兵入討為莽所害建武三年寵紹封傳松安衆即今鎮平縣)
葉平侯喜(長沙定王子武帝時封坐酎金免)安陽侯樂(濟北貞王子武帝時)
(封傳至得無後按輿地考安陽屬汝南郡)平侯遂(濟北武王子武帝時封坐罪免按索隠平)
(縣屬汝南郡)博陽侯就(齊孝王子武帝時封薨子終古嗣坐酎金免按索隠博陽縣屬)
(汝南郡)終弋侯廣置(衡山王賜子武帝時封坐酎金免按索隠終弋在汝南郡)淯
侯不疑(城陽頃王子武帝時封坐酎金免今南陽縣東有淯陽故城)新鄉侯豹
(清河剛王子宣帝時封傳至尊無後)樂陽侯說(趙頃王子宣帝時封傳至鎮按索隱樂陽)
(屬南陽郡)朝陽侯勝(廣陵厲王子宣帝時封傳至安國今南陽縣南有朝陽故城)陽
城侯田(平頃王子宣帝時封傳至報陽城即今登封縣)順陽侯共(膠東頃王子成)
(帝時封今内鄉縣西南有順陽故城)新鄉侯鰓(東平酧王子平帝時封)成陽侯
衆(楚思王子平帝時封按索隠成陽縣屬汝南郡)方城侯宣(廣陵繆王子平帝時封方)
(城即今裕州)
勲戚
酇文終侯蕭何(以掾從入漢為丞相守蜀及關中給軍食佐定諸侯為法令封邑八)
(千戶傳至禹絶按輿地考酇縣屬南陽郡)博陽莊侯陳濞(以舍人從起碭入漢授都)
(尉擊項籍于滎陽戰死追封傳至塞坐罪免)舞陽武侯樊噲(以舍人起沛從至㶚)
(上入漢定三秦擊項籍破燕執韓信于陳封邑五千戶傳至它廣坐罪免平帝繼絶世乃封噲元孫)
(之子章為侯邑千戶)隆慮克侯周竈(以連敖從漢擊項籍功封傳至通坐罪免連敖)
(官號隆慮即今林縣)新陽胡侯呂清(以左令尹從戰有功封邑千戶傳至談坐酧金)
(免按索隠新陽一作陽信縣屬汝南郡)河陽嚴侯陳涓(以卒從起碭入漢擊項籍)
(從韓信定齊地有功封傳至信坐罪免)故市侯閻澤赤(以執盾從漢擊項籍功封)
(邑千戶傳至榖坐酧金免按輿地考故市縣屬汝南郡)平悼侯工師喜(以舍人從)
(擊秦入漢定諸侯守洛陽有功封邑一千三百戶傳至執坐罪免)樂成節侯丁禮
(以中涓從起碭入漢定三秦擊項籍從韓信殺龍且封邑一千戶傳至義坐言事誅今鄧州西南有)
(故樂城即其地)平皋煬侯劉它(以碭郡長從擊項氏賜姓劉封邑五百八十戶傳至)
(勝坐酧金免今温縣東有平皋故城)復陽剛侯陳胥(以卒從起薛入漢擊項籍封邑)
(一千戶傳至強坐酧金免復陽即今桐栢縣)朝陽齊侯華寄(以舍人從起薛入漢)
(擊項籍討韓王信封邑一千戶傳至當坐罪免)棘陽莊侯杜得臣(以卒從漢擊項)
(籍封邑二千戶傳至武無後棘陽在鄧州境即古謝國)湼陽莊侯呂勝(以騎士從)
(出關擊項籍封邑一千五百戶傳至成實以非子廢今鄧州東有湼陽故城)杜衍莊侯
王翳(以中郎騎從起沛與灌嬰共斬項籍封邑一千七百戶傳至舍以罪廢按輿地考杜衍縣)
(屬南陽郡)吳房莊侯楊武(以中郎騎從起沛擊陽夏斬項籍封邑七百戶傳至去疾)
(坐罪免吳房即今遂平縣)共莊侯盧罷師(以齊將從擊項籍及韓王信封邑一千二)
(百戶傳至商無後共即今輝縣)繁莊侯彊瞻(以趙騎將從擊諸侯封邑一千五百戶傳)
(至安國為人所殺按輿地考繁在魏郡)義陵侯吳郢(以長沙柱國封邑一千五百戶)
(傳至種無後按索隠義陵在汝南)開封愍侯陶舍(以右司馬從擊燕定代封邑二)
(千戶傳至睢坐酧金免)慎陽侯欒說(以淮陰侯韓信舍人告信反封邑二千戶傳至)
(買之坐私鑄白金誅今汝陽縣南八十里有慎陽廢縣)汲紹侯公上不害(為太)
(僕以擊陳豨有功封邑一千二百戶傳至廣坐罪誅)寧陵夷侯吕臣(以舍人從入漢)
(破曹咎擊陳豨功封邑一千戶傳至始無後)中牟共侯單父聖(以卒從起沛入)
(漢擊英布有功又帝微時有急給以一馬帝多頼之封邑二千三百戶傳至舜坐酧金免)博陽
節侯周聚(以卒從起豐入漢擊項籍于成皋有功封傳至逖坐罪免)期思康侯
賁赫(為淮南王英布中大夫以告布反封邑二千戶無後按期思故城在固始縣西北七十里)
(即古蔣國)成陽定侯奚意(以魏郎從起陽武入漢擊項籍定代功封邑六百戶傳至)
(信坐罪誅)鄢陵莊侯朱濞(以卒從起豐入漢擊項籍及燕王臧荼功封邑二千七百)
(戶傳至慶無後)南&KR2860;侯起(以信平君封坐罪削爵為關内侯按索隠河内有故&KR2860;亭又曰)
(起名也史失其姓)襄城哀侯韓嬰(故韓王信之子以北邊相國降封傳至釋之坐)
(罪免)亞谷簡侯盧它父(故燕王綰之子以北邊東古王降封邑一千戶傳至賀坐)
(罪死按索隠亞谷一作亞父在河内郡)持裝侯樂(以北邊都尉降封邑六百五十戶無)
(後按索隠裝一作轅其地在南陽郡)襄城侯桀龍(以北邊相國降封邑四百戸傳病已)
(作詛呪誅)軹侯李朔(以校尉三從大將軍擊北邊多鹵獲封坐罪免今濟源縣北有軹城)
長平烈侯衞青(以大將軍擊北邊取朔方破古賢王功封按輿地考長平屬汝南郡)
博望侯張騫(以校尉從大將軍擊北邊及使西域大夏封後坐出軍畏懦免博望即今)
(南陽府東北博望城)冠軍景桓侯霍去病(以校尉擊北邊復以將軍破祁連迎)
(昆邪王功封傳至嬗無後地節三年詔以去病從孫雲紹封邑一千八百戶坐謀逆誅國除今鄧州)
(西北有冠軍故城即其地)潦悼侯王援訾(以北邊趙王降封邑五百六十戶無後按)
(索隠潦在舞陽)煇渠忠侯僕朋(以校尉從驃騎將軍擊北邊得王封子雷電亦以擊)
(北邊功紹封按煇渠鄉名在魯陽)煇渠慎侯應疕(以北邊王降封無後)義陽
侯衞山(以北地都尉從驃騎將軍擊北邊得王封邑一千二百戶坐罪免義陽即今信陽州)
潦侯次公(以北邊歸義王降封邑七百九十戶坐酧金免)安道侯揭陽定
(以南越揭陽令聞漢兵至降封邑六百戶傳至當時坐殺人誅按索隠安道在南陽)隨桃頃
侯趙光(以南越蒼梧王聞漢兵至降封邑三千戶子昌樂有罪不得代按輿地考隨桃屬南)
(陽郡)湘成侯監居翁(以南越桂林監聞漢兵破番禺諭甌給兵四十萬降封邑八百)
(三十戶傳至義昌坐贓誅按索隠湘成在堵陽即裕州)臨蔡侯孫都(以南越郎為漢)
(伏波得越相吕嘉封邑一千戶傳至襄坐罪死臨蔡今陳州東北地)湼陽康侯最(以父)
(朝鮮相路人聞漢兵至首降死于道封無後)弋陽節侯任宫(以上林尉捕殺反者)
(上官桀封邑九百一十五戶傳至固無後弋陽在今光州定城廢縣)義陽侯傅介子
(以平樂廐監使龜兹誘殺樓蘭王封邑七百五十九戶子有罪不得嗣)都成敬侯金
安上(以發覺故大將軍霍光子禹謀反事封邑七百七十七戶傳至揚王莽敗絶按輿地考都)
(城屬潁川郡)歸德靖侯先賢撣(以北邊王子從兄日逐王降封邑二千二百五)
(十戶傳至霸坐罪免)義陽侯厲温敦(以北邊呼連累王子率衆降封邑一千四百戶)
(坐子謀反削爵為關内侯)平通侯楊惲(以左曹中郎受董忠等言霍禹反封邑二千五)
(百戶後坐妖言大逆誅國除按索隠平通在博陽)軹侯薄昭(以車騎將軍迎太后封邑)
(萬戶傳至梁)武安侯田蚡(以孝景后弟封傳至恬坐不敬免)周子南君
姬嘉(以周後封邑三千戶傳至當坐罪誅弟延年紹封傳至常更封為周承休侯至武又更封)
(衞公子南在長社即今許州)平丘侯王遷(以光禄大夫與大將軍定策功封邑一千)
(二百五十三戶坐贓免今封丘縣有平丘社)陽城侯田延年(以大司農與大將軍)
(定策功封邑二千四百五十三戶坐盜都内錢自殺)博望頃侯許舜(以皇太子外祖)
(父同産弟長樂衞尉有舊恩封一千五百戶傳至報王莽時絶)樂成敬侯許延壽
(以皇太子外祖父同産弟關内侯有舊恩封邑一千五百戶傳至去疾王莽時絶)博陽定
侯丙吉(以御史大夫關内侯有阿保舊恩封邑一千三百三十戶子顯以罪削爵孫昌紹傳)
(至勝王莽時絶)紅陽荒侯王立(以皇太后弟封邑二千二百戶傳至柱王莽時絶按)
(輿地考紅陽屬南陽郡)
東漢
宗室
順陽懷侯嘉(光武宗兄舂陵侯敞同産弟少孤南頓君視如巳子初從更始征伐有功)
(累遷大將軍及光武即位封順陽侯傳至章)宜春侯匡(中山王茂之弟起兵附漢建武)
(二年封傳世瓌坐罪降為亭侯)襄邑侯求(更始長子更始降赤眉為謝祿所殺明年求與)
(母詣洛陽光武封為襄邑侯以奉更始之祀薨子巡嗣今裕州南有襄邑故城)陳敬王羨
(明帝子初封廣平王改封西平分汝南八縣為國及肅宗崩遺詔徙封為陳王食淮陽郡其年就國)
(立三十七年薨傳至寵為袁術所殺)梁節王暢(明帝子初封汝南王建初二年徙封為梁)
(王以陳留之郾寧陵濟之單父巳氏成武凡六縣益梁國傳至彌魏受禪降為崇德侯)淮陽
頃王昞(明帝子初封常山王建初四年徙封為淮陽王以汝之新蔡西華益淮陽國傳至暠)
(遭黃巾賊棄國走)
勲戚
新息忠成侯馬援(王莽末避地凉州依隗囂說囂歸光武囂使援奉書洛陽遣子)
(入質及囂發兵拒漢援諫不從帝西征囂平之拜援為隴西太守以討平羌及交阯功遷伏波將軍)
(封新息侯後征武溪蠻病卒為梁松所譖收其印綬肅宗時追諡忠成)新息侯朱浮
(以從光武定北邊策封舞陽侯食三縣後徙封父城二十年為大司空定封新息永平中坐單詞訐)
(告賜死)新郪侯郭竟(光武郭后之從兄以從征伐功封傳至勤無後按輿地考新郪)
(屬汝南郡)吳房侯陰綱(和帝陰后之父永平初封及后廢綱自殺)㶏強侯陰
博(光列皇后之侄永平初封㶏強今商水縣是也)順陽安侯馬廖(明德皇后之兄)
(援之子也建初四年封薨子遵嗣徙封程鄉侯無後元初三年鄧太后詔以廖孫度紹封為潁陽侯)
許侯馬光(援之子初為黃門侍郎建初四年封邑六千戶後坐竇憲奴誣告自殺尋事白)
(封子朗為合鄉侯)葉侯鄧悝西平侯鄧弘西華侯鄧
閶(俱禹之孫和熹皇后之弟元初時同封邑各萬戶后崩俱為中黃門所譖殺之)宜春侯
閻暢(安思皇后之父元初三年封邑五千戶子顯更封長社侯邑一萬三千五百戶坐罪誅)
南頓侯鄧演(桓帝鄧后之兄建和二年封)比陽侯鄧康昆陽
侯鄧統淯陽侯鄧秉(俱演之弟同時封比陽城在唐縣東昆陽城在葉縣)
(南)汝陽侯唐衡(以預誅梁冀功封邑一萬三千戶)
魏
宗室
陳思王植(文帝弟初封平原侯徙封臨菑侯增邑至萬戶及帝即位坐罪貶爵為安鄉侯)
(三年改為鄄城王邑二千五百戶四年徙封雍丘增戶五百太和五年徙封浚儀六年以陳四縣封)
(為陳王邑三千五百戶植每朝欲求别見談論時政終不能得悵然絶望常汲汲無懽發疾薨子志)
(嗣徙封濟北王)義陽王據(文帝弟初封宛侯黃初二年進公爵三年徙王義陽邑四千六)
(百戶)陳留恭王峻(文帝弟初封襄邑侯黃初三年進爵陳留王薨子奥嗣增邑至四千)
(七百戶)
勲戚
安陽亭孝侯崔林(明帝時以司空封邑六百戶魏之三公封侯自林始薨子述嗣)
晉
宗室
義陽成王望(安平王孚之子宣帝姪初辟司徒掾歴洛陽典農中郎將從宣帝討王浚)
(有功累封順陽侯武帝即位進封義陽王邑萬戶子奕早亡以孫竒嗣後徙封棘陽王)新蔡
武哀王騰(高密王泰之子宣帝姪初封東瀛公永嘉初進封新蔡王遷車騎將軍鎮鄴羣)
(盜李豐等攻鄴騰不能守為豐所害子襲封傳至惠宋受禪國除)南陽王模(騰之弟永)
(嘉初封後為劉聰所害子保嗣)梁孝王肜(宣帝子武帝即位封邑五千三百五十八戶後)
(與趙王倫共廢賈后為太宰增邑二萬戶傳至珍之為劉裕所害)新野莊王歆(扶風)
(王駿之子宣帝孫駿薨以推恩分國封歆縣公尋以預討趙王倫功進封新野王邑二萬戶後為賊)
(張昌所害子邵嗣没於石勒)汝南文成王亮(宣帝第四子武帝即位初封扶風王)
(邑萬戶三年徙封汝南帝疾為楊駿所陷改大司馬出領許昌及駿誅惠帝遷亮太宰錄尚書事後)
(為賈后及楚王所殺傳至蓮扶宋受禪國除)南頓王宗(亮子以討劉喬功封邑萬戶坐)
(罪死)汝陽王熙(宗弟以討劉喬功封永嘉末沒於石勒)
勲戚
宜陽伯張闓(以討蘇峻功封子混嗣)弋陽忠穆侯嵇紹(中散大夫)
(嵇康子以父得罪屏居山濤薦之武帝徵為秘書丞元康初為黃門侍中賈謐求交紹拒之及謐誅)
(以不阿比凶族封弋陽子蕩陰之戰死之贈爵為侯子聄早卒以從孫翰嗣傳至曠)大梁元
侯盧欽(少襲父毓爵亭侯武帝即位更封大梁侯子浮嗣)安陽鄉侯薛兼
(元帝時以佐命功封)成陽公卞粹(以中書令封為長沙王義所殺子壺嗣蘇峻反壺力)
(戰與子聄同死之賜諡忠正聄子誕嗣)
南北朝
宗室
舞陰公翩(宋明帝子順帝時封為隨陽王齊受禪降封舞陰縣公)邵陵攜王
綸(梁武帝子天監十三年封侯景反以綸為征討大都督討之不克奔汝南魏兵攻殺之子堅汝)
(南侯確正階侯並為景所害按輿地考邵陵屬潁川郡)汝南王大封(簡文帝子死侯)
(景之亂)新蔡王叔齊(陳宣帝子太建七年封)義陽王叔達(宣帝子太)
(建十四年封)邵陵王兢(後主子正明初封)順陽公郁(後魏道武帝族弟以)
(軍功封)陳留桓王虔(昭成帝子道武時以戰功封沒於陣傳至建降爵為公)河
南王曜(道武子天興時封傳至顯)樂安王範(明元帝子泰常時封子良嗣)汝
南文宣王悅(孝文子遭爾朱之亂奔梁梁封為魏王北還遇害)襄城景王
清(北齊神武子天保初封子寶嚴嗣)河南康獻王孝瑜(文襄帝子齊初封子)
(宏節嗣)汝南王彥理(孝昭帝子武帝初封)南陽王綽(武成帝子河清時封)
(後為後主所殺)潁川王仁儉(武成帝子齊亡與後主俱死於長安)陳惑王純
(後周文帝子建德三年封後為楊堅所殺)
勲戚
西華文宣子劉穆之(宋武帝時以平桓元功封)宜陽侯檀韶(以預)
(討桓元功封)鄂烈子王元載河陽壯侯王元邈(俱齊高祖)
(時以平沈攸之功封)宜陽侯王珍國(梁武帝時以佐命功封子僧度嗣)南陽
男康絢(武帝時以從征功封)永城成侯杜稜(陳文帝時以預建立功封子安)
(世嗣)滎陽公閭大肥(以征伐功封)南陽公奚眷(以戰功封坐事誅)
河南公伊馥(以戰功封傳至盆生)襄城公盧魯元(以軍功封卒贈王傳)
(至彌娥)新息王王洛兒(明帝即位以佐命功封子長城嗣)淮陽王尉
元(獻文時封子詡嗣)修武侯張韶(以軍功封)河南公寇讚(世事苻秦)
(以歸化封軹侯進爵為河南公子元寶嗣)永寧侯酈範(魏太武時以舊勲封子道元嗣)
淮陽公皮豹(太武時封子承宗嗣)陳郡公李叔仁(以戰功積封)
朝陽伯崔光(孝文時以參贊遷都積功封子勵嗣)上蔡伯裴芬之(以父)
(勛封)新野公于謹(西魏時以戰功封)魏郡公任祥(以積功封子胄嗣)
義陽王鮮于世榮(以軍功封及周師取齊不屈見殺)武安伯張纂
(北齊神武時以參丞相軍事封)襄城公趙善(周文時以翊戴功封)許國公宇
文貴(以戰功封子善嗣)梁國公侯莫(以戰功封子芮嗣)鄧國公竇
熾(以征伐功積封傳至德藏)許昌公陳欣(以戰功封子萬敵嗣)繁昌公辛
昂(以軍功封繁昌屬臨潁縣)
隋
宗室
蔡王整(文帝次子從周武帝平齊戰死開皇初封子智積嗣)衞昭王爽(文帝弟帝)
(受禪封子集嗣煬帝時坐罪廢徙)
勲戚
安陽公崔彭(文帝時以佐命功封子寶德嗣)汝陽公獨孤楷(以戰功積)
(封)義陽公皇甫績(以佐命功封子偲嗣)武安侯張定和(以破突厥)
(功封)
唐
宗室
淮陽壯王道元(高祖兄子武德初封後將兵討劉黑闥戰死之傳道明坐罪免)襄
邑王神符(淮南王神通弟武德初封子七人並封郡王後降為公)武安王承
訓汝南王承明(俱建成子同死於難)梁王承業義陽王
承度(俱元吉子同死於難)鄭惠王元懿(高祖子武德四年封傳至希言)鄧康
王元裕(高祖子貞觀五年封傳至孝先)密貞王元曉(高祖子貞觀五年封傳至)
(徹)許王素節(高宗子永徽初封後為武后所殺傳至益)滎陽王瑒(惠宣太子)
(業子)許昌王倧(元宗子景雲元年封)陳王珪(元宗子開元二十一年封)杞王
倕(肅宗子至德二年封)密王綢宋王結(俱順宗子正元四年封)汜王
郇(憲宗子長慶初封)梁王休復陳王成美(俱敬宗子開成二年封成)
(美後為仇士良所殺)懷王洽衞王灌(俱宣宗子大中時封)魏王佾(懿宗)
(子咸通三年封)蔡王祐(昭宗子天祐三年封)
五代
宗室
密王友倫(梁太祖兄存之子受禪後封)魏王繼岌(唐莊宗子同光二年封將)
(兵伐蜀取之師回至渭南聞莊宗敗師徒潰散自經死)許王從益(明宗子長興四年封)
(晉天福初改封郇國公開運三年復封為許王後為後漢高祖所害)
宋
宗室
密王元偓(太宗子端拱初封)陳王佖(神宗子初封太寧郡王徽宗即位改封陳)
(王)魏國公楷(徽宗子政和初封於魏八年策進士居第一進封鄲王靖康末從北轅)
滎陽王伯圭(秀安僖宗子偁之子孝宗時封)魏惠獻王愷(孝宗子初封慶)
(王繼封魏王乾道七年薨子柄嗣)
明
宗室
周定王橚(太祖第五子成祖同母弟洪武三年封於吳十四年徙封周之國開封府弘熙)
(元年薨子憲王有燉嗣薨無子弟簡王有爝以祥符王紹封薨子靖王子垕嗣薨弟懿王子埅嗣薨)
(子惠王同□嗣薨子悼王安㶇未受封而薨子恭王睦㰂嗣薨子康王勤熄未受封而薨子莊王朝)
(堈嗣薨子敬王在鋌嗣薨子端王肅榛嗣薨子恭枵嗣崇禎十五年九月流賊決水灌城從後山逃)
(出)汝南王有勲(定王子以罪廢)順陽懷莊王有烜(定王子薨無子)
新安王有熹(定王子宣德初以罪廢)永寧靖僖王有光(定王子薨)
(子安惠王嗣薨子莊和王嗣薨子榮穆王嗣薨子恭定王嗣薨子端順王嗣)汝陽恭僖
王有煽(定王子薨子安憲王嗣薨子安和王嗣薨子康肅王嗣薨子宣恩王嗣)鎮平
恭靖王有爌(定王子薨子榮康王嗣薨子端恭王嗣薨子昭順王嗣薨無子)宜陽
康懿王有炥(定王子薨無子)遂平悼恭王(定王子薨子榮靖王嗣薨子恭)
(安王嗣薨子康穆王嗣薨子端靖王未受封卒)封邱康懿王有熅(定王子薨子溫)
(和王嗣薨子僖順王嗣薨子端惠王嗣)羅山悼惠王有熼(定王子薨無子)内
鄉恭莊王有炯(定王子薨子懷靖王未受封而卒子溫穆王嗣薨子溫定王嗣)胙
城莊簡王有燆(定王子薨子榮順王嗣薨子昭僖王嗣薨子宣靖王嗣薨子恭懿王)
(嗣)固始王(定王子)原武安懿王子塒(簡王子薨子康僖王嗣)鄢
陵安僖王子槩(簡王子薨子靖簡王嗣薨子端僖王嗣)河陰懷僖王
子壜(簡王子薨子康簡王嗣)項城恭和王子堰(簡王子)宜陽悼
和王子垗(簡王子薨無子)潁川溫僖王子墟(簡王子薨子榮莊王嗣)
義陽康靖王子圪(簡王子薨子榮安王嗣薨子恭端王嗣)汝陰懷懿
王子埯(簡王子薨無子)臨汝端懿王子塼(簡王子薨子恭康王嗣)沈
丘榮戾王同鏺(懿王子薨子靖和王嗣薨子榮定王嗣)上洛莊惠王
同䤪(懿王子薨子榮僖王嗣)魯陽恭惠王同鈮(懿王子薨子靖肅王嗣薨)
(子安定王未受封而卒)臨湍榮惠王同鈞(懿王子薨子端簡王嗣薨子莊懿王)
(嗣)堵陽安僖王同鉉(懿王子薨子榮憲王孫康裕王俱早卒)河清昭
和王同鐪(懿王子薨子端和王嗣無子弟莊憲王紹封)新會恭簡王同
鏘(懿王子)義寧昭安王安涘(惠王子薨子榮懿王嗣)平樂王安
泛(惠王子以罪廢為庶人)崇善恭順王安㴦(惠王子薨子端憲王嗣薨子未)
(受封而卒無子)海陽康隠王安逢(惠王子薨子端康王嗣)定安懷簡
王安渳(惠王子薨無子)曲江恭和王安㵩(惠王子薨子榮定王嗣)博
平恭裕王安㳚(惠王子)聊城懷和王安潧(惠王子薨無子)汾
西靖安王安漕(惠王子薨子端惠王嗣)魯陽康和王安潨(惠王)
(子)信陵懿簡王安□(惠王子薨子莊安王嗣)邵陵恭順王安
潿(惠王子)萊陽榮康王安潏(惠王子薨子端定王嗣)東會莊僖
王安瀉(惠王子)富陽安穆王安濯(惠王子薨子端僖王嗣)會稽
康敬王安□(惠王子)浦江懷隠王安涇(惠王子薨子安簡王嗣)
麗水恭順王安汾(惠王子薨無子)應城恭穆王睦桎(悼王子)
益陽康定王睦楮(悼王子薨子恭憲王嗣)奉新榮憲王睦椔
(悼王子)南陸莊裕王睦楧(悼王子)京山溫惠王勤炫(恭王)
(子)華亭榮安王勤□(恭王子)寶坻端順王勤炬(恭王子)
湯溪端定王勤烶(恭王子)瑞金榮簡王勤煥(恭王子)商
城榮簡王勤烒(恭王子)臨安王勤烷(恭王子早薨)柘城端
惠王勤烼(恭王子)修武康簡王勤□(恭王子)安吉莊憲
王勤&KR0958;(恭王子)汝寧端格王勤然(恭王子)彰德康懿王
勤焞(恭王子)順慶莊惠王朝埴(康王子)保寧恭簡王朝
堵(康王子)儀封恭端王在鑾(莊王子)安昌恭惠王在鉷
(莊王子)遂寧康僖王在鈺(莊王子)唐定王桱(明太祖第二十三子)
(洪武二十四年封二十六年之國南陽府永樂十三年薨子靖王瓊烴嗣薨無子弟憲王瓊炟紹封)
(薨子悼簡世子未受封而卒弟莊王芝址以舞陽王紹封薨子成王彌鍗嗣薨無子以姪敬王宇溫)
(嗣薨順王宙栐嗣薨端王碩熿嗣薨子器墭以端王惑於嬖人被囚遇毒薨追封王諡曰裕子聿鍵)
(嗣以罪廢奔福州僭號隆武)
(王師至奔汀州被執死弟聿&KR2045;始封唐王自立於廣州僭號紹武)
(王師至被執)新野悼懷王瓊煒(定王子薨子恭簡王芝城嗣薨子宣懿王彌鎘嗣薨)
(子榮僖王宇滬嗣)三城康穆王芝垝(憲王子薨無嗣)新城王芝坦
(憲王子)承休榮和王芝垠(憲王子薨子昭毅王彌鋠嗣)蕩陰昭安
王芝𤬪(憲王子)淅陽溫僖王彌鏟(莊王子薨無子)文成恭靖
王彌鉗(莊王子追封為唐恭王)郾城恭端王彌□(莊王子)衞輝
恭懿王彌鋿(莊王子)伊厲王㰘(明太祖第二十五子洪武二十四年封永)
(樂六年之國河南府十二年薨子簡王顒炴嗣薨子安王勉堡先薨世孫悼王諟釠嗣薨無子弟定)
(王諟鋢以郟城王紹封薨子莊王訏淵嗣無子弟敬王訏淳以濟源王紹封薨子典楧嗣奢僭不道)
(嘉靖中廢為庶人國除)光陽榮靖王勉坍(簡王子薨無子)方城懷僖
王諟□(安王子薨子昭和王嗣薨子懷順王未受封而卒)西鄂安僖王諟
欽(安王子薨子恭靖王嗣薨無子)萬安王典櫍(敬王子)安樂王褎㸅
(典楧子廢為庶人)趙簡王高燧(成祖第三子永樂二年封洪熙元年就藩彰德薨悼)
(僖世子瞻坺先卒弟惠王瞻塙嗣薨子悼王祁鎡嗣薨子靖王見灂嗣薨子莊王祐埰嗣薨子康王)
(厚煜嗣薨子載培及載培子翊錙皆先卒翊錙子常清嗣薨世子由松前卒弟壽光王由桂子慈□)
(嗣薨無子穆王弟常波襲封崇貞十七年城陷被害)臨漳恭安王祁鋆(惠王子薨)
(子榮和王見淔嗣薨子悼懷王祐杙嗣薨子康端王厚炣嗣)湯陰莊僖王祁□鏋
(惠王子薨子見凖嗣以罪廢)襄邑恭定王祁鋥(惠王子薨子懷簡王見滃嗣無)
(子以弟榮惠王見沂紹封薨子昭和王祐櫸嗣)洛川靖懿王祁鋹(惠王子薨子榮)
(恪王見渥嗣薨子康定王祐架嗣薨孫恭簡王載墝嗣薨子莊憲王翊鏴嗣薨子端惠王常渲嗣薨)
(子由䂰嗣薨子慈煜嗣)南樂安懿王祁鉷(惠王子薨子榮僖王見瀾嗣薨子宣靖)
(王祐檟嗣)平鄉榮順王祁鏓(惠王子薨子榮康王見洸嗣薨子僖穆王嗣)汝
源榮昭王見淇(悼王子薨子懷和王嗣薨子端僖王嗣薨無子)昆陽溫穆
王見洽(悼王子薨無子)廣安端裕王祐枳(靖王子)江寧恭懿
王厚煉(莊王子)光山康靖王厚煇(莊王子薨無子)秀水憲穆
王厚炯(莊王子薨無子)成皋端穆王載垸(康王子)壽光王由
桂(穆王子)鄭靖王瞻埈(仁宗第二子正統五年就藩懷慶薨子簡王祁鍈嗣薨世)
(子見滋先卒子康王祐衿嗣薨無子從弟東垣王見[泳-永+貢]子懿王祐㮿嗣薨子恭王厚垸嗣以罪廢為)
(庶人尋復國薨世子載堉以康王無子應盟津王見濍子孫襲封前以罪廢今復爵願讓位七上疏)
(乃允遂以見濍子祐橏之子載璽嗣崇貞中載璽子翊鍾以罪賜死國除)新平懷僖王
祁銳(靖王子薨無子)涇陽安靖王祁銑(靖王子薨子見溢嗣以罪廢為庶人)
朝邑榮簡王祁鎔(靖王子薨無子)盟津王見濍(簡王子以罪廢為庶)
(人旣卒復爵諡曰恭懿)東垣端惠王見[泳-永+貢](簡王子薨追封鄭王改諡曰定)河
陽懷簡王見潙(簡王子薨無子)信陽悼懷王見泿(簡王子薨無子)
宜章懷順王見汌(簡王子薨無子)繁昌恭定王見□(簡王子)
廬江懿簡王載禋(簡王子)丹陽靖和王見淕(簡王子薨無子)
正丘榮隠王見渻(簡王子薨無子)德慶王載堼(鄭世子弟嘉靖三十)
(年受封嘉靖四十一年詔許管理鄭王府事)東垣保平王載堉(恭王子應襲爵)
(讓國於盟津王載璽載堉仍封東垣王卒諡端清)秀懷王見澎(英宗第三子天順元)
(年封成化七年之國汝寧府踰年薨無子國除)崇簡王見澤(英宗第六子天順元年封)
(成化八年之國汝寧府薨子靖王祐樒嗣薨子恭王厚燿嗣薨子莊王載境嗣薨子端王翊&KR2462;嗣薨)
(南陽王常□子由樍嗣崇貞十五年闖宼破城遇害)瑞安恭簡王祐桓(簡王子薨)
(莊惠王嗣無子)慶元榮康王祐椐(簡王子薨子端穆王嗣薨莊懿王嗣薨無子)
懷安莊惠王厚熑(靖王子薨子溫穆王載坰嗣)歸德端惠王載
壃(恭王子薨無子)徽莊王見沛(英宗第九子成化十三年封十七年之國禹州洪治)
(十八年薨子簡王祐檯嗣薨子恭王厚爝嗣薨子載埨嗣以罪廢為庶人國除)太和端僖
王祐檖(莊王子)遂昌恭惠王祐樻(莊王子)景寧恭裕王
祐椀(莊王子)建德康和王祐槿(莊王子)陽城恭僖王祐
&KR2013;(莊王子)嘉定宣惠王厚焃(簡王子)新昌端僖王厚燇
(簡王子)慶雲康僖王厚燦(簡王子)太康王載垙(恭王子)陽
夏王載&KR2003;(恭王子)德平王載塛(恭王子)滎陽裕安王載
階(恭王子)懷慶莊惠王載□(恭王子)咸平溫裕王載塔
(恭王子)延津端惠王載塤(恭王子)汝王祐梈(憲宗第十一子弘治)
(四年封十四年之國衞輝府薨無嗣國除)潞簡王翊鏐(穆宗子萬歷十二年封之國衞)
(輝府薨子常□嗣崇禎十四年城破莫知所之)福忠王常洵(神宗第三子萬歷四十一)
(年封之國河南府崇禎十四年流賊陷洛陽王遇害子由崧嗣後京師不守南渡江寧府偏據號弘)
(國朝光鼎順治二年大兵渡江遂遁走蕪湖為其下縛定)
(獻)
王府官屬
長史司(左長史一人右長史一人典簿一人)審理所(審理正一人審理副一人)典
膳所(典膳正一人典膳副一人)奉祠所(奉祠正一人奉祠副一人典樂一人)典寶
所(典寶正一人典寶副一人)紀善所(紀善二人)良醫所(良醫正一人良醫副一人)
典儀所(典儀正一人典儀副一人引禮舍人三人)工正所(工正一人工副一人)
以上周唐伊趙鄭崇汝七府俱同其伴讀教授倉
庫大使副使各府額類稍異護衞惟唐府伊府有
之餘則或設儀衞司或設羣牧所云
郡王府官屬(教授一人典膳一人)各郡王府俱同
河南通志卷二十
