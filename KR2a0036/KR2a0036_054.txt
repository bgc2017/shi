元史卷五十四
明翰林學士亞中大夫知制誥兼修國史宋濓等修
志第六
歷三
授時歷經上
步氣朔第一
至元十八年歲次辛巳為元(上考往古下驗將來皆距歷元為算周歲消長百年)
(各一其諸應等數隨時推測不用為元)
日周一萬
歲實三百六十五萬二千四百二十五分
通餘五萬二千四百二十五分
朔實二十九萬五千三百五分九十三秒
通閏十萬八千七百五十三分八十四秒
歲周三百六十五日二千四百二十五分
朔策二十九日五千三百五分九十三秒
氣策十五日二千一百八十四分三十七秒半
望策十四日七千六百五十二分九十六秒半
弦策七日三千八百二十六分四十八秒少
氣應五十五萬六百分
閏應二十萬一千八百五十分
沒限七千八百一十五分六十二秒半
氣盈二千一百八十四分三十七秒半
朔虚四千六百九十四分十七秒
旬周六十萬
紀法六十
推天正冬至
置所求距算以歲實(上推往古每百年長一下算將來每百年消一)乘之為中
積加氣應為通積滿旬周去之不盡以日周約之為日
不滿為分其日命甲子算外即所求天正冬至日辰及
分(如上考者以氣應減中積滿旬周去之不盡以減旬周餘同上)
求次氣
置天正冬至日分以氣策累加之其日滿紀法去之外
命如前各得次氣日辰及分秒
推天正經朔
置中積加閏應為閏積滿朔實去之不盡為閏餘以減
通積為朔積滿旬周去之不盡以日周約之為日不滿
為分即所求天正經朔日及分秒(上考者以閏應減中積滿朔實去之不盡)
(以減朔實為閏餘以日周約之為日不滿為分以減冬至日及分不及減者加紀法減之命如上)
求弦望及次朔
置天正經朔日及分秒以弦策累加之其日滿紀法去
之各得弦望及次朔日及分秒
推沒日
置有沒之氣分秒(如沒限已上為有沒之氣)以十五乘之用減氣策
餘滿氣盈而一為日併恒氣日命為沒日
推滅日
置有滅之朔分秒(在朔虚分已下為有滅之朔)以三十乘之滿朔虚
而一為日併經朔日命為滅日
步發斂第二
土王策三日四百三十六分八十七秒半
月閏九千六十三分八十二秒
辰法一萬
半辰法五千
刻法一千二百
推五行用事
各以四立之即為春木夏火秋金冬水首用事日以土
王策減四季中氣各得其季土始用事日
氣候
正月
立春正月節雨水正月中
東風解凍蟄蟲始振魚陟負冰
獺祭魚候鴈北草木萌動
二月
驚蟄二月節春分二月中
桃如華倉庚鳴鷹化為鳩
玄鳥至雷乃發聲始電
三月
清明三月節穀雨三月中
桐始華田鼠化為鴽虹始見
萍始生鳴鳩拂其羽戴勝降于桑
四月
立夏四月節小滿四月中
螻蟈鳴蚯蚓出王瓜生
苦菜秀靡草死麥秋至
五月
芒種五月節夏至五月中
螳螂生鵙始鳴反舌無聲
鹿角解蟬始鳴半夏生
六月
小暑六月節大暑六月中
温風至蟋蟀居壁鷹始摰
腐草為螢土潤溽暑大雨時行
七月
立秋七月節處暑七月中
涼風至白露降寒蟬鳴
鷹乃祭鳥天地始肅禾乃登
八月
白露八月節秋分八月中
鴻鴈來玄鳥歸羣鳥養羞
雷始收聲蟄蟲坯戶水始涸
九月
寒露九月節霜降九月中
鴻鴈來賓雀入大水為哈菊有黃華
豺乃祭獸草木黃落蟄蟲咸俯
十月
立冬十月節小雪十月中
水始冰地始凍雉入大水為蜃
虹藏不見(天氣上騰地氣下降)閉塞而成冬
十一月
大雪十一月節冬至十一月中
鶡旦不鳴虎始交荔挺出
蚯蚓結麋角解水泉動
十二月
小寒十二月節大寒十二月中
鴈北鄉鵲始巢雉雊
鷄乳征鳥厲疾水澤腹堅
推中氣去經朔
置天正閏餘以日周約之為日命之得冬至去經朔以
月閏累加之冬得中氣去經朔日算(滿朔策去之乃全置閏餘俟定朔無)
(中氣者裁之)
推發斂加時
置所求分秒以十二乘之滿辰法而一為辰數餘以刻
法收之為刻命子正算外即所在辰刻(如滿半辰法通作辰命起子初)
步日躔第三
周天分三百六十五萬二千五百七十五分
周天三百六十五度二十五分七十五秒
半周天一百八十二度六十二分八十七秒半
象限九十一度三十二分四十三秒太
歲差一分五十秒
周應三百一十五萬一千七十五分
半歲周一百八十二日六千二百一十二分半
盈初縮末限八十八日九千九十二分少
縮初盈末限九十三日七千一百二十分少
推天正經朔弦望入盈縮歷
置半歲周以閏餘日及分減之即得天正經朔入盈縮
歷(冬至後盈夏至後縮)以弦策累加之各得弦望及次朔入盈縮
歷日及分秒(滿半歲周去之即交盈縮)
求盈縮差
視入歷盈者在盈初縮末限已下為初限已上反減半
歲周餘為末限縮者在縮初盈末限已下為初限已上
反減半歲周餘為末限其盈初縮末者置立差三十一
以初末限乘之加平差二萬四千六百又以初末限乘
之用減定差五百一十三萬三千二百餘再以初末限
乘之滿臆為度不滿退除為分秒縮初盈末者置立差
二十七以初末限乘之加平差二萬二千一百又以初
末限乘之用減定差四百八十七萬六百餘再以初末
限乘之滿億為度不滿退除為分秒即所求盈縮差
又術置入限分以其日盈縮分乘之萬約為分以加其
下盈縮積萬約為度不滿為分秒亦得所求盈縮差
赤道宿度
角十二(一十)亢九(二十)氐十六(三十)
房五(六十)心六(五十)尾十九(一十)
箕一(四十)
右東方七宿七十九度二十分
斗二十五(二十)牛七(二十)女十一(三十五)
虚八(九十五太)危十五(四十)室十七(三十)
壁八(六十)
右北方七宿九十三度八十分太
奎十六(一十)婁十一(八十)胃十五(六十)
昴十一(三十)畢十七(四十)觜初(五)
參十一(一十)
右西方七宿八十三度八十五分
井三十三(三十)鬼二(二十)柳十三(三十)
星六(三十)張十七(二十五)翼十八(七十五)
軫十七(三十)
右南方七宿一百八度四十分
右赤道宿次竝依新製渾儀測定用為常數校天為密
若考往古即用當時宿度為準
推冬至赤道日度
置中積以加周應為通積滿周天分(一推往古每百年消一下算將來每)
(百年長一)去之不盡以日周約之為度不滿退約為分秒命
起赤道虚宿六度外去之至不滿宿即所求天正冬至
加時日躔赤道宿度及分秒(上考者以周應減中積滿周天去之不盡以減周天)
(餘以日周約之為度餘同上如當時有宿度者止依當時宿度命之)
求四正赤道日度
置天正冬至加時赤道日度累加象限滿赤道宿次去
之各得春夏秋正日所在宿度及分秒
求四正赤道宿積度
置四正赤道宿全度以四正赤道日度及分減之餘為
距後度以赤道宿度累加之各得四正後赤道宿積度
及分
黃赤道率
積度(至後黃道分後赤道)度率積度(至後赤道分後黃道)度率積差差率
初一一(八六五)八十二秒
一一一(八六五)一(八六三)八十二秒二分(四六)
二一二(一七二八)一(八六)三分(二八)四分(二)
三一三(二五八八)一(八五七)七分(三九)五分(七六)
四一四(三四四五)一(四九)十三分(一五)七分(四一)
五一五(四二九四)一(八四三)二十分(五六)九分(七)
六一六(五一三七)一(八三三)二十九分(三六)十分(七一)
七一七(五九七)一(八二二)四十分(三六)十二分(四)
八一八(六七九三)一(八一二)五十二分(七六)十四分(八)
九一九(七六五)一(八一)六十六分(八四)十五分(七六)
十一十(八四六)一(七八六)八十二分(六)十七分(四五)
十一一十一(九一九二)一(七七三)一(五)十九分(一六)
十二一十二(九九六四)一(七五五)一(一九二一)二十分(八七)
十三一十四(七一九)一(七四)一(四一八)二十二分(五八)
十四一十五(一四五九)一(七二)一(六二六六)二十四分(二)
十五一十六(二一七九)一(七四)一(六八九六)二十六分(五)
十六一十七(二八八三)一(六八四)二(一三)二十七分(七九)
十七一十八(三五六七)一(六六三)二(四八)二十九分(五五)
十八一十九(四二三)一(六四二)二(七三五)三十一分(三一)
十九一二十(四八七二)一(六二二)三(一六五)三十三分(七)
二十一二十一(五四九四)一(五九九)三(三四七二)三十四分(八五)
二十一一二十二(六九二)一(五七五)三(六九五七)三十六分(六二)
二十二一二十三(六六六八)一(五五四)四(六二)三十八分(四二)
二十三一二十四(七二二二)一(五三)四(四四六二)四十分(二)
二十四一二十五(七七五二)一(五六)四(八四八二)四十二分(二)
二十五一二十六(八二五八)一(四二)五(二六八二)四十三分(七九)
二十六一二十七(八七四)一(四五六)五(七六一)四十五分(五九)
二十七一二十八(九一九六)一(四三二)六(一六二)四十七分(二八)
二十八一二十九(九六二八)一(四八)六(六二五八)四十九分(一七)
二十九一三十一(六二)一(三八二)七(一二七五)五十分(九五)
三十一三十二(四一八)一(三五五)七(六三七)五十二分(三七)
三十一一三十三(七七三)一(三三三)八(一六四三)五十四分(五)
三十二一三十四(一一五)一(三六)八(七九三)五十六分(二六)
三十三一三十五(一四一一)一(二八)九(二七一九)五十八分(一)
三十四一三十六(一六九一)一(二五四)九(八五二)五十九分(七四)
三十五一三十七(一九四五)一(二二九)十(四四九四)六十一分(四五)
三十六一三十八(二一七四)一(二三)十(六三九)六十三分(一四)
三十七一三十九(二三七七)一(一七七)十一(六九五三)六十四分(八一)
三十八一四十(二五五四)一(一三二)十二(三四三四)六十六分(四七)
三十九一四十一(二七六)一(一二六)十三(八一)六十八分(八)
四十一四十二(二八三二)一(一一)十三(六八八九)六十九分(六七)
四十一一四十三(二九三四)一(七五)十四(三八五六)七十一分(二四)
四十二一四十四(三九)一(四九)十五(九八)七十二分(七六)
四十三一四十五(三五八)一(二七)十五(八二五六)七十四分(二六)
四十四一四十六(三八五)一十六(五二八六)七十五分(一七)
四十五一四十七(三九九八五七四)十七(三二五三)七十七分(一二)
四十六一四十八(三五九)(九九五一)十八(九六五)七十八分(五)
四十七一四十九(三九九一二五)十八(八八一五)七十九分(八四)
四十八一五十(二九九九三五一)十九(六七九九)八十一分(一三)
四十九一五十一(二八九八三六七六)二十(四九一一)八十二分(三七)
五十一五十二(二七九八一二五一)二十一(三一四八)八十三分(五七)
五十一一五十三(二五六三)(九八二七)二十二(一二五)八十四分(七二)
五十二一五十四(二三九)(九八三)二十二(九九七七)八十五分(八三)
五十三一五十五(二一九三)(九七八)二十三(八五六)八十六分(八八)
五十四一五十六(一九七三)(九二五五)二十四(七二四八)八十七分(八九)
五十五一五十七(一七二八)(九七三一)二十五(六三七)八十八分(八五)
五十六一五十八(一四五九)(九七八)二十六(四九二二)八十九分(七七)
五十七一五十九(一一六七)(九六八五)二十七(三八九九)九十分(六三)
五十八一六十(八五二)(九六六一)二十八(二九六二)九十一分(四四)
五十九一六十一(五一三)(九六三九)二十九(二一六)九十二分(三三)
六十一六十二(一五二)(九六一六)三十(一三二八)九十二分(九四)
六十一一六十二(九七六八)(九五九四)三十一(六二二)九十三分(六一)
六十二一六十三(九三六二)(九五二七)三十一(九九八三)九十四分(二六)
六十三一六十四(八九四三)(九五五一)三十二(九四九)九十四分(五八)
六十四一六十五(八四八五)(九五二九)三十三(八八九四)九十五分(二八)
六十五一六十六(八一四)(九五九)三十四(八四三二)九十五分(九)
六十六一六十七(七五二三)(九四八七)三十五(八二三)九十六分(二八)
六十七一六十八(七一)(九四七)三十六(七六六)九十六分(八一)
六十八一六十九(六四八)(九四五)三十七(七三四一)九十七分(一九)
六十九一七十(五九三)(九四二七)三十八(七六)九十七分(五六)
七十一七十一(五三五七)(九四一二)三十九(六八一六)九十七分(八九)
七十一一七十二(四七六九)(九三九二)四十(六六五)九十八分(一八)
七十二一七十三(四一六一)(九三八五)四十一(六四二三)九十八分(四五)
七十三一七十四(三五四六)(九三五三)四十二(六二六八)九十八分(六八)
七十四一七十五(二八九九)(九三四三)四十三(六一三六)九十八分(六一)
七十五一七十六(二二四二)(九三二九)四十四(六二七)九十九分(一)
七十六一七十七(一五七一)(九三一五)四十五(五九三七)九十九分(二五)
七十七一七十八(八八六)(九三四)四十六(五八六二)九十九分(四)
七十八一七十九(一九)(九二八六)四十七(五八二)九十九分(五二)
七十九一七十九(九四七六)(九二七五)四十八(五七五四)九十九分(六二)
八十一八十(八七五一)(九二六五)四十九(五七一六)九十九分(七二)
八十一一八十一(八一六)(九二五五)五十(五六八八)九十九分(七九)
八十二一八十二(七二七一)(九二四四)五十一(五六六七)九十九分(八四)
八十三一八十三(六五一五)(九二三八)五十二(五六五一)九十九分(八九)
八十四一八十四(五七五三)(九二二八)五十三(五六四)九十九分(九三)
八十五一八十五(四九八一)(九二二二)五十四(五六三三)九十九分(九六)
八十六一八十六(四三三)(九二一五)五十五(五六二九)九十九分(九七)
八十七一八十七(三四一八)(九三一二)五十六(五六二六)九十九分(九九)
八十八一八十八(二六三)(九二一)五十七(五六二五)一
八十九一八十九(一八四)(九二四)五十八(五六二五)一
九十一九十(一四四)(九二四)五十九(五六二五)一
九十一一九十一(二四八)(二八七七)六十(五六二五)(三一二五)
九十二九十一(三一二五)六十(八七五)
推黃道宿度
置四正後赤道宿積度以其赤道積度減之餘以黃道
率乘之如赤道率而一所得以加黃道積度為二十八
宿黃道積度以前宿黃道積度減之為其宿黃道度及
分(其秒就近為分)
黃道宿度
角十二(八十七)亢九(五十六)氐十六(四十)
房五(四十八)心六(二十七)尾十七(九十五)
箕九(五十九)
右東方七宿七十八度一十二分
斗二十三(四十七)牛六(九十)女十一(一十二)
虚九(分空太)危十五(九十五)室十八(三十二)
壁九(三十四)
右北方七宿九十四度一十分太
奎十七(八十七)婁十二(三十六)胃十五(八十一)
昴十一(八)畢十六(五十)觜初(五)
參十(二十八)
右西方七宿八十三度九十五分
井三十一(三)鬼二(一十一)柳十三
星六(三十一)張十七(七十九)翼二十(九)
軫十八(七十五)
右南方七宿一百九度八分
右黃道宿度依今歷所測赤道準冬至歲差所在算定
以憑推步若上下考驗據歲差每移一度依術推變各
得當時宿度
推冬至加時黃道日度
置天正冬至加時赤道日度以其赤道積度減之餘以
黃道率乘之如赤道率而一所得以加黃道積度即所
求年天正冬至加時黃道日度及分秒
求四正加時黃道日度
置所求年冬至日躔黃赤道差與次年黃赤道差相減
餘四而一所得加象限為四正定象度置冬至加時黃
道日度以四正定象度累加之滿黃道宿次去之各得
四正定氣加時黃道宿度及分
求四正晨前夜半日度
置四正恒氣日及分秒(冬夏二至盈縮之端以恒為定)以盈縮差命為
日分盈減縮加之即為四正定氣日及分置日下分以
其日行度乘之如日周而一所得以減四正加時黃道
日度各得四正定氣晨前夜半日度及分秒
求四正後每日晨前夜半黃道日度
以四正定氣日距後正定氣日為相距日以四正定氣
晨前夜半日度距後正定氣晨前夜半日度為相距度
累計相距日之行定度與相距度相減餘如相距日而
一為日差(相距度多為加相距度少為減)以加減四正每日行度率為
每日行定度累加四正晨前夜半黃道日度滿宿次去
之為每日晨前夜半黃道日度及分秒
求每日午中黃道日度
置其日行定度半之以加其日晨前夜半黃道日度得
午中黃道日度及分秒
求每日午中黃道積度
以二至加時黃道日度距所求曰午中黃道日度為二
至後黃道積度及分秒
求每日午中赤道日度
置所求日午中黃道積度滿象限去之餘為分後内減
黃道積度以赤道率乘之如黃道率而一所得以加赤
道積度及所去象限為所求赤道積度及分秒以二至
赤道日度加而命之即每日午中赤道日度及分秒
黃道十二次宿度
危十二度六十四分九十一秒入娵訾之次辰在亥
奎一度七十三分六十三秒入降婁之次辰在戌
胃三度七十四分五十六秒入大梁之次辰在酉
畢六度八十八分五秒入實沈之次辰在申
井八度三十四分九十四秒入鶉首之次辰在未
柳三度八十六分八十秒入鶉火之次辰在午
張十五度二十六分六秒入鶉尾之次辰在巳
軫十度七分九十七秒入夀星之次辰在辰
氐一度一十四分五十二秒入大火之次辰在夘
尾三度一分一十五秒入析木之次辰在寅
斗二度七十六分八十五秒入星紀之次辰在丑
女二度六分三十八秒入玄枵之次辰在子
求入十二次時刻
各置入次宿度及分秒以其日晨前夜半日度減之餘
以日周乘之為實以其日行定度為法實如法而一所
得依發斂加時求之即入次時刻
步月離第四
轉終分二十七萬五千五百四十六分
轉終二十七日五千五百四十六分
轉中十三日七千七百七十三分
初限八十四
中限一百六十八
周限三百三十六
月平行十三度三十六分八十七秒半
轉差一日九千七百五十九分九十三秒
弦策七日三千八百二十六分四十八秒少
上弦九十一度三十一分四十三秒太
望一百八十二度六十二分八十七秒半
下弦二百七十三度九十四分三十一秒少
轉應一十三萬一千九百四分
推天正經朔入轉
置中積加轉應減閏餘滿轉終分去之不盡以日周約
之為日不滿為分即天正經朔入轉日及分(上考者中積内加所)
(求閏餘減轉應滿轉終去之不盡以減轉終餘同上)
求弦望及次朔入轉
置天正經朔入轉日及分以弦策累加之滿轉終去之
即弦望及次朔入轉日及分秒(如徑求次朔以轉差加之)
求經朔弦望入遲疾歷
各視入轉日及分秒在轉中已下為疾歷已上減去轉
中為遲歷
遲疾轉定及積度
入轉日初末限遲疾度轉定度轉積度
初初疾初十四(六七六四)初
一一十二(二十)疾一(三七七)十四(五五七三)十四(六七六四)
二二十四(四十)疾二(四九六三)十四(四二九)二十九(二三三七)
三三十六(六十)疾三(五三五)十四(二一三)四十三(六三六六)
四四十八(八十)疾四(三七四八)十三(九八七七)五十七(八四九六)
五六十一疾四(九九三八)十三(七二七一)七十一(八三七三)
六七十三(二十)疾五(三五二二)十三(四四四六)八十五(五六四四)
七末八十二(六十)疾五(四二八一)十三(二三五三)九十九(九)
八七十(四十)疾五(二九七四)十二(九四七五)一百一十二(二四四三)
九五十八(二十)疾四(八七三五)十二(六九四八)一百二十五(一九一八)
十四十六疾四(一九九六)十二(四七七七)一百三十七(八八六六)
十一三十三(六十)疾三(三八六)十二(二九六)一百五十(三八四三)
十二二十一(六十)疾二(二三五九)十二(四六六)一百六十二(六六三)
十三九(四十)疾一(一六八)十二(四六二)一百七十四(八九九)
十四初二(八十)遲初十二(八五八)一百八十六(八五六一)
十五一十五遲一(五九二三)十二(二一二二)一百九十八(九四一一)
十六二十七(二十)遲二(七四八八)十二(三七五二)二百一十一(一五三五)
十七三十九(四十)遲三(七四二二)十二(五七三)二百二十三(五二八七)
十八五十一(六十)遲四(五三八)十二(八六二)二百三十六(一一七)
十九六十三(八十)遲五(一四)十三(七五三)二百四十八(九八)
二十七十六遲五(三九三八)十三(三三七七)二百六十一(九八三三)
二十一末七十九(八十)遲五(四二四八)十三(五七一二)二百七十五(三二一)
二十二六十七(六十)遲五(二二二三)十三(八五一一)二百八十八(八九二二)
二十三五十五(四十)遲四(七三九九)十四(九五五)三百二(七四三三)
二十四四十三(二十)遲四(一三一)十四(三四六)三百一十六(八三八八)
二十五三十一遲三(七七二)十四(四七八二)三百三十一(一四三四)
二十六一十八(八十)遲一(九六七七)十四(六一六三)三百四十五(六二一六)
二十七六(六十)遲(七二一)十四(七一五四)三百六十(二二七九)
求遲疾差
置遲疾歷日及分以十二限二十分乘之在初限已下
為初限已上覆減中限餘為末限置立差三百二十五
以初末限乘之加平差二萬八千一百又以初末限乘
之用減定差一千一百一十一萬餘再以初末限乘之
滿億為度不滿退除為分秒即遲疾差
又術置遲疾歷日及分以遲疾歷日率減之餘以其下
損益分乘之如八百二十而一益加損減其下遲疾度
亦為所求遲疾差
求朔弦望定日
以經朔弦望盈縮差與遲疾差同名相從異名相消(盈遲)
(縮疾為同名盈疾縮遲為異名)以八百二十乘之以所入遲疾限下行
度除之即為加減差(盈遲為加縮疾為減)以加減經朔弦望日及
分即定朔弦望日及分若定弦望分在日出分已下者
退一日其日命甲子算外各得定朔弦望日辰定朔干
名與後朔干同者其月大不同者其月小内無中氣者
為閏月
推定朔弦望加時日月宿度
置經朔弦望入盈縮歷日及分以加減差加減之為定
朔弦望入歷在盈便為中積在縮加半歲周為中積命
日為度以盈縮差盈加縮減之為加時定積度以冬至
加時日躔黃道宿度加而命之各得定朔弦望加時日
度
凡合朔加時日月同度便為定朔加時月度其弦望各
以弦望度加定積為定弦望月行定積度依上加而命
之各得定弦望加時黃道月度
推定朔弦望加時赤道月度
各置定朔弦望加時黃道月行定積度滿象限去之以
其黃道積度減之餘以赤道率乘之如黃道率而一用
加其下赤道積度及所去象限各為赤道加時定積度
以冬至加時赤道日度加而命之各為定朔弦望加時
赤道月度及分秒(象限以下及半周去之為至後滿象限及三象去之為分後)
推朔後平交入轉遲疾歷
置交終日及分内減經朔入交日及分為朔後平交日
以加經朔入轉為朔後平交入轉在轉中已下為疾歷
己上去之為遲歷
求正交日辰
置經朔加朔後平交日以遲疾歷依前求到遲疾差遲
加疾減之為正交日及分其日命甲子算外即正交日
辰
推正交加時黃道月度
置朔後平交日以月平行度乘之為距後度以加經朔
中積為冬至距正交定積度以冬至日躔黃道宿度加
而命之為正交加時月離黃道宿度及分秒
求正交在二至後初末限
置冬至距正交積度及分在半歲周已下為冬至後已
上去之為夏至後其二至後在象限已下為初限已上
減去半歲周為末限
求定差距差定限度
置初末限度以十四度六十六分乘之如象限而一為
定差反減十四度六十六分餘為距差以二十四乘定
差如十四度六十六分而一所得交在冬至後名減夏
至後名加皆加減九十八度為定限度及分秒
求四正赤道宿度
置冬至加時赤道度命為冬至正度以象限累加之各
得春分夏至秋分正積度各命赤道宿次去之為四正
赤道宿度及分秒
求月離赤道正交宿度
以距差加減春秋二正赤道宿度為月離赤道正交宿
度及分秒(冬至後初限加末限減視春正夏至後初限減末限加視秋正)
求正交後赤道宿積度入初末限
各置春秋二正赤道所當宿全度及分以月離赤道正
交宿度及分減之餘為正交後積度以赤道宿次累加
之滿象限去之為半交後又去之為中交後再去之為
半交後視各交積度在半象已下為初限已上用減象
限餘為末限
求月離赤道正交後半交白道(舊名九道)出入赤道
内外度及定差
置各交定差度及分以二十五乘之如六十一而一所
得視月離黃道正交在冬至後宿度為減夏至後宿度
為加皆加減二十三度九十分為月離赤道正交後半
交白道出入赤道内外度及分以周天六之一六十度
八十七分六十二秒半除之為定差(月離赤道正交後為外中交後為内)
求月離出入赤道内外白道去極度
置每日月離赤道交後初末限用減象限餘為白道積
用其積度減之餘以其差率乘之所得百約之以加其
下積差為每日積差用減周天六之一餘以定差乘之
為每日月離赤道内外度内減外加象限為每日月離
白道去極度及分秒
求每交月離白道積度及宿次
置定限度與初末限相減相乘退位為分為定差(正交中交)
(後為加半交為後減)以差加減正交後赤道積度為月離白道定
積度以前宿白道定積度減之各得月離白道宿次及
分
推定朔弦望加時月離白道宿度
各以月離赤道正交宿度距所求定朔弦望加時月離
赤道宿度為正交後積度滿象限去之為半交後又去
之為中交後再去之為半交後視交後積度在半象已
下為初限已上用減象限為末限以初末限與定限度
相減相乘退位為分分滿百為度為定差(正交中交後為加半交後)
(為減)以差加減月離赤道正交後積度為定積度以正交
宿度加之以其所當月離白道宿次去之各得定朔弦
望加時月離白道宿度及分秒
求定朔弦望加時及夜半晨昏入轉
置經朔弦望入轉日及分以定朔弦望加減差加減之
為定朔弦望加時入轉以定朔弦望日下分減之為夜
半入轉以晨分加之為晨轉昏分加之為昏轉
求夜半月度
置定朔弦望日下分以其入轉日轉定度乘之萬約為
加時轉度以減加時定積度餘為夜半定積度依前加
而命之各得夜半月離宿度及分秒
求晨昏月度
置其日晨昏分以夜半入轉日轉定度乘之萬約為晨
昏轉度各加夜半定積度為晨昏定積度加命如前各
得晨昏月離宿度及分秒
求每日晨昏月離白道宿次
累計相距日數轉定度為轉積度與定朔弦望晨昏宿
次前後相距度相減餘以相距日數餘之為日差(距度多為)
(加距度少為減)以加減每日轉定度為行定度以累加定朔弦
望晨昏月度加命如前即每日晨昏月離白道宿次(朔後)
(用昏望後用晨朔望晨昏俱用)
元史卷五十四
元史卷五十四考證
夏至後宿度為加皆加减二十三度九十分為月離赤
道正交後半交按原刻脱正交二字今據文義增
