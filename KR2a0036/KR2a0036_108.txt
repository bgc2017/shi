元史卷一百八
明翰林學士亞中大夫知制誥兼修國史宋濂等修
表第三
諸王表
昔周封列國七十而同姓者五十三人漢申丹書之信
而外戚侯者恩寖廣矣詩曰大邦維屏大宗維翰其此
之謂乎元興宗室駙馬通稱諸王歲賜之頒分地之入
所以盡夫展親之義者亦優且渥然初制簡樸位號無
稱惟視印章以為輕重厥後遂有國邑之名而賜印之
等猶前日也得諸掌故具著于篇作諸王表
元史卷一百八
