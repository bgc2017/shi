元史卷八十
明翰林學士亞中大夫知制誥兼修國史宋濂等修
志第三十
輿服三
儀衛
殿上執事
挈壺郎二人掌直漏刻冠學士帽服紫羅窄袖衫塗金
束帶烏鞾漏刻直御榻南司香二人掌侍香以主服
御者(國語曰舒庫爾齊)攝之冠服同挈壺香案二在漏刻東西
稍南司香侍案側東西相向立酒人凡六十主酒(國語)
(曰達喇齊)二十人主湩(國語曰哈喇齊)二十人主膳(國語曰博囉齊)二十人
冠唐帽服同司香酒海直漏南酒人北面立酒海南
護尉四十人以質子在宿衞者攝之(質子國語曰圖魯齊)冠交角
幞頭紫梅花羅窄袖衫塗金束帶白錦汗胯帶弓矢佩
刀執骨朵分立東西宇下警蹕三人以控鶴衞士為
之冠交角幞頭服紫羅窄袖衫塗金束帶烏靴捧立于
露階每乘輿出入則鳴其鞭以警衆
殿下執事
司香二人亦以主服御者攝之冠服同殿上司香香案
直露階南司香東西相向立護尉凡四十人以戶郎(國語)
(曰諤德齊)二十人質子二十人攝之服同宇下護尉夾立階
戺右階之下伍長凡六人都點檢一人右點檢一人
左點檢一人凡宿衛之人及諸門者戸者皆屬焉(如集賽台巴爾)
(噶齊諤德齊之類是也)殿内將軍一人凡殿内佩弓矢者佩刀者
諸司禦者皆屬焉(如和爾齊伊勒都齊之類是也)殿外將軍一人宇下
護尉屬焉宿直將軍一人黃麾立仗及殿下護尉屬焉
右無常官凡朝會則以近侍重臣攝之服白帽白衲襖
行縢履襪或服其品之公服恭事則侍立舍人授以骨
朵而易笏都點檢以玉右點檢以瑪左點檢以水精
殿内將軍以瑪瑙殿外將軍以水精宿直將軍以金
左階之下伍長凡三人殿内將軍一人殿外將軍一人
宿直將軍一人冠服同右恭事則侍立舍人授以骨朵
而易笏殿内將軍以瑪瑙殿外將軍以水精宿直將軍
以金司辰郎二人一人立左樓上服視六品候時北
面而雞唱一人立樓下服視八品候時捧牙牌趨丹墀
跪報露階之下左黃麾仗内設表案一禮物案一輿士
凡八人每案四人前二人冠縷金額交角幞頭緋錦寳
相花窄袖襖塗金束帶行縢鞋襪後二人冠服同前惟
襖色青圉人十人(國語曰阿都齊)冠唐巾紫羅窄袖衫青錦
緣白錦汗胯銅束帶烏靴馭立仗馬十覆以青錦緣緋
錦鞍複分左右立黃麾仗南侍儀使二人引進使一
人通班舍人一人尚引舍人一人閱仗舍人一人奉引
舍人一人先輿舍人一人糾儀官凡四人尚書一人侍
郎一人監察御史二人知班三人視班内失儀者白糾
儀官而行罸焉皆東向立右仗之東以北為上侍儀
使二人引進使一人承奉班都知一人宣表目舍人一
人宣表修撰一人宣禮物舍人一人奉表舍人一人奉
幣舍人一人尚引舍人一人閱仗舍人一人奉引舍人
一人先輿舍人一人押禮物官凡二人工部侍郎一人
禮部侍郎一人糾儀官凡四人尚書一人侍郎一人監
察御史二人知班三人視班内如左右輦路宣輦舍人
一人通贊舍人一人戸郎二人在承傳贊席前皆西向
立左仗西以北為上凡侍儀使引進使尚書侍郎御史
各服其本品之服承奉班都知舍人借四品服知班冠
展角幞頭服紫羅窄袖衫塗金束帶烏靴護尉三十
人以質子在宿衞者攝之立大明門闑外冠服同宇下
護尉承傳二人控鶴衞士為之立大明門楹間以承
傳于外仗冠服同警蹕執金柄小骨朵
殿下黃麾仗(黃麾仗凡四百四十有八人分布于丹墀左右各五行)
右前列執大蓋二人執華蓋二人執紫方蓋二人執紅
方蓋二人執曲蓋二人冠展角幞頭服緋絁生色寳相
花袍勒帛烏靴次二列執朱團扇八人執大雉扇八
人執中雉扇八人執小雉扇八人執朱團扇八人冠武
弁服同前執蓋者次三列執黃麾幡十人武弁青絁
生色寳相花袍青勒帛烏靴執絳引幡十人武弁緋絁
生色寳相花袍緋勒帛烏靴執信幡十人冠服同上其
色黃執傳教幡十人冠服同上其色白執告止幡十人
冠服同上其色紫次四列以下執葆蓋四十人武弁
服緋絁生色寳相花袍勒帛烏靴執儀鍠斧四十人冠
服同上其色黃執小戟蛟龍掌四十人冠服同上其色
青左列亦如之皆以北為上押仗四人行視仗内而檢
校之冠服同警蹕者
殿下旗仗(旗仗執護引屏凡五百一十有八人分左右以列)
左前列建天下太平旗第一牙門旗第二每旗執者一
人護者四人皆五色緋巾五色絁生色寳相花袍勒帛
雲頭靴執人佩劔護人加弓矢後屏五人執矟朱兜鍪
朱甲雲頭靴左二列日旗第三龍君旗第四每旗執
者一人護者四人後屏五人巾服執佩同前列右前
列建皇帝萬歲旗第一牙門旗第二每旗執者一人護
者四人後屏五人巾服執佩同左前列右二列月旗
第三虎君旗第四每旗執者一人護者四人後屏五人
巾服執佩同前列左次三列青龍旗第五執者一人
黃絁巾黃絁生色寳相花袍勒帛花靴佩劔護者二人
朱白二色絁巾二色絁生色寳相花袍勒帛花靴佩劔
加弓矢天王旗第六執者一人巾服同上護者二人青
白二色絁巾二色生色寳相花袍勒帛花靴佩劔加弓
矢後屏五人執矟朱兜鍪朱甲雲頭靴風伯旗第七執
者一人護者二人後屏五人巾服佩執同天王旗雨師
旗第八執者一人護者二人後屏五人巾服佩執同青
龍旗雷公旗第九執者一人巾服佩同上護者二人青
紫二色絁巾二色絁生色寳相花袍勒帛花靴佩劔加
弓矢後屏五人執矟白兜鍪白甲雲頭靴電母旗第十
執者一人護者二人後屏五人巾服執佩同風伯旗吏
兵旗第十一執者一人護者二人巾服執佩同雷公旗後
屏五人執矟黃兜鍪黃甲雲頭靴右次三列白虎旗
第五執者一人黃絁巾黃絁生色寳相花袍勒帛花靴
佩劔護者二人青朱二色絁巾二色絁生色寳相花袍
勒帛花靴佩劔加弓矢後屏五人執矟朱兜鍪朱甲雲
頭靴天王旗第六執者一人巾服同上護者二人青白
二色絁巾二色絁生色寳相花袍勒帛花靴佩劔加弓
矢後屏五人執矟朱兜鍪朱甲雲頭靴江瀆旗第七執
者一人護者二人後屏五人巾服執佩同天王旗河瀆
旗第八執者一人巾服佩同上護者二人青紫二色絁
巾二色絁生色寳相花袍勒帛花靴佩劔加弓矢後屏
五人執矟黃兜鍪黃甲雲頭靴淮瀆旗第九執者一人
巾服佩同上護者二人青朱二色絁巾二色絁生色寳
相花袍勒帛花靴佩劔加弓矢後屏五人巾服執佩同
白虎旗濟瀆旗第十執者一人巾服佩同上護者二人
朱白二色絁巾二色絁生色寳相花袍勒帛花靴佩劔
加弓矢後屏五人執矟青兜鍪青甲雲頭靴力士旗第
十一執者一人護者二人後屏五人巾服佩執同河瀆
旗二十二旗内拱衞直指揮使二人分左右立服本品
朝服執玉斧次卧瓜一列次立瓜一列次列絲一列冠
縷金額交角幞頭緋錦寳相花窄袖襖塗金荔枝束帶
行縢履襪次鐙仗一列次斧一列次吾仗一列次班劒
一列並分左右立冠縷金額交角幞頭青錦寳相花窄
袖襖塗金荔枝束帶行縢履襪左次四列朱雀旗第
十二執者一人黃絁巾黃絁生色寳相花袍勒帛花靴
佩劒護者二人青白二色絁巾二色絁生色寳相花袍
勒帛花靴佩劒加弓矢後屏五人執矟朱兜鍪朱甲雲
頭靴木星旗第十三執者一人巾服佩同上護者二人
青朱二色絁巾二色絁生色寳相花袍勒帛花靴佩劔
加弓矢後屏五人執矟青兜鍪青甲雲頭靴熒惑旗第
十四執者一人巾服佩同上護者二人青紫二色絁巾
二色絁生色寳相花袍勒帛花靴佩劔加弓矢後屏五
人巾服執佩同朱雀旗土星旗第十五執者一人護者
二人巾服佩同熒惑旗後屏五人執矟黃兜鍪黃甲雲
頭靴太白旗第十六執者一人護者二人巾服佩同木
星旗後屏五人執矟白兜鍪白甲雲頭靴水星旗第十
七執者一人護者二人巾服佩同太白旗後屏五人執
矟紫兜鍪紫甲雲頭靴鸞旗第十八執者一人巾服佩
同上護者二人朱白二色絁巾二色絁生色寳相花袍
勒帛花靴佩劔加弓矢後屏五人巾服執同木星旗
右次四列玄武旗第十二執者一人黃絁巾黃絁生色
寶相花袍勒帛花靴佩劔護者二人朱白二色絁巾二
色絁生色寳相花袍勒帛花靴佩劔加弓矢後屏五人
紫兜鍪紫甲雲頭靴執矟東嶽旗第十三執者一人護
者二人巾服佩同玄武旗後屏五人執矟青兜鍪青甲
雲頭靴南嶽旗第十四執者一人巾服佩同上護者二
人青白二色絁巾二色絁生色寳相花袍勒帛花靴佩
劔加弓矢後屏五人執矟朱兜鍪朱甲中嶽旗第十五
執者一人巾服同上護者二人紫青二色絁巾二色
絁生色寳相花袍勒帛花靴佩劔加弓矢後屏五人執
矟黃兜鍪黃甲雲頭靴西嶽旗第十六執者一人巾服
佩同上護者二人朱青二色絁巾二色絁生色寳相花
袍勒帛花靴佩劔加弓矢後屏五人執矟白兜鍪白甲
北嶽旗第十七執者一人護者二人巾服佩同南嶽旗
後屏五人巾服執同玄武旗麟旗第十八執者一人護
者二人後屏五人巾服執佩同西嶽旗左次五列角
宿旗第十九亢宿旗第二十氐宿旗第二十一房宿旗
第二十二心宿旗第二十三尾宿旗第二十四箕宿旗
第二十五每旗執者一人黃絁巾黃絁生色寳相花袍
勒帛花靴佩劔護者二人青朱二色絁巾二色絁生色
寳相花袍勒帛花靴佩劔加弓矢後屏五人青兜鍪青
甲執矟右次五列奎宿旗第十九婁宿旗第二十胃
宿旗第二十一昴宿旗第二十二畢宿旗第二十三觜
宿旗第二十四參宿旗第二十五每旗執者一人黃絁
巾黃絁生色寳相花袍勒帛花靴佩劔護者二人青朱
二色絁巾二色絁生色寳相花袍勒帛花靴佩劔加弓
矢後屏五人執矟白兜鍪白甲左次六列斗宿旗第
二十六牛宿旗第二十七女宿旗第二十八虚宿旗第
二十九危宿旗第三十室宿旗第三十一壁宿旗第三
十二每旗執者一人黃絁巾黃絁生色寳相花袍勒帛
花靴佩劔護者二人朱白二色絁巾二色絁生色寳相
花袍勒帛花靴佩劔加弓矢後屛五人執矟紫兜鍪紫
甲右次六列井宿旗第二十六鬼宿旗第二十七柳
宿旗第二十八星宿旗第二十九張宿旗第三十翼宿
旗第三十一軫宿旗第三十二每旗執者一人黃絁巾
黃絁生色寳相花袍勒帛花靴佩劔護者二人朱白二
色絁巾二色絁生色寳相花袍勒帛花靴佩劔加弓矢
後屏五人執矟朱兜鍪朱甲
宫内導從
警蹕三人以控鶴衞士為之並列而前行掌鳴其鞭以
警衆(服見前)天武二人執金鉞分左右行金兜鍪金甲
蹙金素汗胯金束帶烏雲靴舍人二人服視四品
主服御者凡三十人(舒庫爾齊也)執骨朵二人執幢二人執
節二人皆分左右行擕金盆一人由左負金椅一人由
右擕金水缾鹿盧二人由左執巾一人由右捧金香毬
二人捧金香合二人皆分左右行捧金唾壺一人由左
捧金唾盂一人由右執金拂四人執升龍扇十人皆分
左右行冠交角幞頭服紫羅窄袖衫塗金束帶烏靴
劈正斧官一人由中道近侍重臣攝之侍儀使四人分
左右行佩弓矢十人(國語曰和爾齊)分左右由外道行服如
主服御者佩寳刀十人(國語曰伊勒都齊)分左右行冠鳳翅
唐巾服紫羅窄線襖金束帶烏鞾
中宫導從
舍人二人引進使二人中政院判二人同簽中政院事
二人簽中政院事二人中政院副使二人同知中政院
事二人中政院使二人皆分左右行各服其本品公服
内侍二人分左右行服視四品押直二人冠交角幞
頭紫羅窄袖衫塗金束帶烏靴小内侍凡九人執骨朵
二人執葆蓋四人皆分左右行執繖一人由中道行擕
金盆一人由左負金椅一人由右服紫羅團花窄袖襖
冠帶靴如押直中政使一人由中道捧外辦象牌服
本品朝服宫人凡二十二人擕水瓶金鹿盧一人由
右執銷金淨巾一人由左捧金香毬二人捧金香合二
人分左右捧金唾壺一人由左捧金唾盂一人由右執
金拂四人執雉扇十人各分左右行冠鳳翅縷金帽銷
金緋羅襖銷金緋羅結子銷金緋羅繋腰紫羅衫五色
嵌金黃雲肩瓘玉束帶
進發冊寳
清道官二人警蹕二人並分左右皆攝官服本品朝服
雲和樂一部署令二人分左右次前行戲竹二次排
簫四次蕭管四次板二次歌四並分左右前行内琵琶
十二次筝十六次箜篌十六次&KR0793;十六次方響八次頭
管二十八次龍笛二十八為三十三重(重四人)次杖鼓三
十為八重次板八為四重板内大鼓二工二人舁八人
樂工服並與鹵簿同法物庫使二人服本品服次朱團
扇八為二重次小雉扇八次中雉扇八次大雉扇八分
左右為十二重次朱圑扇八為二重次大繖二次華蓋
二次紫方繖二次紅方繖二次曲蓋二並分左右執繖
扇所服並同立仗圍子頭一人中道次圍子八人分
左右服與鹵簿内同安和樂一部署令二人服本品
服札鼓六為二重前四後二次和鼔一中道次板二分
左右次龍笛四次頭管四並為二重次羌管二次笙二
並分左右次雲璈一中道次&KR0793;二分左右樂工服與鹵
簿内同繖一中道椅左踏右執人皂巾大圑花緋錦
襖金塗銅束帶行縢鞋韈拱衛使一人服本品服
舍人二人次引寳官二人並分左右服四品服香案
中道輿士控鶴八人服同立仗内表案輿士侍香二人
分左右服四品服寳案中道輿士控鶴十有六人服
同香案輿士方輿官三十人夾香案寳案分左右而趍
至殿門則控鶴退方輿官舁案以陞唐巾紫羅窄袖衫
金塗銅束帶烏靴引冊二人四品服香案中道輿
士控鶴八人服同寳案輿士侍香二人分左右服四品
服冊案中道輿士控鶴十有六人服同寳案輿士方
輿官三十人夾香案冊案分左右而趍至殿門則控鶴
退方輿官舁案以陞巾服與寳案方輿官同葆蓋四
十人次閱仗舍人二人服四品服次小戟四十人次儀
鍠四十人夾雲和樂繖扇分左右行服同立仗拱衛
使二人服本品朝服次班劔十次梧杖十二次斧十二
次鐙仗二十次列絲十皆分左右次水瓶左金盆右次
列絲十次立瓜十次金杌左鞭桶右蒙鞍左繖手右次
立瓜十次卧瓜三十並夾葆蓋小戟儀鍠分左右行服
並同鹵簿内拱衛外舍人二人服四品服引導冊諸
官次從九品以上次從七品以上次從五品以上並本
品朝服金吾折衝二人牙門旗二每旗引執五人次
青矟四十人赤矟四十人黃矟四十人白矟四十人紫
矟四十人並兜鍪甲靴各隨矟之色行導冊官外冊
案後舍人二人服四品服次太尉右司徒左次禮儀使
二人分左右次舉冊官四人右舉寳官四人左次讀冊
官二人右讀寳官二人左次閣門使四人分左右並本
品服知班六人分左右服同立仗往來視諸官之失
儀者而行罰焉
冊寳攝官
上尊號冊寳凡攝官二百十有六人奉冊官四人奉寳
官四人捧冊官二人捧寳官二人讀冊官二人讀寳官
三人引冊官五人引寳官五人典瑞官五人紏儀官四
人殿中侍御史二人監察御史四人閤門使三人清道
官四人點試儀衛五人司香四人備顧問七人代禮三
十人拱衛使二人押仗二人方輿一百六十人上皇
太后冊寳凡攝官百五十人攝太尉一人攝司徒一人
禮儀使四人奉冊官二人奉寳官二人引冊官二人引
寳官二人舉冊官二人舉寳官二人讀冊官二人讀寳
官二人捧冊官二人捧寳官二人奏中嚴一人主當内
侍十人閤門使六人充内臣十三人紏儀官四人代禮
官四十二人掌謁四人司香十二人折衝都尉二人拱
衛使二人清道官四人警蹕官四人方輿官百二十人
太皇太后冊寳攝官同前授皇后冊寳凡攝官百
八十人攝太尉一人攝司徒一人主節官二人禮儀使
四人奉冊官二人奉寳官二人引冊官二人引寳官二
人舉冊官二舉寳官二人讀冊官二人讀寳官二人内
臣職掌十人宣徽使二人閤門使二人代禮官三十七
人侍香二人清道官四人折衝都尉二人警蹕官四人
中宫内臣九人紏儀官四人接冊内臣二人接寳内臣
二人方輿官七十四人授皇太子冊凡攝官四十九
人攝太尉一人奉冊官二人持節官一人捧冊官二人
讀冊官二人引冊官二人攝禮儀使二人主當内侍六
人副持節官五人侍從官十一人代禮官十六人
班序
先期侍儀使糾庀陳設殿内兩楹北香案二殿門
内殿内將軍版位二其外殿外將軍版位二宇下斜界
護尉版位二軒溜前斜外出畫白蓮六右點檢版位三
左宣徽版位三蓮南一步横列鳴鞭版位三左右階南
兩隅天武版位二宇下左右第二第三重斜界導從版
位二殿東門兩磌斜界出導從二道三層各圈十五
先扇錡各五寳蓋錡各二殿東階下各圈十直至東
門階下為回倒導從位正階下二十四甓香案一護
尉席内各戺迤内第四螭首取直邊北左右護尉第五
席相向布席北二席宿直次殿中次典瑞次起居每席
函丈五尺殿前版位八各以左右戺道内邊丹墀迤
内第五甓縱直北空路五丈五尺東西走路各違四丈
九尺中布席四十席函九尺設護尉版位二輦路東
西各五道袤二丈一仞五寸南北二道廣丈有竒北至
道當中第一北三南一自兩端各函六丈第二北起十
一各函丈咫南起九各函丈三尺第三北起十六各函
丈五尺南起十二各函丈五寸第四北起十六各函丈
二尺南起十四各函丈九尺第五北起同上南起各函
八尺北頭曲尺路内四各函九尺設黃麾仗錡二百二
十仗南畫闌約丈許左右同中央置席設尚廐版位二
仗内丹墀横界一十八道道函五尺縱引横引三丈
中設九品版位一卜八尚廐南左右縱畫各一十八道
道函仞左右向設起居旁折版位三十六以内為上
大明門中兩楹外斜界二道護尉版位二外設管旗版
位二門下左右闕邊各六丈南北各畫一道廣一引七
丈一仞六寸空各二丈一仞内横二引二丈五寸空各
三丈五尺每錡後丈五尺屏風渠一道長五尺坐各違
四壁丈五尺設矛旗錡七十四闕下兩觀内各六丈縱
各界一十八道道違仞左右設外序班版位三十六自
序班北入闕左右門邊兩外仗往北折西至月華門東
至日精門道中央至起居旁折界一道導引
元史卷八十
元史卷八十考證
視班内如右左輦路右訛左下句左訛右今據殿前
入班圖改承傳贊席前上脱在字據明殿版位圖增
天王旗第六白虎以下原本闕天王旗一條今按續
集禮補入又按集禮及經世大典鐙仗下加次斧一
列句第五南起下加十字曲尺路内下加四字
