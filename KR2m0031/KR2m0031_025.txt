明謚紀彙編卷二十五
明郭良翰撰
考誤
按閣籍云諸書所載謚號互有異同稍為訂正
大略以國史閣籍為據而以諸書參之間有國
史與閣籍互異則並存以竢考
武城侯王聰按正史謚威毅閣籍具存臣謚類鈔封爵
考謚法考謚法通考俱誤作武毅
元帥孫興祖按正史謚忠愍臣謚類鈔誤作武愍
隆平侯張信正史謚恭僖謚法考謚法通考因之閣籍
又作襄僖臣謚類鈔封爵考因之未詳孰是
行省參政趙德勝正史謚武桓釋義具存臣謚類鈔封
爵考誤作武莊
樞密廖永安謚武愍正史作武閔愍閔古字通
都督同知康茂才正史謚武義謚法通考封爵考誤作
武襄
都督僉事陳清按正史謚崇武臣謚類鈔誤作榮武
武定侯郭英謚威襄謚法通考誤作武襄
都督僉事贈盧江侯何德按正史謚壯毅謚法考壯毅
通考作莊毅而别有何海贈廬江侯謚壯毅更謬
行省參政蔡僊謚武襄臣謚類鈔謚法通考誤以僊為
遷
泗國公耿再成正史謚武壯臣謚類鈔謚法考謚法通
考俱作武莊
越國公胡大海正史言行錄謚武莊謚法通考又作武
壯按謚法武而不遂曰壯亦曰莊威而不猛曰莊亦曰
壯二謚釋義並同未詳孰是
副使孫興洪武中謚忠義見臣謚類鈔謚法通考按正
史不載此事弇山堂集亦無之恐因都督府副使孫興
祖而訛脱也
宋學士濓追謚文憲謚法通考誤作文惠
交趾平州知州何忠楊豫孫謚纂鄭司封類鈔俱謚忠
節按正史忠止贈南寧府同知無謚正統中省臣姚夔
以王禕例請卒報罷弇州集以為祠額之誤者近是
墨侍郎麟按正史謚榮毅閣籍具存謚法通考誤作襄
毅大政紀亦因之
恭順侯吳克忠按正史謚壯勇閣本釋義具存臣謚類
鈔封爵考誤作忠勇
都督吳克勤按正史謚僖敏閣籍具存弇山堂集誤作
僖愍
修武伯沈榮按正史謚僖愍閣籍具存臣謚類鈔謚法
通考誤作僖敏
恭順侯吳瑾按正史謚武壯臣謚類鈔謚法考謚法通
考俱作忠壯考李文達公所作神道碑亦同恐正史之誤
南寧伯毛勝按正史謚莊毅閣籍具存臣謚類鈔謚法
通考誤作忠壯
武進伯朱冕按正史謚忠慤閣籍具存謚法通考作忠
懿者誤
寧晉伯劉聚按正史謚威勇閣籍具存吾學編臣謚類
鈔誤作威武
聶尚書賢按閣籍謚榮襄釋義具存類鈔誤作恭襄謚
法考榮襄恭襄凡兩見尤誤
劉尚書儁按閣籍謚愍節釋義具存謚法考通考類鈔
倒作節愍者誤
原尚書傑尚無謚見弇山堂别集甚詳謚纂言行錄謚
襄敏者大謬
許侍郎彬按正史有贈無謚其子越請之不得張南園
謚法鄭司封類鈔謚襄敏此誤也
謝尚書一夔成化時有贈無謚正德六年追謚文莊臣
謚類鈔作襄敏謚法通考謂初謚襄敏後以子麟請改
文莊並誤
成國公朱輔按閣籍謚恭僖釋義具存類鈔作榮僖者
誤
熊尚書繡按正史謚莊簡閣籍具存吾學編作清簡者
誤
工部侍郎贈尚書劉丙按閣籍謚恭襄釋義具存正史
凡兩見恭襄襄敏前後互異謚法考亦兩存之恐誤也
李尚書鉞按閣籍謚康簡高尚書友璣按閣籍謚襄簡
正史皆作恭簡謚法考亦兩收之未詳孰是
潘尚書鑑按閣籍謚襄毅釋義具存謚法考從史作襄
敏毅敏文相近而訛恐當以閣籍為正
惠安伯張佛按閣籍謚靖襄釋義具存正史又作康靖
謚法考臣謚類鈔皆兩收之未詳孰是
王尚書用汲按閣籍謚恭質釋義具存謚法通考誤作
忠肅
楊豫孫謚纂上蔡知縣霍恩謚節愍考正史恩有贈官
而無謚
臣謚類鈔謚法通考有孫學士賢王學士獻林學士文
俱謚襄敏考正史閣籍皆無之此誤也弇州集有辨
劉尚書采按閣籍謚端簡釋義具存謚法通考誤作端
肅
臣謚類鈔謚法通考載永順伯薛斌謚忠壯考正史閣
籍封爵考順天誌謚法考皆無之
安順侯薛貴按正史閣籍謚忠壯釋義具存封爵考謚
法通考作忠勇者誤
王宗伯英臣謚類鈔謚法通考皆云初謚文安天順中
改文忠考正史不言改謚閣籍亦無之不可為據
臣謚類鈔謚法通考有都督梁來謚壯勇考正史閣籍
俱無之弇州集亦不載疑即梁成之訛誤復收之耳
張尚書潤按閣籍謚恭肅釋義具存名臣言行錄誤作
恭簡
臣謚類鈔謚法通考有翁尚書世賢謚襄敏按正史乃
翁世資有贈無謚此必誤也
嘉靖中都督謚忠愍者李淶無李深臣謚類鈔誤以淶
為深謚法通考李深李淶凡兩見尤誤
英國公贈太保張崙按閣籍謚榮和釋義具存正史又
作莊和謚法考兩收之未詳孰是
謚法通考臣謚類鈔有恭順侯吳允誠謚忠壯考正史
閣籍皆無之弇州集亦不錄恐誤
翁尚書萬達按閣籍謚襄敏釋義具存謚法通考一作
襄毅者誤
右都御史俞諫嘉靖三年八月二十六日贈太子太保
謚莊襄閣籍具存正史載於是年九月原官贈謚俱同
而作俞一鶴未詳何故
大學士高穀按國史閣籍謚文義釋義具存大政紀誤
作文毅
李尚書敏按國史謚恭靖閣籍釋義具存大政紀誤作
恭介
禮部尚書傅瀚按國史閣籍謚文穆釋義具存大政紀
誤作文慤
以上考誤具錄自閣籍不敢一字增損以傳信也
明謚紀彙編卷二十五
