明諡紀彙編目錄政書類二(儀制之屬)
卷一
功令
會典事例(近日事例附)
卷二
諡法
卷三
諡法
卷四
尊諡
帝后
卷五
尊諡
皇妃諡六字
卷六
尊諡
皇妃諡四字
卷七
尊諡
皇妃諡二字
卷八
尊諡
東宫
卷九
尊諡
公主
卷十
尊諡
親王
卷十一
尊諡
郡王
卷十二
尊諡
郡王
卷十三
尊諡
王妃
卷十四
臣諡
文臣
卷十五
臣諡
文臣
卷十六
臣諡
文臣
卷十七
臣諡
武臣
卷十八
臣諡
武臣
卷十九
臣諡
異流
卷二十
臣諡
夫人淑人
卷二十一
臣諡
追贈前朝臣
卷二十二
臣諡
外夷(附)
卷二十三
臣諡
近題准諡諸文臣
卷二十四
議論
卷二十五
考誤
(臣)等謹案明諡記彙編二十五卷明郭良翰
撰良翰字道憲莆田人官太僕寺寺丞茲編
輯有明一代諡法最為詳備首曰功令凡子
目二曰會典事例曰近日事例次曰諡法無
子目次曰尊諡凡子目九曰帝后曰皇妃諡
六字曰皇妃諡四字曰皇妃諡二字曰東宫
曰公主曰親王曰郡王曰王妃次曰臣諡凡
子目九曰文臣曰武臣曰異流曰夫人淑人
曰追贈前朝臣曰外夷曰近題准諡諸文臣
曰議論曰考誤其近題准諡一條即當代文
臣未經散入各類者明至神宗百務廢弛其
事在萬歷三十七年尤荒昏之末造故已允
禮臣之請准給以諡及擬諡已上而沉閣不
報者凡二十九人不予不奪莫知所定故附
存名姓别為一門也其議論一門則採擇明
人諸說如李東陽以有黨諡文正彭韶以孤
立諡惠安之類持論頗公其考誤一門以閣
籍正野史異同尤為可據亦考典故者所宜
資矣乾隆四十三年六月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
明諡紀彙編原序
竊惟諡以易名節以壹惠國家盛典人品定論莫鉅於
兹法所繇來舊矣我明代興清議尤毖列朝之聖神功
德文武之節㮣勲猷内而宫禁外而藩封與諸異世遐
服維是衮鉞以為不朽顧謚議舊藏内閣文淵邃密外
庭罕窺而亦向無刻本傳刻無慮數家故多訛漏是編
得之閣籍稍為銓訂勘其帝虎補其闕略增其續議裒
自功令迄于考誤合凡二十有五卷總之一準閣籍參
覈史傳以為信標曰皇明諡紀彙編尊尊親親善善惡
惡憲今監古徵往毖來昭代鉅典盖亦燦然備矣一時
同事遂共剞劂以廣其傳祖德宗功在天對越孝子慈
孫奕世羹牆是編也固為闡颺興起一助而不肖小子
獲執鞭校閱有餘榮矣一二闕文尚俟惇史有徵掌故
或備公案云爾萬歷四十二年甲寅歲端午吉太僕寺
寺丞莆中郭良翰序
