路史卷三十宋羅泌撰
國名紀
雜國上
貫&KR0008;也貫鼎貫所重齊宋盟處預云蒙縣西北
有貫城水經注俗曰薄城按定陶有貫城今
在濟隂名蒙澤城即古貫國有貫氏(國事齊有貫珠)
鄵盟會圖䟽云鄵侯國在慈州鄭伯卒處(襄七)鄭
地杜闕音躁集音驂非
炎兩制擬封皆用古國有炎見金坡遺事
桑秦昭襄二年桑君為亂誅
藍梁惠王三年秦子向命為藍君(紀年)今之藍田
襄今襄陽古襄國黃帝時襄城小童者代為重
鎮非襄邑(在汴乃春秋襄牛地)
棘陽翟有上棘城
虢燕地與齊境(昭七年)
沙魏之黎陽有牽城是相臺志云古沙侯國一
音𤨏今元城西南有沙亭
𤨏䣔也開封宛陵西北有𤨏侯亭記河南䣔亭
也一云𤨏澤(成十二鄭地)與璅異(昭五楚地)有𤨏氏(奚傳)
(有𤨏高唐書)
厥班志云無塩東平陸古厥國玉篇㵐國名後
月切隨之唐城魏為㵐西(志一作厥)孔子所宰今
鄆之中都有厥亭有厥氏
棣伯也為棣氏鄭城棣酸棗西南有隸城(非隸州)
又有南隸城北隸城(寰宇記陽武縣北十里)
曠鄺是字書鄺古國有鄺氏音荒又有荒氏(見姓)
(苑鄺廬江人千姓編臨淮人)
湛河陽軹有湛水傍有湛城襄十六年有湛阪
以為襄城之昆陽北有湛水後有湛氏
隄玉篇國名諧眼切
&KR0008;玉篇國名阻生切
䣅國名見玉篇
䣅古國宛丘西南四十有䣅亭是(宣十一辰陵杜云長平東)
(南有屈亭陳州地)後有䣅氏(姓苑)
鄙古國後有鄙氏亦見左傳
鄚莫也鄚州文安郡(漢河間鄭縣開元十三改州)有鄚故城
在鄚縣東北三里郱子顒三郡記云顓頊造
者景雲二鄚始去邑有莫氏(河南莫氏出代北姓書云出莫)
(敖非)
郠景王十三年魯伐莒取郠在琅邪梗音然晉
自有梗陽璠云晉陽西南十榆次界入陽
臨趙稷奔臨弦陁隳之晉邑有臨氏(姓書大臨後非)
牆廧也昭二十三有廧人直人周地
眭
竺故國今沛之竹
梧故國本鄭地(襄十)晉取之漢陽成延為梧侯者
今彭城
騏古國漢有騏侯國在河東
衛預云奉高西北有衛亭昭八年商衛者
閺陕之閿鄉有閺亭今汝南西平
安一作䢿當陽里也或云即六安國非
維東莱之邑晏嬰莱夷維人漢為夷安今高密
安夷城有維水今作濰
延(郔)鄭地與楚郔二(宣十二楚伐鄭師次于郔)
貞&KR2860;也貞氏宜出此
著在濟南與晉著二(襄二十二)
盻楚世家云盻子必用矣亦見國事
郫晉地盾殺公子樂處有郫氏
䣚力朱切南陽穰有䣚鄉
賈鄮也今明之鄮縣有賈氏&KR0008;氏隸為貿
鄳漢鄧邯為鄳侯即此
茌泰山茌縣即地志東郡茌平也有茌氏(杜疑切)
蒍東周大夫子因食邑蒍謂之蒍因
斯後有斯氏
麥麥丘也昔麥丘人年八十三祝齊桓公公封
之麥丘漢有麥侯即此有麥氏麥丘氏
尸召伯逆王于尸周邑也在鞏西南故偃師之
尸鄉即尸氏齊桓尸臣晉有尸侯為商君師
著尸子
靳楚地靳尚先封
毗魯邑哀五年城毗者
菑䣎也漢濟南郡隨為淄州
鹹(文十一)澶之濮陽西南有鹹城(杜云濮陽東僖十三)續志云古
鹹國也
苗晉地今垣縣軹關南逕苗亭西亭本周之苗
邑賁皇采
均均國近庸盖州均也
池後有池氏(池仲魚)
眭後有眭氏(漢眭孟許遜師眭子烈)
郕隰郕之郕今懷之武涉
稅蜀王以稅氏五十遺廪君者盛荆州記云建
平信陵今有稅氏
良(二)幽之良鄉漢之良縣又鄆之夀張宋之良邑
漢初之夀良今下邳北六十古良城(晉吳會處宋地)
淯育也今之洵陽育淯故城漢育陽縣在育水
之陽(應云育水出弘農後入加水蘇秦云韓東有穰淯者今鄧之南陽亦漢育陽也)
有夀為淯州唐為縣有育氏(集一作毓)
鄨鄨令國(蜀王相本用鄨)故牂柯鄨縣有鄨水
娻見王篇云國名德紅切韻無地理志東郡有
□舘宜是集並收東
鄲在沛十三州志音多漢周應為鄲侯者佑云
亳之鹿邑漢鄲也
郥即郥氏定十三齊衛境&KR0034;葭也諸樊入郥取
楚夫人(昭二十二)預云鉅野西有郥氏亭巨野今
濟治若郥陽封人則蔡邑也(昭十九)有貝氏(韻譜)
(古賢貝獨坐今吳越多此姓)
右雜國上
朱兒豐匽貞會云員婁童□費古或從人
以為侏倪僼偃偵儈伝傊僂僮□&KR0008;亦猶
優傿侁伾偊偝&KR3082;佶侏傽&KR1336;傗之類本不
從邑其為鄾鄢䢾邳鄅鄁鄒郆邾鄣&KR0008;鄐
者凡出後世邰&KR0008;郇邵䢼&KR0008;鄩鄎邗郜郕
邴&KR0008;鄘邡&KR0008;郲鄛邼郙郙鄃鄸鄹䣤&KR0008;郲
䢿郥鄍鄚邻䣆鄡䣝郔鄤&KR0008;&KR0008;鄣&KR0783;古則
單作邑管蔡魯衛晉楚秦齊騶驛駘雝毛
韓絺紀梁蔣樊祭滕莒窮穰崔汲熊張詹
祈薛謝州較燕密何嘗必從邑耶即如國
名姓氏&KR2016;嫣姺㚰妘㜏&KR3053;姑媰㜢&KR0008;㜅每
亦從女蓋取生生繁衍祝爾以故親名女
字姣嬥妖妙嫖姚婹&KR0008;嬋娟嫽嬈嫸㜣奵
&KR0008;嬛嬗&KR0008;娩亦皆從人聖人之意惟可得
矣郮郃酀郘&KR0008;□䣐&KR0008;&KR0008;&KR2540;&KR0008;䣁&KR0008;郲䣇
&KR0008;&KR0008;&KR0008;邒郂&KR0008;&KR0008;郁&KR0008;何等俗繆而顧不
能削邪故必知其要而後天下之偽可息
余顧漫勞心哉
雜國下
徵徵北徵廣韻&KR0008;古國漢徵縣属馮翊今同之
澄城西南二十二故徵城地志馮翊徵韋音
懲秦反晉北徵者(文十八)故元魏曰澄城
牽衛地魏之四黃西南三十故牽城(樵云十二里杜云在)
(黎陽東北)定十四年牽脾上梁之間者
弁一作&KR0783;吕氏攷古圖有&KR0783;敦銘云王格于宣
榭呼太史策命&KR0783;(宣榭宣王之廟)有&KR0783;氏(劉曜太史弁廣明)
盍盍公先國王驩為大夫齊地在沂水西八十
(陳仲子兄戴盍注盖齊邑)王信為盍侯即此音蛤(景帝封后兄)
&KR2375;也記並作蓋&KR0008;乃音冠蓋(蓋去聲盍入聲玉篇&KR0008;音閤&KR2375;)
(丘蓋切集並音閤俱非)
陘(三)文十六年傳集云陘國名預云潁川召陵南
陘亭今許之郾城(又晉有陘庭翼南鄙邑今曲沃西北有陘古城又定)
(有涇邑)
隰師叔曰合而後進先君所以服隰陘者二國
近楚
郪(二)梓之郪縣南八里臨江有郪王城址漢初郪
縣(寰宇故郪王城在飛烏縣北三十五里)然潁自有郪有郪丘
城魏安釐十一年秦拔郪丘九域志云即此
(云齊地非)
劇遽也漢為遽侯國有遽鄉在常山
邲管城東六里有邲故城韓厥敗此(宣十二鄭地)
圁圁陽縣在西河音銀
黨黨氏也(莊二十四築臺臨黨氏)說文䣊地
袲宋地預在沛國相縣西南未詳宜即那楚有
那處預云南郡沛縣東南那國南郡今江陵
蟲邾地(昭十九年)後有蟲氏
牢姓書古牢子國後有牢氏
圉圉侯為衛邑(成二十六)今雝丘南五十有圉城(杜闕)
鄭伯勞韓宣子于圉者(昭五)楚有圉陽圉公邑
(昭二十四)而周地有東西圉東圉乃洛陽東南圉
鄉西圉未證(昭二十三)
薛淄州南四十謂之大薛非滕南之薛
頯黃預云頯黃氏吳地(見哀十六年)
狐駱魯地今徐之滕縣本隸邾
侯麗晉人濟涇及侯麗秦地
秣陽姓書云秣陽國後有秣氏末氏
高梁春秋高梁之虚(僖九又郡國志)今臨汾東北三十有
故城(河北圖云三十七里)有高梁亭高梁堰春秋屬晉
(杜云平陽楊縣西南有高梁城楊縣今洪洞)
高黎東陽有故高黎城俗呼高黎郭
摯疇風俗通云古之諸侯後有摯疇氏摯氏疇氏
或即任姓之摯以國為氏
密商楚邑有密商氏或云密商本鄀邑水經南陽
丹水西南密陽鄉(亦謂之二戶)今在鄧之穰
平都簡子立今遼之平城開皇于此城立縣
烏程烏程氏國秦為縣今隸湖郡國志云古烏程
氏善醖
赤烏穆傳有赤烏氏在泰山西
留昆穆傳留昆氏歸玉紀年云國名
陵澤音俊致賂于王即陵子夀胡也郭云隗姓國
石窌齊之長清地名預云濟北盧縣東
濁繇穆傳四濁繇氏食滔水
&KR1809;韓穆傳二&KR1809;韓氏有樂野
剖閭穆傳剖閭氏音倚
閼胡穆傳閼胡氏音遏
諸飦衣被胥谷
巨蒐巨蒐氏即夏貢之渠搜
西夏西夏氏在河首至今為國
珠余珠余氏去西夏千五百里又皆西征所次
柏人趙郡柏人縣
甲父傳有甲父之鼎預云古小國名昌邑東南有
甲父亭今甲父城在單姓纂云古諸侯以國
為氏(竇苹云在濟州南)
黃父晉地一曰黑壤
莒父
武父(二桓十二)在河南預云陳留濟陽東北有武父亭今隸
開封然定四年傳封略武父以南則衛之北
境非河南矣
陭氏今晉之冀氏居義切
泫氏紀年梁惠九年晉取泫氏即汲書趙獻子城
泫氏者地在上黨澤之高平漢之泫氏有泫
谷水
冠氏齊為衛伐冠氏春秋晉邑今為縣隸大名
函氏許地(襄十六年)
懿氏戚縣西北五十有懿氏城襄二十六壃戚田
取衛西鄙懿氏六十與孫氏因姓也風俗通
出齊懿公妄父桓公時已有懿氏云
輔氏晉地秦師敗處(宣十五)凡地名帶人與氏者皆
古國(是年有黎氏乃黎侯國)亦晉大夫采
乘氏在兖州風俗記云濟隂乘氏故宋乘丘邑也
元氏鎮之元氏趙孝成築元氏漢為縣(云趙公子元邑明帝)
(生于此寰宇記前元氏今巨野西南五十七元氏故城)今真定
輪氏故登封西南今洛之告成西南有輪氏城漢
輪氏縣(開皇十八曰輪氏)寰宇記作綸誤
寪氏魯大夫邑廣集二韻有䦱姓姓源引䦱大夫
誤
尉氏鄭大夫邑今開封尉氏或云古獄官
莵和與隂戎境今上洛有莵和山或云莵氏今尉
氏西北四十有莵氏城野莵陂南(昭五鄭勞屈生處)
翟祖晉獻公田見翟祖之氛歸寢不寐卻叔虎朝
公語之出遇士蒍曰翟祖之君好專利而不
忌其臣競謟以求媚伐可亾也蒍以告公悅
伐翟祖克之釐王十一年也
休在潁川或云介休介在膠西
廉今京兆有故廉城漢廉縣
&KR0008;秦虜負芻于&KR0008;今徐之&KR0008;縣周秦之故邑陳
涉走&KR0008;今蘄州北有蘄水吳蘄秦郡有蘄氏
姓苑云以國為氏從□說文從艸誤
鄸曹邑(昭十二)今濟隂乘氏西北大享城寰宇記
古鄸城也
冘所謂姑冘二水在即墨有冘氏代作姑尤姓
苑有尤氏乃别出
蜀一作&KR2540;(成二)預云泰山北平西北有蜀亭今兖
之奉符故濟陽有蜀山
賁今沂之臨沂南襄賁故城漢襄賁縣音肥漢
賁赫亦音肥姓書有墳奔二音(云懸賁父後妄)
蔽史伯云鄢蔽一作弊
畫故畫城在西安城南有澅水耿弇進軍畫中
者胡麥切或云臨淄晝邑水誤臨淄乃晝
晝齊大夫之封見風俗通有晝氏孟子宿晝者
郟鄭地鄭有郟張姓苑云所封邑今汝之襄城
有故郟城亦楚邑今許之郟縣子瑕城郟者
漢屬潁川魏龍見陕之摩陂改曰龍城
鄗趙之高邑有古柏鄉城故鄗也(哀四齊伐晉取鄗)光
武即位改曰高邑或云會齊侯之處非也(桓六)
(年會于文公羊作鄗榖梁作蒿啖氏不知時方定許何得在此)
瓠(哀四)壺也有壺氏瓠氏(壺子壺丘子後有瓠巴)
籍上邽有籍水一曰洋水又哀十七年籍圃衛
地
穀隰州有穀城非姬姓榖
商(鄔)紀年秦封衛鞅于鄔改曰商(梁惠成三十年)紀謂故
下博縣有商城今鉅鹿故城是然鞅封商於
乃商洛九域志止洛商君之邑張儀以商於
地賂秦者此也
邮今高陵有邮鄉許徒力切本屬扶風集音毒
篇韻音攸失之
垂引八宗衛遏處曹之濟隂北有垂亭即犬丘
非上黨桀居之垂與垂隴郵棠(垂隴在榮陽東鄭地襄十)
(八郵棠齊地)
厝甘陵故厝也秦昔漢厝城七亦切桓帝曰甘
陵今見之清陽東南三十有故厝城(上人曰䧿城)
有厝氏燕有厝夀(春秋後語)
潜(灊)楚邑在廬之廬江南二里有古潜城漢之灊
吳伐夷侵潜六沈尹戍救潜遷潜于南岡者
(昭二十七吳使公子掩餘燭庸圍潜楚救潜注楚邑在廬江六縣西南)盍閭四
年伐楚圍灊者(史記)非魯盟戎處
鄈(葵)葵也紀年梁惠成元年趙成侯偃韓懿侯若
伐我鄈者郡國志山陽有鄈城京相璠云在
山陽西北六十今河東臨汾
充寰宇記充國故城在閬中西南九十四今在
新井東北二十八又有西充今果州南充郡
治西九十五唐西充縣(武德四)有西充山大歴
四為充州(寰宇記以古充國為名)有充氏(孟子充虞)
常傳言郯常之境郯國在淮陽常在南陽田文
之封
瑕水經山乘縣有瑕城詹家之故邑山乘故亳
之蒙城璠云解西南五里故瑕城酈云在故
解城東北二十四猗氏故城西北俗名郇城
預云猗氏東南(僖三十文十二)故酈視為孤證(成十六楚)
(地昭二十四周地)
右雜國下
失之乎數求之乎信疑失之乎勢求之乎
國危權鈞則不能相使勢等則不能相併
治亂齊則不能以相正故小大輕重少多
治亂不可不察此禍福之門也冠帶之國
舟車所至不用象譯狄鞮而通者方三千
里古之王者擇天下之中而立國擇國之
中而立官擇官之中而立廟天下之地方
千里以為國所以極治任也非不能大也
其大不若小其多不若少衆封建非以私
賢也所以便勢令威而博義也義博利則
無敵無敵者安故嘗觀于上世矣其封建
衆者其福長其名彰神農七十世有天下
與天下同之也王者之封建也彌近彌大
彌遠彌小海上有十里之侯以大使小以
重使輕以衆使寡此王者所以家且室也
故曰以滕費則勞以鄒魯則逸以宋鄭則
倍日而馳以齊楚則舉如綱旃而已所用
彌大所欲彌易湯無郼武無岐賢雖十不
能成功以湯武之賢而猶藉之乎勢况不
及湯武者乎故以大畜小吉以小畜大滅
以重使輕從以輕使重凶今欲濟一世安
黔首功名著于盤盂銘篆垂乎壼鍳其勢
不厭尊其實不厭多水用舟陸用車泥用
楯沙用鳩山用樏因其勢也因其勢者令
行是故位尊而教受威立而姦止此畜人
之道也故以萬乘令十乘易以千乘令一
家易以一家令一人易嘗識及此雖堯舜
不能諸侯非欲臣人而不得已其勢不便
則奚以易臣權輕重審小大多封建所以
便其勢也王也者勢無敵也勢有敵則王
者廢矣故有知小之愈于大少之賢于多
則知無敵矣知無敵則似類嫌疑之道遠
矣故先王之法立天子不使諸侯疑焉立
諸侯不使大夫疑焉立嫡子不使庶孽疑
焉疑生争争生亂是故諸侯失位則天下
亂大夫無等則朝廷亂妻妾不分則家室
亂嫡孽無别則宗族亂彭蒙曰雉兔在野
衆皆逐之積兔在市莫有志者(尹文子)慎子
曰一兔走街百人逐之非一兔足為百人
分也繇未定分分未定堯且屈力况衆人
乎積兔在市過者不顧非不欲兔也分已
定分已定雖鄙不争故治天下國家者定
其分而已矣熊侣圍宋九月熊招圍宋五
月熊當圍宋十月凡楚三圍宋矣而不能
亡非不可亡也以宋攻楚無時止也故功
之立也賢不肖彊治亂異也齊簡公有臣
曰諸御鞅諫於簡公曰陳成常與宰予之
二臣者甚相憎也臣恐其相攻也相攻則
危上願君之去一人也公曰非若細人之
所議也居無何陳常攻予于庭即公于廟
公喟焉曰余不用鞅言以至此也失其數
無其勢雖悔無聽鞅也奚益此不知恃可
恃而不恃也
漢國
惡呼秦為不道喪亂先王之法制隳封建廢井田凡先
王之所以維持兹世立經常簡易之法者一切壊之矣
漢室隆興四方旋定宜求遺書召故老講明王制取封
建而首正之脩禮法立親賢使遠近小大咸適其宜而
後廢阡陌還井田以惠其子孫天下後世推二帝三王
所以公天下之心而廣之使子孫天下後世必來取法
顧不偉歟當是時其去秦之世為未遠經界封略必猶
可攷城邑郊遂必有存者柰何高帝不知稽古除嬴滅
項而志願已滿故雖懲秦孤立分建同姓而割地亡制
擇立亡法封三庶孽一日而瓜天下之半苟且一時使
子孫天下後世受其敝而不得見二帝三王所以公天
下之心豈不惜哉雖然高帝之智固不足以知此而子
房之流亦樂因循亡有為之長慮者何邪豈非王跡當
熄霸道當興天不啟其衷邪不然渠若是而止也漢之
封列初亾足道比之晉唐則為近古因錄之以偹采監
鄼(屬沛)平陽(河東)
宣平絳(河南)
舞陽(潁川)曲周(廣平)
魯(魯國)汝隂(汝南)
潁隂(潁川)陽陵(馮翊春秋作隂陵楚漢)
信武安國(中山)
棘蒲
清陽(史記楚漢春秋同固作清和清河郡清陽縣也云郡非是)
廣平(臨淮)汾隂(河東)
陽都(地道記云屬臨淮)曲成(涿)
博陽(汝南)梁鄒(濟南)
剻(薄梅反屬扶風楚漢春秋作城志闕地道記在北地索隱芳尤切)
都昌武陽
厭次(地道記屬平原後屬樂陵國)成(涿)
城父(沛史故城)阿陵(涿固作河陵)
廣(地道記廣縣屬東莞史漢表作廣嚴誤吕歐諡北壮為嚴爾)
河陽(河内)蓼(六安)
費(東海)聊城(位次聊城侯史漢並作平侯)
高苑(千乘四十史第)一(固第四十二)
隆慮(河内)臺(臨災臺鄉縣)
貫(鉅鹿)海陽(南越)
東茅(固作東茆四十八史漢皆作)柳丘(渤海)
斥丘(魏)東武(琅琊)
樂成宣曲(闕云先封武侯隠)(索)
魏其(琅琊)昌武
絳陽(固作終陕闕)
曲逆(如字在中山以水曲而西流為名章帝惡之改曰蒲隂五臣注陸機功臣頌音去遇非按别有曲遇)
(在河南本音舉隅見高紀明作遇)菌(求隕切固作卣闕按先得南陽侯則南陽地)
復陽(南陽應邵云在桐柏山下復水之陽)猗氏(河東)
祁(太原)傿陵
博陽(彭城)平定
故市(河南)高梁(闕)(史漢皆在六十六按肥如已六十六)
什邡(廣漢)柏至
辟陽(信都)高京(涿宜是長沙安平惟宣封長沙孝王者屬涿)
留(彭城)南安(犍為又隸建安)
平棘(常山)北平(中山)
肥如(遼西)安丘(北海)
襄平(臨淮)朝陽(南陽)
彭(東海)清(東郡)
彊寗陵(陳留)
祝阿(平原)煑棗(宛朐)
梧(彭城)堂陽(鉅鹿)
寗(濟南寗陽)張(廣平)
紀信棘陽(南陽)
高胡陽阿(上黨)
龍(盧江龍舒恐非當是大山龍也表龍陽)下相(臨淮)
堂邑(臨淮)新陽(汝南固作信陽)
營陵(北海)廣阿(鉅鹿)
戚(地道記屬東海)&KR0034;(扶風固作栒)
磨(固作歴非歷在信都)武原
吳房(汝南故子房國)繁(魏郡繁陽固作平)
汾陽(太原)高陵(琅琊)
深澤(中山)宋子(鉅鹿)
閼氏(安定)中水(志屬涿應云易滱二水之中地道記屬河間)
杜衍(南陽)赤泉(司馬正以為南陽丹水謬)
湼陽(南陽)穀陽(史漢作穀陵)
甘泉(固作景侯)湏昌(東郡)
長脩(河東位次作平信侯)昌(琅琊)
成陽(汝南)平州(地道記屬巴郡)
壮(或作莊)邔(南郡按周成難字觧詁音跽)
恭(河内)開封(河南)
臨轅禾成
東陽(臨淮)陽羡(丹陽)
軼(江夏)平臯(河内)
土軍(位次成信侯也包愷云西河土軍縣)汲(河内)
槀(山陽)中牟(河南)
戴(甾也章帝曰考城)德(志闕表在濟南)
上邳(王)朱虚(王瑯琊)
衍震陽(汝南續漢書作滇陽)
期思(汝南)便(桂陽音鞭)
義陵(一作義陽義陽在汝南)桃(信都)
沅陵(武陵)陸量(如淳以為江南陸梁地)
平都(東海按永和中平都國乃安平也屬長沙漢表在百十史無次第)
䠶(臨淮即貫陽)陽夏(淮陽)
淮隂(臨淮)&KR0621;(沛)
任(廣平)棘丘
江邑離(鄧弱封史失其始末固去之)
羔頡(音戞固作頡羔非詳史表世家)合陽(馮翊)
沛(沛)
周吕(應云周吕國索隠云周及吕非濟隂有吕都縣又封令)
建成(沛)平(河南在費一有此次三十二之下)
高皇帝五年滅項趣定功行封六年十二
月甲申始剖符封列十八侯之位次訖十
二年侯者百四十有三高后二年詔丞相
平盡差列侯之功錄第下竟藏之宗廟副
在有司今以其次錄之(史漢表傳互有不同其侯國本百三)
(十有七又有周吕建城在外戚合陽羔頡沛德四人在王子侯寔百四十有三然按)
(平定梧[車犬]上邳朱虛使沅陵平都八國非高帝所封固表末云百四十七又云百五)
(十三皆誤多十)夫封功勞建賢德所以崇國基勸
天下也是故功必稱地位必稱德然後庶
人不議而天下定按留侯良曲逆侯平勛
業之具在漢亾有出其右者乃不得豫于
十八位之中張敖者何人而反危然顯據
第三及后叙定良居六十二平次四十七
而淮隂信且絀於列噫論功定封而以私
意行之可乎唐之裴度平淮之功固非李
愬下也韓愈氏評之得其槩矣而憲宗乃
以愬妻皇族命叚文昌改立碑頌歸功於
愬於是議者蠭午夫以度之公議固不可
掩而一時所屈亦足以銷志士功名之念
而沮忠臣事上之心憲宗可謂失君人之
道矣抑嘗言之惟天下之亾私者可以為
天下漢之封法既不善矣而又行之以私
意欲不擾且亂顧可得乎
筑陽武陽
蕭鄉(右三鄼之屬一更有紹陽)南宫
信平睢陽
樂昌(右四宣平之屬)修(史漢作餘音同)
平曲(高城絳之屬右二)繆(曲成之屬)
重平(魯之屬)臨汝(潁隂之屬)
安陽(汾隂之屬)夜(東萊)
垣(河東曲成之屬右二)塞(臨洮之屬博陽)
鄲(沛十三州志音多䣙之屬)池陽(䣙之初封)
節氏(右成之屬)南(河陵之屬)
巢(費之屬)發婁(宣曲之屬)
䋲(高京之屬)&KR0008;山(河陽之屬)
江鄒(汾陽之屬)曳(深澤之屬)
臨汝(赤泉之屬)陽平(長修之屬)
泰山(德之屬)張(芒之屬)
令(濚陽見地道記舊云謚非羹頡之屬)吳(合陽之屬)
鄜(一作&KR0008;屬周吕之)胡陵(建成之屬)
右百四十三國之後分封者惡呼漢之諸
侯可謂真不幸矣方高帝之封也其封劵
之誓曰使河如帶泰山如礪國以永寧爰
及苗裔申以丹書之信重之白馬之盟可
謂惠矣柰何高帝不學面墻不能講禮制
度與為長久計上亾道揆下亾法守功臣
子弟亦復不閑有家一旦得國正猶鄽人
之驟獲放意酒色而不知所興起迨文景
時民歸戶息富厚什伯於前矣為子孫者
唯宜講禮脩樂以樂其生而乃驕㤀其先
亾兢兢於苛世之禁隕命亾國匹匹相繼
洎武後元異姓耗矣(耗音毛無也)或絶失姓或
乏亡主朽骨孤於墓苗裔流於道生為愍
隸而死為之傳尸(傳音轉)即是胗之豈惟在
下之不教哉亦上之人不知所以惠之之
道亾制以保之也唐有天下子孫蕃衍其
初咸有封爵至世遠親盡亦隨賢愚與異
姓雜仕或流困民間繇此而言開國之君
其可不知所以惠之之道而為之善後者
乎
博成扶柳(信都)
中邑樂平
山都松滋(廬江固作祝兹非别有吕瑩八年為祝兹侯)
成陶(固作成隂)俞
勝(沛)吕成(作昌成)
祝兹(瑯琊)建陵(東海)
醴陵(長沙)腄(東萊)(史作錘)
東平(東平)洨(沛)
不其漢陽(信都樂昌)
右高后封
陽信(勃海信陽在新野固作)壮武(膠東)
樊(東平)沶陵(史作波陵)
南湞(河南有湞亭音程)黎(東郡)
缾(瑯琊)弓高(營陵)
按道(濟龍額後分按道又)襄城(魏一云潁川非)
故安(涿清)軹(河内)
章武(勃海)南皮(勃海)
鄡(史作清都固作鄔鄔大原邑非也按史古本為靖郭則齊封田嬰者)
周陽(上郡)
右文帝封
俞江陽(東海)
遽(鄉名在常山)新市(鉅鹿)
商陵(臨淮)建陵(東海)
建平(沛)平曲(高城)
山陽(或作陽山)安陵
垣(河東固作桓非)遒(涿)
容城(涿)易(涿)
范陽(涿)翕(内黃)
亞谷(漢表在河内)塞
魏其(瑯琊)盖(渤海)
隆慮(河内)武安(魏)
周陽(上郡)
右景帝封
長平(汝南)平津(高城)
冠軍(南陽漢表在東郡)周(長社)
樂通(高平一云臨淮)牧平(平原)
富民(蘄)
南奅(茂陵中書同此本字匹孝反衛青傳作窌說文柳宥反)
葛嶧龍額(汝南非豫章者)
隂安(魏)發干(東郡)
南陽樂平
冠陽翕(内黃)
特轅(南陽史作特装)親陽(武陽)
若陽(平氏)平陵(武當)
岸頭(皮氏)涉安
昌武(舞陽)襄武(隴西襄垣)
樂安(瑯琊漢表在昌縣)合騎(高城)
涉軹(齊漢表軹在西安)從平(昌邑)
隨成(千乘)博望(平陽)
衆利(在陽城姑莫)潦(舞陽)
宜冠(昌縣)煇渠(魯陽鄉名)
浞野下麾(在猗氏固作摩)
漯隂(平原)
順梁(韋昭作渾渠云皆魯陽鄉名班固作煇渠然上三年僕多方侯故孔文祥以為一邑封二)
河綦(濟南)常樂(濟南)
符離(在沛朱虚固作邳離)義陽(平氏)
壮(東平固作杜非)衆利(為諸縣)
湘成(陽城)散(陽城)
臧馬(朱虚)膫(南陽舞陽)
術陽(下邳)
龍亢(譙蕭該云廣德所封止曰龍有亢者誤龍乃魯城)
成安(陳留漢表在郏)昆(鉅鹿)
騏(河東北屈)梁期(魏)
將梁安道(南陽)
隨桃(南陽)相成(堵陽)
海常(瑯琊)北石(濟南固作外石)
下酈(南陽固作鄜非)繚嫈
蓹兒(越)開陵(臨淮)
臨蔡(河内)東成(九江)
亾錫(會稽)涉都(南陽)
平州(梁父)荻苴(渤海音秋蛆)
澅清(齊獲音且畫索隠音非)騠兹(瑯琊)
浩
瓡讘(河東即狐讘今隰之永和縣讘一作瓠徐作執俱非)
幾(河東)湼陽(南陽漢表作齊)
海西新畤(齊)
承父(東萊)秺(濟隂)
重合(渤海)德(濟南)
題(鉅鹿)邘(河内)
轑陽(清河)當塗(九江)
蒲(琅琊)富民(蘄)
右武帝封
博陸(漁陽文穎云無此縣失之)安陽(汝南)
桑樂(千乘)宜春(汝南)
安平(汝南志屬涿)富平(平原)
陽平(東郡)秺(濟隂今成陽有秺亭)
建平(濟陽)宜城(濟隂)
弋陽(汝南)商利(徐)
成安(穎川)平陵(武當)
義陽(平氏)
右昭帝封
營平(濟南)平丘(陳留漢表在肥城)
昌水(於陵)
陽城(漢表在濟隂隂乃成陽陽城屬潁川汝南二郡)
爰氏(單父)扶陽(在沛之蕭)
平恩(魏)高平(在臨淮)
平昌(琅琊)樂昌(汝昌)
陽城(汝南與潁川陽城别)邛成(濟隂本屬濟南)
安平(長沙)將陵
平臺(常山)博望(平陽)
樂成(平氏)(云南陽城)博陽(汝南南頓)
建成(沛)西平(臨淮)
長羅(陳留)爰戚(山陽)
鄼(河南何之玄孫封本紀名係)博成(淮隂)
高昌(千乘)平通(博陽)
都成(潁川)合陽(平原)
安遠(在慎縣)歸德(汝南)
信成(細陽)義陽
陽都樂平
冠陽
右宣帝封
陽平(東郡)樂安(僮)
義成(安平見上)
右元帝封
安昌(汝南)高陽(東莞)
安陽(平陽原)成陽(新息)
高陵(琅琊)定陵(汝南)
殷(沛韋昭云河内)宜鄉
汜鄉(南陽)博山(順陽)
安成(汝南)武陽(郯)
平阿(沛)成都(山陽)
紅陽(南陽)曲陽(九江)
高平(臨淮)新都(南陽)
駟望(琅琊)延鄉
新山童鄉
樓虚
右成帝封
陽安孔鄉(夏丘)
平周(湖陽)高樂(新野東海義陽)
高武(杜衍)楊鄉(湖陵)
新甫(新野)汝昌(陽穀)
新陽(新野)高安(朱扶)
方陽(龍亢)宜陵(杜衍)
長禹(濟南)
右哀帝封
扶德(贑榆)扶平(臨淮)
廣陽(南陽)承陽(汝南)
褎魯(南陽平)褒成(瑕丘)
賞都
右孝惠以來侯者凡二百四十三間有附
在前者又不數焉(太平御覧孝平時郡國百三十二侯國二百四)
(十有一)元始五年而後雖稍封繼亾足紀者
其如孝武所封冠軍博望從驃之類名亦
詭矣(自高帝以侯生為平國君婁敬為奉春君而後有剼胡子光武亦有鐫胡)
(侯其有功德侯者為朝侯自通者為徹侯通侯也其侍祠無朝位者為侍祠侯食關)
(内者為關内侯又有倫侯若建成侯趙亥昌武侯馬母擇者但有封名無食邑霍光)
(之封博陸亦取博大陸平其後曹操遂至立名號侯鄉公亭侯亭伯之類故樊子蓋)
(以功濟天下遂有濟公之號皆不足法)且多匃奴方士雜簉
其間封法壊焉(瞭宅開陵博望成安宜春安陽冠陽陽平博成周陽)
(俞樂安高平建平富民承父衆利煇渠翕皆兩封樂平義陽三封)惡呼高
帝封功臣信誓之辭事關宗廟豈後世臣
子所得輕議哉武帝乃以酎金文致奪之
不數年間而見侯者四不亦悲乎太初之
年異姓漸盡封滅紹絶時也不幸帝且殘
忍動以法䋲猲雞意鹿一切耐除或一歲
誅或再歲斬籃雞胥悸圈兔交驚吾何以
觀之哉憘有國家者其毋以若所為也
漢魏春秋云高祖封許負為明雌亭侯裴
松之疑時列侯無鄉亭之爵孔衍之謬然
劉備傳謂中山勝之子貞亦元狩六年封
陸城侯按貞封乃元鼎二年此亦誤
漢王子國
惡呼高帝封諸侯王其子孫亾有與漢俱存者矣歐陽
子云周有天下封國七十而同姓五十三後世不以為
私也蓋所以隆本支崇屏衛雖其敝也有末大之患而
猶崇奬扶持歴四百年而後亾蓋其德與力皆不足矣
而其勢或使然也唐有天下雖不封建而其子孫咸列
封爵及世遠親盡然後各隨賢愚與異姓雜仕入居尚
書出為督刺故雖天下分裂而猶俞于它人高帝時梁
楚燕趙出入觖望一皆異姓之憂而所恃者惟宗族昆
弟是以兄仲奪國伯子甫侯而諸侯莫敢非末大之禍
固始謀之不善而非封建之末敝豈可芘焉而縱尋斧
哉文帝封梁王城陽災川景封河間常山長沙中山昭
封廣陵高密廣陽諸國比莽攝而廢矣宣帝所封雖云
有及莽世又年淺亾足論徐鄉嚴鄉武平陵鄉之徒忿
然以誅莽死亦足尚矣若夫東漢王子百餘亦亾有及
建安末者豈非天厭漢德而先蔑其人邪抑人事之不
既邪鄉使絶除輒續與為長久之計雖不能驟以勝天
而漢祚亦未必既如此也詩云懷德維寧宗子維城修
德而固宗子何城如之
襄城(穎川)軹(河南)
壺關(上黨)昌平(上谷)
右惠帝子封
贅其(臨淮)東牟(東萊)
管(滎陽)斥丘(魏史斥作瓜固作氏皆非)
營楊丘
楊虚朸(平原)
安都平昌(平原)
武城白石(金城之分右齊)
阜陵(九江)安陽(馮翊)
陽周東城(九江南之分右淮)
右文帝子封
平陸(西河)休
沈猷(高苑)宛朐(濟隂)
棘樂(右楚之分)乘氏(濟隂)
桓邑(右梁之分)
右景帝子封
兹(瑯琊鄉名右河間)安成(豫章)
宜春(豫章)句容(丹陽)
句陵(長沙固作容陵右長沙)杏山
浮丘(沛)廣戚(沛魯之分右)
丹楊(蕪湖)盱台(臨淮)
湖孰(丹陽)秣陵(丹陽史作秩陽)
睢陵(固作淮臨右江都)張梁(右梁)
龍丘(瑯琊)劇(北海)
壤(固作懷昌)平望(北海)
臨衆(琅邪史作琅邪)葛魁(北)
益都平酌(北海固作平的)
劇魁(北海)夀梁(夀樂)
平度(東萊)宜成(平原)
臨朐(東海川右菑)靁(東海)
東莞(琅琊)辟(東海)
辟文(南郡)封斯(常山)
榆丘襄嚵(廣平縣)
邯會(魏)朝(朝歌)
東城(九江)隂城(右趙)
廣望(涿)將梁(涿)
新舘(涿)陸城(涿)(本作陘)
新處(涿中山右)蒲領(東海)
西熊棗強(清河)
卑梁(魏史漢作畢梁)房光(魏)
距陽(魏)蔞安
阿武参戶(渤海)
州鄉(涿)平成(南皮史作成平)
廣(渤海)蓋(魏一云蓋胥志在泰山右河間)
陪安(魏固作隂安)榮簡(荏平固作榮關)
周望(史作周堅)陪(漢表在平原)
菆(平原固作前)安陽(平原)
五據(泰山)富
平(河南)羽(平原)
胡母(泰山北右濟)離石(西河漢表在上黨)
邵(山陽)利昌(齊)
藺(西河)臨河(朔方)
隰成(西河固作濕)土軍(西河)
臯狼(臨淮)斥丘(平原斥史作千固作千非右代共)
博陽(汝南右齊)寧陽(濟南寗陽也)
瑕丘(山陽)公丘(沛)
郁根(盧黨切韋昭云屬魯)西昌(右魯)
陘城(在辛處固作陸地是劉備傳作陸城亭侯右中山)
邯平(廣平)武始(魏)
象氏(韋昭云鉅鹿縣)易(在鄗屬涿右趙)
路陵(南陽史作洛陽)攸輿(長沙攸縣是表在南陽無之)
茶陵(長沙固云在井陽非)建成(豫章)
安衆(南陽沙定右長)利鄉(馮翊衙縣亭名)
有利(東海)東平(東海)
運平(東海)山川
海常鈞丘(固作騶)
南城廣陽(頓丘史漢作廣陵非)
莊原(固作杜原右城陽共)臨樂(渤海)
東野高平(平原)
廣川(右中山靖)千鍾(固作重侯在平原右河間)
披陽(千乘)定
稻(瑯琊)山(渤海)
繁安柳
雲(瑯琊)牛平(東萊牟平也)
柴(泰山右齊)
柏陽(中山史保州清苑引漢祀柏陽紀無之表伯暢非樂)
鄗(常山右趙)乘丘(深澤一作桑)
高丘柳宿(涿)
戎丘樊輿
曲成(涿)安郭(涿)
安險(中山)安道(一作遥右中山)
夫夷春陵(南陽)
都梁(零陵)洮陽(零陵)
永陵(零陵今永州固作衆陵一作泉陵右長沙)終弋(汝南山右衡)
麥(瑯琊)鉅合(平原)
昌(瑯琊)蕢(瑯琊本作&KR0034;)
雩葭(瑯琊)石洛(瑯琊固作原洛)
扶㴆(瑯琊索隠音浸固作侠術)挾
朸(平原)父城(遼西漢表在東海)
校(志闕或云瑯琊被縣)庸(瑯琊)
翟(東海)鱣(襄賢)
彭(東海)瓡(山海注與瓠同北按韋昭諸縶反)
虛水(瑯琊)東淮(北海)
拘(千乘史作栒非)淯(淯陽漢表在東海是按南陽有淯陽縣)
陸(夀光)廣饒(齊)
缾(瑯琊)翕閭
甘井(鉅鹿)襄陵(河東鉅鹿)
臯虞(瑯琊)魏其(瑯琊)
祝兹(瑯琊)高樂(濟南右齊)
参鬷(東海)沂陵(東海川右廣)
沈陽(渤海間右河)漳北(魏)
南&KR1163;(鉅鹿)南陵(臨淮)
鄗(常山)安檀(魏)
爰戚(濟南)栗(沛)
洨猇(鉅鹿)
揤裴(東海右趙)澎(右中山)
右武帝子封
松兹温水
蘭淇容丘
良成蒲領
南曲高城
成(涿中山右)新市(堂陽川右廣)
江陽(東海陽右城)
右昭帝子封
朝陽(濟南)平曲(東海)
南利(汶南陵右廣)安定(鉅鹿右燕)
利鄉(常山)宣處(右中山)
脩市(渤海)東昌
新鄉脩故(清河)
東陽(右清河)新昌(涿燕右)
邯&KR4472;(魏)都鄉(東陽)
樂陽(常山)桑中
張(常山右趙)景成(渤海)
陽興(涿)平隄(鉅鹿)
樂鄉(鉅鹿)高郭(河間鄞縣右河間)
樂望(北海)成(北海)
新利柳泉(南陽東右膠)
復陽(南陽)鍾武
高城(右長沙)海昏(豫章邑右昌)
遽鄉(常山定右真)廣鄉(鉅鹿)
成鄉(廣平)曲梁(魏)
平利(魏)平鄉(魏)
平纂(平原)成陵(廣平)
陽城(濟隂)祚陽(廣平干右平)
東襄(信都)樂信(鉅鹿)
昌城(信都)武陶(鉅鹿)
歴(鉅鹿川右廣)昌慮(泰山)
平邑(東海)山陽(東海)
建陵(東海)合陽(東海)
東安(東海)丞(東海)
建陽(右魯)高鄉(瑯琊)
兹鄉(瑯琊)藉陽(東海)
都平(東海)棗原(瑯琊)
箕(瑯琊)高廣(瑯琊)
即來(瑯琊右成)
右宣帝子封
右孝文以來侯者二百七十有七其後王
者一十有五東牟楊虛朸安都
平昌武成白石阜陵安陽
陽周乘氏桓邑武始春陵襄
陵别封者七休分紅離石分涉藺分
武原隰成分端氏臨河分高俞土
軍分鉅乘丘斥夏分夏丘漢自元成政出
王氏其矯偽褒封者盖百有五十見於班
表年淺制率亾足紀洎莽攝据封繼俞多
亾以述焉惡呼武帝發主偃之謀令諸侯
王得推恩分子弟於是諸侯王子孫侯者
百七十有七(元朔二年制詔御史諸侯王或欲推私恩分子弟邑者令)
(各條上朕且臨定其號名自是支庶畢侯元光侯者七元朔百二十有七元狩二十)
(五元鼎五)而王國遂弱此賈誼之策也故善為
計者事立於亡形方文帝時分齊為五以
封悼惠王之子淮南為三以封厲王之子
則誼之策略施行矣(賈曰欲天下之治安莫若衆建諸侯而少)
(其力割地定制令齊楚趙各為若干國燕梁他國皆然文帝以代王即位後分代為)
(二國反思賈生言乃分齊為七淮南為三淮南廬江衡山凡三城陽濟北濟南菑川)
(膠西膠東齊凡七國云六誤)及乎景帝因晁錯計欲削
七國而吳楚遂反豈其施之昔而不可行
之今哉失於欲速而不得其道爾(錯為御史大夫)
(請諸侯之罪過削其地收其支郡三年楚來朝錯請誅之詔削東海郡因削吳之豫)
(章會稽及前二年越有罪削其河間郡膠西以賣爵有姦削六縣)子曰欲
速則不達東漢疾横議而黨錮興文宗急
姦竅而訓注起同此轍也鄉使孝景沉思
熟計脩禮教正名分以廸之則君君臣臣
父父子子不勞而天下定矣豈有不削亦
反者計非不臧惜乎其為說之鄙也
王國自高帝至孝平凡六十一
繼封十一
親之欲其貴愛之欲其富此仁人於弟則
然也兄為天子弟為匹夫則不足以為國
矣雖然將以愛之而不知所以愛之適害
之爾象至不仁封之有庳可謂親愛之矣
然封之而使吏治其國象不得有為於國
則制之亦有道矣欲時時而見斯使之源
源而來則處之亦有法矣豈若後世燕安
嘗試率然而為者乎孝武分王諸弟其恩
固已沃矣然未幾何衰淫並起悉就夷滅
豈教之不至者適足以害之歟乃若孝景
非惟不能教而反縱其為及其有罪然後
從而誅之若路人然可謂親愛之乎昔者
成王封康叔衛作書三篇其所以告戒之
者至矣是以康叔卒能奉承王命垂法將
來汔為長世有道之國漢諸侯王以百千
數其保於令終者蓋尟况敢祈永久乎然
則為之君者其可不知教而有民社者其
可以不知德邪
東漢
易曰大君有命開國承家小人勿用開國承家王者之
大業惟不可匪其人比之匪人如勿封也雖然匪人禍
矣懼其禍而遂至於不封亦豈先王之意哉高皇帝時
韓彭黥豨販繒屠狗咸據要會而光武之興寇鄧耿賈
高勲鴻烈而所封食不過四縣丁恭猶以不合古制嘗
迹其故高祖自謀則拙自戰則敗平秦夷楚惟韓彭是
賴故其為報不得而不厚光武命將咸繇指授從令則
捷違教則北故其為報不得而不薄高祖蓋知承家之
義而微勿用之文光武拘於勿用之文而蔽承家之義
亦可謂兩失矣嗟夫孝子慈孫者善繼人之志善述人
之事者也固陵之會韓彭之徒召或不至故子房亟勸
捐地連城駢邑蓋出一時求安反側有非經久之計而
光武之心亦欲一時未足其欲固皆有待後之人者鄉
使孝惠以來脩眀禮制日反於古顯宗而後稍正土宇
以漸合於中則三代之盛且復見矣惜乎就簡因陋而
不知其要既得之復失之以棲遲於短祚也詩云萬邦
之屏之屏之翰大君有命其可不思易之所以承家者
乎
同姓侯王
光武五十八明帝二十八
章帝六十二和帝九十七
安帝六十五順帝五十六
冲帝六質帝十
桓帝十五靈帝十一
獻帝十二
右四百有二十列縣鄉亭總焉見熊方之
表(紹興十五年進)按光武十三年侯宗室及絶國
百三十有七十四年十子始為公今可見
者此爾(續志凡縣道國邑千五百八十七注縣大者置令一人千石次置長)
(四百石小者二百石)雖然東京法蔑侯不分茅長相
内租列侯守寵而已自列而降位博士下
所謂猥諸侯也亾以述焉(前漢非朝侯侍祠侯以下士小)
(或以肺腑宿親若公主子孫奉墳墓在京師者亦随時見謂之猥諸侯中興循之其)
(列士特進朝侯雖正賀執璧治民如令長而不臣但納租秩如本縣無宫室)其
如朝侯雖挺璧苴社而土宇殺矣光武十
王並列圻近顯宗八子不芘遠民方之前
朝地裁十一是以西漢之王連城數十或
載黃屋而東漢之末四海潰敝八方不能
内侵則衆建而少其地真令典也(後志云漢初立)
(諸王因項羽所立諸王制地廣大且至千里)惡呼周與漢皆封
建其事固不同矣而皆有諸侯之患周之
初基諸侯述職而周以之彊及其末也用
兵争彊而周以之弱西漢之初大啟九國
而叛者九起及其末也分國子弟而諸侯
之患遂消故論者謂周得之始而失之於
終漢失之前而得之於後是不然天下亾
不敝之事而人君有不敝之術周之所以
弱特自弱爾方千八百之建也旦望之勛
不過百里當此之時豈得尾大患哉成康
諸侯而強平桓諸侯而弱果侯罪耶吳楚
齊晉固曰強大然猶迭主夏盟崇奬夹輔
而不抵於速亾及漢之興急於矯枉不思
經久之計於是大封同姓周匝三垂而天
子之所有纔十五郡列侯公主頗食其中
故韓黥彭豨相繼叛逆蓋其始者既不善
矣及夫主偃策行而諸侯已亾政有茅土
者特亦不過食租税是以哀成之際宗室
弱極而新莽得以高步雍容坐移鼎祚故
予嘗謂周得之始而不制於終漢則首尾
兩皆失之若光武者雖亾侯王彊大之禍
而本枝之緩終以少固此董卓之徒之所
以得肆行亾忌而漢遂亾也然則劉昭致
論謂聖帝英君欲返斯敗必當更開同姓
之國置不增之約然後可以還墜路而反
全安之轍信非讕說
異姓侯
光武一百七十四明帝二十七
章帝二十一和帝二十七
安帝五十一順帝三十二
冲帝三桓帝四十五
靈帝四十七
右見熊方表按光武十三年三月功臣增
邑更封三百六十有五其外戚恩澤封者
四十五不得盡見矣(續志明章至順凡郡國一百五為十三郡)
(光武併省郡國十凡縣道侯國四百餘為十三州理至於末加置郡國一百五凡縣)
(道侯千一百八十)方桓帝時封賞逾制内寵猥盛
於是陳蕃亢䟽謂古諸侯上象四七所以
藩屏上國也高祖之約非有功不侯而近
習以非義授邑左右以亾功傳賞一門之
内侯至數人是以緯象失度隂陽繆序則
封賞之失當其禍乃如此也迨獻帝時政
歸曹氏然猶名在漢室所封之侯於曄書
夀志可見者百五十有一名存實亡兹用
不錄
䟦
天下之事欲其成也嘗費辭而其壊也一言而
已事固不可以言句索也固有言之甚美而妎
於理者小人之言未嘗不美於君子之言也未
嘗不宜聽於君子之言也然而妎於理也將欲
取之必固予之斯言信美矣然未小信而天下
服其禍不幾乎一言而喪邦乎是以聖明達識
之主必廣受謀謨而嘗索其利妎於言句之外
盖智以言昏而事因說惑也久矣封建之事有
國之大利三皇五帝之所以法上象而為天下
後世立簡易可久之法者也秦漢而下惟憂不
得行之一有行之而以一言廢之固將不勝也
柳子之論吾固不患焉屬者披蘇文忠海外之
篇有曰聖人不能為時亦不失時三代非不欲
罷侯置守而亾罪不可削也始皇立守宰若冬
裘而夏葛此不失時也是固柳子之說也又曰
自書契以來臣弑君子弑父無不出於襲封而
争位者至漢而來君臣父子相賊弑者皆諸侯
王子孫其卿大夫不世襲者未嘗有也讀之至
此駴然寒而復汗曰東坡先生而為是說也牢
其可摇乎封建之論其閣矣因竊稽之禽獸奸
義蓋皆出於衰周之世而諸侯之罹故者一皆
有亾道之資其争襲者蓋無幾也傳可攷焉漢
諸王國七十有二其世百八十有六以罪除者
二十七以法死者二十二如上所說者亾有焉
諸王子侯為國二百八十有五其世七百八十
有二其王者十有八以罪除者百四十六以誅
盡者三十二而惟二死於奴如上所說者亾有
焉高帝功臣之國百四十有三惠帝之世又倍
於此者百國凡世九百七十有七以罪除者二
百一十有一不令終者百二十有八而惟二死
於賊其餘皆以武帝淫刑自盡或誅殺若棄狗
者而如上所說者亾有焉元成而下王子之國
隨啟隨滅莽簒而絶者百八十有一國而如上
所說者尤亾矣東漢之侯可見者六百餘世其
國除者纔二十數其誅其賊死若其建安之死
者蓋八十而惟一死於奴如上所說者尤亾矣
先生之言豈非過論乎故君子言不可以若是
其幾也今夫世禄之家不無此禍余嘗聞之矣
特事不聲於吏名不上於大夫有不得而云爾
是豈繇於世襲乎藉令實爾而其制利於君便
於民而惠於後猶當右顧而行矧無是耶而曰
李斯之言柳宗元之論當為萬世法泌是以為
之解壬辰八朔書
路史卷三十
