山東通志卷十三
鹽法志
海濱廣斥鹽固青之方物也古者有貢而無征鹽
筴之𣙜自管子始論者譏其非古然而盡弛厥禁
縱末作資遊惰甚至豪富專利而貧弱者無所裨
益則管子之令不得盡以霸圖少之也顧征之中
亦有異焉澤滷之邑與民易市聚於商則艱山陸
之區非商弗運委之民則滯我
國家兼籌竝舉或商或民各從所便艱者裕滯者通
官為之經理而入其稅蓋利用為上饒國次之征
也猶貢也所謂合乎人情宜於土俗而有得於先
王之意者其視諸此哉作鹽法志
鹽法攷禹貢青州之域厥貢鹽絺太公以齊地負
海瀉滷少五穀而人民寡乃通魚鹽之利管子對桓
公曰齊有渠展之鹽請君伐菹薪煮沸火為鹽徵而
積之於是自十月至於正月成鹽叄萬陸千鍾糶之
得金萬壹千餘觔山海之利甲於諸國漢興弛一切
厲禁武帝元狩二年始用鹽鐵丞孔僅東郭咸陽言
因官器與牢盆敢私煮鹽者釱左趾没入其器物東
漢以下亦世修鹽鐵之政後魏自遷鄴後滄瀛幽青
四州傍海煮鹽於青州置竈凡伍百肆拾有陸唐承
隋制青棣等州之鹽與解池蜀井皆掌於司農乾元
元年鹽鐵使第五琦初變鹽法就山海井竈近利之
地置官司游民業鹽者為亭戶免雜徭盜鬻者論以
法於是淮北有巡院十三兗鄆居其一五季軍興𣙜
鹽太峻周世宗北伐時父老遮道泣愬願以鹽課均
之兩稅而寬其禁於是兩稅之額有鹽錢宋太祖推
恩河北詔許通商然其時京東之濟兗曹濮鄆單等
州皆仰給於解鹽至仁宗時始通淮南鹽罷解州遞
運維時密州濤雒一場歲鬻鹽叄萬貳千餘石以給
本州及沂濰州後增登州四場濱州歲鬻鹽貳萬貳
千餘石以給本州又增滄州三務然皆官自鬻之雖
通商而百姓輸錢如故後以諫官余靖言遂罷其事
慶歴時王伯瑜監滄州鹽務獻議商人受鹽以囊貯
之囊毋過叄石叄斗斗為鹽陸觔除叄斗為耗勿算
餘給券為驗聽至所鬻軍州驗劵竝輸算錢如所貯
過數予及受者皆有罰商人私挾他鹽則没入其貲
遂為定制元太宗初年始立益都稅課所中統三年
設都轉運司至元二年始改官券為引轉運使歲為
領銷山東所隸凡一十九場歲售引貳拾餘萬明因
其法令商人屯糧塞下給以引赴場支鹽出納有度
支給有程謂之開中
皇清監於元明而損益之罷開中法謹綱年例規制倍
詳商民兩便而恤竈之仁有加無已蠲夙逋復舊業
免滋生之丁賦設濟乏之義倉俾竈有餘力不匱於
所供尤為知本之治云
官司規制(附載綱商運學)
巡鹽御史駐劄直隸天津府轄直隸全省山東全
省河南之開封彰德衛輝懷慶歸德五府江南之宿
州一州銅山蕭碭山豐沛五縣定例每歲一差監察
御史由都察院開送吏部題請間亦有大員
特簡者通稱巡按長蘆鹽院(順治初差監察御史一員十年停差御史歸運使管)
(理十二年復差御史康熙七年定長蘆等處鹽差於六部郎中員外郎及御史内每處差滿漢官各一員)
(筆帖式各二員十年題准鹽差御史不拘滿漢每處止差一員十一年定鹽政歸併各該巡撫管理停差)
(巡鹽十二年復差巡鹽御史十六年停止鹽差筆帖式如差滿洲御史仍帶筆帖式一員雍正元年定各)
(鹽差筆帖式嗣後停其差遣)每歲以十月更替春秋二仲一至東
省盤查運司錢糧赴濼關騐坨秤掣(順治元年題定掣驗引鹽每月)
(一次二年題定每季一次康熙十二年後巡鹽御史每年冬季按臨東省赴濼關掣鹽一次雍正八年題)
(定春秋二季赴東秤掣)凡山東運屬衙門皆聽提調諸州縣事
關鹽法者悉由考核山東運屬列後
山東都轉運鹽使駐劄濟南府康熙三年兼理鹽
法道管轄全省竝河南之歸德一府江南宿州等六
州縣凡引票行銷課程完欠皆由運司督催其收兌
錢糧稽查商竈考課運童辦解京邊各餉一切鹽政
分别經理而上之巡鹽御史以逹於内部其地方利
害所關官司所守刑名所繫則協謀於藩臬而兼稟
其成於督撫事例甚繁兹不備載
運同駐濟南府(原署在蒲臺縣)稱濱樂分司專司蒲臺關
驗掣印扒(詳後引票定額)分轄永利永阜富國王家岡官臺
等伍場鹽政事宜(按雍正五年阜會典内載濱樂分司轄永利永富國王家岡四場)
(膠萊分司轄官臺等六場今依山東鹽法志各轄五場)
運判駐濟南府(原署在膠州明嘉靖間移駐濟南)稱膠萊分司專
司濼口關騐掣放行(詳後引票定額)分轄西由石河登寧信
陽濤雒等伍場鹽政事宜(康熙五十八年裁併運同管理雍正七年復設)
經歴司使(署在運司西北專管文書呈堂并差委批解查校等事)
益昌庫大使(署在運司大堂西偏專管收支彈兌稽察文簿巡查更役等事向係三考)
(未入流充選雍正二年以庫藏重寄特慎其選定例以無品筆帖式國子監教習人員揀選引見)
(補授)
蒲臺批驗所大使(署在蒲臺縣北關大清河南岸專司查引驗船放關等事)
濼口批驗所大使(署在歴城縣北十二里濼口專司收驗鹽船入園并巡查兩坨)
(者凡商人載鹽至濼口先堆貯公所在大清河北名順園流園在大清河南者名通園逹園皆係)
(引商堆積待運之鹽又名南北二坨)
永利場大使(署在霑化縣城東三十五里康熙十六年裁豐民場歸併本場管理)
富國場大使(署在霑化縣城東六十里康熙十六年裁利國場歸併本場管理)
永阜場大使(署在利津縣城東北五十五里康熙十六年裁豐國寧海貳場歸併本場)
(管理)
王岡場大使(署在樂安縣城東北一百里康熙十六年裁新鎮高家港貳場歸併本場)
(管理)
官臺場大使(署在壽光縣城東北五十里康熙十八年裁併壽光縣管理雍正七年復)
(設竝管固堤場)
西由場大使(署在掖縣城北五十里雍正七年竝管海倉場)
登寧場大使(署在福山縣城北五里)
石河場大使(署在膠州城東南二里康熙十六年裁行村場歸併本場管理)
信陽場大使(署在諸城縣東南一百二十里)
濤雒場大使(署在日照縣城南四十里)
按元制山東運司所轄一十九場曰永利曰寧海曰
官臺曰豐國曰新鎮曰豐民曰富國曰永阜曰利國
曰固堤曰信陽曰濤雒曰石河曰海倉曰行村曰登
寧曰西由曰高家港曰王家岡明因之至
本朝康熙十六年裁豐民歸永利裁利國歸富國裁豐
國寧海歸永阜裁新鎮高家港歸王家岡裁行村歸
石河是為十二場十八年又裁官臺場歸併壽光縣
裁固堤場歸併濰縣是為十場二縣雍正七年復設
官臺場又歸併濰縣之固堤場而以海倉場歸併西
由是為十場(各大使向以三考未入流充選雍正六年定例揀選保舉人員給與正八品職)
(銜與縣丞知事一體較俸陞轉八年又定催徵鹽課錢糧之例與州縣經徵地丁同例處分)
商綱(舊係晉澤同仁泰來祥仁集義晉興永公永昌洪戩洪晉通裕永興祥順京淛共拾肆綱雍正)
(六年增慶汾為拾伍商人共肆百捌拾名内有貧乏疲商有止存十數引者甚至止存一二引者商多引)
(碎每致誤運欠課雍正十年運使兼鹽法道楊弘俊詳明巡鹽御史鄂禮定議每商最少者以八百道引)
(為率凡本商引符此數者許自立商名稱為正商其不及此數者附於正商名下辦課告運因併去泰來)
(祥順洪晉三綱改京淛為祥淛改永公為晉公現在壹拾貳綱領引正商共貳百㭍拾貳名)
永興綱(商人玖名)晉澤綱(商人壹拾貳名)同仁綱(商人叄拾叄名)
祥仁綱(商人壹拾㭍名)集義綱(商人貳拾陸名)慶汾綱(商人壹拾伍名)
晉興綱(商人叄拾名)永昌綱(商人壹拾㭍名)洪戩綱(商人貳拾叄名)
通裕綱(商人叄拾肆名)晉公綱(商人叄拾玖名)祥淛綱(商人壹拾㭍名)
以上壹拾貳綱通計商人貳百㭍拾貳名姓名籍貫
造册咨部各世其業地有定所引有定額隨其所置
之廣狹行鹽辦課每歲於拾貳綱中各僉壹綱首料
理闔司公事諸綱又鬮分值月以聽綱首指揮而票
地之商不與焉凡公店會議鹽務紏約雖票商亦聽
於引故曰綱商
運學凡鹽商子弟或因别籍不得應東省試另立
運學用綱商保認同綱互結由分司收考錄送運使
運使錄送學院每歲科兩試各考取童生捌名送濟
南府學帶管肄業雍正三年題准文武一體應試
添取武童捌名著為例
引票定額(附載扒印截角領繳現行則例)
引以護鹽頒自農部(元易官券為引詳前鹽法攷)其紙方幅僅尺
用銅板印刷(順治元年令寶泉局刊鑄銅板刷印鹽引每引納紙硃銀叄釐同正課歲解戶)
(部其文則題定鹽觔繳引二欵并行鹽地方康熙三十五年戶部覆准鑄山東引目銅板一樣陸塊六十)
(一年覆准令寶泉局照舊式鑄造新板其舊板即行銷燬)頒時用紫堂印一顆山
東司紅印一顆掛黑記字號由巡鹽御史轉發運使
衙門收貯(康熙十二年例交新差御史帶往四十二年後由御史咨領於甲年冬請發乙引隨)
(繳紙硃額價)商人運鹽按季請領運使粘連引背鈐印一
顆註明該商姓名(引則綱商票則票商有咨部一定姓名)赴場(引鹽俱赴永阜)
(場舂配别無他場)舂鹽築包(鹽以每包貳百觔為定額康熙十六年加鹽貳拾伍觔紅扒票)
(鹽一例加增包索引鹽叄道票鹽貳道稍示别識)本場大使用印一顆截引
一角(第一角)然後裝載入船運至蒲臺關本關批驗所
大使查驗包引相符濱樂分司抽包稱掣審無影射
夾帶將引用印一顆又截一角(第二角)其引背用一藍
扒(扒記濱樂分司驗放訖)驗扒放船過關入大清河又用公直
小紅戳記(此係引商公僉一人駐立沿河票地邊界同巡役查察以防船戶偷挖)抵濼
口下關膠萊分司查驗包引相符用一黑小扒(扒記膠萊)
(分司驗放訖)本關大使引背用印一顆截去一角(第三角)將
鹽收貯入園引投運使衙門貯庫鹽出上關(此陸運之始)
該商報明起程具領原引(名曰熟引)運使用一黑大扒(扒記)
(鹽法道給某府州縣)膠萊分司查驗本關大使照數放行(舊例驗放)
(之後鹽即離坨商不逗遛但止用引護鹽水陸聽其自便雍正七年)
(欽差刑部侍郎繆沅奏准設立水程驗單將引封固同驗單一併行知應銷地方另給商人水程扣日定限)
(以杜改包影射之弊殊不知裝載之鹽包多寡難以畫一即趲運之人馬前後不能整齊一遇雨水連綿)
(道途泥濘車輛損覆人畜患病勢不能與驗單相符盤阻畱難諸商苦累雍正十年巡鹽御史鄂禮據運)
(使兼鹽法道楊弘俊詳稱東運銷鹽地方水陸互錯車船迭更程驗之設原以便商護運而行之東省反)
(致累商誤運東商現在行運鹽包俱該場大使計引舂鹽蒲濼二關分司按引稱掣運赴行銷地方州縣)
(驗鹽收引次第截角申繳報銷俱在大同廣衆之前已經截角之引斷不能入場影射引無影射則私鹽)
(無從夾帶鹽無夾帶則改包之弊自可永除而程驗之設似可不必矣據詳題請戶部議覆應如所請嗣)
(後東省行運鹽觔飭令該管官驗明各商現雇車船裝鹽若干照數給發引目隨到隨運執引護行無致)
(遲誤水程驗單免其設立遵奉)
(俞旨允行商困從此頓蘇)行至所售地方(引商各有一定地方)照依定價(各州)
(縣議定鹽價毋許擅增)按季銷售其銷不及額與不敷行銷之
地酌量均引(引商雖有一定地方而引數多寡每不能與地方悉協蓋人民戶口或今盛而)
(昔衰或水旱災祲致彼豐而此嗇在引多之地不無壅滯之年而引少之商向有通融之例具呈詳請謂)
(之代銷行之已久商民稱便雍正七年刑部侍郎繆沅奏准禁止以杜行私之弊在引少者不敷銷賣而)
(引多者又銷不及額雍正十年巡鹽御史鄂禮疏稱東省引目通融代銷之法奉部以具題停止不便復)
(令准行其現在行運不均之處或照河東之例將不能照額行銷之引目改撥於額引不敷之地方酌量)
(增減通融派撥果否可行行令確議具奏兹據運使兼鹽法道楊弘俊詳以增減引目視銷鹽之難易而)
(銷鹽難易又視年歲之豐歉但地方年歲斷難預定而銷引定額又未便任意減增若因一歲之偶然遂)
(定成規於久遠則將來豐歉不齊難易各别均引於目前者不能均引於日後今再四籌畫必須按年查)
(察隨地權衡一歲一均方為盡善嗣後每歲於秋成後俟各州縣之年歲已定銷鹽之難易自可周知將)
(銷不及額與不敷銷賣之處詳查明白限以十月為止通行撥定一面飭商運銷一面詳報查核併檄令)
(撥運之州縣嚴查鹽引截角申報銷完之後仍將引目關送原額之州縣解繳以副奏銷等情具題戶部)
(議覆一歲之豐歉固難定為永遠之成規若行之數年則年歲之豐歉銷鹽之難易自可通融計算酌定)
(章程今自雍正十年為始每年查明銷不足額者若干引額不足者若干通融計算均勻派撥仍題作定)
(額以便久遠遵行可也奉)
(旨俞允嗣於十年十一十二等年秋成之後酌地均撥視其盈絀而裒益之國課易完而口鹽罔缺商民)
(均便)俟行銷完日即呈明該州縣又截一角(第四角)將殘
引彙批解繳運使衙門鋴燬入庫於奏銷時繳部查
考(如遇水火遺失取該地方印結報部票例同此)票式與引無異但於引面
另用一紅記曰奉旨票鹽改引之引亦由巡鹽御
史轉發運使其該商出場過關掣驗扒印與引一例
但所配之場不同有紅扒黑扒之異(永利場配陽信樂陵高苑三縣)
(黑扒鹽富國場配霑化海豐二縣黑扒鹽永阜場除配引鹽六十五處外又配章邱鄒平齊東濟陽臨邑)
(青城陵新泰德平惠民濱州蒲臺萊蕪十三州縣紅扒鹽又配利津黑扒鹽王家岡場配樂安博興二縣)
(黑扒鹽官臺場配壽光長山淄川新城益都博山臨淄臨朐濰縣昌樂安邱十一縣黑扒鹽西由場配平)
(度昌邑掖招遠四州縣黑扒鹽登寧場配福山蓬萊黃棲霞寧海文登榮成七州縣黑扒鹽石河場配膠)
(即墨高密萊陽海陽五州縣黑扒鹽信陽場配諸城一縣黑扒鹽濤雒場配日照蘭山郯城費蒙隂沂水)
(莒州七州縣黑扒鹽凡在蒲關以下者不經稱掣皆係散鹽運使按季發票之時粘背用印外另用一黑)
(扒故曰黑扒鹽其在蒲關以上者章邱等十三處之鹽與引鹽一體築包稱驗惟不過濼關耳餘俱與引)
(鹽同例經分司印扒故曰紅扒)所行之地方有過關不過關之分故
視其所截之角則引票可分也(引截四角本場大使於出場時截第一角)
(蒲關截第二角濼關起運時截第三角行銷地方截第四角紅扒鹽票截三角無濼關惟新泰一縣有之)
(黑扒鹽票截二角惟本場與行銷地方爾)山東原額引肆拾陸萬叄千㭍
百貳拾伍引今增至伍拾萬道實徵引課銀壹拾貳
萬貳千伍百肆拾兩(查元至元十二年山東銷引壹拾肆萬㭍千肆百捌拾引二十)
(三年增至貳拾㭍萬壹千肆拾貳引二十六年又减為貳拾貳萬大德十年又增至貳拾伍萬至大以後)
(增至叄拾壹萬其額價年遠無攷明自洪永至萬歴間額引壹拾伍萬肆千伍百㭍拾伍道每一引計鹽)
(陸百觔納引課壹錢伍分又餘課銀叄錢陸分伍釐割沒銀壹錢正雜共陸錢壹分伍釐)
(皇清順治元年以一引分為三引共計肆拾陸萬叄千㭍百貳拾伍引每引連包索貳百觔徵銀貳錢零伍)
(釐十一年題減貳拾叄萬叄千㭍百貳拾伍引十二年題增壹萬伍千引十三年題增捌萬引十七年題)
(減捌萬引然止行貳拾肆萬伍千之引而仍輸叄拾貳萬伍千之課每引攤徵至貳錢㭍分貳釐零康熙)
(五年題撥河南之儀封杞蘭陽通許太康五縣歸併長蘆運司除去引壹萬叄千壹百捌拾玖道六年題)
(復原減引捌萬道仍照舊額每引徵貳錢伍釐十四年題准正票每引加課銀伍分十六年每引加鹽貳)
(拾伍觔增銀肆分十七年題准凡遇閏月之年增行閏引按額加派十八年題請每拾引加壹引增引叄)
(萬壹千壹百捌拾壹道二十年恭遇)
(恩詔着嗣後免增閏月鹽引二十四年題准停止每引加課伍分三十五年題准增引伍萬道五十六年題准)
(增引伍萬㭍千伍百伍拾陸道雍正三年覆准東運行鹽地方因從前節次加增引目未經分别州縣止)
(按引數派散是以有引多引少之嫌將魚臺等三十一州縣額引減去壹萬捌千肆百陸拾道量增於鹿)
(邑等二十一州縣雍正七年題准增引肆萬玖千肆百伍拾貳道共現行引伍拾萬道實徵課銀壹拾貳)
(萬貳千伍百肆拾兩每壹引額徵銀貳錢肆分伍釐捌絲)
額票玖萬肆千肆拾㭍張今增至壹拾㭍萬壹千㭍
百肆拾張實徵票價銀叄萬陸千叄百肆拾叄兩貳
錢叄分玖釐玖毫捌絲壹忽貳微陸纖貳沙叄塵肆
埃(查舊額青登萊三府章邱等二十四州縣共票玖萬肆千零肆拾㭍張價無一定自㭍分㭍釐零以)
(至壹錢叄分叄釐零不等)
(本朝額徵俱仍其舊康熙十六年每票加鹽貳拾伍觔加課銀叄分十八年每票加課銀陸分又每拾票加)
(壹票增票玖千肆百零伍張雍正七年增票伍萬貳千玖拾貳張八年又增票捌千壹百叄拾伍張九年)
(又將商河臨邑陵德平郯城等五縣原引改給為票共增票捌千陸拾壹張共現行票壹拾㭍萬壹千㭍)
(百肆拾張實徵課銀叄萬陸千叄百肆拾叄兩貳錢叄分玖釐零)又每年添設餘票
伍萬張以待商人之隨時酌增而行銷不盡者仍繳
部蓋引有定而票無定引商有綱而票商無綱此則
引票之規制也(雍正二年凡票地必取本籍之有身家者由地方官報充八年定例不拘)
(土著召募殷實良商遇缺頂充用綱商保結)
引票行銷
凡行引之地票商不得攙越票地亦然畫里分疆各
有界限列之如左
濟南府屬歴城齊河禹城長清德州平原皆引地
章邱鄒平淄川長山新城齊東濟陽臨邑陵德平
皆票地
兗州府屬滋陽曲阜寧陽鄒泗水滕嶧金鄉魚臺
濟寧嘉祥汶上陽穀壽張皆引地
東昌府屬聊城堂邑博平茌平清平莘冠臨清邱
恩館陶高唐夏津武城皆引地
青州府屬益都臨淄博興高苑樂安壽光昌樂臨
胊安邱諸城博山皆票地
登州府屬蓬萊黃福山棲霞招遠萊陽寧海文登
海陽榮成皆票地
萊州府屬掖平度濰昌邑膠州高密即墨皆票地
武定府屬惠民青城陽信海豐樂陵商河濱州利
津霑化蒲臺皆票地
沂州府屬蘭山剡城費莒州蒙隂沂水日照皆票
地
曹州府屬荷澤單城武鉅野鄆城曹定陶濮州范
觀城朝城皆引地
泰安府屬泰安肥城東平東阿平隂皆引地新
泰萊蕪皆票地
又河南省歸德府屬商邱寧陵鹿邑夏邑永城虞
城睢州柘城考城皆引地
江南省宿州銅山豐沛蕭碭山皆引地
以上引地凡六十有五領運商人皆十二綱商認定
行銷之地其領引多寡不同每歲有增無減總配定
伍拾萬引之數票地凡五十有七領運商人每年
更換無定其領票多寡不同亦有增無減現在行銷
共票壹拾㭍萬壹千㭍百肆拾張(内登州府屬蓬萊黃福山寧海棲霞)
(招遠萊陽海陽文登榮成萊州府屬掖平度昌邑膠州高密即墨青州府屬安邱諸城等十八州縣向以)
(地近鹽灘空立商名均派里地雍正八年題請鹽課攤入地畝州縣總徵分解十八州縣原票共貳萬伍)
(千貳百㭍拾張)
場課編條(附民佃額)
各場裁倂已詳前官司規制内其額徵丁地(竈籍之戶口有)
(丁原撥給竈戶有地人有民佃錢糧寄徵於各州縣者不入場編)灘蕩(各場有原給竈戶草灘地)
(以供芻薪)鍋面(煎鹽之鍋計數定税)魚課(魚鹽鈔課明季設徵以供藩府今仍其名)鹽價
(明時上下官司竈戶皆供食鹽其後折價成例)以及孔府鉶鹽各場等則不
同欵數亦異詳列於左
永利場(額徵五則)
竈丁原額竈丁㭍百玖拾㭍丁又裁倂豐民場原
額竈丁伍百㭍拾㭍丁二共竈丁壹千叄百㭍拾肆
丁雍正四年除一半丁銀攤入地糧項下徵收外一
半按丁均攤每丁徵銀壹錢肆分㭍釐叄毫伍絲叄
忽貳微陸沙伍塵壹埃肆渺(各場同)共徵竈丁銀貳百
貳兩肆錢陸分叄釐零於王家岡等場竝各州縣新
墾起科地畝照例加攤扣減竈丁銀壹兩捌錢肆分
貳釐零實徵銀貳百兩陸錢貳分零雍正八年查明
應增竈丁叄拾㭍丁(雍正八年戶部丁題覆康熙五十一年以後之永不加賦其)
(自康熙十八年起至五十年止節年所增竈丁應入額徵糧自雍正八年起各場應增竈丁與原額之丁)
(照例加攤各場同此)照例增丁銀伍兩肆錢伍分貳釐零於西
由信陽二場新墾地畝照例加攤應扣減竈丁銀陸
釐零實徵新增竈丁銀伍兩肆錢肆分陸釐零原額
竝新增竈丁共壹千肆百壹拾壹丁實徵丁銀貳百
陸兩陸分陸釐玖毫叄絲肆忽捌沙壹塵康熙五十
一年以後滋生竈丁捌拾玖丁欽奉五十二年
恩詔免其加賦(各場同)
竈地原額新墾自首竈地共貳百貳拾玖頃捌拾
貳畝伍分又裁併豐民場原額竈地捌拾捌頃肆拾
肆畝叄分陸釐捌毫二共竈地叄百壹拾捌頃貳拾
陸畝捌分陸釐捌毫共徵銀壹百玖拾兩玖錢陸分
壹釐零每兩加攤竈丁銀叄錢陸分玖釐玖毫㭍絲
捌忽陸微陸纖肆沙壹塵㭍渺肆漠玖糊(各場同)共加
銀㭍拾兩陸錢伍分壹釐零共實徵銀貳百陸拾壹
兩陸錢壹分貳釐㭍毫捌絲陸微叄纖貳沙貳塵
草蕩灘池地原額新墾地共㭍頃㭍拾肆畝肆分
㭍釐壹毫又裁併豐民場原額草蕩灘池地共拾伍
頃叄拾陸畝壹分叄釐二共地貳拾叄頃壹拾畝陸
分壹毫共徵銀玖拾㭍兩肆錢玖分捌釐零每兩照
竈地加攤之例共加攤丁銀叄拾陸兩㭍分貳釐零
二共實徵銀壹百叄拾叄兩伍錢㭍分伍毫貳絲伍
忽貳纖㭍沙捌塵
鹽鍋課額無
魚鹽課鈔額徵銀伍錢㭍分伍毫
食鹽折價原額銀壹拾肆兩壹錢又裁倂豐民場
原額銀伍兩㭍錢二共徵銀壹拾玖兩捌錢
孔府鉶鹽額解鹽壹千㭍百零玖觔
以上共實徵銀陸百貳拾壹兩陸錢貳分㭍毫伍
絲玖忽陸微陸纖捌沙叄塵
富國場(額徵五則)
竈丁原額竈丁㭍百壹拾伍丁又裁併利國場原
額竈丁叄百捌拾㭍丁二共竈丁壹千壹百貳丁雍
正四年除一半丁銀攤入地畝項下徵收外一半按
丁均攤每丁徵銀壹錢肆分㭍釐零(尾數同永利場)共徵竈
丁銀壹百陸拾貳兩叄錢捌分叄釐零於王家岡等
場竝各州縣新墾起科地畝照例加攤應扣減竈丁
銀壹兩肆錢㭍分㭍釐零實徵銀壹百陸拾兩玖錢
伍釐零雍正八年查明應增竈丁叄拾貳丁照例增
丁銀肆兩㭍錢壹分伍釐零於西由信陽二場新墾
地畝照例加攤應扣減竈丁銀伍釐壹毫零實徵銀
肆兩㭍錢壹分零原額竝新增竈丁共壹千壹百叄
拾肆丁共實徵丁銀壹百陸拾伍兩陸錢壹分伍釐
陸毫伍絲伍忽捌微陸纖玖沙壹塵康熙五十一年
以後滋生竈丁㭍拾貳丁欽奉
恩詔免其加賦
竈地原額新墾自首竈地共貳百捌拾叄頃陸拾
玖畝肆分陸釐伍毫又裁併利國場原額新墾自首
改徵竈地壹百捌拾貳頃陸拾畝叄分壹釐二共竈
地肆百陸拾陸頃貳拾玖畝㭍分㭍釐伍毫共徵銀
貳百㭍拾玖兩㭍錢㭍分捌釐零每兩加攤竈丁銀
叄錢陸分玖釐零(尾數同永利場)共加銀壹百叄兩伍錢壹
分貳釐零共實徵銀叄百捌拾叄兩貳錢玖分㭍毫
捌絲壹忽壹微㭍纖貳沙捌塵
草蕩灘池地原額地壹拾伍頃玖拾肆畝肆分伍
釐又裁併利國場原額新墾灘池地共玖拾捌畝伍
分陸釐陸毫捌絲二共地壹拾陸頃玖拾叄畝壹釐
陸毫捌絲共徵銀叄拾貳兩肆錢貳分肆釐零每兩
照竈地加攤之例共加攤丁銀壹拾壹兩玖錢玖分
陸釐零二共實徵銀肆拾肆兩肆錢貳分伍毫叄絲
陸微玖纖玖沙㭍塵
鹽鍋課額原額鹽鍋叄面徵銀叄錢貳分肆釐
魚鹽課鈔額無
食鹽折價原額銀壹拾玖兩貳錢又裁倂利國場
原額銀㭍兩貳錢二共徵銀貳拾陸兩肆錢
孔府鉶鹽額解鹽壹千肆百零㭍觔
以上共實徵銀陸百貳拾兩伍分玖毫陸絲㭍忽
㭍微肆纖壹沙陸塵
永阜場(額徵五則)
竈丁原額改徵竈丁㭍百玖拾伍丁又裁併豐國
場改徵竈丁壹千肆百壹拾陸丁又裁併寧海場改
徵竈丁㭍百㭍拾貳丁三共改徵竈丁貳千玖百捌
拾叄丁雍正四年除一半竈丁銀攤入地糧項下徵
收外一半按丁均攤每丁徵銀壹錢肆分㭍釐零(尾數)
(同永利場)共徵竈丁銀肆百叄拾玖兩伍錢伍分肆釐零
於王家岡等場竝各州縣新墾起科地畝照例加攤
應扣減竈丁銀叄兩玖錢玖分玖釐零實徵銀肆百
叄拾伍兩伍錢伍分肆釐零雍正八年查明應增竈
丁㭍拾壹丁照例增丁銀壹拾兩肆錢陸分貳釐零
於西由信陽二場新墾地畝照例加攤應扣減竈丁
銀壹分壹釐伍毫零實徵銀壹拾兩肆錢伍分零原
額竝新增竈丁共叄千伍拾肆丁共實徵銀肆百肆
拾陸兩伍釐貳毫貳絲叄忽陸微伍纖伍沙壹塵康
熙五十一年以後滋生竈丁壹百叄拾叄丁欽奉
恩詔免其加賦
竈地原額改徵新墾自首竈地共壹百玖拾頃伍
拾伍畝壹分捌釐㭍毫伍絲又裁併豐國場原額改
徵新墾自首竈地共壹百伍拾陸頃貳拾捌畝捌分
捌釐伍毫玖絲又裁併寧海場原額改徵新墾自首
竈地共貳百肆拾玖頃貳拾肆畝貳分三共竈地伍
百玖拾陸頃捌畝貳分㭍釐叄毫肆絲共徵銀叄百
伍拾玖兩貳錢陸分玖釐零每兩加攤竈丁銀叄錢
陸分玖釐零(尾數同永利場)共加攤丁銀壹百叄拾貳兩玖
錢貳分貳釐零共實徵銀肆百玖拾貳兩壹錢玖分
壹釐㭍毫肆絲貳忽玖沙伍塵
草蕩灘池地原額新墾自首地共伍拾伍頃玖拾
玖畝叄分貳釐伍毫壹絲叄忽又裁併豐國場原額
新墾自首草蕩灘池地共貳拾貳頃叄畝肆分陸釐
玖毫又裁併寧海場原額新墾自首草蕩灘池地共
叄拾玖頃玖拾伍畝㭍分伍釐貳絲三共地壹百壹
拾㭍頃玖拾捌畝伍分肆釐肆毫叄絲叄忽共徵銀
貳百㭍拾貳兩玖錢貳分㭍釐零每兩照竈地加攤
之例共加攤丁銀壹百兩玖錢㭍分㭍釐零二共實
徵銀叄百㭍拾叄兩玖錢肆釐貳毫㭍絲伍忽玖微
㭍纖㭍沙捌塵
鹽鍋課額原額鹽鍋肆面徵銀肆錢
魚鹽課鈔額無
食鹽折價原額銀壹拾伍兩陸錢又裁倂豐國場
原額銀壹拾伍兩又寧海場原額銀貳拾陸兩肆錢
三共徵銀伍拾㭍兩
孔府鉶鹽額解鹽伍千叄拾貳觔
以上共實徵銀壹千叄百陸拾玖兩伍錢壹釐貳
毫肆絲壹忽陸微肆纖貳沙肆塵
王家岡場(額徵五則)
竈丁原額竈丁捌百貳丁又裁併新鎮場原額竈
丁捌百捌拾伍丁又裁併高家港場原額竈丁㭍百
叄拾陸丁三共竈丁貳千肆百貳拾叄丁雍正四年
除一半竈丁銀攤入地糧項下徵收外一半按丁均
攤每丁徵銀壹錢肆分㭍釐零(尾數同永利場)共徵竈丁銀
叄百伍拾㭍兩叄分陸釐零於王家岡等場竝各州
縣新墾起科地畝照例加攤應扣減竈丁銀叄兩貳
錢肆分玖釐零實徵銀叄百伍拾叄兩㭍錢捌分㭍
釐零雍正八年查明應增竈丁㭍拾貳丁照例增丁
銀壹拾兩陸錢玖釐零於西由信陽二場新墾地畝
加攤應扣減竈丁銀壹分壹釐陸毫零實徵銀壹拾
兩伍錢玖分㭍釐零原額併新增竈丁共貳千肆百
玖拾伍丁共實徵銀叄百陸拾肆兩叄錢捌分伍釐
伍毫叄絲壹忽壹微捌纖壹沙陸塵康熙五十一年
以後滋生竈丁壹百伍拾捌丁欽奉
恩詔免其加賦
竈地原額新墾自首竈地共叄百貳拾㭍頃陸拾
捌畝肆分貳釐玖毫又裁併新鎮場原額自首竈地
共壹百玖拾壹頃伍拾伍畝肆分陸釐㭍毫叄絲又
裁併高家港場原額自首竈地共玖拾捌頃伍拾捌
畝叄分玖釐伍毫三共竈地陸百壹拾㭍頃捌拾貳
畝貳分玖釐壹毫叄絲共徵銀叄百㭍拾兩陸錢玖
分叄釐零每兩加攤竈丁銀叄錢陸分玖釐零(尾數同永)
(利場)共加攤竈丁銀壹百叄拾㭍兩壹錢肆分捌釐零
共實徵銀伍百㭍兩捌錢肆分貳釐伍毫貳絲伍忽
肆微肆沙壹塵
草蕩灘池地原額新墾地共㭍拾捌畝肆分肆釐
玖毫又裁併新鎮場原額自首草蕩灘池地共壹百
零貳頃捌拾叄畝㭍分叄釐叄毫叄絲又裁併高家
港場原額新墾草蕩灘池地共壹百壹拾陸頃伍拾
壹畝伍分三共地貳百貳拾頃壹拾叄畝陸分捌釐
貳毫叄絲共徵銀壹百伍拾伍兩捌錢㭍分叄釐零
每兩照竈地加攤之例共加攤丁銀伍拾㭍兩陸錢
陸分玖釐零二共實徵銀貳百壹拾叄兩伍錢肆分
叄釐伍毫捌忽陸微㭍纖壹沙
鹽鍋課額無
魚鹽課鈔原額銀肆錢玖分㭍釐又裁併高家港
場原額銀伍錢貳分陸毫二共徵銀壹兩壹分㭍釐
陸毫
食鹽折價原額銀貳拾兩㭍錢
孔府鉶鹽額解鹽捌百伍拾貳觔
以上共實徵銀壹千壹百㭍兩肆錢捌分玖釐壹
毫陸絲伍忽貳微伍纖陸沙㭍塵
官臺場(額徵五則)
竈丁原額竈丁壹千玖拾陸丁又歸併濰縣之固
堤場原額竈丁貳千陸百玖拾伍丁二共竈丁叄千
㭍百玖拾壹丁雍正四年除一半竈丁銀攤入地糧
項下徵收外一半按丁均攤每丁徵銀壹錢肆分㭍
釐零(尾數同永利場)共徵竈丁銀伍百伍拾捌兩陸錢壹分
陸釐零於王家岡等場竝各州縣新墾起科地畝照
例加攤應扣減竈丁銀伍兩捌分叄釐零實徵銀伍
百伍拾叄兩伍錢叄分貳釐零雍正八年查明應增
竈丁壹百伍拾丁照例增丁銀貳拾貳兩壹錢貳釐
零於西由信陽二場新墾地畝加攤應扣減銀貳分
肆釐叄毫零實徵銀貮拾貳兩㭍分捌釐零原額竝
新增竈丁共叄千玖百肆拾壹丁共實徵竈丁銀伍
百㭍拾伍兩陸錢壹分壹釐貳毫叄絲玖忽玖微肆
纖叄塵康熙五十一年以後滋生竈丁壹百捌拾叄
丁欽奉
恩詔免其加賦
竈地原額新墾自首竈地共玖百玖拾頃壹拾叄
畝壹分壹釐㭍毫㭍絲又歸併濰縣之固堤場原額
自首竈地共叄百肆拾叄頃玖拾叄畝㭍分玖釐伍
毫二共竈地壹千叄百叄拾肆頃陸畝玖分壹釐貳
毫㭍絲共徵銀捌百兩肆錢肆分壹釐零每兩加攤
竈丁銀叄錢陸分玖釐零(尾數同永利場)共加銀貳百玖拾
陸兩壹錢肆分陸釐零共實徵銀壹千玖拾陸兩伍
錢捌分㭍釐㭍毫肆絲肆忽貳微陸纖㭍塵
草蕩灘池地原額地肆拾伍頃陸拾貳畝壹分陸
釐又歸併濰縣之固堤場草蕩灘池地貳頃叄拾貳
畝二共地肆拾㭍頃玖拾肆畝壹分陸釐共徵銀㭍
拾玖兩壹錢壹分陸釐每兩照竈地加攤之例共加
攤丁銀貳拾玖兩貳錢㭍分壹釐零共實徵銀壹百
捌兩叄錢捌分㭍釐捌毫貳絲壹忽捌纖肆塵
鹽鍋課額本場新置鹽鍋壹拾叄面又歸併固堤
場原額竝新置鹽鍋共壹百壹拾叄面二共鹽鍋壹
百貳拾陸面共徵銀叄拾叄兩叄錢貳分零
魚鹽課鈔歸併固堤場原額銀叄錢㭍分貳釐
食鹽折價額無
孔府鉶鹽額無(孔府鉶鹽原額永利富國永阜王家岡四場餘俱無)
以上共實徵銀壹千捌百壹拾肆兩貳錢㭍分捌
釐捌毫貳絲玖忽陸微壹沙肆塵
西由場(額徵五則)
竈丁原額竈丁壹千㭍百捌拾㭍丁又裁併海倉
場原額竈丁壹千肆百玖拾捌丁二共竈丁叄千貳
百捌拾伍丁雍正四年除一半丁銀攤入地糧項下
徵收外一半按丁均攤每丁徵銀壹錢肆分㭍釐零
(尾數同永利場)共徵竈丁銀肆百捌拾肆兩伍分伍釐零於
王家岡等場竝各州縣新墾起科地畝照例加攤應
扣減竈丁銀肆兩肆錢肆釐零實徵銀肆百㭍拾玖
兩陸錢伍分叄毫零雍正八年查明應增竈丁玖拾
丁照例增丁銀壹拾叄兩貳錢陸分壹釐零於西由
信陽二場新墾地畝加攤應扣減竈丁銀壹分肆釐
陸毫零實徵銀壹拾叄兩貳錢肆分㭍釐零原額竝
新增竈丁共叄千叄百㭍拾伍丁共實徵銀肆百玖
拾貳兩捌錢玖分㭍釐伍毫陸絲叄忽㭍微伍纖陸
沙玖塵康熙五十一年以後滋生竈丁貳百貳拾叄
丁欽奉
恩詔免其加賦
竈地原額新墾自首竈地共叄百貳拾陸頃叄拾
㭍畝壹分壹釐伍毫又裁併海倉場原額竈地共叄
百㭍拾伍頃肆拾畝肆分叄釐貳絲二共竈地㭍百
壹頃㭍拾㭍畝伍分肆釐伍毫貳絲共徵銀肆百貳
拾壹兩陸分伍釐零每兩加攤竈丁銀叄錢陸分玖
釐零(尾數同永利場)共加銀壹百伍拾貳兩玖錢肆分㭍釐
零共實徵銀伍百㭍拾肆兩壹分叄釐捌絲玖忽伍
微捌纖玖沙玖塵
草蕩灘池地原額地㭍拾肆頃貳拾捌畝貳釐又
裁併海倉場原額新墾草蕩灘池地共㭍拾㭍頃肆
拾畝㭍分肆釐壹毫捌絲共計地壹百伍拾壹頃陸
拾捌畝㭍分陸釐壹毫捌絲共徵銀壹百貳拾肆兩
陸錢玖分壹釐零每兩照竈地加攤之例共加攤丁
銀肆拾陸兩壹錢叄分叄釐零二共實徵銀壹百㭍
拾兩捌錢貳分伍釐叄毫伍絲捌忽㭍纖叄沙㭍塵
鹽鍋課額原額並新置鹽鍋共陸拾陸面又裁併
海倉場原額竝新置鹽鍋壹百零㭍面二共鹽鍋壹
百㭍拾叄面共徵銀貳拾兩㭍錢陸分
魚鹽課鈔原額銀壹錢陸分伍毫又裁併海倉場
原額銀玖分貳釐二共徵銀貳錢伍分貳釐伍毫
食鹽折價額無
以上共實徵銀壹千貳百伍拾捌兩㭍錢肆分捌
釐肆毫捌絲壹忽肆微貳纖伍塵
登寧場(額徵四則)
竈丁原額竈丁貳千叄百貳拾陸丁雍正四年除
一半丁銀攤入地糧項下徵收外一半按丁均攤每
丁徵銀壹錢肆分㭍釐零(尾數同永利場)共徵竈丁銀叄百
肆拾貳兩㭍錢肆分叄釐零於王家岡等場竝各州
縣新墾起科地畝照例加攤應扣減竈丁銀叄兩壹
錢壹分捌釐零實徵銀叄百叄拾玖兩陸錢貳分肆
釐零雍正八年查明應增竈丁陸拾丁照例增丁銀
捌兩捌錢肆分壹釐零於西由信陽二場新墾地畝
加攤應扣減竈丁銀玖釐㭍毫零實徵銀捌兩捌錢
叄分壹釐零原額竝新增竈丁共貳千叄百捌拾陸
丁共實徵銀叄百肆拾捌兩肆錢伍分陸釐肆絲㭍
忽肆微捌纖肆沙㭍塵康熙五十一年以後滋生竈
丁壹百陸拾肆丁欽奉
恩詔免其加賦
竈地原額自首竈地共貳百玖拾壹頃玖拾伍畝
陸分肆釐貳毫共徵銀壹百㭍拾伍兩壹錢㭍分叄
釐捌毫伍絲貳忽每兩加攤竈丁銀叄錢陸分玖釐
零(尾數同永利場)共加銀陸拾肆兩捌錢壹分零共實徵銀
貳百叄拾玖兩玖錢捌分肆釐肆毫叄絲玖忽㭍微
肆纖玖沙伍塵
草蕩灘課額無
鹽鍋課額原額竝新置鹽鍋共壹百貳拾捌面共
徵銀壹拾伍兩叄錢陸分
魚鹽課鈔原額銀貳錢壹分肆釐伍毫
食鹽折價額無
以上共實徵銀陸百肆兩壹分肆釐玖毫捌絲㭍
忽貳微叄纖肆沙貳塵
石河場(額徵五則)
竈丁原額竈丁陸百捌拾捌丁又裁併行村場原
額竈丁陸百貳拾陸丁二共竈丁壹千叄百壹拾肆
丁雍正四年除一半丁銀攤入地糧項下徵收外一
半按丁均攤每丁徵銀壹錢肆分㭍釐零(尾數同永利場)共
徵竈丁銀壹百玖拾叄兩陸錢貳分貳釐零於王家
岡等場竝各州縣新墾起科地畝照例加攤應扣減
竈丁銀壹兩㭍錢陸分壹釐零實徵銀壹百玖拾壹
兩捌錢陸分零雍正八年查明應增竈丁叄拾㭍丁
照例增丁銀伍兩肆錢伍分貳釐零於西由信陽二
場新墾地畝加攤應扣減竈丁銀陸釐叄忽零實徵
銀伍兩肆錢肆分陸釐零原額竝新增竈丁共壹千
叄百伍拾壹丁共實徵銀壹百玖拾㭍兩叄錢陸釐
貳毫壹絲陸忽肆微捌纖伍沙肆塵康熙五十一年
以後滋生竈丁玖拾捌丁欽奉
恩詔免其加賦
竈地原額自首竈地共壹百壹拾㭍頃肆拾玖畝
玖分肆釐㭍毫又裁併行村場原額竈地叄百伍拾
壹頃㭍分捌釐壹毫二共竈地肆百陸拾捌頃伍拾
畝㭍分貳釐捌毫共徵銀貳百捌拾壹兩壹錢肆釐
零每兩加攤竈丁銀叄錢陸分玖釐零(尾數同永利場)共加
銀壹百肆兩貳釐零共實徵銀叄百捌拾伍兩壹錢
陸釐陸毫玖絲陸微叄纖貳沙
草蕩地原額地伍頃捌畝㭍分捌釐叄毫又裁併
行村場草蕩地肆拾㭍頃玖拾㭍畝捌釐伍毫二共
地伍拾叄頃伍畝捌分陸釐捌毫共徵銀叄拾壹兩
捌錢叄分伍釐零每兩照竈地加攤之例共加攤丁
銀壹拾壹兩㭍錢㭍分捌釐零二共實徵銀肆拾叄
兩陸錢壹分叄釐伍毫伍絲伍忽㭍微貳纖㭍沙肆
塵
鹽鍋課額裁併行村場原額竝新置鹽鍋共壹百
玖拾㭍面共徵銀壹拾玖兩㭍錢
魚鹽課鈔裁併行村場原額銀壹錢陸分
食鹽折價額無
以上共實徵銀陸百肆拾伍兩捌錢捌分陸釐肆
毫陸絲貳忽捌微肆纖肆沙捌塵
信陽場(額徵五則)
竈丁原額竈丁壹千伍百陸拾丁雍正四年除一
半丁銀攤入地糧項下徵收外一半按丁均攤每丁
徵銀壹錢肆分㭍釐零(尾數同永利場)共徵竈丁銀貳百貳
拾玖兩捌錢㭍分壹釐零於王家岡等場竝各州縣
新墾起科地畝照例加攤應扣減竈丁銀貳兩玖分
壹釐零實徵銀貳百貳拾㭍兩㭍錢㭍分玖釐零雍
正八年查明應增竈丁肆拾叄丁照例增丁銀陸兩
叄錢叄分陸釐零於西由信陽二場新墾地畝加攤
應扣減竈丁銀陸釐玖毫零實徵銀陸兩叄錢貳分
玖釐零原額竝新增竈丁共壹千陸百叄丁共實徵
銀貳百叄拾肆兩壹錢捌釐叄毫捌絲伍忽玖微肆
纖捌沙康熙五十一年以後滋生竈丁壹百叄拾伍
丁欽奉
恩詔免其加賦
竈地原額新墾自首竈地共㭍百陸拾叄頃叄拾
肆畝㭍分玖釐共徵銀肆百伍拾捌兩玖釐零每兩
加攤竈丁銀叄錢陸分玖釐零(尾數同永利場)共加攤丁銀
壹百陸拾玖兩肆錢伍分叄釐零共實徵銀陸百貳
拾㭍兩肆錢陸分貳釐㭍毫貳絲捌忽捌微肆纖陸
沙壹塵
灘蕩地原額地叄百壹拾㭍頃伍拾玖畝捌分伍
釐玖毫共徵銀壹百玖拾兩伍錢伍分貳釐零每兩
照竈地加攤之例共加攤丁銀㭍拾兩伍錢貳釐零
二共實徵銀貳百陸拾壹兩陸分壹釐玖毫㭍絲伍
忽貳微叄纖捌塵
鹽鍋課額新置鹽鍋捌拾面徵銀玖兩陸錢
魚鹽課鈔原額銀壹錢伍分陸釐㭍毫
食鹽折價額無
以上共實徵銀壹千壹百叄拾貳兩叄錢捌分玖
釐㭍毫捌絲玖忽貳纖肆沙玖塵
濤雒場(額徵四則)
竈丁原額竈丁壹千㭍拾叄丁雍正四年除一半
丁銀攤入地糧項下徵收外一半按丁均攤每丁徵
銀壹錢肆分㭍釐零(尾數同永利場)共徵竈丁銀壹百伍拾
捌兩壹錢玖釐零於王家岡等場竝各州縣新墾起
科地畝照例加攤扣減竈丁銀壹兩肆錢叄分捌釐
零實徵銀壹百伍拾陸兩陸錢㭍分壹釐零雍正八
年查明應增竈丁叄拾肆丁照例增丁銀伍兩壹分
零於西由信陽二場新墾地畝加攤應扣減竈丁銀
伍釐伍毫零實徵銀伍兩肆釐零原額竝新增竈丁
共壹千壹百㭍丁共實徵銀壹百陸拾壹兩陸錢㭍
分伍釐陸毫捌絲壹忽貳微㭍纖捌沙玖塵康熙五
十一年以後滋生竈丁壹百肆丁欽奉
恩詔免其加賦
竈地原額自首竈地共貳百肆拾㭍頃伍拾壹畝
肆分捌釐伍毫共徵銀壹百肆拾捌兩伍錢捌釐玖
毫壹絲每兩加攤竈丁銀叄錢陸分玖釐零(尾數同永利場)
共加攤丁銀伍拾肆兩玖錢肆分伍釐零共實徵銀
貳百叄兩肆錢伍分肆釐叄絲捌忽壹微貳纖玖沙
捌塵
灘蕩地原額自首地共肆拾肆頃叄拾陸畝叄分
伍釐共徵銀貳拾陸兩陸錢壹分捌釐壹毫每兩照
竈地加攤之例共加攤丁銀玖兩捌錢肆分捌釐零
共實徵銀叄拾陸兩肆錢陸分陸釐貳毫貳絲玖忽
㭍纖玖沙貳塵
鹽鍋課額新置鹽鍋壹拾伍面徵銀壹兩捌錢
魚鹽課鈔額無
食鹽折價額無
以上共實徵銀肆百叄兩叄錢玖分伍釐玖毫肆
絲捌忽肆微捌纖㭍沙玖塵
附民佃總額(此係各州縣額徵竈地錢糧多寡不一難以備悉因其事關鹽課附載於此以)
(備考核云)
濟南府屬(歴城新城)(章邱齊東)(鄒平長山)(淄川長清)
青州府屬(益都樂安)(臨淄夀光)(博興昌樂)(高苑臨朐)
(安邱諸城)
登州府屬(蓬萊海陽)(黃縣招遠)(福山萊陽)(棲霞州寧海)
(文登榮成)
萊州府屬(掖縣膠州)(平度州高密)(昌邑即墨)(濰縣)
武定府屬(惠民青城)(陽信商河)(海豐濱州)(樂陵利津)
(霑化蒲臺)
沂州府屬(蘭山沂水)(莒州日照)(費縣)
泰州府屬(泰安)
以上五十一州縣共計徵民佃原額銀肆千叄拾叄
兩捌錢捌分貳釐壹毫叄絲肆忽捌微陸纖雍正四
年加攤竈丁銀壹千肆百玖拾貳兩肆錢伍分叄毫
貳絲叄忽肆微貳纖貳沙陸塵共民佃竝加攤丁銀
伍千伍百貳拾陸兩叄錢叄分貳釐肆毫伍絲捌忽
貳微捌纖貳沙陸塵鹽課銀壹千伍百㭍拾㭍兩㭍
錢叄分玖釐玖毫玖絲壹忽民佃鹽課二項共銀㭍
千壹百肆兩㭍分貳釐肆毫肆絲玖忽貳微捌纖貳
沙陸塵内於請寬隱糧之嚴例等事案内雍正八年
歴城益都等九州縣水沖鹽□地畝開除民佃銀貳
錢玖分叄釐貳毫陸絲肆忽捌微貳纖又開除民佃
加攤竈丁銀壹錢㭍釐㭍毫叄絲壹忽捌微伍纖貳
沙貳塵開除鹽課銀壹釐㭍毫捌絲陸忽伍微壹纖
又於欽奉
上諭事案内雍正九年益都縣建立滿城地畝應豁除
民佃銀肆分陸釐玖毫壹絲肆忽玖微㭍纖又豁除
加攤竈丁銀壹分㭍釐叄毫伍絲㭍忽伍微叄纖㭍
沙玖塵又豁除鹽課銀貳分貳釐陸毫玖絲玖忽玖
微伍纖二案共開除銀肆錢捌分玖釐㭍毫伍絲伍
忽陸微肆纖壹塵實徵銀㭍千壹百叄兩伍錢捌分
貳釐陸毫玖絲叄忽陸微肆纖貳沙伍塵又各縣起
科首報竝新增民佃銀壹拾兩伍錢壹分叄釐叄絲
壹忽伍微㭍纖又照例加攤竈丁銀叄兩捌錢捌分
玖釐伍毫玖絲㭍忽叄微㭍纖伍沙玖塵新增民佃
脚價銀貳釐㭍毫玖絲肆忽捌微貳纖新增鹽課銀
壹分陸釐玖毫玖絲捌微壹纖新增民佃竝脚價銀
壹分貳釐壹毫陸絲伍忽肆微㭍纖照例加攤竈丁
銀肆釐肆毫㭍絲肆忽壹微壹纖壹沙叄塵五共新
增銀壹拾肆兩肆錢叄分玖釐伍絲肆忽壹微伍纖
㭍沙貳塵
以上共實徵銀㭍千壹百壹拾捌兩貳分壹釐㭍毫
壹絲㭍忽㭍微玖纖玖沙㭍塵
按民佃一項於前明正德七年題定各場竈丁逃亡
遺下竈地俱係濟青登萊等府居民佃種種戶雖非
竈丁而所種原係竈地此民佃之所由起也日久患
滋民竈互相推諉訐訟不休雍正四年奉
旨清查竈地凡遠年迷失錢糧均攤民佃項下民間所
買竈地轉售之日必歸之竈而竈地永不許再售之
民奉行日久則竈地之原額可復民佃之額欵可除
矣至各州縣民佃之外又有鹽課一項有攤入大糧
者有商人代辦者亦有竈戶自納者其原起不可得
而攷而總括此㭍千餘兩數内若論地之原額則止
有肆千餘兩之成數也竝志之
以上拾場共竈丁貳萬壹千捌百伍拾㭍丁實徵銀
叄千壹百玖拾貳兩壹錢貳分捌釐肆毫玖絲玖忽
陸微捌沙叄塵(按順治十五年奉查順治十一年以前山東逃亡竈丁共貳萬肆千貳百)
(壹拾叄丁免追又康熙五十二年欽奉)
(恩詔盛世滋生人丁永不加賦合前後觀之則原額丁數可見)竈地共伍千捌百伍頃
陸拾肆畝叄分壹釐陸絲實徵銀叄千肆百捌拾伍
兩陸釐肆毫㭍絲壹忽陸微又加攤丁銀壹千貳百
捌拾陸兩伍錢肆分捌絲㭍忽捌微貳纖陸沙陸塵
(又加民佃竈地銀㭍千壹百壹拾捌兩貳分壹釐零則當日之原額竈地又可知矣雍正十年清查造册)
(咨部)草蕩灘池地玖百玖拾貳頃捌拾畝捌分肆釐叄
毫貳絲叄忽實徵銀壹千叄百捌拾伍兩㭍錢玖分
叄釐㭍毫肆絲玖忽伍微陸纖㭍沙捌塵鹽鍋稅課
銀壹百壹兩貳錢陸分肆釐貳絲肆忽叄微貳纖魚
鹽課鈔銀貳兩㭍錢肆分叄釐捌毫食鹽折價銀壹
百貳拾叄兩玖錢六項共銀玖千伍百㭍拾㭍兩叄
錢㭍分陸釐陸毫叄絲貳忽玖微貳纖貳沙㭍塵又
各州縣徵解民佃鹽課銀㭍千壹百壹拾捌兩貳分
壹釐㭍毫肆絲㭍忽㭍微玖纖玖沙㭍塵運使錢糧
正雜止此九項引票額課出之於商其餘七項徵之
於竈皆取以佐軍國之需濟民食之用是亦經國之
要務也至於商課中又有紙硃價銀銅觔水脚河工
協濟都翰公費鹽觔養廉等名均非正項錢糧故略
而不書
山東通志卷十三
