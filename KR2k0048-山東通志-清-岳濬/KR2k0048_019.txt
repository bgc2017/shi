山東通志卷十一之六
闕里志六(世爵學舍)(世職祀田)(賢哲世職墓廟祠賢宅第官屬林聖遺蹟)
(周公祀典附)
世爵
衍聖公爵宗子世襲
世職
翰林院五經博士二人(北宗一人南宗一人)
國子監學正一人
聖澤書院太常博士一人
尼山書院學錄一人
洙泗書院學錄一人
聖廟執事官四十員
曲阜縣知縣一人
四氏學錄一人(每科省試四氏學中式三人)
宗子世爵
孔氏衍聖公(按孔氏系出殷後周成王二年封微子啓於宋以奉湯祀無嗣傳弟微仲衍衍)
(生宋公稽稽生丁公申申生閔公恭恭生弗父何何生宋公周周生世父勝勝生正考父正考父生孔父)
(嘉嘉生木金父遷於魯木金父生祈父以孔為氏祈父生防叔防叔生伯夏伯夏生叔梁紇紇生孔子是)
(為聖系之一代自孔子而下二代鯉字伯魚詳見崇聖祠三代伋字子思詳見四配四代白字子上嘗遊)
(於齊齊威王召以為相不受五代求字子家楚召不就六代箕字子京為魏相七代穿字子高楚魏趙三)
(國交聘不就著儒家之語十二篇名曰讕言八代謙又名斌字子順仕魏為安釐王相後封魯國文信君)
(生子三鮒騰樹孔叢子云家之族系一子相承延至九世始有三子焉九代鮒字子魚秦封魯國文通君)
(拜少傅李斯議焚書鮒與弟騰蔵其家語論語尚書孝經等於祖堂舊壁中自隠於嵩山教弟子著書二)
(十餘篇記先聖及子思子上子高子順與已行事名曰孔叢子生子隨字元路四傳至吉吉生何齊皆承)
(殷後為宋公嗣絶弟騰字子襄漢高祖過魯封為奉嗣君一云奉聖君後為惠帝博士遷長沙太守聖裔)
(奉祀自此始生子忠十代忠字子貞文帝徵為博士封褒成侯生子二武安國十一代武字子威臨淮太)
(守子延年十二代延年武帝時為博士拜少傅遷大將軍子霸十三代霸字次孺昭帝博士宣帝時以大)
(中大夫授皇太子經為高密相元帝即位拜太師賜爵關内侯號褒成君生子四福捷喜光十四代福襲)
(封關内侯子房十五代房襲封關内侯子均十六代均字長平襲封關内侯徵拜尚書郎平帝元始元年)
(改封褒成侯食邑二千戶按自漢以来雖以聖裔寵異之猶未襲封也至十三代霸封關内侯傳福至房)
(俱嗣侯是為尊帝師而封也至平帝始改封均為褒成侯則專奉先聖自是封爵不絶子志十七代志光)
(武初拜大司馬建武十四年襲封褒成侯子損十八代損字君益章帝永平十五年襲爵和帝永元四年)
(改封褒亭侯子曜十九代曜字君曜襲封褒亭侯生子二完讃二十代完襲爵無子以弟讃之子羨襲爵)
(二十一代羨字子餘魏文帝黃初元年拜議郎改封宗聖侯子震二十二代震字伯起晉武帝泰始三年)
(改封奉聖亭侯拜太常卿食邑二千戶子嶷二十三代嶷字功成襲封子撫二十四代撫舉孝廉襲封奉)
(聖亭侯為豫章太守子懿二十五代懿東晉襲爵子鮮二十六代鮮字鮮之宋文帝元嘉十九年襲封尋)
(改崇聖侯子乘二十七代乘字敬山後魏舉孝廉孝文帝延興三年封崇聖大夫食邑五百戶子靈珍二)
(十八代靈珍授秘書郎孝文帝太和十九年仍封崇聖侯食邑一千戶子文泰二十九代文泰襲爵子渠)
(三十代渠襲爵北齊天保元年改封恭聖侯後周大象二年改封鄒國公食邑一千戶子長孫三十一代)
(長孫周武帝宣政元年襲爵生子二英悊嗣悊三十二代英悊陳光大元年改封奉聖侯無子弟嗣悊隋)
(文帝時應制登科授涇州司兵參軍遷太子通事舍人襲封鄒國公煬帝大業四年改封紹聖侯食邑一)
(千戶子德倫三十三代德倫唐高祖武德九年改封褒聖侯太宗貞觀十一年詔侯家祭服玄冕朝會位)
(同三品食邑一千戶按此後世召孔氏子孫朝會之始子崇基三十四代崇基中宗嗣聖十二年襲爵神)
(龍元年制授朝散大夫陪祭朝會子燧之三十五代燧之字蔵暉玄宗開元二十七年改封文宣公詔位)
(於文官二品之下除兖州長史遷都水使者食邑一千戶子萱三十六代萱襲爵兼兖州泗水令子齊卿)
(三十七代齊卿德宗建中三年襲爵兼青州司兵參軍子惟晊三十八代惟晊憲宗元和十三年授兖州)
(參軍襲封文宣公子策三十九代策明經及第歷少府監主簿國子監丞襲封文宣公遷國子尚書博士)
(子振四十代振字國文懿宗咸通四年状元及第除秘書省校書郎歷監察御史員外郎襲封文宣公子)
(昭儉四十一代昭儉由兖州司馬除秘書郎襲封文宣公累宰曲阜子光嗣四十二代光嗣哀帝天祐二)
(年授泗水令林廟主五季之亂失其世爵故授是官為灑掃戶孔末所害子仁玉四十三代仁玉字温如)
(初孔末既害光嗣自為曲阜令時仁玉生始九月母張氏抱歸育於外家長訴於朝乃罷未後唐時以仁)
(玉襲封文宣公後周太祖廣順二年謁聖廟及孔林召對授曲阜縣令兼監察御史卒贈兵部尚書生子)
(四宜憲冕勖宣聖嫡裔幾絶復續孔氏稱仁玉為中興祖四十四代宜字不疑歷任宋太祖太宗朝太平)
(興國三年特遷太子右贊善大夫襲封文宣公通判高密郡遷殿中丞生子三延世延澤延渥四十五代)
(延世字茂先初為長葛令真宗即位訪宣聖後召見授曲阜令襲封賜以祭器經書金帛子聖佑弟延澤)
(贈諫議大夫生子宗愿四十六代聖佑祥符元年真宗東封駕幸林廟授祐太常寺奉禮郎天禧五年以)
(光禄寺丞襲爵終於太子中舍無嗣以堂弟宗愿承襲宗愿字子莊延澤子仁宗至和二年用太常博士)
(祖無擇議以文宣為孔子謚號非子孫可襲改為衍聖公盖取襲封之義累遷尚書比部員外郎子四若)
(蒙若虚若愚若拙四十七代若蒙字公明神宗熙寧元年襲封子二端友端撡哲宗元祐元年改封奉聖)
(公坐事廢以弟若虚承襲詔令專主祀事不任他職每遇大禮許赴闕陪位視學必遣官取衍聖公及三)
(氏子孫觀禮若虚字公實宋哲宗元符元年襲封奉聖公改封衍聖公卒詔以若蒙長子端友嗣爵四十)
(八代端友字子交徽宗崇寧三年襲封衍聖公偕叔父傳姪玠隨高宗南渡寓三衢無嗣以姪玠襲封於)
(衢凡六世端撡端友弟生子四瑄璠瑱玠金以端操權襲衍聖公於魯端撡卒以若愚之子端立權襲封)
(爵至金熙宗天眷三年立孔子廟求聖裔得端撡之子璠授承奉郎四十九代璠字文老襲封衍聖公未)
(拜封而卒生子二拯總五十代拯字元濟金熙宗皇統二年除文林郎襲封衍聖公無嗣以弟總襲爵總)
(字元會大定二十一年世宗召赴闕下特授曲阜縣令總增廣林廟及尼防山殿廡五十餘楹終奉直大)
(夫子二元措元綋五十一代元措字夢得金章宗明昌三年超授中議大夫七年行郊禮召元措赴闕侍)
(祠位在終獻之次承安二年襲爵詔衍聖公年及十七兼曲阜縣令仍令世襲不得别行差占於是始世)
(襲曲阜令天興二年遷光禄大夫改太常卿無子弟元綋生子之固之固生子湞表以嗣爵因不事儒雅)
(尋廢若愚之子端立端立生琥琥生拂拂生子二元孝元用至是以元用權襲封爵卒復以元孝之子之)
(厚襲爵五十二代之厚贈亞中大夫濟寧路總管輕車都尉魯郡侯子浣自四十八代端友同姪玠隨)
(宋高宗南渡寓浙之衢州紹興二年權知彬州卒無子以玠嗣高宗紹興二年襲封衍聖公玠子搢搢子)
(文遠文遠子萬春萬春子洙凡五代俱襲封衍聖公於衢宋亡入元至元十九年辭爵無嗣遂罷封按衍)
(聖公以主祀為重南宗附見於此五十三代浣字日新元贈禮部尚書追封魯郡侯生子一思晦初元用)
(生子之全之全生子治成宗元貞元年特詔治襲封衍聖公卒以子思誠襲仁宗即位訪孔子後以浣子)
(思晦嗣爵五十四代思晦字明道武宗時舉孝廉授教諭襲封衍聖公進嘉議大夫思晦奏請增修廟垣)
(角樓重建金絲堂設司樂管勾典籍等官先是孔末之徒以偽亂真滅聖裔殆盡至是思晦稽析宗支刻)
(於石族系悉明卒封魯郡公謚文肅子克堅五十五代克堅字璟夫順帝至元元年襲爵至正八年朝廷)
(謂公爵與階不稱制授中奉大夫秩二品賜以銀章召入為集賢直學士遷禮部尚書出為西臺御史召)
(拜國子祭酒謝病歸守祖庭明兵取中原太祖手詔趨入覲待以賓禮而不名洪武元年受封特命班亞)
(上相給二品銀印子九希學希說希範希進希麟希鳳希順希尹希贇按孔氏分九門自此始五十六代)
(希學字士行洪武元年朝京師詔問歷代治理對甚悉上嘉之授資善大夫襲封衍聖公定制進秩二品)
(賜銀印子二訥諝五十七代訥字言伯洪武十七年襲封初行誥詞吏部奏用資善階帝諭之曰既爵公)
(勿事散官但誥以織文玉軸為異耳遂為故事每歲入覲得給符乘傅班序列文臣首生子四公鑑公鐸)
(公鈞公鏜五十八代公鑑字昭文洪武二十三年襲爵子彦縉五十九代彦縉字朝紳永樂八年襲爵仁)
(宗即位率三氏子孫朝賀賜第於東安門北景泰二年上幸太學特召觀禮賜正一品服又賜三氏子孫)
(冠帶錦衣後朝會復賜三臺銀印玉帶錦衣視一品子四承慶吉澤源六十代承慶未襲爵而卒景泰六)
(年贈衍聖公子二弘緒弘泰六十一代弘緒字以敬景泰六年襲封時年八歲延入内宫賜金鈕麒麟圖)
(書御篆謹禮崇德四字弘緒卒子聞韶聞禮俱幼成化六年以弘緒之弟弘泰權襲封爵子聞詩六十二)
(代聞韶字知德弘冶十六年襲爵子二貞幹貞寧六十三代貞幹字用濟嘉靖二十五年襲爵子尚賢六)
(十四代尚賢字象之嘉靖三十五年八月襲爵萬歷七年詔衍聖公不在文武職官之列以賓禮待之子)
(二允椿允桂六十五代允椿字懋齡萬歷二十二年襲爵弟允桂襲五經博士俱早卒無嗣尚賢以嫡次)
(枝堂侄允植為後允植係五經博士貞寧之孫尚坦之子天啓二年襲爵)
皇清孔允植(字懋申六十五代順治元年奉)
詔(封爵如舊二年賜給三臺銀印子興爕)
皇清孔興爕(字超吕六十六代順治五年承襲順治七年晉階太子少保八年加少保子二毓圻)
(毓埏)孔毓圻(字翊宸六十七代康熙七年承襲十五年晉階太子少師雍正元年十一月卒於京)
(謚恭慤子傳鐸)孔傳鐸(字振路六十八代雍正元年承襲子繼濩)孔繼濩(字體和六十九)
(代早卒子廣棨)孔廣棨(字理裕七十代雍正元年衍聖公傳鐸以病乞贊爵)
(詔准廣棨承襲)
世軄
翰林院五經博士(北宗)
(述聖子思子中庸書院在鄒縣南門外即孟子受業處也明弘冶十六年詔以衍聖公次子世襲翰林院)
(五經博士奉子思子祀事從衍聖公聞韶之請也每歲春秋博士赴鄒縣書院主祭孔聞詩字知言六十)
(二代衍聖公弘泰長子弘泰權襲封衍聖公聞詩承蔭於弘治十六年授職孔聞禮字知節衍聖公弘緒)
(次子正德元年襲職孔貞寧字用致六十三代衍聖公聞韶次子嘉靖二十五年襲職孔允桂六十五代)
(衍聖公尚賢次子萬歷二十二年襲軄孔允隆字懋德天啓四年聖公借任前軄孔尚達六十四代崇禎)
(元年借任孔允相六十五代崇禎十年借任孔允錫崇禎十四年借任至十六年以孔允鈺借任)
皇清孔允鈺(六十五代順治元年任軄)孔毓麟(六十七代順治七年借任)孔毓瑛
(六十七代康熙五年借任加六級)孔毓埏(六十七代衍聖公毓圻弟康熙十八年襲職加六級)
孔傳鋕(六十八代衍聖公毓圻子康熙四十四年襲職加十級)孔繼溥(六十九代衍聖)
(公傳鐸子雍正十一年襲軄)
翰林院五經博士(南宗)
(聖裔四十八代端友宋衍聖公偕族叔傳姪玠扈從宋高宗南渡寓居衢州府西安縣卒無子以姪玠嗣)
(自玠至洙凡五代俱襲封衍聖公詳世系元世祖至元十九年召洙赴闕授國子祭酒提舉浙東道學校)
(事無子遂罷封今之衢族多係中興祖仁玉五代孫傳之後裔也明弘治六年從衢州守沈杰之請詔設)
(五經博士一員奉衢州祖廟祀事孔彦繩五十九代由選舉正德元年授軄為南宗博士之始彦繩卒數)
(代未襲)
皇清孔興&KR1420;(六十六代康熙四十一年承襲博士主衢州祀事)孔毓垣(六十七代康熙)
(五十三年襲軄)
國子監學正
(唐封褒聖侯孔德倫先聖三十三代孫也在河南寧陵縣勅建祖廟明正統九年詔遷廟於儀封嘉靖十)
(四年准請祠官特授聖裔為國子監學正專主祀事孔承寅六十代嘉靖十四年授軄孔尚林六十四代)
(崇禎元年授職)
皇清孔允齊(六十五代由衍聖公保舉於順治八年授軄)孔毓璋(六十七代康熙三十)
(年授軄)孔傳鈞(六十八代康熙五十八年授軄)
太常寺博士
(聖澤書院即孔子宰中都地也明設太常寺博士一員以主祀事例以衍聖公三子承襲崇禎間五經博)
(士孔允鈺以違例罷軄)
皇清孔允鈺(六十五代順治九年衍聖公孔興爕請以允鈺暫主聖澤書院祀事)孔毓琮
(六十七代康熙二十六年襲軄)孔毓㻖(六十七代康熙四十七年代襲)孔傳煦(六十八代)
(康熙五十五年襲軄)孔繼泰(六十九代雍正四年襲軄)
尼山書院學錄
(書院在尼山之麓聖母禱尼山而生孔子實毓聖之靈區也元至順二年衍聖公孔思晦請設尼山書院)
(洙泗書院山長各一員本年以彭璠為山長璠卒以益都路馬猶子為山長至元三年以谿達識為山長)
(是後聽衍聖公保舉族人之賢者任之孔思本五十四代由保舉任山長陞般陽路學教授孔克信五十)
(五代由泗水教諭陞山長孔克綱由豐縣教諭陞山長明正德二年衍聖公聞韶奏改山長為學錄軄視)
(國子監孔彦章字朝顯五十九代由保舉正德中授軄孔弘譽六十一代嘉靖三十五年授軄孔允桐六)
(十五代孔興榮六十六代萬歷中相繼授職孔弘謙六十一代由廪生崇禎九年授軄孔允統六十五代)
(由廩生崇禎十一年授軄崇禎十四年以增生孔聞然代職)
皇清孔聞然(六十二代順治元年授職)孔貞綱(六十三代由生員順治四年授職)孔
毓璽(六十七代康熙二十三年授職)孔傳鈁(六十八代康熙五十年授職)
洙泗書院學錄
(書院在孔林之東二里許周敬王三十六年孔子自衛反魯乃與弟子講道於洙泗之上魯記所載孔子)
(講堂即此也元時創建請額為洙泗書院至順二年以衍聖公孔思晦之請設山長聽衍聖公保舉族人)
(之賢者任之孔濱五十三代由保舉授山長孔思迅五十四代孔克昌五十五代孔希孟五十六代以保)
(舉相繼授職明正德二年改為學錄孔彦䆳字朝元五十九代正德中保任洙泗書院學錄孔弘述字以)
(傳六十一代嘉靖三十八年授職孔弘顒字以昂萬歷二十七年除授國子監學錄主洙泗書院祀事學)
(錄加京銜始此崇禎六年以孔尚澄代職)
皇清孔尚澄(六十四代順治元年授職)孔尚仟(六十四代康熙六年授職)孔偵爝
(六十三代康熙二十年授職)孔興烒(六十六代康熙三十一年授職)孔毓坪(六十七代)
(康熙三十九年授職)孔傳本(六十八代康熙四十三年授職)
聖廟執事官四十員
(諭雍正八年十一月奉者二員四品者四員五品者六旨增設執事官三品)
(員七品者八員八品九品者各十員各按品級給與章服各員由衍聖公於孔氏子孫内選擇報部充補)
(彙奏以聞每年給俸二十兩俱經衍聖公選補如數)
曲阜縣知縣
(按史漢以前曲阜為魯國故有從事督郵之官隋改為曲阜縣始有令至宋以京朝官知縣事故有以殿)
(中丞知縣事者有以光禄丞知縣事者宋真宗改仙源縣仁宗皇祐三年詔今自仙源縣官復於孔氏子)
(弟中選用徽宗崇寧間又詔文宣王後當聽一人注兗州仙源縣官有丞有簿有尉大抵皆世官也金元)
(常以衍聖公兼知縣事故有世襲縣尹明洪武七年改為世職聽衍聖公保舉族人之賢者咨部選授萬)
(歷元年兩院題准挨取孔姓廩生六名學道考選四名送兩院兩院考選二名送吏部吏部考選一名授)
(前職舊係世職不與黜陟以故不在應朝之例四年撫按題准如流官事例依期應朝聽候考察著為令)
(詔至阜國朝雍正三年公會同廵撫揀選保舉引曲縣知縣由衍聖)
(見欽授三載考績舉劾如制盖於厚聖裔之中寓以飭吏治之意也攷之舊志可記者自唐始孔緒四十代)
(唐曲阜令孔昭儉四十一代累宰曲阜孔仁玉四十三代後漢長興初任曲阜令後周廣順二年復授縣)
(令孔宜四十四代宋乾德中任縣令孔延世四十五代咸平中任縣令孔勖四十四代大中祥符二年由)
(太常博士授仙源縣令時曲阜改仙源孔延魯四十五代大中祥符四年知縣事孔道輔四十五代大中)
(祥符九年知縣事孔聖佑四十六代天禧五年以光禄丞知縣事孔宗亮即舜亮四十六代慶歷五年以)
(將作監丞知縣事孔彦輔四十五代慶歷十五年知縣事孔宗翰四十六代嘉祐元年知縣事孔淘四十)
(八代嘉祐四年以屯田員外郎知縣事孔宗夀四十六代紹聖元年知縣事孔元用五十一代寳慶元年)
(以通直郎任縣事孔思逮五十四代金大定初任曲阜令時仙源復改曲阜孔總五十代大定二十二年)
(以公兼縣令孔克昌五十五代承安二年詔襲封衍聖公年及十七兼曲阜縣令孔元用元太祖十五年)
(詔復授元用為曲阜令子之全孫治俱襲縣令孔思誠五十四代至元二十二年襲縣尹孔濟五十五代)
(延祐中授孔思凱五十四代至治二年襲孔克欽五十五代元統初襲孔希大字士功五十六代至正十)
(二年授從仕郎襲縣令二十三年授希章為曲阜縣令明洪武元年仍以希大為曲阜令改承事郎後坐)
(廢改世襲為世職孔克伸字剛夫五十五代洪武七年衍聖公希學保任世職始此孔克㽦字耕夫洪武)
(十五年任孔希文字士周五十六代洪武十七年任孔希範字士則洪武二十八年任孔克中字正夫五)
(十五代永樂九年任孔公鏜字聲聞五十八代宣德九年任孔澳字藴伯五十七代景泰元年任孔公錫)
(字賜文五十八代景泰庚午舉人天順五年任以考績加兗州府通判銜仍管縣事按世職加銜始此孔)
(燮字理伯五十八代成化八年任孔希永字士毅五十六代成化二十三年任孔彦士字朝臣五十九代)
(成化丁酉舉人弘治二年任孔承泗字永道六十代正德元年任孔承夏字永功正德五年任孔公統字)
(一文五十八代正德十一年任孔承震字永器六十代弘治戊午舉人嘉靖元年任孔公珏字栗文五十)
(八代嘉靖十一年任孔公澤字仁文嘉靖二十二年任孔承業字永基六十代嘉靖二十五年任孔弘廓)
(字以任六十一代由歲貢嘉靖四十三年任孔承厚字永載由廩生隆慶二年舉孝行授職孔弘復字以)
(誠六十一代由廩生萬歷元年選用五年考滿稱職加陞濟寧州知州銜仍管縣事歷官運使同知孔貞)
(教六十三代由廩生選舉萬歷三十五年以京衛武學教授縣令孔貞叢字茂所由廩生萬歷二十七年)
(選用四十三年加陞山東鹽運使同知銜仍管縣事孔聞簡六十二代由廩生崇禎元年選用陞東昌府)
(通判孔弘毅六十一代由廩生崇禎二年任孔貞堪六十三代由廩生崇禎十三年任)
皇清孔允淳(六十五代順治元年由廩生衍聖公保舉咨部題授世職知縣五年加東昌府通判)
(銜管縣事)孔興認(字緘三六十六代由廩生康熙十九年知曲阜縣三十一年再任仁儉平易有)
(惠政)孔尚愉(字俞心六十四代由監生康熙二十四年任)孔尚愷(字伯仁六十四代由)
(監生康熙四十五年任)孔衍澤(字沛也六十五代由監生康熙五十一年任)孔毓琚
(字季玉六十七代興認子由歲貢生雍正三年保舉引)
(見條奏稱縣知縣旨授曲阜)
四氏學學錄
(按建學始於魏文帝黃初二年至宋真宗大中祥符二年令就廟建學以訓孔氏子係猶未設官也至乾)
(興元年孫宣公奭守兗州請以楊光輔為講書轉奉禮郎哲宗元祐元年置教授一員于舉到文官内差)
(或委本路監司保舉有行義人充令教訓本家子弟四年尹復泰以文潞公薦為教授本年又設學錄一)
(員此學錄官名之始也金元間更置不一至世祖中統初詔立曲阜廟學選師儒充教授正錄各一明洪)
(武元年設孔顔孟三氏子孫教授一員用異姓宣德以後始以聖裔任學錄聽衍聖公同旅衆公舉年德)
(俱尊學問優長者咨部銓除至萬歷十五年增入曾氏子孫乃改為四氏學學錄云孔克宴字堯夫五十)
(五代於宣德元年保任孔倫字經伯五十七代由儒士景泰六年任孔克旻字舜夫五十五代由儒士天)
(順八年任孔克昫字東夫由儒士成化三年任孔公璜字輔文五十八代由儒士成化十年任孔公杰字)
(佐文由歲貢嘉靖十二年任孔公鉉字舉文由歲貢嘉靖十三年任孔彦衢字朝亨五十九代由歲貢嘉)
(靖十九年任孔彦佩字朝鳴由歲貢嘉靖三十一年任孔承鎬字永周六十代由生員嘉靖三十九年任)
(孔承作字永則由生員萬歷八年任至十四年改為四氏學孔承佽由生員萬歷十七年任孔聞諫六十)
(二代由生員萬歷二十八年任孔聞評由廪生泰昌元年任孔弘養六十一代由生員崇禎六年任)
皇清孔尚璠(六十四代由生員順治十四年授職)孔貞燦(六十三代由生員康熙六年任)
孔貞綋(由生員康熙十一年任)孔衍侯(六十五代康熙二十年任)孔尚侃(六十)
(四代康熙十二年任)孔毓玒(六十七代康熙三十三年任)孔尚忻(六十四代康熙)
(四十三年任)孔衍漳(六十五代康熙五十八年任)
賢哲世職
顔氏五經博士(顔氏為曹姓周武王封曹侯於邾六傳至邾武公字伯顔子友别封郳為)
(小邾子其子因父字為氏始以顔為姓友生爽為下大夫爽生連連生□□生鳴自連至鳴皆魯上大夫)
(鳴生音為司寇音生羽羽生訓訓生簡簡生箱自羽至箱皆為下大夫箱生䖑䖑生景景生整整生恤恤)
(生求自䖑至求皆司寇求生友為邑宰友生無繇娶齊姜氏生回於周景王二十四年庚辰冬十一月丙)
(申即魯昭公二十一年也周景王三十年辛亥年三十二卒於秋八月丁巳即魯哀公五年葬魯城東防)
(山之陽娶宋戴氏生子歆宗子世系家乘具載具聞達子孫表著歷代者如二代歆字子林三代儉元泰)
(定三年俱從祀復聖廟十一代異漢大夫十四代□會稽都尉十六代凱安成太守二十三代殷字士榮)
(州舉茂才官至御史大夫二十四代盛字叔臺魏關内侯徙居瑯琊臨沂代傳孝恭號孝悌里二十五代)
(欽字公若封葛嶧縣子二十七代含字弘都東晉時以討蘇峻功封西平縣侯二十八代髦光禄勲襲侯)
(三十代靖之字茂宗御史中丞三十一代騰之字弘道巴陵太守三十三代見遠南齊治書御史兼中丞)
(三十五代之推字子介隋學士撰家訓二十篇三十六代思魯字孔歸唐秦王府記室參軍生子四杲卿)
(真卿皆第三子勤禮之後也三十七代籕字師古唐秘書監奉詔撰定五禮進爵為子遷弘文閣學士四)
(十五代文威五代時隠魯之嶧山號虚中先生四十七代仲昌宋淳化二年講五經賜第仕終南京判官)
(四十九代復字長道賜進士天章閣待制子孫南徙不知其傳以弟端之子繼為宗繼進士居陋巷故宅)
(五十七代池字德裕明洪武中官三學教授主奉祀事至五十九代希仁字士元正統十一年欽定主祀)
(景泰二年行取希仁之弟希惠特授翰林院五經博士尋以不係嫡派罷六十代議字定伯詔授翰林院)
(五經博士世襲主祀成化元年賜第京師入覲馳驛著為例子公鋐六十一代公鋐字宗器成化十八年)
(襲軄子五長重德次重禮六十二代重德字尚本正德二年襲軄六十三代從祖字守嗣無後以重禮長)
(子肇先為宗肇先字啟元嘉靖四十一年襲職子嗣慎六十四代嗣慎字用脩萬歷三年襲職子允宗允)
(祚六十五代允宗字永昌未襲軄卒萬歷三十年贈脩軄郎翰林院五經博士子二伯貞伯廉允祚字永)
(錫以兄蚤卒萬歷中代襲及兄子伯貞長讓職致仕六十六代伯貞字叔節萬歷二十七年襲軄子二光)
(魯光晉伯廉字叔清兄子幼不任祀事萬歷三十四年以例代襲六十七代光魯字師旦天啟二年承襲)
(子紹統紹緒六十八代紹統字景宗崇禎十四年三月承襲五月卒無後八月以弟紹緒代襲)
皇清顔紹緒(六十八代字振宗順治元年襲職子懋衡)顔懋衡(六十九代康熙五年承襲)
(子崇敷)顔崇敷(七十代康熙四十一年承襲子懷正)顔懷正(七十一代康熙五十五年)
(承襲子士基)顔士基(七十二代康熙六十一年承襲旋卒)顔士塤(七十二代雍正二年)
(承襲旋卒無嗣)顔懷襗(七十一代懷正弟雍正二年承襲)
曾氏五經博士(曾氏夏禹之後少康封次子曲烈於鄫魯襄公六年邾人莒人滅鄫鄫世)
(子巫奔魯為魯大夫去邑而為曾氏復聖曾子生於周敬王十五年丙申冬即魯定公五年也宗子世系)
(家乘略具二代元三代西俱崇祀復聖父萊蕪侯廟庭其聞達子孫世次可考者自四代欽以下如八代)
(偉漢尚書令九代樂都鄉侯十三代寳車騎侍郎十五代據避王莽之亂遷居南豐十八代耀諫議大夫)
(二十二代渙景陽侯三十六代莊唐侍御史三十七代慶御史大夫四十代崇範太子洗馬四十八代延)
(膺宋太宗時兵馬都監至五十九代質粹字好古明嘉靖十二年吏部左侍郎顧鼎臣奏曾子為聖門高)
(弟得吾道之正傳雖配聖有靈而象賢無主當追求其後以主祀事十三年詔江西提學副使徐階親詣)
(吉安府永豐縣訪曾子後時曾嵩曾袞皆以生長南方不樂北徙獨質粹欣然請行乃送部以衣巾奉祀)
(十八年照顔孟二氏例授翰林院五經博士世襲主祀六十代昊未襲卒六十一代繼祖字繩之少病目)
(嘉靖三十九年祖質粹故時曾袞以應貢到京替襲前職繼祖具奏勘明罷袞官而繼祖仍主祀事六十)
(二代承業字洪福萬歷五年襲職六十三代弘毅崇禎元年承襲子文達於崇禎十四年承襲)
皇清曾文達(六十四代順治元年襲職子貞豫)曾貞豫(六十五代康熙七年承襲子尚)
(溶)曾尚溶(六十六代康熙二十九年承襲加一級子衍橚)曾衍橚(六十七代雍正八年)
(承襲)
孟氏五經博士(亞聖孟子魯大夫孟孫氏之後也自公子慶父數傳至激字公宜者娶仉)
(氏於周烈王四年己酉四月初二日生孟子即魯共公五年孔子殁後四十有七年也三歲父卒母三遷)
(以教十五歲就學於魯師事子思三十七歲禮聘至魏五十四歲魏惠王卒去魏適齊五十五歲在齊迎)
(母奉養五十六歲母卒歸葬於魯五十七歲在鄒居喪五十八歲返於齊齊王以為客卿五十九歲齊伐)
(燕勝之是年齊宣王卒六十歲魯平公將見孟子嬖人臧倉沮之六十四歲滕文公問為國六十七歲作)
(孟子七篇趙岐云孟子中外共十一篇今存中七篇外四篇亡八十四歲壬申周赧王二十六年十一月)
(十五日孟子卒孟子娶白氏生子一世譜云即孟仲子也仲子之子名睪趙岐云仲子孟子從弟也朱註)
(因之于慎行遂謂睪為孟子之子今按宗子世系家乘略具其聞達子孫世次可考者如五代舒漢雲中)
(太守八代但太子門大夫九代卿太博十代喜字長卿曲臺署長十三代嘗字伯周合浦太守二十二代)
(嘉字萬年晉參軍三十一代說唐春官侍郎三十三代浩然隠鹿門山三十四代雲卿校書郎三十五代)
(華侍御史三十九代方立昭義節度留守至四十五代寧宋仁宗景祐四年孔道輔薦於朝授鄒縣主簿)
(奉孟子祀四十六代堅徐州知州四十七代寬四十八代欽四十九代津五十代德義登進士第授魚臺)
(縣尹五十一代允植五十二代惟恭字彦通五十三代之訓字曾甫元至正間為莒州學正五十四代思)
(諒字友道明洪武元年授鄒縣主簿五十五代克仁字信夫天順三年贈修職郎翰林院五經博士五十)
(六代希文字士煥景泰三年詔顔子孟子有功世教嫡長子皆世襲翰林院五經博士孟氏世襲始此子)
(二長元次亨五十七代元字長伯弘治二年襲職子公綮五十八代公肇字先文亨之子也因堂弟公綮)
(少孤不克主祀嘉靖二年代襲公肇字槖文嘉靖十二年襲職子彦璞五十九代彦璞字朝璽隆慶元年)
(襲職子承光六十代承光萬歷二十九年襲職天啓二年同長子弘略勦賊殉難次子弘譽六十一代弘)
(譽天啓三年承襲姪聞玉六十二代聞玉弘略子崇禎二年襲職無嗣以弘譽之子聞璽承襲子貞仁)
皇清孟貞仁(六十三代順治元年襲職子尚桂)孟尚桂(六十四代康熙五十五年承襲)
(子衍泰)孟衍泰(六十五代康熙五十九年承襲加一級)
閔氏五經博士(先賢閔子其先魯公族僖公元年季友請立閔公後以其子子魯奉祀始)
(姓閔氏子魯生澤澤生伯衍伯衍生子建子建生子馬父子馬父初娶姜氏生損為周景王八年魯昭公)
(五年歷朝從祀稱篤聖閔子居十哲首壇宗子世系家乘略具其聞逹子孫世次可攷者自二代法以下)
(如十二代遵漢博士十七代道弘為明帝孝經師二十二代鴻晉尚書四十四代正宋太廟齋郎至六十)
(四代煒明濟寧庠生弟煌充四氏學奉祀生)
皇清康熙三十八年閔煌援例陳情經
廷臣議准為先賢閔子設立博士查閔煌之先世自魯
遷歙復自歙遷濟寧世為主祀其兄閔煒有子衍籕
委係嫡裔於康熙三十九年奉
旨授閔衍籕為翰林院五經博士世襲主祀
閔衍籕(六十五代子興汶)閔興汶(六十六代康熙四十年承襲)
冉氏五經博士(冉氏高辛氏之後先賢冉子耕魯人按東原志伯牛子生於周景王二十)
(三年十一月初七日宗子世系家乘略具)
皇清雍正二年三月恭逢
皇上詣學詔為先賢冉子伯牛設立博士經山東廵撫
岳(濬)查明冉士樸委係嫡裔於雍正十三年具題奉
旨授冉士樸為翰林院五經博士世襲主祀
冉士樸(六十五代雍正十三年十月授職)
冉氏五經博士(冉子高辛氏之後先賢冉子雍魯人生於周景王之二十二年宗子世系家乘略具)
皇清雍正二年三月恭逢
皇上詣學詔為先賢冉子仲弓設立博士經山東廵撫
塞(楞額)查明冉天球委係嫡裔於雍正六年具題奉
旨授冉天琳為翰林院五經博士世襲主祀
冉天琳(六十七代雍正六年六月授職)
端木氏五經博士(端木系出鬻熊鬻熊有少子曰端木子孫因氏焉先賢端木賜衛人)
(生於周景王二十五年即衛靈公十五年也宗子世系家乘略具其聞逵子孫世次可考者自二代炅以)
(下如十四代質字含文漢博士二十五代從矩晉舉孝廉三十八代訥唐中書舍人奉祀事五十代高宋)
(政和間請脩先賢專祠至六十六代正遷居濟寧六十八代文獻明濟寧學奉祠生六十九代秀奉祀生)
(子謙)
皇清康熙三十八年端木謙援例陳情經
廷臣議准為先賢端木子設立博士查端木謙委係嫡
裔於康熙三十九年奉
旨授端木謙為翰林院五經博士世襲主祀
端木謙(七十代康熙三十九年授職子派)端木派(七十一代康熙五十九年承襲)
仲氏五經博士(仲氏高辛氏之後高辛氏有才子八人仲曰堪子孫因以仲為姓其後有)
(仲溶為魯卞邑大夫遂居卞城鄉生子奐奐生式式生度度生肇肇生拱北拱北生鳬鳬娶宋氏於周景)
(王三年己未九月初七日生仲由即魯襄公三十一年也子二子崔子啓宗子世系家乘略具其聞達子)
(孫世次可考者自二代子崔以下十一代光漢右扶風二十一代時鳴舉孝廉二十三代泉晉尚書三十)
(五代子陵唐舉賢良官常侍四十五代簡宋進士官刑部郎仲氏自漢更始中十七代孫避亂移居濟寧)
(至明萬歷十五年五十八代吕復居泗水縣為奉祀禎生六十代銓奉祀生六十一代則顯奉祀生又至崇)
(十六年以衍聖公孔允植之請為先賢仲子設立博士查明于陛應襲)
皇清仲于陛(六十一代順治二年授職子秉貞)仲秉貞(六十二代康熙十一年承襲子)
(承述)仲承述(六十三代康熙四十六年承襲子藴錦)仲藴錦(六十四代雍正四年承襲)
言氏五經博士(言氏派出太原先賢言子游吴人生於周敬王之十三年宗子世系家乘)
(略具)
皇清康熙五十一年以江南提學張(元臣)之請為先賢
言子設立博士查言德堅委係嫡裔奉
旨授言德堅為翰林院五經博士世襲主祀
言德堅(七十三代康熙五十一年九月授職)
卜氏五經博士(卜氏周禮有卜人氏以官為氏先賢卜子商衛人生於周敬王之十三年)
(宗子世系家乘略具)
皇清康熙五十九年以山東廵撫李(樹德)之請為先賢
卜子設立博士查卜尊賢委係嫡裔奉
旨授卜尊賢為翰林院五經博士世襲主祀
卜尊賢(六十四代康熙五十九年十二月授職)
顓孫氏五經博士(顓孫本媯姓陳公子顓孫仕晉子孫氏焉先賢顓孫師陳人生於周)
(敬王之十六年宗子世系家乘略具)
皇清雍正二年三月恭逢
皇上詣學詔為先賢顓孫子設立博士查顓孫誠道委
係的裔於雍正三年奉
旨授顓孫誠道為翰林院五經博士世襲主祀
顓孫誠道(六十六代雍正三年九月授職)
至聖廟(在魯城内本距曲阜縣八里明正德中從僉事潘珍之請環聖廟為城遷縣於此以衛之)
按舊制聖廟二門榜曰大中門宋仁宗御筆也三門
之後曰書樓蔵賜書之樓也(即今奎文閣)樓後御路東西
兩碑亭次儀門門内御贊殿次杏壇即講堂遺趾漢
明帝幸孔子宅御此說經後世因以為壇壇之後即
正殿殿榜乃宋仁宗御製飛白書也徽宗崇寕二年
詔殿名大成其後為鄆國夫人殿殿東廡祀泗水侯
西廡祀沂水侯正殿廊西門外齊國公殿其後為魯
國太夫人殿次後為五賢堂(宋時所建)祀孟子荀卿揚雄
王通韓愈正殿廊東門外曰齋廳即宋真宗東封謁
廟駐蹕之所(真宗回鑾次兖州詔去其殿制賜本宗為廳族人遇祭致齋於此遂名為齋廳)
齋廳之東門外其南客館其北客位齋廳之後客堂
孔氏接見賓客之所由客位東一門直北曰襲封視
事廳廳後恩慶堂乃孔中丞道輔典鄉郡時會内外
親族之所堂之西曰家廟堂之東北隅曰雙桂堂孔
氏舜亮宗翰嘗讀書於此皇祐元年同賜第故名廟
左為衍聖公第第前為闕里坊古闕里也廟創於魯
哀公十七年漢魏唐宋代有修飾至金皇統大定間
制乃加備元至元丁夘大德戊戌至元己夘凡三修
焉明洪武初奉詔重修永樂十四年又撤其舊而新
之成化十九年始廣正殿為九間規制益宏弘治十
二年灾奉詔重進嘉靖隆慶以來守臣屢加修葺至
國朝康熙二十八年奉
詔重修雍正二年六月復灾奉
詔大加鼎建告成規制如左
金聲玉振坊(在櫺星門南)
櫺星門(在金聲玉振坊北門前有水環流如帶)
太和元氣坊(在櫺星門北)左側為德侔天地坊右側為道
貫古今坊
至聖廟坊(在太和元氣坊北)
聖時門(在至聖廟坊北三間環洞如城門制左右各冇雁翅墻)
泮池(在聖時門北上有三墻)池南左側為快覩門右側為仰高
門(每門三間東西對峙各通官道)
弘道門(在泮池北五間高一丈七尺面闊五丈四尺進深二丈八尺四圍俱石柱左右皆冇掖門)
大中門(在弘道門北五間高二丈四尺面闊六丈四尺進深二丈四尺左右各冇掖門)
同文門(在弘道門北五間高二丈四尺面闊六丈四尺進深二丈四尺左右各有掖門)
奎文閣(在同文門北七間三簷高七丈四尺面闊九丈進深五丈五尺前面擎簷俱石柱閣兩傍)
(各有便門三間門左右各有屋十五間)左側為宗子齋宿所(門一正齋房五間西)
(向南北房各三間)右側為有司齋宿所(門一正齋房五間)
大成門(在奎文閣北五間高二丈八尺面闊六丈五尺進深三丈五尺前後擎簷中間盤龍石柱)
(詔兩傍鐫花石柱下設罘罳列戟二十四枝用黃琉璃瓦簷)恭懸
御製御書對聫於明間中柱兩掖門左為金聲門右為
玉振門(與大成門並南向每門各三間)左側為毓粹門右側為觀德
門(在奎文閣北大成門南東西對峙各通官道)中列碑亭一十二座(奎文閣後)
(八座大成門前四座)有新建
聖祖皇帝御製碑亭
皇上御製碑亭
杏壇(在大成門北盖□綠色琉璃瓦壇前東南有聖檜遺蹟)
大成殿(在杏壇北九間兩簷高七丈八尺面闊一十三丈五尺進深八丈四尺前面用盤龍石柱)
(詔两山及後簷俱用鐫花石柱盖黃琉璃瓦簷下設罘罳)兩廡(在大成殿左右各五十間高二丈三)
(尺每廡闊五十五丈三尺深二丈五尺蓋□鑲砌黃瓦)
正殿設
至聖孔子像南向四配十一哲像分侍左右
至聖殿内天花枋上恭懸
聖祖仁皇帝御書匾額殿外門枋上恭懸
皇上御書匾額殿外正間明枋恭懸
御書對聯東廡祀先賢蘧瑗以下六十二位西廡
祀先賢林放以下六十三位
寝殿(在大成殿北七間附簷高六丈四尺面闊九丈五尺進深五丈四圍擎簷俱用鐫花石柱盖□)
(鑲砌黃瓦簷下設罘罳)兩配殿(在寢殿左右如兩廡制)正殿祀
聖配鄆國夫人左殿祀泗水侯伯魚右殿祀沂國
公子思
聖蹟殿(在寢殿北門一間殿五間高三丈八尺六寸面闊九丈六尺一寸進深三丈三尺)殿
内石刻
至聖事蹟
崇聖祠(在大成殿東)
承聖門(與大成門並列南向在金聲門左三間高二丈面闊三丈一尺進深一丈三尺)
詩禮堂(在承聖門北五間高二丈八尺闊七丈五尺深四丈二尺堂西北為孔宅故井為魯壁)
堂前左側為禮器庫(九間高一丈六尺闊八丈五尺)
崇聖祠(在詩禮堂北祠門正一旁二祠五間高三丈面闊七丈二尺進深三丈六尺前面擎簷中)
(二根盤龍石柱旁四根鐫花石柱)祠内祀
至聖先世五王
家廟(在崇聖祠北五間為孔氏家祠)
啟聖祠(在大成殿西)
啟聖門(與大成門並列南向在玉振門右三間與承聖門等)
金絲堂(在啟聖門北三間高二丈八尺面闊七丈五尺進深四丈二尺)堂前右側為
樂器庫(九間高深如禮器庫)
啟聖殿(在金絲堂北祠門正一旁二殿五間高三丈闊七丈二尺深三丈六尺前面擎簷中二根)
(盤龍石柱旁四根鐫花石柱)殿内祀
啟聖王先賢顔無繇以下分侍左右
啟聖寝殿(在啟聖殿北三間)殿内祀
啟聖王夫人
聖蹟殿垣左有后土祠(在家廟北門一祠三間)右有望瘞所(在啟)
(聖寢殿北門一)東北有神庖(門一神庖正室五間左右廂各五間)西北有神厨
(如神庖制共屋十五間)角樓四座(廟垣四周二座在大中門左右二座在後垣艮乾二隅樓)
(高二丈面闊二丈三尺進深二丈三尺)
闕里石坊在聖廟東南
衍聖公府(在聖廟毓粹門之東)
府門(三間)二門(三間)儀門其北為正廳(五間)東西司房(各十間)
次為後廳(五間穿堂與正廳相連)為退廳(五間)東西廊房(各五間左為東)
(書房右為西書房)退廳之後為内宅
四氏學(在聖廟西魏黃初二年崇聖侯孔羡創建宋祥符二年殿中丞孔勖知曲阜縣事奏准就)
(廟側建學稱為廟學元延祐間益以顔孟二氏至明洪武二年改為三氏子孫教授各生止入學習禮未)
(有生員之名間以儒士或應試京闈或由府學應試正統九年衍聖公孔彦縉始題准應山東鄉試成化)
(元年從衍聖公孔弘緒之請頒三氏學印開歲貢之例嘉靖十年設廩增各三十名萬歷十五年益以曾)
(氏詔改鑄四氏學印今名四氏學云每科鄉試四氏學取中三名先孔氏而後及於三氏著為令)
學門二門(左右兩角門)明倫堂(五間)東齋曰啟蒙西齋曰
養正(各五間)其後為堂左為教授宅右為學錄宅
聖廟祀田(按闕里志自北魏賜田以養孔氏子孫至宋大中祥符元年賜田百頃元祐間前後)
(賜田三百頃歷金至元皆有賜田明洪武元年賜孔廟祭田五屯地共計二千大頃撥給佃戶承種租入)
(以充本府祭祀正項支用外凡一應銀役俸工盡於屯糧内支用餘由聖公府自行支銷永樂五年撥瞻)
(田四段共計七十三大頃)
皇清恩賜衍聖公祭田二千一百五十七頃五十畝永
不起科
佃戶附(按闕里志宋元祐間賜田許自召人耕種明宣德間戸部踏看地土五屯佃戸共存五百)
(戸計二千丁見丁百畝正統四年准定佃戸專一耕種差役俱免)
皇清恩准衍聖公各屯佃戶永免徭役
聖廟官屬(初公府止設掌書一人元延祐間始添設管勾典籍司樂各一員明洪武七年准衍)
(聖公保舉設管勾一員司樂一員典籍一員書寫一名奏差一名司學一名知印一名官俸在衍聖公祭)
(田支給)
皇清詔設聖廟官屬典籍司樂管勾各一員一如明代
之制康熙二十三年
聖祖仁皇帝幸魯復設百戶一員(舊例百戶由衍聖公劄委今與典籍等一例)
(題授)典籍以教習禮儀掌管書籍及禮生司樂以典司
樂舞掌管碑刻及樂舞生管勾以經理屯戶掌管祭
田及祭品百戶以守衛林廟掌管祭器及灑掃守衞
謂之禮樂兵農四司雍正八年十二月
詔以
聖廟執事之員向來未加爵秩特設執事官三品者二
員四品者四員五品者六員七品者八員八品九品
者各十員各按品級給其章服每逢
聖廟祭祀之時虔肅衣冠駿奔趨事著衍聖公於孔氏
子孫選擇報部充補彙奏
樂舞生附(按闕里志洪武七年文廟四時祭祀於府州縣生員以及民間俊秀子弟内選取樂)
(舞生一百二十名有竒俱照廩膳生員事例優免本身差徭仍免本戶人二丁以應往来供給成化十二)
(國年添樂舞生八十名弘治九年添樂舞生二十六名朝恩設優免如例)
禮生附(按闕里志洪武七年奉例止許於曲阜縣十六社内選用禮生一百名應役其優免徭丁)
(國事例俱同樂舞生朝恩設優免如例)
廟戶附(按闕里志自魯哀公十七年立廟於舊宅置守塋廟百戶嗣後歷代欽撥不一至明洪武)
(國元年撥民間俊秀子弟聖廟一百戶尼山十五戸朝恩設優免如例)
書院祀典
尼山書院(在曲阜縣東南六十里尼山之上周顯德中剏建宋慶歷中文宣公孔宗愿大建祠)
(宇元至順三年衍聖公孔思晦請命重建賜額尼山書院)南為大成門(兩重)中為大
成殿(五間)殿内祀
至聖孔子兩廡(各二間)左祀伯魚右祀子思後為寝殿(三間)
祀
聖配廟之後為書院廟之西北為啟聖祠(三間)祀
啟聖王後為寝殿(三間)祀
啟聖王夫人(設學錄一員奉祀事)廟垣之外西南有尼山神毓聖
侯廟(宋皇祐三年勅封)
洙泗書院(在孔林東二里許昔孔子自衛反魯設教於洙泗之間此其講堂也漢光武東廵過)
(魯坐孔子講堂亦此元時曲阜尹孔克欽因舊址創建賜額洙泗書院)南為石坊榜曰
洙泗書院有重門中為正殿(三間)殿内祀
至聖孔子四配十哲分侍左右兩廡(各三間)列祀諸賢(設學)
(錄一員奉祀事)
聖澤書院(在汶上縣城内西南隅向在開河之東即孔子治中都地也興置莫考魏孝昌丙午)
(有斷碑存焉元至元間東平教授馬櫟菴捐地十二畆搆堂蔵書以授其徒都水少監馬之貞建大成殿)
(三楹明嘉靖初僅存遺址縣令吳瀛改建於縣城内西南隅)南為牌坊榜曰聖澤
書院有重門中為拜殿(三間)後為正殿(三間)殿内祀
至聖孔子四配十哲分侍左右(設太常寺博士一員奉祀事)
四配
復聖顔子廟(在孔廟東北六百步有園有井即陋巷故宅也歷代顔族世守之宋熙寧間膠西太)
(守孔宗翰搆亭其上命曰顔樂蘇軾為記歲久亭廢元元貞間衍聖公孔治命顔族復搆於故基繚以崇垣環)
(植桃李教授張&KR1220;礱先師兖國公像於亭中亭之四匝有地廣袤各五十九尋有五尺環亭古檜十有四株延)
(祐四年七月南臺監察御史段傑請修兖國公廟宇建正殿五間兩廡神門泰定三年復買地二劵於園之北)
(奉勅剏建新廟致和元年八月落成元天歷二年冬十一月壬辰衍聖公孔思晦暨曲阜縣尹孔思凱等顔氏)
(五十五代孫族長秘會集諸孫預行告禮遷聖像於新廟是日兗國公誕辰也明洪武十五年五十七代孫顔)
(池請於官重修廟廡正統年間五十九代孫顔希仁奏請重建成化二十二年六十一代孫顔公鋐奏請重修)
(弘治十五年仍復傾頽公鋐復聞於朝命有司會計銀一萬一千二百兩有奇正德二年鼎新修建)
廟制南為復聖廟坊左坊曰卓冠賢科右坊曰優入
聖域北為復聖門(三間)又北稍西為顔井亭左側為博
文門(三間通官道)右側為約禮門(三間)又北為歸仁門(三間)左
掖為克己門(三間門内有齋宿房稍北有祭器庫俱西向)右掖為復禮門
(三間)由歸仁門入東西御碑亭二座又北為仰聖門(三間)
(左右有角門)中為顔樂亭又北為正殿(七間)殿内祀
復聖顔子左右兩廡(各七間)分祀顔歆以下八人後為
寝殿(五間)祀復聖夫人仰聖門之東為見進門(左列)
(南向)北為退省堂(三間)又北為顔氏家廟(三間)西為把國公
祠門(左列南向)北為
把國公殿(三間)後為杞國夫人殿(殿後為焚帛所)廟南有坊
榜曰陋巷廟左為博士宅宗子居焉(祭日用春秋仲月上丁博)
(士王祭又滋陽儒學亦建有顔子廟)
復聖廟從祀
二代顔歆(字子林魯大夫元泰定三年從祀)三代顔儉(魯大夫元泰定三年從祀)
三十三代顔見遠(南齊御史)三十五代顔之推(字子介北齊黃門侍)
(郎)三十七代顔籕(字師古唐弘文閣學士)四十代顔杲卿(字昕與唐)
(常山太守)四十代顔真卿(字去惑唐太子太師)六十五代顔印紹(明河)
(間太守)
復聖廟祭田(按會典復聖裔祭田五十頃並墓田地三頃三十三畝有竒永不起科佃戶十)
(戸概免差役)
禮生(按陋巷志曲阜縣原額設禮生六十名)廟戶(按會典廟戶七戶灑掃戸二十五戸並門)
(子四名)
宗聖曾子廟(在嘉祥縣南四十五里南武山之陽創建無考明正統九年教諭温良以廟宇)
(傾圯奏請詔守臣修建翰林學士許彬為記弘治十八年山東廵按金洪疏請恢廓如顔孟制閱七年而)
(工竣)
廟制南為宗聖廟坊左坊曰三省自治右坊曰一貫
傳心北為宗聖門(三間)門内有御碑亭又北為戟門(三間)
左右齋房(各三間)神庫(各三間)由戟門入中為正殿(七間)殿
内祀
宗聖曾子以子思孟子配左右兩廡(各五間)分祀陽膚
以下十人又北為寝殿祀宗聖夫人戟門之東
為三省門(並列南向)北為三省堂(三間)又北為寝堂(三間)神厨
(三間)西為萊蕪侯祠門(並列南向)北為
萊蕪侯殿(五間)左右兩廡(各五間)分祀曾元以下四人(東廡)
(祀曾元曾申西廡祀曾華曾西)後為萊蕪夫人殿(三間春秋宗子博士主祭又)
(沂州城南五里亦有曾子祠)
宗聖廟從祀
陽膚(南武城人)子襄(南武城人)沈猶行(南武城人)單居離(南武城人嘗問曰事)
(親有道乎曾子曰愛而敬之父母若行中道則從若不行中道則諫父母所憂憂之所樂樂之問曰事兄)
(有道乎曾子曰兄之行若中道則兄事之行若不中道則養之是故君子内外養之也)樂正子
春(南武城人嘗下堂而傷足數月不出猶有憂色門弟子問之春曰吾聞諸曾子曰不虧體不辱身可)
(謂孝矣故君子跬步不敢忘孝今予忘孝是以憂也)公明儀(南武城人)公明高(南武城人)
公明宣(南武城人學於曾子三年不讀書曾子問之宣曰夫子居庭親在叱咤不及於犬馬應賓)
(客恭儉而不懈惰居朝廷臨下而不毁傷三者宣悦之學而未能也安敢不學乎)公孟子高
(南武城人嘗問君子之禮於顓孫子莫子莫曰去爾外厲與爾内折色勝而心自取之公孟不知以告曾)
(子曾子曰大哉言乎夫外厲者必内折色勝而心自取之者必為人役是故君子德行成而容不知聞識)
(博而辭不争知慮微逹而能不愚愚舊志作遇)孟儀(南武城人曾子有疾儀問之曾子曰禮有三儀)
(知之乎君子脩禮以立志則貪慾之心不來君子思禮以脩身則怠惰慢易之節不至君子脩禮以仁義)
(則忿争暴亂之辭不作若夫置樽爼列籩豆此有司之事君子雖勿能可也)
宗聖廟祀田(按會典宗聖裔祭田五十一頃六十畝永不起科佃戸槩免差役)禮生
(按宗聖志明萬歷十九年宗子博士曾承業奏准照顔孟廟事例額設禮生六十名於民間遴選俊秀子)
(弟除免民徭在廟執事)廟戶(按會典廟戶三十七戶槩免丁差)
述聖子思子祠(在鄒縣南門曝書臺側元元貞中縣尹司居敬建榜曰中庸精舍堂曰淵)
(源肖子思孟子像祀之嗣縣尹宋璋建講堂於淵源堂之後題曰率性齋舍厨庫具備請於朝名為中庸)
(書院至正四年縣令鄧彦禮重葺即書院為子思祠明嘉靖三年縣令張時鸞續修增建慎獨齋又建修)
(道堂明萬歷三十七年縣令胡繼先又修易修道堂為景賢堂)
祠制南為櫺星門次祠門中為正殿(三間)殿内祀
述聖子思子以孟子配左右齋舍(各三間)後為率性堂
(五間)左右齋舍(各三間)祠右為中庸書院内為景賢堂(三間)
左右齋舍(各三間)後為慎獨齋(三間博春秋仲月上丁孔氏士自曲阜來設)
(祭)
亞聖孟子廟(在鄒縣城南道左宋孔道輔知兗州訪孟子墓得於鄒縣東三十里四基山因)
(於墓旁建廟政和四年奉詔重修賜祭田百畝以給守者後以距城遼遠徙建東門之外宣和四年縣令)
(朱缶又徙今地金太和甲戌燬於兵元元貞間縣尹司居敬重修元末復燬於兵明初知縣桂孟與宗子)
(思諒復鼎建焉弘治十年詔廵撫熊翀大加修建萬歷九年縣令許守恩重修)
廟制南為櫺星門為亞聖廟坊左坊曰繼往聖右坊
曰開來學北為儀門(三間)次為承聖門(三間)左側為鍾靈
門(三間有碑亭)右側為毓秀門(三間通官道)自承聖門入中為
正殿(七間)殿内祀
亞聖孟子以樂正克配左右兩廡(各七間)分祀公孫丑
以下十二人後為寝殿祀亞聖夫人廟左為啟
賢門北為
邾國公殿後為孟母宣獻夫人殿廟右為致敬門
北為致嚴堂(三間)後為孟氏家廟(三間)倉庫齋厨俱備廟
西路右為博士宅宗子居焉(春秋仲月上丁博士主祭)
亞聖廟配享
樂正子克(從祀孔廟)
亞聖廟從祀
公孫丑(從祀孔廟)萬章(從祀孔廟)浩生不害(齊人宋政和五年封東阿伯)孟
仲子(孟子之子見三遷志宋政和五年封新泰伯)陳臻(齊人宋政和五年封蓬萊伯)充
虞(宋政和二年封昌樂伯)屋廬連(晉人嘗著書言彭&KR1334;之法宋政和五年封奉符伯)徐
辟(宋政和五年封仙源伯)陳代(宋政和五年封沂水伯)彭更(宋政和五年封雷澤伯)
公都子(從祀孔廟)高子(齊人嘗問孟子曰嫁娶非己所自親衛女何以得編於詩孟子曰有)
(衛女之志則可無衛女之志則怠夫衛女行中孝慮中聖懷常道而俟其權變故得謂賢又鄉人以韓)
(愈孔道輔附祀孟廟)
亞聖廟祀田(按會典亞聖裔祭田五十一頃一十五畝皆不起科又佃戸三十二戸優免雜)
(差)
禮生(按三遷志順治四年禮生原額設五十六名又設八名贊相禮儀優免雜差由亞聖府遴選給)
(劄)
廟戶(按會典廟戸二十五戸門子五名優免雜差)
孟母祠(在鄒縣城南子思書院之右傳為孟子故居有臺高丈許世稱為孟子曝書臺元縣尹司)
(居敬又於臺西建斷機堂元僉憲楊國憲重葺學士李泂記又陽穀縣東北四十五里亦有孟母祠世)
(傳孟母祈蠶之所後人立廟祀焉)
先賢
閔子子騫祠(一在濟南府城鐘樓寺街明縣令張翼明建一在城東五里墓前宋熙寕間李)
(肅之建宗子博士主祭改又沂水縣閔公山下有祠明正德八年知縣王淵創書院嘉靖十一年知縣)
(李汝節以祠旁有子路讀書堂乃併祠之改二賢祠)冉子伯牛祠(在東平州西北十五里舊)
(有祠宇歲久傾圮明正統間知州潘洪復新之祠旁有祭田三十畝有司春秋致祭大學士許彬知州劉)
(元凱有碑記人鄆城汶上均有祠)冉子仲弓祠(一在曹縣東北冉堌集明洪治辛酉知縣)
(鄒魯建廟後有墓宗子博士主祀一在冠縣北二十里有冉薛公祠明天順二年訓導徐節建學士彭時)
(有記)仲子子路祠(一在濟寧州南四十里仲家淺一在泗水縣東郭漢更始元年十七代孫)
(避赤眉亂由泗水卞邑流寓濟寧因建廟横坊村即今仲家淺也族人有未遷者尚留泗水其濟寧嫡裔)
(授世襲博士春秋主祀宅按會典先賢仲子裔祭田六十五頃三十八畝廟基六十八畝皆不起科護)
(丁四十六戶優免雜差)言子子游祠(一在嘉祥縣南四十五里崱山西一在費縣西南八)
(十里武城東關一在武城縣西十餘里祠前有弦歌臺)卜子子夏祠(一在莒州治西南名)
(文學書院一在荷澤縣北十里)顓孫子子張祠(在鄒縣南闕明萬歷間建)澹臺子
子羽祠(一在費縣西南七十里一在曹縣東三十里龍頭岡)二賢祠(在單縣舊城北臺上)
(祀單父宰宓子賤巫馬期宋慶歷間知縣孔叔詹建因兵燹祠廢)
(國朝康熙四十年知縣金天定重建)公冶子子長祠(在諸城縣西北五十里公冶山東北)
(麓明正德間莒氏鞏宗玉於墓旁建祠有堂有寢左右有廊有重門繞以周垣知縣韓肇為之記)高
子子羔祠(一在濟寧州東二十里高廟村明洪武間建一在寧陽縣治前街東)
(國朝康熙二十七年移建東關外)樊子子遲祠(在濟寧州東赧家村内)曹子子循
祠(在濟寧州外運河東岸祀)任子子選祠(在濟寧州東關汶泗坊)
先儒
伏勝祠(在鄒平縣北十八里元至順二年縣尹曹明脩重建禮部尚書張起巖記)
(國朝順治十四年知縣徐政重脩旁置講堂曰敷文堂提學僉事施閏章記)董仲舒祠(一在德州)
(城北明洪武間巡撫王儼建程敏政記一在膠州治東萬歷間知縣楊位建)鄭康成祠(在高)
(密縣西北五十里墓上有唐刺史史承節碑記一在安邱縣東南十五里)諸葛孔明祠(在沂)
(州北三十里即故中邱城也孔明嘗居於此後人稱為諸葛城)范仲淹祠(在鄒平縣西南三十)
(里醴泉寺東南元大德中建又長山縣有祠一在縣治南二里一在天井泉旁又青州府西有祠祠内有)
(范公并又博山縣有祠在秋口)
至聖林(在曲阜縣城北二里許史記孔子葬魯城北泗水上是也前枕魯城林門與縣北門相直夾路)
(檜栢森茂圍徑數十里繚以周垣魯世世相傳以歲時奉祀孔子冢漢桓帝永夀二年魯相韓勅脩孔子)
(墓復民吳仲初等若干家給掃除建寧二年魯相史晨置史冢吏四人月與佐除)
南為神道碑(碑亭二座)次為萬古長春坊(一座五洞)次為至聖
林坊(一座)坊之内東西列垣如翼其北為至聖林樓門
(樓在周垣之上即魯故城北垣)門以内東為輦路(宋真宗幸林降輿乘馬以後遂名輦)
(路)西為洙水橋橋北為享殿門左為思堂(三間壁上有唐宋石)
(刻)前為思堂門(三間)堂之東為后土祠再東為神庖享
殿門之北為享殿前列翁仲二(左執笏右執劍)石麟二石虎
二華表二(以上俱漢永夀元年魯相韓勑所建)殿之北稍西為
至聖墓(封如馬鬛周圍五十步高一丈五尺)墓前有碑題曰
大成至聖文宣王墓(永嘉黃養年書)前為石壇其厚三尺方亦
如之壇石縱横各七其數四十有九墓前一室東向
即子貢廬墓處壇之東稍南為伯魚墓(商人尚右)有碑題
曰泗水侯墓壇之南為子思墓有碑題曰沂國述聖
公墓其東有楷亭子貢所手植也亭之北為宋真宗
駐蹕亭
國朝康熙二十三年
聖祖仁皇帝詣
聖林恭建
駐蹕亭(在宋駐蹕亭之北)是年
詔於孔林原額地外增擴地十一頃十四畆有奇除免糧
課
雍正九年五月奉
詔重修
至聖林墓(坊門堂殿亭路橋垣悉皆修葺宏麗有加)
啟聖林墓(配享先賢附)
啟聖王墓(在曲阜縣東二十里南對防山北環泗水禮記所謂合葬於防者是也墓前有齊國公廟)
(正殿三楹廓廡重門具備前有神道墓之東南三步許伯皮墓在焉)
把國公墓(在曲阜縣東二十里防山之陽兗國公墓西北)
萊蕪侯墓(在費縣西南八十里南城山即曾子葬父處王符所謂南成之冢是也亦名曾子山)
泗水侯墓(見前)
邾國公墓(在鄒縣北二十五里馬鞍山之陽元成宗元貞間縣尹司居敬始脩墓樹碑張&KR1220;記)
(明萬歷間縣令王一楨置地二十畝自為記)
四配林墓
復聖顔子墓(在魯城東二十里防山之陽有石刻曰先師兗國公之墓墓前有石鐫兩甲士)
(背負而坐一執斧一執金吾墓高丈餘其地廣袤各一百五尋有五尺少東有村曰上宋有祀田六十畝)
(歲收其租以奉時祭按任昉述異記顔林墓上石楠二株可四十圍土人云顔子手植木也祀期春用清)
(明冬用孟朔宗子博士主祭)
宗聖曾子墓(在嘉祥縣南四十里距舊城約五里有碑曰郕國宗聖公之墓明成化初山東)
(守臣上言嘉祥縣南武山西南元寨山之東麓有漁者䧟入一穴中得懸棺其前有石碣鐫曾參之墓弘)
(治十八年山東廵按金洪奏請建享堂三間東西齋房各三間中門一座左右角門二座大門一座石坊)
(一座匾曰宗聖墓祀期春用清明冬用孟朔宗子博士主祭)
述聖子思墓(在先聖墓南相去數十步墓前有碑鐫沂國述聖公墓)
亞聖孟子墓(在鄒縣東北二十五里四基山下介於鄒魯宋兗州守孔道輔立有神道碑為)
(建廟於墓之西南後廟移於縣墓廟改為墓祠元元貞二年縣尹司居敬重脩墓立碑張&KR1220;記明宣德五)
(年魯惠王重建墓祠嘉靖十一年邑令張時鸞復建祠廟始置祭田五十畝植栢數千株其制正殿五楹)
(左右廂房各三楹大門三楹繚以周垣萬歷十四年縣令許守恩重脩國朝康熙三十五年通政使吳)
(涵重脩享殿名額設守林人八)
先賢林墓
閔子子騫墓(在歷城縣東五里一在范縣東南三十里孟村一在曹州古乘氏縣城内一在)
(江南宿州北七十里騫山之陽)冉子伯牛墓(在東平州西北十五里東原初在汶上縣西門)
(外感化橋側相傳定公召孔子為司空以伯牛攝中都宰卒因葬焉元時劉尹脩橋得石刻云伯牛卒葬)
(汶上後遇劉太尹移葬東原劉以為䜟遂移葬焉明大學士許彬知州劉元凱有碑記一在滕縣南三十)
(里伯塜社一在直隸臨洺之西五里)冉子仲弓墓(在曹縣東北五十里冉堌村一在冠縣西)
(北二十里王叚村)宰子子我墓(在曲阜縣東舊縣西南二里)冉子子冇墓
(在鄆城縣東三十五里冉村集墓前有唐咸通中題碑)仲子季路墓(在觀城縣東南四十)
(二里負瑕村)卜子子夏墓(在荷澤縣西三十里卜堌村)澹臺子子羽墓
(在費縣東北三十里當祊浚二水交會處諺曰澹臺墓離河十八步一在鄒縣西北三十里)原子
子思墓(在費縣西北一百二十五里旁有原憲城)公冶子子長墓(在諸城縣西北)
(五十里錫山東公冶山東北麓)南宫子子容墓(在鄒縣西十里)公晢子季次
墓(在淄川縣北見齊乘)高子子羔墓(在蘭山縣西南一百三十里故蘭陵城北一在東阿)
(縣張秋鎮荆門之陽)樊子子遲墓(在鄒縣西二十里陶城村)司馬子子牛墓
(在費縣西南八十里古輿城)申子子周墓(即申棖在文登縣東北一里文山北麓)左
邱子明墓(在嶧縣東北七十里一在肥縣西南五十里肥河鄉)萬子章墓(在鄒縣南)
(十里萬村一在長山縣萬城庄西北三里)公孫子丑墓(在鄒縣西北十里又城北三十里有)
(公孫村以此得名齊乘載入滕州今在鄒境)
先儒林墓
伏勝墓(在鄒平縣東北十八里)高堂生墓(在新泰縣東三十五里龍廷庄國初塚)
(䧟旁有磚硃鏤其上曰漢禮經博士高堂生墓邑人脩葺之)鄭康成墓(在高密縣西北五十)
(里礪阜山亦名碑産山墓旁有草綿如衣帶所謂書帶草者是也初葬於劇東因墓壊歸葬礪阜今益都)
(縣東五十里鄭墓店即劇東故城)
至聖遺蹟
夾谷(在淄川縣西南四十里夾山左傳定公十年公會齊侯於祝其實夾谷甲山本名祝其山上為)
(夾谷臺臺上一井握繘探之百尺不及底一云滕縣東北有祝其城一云泰山東南有谷里古夾谷也一)
(云萊蕪縣南三十里有夾谷峪一云漢置祝其縣夾谷在其境内未詳孰是說見博山縣古蹟下)
聞韶臺(在濟陽縣東北三十里曲堤鎮又臨淄縣治南學宫之西世傳孔子聞韶處)
杏壇鄉(在滋陽縣東境寰宇記云因孔子杏壇為名)
達巷(在滋陽縣西北五里論語有逹巷黨人即其里也)
闕黨(在滋陽縣東北一里邑志云闕黨童子漁畋分有親者得多孔子常使之將命今有闕黨泉)
郰邑(在曲阜縣東南境魯下邑聖父叔梁氏為郰邑大夫左傳註魯縣東莝城是也今有東郰村西)
(郰村水經註鄒山即嶧山邾文公遷國於此古城在鄒山之陽叔梁父所治之邑盖誤以郰為鄒也謹正)
(之向屬曲阜今入鄒縣在縣北三十餘里)
尼山(在曲阜縣東南六十里即顔母所禱處也其東有顔母山其西有昌平山山脉連絡若尼山之)
(翼云祖庭廣記曰顔母禱於尼山升之谷草木之葉皆上起降之谷草木之葉皆下垂其山五峯連峙謂)
(之五老峯中峯即尼邱迥出霄漢間所謂圩其頂者此也中峯之麓有先聖廟廟北為中和壑壑上有觀)
(川亭即子在川上處壑下沂水出焉流而下注為智源溪溪南為坤靈洞洞有邃室廣可兩楹内列石床)
(石枕石几皆天成也度溪而東有文德林)
顔母山(在尼山東三里兩山相對中隔沂水上有顔母井及祠堂遺趾)
昌平山(在尼山西五里史記孔子生魯昌平鄉即此漢名昌平亭今名魯原村)
孔竇(搜神記孔子生於空桑之地今名孔竇在魯南山之穴一作孔瀆)
五父衢(在曲阜縣東南五里禮記所謂殯於五父之衢是也)
防山(在曲阜縣東三十里周圍八里高二里山之北麓三里餘乃齊國公墓禮記所謂合葬於防是)
(也)
魯太廟(在曲阜縣東北今為周公廟論語子入太廟即此)
季氏井(在曲阜縣周公廟北一名雙石梁井寰宇記季桓子井深八十八尺史記桓子穿井得土)
(缶中似羊以問孔子即此井也)
兩觀臺(在魯城雉門之外周圍各四十步高二丈東西相去一百步左傳註雉門公宫之南門兩)
(觀闕也孔子誅少正卯於兩觀之下即此)
洙泗之間(水經注泗水西南流經魯縣分為二流水側有一城為二水之分會也北為洙瀆南)
(則泗水夫子教於洙泗之間今城北二水之中即夫子領徒之所也有洙泗書院)
歸德門(魯城十二門正西曰史左曰歸德右曰麥當時天下學者受業於夫子多由是門入故魯)
(人以此名之)
雩壇(在曲阜縣城南樊遲從遊於舞雩之下即此高水經注沂水北對雩門門南隔水有雩壇壇)
(三尺)
矍相圃(在聖廟西南一百二十步周圍二里高一丈晉太康志矍相圃在魯城内西南近孔子宅)
(是也今圃中猶有舊井元泰和四年衍聖公孔元措築臺其中嗣改為儒學)
觀臺井(在曲阜縣東北洙泗書院内孔子繫易處)
春秋臺(在曲阜縣南十里孔子作春秋處見述異志郭璞註)
端門(在曲阜縣聖廟東南子貢候赤雀於端門即此)
闕里(在曲阜縣城内孔廟東居魯兩觀闕右故名從征記洙泗二水交於魯城東北十七里闕里背)
(洙面泗墻南北一百二十步東西六十步四門皆有石閫北門去洙水百步餘後漢初闕里荆棘自闢從)
(講堂至里門鮑永為相因修饗祠)
夫子廟堂(即夫子故宅在魯城歸德門内闕里之中矍相圃之東北也按世家孔子卒諸儒講)
(鄉射於夫子所居堂魯哀公因立為廟水經注夫子故宅大一頃所居之堂即以為廟廟屋三間夫子在)
(西間東向顔母在中間南向夫人隔東一間東向夫子床前有石硯一枚作甚樸云平生物也魯人藏孔)
(子所乘車於廟中漢獻帝時廟遇火燒之永平中鍾離意為魯相到官出私錢萬三千文付戸曹孔訢治)
(夫子車身入廟拭几席劍履男子張伯除堂下草土中得玉璧七枚伯懷其一以六枚白意意令主簿安)
(置几前孔子寢堂牀首有懸甕意召孔訢問何等甕也對曰夫子甕也昔有丹書人勿敢發也意曰夫子)
(聖人所以遺甕𣣔以懸示後賢耳發之中得素書文曰後世修吾書董仲舒護吾車拭吾履發吾笥會稽)
(鍾離意璧有七張伯懷其一意即召問伯果服焉魏黃初二年文帝令郡國修起孔子舊廟置百石吏卒)
(廟有夫子像列二弟子執卷立侍穆穆有詢仰之容漢魏以來廟列七碑二碑無字栝栢猶茂廟之西北)
(二里有顔母廟廟像猶嚴有修栝五株)
杏壇(在大成殿前即先聖教授堂之遺趾漢明帝幸宅亦嘗御此命皇太子諸王說經於堂上後世)
(嘗以為殿宋天聖中孔道輔監修祖廟增廣殿庭移大殿於後因於講堂舊基甃為壇環植以杏)
詩禮堂(初名夀堂藏夫子衣冠車服禮器諸儒講禮飲射於中舊制甚狹宋真宗幸闕里改建駐)
(蹕便殿帝還次兗州有司奏令撤毁命去鴟吻為孔氏延賓齋於東偏别設屋以藏禮器明弘治間改為)
(詩禮堂堂前有太初石高丈餘唐槐在其旁又銀杏一株亦千餘年物也)
孔子舊宅(在大成殿之東偏宅大一頃今毓粹門外南向小門夫子舊宅門也有故井在詩禮)
(堂後)
魯壁(漢魯恭王好治宫室欲壊孔子舊宅以廣其居忽聞金石絲竹之聲乃不敢動已而孔安國發)
(壁中得孔鮒所藏古文經書因名魯壁宋建金絲堂)
金絲堂(舊在孔廟左廡之東東直井前直詩禮堂嘗掘地得石刻知為孔子舊宅明弘治時移金)
(絲堂於西)
孔子&KR1088;几像(先聖凴几坐手執麈尾侍十弟子顧顗之画聖像無鬚髯惟家廟小影為真)
孔子行教小影(孔子衣燕居服顔子從行顧顗之画按劉禹錫新州廟碑載堯頸禹耳華)
(冠象珮取之自鄒魯者即此也)孔子立像(吳道子筆)孔子行像(米芾筆)
孔廟古檜(按闕里志夫子手植檜三株兩株在贊德殿前高六丈餘圍一丈四尺其文左者左)
(紐右者右紐一株在杏壇東南隅高五丈餘圍一丈三尺其枝盤屈如龍形世謂之再生檜晉永嘉三年)
(枯死隋義寧元年復生唐乾封元年又枯死至宋康定元年復生金貞祐甲戌宼犯闕里焚及三檜無復)
(孑遺元至元三年復生東廡頽阯甓隙間時張&KR1220;為三氏學教授乃取植之故所漸矯如龍形高一丈圍)
(三尺明弘治十五年復燬於火尚有餘幹在大成門内歷二百二十三年仍為火所燬)
孔林石壇(先師殁弟子於塚前以瓴甓為壇方六尺至漢永嘉元年魯相韓叔節始易之以石)
(方三尺許厚如之縱横各七其數四十有九四方皆有題名)
子貢廬墓處(在聖墓西側後人因子貢廬墓建堂表之水經注春秋孔演圖曰鳥化為書孔)
(子奉以告天赤雀銜書上化為黃玉刻曰孔提命作應法為赤制說題辭曰孔子卒以所受黃玉葬魯城)
(北即子貢廬墓處也)
孔林古楷(在聖林享殿後高四丈五尺圍一丈枯而不朽相傳為子貢手植皇覽孔子冢塋百)
(畝樹以百數皆異種魯人世世無能名其樹者傳云孔子弟子各持其方樹來種之塋中不生荆棘及刺)
(人草)
冢壁(秦始皇發孔子墓既啟見冢壁上刻文云秦始皇何強梁開吾戶據吾牀飲吾漿唾吾堂飱吾)
(飯以為糧張吾弓射東墻前至沙邱當滅亡始皇甚惡之欲發墓聞墓内琴聲遂不敢動)
白兔溝(先聖墓北有虚墓五間皆石為之秦始皇發冢有白兔出於其中遂之至曲阜西八里溝)
(而殁魯人因以名其溝)
孔里(譙周曰孔子殁魯人就冢次而居者百有餘室因名曰孔里)
魯親里(聖母顔氏之所居也)安樂里(聖配亓宫氏之所居也漢永夀二年魯相韓叔節以)
(二氏為聖族之親禮所宜異復其邑中繇發見碑記地俱失考)
成邑(在寧陽縣東北境孔子遊於泰山行於成之野遇榮啟期琴歌之樂是也)
中都城(在汶上縣西郡國志須昌縣有致密城古中都城也東遊記汶上古之中都先聖宰於此)
(署内有思聖堂又故平陸城在汶上縣北境應劭曰古厥國也後有厥亭路史曰魏得厥西孔子所宰)
汶上舊講堂(在汶上縣西南二十五里開河之東昔孔子宰中都政暇與羣弟子講習於此)
(今建聖澤書院)
鳴犢河(在高唐州南三十五里孔子將見趙簡子聞竇鳴犢舜華之死臨河而返即此也)
郯子國(今郯城縣也城内有問官祠昔孔子問官於郯子處)
傾盖亭(在郯城縣北十里孔子之郯遇程子傾盖而語命子路以束帛贈之後人建亭於此)
望海樓(在郯城縣東南三十五里相傳孔子之郯登此以望海故山有孔望之名)
孔子崖(在泰山絶頂孟子所謂孔子登泰山而小天下即此)
(聖祖仁皇帝東巡登岱循覽聖蹟題曰普照乾坤)
望吳聖蹟(在孔子崖側即孔子共顔回子貢望見吳門白馬處今建有孔子祠)
謝過城(在泰山東北十五里夾谷之會諸侯歸田以謝過魯因築城以旌孔子之功故名)
廩邱城(在鄆城縣西南齊景公欲以廪邱之邑為孔子養即此也)
麟臺(在鉅野縣西十里春秋哀公十四年西狩獲麟傳曰西狩於大野即此臺側有獲麟渡)
阿谷(在定陶縣西北十里髣山方昔孔子適楚南過阿谷之隧即此)
孔子石室(在夀光縣故城之西南中有孔子像及弟子問經像見水經註又平隂肥城俱有夫)
(子教書堂)
先賢遺蹟
顔子故居(在滋陽縣署前路南小巷相傳即顔子陋巷也城南八里有顔子郭外田名曰陋地)
陋巷(在曲阜縣城東北隅顔廟前有坊曰陋巷廟内有井曰顔井宋熙寧間搆亭其上名顔樂亭程)
(顥蘇軾俱有銘又有顔子退省隨行二像俱唐吳道子筆勒石廟内)顔林石楠(在曲阜縣述異)
(記顔子墓前石楠二株可三四十圍傳是顔子手植)曾子故宅(在魯城高門外水經注云昔曾)
(子居此梟不入境)舞雩臺(在曲阜縣南三里曾點所謂風乎舞雩也後人建詠歸亭)成邑
(在寧陽縣東北古成城内子羔為成宰即此)子思講臺(在鄒縣治東相傳子思授徒於此)
中庸精舍(在鄒縣城東南隅相傳子思作中庸處)孟子故居(在鄒縣北三十里傅)
(村孟子所生地也宅前有池大數畝水冬夏不涸名孟母池一在鄒縣南門外世傳三徙學宫旁也有曝)
(書臺)斷機堂(在曝書臺側元元貞初建)古鄒城(在鄒縣東南三十五里孟子居鄒即此)
孟子石像(在孟母祠内傍龕一小石像乃宋人修孟母墓於墓傍得之者又有孟子画像五十)
(五代孫克明所蔵明洪武中邑令桂孟勒石)子路故里(在泗水縣東六十里即子路之所居)
(也今名仲村)曾子山(在滕縣東一百一十里山上有臺相傳曾子讀書處)休城(在滕縣西)
(二十五里孟子去齊居休即此)上宫(在滕縣城外東南隅滕文公館孟子於上宫是也)性善
書院(在滕縣儒學之在元時創建列於學官學士虞集有記院内有存心堂)問津亭(在魚)
(臺縣西北三十里今名桀溺里世傳即子路問津處)樊遲故里(在濟寧州北十里樊垞又名赧)
(稼村有樊子講書處)任國(今濟寧州古任國孟子由鄒之任即此也)平陸(今汶上縣古平陸孟)
(子之平陸是也)南武城(在嘉祥縣南四十里以南武山得名世傳曾子故里山下有曾子書院)
曾子琴臺(在嘉祥縣治東相傳曾子鼓琴於此金太和七年蘇思志建)耘瓜臺(在嘉)
(祥縣南四十里崱山之陽世傳曾子耘瓜處)子路堤(在夀張縣西南世傳子路所築)孟館
(在茌平縣東關孟子遊齊嘗館於此)雪宫(在益都縣濁水北舊城隍廟西齊宣王見孟子於雪宫即)
(此寰宇記云在臨淄東北六里)晝邑(在臨淄縣西北三十里孟子去齊宿於晝晝當作畫水名)伯
牛埠(在昌邑縣西北五十里又東有閔子騫埠南有子游池三賢聯跡於此)曾子故蹟
(在郯城縣西北七十里磨山上世傳曾子授徒於此有一貫書院元至正二年提舉管文通建明嘉靖間)
(移於北門外)思聖鄉(在費縣東南六十里曾子山下曾子居武城即此)武城(在費縣西)
(南八十里關陽川之旁子游所宰邑也有古石刻云仰視高山俯聽流水絃歌之聲宛然如在今以嘉祥)
(之南武山為武城並東昌之武城縣為絃歌鄉者皆循名而失實也)澹臺故居(在費縣西南關)
(陽鎮澹臺滅明世居於此左傳子犯為武城宰澹臺子羽之父好焉今嘉祥武城俱有澹臺故蹟皆因武)
(城之訛而附會之耳)原孝屯(在費縣西一百一十里相傳為原憲故居)石門(在費縣西南即)
(子路宿於石門處山巔二石柱猶存)賢賢堂(在莒州城内子夏祠東)二賢庄(在沂水縣)
(西北八十里閔公山上相傳為閔子避地之所又有子路依栖岩山有曝書臺試劍石)冉伯牛
故里(在肥城縣西五十里陶山陽野村有冉子伯牛父母墓相傳即其故里也)嬴邑(在萊蕪縣)
(孟子止於嬴是也後人建孟止亭今改為孟遊亭)琴臺(在單縣南護城堤上寰宇記單父古魯邑)
(宓子賤為宰身不下堂弹琴而治縣北有琴臺高三丈今臺本故城之北郭非故趾也)聽訟臺
(在單縣故城西一百步寰宇記巫馬期碑在聽訟臺上)孟望臺(在范縣東南二十里古范城東)
(二里許孟子自范之齊望見齊王之子即此地也世以名臺)
歷朝周公祀典
周成王以周公有大勲勞於天下命魯公世世禘祀
周公於太廟
漢明帝永平二年詔天下學校皆祀周公孔子
唐高祖武德二年詔立周公廟於國子學(詔見宣聖祀典)七
年帝詣國子學釋奠於先聖先師以周公為先聖孔
子為先師
太宗貞觀二年左僕射房玄齡請以孔子為先聖别
祀周公從之
高宗永徽中復以周公為先聖顯慶二年以周公
配享武王(時長孫無忌等議曰成王幼年周公踐極制禮作樂功比帝王所以禹湯文武成王)
(周公為六君子合同王者祀之儒官就享實貶其功之請復孔子為先聖其周公仍依别禮配享武王詔從)
中宗天授元年十月追封周公為褒德王
宋真宗大中祥符元年十月追封周公為文憲王建
廟於曲阜詔曰方岳盛儀克脩於封祀古先茂烈允
尚於追甄周文公昔在宗周蔚為上聖營鼎邑之宅
王制建中授金縢之書忠規盖世誥東征而法正輔
南面以道尊制禮樂之懿文配日月之久照姬誦所
倚宣尼式瞻煥乎舊章垂之千載今以詳求大典昭
報元休陟降告成撫廵問俗弭節岱宗之域鳴鑾少
昊之墟逖覽遺風緬懷前哲始公胙封寔惟是邦故
其嗣君得用王祭而祠宇未構闕孰甚焉特議褒崇
以伸旌顯盛德不泯載欽可久之賢列爵有加爰進
通三之號式宣殊禮永耀鴻徽可追封為文憲王於
曲阜縣建廟委本州正官致祭置祭田叄頃以供祭
祀(廟在曲阜城東二里故魯太廟之墟漢魯靈光殿舊基即此)十一月御製讃詞
序曰若夫夾輔文武垂範成康措刑辟而惠民制禮
樂而正俗宜乎大公劉之業克致於隆周啟伯禽之
封遂成於東魯者也朕以載新盛典肇建明祀既峻
極於徽章復揄揚於懿美贊曰偉哉公旦隆彼宗周
刑罰以息王澤斯流政成洛宅慶錫魯侯式增廟爵
用煥嘉猷
明憲宗成化二十二年詔曲阜縣每歲以春秋仲月
致祭周公廟仍置灑掃戶四戶
武宗正德十三年詔賜周公廟祭田壹頃竝置祭器
神宗萬歷元年詔遣尚寳寺丞張孟男詣曲阜致祭
周公廟文曰朕惟神聖挺生繼天立極人文宣著澤
被無疆兹予叨嗣丕圖式脩明祀仰祈鑒佑祚我邦
家尚饗
國朝周公祀典
順治初年
詔魯周公與三十三公祀典如明舊制
康熙二十三年
聖祖仁皇帝幸魯既發曲阜
駐蹕於兖州之西關
諭大學士明珠曰周公古大聖人制禮作樂垂示萬世今
廟在曲阜應行致祭
特詔和碩恭親王長寧及禮部尚書介山往曲阜周公廟
致祭文曰惟
公丕承聖緒懋叙人倫光烈覲揚成一家之繼述官禮
制作垂萬世之經常道闡圖書探六爻而易貢心傳
精一兼三代以訏謨啟東魯之典型猶存故澤入尼
山之夢寐未墜斯文朕稽古省方瞻言至止郊原縱
目遙深松桷之思廟貌崇觀爰切羹墻之慕特申祗
薦代以親藩惟冀神靈尚克歆饗
二十四年
詔給周公廟祭田伍拾肆頃仍撥佃戶十戶耕種灑掃戶
十戶以供廟庭使役
是年二月
命以周公七十三代孫東野沛然為世襲五經博士
二十六年
詔修
周公廟既成
頒發
御製
御書周公廟碑摹勒上石立於廟庭其文曰世運代嬗隔
越千載則必有神哲挺生其間以承大統以作名世
惟
公體上聖之質紹祖考之德孝友篤仁左右寧王厥勲
爛矣及乎負扆能以勤勞寅恭惇大忠信之道翼贊
其君太和洽而頌聲作焉夫功莫大於致治綏邦業
莫隆於制禮作樂
公身兼數器開物成務其龐鴻炳爍之烈既己載於詩
書志諸史册至於繫爻辭定官禮撰爾雅出言為經
又何博奥難窮也昔孟子論列古帝王至於
公曰兼三王施四事而韓愈亦歷數堯舜禹湯文武以
至
公盖道統之傳如此豈僅以治理之彰彰者與遥想風
徽官
公遺嗣俾昭世澤於無窮既命有司新
公廟貌希慕之餘勒石頌德而繫之以詩詩曰
䆳古民樸混混茫茫列聖經綸肇軒迄商叙厥倫紀
賁以采章
公監二代揆時立制有因有除禮明樂備體國經野成
理萬彙集武之勲紹文以孝化成諴民竝孔立教為
子為臣是則是傚宗邦綿歷忠厚所貽貞珉載鐫作
頌致思鳬繹同恃億禩為期
二十八年議准
周公廟設贊禮生二十名廟戶十戶佃戶十戶
題定儀注
一祝版用白紙墨書黃紙鑲邊
一供品
禮神制帛一(白色)白磁爵三
圓降炷香一細黃速香一觔
以上由太常寺預備
羊一豕一
果品五酒尊一
以上由地方官備辦
一行禮儀節與告祭嶽瀆同
恩授東野氏五經博士
東野氏(魯公子魚之後魚為伯禽第三子為魯賢大夫魯公賜以東野之田因以為氏以魚為一)
(代其聞達子孫世次可考者自魚以下如十四代畢事魯定公以善御稱二十三代備漢博士二十四代)
(詠字誦之穀城令三十一代喜字文明避黃巾之亂遷於東海三十五代芳於宋永初二年還家於魯三)
(十六代逵宋元嘉中御史中丞五十二代紓克紹先業宋真宗訪周公之後以東野氏數世同居孝義明)
(著詔表其門五十五代觀字光國海州刺史五十八代彦通金大定中授城武縣令六十二代潜字剛克)
(元廣西兩江道宣慰副使六十五代子儀字仲立明洪武初隱居開州六十六代玘字廷玉廣資宰致仕)
(還魯六十七代禮明弘治中奉詔主祀六十八代興六十九代韶七十代義七十一代武萬歷十五年承)
(祀七十二代靈七十三代沛然奉祀生員授五經博士)
皇清東野沛然(七十三代康熙二十三年授職)東野枝盛(七十四代康熙三十三年)
(承襲)東野興煇(七十五代雍正元年承襲)東野衍兆(七十六代雍正八年承襲)
周公廟(在曲阜縣東二里故魯太廟之墟魯靈光殿即此)
南為文憲王坊左側為經天緯地坊右側為制
禮作樂坊北為廟門(三間)又北為儀門(三間)榜曰忠
誠格天左右有兩掖門中為靈光殿(五間)殿内祀
元聖文憲王以魯公伯禽配(右設金人三緘像)兩廡各五間
分祀魯三十三公後為寝殿(五間)祀
文憲王夫人廟左為宰牲房右為更衣亭又
增建問禮堂(三間)
山東通志卷十一之六
