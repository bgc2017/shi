山東通志卷十一之二
闕里志二(賢儒言行)
四配
復聖顔子(名回字子淵魯人顔無繇之子家語少孔子三十歲以德行著名孔子稱其仁焉)
(韓詩外傳顔淵問于孔子曰淵願貧如富賤如貴無勇而威與士交通終身無患難亦且可乎孔子曰善)
(哉回也夫貧而如富其知足而無欲也賤而如貴其讓而有禮也無勇而威其恭敬而不失於人也終身)
(無患難其擇言而出之也若回者其至乎雖上古聖人亦如此而已說苑顔回將西遊問于孔子曰何)
(以為身孔子曰恭敬忠信可以為身恭則免於衆敬則人愛之忠則人與之信則人恃之人所愛人所與)
(人所恃必免於患矣可以臨國家何況于身乎故不比數而比疎不亦遠乎不修中而修外不亦反乎不)
(先慮事臨難乃謀不亦晚乎乎家語魯定公問於顔淵曰子亦聞東野畢之善御對曰善則善矣雖然)
(其馬必將佚定公色不悦謂左右曰君子固有誣人也顔回退後三日牧來訴之曰東野畢之馬佚兩驂)
(曳兩服入于廄公聞之越席而起促駕召顔回回至公曰前日寡人問吾子以東野畢之善御而子曰善)
(則善矣其馬將佚不識吾子奚以知之顔回對曰以政知之昔者帝舜巧于使民造父巧于使馬舜不窮)
(其民力造父不窮其馬力是以舜無佚民造父無佚馬今東野畢之御也升馬執轡銜體正矣步驟馳騁)
(朝禮畢矣歴險致遠馬力盡矣然而猶乃求馬不已臣以此知之公曰善仲孫何忌問于顔回曰一言)
(而有益于仁智可得聞乎回曰一言而有益于智莫如豫一言而有益于仁莫如恕知其所不可由斯知)
(所由矣怵孔子曰回有君子之道四焉強于行義弱于受諫于持禄慎于治身又曰自吾有回門人益)
(親崇家語子貢對衞將軍文子曰夫能夙興夜寐諷詩禮行不貳過稱言不苟是顔回之行也孔子說)
(之以詩曰媚兹一人應侯順德永言孝思孝思維則若遇有德之君世受顯命不失厥名以御于天子則)
(王者之相也喪史記回年二十九髮盡白蚤死孔子哭之慟曰天子家語顔回死魯哀公弔焉使人)
(訪于孔子孔子對曰凡在封内皆臣子也禮君弔其臣升自東階向尸而哭其恩賜之施不有笇也禮)
(記顔淵之喪饋祥肉孔子出受之入彈琴而後食之唐贈兖公宋封兖國公元封兖國復聖公明嘉靖)
(九年改稱復聖顔子)
宗聖曾子(名參字子輿魯南武城人曾點之子少孔子四十六歲舊志參年十六孔子在楚點)
(命之楚受學焉之新語曾子孝於父母昏定晨省調寒温適輕重勉於糜粥之間行之於衽席之上而)
(德美重於後世視尸子曾子事母讀喪禮泣下霑襟常以一夕五起衣之厚薄枕之高卑兼明書孟)
(子曰曾子之事父也諭之以小杖則受諭之以大杖則走者恐虧其體非孝子之道也搜神記曾子從)
(仲尼在楚而心動辭歸問母母曰思爾齧指孔子曰曾參之孝精感萬里家語齊嘗聘曾子為卿而不)
(就曰吾父母老食人之禄則憂人之事故吾不遠親而為人役吕氏春秋曾子曰父母生之子勿敢殺)
(父母置之子弗敢廢父母全之子弗敢闕故舟而不游道而不徑能全支體以守宗廟可為孝矣養有五)
(道修宫室安床第節飲食養體之道也樹五色施五采列文章養目之道也正六律和五聲雜八音養耳)
(之道也熟五穀烹六畜和煎調養口之道也和顔色說言語敬進退養志之道也此五者代進而厚用之)
(可謂善養矣加韓詩外傳曾子曰往而不可還者親也至而不可者年也是故孝子欲養而親不待也)
(木欲直而時不待也是故椎牛而祭墓不如雞豚之逮親存也吾嘗仕齊為吏禄不過鍾釡尚猶欣欣而)
(喜者非以為多也樂其逮親也既没之後吾嘗南游於楚得尊官焉堂高九仞榱題三圍轉轂百乘猶北)
(鄉而涕泣者非為賤也悲不逮吾親也故家貧親老不擇官而仕若夫信其志約其親者非孝也詩曰有)
(母之尸饔叢家語曾參志存孝道故孔子因之以作孝經孔子曾子問聽獄之術孔子曰其大法有)
(三焉治必以寬寬之之術歸於察察之之術歸於義是故聽而不寬是亂也寬而不察是慢也察而不中)
(義是私也私則民怨故善聽者雖不越辭辭不越情敝情不越義書曰上下比罰無僭亂辭說苑曾子衣)
(衣以耕魯君使人往致邑焉曰請以此修衣曾子不受反復往又不受使者曰先生非有求于人人則獻)
(之奚為不受曾子曰臣聞之受人者畏人與人者驕人縦子有賜不我驕也我能勿畏乎終不受孔子聞)
(之曰參之言足以全其節也忠家語曾子曰入其國也言信于羣臣而留可也行于卿大夫則仕可也)
(澤施于百姓則富可也孔子曰參之言此可謂善安身矣曾子曰狎甚則相簡莊甚則不親是故君子)
(之狎足以交歡其莊足以成禮孔子聞斯言也曰二三子志之孰謂參也不知禮乎荀子曾子曰無内)
(人之疏而外人之親無身不善而怨人無刑已至而呼天内人之疎而外人之親不亦遠乎身不善而怨)
(人不亦反乎刑已至而呼天不亦晚乎詩曰涓涓源水不壅不塞轂已破碎乃大其輻事已敗矣乃重太)
(息其云益乎敬曾子曰同遊而不見愛者吾必不仁也交而不見者吾必不長也臨財而不見信者吾)
(必不信也三者在身曷怨人怨人者窮怨天者無識失諸已而反諸人豈不亦迂哉說苑曾子曰響不)
(辭聲鑑不辭形君子正一而萬物皆成夫行非為影也而影隨之呼非為響也而響和之故君子功先成)
(而名隨之之大戴禮曾子曰蓬生麻中不扶自直白沙在泥與俱黑又曰君子攻其惡求其過強其)
(所不能去私欲從事於義可謂學矣從又曰君子愛日以學及時以行難者勿避易者勿惟義所在日)
(旦就業夕而自省思以殁其身亦可謂守業矣間又曰君子學必有其業問必以其序問而不決承觀)
(色而復之雖不說亦不強争也也又曰君子既學之患其不博也既博之患其不習既習之患其無知)
(也既知之患其不能行也既能行之貴其能讓也君子之學致此而已矣又曰君子恭而不難安而不)
(舒遜而不謟寬而不縦惠而不險直而不徑亦可謂知矣又曰君子之於不善也身勿為能也色勿為)
(不可能也色勿為可能也心思勿為不可能也太上樂善其次安之其下亦能自強仁者樂道知者利道)
(愚者從弱者畏不愚不弱執誣以強亦可謂棄民矣韓詩外傳子夏過曾子曾子曰入食子夏曰不為)
(公費乎曾子曰君子有三費飲食不在其中君子有三樂鐘磬琴瑟不在其中子夏曰敢問三樂曾子曰)
(有親可畏有君可事有子可遺此一樂也有親可諫有君可去有子可怒此二樂也有君可喻有友可助)
(此三樂也子夏曰敢問三費曾子曰少而學長而忘此一費也事君有功而輕負之此二費也久交友而)
(中絶之此三費也子夏曰善哉謹身事一言愈於終身之誦而事一士愈于治萬民之功夫人不可以不)
(知也吾嘗蓾焉吾田期歲不收士莫不然何況于人乎與人以實雖疎必密與人以虛雖戚必疎夫實之)
(與實如膠如漆虛之與虛如薄冰之見晝日君子可不留意哉詩曰神之聽之終和且平中論曾子曰)
(或言子之善惟恐其聞或言子之不善惟恐過而見子之鄙色焉人而好善福雖未至禍其遠矣人而)
(不好善禍雖未至福其遠矣矣大戴禮弟子問于曾子曰夫士何如則可以為達曾子曰不能則學疑)
(則問欲行則比賢雖有險道循行達矣今之弟子病下人不知事賢恥不知而又不問欲作則其知不足)
(是以惑闇惑闇終其世而已矣是謂窮民也坐檀弓曾子寝疾病樂正子春坐于床下曾元曾申于足)
(童子隅坐而執燭童子曰華而晥大夫之簀與子春曰止曾子聞之瞿然曰呼曰華而晥大夫之簀與曾)
(子曰然斯季孫之賜也我未之能易也元起易簀曾元曰夫子之病革矣不可以變幸而至於旦請敬易)
(之曾子曰爾之愛我也不如彼君子之愛人也以德細人之愛人也以姑息吾何求哉吾得正而斃焉斯)
(已矣舉扶而易之反席未安而没無家語子貢曰滿而不盈實而如虛過之如不及博不學其貌恭其)
(德敦其言於人也無所不信其驕大人也常以浩浩是曾參之行也孔子曰孝德之始也悌德之序也信)
(德之厚也忠德之正也參中四德者也以此稱之封三子元申華孫西皆賢唐贈郕伯宋封郕國公元)
(郕國宗聖公明嘉靖九年改稱宗聖曾子)
述聖子思子(伯魚生伋字子思之孔叢子子思問于夫子曰伋聞夫子詔正俗化民之政)
(莫善於禮樂也管子任法以治齊而天下稱仁焉是法與禮樂異用而同功也何必但禮樂哉子曰堯舜)
(之功百世不輟仁義之風遠也管仲任法身死則法息嚴而寡恩也若管仲之知足以定法才非管仲而)
(專任法終必亂成矣由子思問于夫子曰物有形類事有真偽必審之奚子曰由於心心之精神是謂)
(聖推數究理不以疑周其所察聖人難諸是縣子問子思曰顔回問為邦夫子曰行夏之時若殷周異)
(政為非乎子思曰夏數得天堯舜之所同也殷周之王征伐革命以應乎天因改正朔若云天時之改耳)
(故不相因也夫受禪於人者則襲其統受命于天者則革之所以神其事如天道之變然也三統之義夏)
(得其正是以夫子云聞說苑子思居于衞緼袍無表二旬而九食田子方之使人遺狐白之裘恐其不)
(受因謂之曰吾假人遂忘之吾與人也如棄子思辭而不受子方曰我有子無何故不受子思曰伋聞之)
(妄與不如棄物於溝壑伋雖貧也不忍以身為溝壑是以不敢當也孔叢子子思居衞言苟變于衞君)
(曰其材可將五百乘君任軍旅率得此人則無敵于天下矣衞君曰吾知其材可將然變也嘗為吏賦于)
(民而食人二雞子以故弗用也子思曰夫聖人之官人猶大匠之用木也取其所長棄其所短故杞梓連)
(抱而有數尺之朽良工不棄何也知其所妨者細也卒成不訾之器今者處戰國之世選爪牙之士而以)
(二卵棄干城之將此不可使聞於鄰國者也衞君再拜曰謹受教矣衞君曰夫道大而難明非吾所能)
(也今欲學術何如子思曰君無然也體道者逸而不窮任術者勞而無功古之篤道君子生不足以喜之)
(利何足以動之死不足以榮之害何足以怨之故明於死生之分通於利害之變雖以天下易其脛毛無)
(所槩於志矣是以與聖人居使窮士忘其貧賤使王公簡其富貴君無然也衞君曰善衞公子交見于)
(子思曰先生聖人之後執清高之撡天下之君子莫不服先生之大名也交雖不敏竊慕下風願師先生)
(之行幸顧恤之子思曰公子不宜也夫清高之節不以私自累不以利煩意擇天下之至道行天下之正)
(路今公子紹康叔之緒處戰伐之世當務收英雄保其疆土非所以明臧否立規檢修匹夫之行之時也)
(思曾申謂子思曰屈已以伸道乎抗志以貧賤乎子曰道伸吾所願也今天下王侯其孰能哉與其屈)
(已以富貴不若抗志以貧賤屈已則制于人抗志則不愧于道意林子思子曰慈父能食子不能使知味)
(聖人能說人不能使人必說遷言而信信在言前令而化化在令外聖人在上而其化百心不可得)
(一人一心可得百人君子以心導耳目小人以耳目導心民以君為心君以民為體孔叢子子上雜)
(所習請於子思子思曰先人有訓焉學必由聖所以致其材也礪必由砥所以致其刃也故夫子之教必)
(始于詩書而終於禮樂雜說不與焉又何請學子思謂子上曰白乎吾嘗深有思而莫之得也於則寤)
(焉吾嘗企有望而莫之見也登高則覩焉是故雖有本性而加之以學則無惑矣舊志初夫子道傳曾)
(子子思從曾子受業嘗困於宋作中庸四十九篇其載於禮記者乃其略也又有子思子七卷宋崇寧)
(初封沂水侯咸淳初封沂國公配享元封沂國述聖公明嘉靖九年改稱述聖子思子)
亞聖孟子(名軻字子輿一字子車騶人遊列女傳孟母其舍近墓孟子之少也嬉為墓間之)
(事踊躍築埋孟母曰此非所以居吾子也乃去舍市傍其嬉戲為賈人衒賣之事孟母又曰此非所以居)
(吾子也復徙舍學宫之傍其嬉遊乃設俎豆揖讓進退孟母曰真可以居吾子矣遂居之及孟子長學六)
(藝成大儒之名君子謂孟母善以漸化孟孟子之少也既學而歸孟母方織問曰學所至矣子曰自若)
(也孟母以刀斷其織曰子之廢學若吾斷斯織也夫君子學以立名問以廣知是以居則安寧動則遠害)
(今而廢之是不免於厮役而無以離於禍患也何以異于織績而食中道廢而不為寧能衣其夫子而長)
(不乏養哉孟子懼旦夕勤學不息師事子思遂成名儒孔叢子孟軻問子思曰堯舜文武之道可力而)
(致乎子思曰彼人也我人也稱其言履其行夜思之晝行之孳孳焉汲汲焉如農之赴時商之趣利惡有)
(不至者乎異子思謂孟軻曰自大而不修其所以大不大矣自而不修其所以異不異矣故君子高其)
(行則人莫能階也遠其志則人莫能及也禮接于人人不敢慢辭交於人人不敢侮其唯高遠乎史記)
(孟軻道既通游事齊宣王宣王不能用適梁梁惠王不果所言則見以為迂遠而闊于事情當是之時秦)
(用商鞅楚魏用吳起齊用孫子田忌天下方務于合從連衡以攻伐為賢而孟軻乃述唐虞三代之德是)
(以所如者不合退而與萬章之徒序詩書述仲尼之意作孟子七篇宋封鄒國公元封鄒國亞聖公明)
(嘉靖九年改稱亞聖孟子)
十哲(升祔朱子)
閔損(字子騫魯人子馬父之子少孔子十五歲家語以德行著名孔子稱其孝焉孝子傳閔)
(子騫母死父更娶復有二子子騫為後母所苦冬月以蘆花代絮父知之欲出後母子騫曰母在一子單)
(母去三子寒遂止使說苑閔子騫三年之喪畢見于孔子孔子與之琴之弦援琴而弦切切而悲作而)
(曰先王制禮不敢過也孔子曰君子也哀未盡能斷之以禮家語閔子問政于孔子孔子曰以德以法)
(夫德法者御民之具猶御馬之有銜勒也君者人也吏者轡也刑者策也夫人君之政執其轡策而已古)
(之御天下者以六官總治焉冢宰之官以成道司徒之官以成德宗伯之官以成仁司馬之官以成聖司)
(寇之官以成義司空之官以成禮六官在手以為轡司會均以為納故曰御四馬者執六轡御天下者正)
(六官語舊志閔子與夫子刪述六經追迹三王之禮訂論諸書唐贈費侯宋封瑯琊公改封費公明)
(嘉靖九年改稱先賢閔子以下各賢同)
冉耕(字伯牛魯人家語以德行著名志白虎通冉伯牛危言正行而遭惡疾舊孔子為司)
(寇以伯牛為中都宰唐贈鄆侯宋封東平侯加封鄆公)
冉雍(字仲弓家語伯牛之宗族少孔子二十九歲以德行著名仲弓問于孔子曰雍聞至刑)
(無所用政至政無所用刑信乎孔子曰聖人之治民也必刑政相參焉大上以德教民而以禮齊之其次)
(必政焉導民以刑禁之刑不刑也化之弗變導之弗從傷義以敗俗於是乎用刑矣顓五刑必即天倫行)
(刑罰則輕無赦刑侀也侀成也一成而不可更故君子盡心焉孔叢子書曰哀矜折獄仲弓問曰何謂)
(也孔子曰古之聽訟者察貧窮哀孤獨及鰥寡老弱不肖而無告者雖得其情必哀矜之死者不可生斷)
(者不可屬若老而刑之謂之悖弱而刑之謂之剋不赦過謂之逆率過以小罪謂之枳故宥過赦小罪老)
(弱不受刑先王之道也書曰大辟疑赦又曰與其殺不辜寧失不經大戴禮子貢曰在貧如客使其臣)
(如借不遷怒不探怨不錄舊非是冉雍之行也孔子論其材曰有土之君子也有衆使也有刑用也然後)
(怒匹夫之怒惟以亡其身詩云靡不有初鮮克有終以告之唐贈薛侯宋封下邳公改封薛公)
宰予(字子我魯人家語有口才以言語著名以孔叢子宰我問君子尚辭乎孔子曰君子理)
(為尚博而不要非所察也繁詞富說非所聽也惟知者不失理家語宰我仕齊為臨淄大夫孔子)
(使宰予於楚昭王問之宰予曰切見夫子道行則樂其治不行則樂其身方見天下道德寝息志欲興而)
(行之天下誠有欲治之君夫子固猶為之何必遠君之貺他日歸以告孔子子貢曰予之言行事之)
(未盡夫子之美也夫子曰言貴實使人信之舍實何稱乎唐贈齊侯宋封臨淄公改封齊公)
端木賜(字子貢衞人少孔子三十一歲家語有口才以言語著名子貢問于孔子曰賜既為人)
(下矣而未知為人下之道敢問之子曰為人下者其猶土乎抇之深則出泉汨渥樹其壤則百谷滋焉草)
(木植焉禽獸育焉生則出焉死則入焉多其功而不意弘其志而無不容為人下者以此也子貢問治)
(民于孔子孔子曰懔懍焉如以腐索御奔馬子貢曰何其畏也孔子曰夫通達之國皆人也以道導之則)
(吾畜也不以道導之則吾讐也若何而無畏奉子貢為信陽宰將行辭于孔子孔子曰勤之慎之天子)
(之時無奪無伐無暴無盜子貢曰夫賜也少而事君子豈以盜為累哉孔子曰女未知詳也夫以賢代賢)
(是謂之奪以不肖代賢是謂之伐緩令急誅是謂之暴取善自與是謂之盜盜非竊財之謂也吾聞之知)
(為吏者奉法以利民不知為吏者枉法以役民此怨之所由生也治民莫若平臨財莫若廉廉平之守不)
(可改也匿人之善斯為蔽賢揚人之惡斯為小人内不相訓而外相謗非親睦也言人之善若已有之言)
(人之惡若已受之故君子無所不慎焉云說苑子貢曰出言陳辭身之得失國之安危也詩辭之懌矣)
(民之莫矣夫辭者人之所以自通也雜尚書大傳東郭子思問于子貢曰夫子之門何其也子貢曰夫)
(櫽括之旁多枉木良醫之門多疾人砥礪之旁多頑鈍夫子聞之曰修道以俟天下來者不止是以雜也)
(曹史記子貢既學于仲尼退而仕于衞廢著鬻財於魯之間七十子之徒賜最為饒益結駟連騎束帛)
(之幣以聘享諸侯所至國君無不分庭與之抗禮夫使孔子名布揚于天下者子貢先後之也常相魯)
(衞卒終於齊唐贈黎侯宋封黎陽公改封黎公)
冉求(字子有少孔子二十九歲家語仲弓之宗族有才藝以政事著名仕為季氏宰進則理其)
(官職退則受教聖師為性多謙退孔子曰求也退故進之左傳齊國書帥師伐我及清孟孺子洩帥右)
(師顔羽御邴洩為右冉求帥左師管周父御樊遲為右季氏之甲七千冉有以武城人三百為已徒齊師)
(自稷曲師不踰溝樊遲曰非不能也不信子也請三刻而踰之如之衆從之師入齊軍獲甲首八十齊人)
(不能師宵諜曰齊人遁冉有請從之季孫弗許冉有用矛於齊師故能入其軍孔子曰義也家語子貢)
(曰恭老䘏孤不忘賓旅好學博藝省物而勤是冉求之行也孔子因而語之曰好學則知䘏孤則惠恭則)
(近禮勤則有繼堯舜篤恭以王天下其稱之也曰宜為國老唐贈徐侯宋封彭城公改封徐公)
仲由(字子路卞人少孔子九歲家語一字季路有勇力才藝以政事著名子路初見孔子子)
(曰汝何好樂對曰好長劍子曰吾非此之問也徒謂以子之所能而加之以學問豈可及乎子路曰學豈)
(益也哉孔子曰夫人君而無諫臣則失正士而無教友則失聽御狂馬不釋策操弓不反擎木受繩則直)
(人受諫則聖受學重問孰不順成毁仁惡士必近於刑君子不可不學子路曰南山有竹不揉自直斬而)
(用之達於犀革以此言之何學之有孔子曰括而羽之鏃而礪之其入之不亦深乎子路再拜曰敬受教)
(劍子路戎服見孔子拔劍而舞之曰古之君子固以自衞乎孔子曰古之君子忠以為質仁以為衞不)
(出環堵之室而知千里之外有不善則以忠化之侵暴則以仁固之何待劍乎子路曰由乃今聞此言請)
(攝齊以受教於子路問於孔子曰由聞丈夫居世富貴不能有益物處貧賤之中而不能屈節以求伸)
(則不足以論乎人之域矣孔子曰君子之行已期於必達於已可以屈則屈可以伸則伸故屈節者所以)
(有待求伸者所以及時是以雖受屈而不毁其節志達而不犯於義孔子謂子路曰見長者而不盡其)
(辭雖有風雨吾不能入其門矣故君子以其所能敬人小人反是孔子謂子路曰君子以心導耳目立義)
(以為勇小人以耳目導心不遜以為勇故曰退之而不怨先之斯可從已禮記子路為季氏宰季氏祭)
(逮闇而祭日不足繼之以燭雖有強力之容肅敬之心皆倦怠矣有司跛踦以臨祭其為不敬大矣他日)
(祭子路與室事交乎戶堂事交乎階質明而始行事晏朝而退孔子聞之曰誰謂由也而不知禮乎家)
(語子路治蒲請見於孔子曰由願受教於夫子子曰蒲其何如對曰邑多壯士又難治也子曰然吾語爾)
(恭而敬可以攝勇寬而正可以懷強愛而恕可以容困温而斷可以抑姦如此而加之則政無難矣子)
(路治蒲三年孔子過之入其境曰善哉由也恭敬以信矣入其邑曰善哉由也忠信以寬矣至其庭曰善)
(哉由也明察以斷矣子貢執轡而問曰夫子未見由之政而三稱其善其善可得聞與孔子曰吾見其政)
(矣入其境田疇盡易草萊甚辟溝洫深治此其恭敬以信故其民盡力也入其邑牆屋完固樹木甚茂此)
(其忠信以寬故其民不偷也至其庭庭甚清聞諸下用命此其明察以斷故其政不擾也以此觀之雖三)
(稱其善庸盡其美乎貧家語子路見于孔子曰負重涉遠不擇地而休家親老不擇禄而仕昔者由也)
(事二親之時常食藜藿之實為親負米百里之外親喪之後南遊於楚從車百乘積粟萬鍾累茵而坐列)
(鼎而食雖欲食藜藿為親負米不可復得也枯魚銜索幾何不蠧二親之夀忽若過隙孔子曰由也事親)
(可謂生事盡力死事盡思者也子說苑子路將行辭于仲尼曰贈汝以車乎以言乎路曰請以言仲尼)
(曰不強不遠不勞無功不忠無親不信無復不恭無禮慎此五者可以長久矣成回學於子路三年回)
(恭敬不已子路問其故何也回對曰臣聞之行者比於鳥上畏鷹鸇下畏網羅夫人為善者少為讒者多)
(若身不死安知禍罪不施行年七十常恐行節之虧回是以恭敬待大命子路稽首曰君子哉家語子)
(路為人果烈而剛直性鄙而不達於變通仕衞為大夫遇蒯瞶與其子輒争國子路遂死輒難孔子痛之)
(曰自吾有由而惡言不入於耳是子貢曰不畏強禦不侮矜寡其言循性其都以富仲由之行也孔子)
(和之以文說之以詩曰受小共大共為下國駿龐何天之寵不戁不悚敷奏其勇強乎武哉文不勝其質)
(河唐贈衞侯宋封内公改封衞公)
言偃(字子游吳人少孔子四十五歲家語少孔子三十五歲特習於禮以文學著名仕為武城)
(宰嘗從孔子適衞與將軍子蘭相善使之受學于夫子大戴禮子貢曰先成其慮及事而用之故動則)
(不妄是言偃之行也孔子曰欲能則學欲知則問欲善則詳欲給則豫當事而行偃也得之矣唐贈吳)
(侯宋封丹陽公改封吳公)
卜商(字子夏少孔子四十四歲家語衞人習於詩能誦其義以文學著名為人性不弘好論精)
(微時人無以尚之嘗返衞見讀史志者云晉師伐秦三豕度河子夏曰非也己亥耳讀史志者問諸秦史)
(果曰己亥於是衞以子夏為聖子孔子讀易至於損益喟然而嘆子夏避席問曰夫何嘆焉孔子曰夫)
(自損者必有益自益者必有以決之吾以是歎也子夏曰然則學者不可以益乎子曰非道益之謂也道)
(彌益而身彌損夫學者損其自多以虛受人故能成其滿博哉天道成而必變凡持滿而能久者未嘗有)
(也昔堯居天子之位猶允恭以持之克譲以接下是以千歲而益盛迄今而愈彰夏桀昆吾自滿而無極)
(亢意而不節斬刈黎民如草芥焉天下討之如誅匹夫是以千載而惡著迄今而不滅是非損益之徵歟)
(日中則昃月盈則食天地盈虚與時消息是以聖人不敢當盛升在輿遇三人則下二人則式調其盈虚)
(故能長久也子夏曰善請終身誦之純子夏易傳元始也亨通也利和也貞正也言乾禀陽之性故能)
(首出庶物各得元始開通利諧貞固不失其宜是以君子乾而行四德故曰乾元亨利貞矣孔叢子子)
(夏問書大義子曰吾於帝典見堯舜之聖焉於大禹臯陶謨見禹稷臯陶之忠勤功勲焉於洛誥見周公)
(之德焉故帝典可以觀美大禹謨禹貢可以觀事臯陶益稷謨可以觀政洪範可以觀度泰誓可以觀義)
(五誥可以觀仁甫刑可以觀誠通斯七者則書之大義舉矣韓詩外傳子夏讀詩已畢夫子問曰爾亦)
(可言於詩矣子夏對曰詩之於事也昭昭乎若日月之光明燎燎乎如星辰之錯行上有堯舜之道下有)
(三王之義弟子不敢忘雖居蓬戶之中彈琴以詠先王之風有人亦樂之無人亦樂之亦可𤼵憤忘食詩)
(曰衡門之下可以棲遲泌之洋洋可以療飢夫子造然改容曰嘻吾子始可以言詩已矣然子已見其表)
(未見其裏顔淵曰其表已見其裏又何有哉孔子曰闚其門不入其中安知其奥藏之所在乎然蔵又非)
(難也丘嘗悉心進志已入其中前有高岸後有深谷冷冷然如此既立而已矣不能見其裏蓋謂精微者)
(也子家語孔子曰吾死之後則商也日益賜也日損曾曰何謂也子曰商也好與賢已者處賜也好說)
(不若已者不知其子視其父不知其人視其友不知其君視其所使不知其地視其草木故曰與善人居)
(如入芝蘭之室久而不聞其香即與之化矣與不善人居如入鮑魚之肆久而不聞其臭亦與之化矣丹)
(之所蔵者赤漆之所蔵者黑是以君子必慎其所與處者焉韓非子子夏問曾子曾子曰何肥也對曰)
(戰勝故肥也曾子曰何謂也子夏曰吾入見先王之義則榮之出見富貴之樂又榮之兩者戰于胷中未)
(知勝負故臞今先王之義勝故肥是以志之難也不在勝人在自勝也故曰自勝之謂強尸子子夏曰)
(君子漸於飢寒而志不僻銙於五兵而辭不攝臨大事不忘昔席之言中論子夏曰日習則學不忘自)
(勉則身不墮亟聞天下之大言則志益廣子史記子夏居西河教授為魏文侯師子夏學易有夏易傳)
(學尚書得夫子之訓習於詩作小序受春秋于孔子公羊高穀梁赤皆其弟子又傳禮著士禮志大戴)
(禮子貢曰學以深厲以斷送迎必敬上交下接若截焉是卜商之行也孔子說之以詩曰式儀式已無小)
(人殆若商也可謂不險矣魏唐贈魏侯宋封河東公改封公)
顓孫師(字子張陳人少孔子四十八歲家語有容貌資質寬重子張問入官于孔子孔子曰安)
(身取譽為難子張曰為之如何子曰已有善勿專教不能無怠已過勿𤼵失言勿掎不善勿遂行事勿留)
(君子入官目此六者則身安譽至而政從矣且夫忿數者獄之所由生也距諫者慮之所以塞也慢易者)
(禮之所以失也怠惰者時之所以後也奢侈者財之所以不足也專獨者事之所以不成也君子入官除)
(此六者則身安譽至而政從矣故君子南面臨官而公治之精智而略行之進是利而除是害無求其報)
(焉是故臨官不治則亂亂生則争之者至明君必寬宥以容其民慈愛以優柔之而民自得矣君上者民)
(之儀也有司執政者民之表也邇臣便辟者羣僕之倫也故儀不正則民失表不正則百姓亂邇臣便辟)
(則羣臣汚矣古者聖主冕而前旒所以蔽明也紞紘充耳所以掩聰也水至清則無魚人至察則無徒枉)
(而直之使自得之優而柔之使自求之揆而度之使自索之民有小罪必求其善以赦其過民有大罪必)
(原其故以仁輔化如有死罪其使之生則善也是以上下親而不離道化流而不藴此治民之至道矣入)
(官之大統矣子張既聞斯言退而記之師說苑孔子卦得賁喟然仰而嘆息子張進而問曰聞賁者吉)
(卦而嘆之乎孔子曰賁非五色也是以嘆之吾聞之丹漆不文白玉不雕寳珠不飾何也質有餘者不受)
(飾也彼中論孔子謂子張曰師吾欲聞彼將以改此而也聞而不改此雖聞何益禮記子張病召申詳)
(語之曰君子曰終小人曰死吾今日其庶幾乎殷子張之喪公明儀為志焉褚幕丹質蟻結於四隅士)
(也可家語子貢曰美功不伐貴位不喜不侮可侮不佚佚不傲無告是顓孫師之行也孔子言之曰其)
(不伐則猶可能也其不弊百姓則仁也詩云愷弟君子民之父母夫子以其仁為大也唐贈陳伯宋封)
(宛邱侯加封陳國公升十哲位)
宋朱熹(字元晦一字仲晦宋司勲吏部郎松之子也世為徽之婺源人居紫陽山下幼穎悟莊重)
(甫能言父指示之曰天也元晦問曰天之上何物父異之就傅授以孝經一閱題其上曰不若是非人也)
(常從羣兒嬉沙上獨端坐以指畫沙視之八卦也少長屬志聖賢之學年十八舉建州鄉貢中紹興十八)
(年進士第自筮仕以至屬纊五十年間歴事四朝仕於外者僅九考立於朝者四十日官至煥章閣待制)
(奉祠卒初父松病亟屬熹於胡憲劉勉之及子羽熹皆從之游延平李侗嘗學於羅從素熹罷同安主簿)
(歸不遠數百里徒步往從之其為學主敬以立其本窮理以致其知反躬以踐其實又竭其精力以研窮)
(聖賢經訓所著有易本義啟蒙著卦考誤詩集傳大學中庸章句或問論語孟子集註太極圖通書西銘)
(解楚辭集註辨證韓文考異所編次有論孟集議孟子指要中庸輯略孝經小學書通鑑綱目宋名臣言)
(行錄家禮近思錄河南程氏遺書伊洛淵源錄皆行于世先生殁朝廷以其大學中庸語孟訓說立于學)
(官又有儀禮經傳通解未脱稿亦在學官平生為文凡一百卷生徒問答凡八十卷别錄十卷黃幹曰道)
(之正統待人而後傳自周以來任道之責者不過數人而能使斯道章章較著者一二人而止耳由孔子)
(而後曾子子思得其微至孟子而始著由孟子而後定周程張子繼其絶至先生而始著識者以為知言嘉)
(中賜謚曰文尋贈中大夫特贈寳謨閣直學士寶慶二年贈太師追封信國公紹定三年改封徽國公淳)
(祐元年從祀文廟元順帝至正二十二年改封齊國公國朝康熙五十一年升祔十哲)
從祀先賢
蘧瑗(字伯玉衞人以新序衞靈公之時蘧伯玉賢而不用史鰌尸諫乃召伯玉而進之以為)
(卿以淮南子蘧伯玉為相子貢往觀之曰何以治國曰弗治治之趙簡子欲伐衞使史黯往觀焉還)
(報曰蘧伯玉為相未可以加兵固塞險阻何足以致之蘧伯玉年五十而知四十九年非何者先者難)
(為知而後者易為攻也公莊子蘧伯玉行年六十而六十化列女傳衞靈與夫人夜坐聞車聲轔轔)
(至闕而止過闕復有聲公問夫人曰知此為誰夫人曰此蘧伯玉也公曰何以知之夫人曰妾聞禮下公)
(門式路馬所以廣敬也夫忠臣與孝子不為昭昭伸節不為冥冥隋行蘧伯玉衞之賢大夫也仁而有智)
(敬以事上此其人必不以闇時廢禮是以知之公使視之果伯玉也家語孔子曰外寬而内正自拯于)
(槩括之中直已而不直人汲汲於仁以善自終蓋蘧伯玉之行也唐開元二十七年從祀贈衞伯明嘉)
(靖九年改祀于鄉以國朝雍正二年禮臣議曰蘧瑗汲汲于仁善自終應請復祀從之)
林放(字子邱魯人祀唐贈清河伯宋封長山侯明嘉靖九年改於鄉國朝雍正二年禮臣)
(議曰按論語載林放問禮之本子曰大哉問應請復祀從之)
澹臺滅明(字子羽魯武城人少孔子三十九歲家語少孔子四十九歲有君子之姿為人公正)
(無私以取與去就然諾為名史記子羽狀貌甚惡欲事孔子孔子以為材薄既而受業退而修行行不由)
(逕非公事不見卿大夫南游至江從弟子三百人設取予去就名施于諸侯孔子聞之曰吾以言取人失)
(之宰予以貌取人失之子羽之博物志澹臺子羽渡河齎千金之璧於河河伯欲至陽侯波起兩蛟挾)
(船子羽曰吾可以義求不可以威劫乃左操璧右操劍擊蛟皆死既渡三投璧於河河伯躍而歸之子羽)
(毁而去於家語子貢曰賞之不喜賤之不怒尊利于民矣廉行已其事上也以佐其下是澹臺滅明之)
(行也孔子曰獨富獨貴君子恥之夫羽也中之矣唐贈江伯宋封金鄉侯)
宓不齊(字子賤少孔子四十九歲家語魯人少孔子三十歲為單父宰有才智仁愛百姓不忍欺)
(說苑子賤為單父宰辭於夫子夫子曰毋近而距也毋望而許也許之則失守距之則鄙塞譬如高山深)
(淵仰之不可極度之不可測也子賤曰善敢不承命乎子賤為單父宰過于陽晝曰子亦有以道僕乎)
(陽晝曰吾少也賤不知治民之術有釣道二焉請以送子子賤曰釣道奈何陽晝曰夫扱綸錯餌迎而吸)
(之者陽鱎也其為魚薄而不美若存若亡若食若不食者魴也其為魚也博而厚味子賤曰善於是未至)
(單父冠蓋迎之者交接於道子賤曰車驅之車驅之夫陽晝之所謂陽鱎者至矣於是至單父請其耆老)
(尊賢者而與之共冶單父已吕氏春秋宓子賤治單父恐魯君之聽讒人而令不得行其術也將辭而)
(行請近吏二人於魯公與之俱至於單父邑吏皆輕子賤令吏二人書吏方將書子賤從旁時掣其肘吏)
(書之不善子賤為之怒吏甚患之辭而請歸子賤曰子之書甚不善子勉歸矣二吏歸報于君曰宓子不)
(可為書君曰何故吏對曰宓子使臣書而時掣搖臣之肘書惡而又甚怒吏皆笑宓子此臣所以辭而去)
(也魯君太息而歎曰宓子以此諫寡人之不肖也寡人之亂子而令宓子不得行其術其數有之矣微二)
(人寡人幾過遂𤼵所愛而令之單父告宓子曰自今以來單父非寡人之有也有便于單父者子決為之)
(矣五歲而言其要宓子乃得行其術于單父矣家語齊人攻魯道由單父單父之老請曰麥已熟今齊)
(寇至不及人人自收其麥請放民出皆穫傅郭之麥可以益糧且不資於寇三請而宓子不聽俄而齊寇)
(逮於麥季孫怒使人讓之宓子蹵然曰今兹無麥明年可樹若使不耕者穫是使民樂有寇且得單父一)
(歲之麥於魯不加強喪之不加弱若使民有自取之心其創必數世不息季孫聞之赧然而愧三年孔子)
(使巫馬期遠觀政焉巫馬期隂免衣衣敝裘入單父界見漁者得魚輒舍之巫馬期問焉曰凡漁者為得)
(何以得魚即舍也漁者曰魚之大者名為䲖吾大夫愛之其小者名為繩吾大夫欲長之是以得二者輒)
(舍之巫馬期返以告孔子曰宓子之德至使民闇行若有嚴刑於旁敢問宓子何行而得于是孔子曰吾)
(嘗與之言曰誠于此者刑于彼宓子行此術於單父也家語孔子謂宓子賤曰子治單父衆悦子何施)
(而得之也對曰不齊父其父子其子恤諸孤而哀喪紀孔子曰善小節也小民附矣猶未足也曰不齊也)
(所父事者三人所兄事者五人所友者十一人孔子曰父事三人可以教孝矣兄事五人可以教弟矣友)
(者十一人可以教學矣中節也中民附矣猶未足也曰此地有賢於不齊者五人不齊事之而禀度焉皆)
(教不齊所以治人之道孔子嘆曰欲其大者乃於此在矣昔堯舜聽天下務求賢以自輔夫賢者百福之)
(宗也而神明之主也惜乎不齊之所治者小也所治者大則庶幾矣說苑宓子賤治單父彈鳴琴身不)
(下堂而單父治巫馬期亦治單父以星出以星入日夜不處以身親之而單父亦治巫馬期問其故于宓)
(子賤子賤曰我之謂任人子之謂任力任力者固勞任人者固佚人曰宓子賤則君子矣佚四肢全耳目)
(平心氣而百官治任其數而已矣巫馬期則不然弊性事情勞煩教誥雖治猶未至也漢書儒家有宓)
(子十六篇單唐贈單父伯宋封父侯)
原憲(字子思魯人家語宋人少孔子三十六歲清静守節貧而樂道孔子為魯司寇原憲嘗為)
(孔子宰孔子卒退隠於衞牖韓詩外傳原憲居魯環堵之室茨以蒿萊蓬戶甕桷桑而無樞上漏下濕)
(匡坐而絃歌子貢乘肥馬衣輕裘軒不容巷而往見之原憲楮冠藜杖而應門正冠則纓絶振襟則肘見)
(納履則踵決子貢曰嘻先生何病也原憲曰憲聞之無財之謂貧學而不能行之謂病憲貧也非病也子)
(貢慙而去憲乃徐步曳杖歌商頌而反聲淪于天地如出金石唐贈原伯宋封任城侯)
公冶長(字子長齊人家語魯人為人能忍恥孔子以女妻之唐贈莒伯宋封高密侯)
南宫适(字子容家語南宫縚魯人以知自將世清不廢世濁不汚孔子以兄子妻之禮記南宫)
(縚之妻之姑之喪夫子誨之髽曰爾母從從爾爾母扈扈爾蓋榛以為笄長尺而總八寸家語子貢曰)
(獨居思仁公言仁義其於詩也則一日三復白圭之玷是南宫縚之行也孔子信其能仁以為異士唐)
(贈郯伯宋封龔邱侯改封汝陽侯之附見南宫閱一作說即仲孫說也謚敬叔孟僖子子師事孔子)
(家語南宫敬叔以富得罪於定公奔衞衞侯請復之載其寳以朝夫子聞之曰若是其貨也喪不若速貧)
(之愈子游問曰敢問何謂孔子曰富而不好禮殃也敬叔以富喪矣而又弗改吾懼其有後患也敬叔聞)
(之遂如孔氏而後循禮施散焉人按史記家語南宫适一名縚與南宫敬叔應是兩論語註合而為一)
(讀史訂疑辨其為悞今分别志之)
公晳哀(字季次晳一作哲哀一作克家語字季沈齊人鄙天下多仕于大夫家者是故未嘗屈節)
(為人臣孔子特嘆賞之未史記孔子曰天下無行多為家臣仕於都惟季次嘗仕太史公曰季次原)
(憲讀書懷獨行君子之德義不苟合當世終身空屋蓬戶褐衣蔬食不厭死而已四百餘年而弟子志之)
(不倦封唐贈郳伯宋北海侯)
商瞿(字子木魯人少孔子二十九歲家語特好易孔子傳之志焉史稱孔子傳易於瞿瞿傳)
(楚人馯臂子弘弘傳江東人矯子庸疵庸疵傳燕人周子家豎家豎傳淳于人光子乘羽羽傳齊人田子)
(莊何及秦禁學易為筮卜之書獨不禁故傳受者不絶也漢興田何傳之東武人王子中同同傳菑川人)
(楊何訖於宣元有施孟梁邱京氏列于學官語具漢書中唐贈蒙伯宋封須昌侯)
高柴(字子羔一作臯少孔子三十歲家語齊人高氏之别族少孔子四十歲為人篤孝而有法)
(少居魯見知名于孔子之門仕為成宰宰禮記成人有其兄死而不為衰者聞子臯將為成遂為衰成)
(人曰蠶則績而蟹有匡范則冠而蟬有緌兄則死而子臯為之衰季子臯葬其妻犯人之禾申詳以告)
(曰請庚之子臯曰孟氏不以是罪子朋友不以是棄予以吾為己長於斯也買道而葬後難繼也家語)
(季羔為衞之士師刖人之足俄而衞有蒯聵之亂季羔逃之走郭門刖者守門焉謂季羔曰於彼有缺季)
(羔曰君子不踰又曰於彼有竇季羔曰君子不隧又曰于此有室季羔乃入焉既而追者罷季羔將去謂)
(則者曰吾不能虧主之法而親刖子之足今吾在難正子報怨之時而逃我者三何哉刖者曰斷足固我)
(之罪昔公之治民也傾側法令先後臣以法欲臣之免于法也臣知之獄決罪定臨當論刑君愀然不悦)
(見于顔色臣又知之君豈私臣哉天生君子其道固然此臣之所以脱君也孔子聞之曰善哉為吏用法)
(一也思仁恕則樹德加嚴暴則樹怨公以行之其子羔乎家語子貢曰自見孔子出入於戶未嘗越禮)
(往來過之足不履影啟蟄不殺方長不折執親之喪泣血三年未嘗見齒是高柴之行也孔子曰柴於親)
(喪則難能也啟蟄不殺則順人道方長不折則恕仁也恕也恕則仁也成湯恭而以恕是以日躋唐贈)
(共城伯宋封共城侯)
漆雕開(字子開魯人家語字子若蔡人少孔子十一歲習尚書不樂仕進所著漆雕子十三篇見)
(漢書封唐贈滕伯宋平輿侯)
樊須(字子遲少孔子三十六歲家語魯人弱仕于季氏左傳清之役冉求帥左師樊遲為右及)
(齊師戰於郊齊師自稷曲師不踰溝樊遲曰非不能也不信子也請三刻而踰之如之衆從之唐贈樊)
(伯宋封益都侯)
司馬耕(字子牛家語宋人為人性躁好言語見兄桓魋行惡牛嘗憂之左傳宋桓魋之寵害於公)
(公欲討之遂入於曹以叛使左師巢伐之魋奔衞司馬牛致其邑與珪焉而適齊魋自衞奔齊陳成子使)
(為次卿司馬牛又致其邑焉而適吳吳人惡之而反趙簡子召之陳成子亦召之卒于魯郭門之外阬氏)
(葬諸邱輿改唐贈向伯宋封楚邱侯封綏陽侯)
商澤(字子季家語字子秀魯人唐贈睢陽伯宋封鄒平侯)
有若(字子若少孔子四十三歲家語字子有少孔子三十六歲為人彊識好古道左傳吳伐)
(魯克東陽而進舍於庚宗遂次於泗上微虎欲宵攻王舍私屬徒七百人三踊於幕庭卒三百人有若與)
(焉吳子聞之一夕三遷喪禮記有若問於曾子曰聞喪於夫子乎曰聞之矣欲速貧死欲速朽有子曰)
(是非夫子之言也曾子曰參也聞諸夫子也有子又曰是非君子之言也曾子曰參也與子游聞之有子)
(曰然然則夫子有為言之也曾子以斯言告於子游子游曰甚哉有子之言似夫子也昔者夫子居於宋)
(桓司馬自為石槨三年而不成夫子曰若是其靡也死不如速朽之愈也死之欲速朽為桓司馬言之也)
(南宫敬叔反必載寳而朝夫子曰若是其貨也喪不如速貧之愈也喪之欲速貧為敬叔言之也曾子以)
(子游之言告有子有子曰然吾固曰非夫子之言也曾子曰子何以知之有子曰夫子制于中都四寸之)
(棺五寸之槨以斯知不欲速朽也昔者夫子失魯司寇將之荆蓋先之以子夏又申之以冉有以斯知不)
(欲速貧也平唐贈卞伯宋封隂侯)
梁鱣(字叔魚少孔子二十九歲家語齊人少孔子三十九歲梁鱣年三十未有子欲出其妻)
(商瞿謂曰子未也昔吾年三十八無子夫子曰無憂也瞿過四十當有五丈夫子今果然吾恐子自晚生)
(耳未必妻之過也從之二年而有子唐贈梁伯宋封千乘侯)
巫馬施(字子旗少孔子三十歲家語巫馬期字子期陳人嘗治單父以星出以星入日夜不處而)
(單父治事詳宓子賤下唐贈鄫伯宋封東阿侯)
冉孺(字子魯少孔子五十歲家語冉孺字子魚魯人唐贈紀伯宋封臨沂侯)
顔辛(字子柳少孔子四十六歲家語魯人唐贈蕭伯宋封陽穀侯)
伯虔(字子晢少孔子五十歲家語字子楷魯人唐贈聊伯宋封沐陽侯)
曹䘏(字子循少孔子五十歲家語蔡人唐贈曹伯宋封上蔡侯)
冉季(字子産一字子達魯人侯唐贈東平伯宋封諸城)
公孫龍(字子石少孔子五十三歲家語公孫寵唐贈黃伯宋封枝江侯)
漆雕徒父(字子有家語漆雕從字子文唐贈須句伯宋封高苑侯)
秦商(字子丕家語字不慈魯人少孔子四十歲其父厪父與叔梁大夫俱以力聞唐贈上洛)
(伯宋封鄄城侯)
漆雕哆(字子歛家語漆雕哆魯人唐贈武城伯宋封濮陽侯)
顔高(字子驕家語顔剋魯人少孔子五十歲孔子適陳過匡顔剋為僕一作刻唐贈瑯琊伯)
(宋封雷澤侯)
公西赤(字子華少孔子四十二歲家語魯人赤束帶立朝嫻賓客之儀子貢曰齊莊而能肅志)
(通而好禮擯相兩君之事篤雅有節是公西赤之行也子曰禮經三百可勉能也威儀三千則難也公西)
(赤問曰何謂也子曰貌以擯禮禮以擯辭是謂難焉衆人聞之以為成也孔子語人曰當賓客之事則達)
(矣謂門人曰二三子之欲學賓客之禮者其於赤也唐贈郜伯宋封鉅野侯)
壤駟赤(字子徒家語攘駟赤字子從秦人通志略壤駟氏複姓唐贈北微伯宋封上邽侯)
任不齊(字子選楚人當唐贈任城伯宋封陽侯)
石作蜀(字子明家語石子蜀秦之成紀人按石作複姓唐贈郈邑伯宋封成紀侯)
公良孺(字子正家語公良儒陳人賢而有勇孔子周行嘗以家車五乘從唐贈東牟伯宋封牟)
(平侯)
公夏首(字乘家語公夏守字子乘魯人唐贈亢父伯宋封鉅平侯)
公肩定(字子中家語公肩一作公堅定字子仲魯人一曰衞人唐贈新田伯宋封梁父侯)
后處(字子里家語石處字里之齊人唐贈營邱伯宋封膠東侯)
鄡單(字子家魯人聊唐贈銅鞮伯宋封城侯)
奚容蒧(字子晳衞人家語奚蒧字子偕魯人侯奚仲之後唐贈下邳伯宋封濟陽)
罕父黑(字子索家語宰父黑字子黑魯人按氏族略有宰父氏唐贈乘邱伯宋封祁鄉侯)
顔祖(字襄家語顔相字子襄魯人唐贈臨沂伯宋封富陽侯)
榮旂(字子祺一作子祈魯人侯唐贈雩婁伯宋封厭次)
句井疆(衞人家語字子疆陽唐贈淇陽伯宋封滏侯)
左人郢(字行家語左郢字子行魯人按通志略左人以官為姓唐贈臨淄伯宋封南華侯)
秦祖(字子南秦人鄄唐贈少梁伯宋封城侯)
鄭國(字子徒家語薛邦字子從一作子徒魯人唐贈榮陽伯宋封朐山侯)
縣成(字子祺家語字子横魯人唐贈鉅野伯宋封武城侯)
原亢(字藉家語原桃字子藉魯人唐贈萊蕪伯宋封樂平侯)
公祖句兹(字子之家語公祖兹侯唐贈期思伯宋封即墨)
廉潔(字庸衞人家語廉絜字子曹唐贈莒父伯宋封胙城侯)
燕伋(字思家語燕級字子思秦人唐贈漁陽伯宋封汧源侯)
叔仲會(字子期一作仲叔噲家語魯人少孔子五十歲叔仲會與孔璇年相比每孺子之執筆記)
(事於夫子二人迭侍左右孟武伯見孔子而問曰此二孺子之幼也於學豈能識於莊哉孔子曰然少成)
(則若性也習慣若自然也唐贈瑕邱伯宋封博平侯)
樂欬(字子聲家語樂欣魯人侯唐贈昌平伯宋封建成)
公西輿如(字子上家語公西與魯人唐贈重邱伯宋封臨朐侯)
狄黑(字晳家語字晳之衞人侯唐贈臨濟伯宋封林慮)
邽巽(字子歛家語邽選字子飲唐贈平陸伯宋封高唐侯)
孔忠(字子蔑家語孔弗孔子兄孟皮之子如家語孔蔑問行已之道子曰知而弗為莫勿知)
(親而弗信莫如勿親樂之方至樂而勿矯患之方至思而勿憂孔蔑曰行已乎子曰攻其所不能備其所)
(不足毋以其所不能疑人毋以其所能驕人終曰言無遺已之憂終日行不遺已之患惟智者有之故恐)
(懼所以除患也恭敬所以起難也終身為之一言敗之可不慎乎唐贈汶陽伯宋封鄆城侯)
陳亢(家語字子亢一字子禽陳人少孔子四十歲唐贈潁伯宋封南頓侯)
公西蒧(字子上家語字子尚魯人唐贈祝阿伯宋封徐城侯)
琴張(家語琴牢字子開一字子張衞人唐贈南陵伯宋封平陽侯)
顔之僕(字子叔魯人宛唐贈東武伯宋封句侯)
步叔乘(字子車齊人博唐贈淳于伯宋封昌侯)
施之常(字子恒家語字子常魯人唐贈乘氏伯宋封臨濮侯)
秦非(字子之魯人華唐贈汧陽伯宋封亭侯)
申棖(史記申黨或作申棠字子周魯人一唐贈魯伯宋封文登侯又按家語申績作申續)
(字子周魯人一唐贈邵陵伯宋封淄川侯疑本人而傳寫之誤也)
顔噲(字子聲魯人濟唐贈朱虛伯宋封隂侯)
左邱明(中都人授經圖魯人楚左史倚相之後周室既微載籍殘缺仲尼思存前聖之業以魯周)
(公之國禮文備物史官有法故與左邱明觀其史記而修之其所襃貶不可具書皆口授弟子弟子退而)
(異說邱明恐失其真乃為之傳或先經以始事或後經以終義或依經以辯理或錯經以合異躬覽載籍)
(廣記而備言之又採錄前世穆王以來下訖於魯悼智伯之謀無不備載以為國語號曰春秋傳邱明授)
(魯申申授吳起起授子期期授鐸椒椒授虞卿虞卿作抄撮九卷授荀卿荀卿授漢張蒼及賈誼張敞誼)
(為左氏傳訓詁授貫公貫公授子長卿長卿授張禹禹授尹更始更始授子咸及翟方進胡常常授賈護)
(護授蒼梧陳欽而劉歆從尹咸及翟方進受之由是言左氏者本之賈護劉歆歆白左氏春秋可立哀帝)
(納之以問諸儒皆不對歆遂移書責讓太常博士左氏始得立于學官唐貞觀中從祀宋封瑕邱伯改)
(封中都伯)
顔何(字冉古本家語字稱魯人祀唐贈開陽伯宋封堂邑侯明嘉靖九年罷國朝雍正二)
(年禮臣議曰按史記仲尼弟子列傳載顔何字冉北齊顔之推家訓云孔門升堂顔氏居八宋人顔高贊)
(亦稱八賢何居其一應請復祀從之)
秦冉(字子開魯人祀唐贈彭衙伯宋封新息侯明嘉靖九年罷國朝雍正二年禮臣議曰)
(按史記仲尼弟子列傳載秦冉字開應請復祀從之)
縣亶(家語字子象魯人雍唐宋封爵未詳明嘉靖九年罷祀國朝正二年禮臣議曰史記)
(但有鄡單之名而家語無之因以單亶同音定為一人乃祀鄡單而去縣亶當時原無確據今請復祀從)
(之)
牧皮(力牧之後趙國朝雍正二年禮臣議曰牧皮見于孟子岐註云牧皮與琴張曾晳皆事)
(孔子學者也進從祀)
樂正克(周人孟子弟子陶淵明集八儒載樂正子春秋為道為屬辭比事之儒宋封利國侯國)
(朝雍正二年禮臣議曰孟子稱樂正子為善人信人又曰其為人也好善方之聖門當在子羔之列進從)
(祀)
公都子(齊人孟子弟子宋封平隂伯善國朝雍正二年禮臣議曰公都子精研性之旨力闢義)
(外之說進從祀)
萬章(齊人宋封博興伯如國朝雍正二年禮臣議曰史記稱孟子所不合退而與萬章之徒)
(序詩書述仲尼之意進從祀)
公孫丑(齊人陶淵明集八儒載公孫丑傳易為道為潔淨精微之儒宋封夀光伯國朝雍正二)
(年禮臣議曰趙岐云孟子既殁其徒萬章公孫丑相與記其所言進從祀)
宋周敦頤(字茂叔號濓溪道州人輔成之子累官至廣東轉運判官提點刑獄以洗冤澤物為)
(已務尋因疾求知南康軍為學不由師傳默契道體黃庭堅稱其胷懷灑落如光風霽月廉於取名而銳)
(於求志薄於徼福而厚於得民菲於奉身而惠及煢婺陋於希世而尚友千古所著太極圖明天理之根)
(原究萬物之始終又著通書四十篇𤼵明太極之藴為南安司理時通判程珦與語知其學道也因與為)
(友命二子顥頤往受業焉茂叔每令尋孔顔樂處所樂何事二程之學淵源乎此矣說者謂其得孔孟之)
(本源大有功於學者嘉定十三年賜謚曰元淳祐元年封汝南伯從祀元至順二年加封道國公明崇禎)
(十五年改稱先賢)
張載(字子厚世居大梁父迪知涪州卒諸孤幼不克歸脩寓於郿縣横渠鎮之南大振谷口因)
(家焉子厚少善談兵至欲結客取洮西之地以書謁范仲淹一見知其遠器乃警之曰儒者自有名教可)
(樂何事於兵因勸其讀中庸一夕與二程語道學之要渙然自信曰吾道自足何事旁求嘉祐二年登進)
(士第為祁州司法歴渭川僉判涖官以敦本善俗為先召為崇文殿校書同知太常禮院神宗詔問治道)
(以漸復三代為對與執政不合告歸危坐一室潛心精思教人以禮關西之士翕然宗之稱為横渠先生)
(所著有東銘西銘正蒙擴聖賢所未𤼵嘉定十三年賜謚曰明淳祐元年封郿伯從祀明崇禎十五年改)
(稱先賢)
程顥(字伯淳河南人大中大夫珦之子也嘉祐二年進士及第為晉城令民以事至縣者必告)
(以孝弟忠信度鄉村遠近為伍保使之力役相助患難相䘏而姦偽無所容鄉必有校暇時召父老與之)
(語兒童所讀書親為正句讀教者不善則為易置民愛之如父母凡居官坐處皆書視民如傷四字後哲)
(宗召為宗正寺丞未行以疾終先生自十五六時聞周茂叔論學遂厭科舉之業慨然有求道之志未知)
(其要泛濫于諸家出入于老釋者幾十年返求諸六經而後得之明於庶物察於人倫知盡性至命必本)
(于孝悌窮神知化由通於禮樂辯異端似是之非開百代未明之惑秦漢而下未有臻斯理也謂孟子没)
(而聖學不傳以興起斯文為己任辨異端闢邪說使聖人之道燦然復明于世蓋自孟子之後一人而已)
(先生之死士大夫識與不識莫不哀傷焉葬伊川祖塋文彦博采衆論題其墓曰明道先生嘉定十三年)
(賜謚曰純淳祐元年封河南伯從祀元至順二年加封豫國公明崇禎十五年改稱先賢)
程頥(字正叔少與兄顥受學周敦頤年十八游太學見胡瑗問諸生以顔子所好何學正叔因)
(答曰學以至聖人之道也瑗大驚異舉進士廷試報罷遂不復試英宗神宗朝大臣屢薦皆不起哲宗嗣)
(位司馬光吕公著共疏其行義曰伏見河南府處士程頥力學好古安貧守節言必忠信動遵禮法年踰)
(五十不求仕進真儒者之高蹈聖世之逸民望擢以不次使士類有所矜式詔以為西京國子監教授力)
(辭元祐元年召對擢崇政殿說書在經筵每進講日必宿齋豫戒潛思存誠冀以感動上意崇寧五年致)
(仕時易傳成書已久寢疾始以授尹焞張繹尋卒世稱為伊川先生先生於書無所不讀其學一本於誠)
(以大學語孟中庸為標指而達于六經動止語默一以聖人為師其不至乎聖人不止也張載稱其兄弟)
(皆得孔孟不傳之學以為諸儒倡晚著易春秋傳嘉定十三年賜謚曰正淳祐元年封伊陽伯從化元至)
(順二年加封洛國公明崇禎十五年改稱先賢)
邵雍(字堯夫河南人少時自雄其才慷慨欲樹功名于書無所不讀北海李之才聞堯夫好學)
(嘗造其廬授以河圖洛書宓羲八卦六十四卦圖堯夫探賾索隠妙悟神契多所自得者初至洛蓬蓽環)
(堵不庇風雨富弼司馬光吕公著諸賢退居洛中雅敬堯夫恒相從游為市園宅名其居曰安樂窩人無)
(貴賤少長一接以誠故賢者悦其德不賢者服其化忠厚之風聞於天下嘉祐中詔求遺逸王拱辰以雍)
(應詔授將作主簿復補潁州團練推官皆固辭贈秘書省著作郎所著書曰皇極經世觀物内外篇漁樵)
(問答擊壤集雍居河南時程顥與之議論終日歎曰堯夫内聖外王之學也及卒程頥銘其墓曰雍之道)
(純一不雜就其所至可謂安且成矣朱熹贊之曰天挺人豪英邁蓋世駕風鞭霆歴覽無際手揮月窟足)
(攝天根閒中今古醉裏乾坤其為程朱推重如此元祐中賜諡康節咸淳三年封汝南伯從祀明崇禎中)
(改稱先賢)
從祀先儒
公羊高(齊人受春秋于卜子夏高傳其子平平傳其子地地傳其子敢敢傳其子夀夀與弟子齊)
(人胡母子都趙八董仲舒著以竹帛子都授東海嬴公嬴公授同郡孟卿孟卿授魯人眭孟眭孟授東海)
(嚴彭祖魯人顔安樂故後漢公羊有嚴氏顔氏之學仲舒以公羊顯于朝授李育育授羊弼弼授何休休)
(作解詁其學遂大行唐貞觀二十一年從祀宋封臨淄伯明嘉靖九年改稱先儒公羊以下各儒同續祀)
(者倣此)
穀梁赤(魯人孔子以春秋之說口授子夏子夏授穀梁穀梁作傳以授孫卿孫卿授魯申公申公)
(授瑕邱江公江公傳子至孫為博士武帝時江公與仲舒並仲舒本治公羊於是詔太子授公羊春秋江)
(公之傳其後寖微惟魯榮廣皓星公二人學焉蔡千秋從廣受業又事皓星公宣帝即位聞衞太子好穀)
(梁春秋以問丞相韋賢等皆魯人言穀梁氏本魯學公羊氏乃齊學也由是穀梁之學大盛於是有尹胡)
(申章房氏之學唐時從祀宋封龔邱伯改封睢陽侯)
漢孔安國(字子國夫子十一世孫少學詩於申公授尚書于伏生漢魯共王壞孔子舊宅以廣)
(其居於壁中得所藏古文尚書安國乃考論古今文字撰衆師之義凡五十九篇為四十六卷悉上送官)
(承詔作傳引序各冠其篇首定五十八篇以授都尉朝而司馬遷亦從安國問故遷書多古文說朝授膠)
(東庸生謂之尚書古文之學後漢扶風杜林傳古文尚書同郡賈逵為之作訓馬融作傳鄭玄亦為之註)
(然其所傳唯二十九篇又雜以今文非孔舊本晉世秘府所存有古文尚書經文今無有傳者至東晉豫)
(章内史梅賾始得安國之傳奏之時又闕舜典一篇齊建武中吳姚興方於大桁市得其書奏上比馬鄭)
(所註多二十八字於是始列于學官唐時從祀宋封曲阜伯)
伏勝(濟南人能言尚書秦焚書時伏生為博士獨壁蔵之其後兵起流亡漢定天下求其書亡)
(數十篇獨得二十九篇即以教於齊魯之間文帝時求能治尚書者聞伏生欲召之時年九十餘老不能)
(行晁錯往受之今文尚書是也伏生作傳四十一篇授同郡張生張生授千乘歐陽生歐陽生授同郡倪)
(寬寬授歐陽生之子世世傳至曾孫高謂之歐陽學又有夏侯都尉受業於張生以授族子始昌始昌傳)
(族子勝為大夏侯之學勝傳從子建别為小夏侯之學故書有歐陽大小夏侯三家並立迄漢東京相傳)
(不絶而歐陽最盛唐時從祀宋封乘氏伯)
毛萇(趙人善說詩漢初有魯齊韓三家並立萇自謂子夏所傳初子夏作詩序以授魯申申授)
(李克克授孟仲子仲子授根牟子根牟子授苟卿苟卿授魯人毛亨為詩訓詁河間獻王得詩傳而獻之)
(朝時毛萇受亨詩為獻王博士每說詩獻王悦之取詩傳加毛字以别齊魯韓三詩也故世謂亨為大毛)
(公萇為小毛公萇所著有毛詩故訓二十卷詩傳十卷平帝時立于學官萇授同國貫長卿長卿授解延)
(年延年授徐敖敖授九江陳俠俠授同郡謝曼卿後東海衞敬仲受學於曼卿先儒相承謂之毛詩序子)
(夏所創毛公及敬仲又加潤益鄭衆賈逵馬融並作毛詩傳鄭玄作毛詩箋至今獨立唐時從祀宋封樂)
(夀伯)
后蒼(東海郯人字近君從孟卿受禮在曲臺校書因說禮數萬言號曰后氏曲臺記蒼授沛人)
(聞人通漢慶普梁人戴德及德從兄子聖西漢世后氏二戴禮並立于學官劉向考校經籍合二百十四)
(篇戴德刪其煩重為八十五篇謂之大戴記戴聖又刪大戴之書為四十六篇謂之小戴記漢末馬融傳)
(小戴之學又足月令一篇明堂位一篇樂記一篇合四十九篇而鄭玄受業於融又為之註故今小戴記)
(與周官六篇古經十七篇並傳蒼啟之也明嘉靖九年考求古禮以蒼為禮之宗詔從祀)
高堂生(魯人本齊公族漢興為博士傳儀禮十七篇至武帝時又有禮古經出於魯奄中而河間)
(獻王好古收集餘燼得而獻之合五十六篇並威儀之事高堂生授瑕邱蕭奮奮授東海孟卿卿授后蒼)
(孝宣世后蒼最明戴德戴聖慶普皆其弟子三家立於學官故儒林傳云漢興傳禮者十三家惟高堂生)
(五傳得戴德戴聖而禮大明唐時從祀宋封萊蕪伯)
董仲舒(廣川人治春秋孝景時為博士下帷講誦弟子以次授業或莫見其面蓋三年不窺園其)
(精如此進退容止非禮不行學士皆師遵之武帝即位舉賢良文學之士前後百數而仲舒以賢良對策)
(為江都王相復相膠西兩相驕王皆以禮匡正凡所著述皆推明孔子抑黜百家立學校之官州郡舉茂)
(材孝廉皆自仲舒𤼵之徙家茂陵子及孫皆以學顯元至順元年從祀明洪武二十九年封江都伯成化)
(三年改封廣川伯)
鄭玄(字康成北海高密人少入太學通京氏易公羊春秋三統歴九章算數又從東郡張恭祖)
(受周官禮記左氏春秋韓詩古文尚書西入關事扶風馬融質諸疑義問畢辭歸融曰吾道東矣黨事起)
(遂隠修經業時何休好公羊學著公羊墨守左氏膏肓穀梁廢疾玄廼𤼵墨守鍼膏肓起廢疾休見而嘆)
(曰康成入吾室撡吾矛以伐我乎大將軍何進辟之玄不受朝服而以幅巾見一宿逃去國相孔融深敬)
(之會黃巾起道遇玄數萬人皆羅拜相約不入縣境後公車徵為大司農以病乞還卒唐貞觀中從祀明)
(嘉靖中罷祀毛國朝雍正二年禮臣議曰鄭康成所注周易尚書詩儀禮禮記論語孝經尚書大傳及)
(七政六藝論魯禘祫議詩譜周禮難百餘萬言括囊大典網羅百家漢史以為仲尼之門不過是其出處)
(進退一衷於道朱子有可謂大儒之稱復從祀)
杜子春(河南緱氏人通周官周官蓋周公所制官政之法始皇見其書深惡之禁絶不傳漢時有)
(李氏得周官上於河間獻王獨闕冬官一篇購以千金不得遂取考工記補成六篇奏之至成帝時黃門)
(郎劉歆表而出之子春受業於歆因以教授鄉里時鄭衆賈逵往受其業二子著周禮解後馬融作周官)
(傳以授鄭玄玄作周官註皆祖子春云唐時從祀宋封緱氏伯)
諸葛亮(字孔明瑯邪陽都人漢司棣校尉諸葛豐之後躬耕南陽先主三往乃見亮以先主帝室)
(之胄欲信大義以興漢室定計取蜀先主即帝位以亮為丞相章武三年先主崩事後主建興元年封武)
(鄉侯領益州牧外連東吳内平南越出師為興復計前後兩具表導後主以親賢臣遠小人又曰臣鞠躬)
(盡瘁死而後已至于成敗利鈍非臣所能逆睹也竟以勞卒謚忠武嘗曰治世以大德不以小惠又戒子)
(書曰君子之行静以修身儉以養德非澹泊無以明志非寧静無以致遠夫學須静也才須學也非學無)
(以廣才非静無以成學慆慢則不能研精險躁則不能理性年與時馳意與歲去遂成枯落悲歎窮廬將)
(復何及也其國朝雍正二年禮臣議曰亮之功業昭著耳目而居心仁恕開誠布公于出處大節君臣)
(大義純乎天理之正夫聖人之道不外倫常五倫以君臣為首若亮者真能事君盡禮者矣朱子謂義利)
(大分武侯知之非他人所及張栻謂其扶皇極正人心挽回仁義之風與日月同光允宜俎豆千秋者也)
(進從祀)
晉范甯(字武子少篤學多所通覽崇儒抑俗潔已修禮拜中書侍郎多所獻替為豫章太守大設)
(庠序取郡子弟充學生課讀五經又起學臺功用彌廣所著有穀梁傳集解唐貞觀中從祀明嘉靖中罷)
(祀詞國朝雍正二年禮臣議曰范甯著春秋穀梁集解意精審史稱晉代崇學敦教未有如甯者晉世)
(以浮虛相扇獨甯崇尚實學其崇實論一篇闡𤼵仁義推尊周孔洙泗之教賴以不墜實為兩晉一人所)
(註穀梁傳至今遵行之宋儒謂三傳之學惟穀梁所得最多諸家之解惟范甯所註最善復從祀)
隋王通(字仲淹龍門人世以儒顯受書于東海李育學詩于會稽夏琠問禮于河東關子明正樂)
(于北平霍汲考易于族父仲華不解衣者六年甫冠游長安奏太平十二策文帝大悦之下其議于公卿)
(公卿不悦時將有蕭牆之釁仲淹知謀之不用也作東征之歌而歸續詩書正禮樂修元經讃易道九年)
(而六經大就教于河汾往受業者不可勝數累徵不起僕射楊素甚重之勸之仕仲淹曰通有先人之敝)
(廬足以庇風雨薄田足以具饘粥讀書談道足以自樂願明公正身以治天下使時和年豐通也受賜多)
(矣不願仕也大業末卒於家門人謚曰文中子又收其議論分為六部號曰王氏六經明嘉靖九年從祀)
唐韓愈(字退之南陽人少孤自知讀書日記數千言比長盡通六經百家學擢進士第歴官刑部)
(侍郎以諫佛骨貶潮州刺史至潮問民疾苦皆曰惡溪有鱷魚食民畜産且盡民以是窮乃為文祀之是)
(夕暴風震電起溪中數日水盡涸西徙六十里自是潮無鱷魚患轉吏部侍郎卒贈禮部尚書謚曰文所)
(著原道原性師說等篇皆奥衍宏深與孟子相表裏以佐佑六經昔孟子距楊墨去孔子纔二百年退之)
(排佛老二家乃去千餘歲撥哀反正功與齊而力倍之自退之殁其言大行學者仰之如泰山北斗云宋)
(元豐七年從祀封昌黎伯)
宋司馬光(字君實夏縣涷水鄉人生七歲聞講左氏春秋愛之退為家人講即了其大指自是)
(手不釋書仁宗寳元初中進士甲科累官尚書左僕射煎門下侍郎病革不復自覺諄諄如夢中語然皆)
(朝廷天下事也贈太師追封温國公謚曰文正賜碑曰忠清粹德嘗自言吾無過人者但平生所為未嘗)
(有不可對人言者耳誠心自然天下敬信陜洛問皆化其德性不喜釋老曰其微言不能出吾書其誕吾)
(不信也有文集八十卷資治通鑑三百二十四卷歴年圖二卷稽古錄二十卷本朝百官公卿表六卷註)
(古文孝經一卷易說三卷註繫辭二卷大學中庸議一卷其文如金玉穀貝藥石必有適于用無益之文)
(未嘗一語及之咸淳三年從祀)
范仲淹(字希文其先邠州人後徙家江南遂為吳縣人少有志操力學舉進士第以薦為秘閣校)
(理汎通六經長于易學者多從質問焉執經講解無所倦嘗推其俸以食四方遊士每感激論天下事奮)
(不顧身一時士大夫矯厲風節自仲淹倡之累官至資政殿學士陜西四路宣撫使功業炳著卒贈兵部)
(尚書謚文正史稱仲淹内剛外和性至孝以母在時方貧其後雖貴非賓客不重肉好施予置義莊里中)
(以贍族人泛愛樂義士多出其門雖里巷之人皆能道其名字為政尚忠厚所至有恩民皆畫像立祠事)
(之十國朝康熙五三年從祀)
歐陽修(字永叔廬陵人幼敏悟過人讀書輒成誦舉進士第甲科宋興且百年而文章體裁猶仍)
(五季餘習永叔遊隨州得唐韓愈遺稿於廢書簏中讀而心慕焉苦志探索至忘寢食從尹洙游為古文)
(議論當世事迭相師友與梅堯臣游為歌詩相倡和政遂以文章名冠天下入朝為館閣校勘累官至參知)
(事熙寧四年以太子少師致仕五年卒於汝隂贈太子太師謚文忠明嘉靖九年從祀)
胡瑗(字翼之海陵人年十三通五經以賢聖自期待往泰山與孫明復石守道三人同讀書十)
(年不歸范仲淹薦於朝以布衣對崇政殿除湖州教授倡明道學一新故習創名齋署曰經義者所以經)
(乎仁義禮樂彛倫之義明其體也曰治事者所以治乎水利兵農算數之事適其用也擢侍講留主太學)
(士出其門者凡數千禮部歲所得士翼之弟子十常居四五自河汾以後能立師道成就人才者必以翼)
(之為首門人稱為安定先生卒謚文昭明嘉靖九年從祀)
胡安國(字康侯崇安人中紹聖四年進士第初廷試推明大學以漸復三代為對哲宗命再讀之)
(注聽稱善者數四親擢為第三授大學博士足不躡權貴門五年除徽猷閣待制初王安石廢春秋不列)
(于學官安國謂先聖手所筆削之書乃使人主不得聞講說學士不得相傳習亂倫滅理用夏變夷殆由)
(乎此于是潛心刻意游泳沈酣者三十年及得伊川所作傳其間精義數條若合符節益以自信年六十)
(一而書始就凡三十卷高宗謂深得聖人之旨進寳文閣直學士以紹興八年卒詔贈四官謚曰文定公)
(傳道伊洛志在春秋著書立言格君垂後所以明天理正人心扶三綱叙九法者深切著明體用該貫而)
(其正色危言據經論事剛大正直之氣無愧于古人明正統元年從祀成化三年封建寧伯)
楊時(字中立將樂人熙寧九年中進士第時河南程顥與弟頥講孔孟絶學於熙豐之際河洛)
(之士翕然師之時調官不赴以師禮見顥於潁昌相得甚歡其歸也顥送之曰吾道南矣顥卒又見程頥)
(於洛時頥偶瞑坐時與游酢侍立不去既覺則門外雪深一尺矣杜門不仕者十年久之歴知三縣皆有)
(惠政張舜民在諫垣薦之得荆州教授德望日重四方之士不遠千里從之游號曰龜山先生已而告老)
(以龍圖閣直學士致仕優游林泉以著書講學為事所著三經義辨推本孟子性善之說𤼵明大學中庸)
(之道有欲知方者為指其攸趣無所隠也浮沈州縣四十有七年晚居諫省僅九十日凡所論列皆切於)
(世道而其大者則闢王氏排和議論三鎮不可棄云明弘治九年封將樂伯從祀)
尹焞(字彦明一字德充世為洛人少師事程頤頤既没焞聚徒洛中士大夫宗仰之靖康初种)
(師道薦焞德行可備勸講召至京師不欲留賜號和靖處士累官禮部侍郎兼侍講上疏排和議尋乞歸)
(根國朝雍正二年禮臣議曰尹焞程伊川弟子學窮本德備中和所著有論語解當時謂程門固多君)
(子而質直弘毅實體力行若焞者蓋鮮進從祀)
羅從彦(字仲素南劍人聞同郡楊時得河南程氏學慨然慕之及時為蕭山令遂徒步往學焉時)
(弟子千餘人無及從彦者嘗與時講易至乾九四爻云伊川說甚善從彦即鬻田走洛見頥問之既而築)
(室山中絶意仕進充然自得嘗采祖宗故事為遵堯錄朱熹謂龜山倡道東南士之游其門者潛思力行)
(任重詣極如仲素一人而已紹興中卒學者稱豫章先生明萬歴四十二年從祀)
吕祖謙(字伯恭其先東萊人祖好問隨高宗南渡始居婺州伯恭自四世祖希哲從程頥游以儒)
(行名于世故其家子孫有中原文獻之傳舉隆興元年進士除太學博士累官著作郎兼國史院編修官)
(以疾請祠歸卒朱子書其墓石曰東萊先生之墓伯恭學以關洛為宗而旁稽載籍不見涯涘心平氣和)
(不立崖異一時英偉卓犖之士皆歸心焉一日誦孔子言躬自厚而薄責於人忽覺平時忿懥渙然冰釋)
(朱熹嘗言學如伯恭方是能變化氣質其所講書將以開物成務既卧病而任重道遠之意不衰居家之)
(政皆可為後世法修讀詩記大事記皆未成書考定古周易書說閫範官箴辨志錄歐陽公本未皆行于)
(世嘉泰八年賜謚曰成嘉熙三年改謚忠亮景定二年封開封伯從祀)
李侗(字愿中南劒州劔浦人聞郡人羅從彦得河洛之學遂以書謁之從彦嘗令侗于静中看)
(喜怒哀樂未𤼵前氣象而求所謂中既而退居山田謝絶世故餘四十年怡然自適時吏部員外郎朱松)
(雅重侗遣子熹從學熹稱侗姿禀勁特氣節豪邁而充養完粹無復圭角平日於事若無甚可否及酬酢)
(事變斷以義理則有截然不可犯者元封越國公明萬歴四十二年從祀)
蔡沈(字仲默建陽人西山元定之子也少從朱元晦游元晦晚欲著書傳未及為遂以屬仲默)
(洪範之數學者久失其傳西山獨心得之然未及論著曰成吾書者沈也仲默受父師之托沈潛反覆者)
(數十年然後成書傳及洪範皇極内篇往往有先儒所未及者年僅三十屏去舉子業一以聖賢為師隠)
(居九峯當世名卿物色將薦用之仲默不屑就李士英曰仲默平居仰觀俯察默坐終晷暸然有見于天)
(地之心萬物之情反求諸躬衆理具備信前聖之言不予欺也世稱九峯先生明正統元年從祀謚文正)
(成化三年封崇安伯)
張栻(字敬夫綿竹人魏國忠獻公浚子也自幼學所教莫非仁義忠孝之實長師五峯胡宏五)
(峯一見即以孔門論仁親切之旨告之敬夫退而思若有得焉五峯稱之曰聖門有人矣敬夫益自奮勵)
(以古聖賢自期作希顔錄以廕補承務郎紹興問忠獻出督奏敬夫充機宜以軍事入見上異之除直秘)
(閣五年除秘閣修撰荆湖北路轉運副使改知江陵府安撫本路敬夫自以不得其職求去詔以右文殿)
(修撰提舉武夷山冲佑觀病且死猶手疏勸上親君子遠小人信任防一己之偏好惡公天下之理天下)
(傳誦之敬夫為人坦蕩明白表裏洞然詣理既精信道又篤其樂於聞道而勇于徙義則又奮勵明決無)
(毫髮滯吝意故其德日新業日廣所著論語孟子說太極圖說洙泗言仁諸葛武侯傳經世紀年行於世)
(學者稱為南軒先生嘉泰八年賜謚曰宣景定二年從祀)
陸九淵(字子静金谿人生四歲問其父曰天地何所窮際父笑而不答遂深思至忘寢食他日讀)
(古書至宇宙解者曰上下四方曰宇往古來今曰宙忽大省曰宇宙内事乃已分内事已分内事乃宇宙)
(内事登乾道八年進士第累官知荆門軍嘗與王順伯論儒釋書曰儒者雖至無聲無臭無方無體皆主)
(於經世釋氏雖盡未來際普度之皆主于出世或勸子静著書曰六經註我我註六經又曰學苟知道六)
(經皆我註脚一日語所親曰先教授兄有志天下竟不得施以没吾今將死矣謚文安有詩文語錄傳于)
(世明嘉靖九年從祀)
黃幹(字直卿號勉齋福州閩縣人受業于朱熹熹語人曰直卿志堅思苦與之處甚有益遂以)
(子妻幹及編禮書嘗以喪祭二編屬幹稿成熹見而喜曰所立規模次第縝密有條理他日當取所編家)
(鄉邦國王朝禮悉倣此更定之嘗知安慶府有善政及歸里教授生徒闡發至道卒謚文肅有經解文集)
(行世之國朝雍正二年禮臣議曰濓洛關閩而後任斯道統者斷推黃勉齋朱子授以所著書曰吾道)
(之託在此吾無憾矣後金華四子遞衍其傳正學賴以不絶進從祀)
陳淳(字安卿漳州龍溪人朱熹來守其鄉淳請受教及熹卒淳追思師訓日積月累義理貫通)
(洞見條緒性孝友居鄉不沽名徇俗恬然退守雖不用於世而憂時論事悲閔動人學者稱為北溪先生)
(庸國朝雍正二年禮臣議曰陳淳所著語孟大學中口義等書其言太極言仁諸篇𤼵明天理全體示)
(學者標的朱子數語人以南來吾道喜得陳淳進從祀)
真德秀(字景元浦城人四歲受書過目成誦登寧宗慶元五年進士第歴知大郡惠政畢興其知)
(泉州也迎者塞路深村百歲老人亦扶杖而出城中歡聲動地召為戶部尚書入見上迎謂曰卿去國十)
(年每切思賢乃以大學衍義進復陳祈天永命之說謂敬者德之聚儀狄之酒南威之色盤遊弋射之娛)
(禽獸狗馬之玩有一於兹皆足害敬上欣然嘉納改翰林學士知制誥時政多所論建逾年拜參知政事)
(三乞辭禄上不得已進資政殿學士提舉萬夀觀兼侍讀尋以疾卒上震悼久之贈銀青光禄大夫謚文)
(忠世稱西山先生景元之學以朱文公為宗慨然以斯文自任黨禁既開而正學遂明于天下後世皆其)
(力也所著西山甲乙稿對越甲乙集經筵講義端平廟議獻忠集江東捄荒錄清源雜志星沙雜志文章)
(正宗唐書考疑心經與政經等書行于世明正統元年從祀成化三年封浦城伯)
魏了翁(字華文卭州蒲江人英悟絶出日誦千言登慶元五年進士第嘗築室白鶴山下開門授)
(徒由是蜀人盡知義理之學紹興中官潼州路安撫使居數月百廢具舉後用了翁兼吏部尚書條奏皆)
(苦心空臆直述事情言人所難執政以了翁知兵體國督視荆湖軍馬疏奏邊防十事尋召為僉書樞密)
(院事卒贈太師謚文靖鼓國朝雍正二年禮臣議曰魏了翁當南宋邪說簧之時獨能以所聞於李燔)
(輔廣者教授生徒正學賴以不墜所著九經要義周禮井田圖說等書於聖道大有發明先儒王禕亦嘗)
(為之請祀進從祀)
何基(字子恭婺州金華人師事黃幹得聞淵源之懿嘗謂為學立志貴堅規模貴大充踐服行)
(死而後已又曰治經當謹守精玩不必多起疑論有欲為後學言者謹之又謹可也咸淳初授史館校勘)
(兼崇政殿說書不受卒謚文定之國朝雍正二年禮臣議曰何基黃幹弟子得淵源懿所著解釋大學)
(中庸書大傳易啟蒙通書近思錄皆以𤼵揮為名其學本于實心刻苦工夫所謂謹之又謹者也進從祀)
王栢(字會之婺州金華人少嗜學以何基嘗從黃幹得熹之傳即往從之質實堅苦有疑必從)
(基質之所得甚邃卒謚文憲校國朝雍正二年禮臣議曰王栢何基弟子標注點四書通鑑綱目最為)
(精密推明河圖八卦洛書九疇之旨及訂正詩經春秋大學中庸等書所著有讀易記涵大象衍義書疑)
(詩辨說讀春秋記論語衍義太極衍義伊洛精義論語孟子通旨等數十種百餘萬言皆闡發濓洛精義)
(淵源道德進從祀)
元趙復(字仁甫德安人元世祖時楊惟中建太極書院取遺書八千餘卷請復講授其中復乃原)
(羲農堯舜所以繼天立極孔子顔孟所以垂世立教周程張朱所以𤼵明紹續作傳道圖而以書目條列)
(於後别著伊洛發揮以表其宗旨又集朱子門人五十三人作師友圖以寓私淑之意又取伊尹顔淵言)
(行作希賢錄使學者知所嚮慕世稱江漢先生傳國朝雍正二年禮臣議曰趙復為元初名儒所著道)
(圖伊洛𤼵揮希賢錄等書北方知有程朱之學實自趙復始進從祀)
許衡(字仲平河南人七歲入學授章句問曰讀書何為師曰取科第耳曰如斯而已乎師大竒)
(之聞姚樞以道學自任乃詣蘇門見之樞授以伊川易傳晦菴四書集註或問及小學書仲平讀之默契)
(于中遂手寫而還謂學者曰昔所授受殊孟浪也今始聞進學之序悉取向來簡帙焚之教人無小大皆)
(自小學入元憲宗四年世宗出王秦中召為京兆提學時秦人新脱于兵欲學無師聞仲平來莫不喜幸)
(郡縣皆建學民大化之至元八年召為集賢院大學士兼國子祭酒久之諸生尊師敬業下至童子亦知)
(三綱五常為生人之道皆能自立為世用矣史臣謂其設教之方千古一見云卒之日語其子曰我平生)
(為虚名所累不能辭官死後慎勿請謚勿立碑但書許某之墓四字使子孫識其處足矣羅整菴曰衡始)
(終尊信朱子其學行皆平正篤實遭逢世祖使儒者之道不廢可謂有功于斯文矣大德二年贈司徒謚)
(文正至大二年封魏國公皇慶二年從祀)
金履祥(字吉父婺之蘭溪人其先本劉氏後避吳越王嫌名更姓金履祥幼而敏睿長益自勵凡)
(天文地形禮樂田乘兵謀隂陽律歴之書靡不研究及壯知向濓洛之學事同郡王栢講貫朱熹之傳平)
(居獨處終日儼然接物則盎然和懌訓迪後學諄切無倦又斷自唐虞以下接於通鑑之前勒為一書名)
(曰通鑑前編他所著述甚多悉行于世至正中賜謚文安國朝雍正二年禮臣議曰履祥何基弟子所)
(著書有大學章句疏義論語孟子集註考証書表註多先儒未𤼵之義學者稱仁山先生進從祀)
許謙(字益之其先京兆人徙居金華遂為金華人受業金履祥居數年盡得其所傳之奥平日)
(篤於孝友有過人之行處世不膠於古不流於俗四方之士以不及門為恥中外名臣前後交薦皆不受)
(窮國朝雍正二年禮臣議曰許謙金履祥弟子讀書探深微雖殘文羨語皆不敢忽所著有四書叢說)
(詩名物鈔書傳叢說自省編其為詩文非扶翼經義綱維世教不輕筆之於書世稱白雲先生何基王栢)
(金履祥之學至謙而益顯著故學者推原統緒以為朱子世嫡云進從祀)
陳澔(字可久江西都昌人有禮記集註行于世不國朝雍正二年禮臣議曰陳澔生於宋季)
(求聞達博學好古潛心禮經著禮記集註學者稱為雲住先生明洪武時列其書於學官至今三百餘年)
(士子俱遵奉之進從祀)
明王守仁(字伯安餘姚人年十七謁婁一齋知聖學宗旨即陽明洞闢書屋毅然有志聖學弘)
(治乙未第進士授刑部主事累官巡撫都御史嘉靖改元詔錄平宸濠功封新建伯兼南京兵部尚書六)
(年征岑猛黨因平八寨卧病乞致仕行至南安卒世稱陽明先生守仁天資絶倫讀書過目成誦少喜俠)
(工詞章好仙釋中年體驗聖學悟從天啟遂屹然以斯道為己任其學問直求諸心而其教人也以致良)
(知為主平生著述甚富悉行世初訃聞於朝忌者媒詆遂削世襲伯爵隆慶中詔復之謚文成萬歴十二)
(年從祀)
陳獻章(字公甫新會縣人穎悟絶倫讀書一覽輒記正統十三年舉廣東鄉試聞江右吳康齋講)
(伊洛之學往從之游篤志講習成化二年游太學邢祭酒讓試和楊龜山此日不再得詩大驚服名動京)
(師五年復上禮部不第遂歸隠白沙布政使彭韶督撫朱英交薦召至京師不就試懇辭乞終養特授翰)
(林院檢討學者稱為白沙先生嘗曰吾年二十七始𤼵憤從吳聘君學于古聖賢書無所不講然未知入)
(處比歸白沙杜門不出專求所以用力之方而卒未得所謂未得者謂此心與此理未有脗合處也於是)
(舍其繁而求之約惟在静坐久之然後見吾心體隠然呈露始渙然自信曰作聖之功其在兹乎薛侃曰)
(獻章博而能約不離人倫日用而見鳶飛魚躍之機雖無著述其答人論學之書已啟聖賢之扄鑰萬歴)
(十二年從祀)
薛瑄(字德温河津人幼讀周程張朱書嘆曰此道學正脈也舉永樂辛丑進士累官禮部右侍)
(郎兼學士入内閣致仕居家八年從學者日益衆每以聖賢為師惓惓以復性為教嘗曰六經四書性之)
(一字括盡學者讀書窮理須實見得然後體而行之不然無異於買櫝還珠也所著有讀書錄續讀書錄)
(河汾詩集文集行于世卒贈禮部尚書謚文清楊廉曰明理學自文清始弘治九年祀於鄉隆慶五年從)
(祀)
胡居仁(字叔心餘干縣人幼有大志受春秋為舉子業知無所得稍厭去之聞吳康齋講學于崇)
(仁里徒步往從之游以記誦詞章為不足事專用心于内其學以主忠信為本以求放心為要謂聖學成)
(始成終在于敬因以敬名齋聚徒講誦語學則曰為已語治則曰王道自孟子後獨推尊二程子朱子以)
(為得其正傳他不與也所著有居業錄敬齋集楊廉曰本朝以理學為倡者薛敬軒讀書錄胡敬齋居業)
(錄粹然一出于正高歴十二年從祀)
羅欽順(字允升泰和人弘治六年進士及第授編修遷南京國子監司業以實行教士歴官吏部)
(尚書致仕里居二十餘年日居學古樓潛心格物致知之學謂釋氏之明心見性與吾儒之盡心知性相)
(似而實不同釋氏之學大抵有見於心無見於性今人明心之說混于禪學而不知有毫釐千里之謬道)
(之不明將由于此為著困知記卒贈太子太保謚文莊國朝雍正二年禮臣議曰羅欽順為司業以實)
(行教士潛心格物致知之學王守仁以心學立教才知之士翕然師之欽順致書闢之往復再三著困知)
(記周程微言至今不墜者欽順之力也進從祀)
蔡清(字介夫晉江人少從候官林玭學易盡得其肯綮舉進士即乞假歸講學於僧寺正德初)
(官提學副使以忤宸濠遂乞休萬歴中賜謚文莊追贈禮部右侍郎國朝雍正二年禮臣議曰清之學)
(以静虛為主平生飭躬砥行不愧衾影以善易名所著易經四書蒙引盛行于世進從祀)
皇清陸隴其(字稼書浙江平湖人成康熙庚戌進士選靈夀令在官政簡刑清興起孝弟每遇朔)
(望舉邑諸生及父老子弟講四子書義通以俗語使切近可行民皆化之著有松陽講義後起為監察御)
(史多所建白續著困勉錄四書大全等書行于世雍正二年禮臣議曰陸隴其自幼以斯道為任精研程)
(朱之學兩任邑令務以德化民入官西臺章奏必抒誠悃平生端方孝友笑言不苟所著諸書能𤼵前人)
(所未𤼵絲毫不詭於正稱昭代醇儒進從祀)
啟聖祠配享賢儒
先賢顔氏(諱無繇字路顔回父家語顔繇字季路少孔子六歲孔子始教于闕里而受學焉唐)
(開元二十七年贈杞伯從祀宋大中祥符二年封曲阜侯元元統三年封杞國公謚文裕)
先賢曾氏(諱蒧字晢家語曾點曾參父字子晢時禮教不行欲修之孔子善焉學于孔門與琴)
(張牧皮同稱狂者唐開元二十七年贈宿伯從祀宋大中祥符二年封萊蕪侯)
先賢孔氏(諱鯉字伯魚子思父宋崇寧元年封泗水侯咸淳三年從祀以上三賢明嘉靖九年)
(遷配啟聖祠俱改稱先賢某氏)
先賢孟孫氏(諱激字公宜魯公族孟孫之後孟軻父元延祐三年封邾國公明嘉靖九年配)
(享)
宋程珦(字伯温程顥程頥父仁宗錄舊臣後授官知龔州累轉大中大夫封永年伯明嘉靖九年)
(從祀)
朱松(字喬年朱熹父歴司勲吏部郎出知饒州請祠家居元至正二十一年謚獻靖二十二年)
(封齊國公明嘉靖九年從祀)
蔡元定(字季通蔡沈父高尚士嘉定三年贈迪功郎謚文節明嘉靖九年從祀)
周輔成(周敦頤父官桂嶺縣令累贈諫議大夫明萬歴二十三年從祀)
張迪(張載父官殿中丞知涪州國朝雍正元年從祀)
山東通志卷十一之二
