山東通志卷六
山川志
禹貢之敘九州也紀以名山大川為疆域標凖而
職方因之其在東土者岱為宗沂作鎮河潤千里
濟注獨流而海實百川之長其他則羣峯&KR1005;嶫凌
漢參雲衆壑淪漣浮霞映日殫郭璞之筆竭桑欽
之詞豈易狀此高深綜其巨細哉是志踵事加詳
按區析載仍作山總水總以冠之蓋山分支幹則
險易可以周知水悉源流則津渠可以因度體
國經野之策一披卷而得之君子閎雅博物所以貴
致用也若藉以資登高之賦代臥遊之圖又其餘
事矣作山川志
山總(岱川各有總山總則志其脉絡自東北而西南宗之來龍過峽護衛迎送開帳穿心灼然可)
(見舊志所未及也至各州縣所有之山仍照舊志謹其方位道里而釐正之)
山宗嶽嶽宗岱言岱而東省之山具綂矣顧不辨其
脉之所自出而鉅細錯陳猶舉網之無綱也志山經
者多以岱宗發脉西南隨河濟而抵於渤澥按之方
位向背參差不合蓋數千年無證之者我
聖祖仁皇帝之論曰古今論九州山脉但言華山為虎泰
山為龍地理家亦僅云泰山特起東方張左右翼為障
總未根究泰山之龍於何處𤼵脉朕細考形勢深究地
絡遣人航海測量知泰山實𤼵龍於長白山也長白綿
亘烏喇之南山之四圍百泉奔注為松花鴨綠土門三
大江之源其南麓分為二幹一幹西南指者東至鴨綠
西至通加大抵高麗諸山皆其支裔也其一幹自西而
北至納禄窩集復分二支北支至盛京為天柱隆業山
折而西為醫巫閭山西支入興京門為開運山蜿蜒而
南磅礴起頓巒嶺重叠至金州旅順口之鐵山而龍脊
時伏時現海中皇成鼉磯諸島皆其𤼵露處也接而為
山東登州之福山丹崖山海中伏龍於是乎陸起西南
行八百餘里結而為泰山穹崇盤屈為五嶽首此論雖
古人所未及而形理有確然可據者或以界海為疑夫
山勢聯屬而喻之曰龍以其形氣無不到也班固曰形
與氣為首尾今風水家有過峽有界水渤海者泰山之
大過峽爾宋魏校地理說曰傅乎江放乎海則長白山
之龍放海而為泰山也固宜且以泰山體位證之面西
南而背東北若云自函谷而盡泰山豈有龍從西來而
面反西向乎是又理之明白易曉者也
聖言直指曠若𤼵矇按脉以尋表裡洞見謹以岱脉為本
以左右翼衛為支次第詳述之如左
泰山之脉由遼東旅順口渡海為北皇成(一作隍城)島南
皇成島小欽島大欽島鼉磯島高山島長山島(其附脉之)
(島則有大竹島小竹島沙門島侯雞島大黑島小黑島)登陸入蓬萊縣境左翼
為棲霞縣之翠屏山(分支東結福山寧海文登榮成諸山)出淸陽水至
之罘海口為之罘山右翼為棲霞縣之蚕山出黃水
河西北逕黃縣境至黃河營海口為&KR3003;屺島其中為
正脉居東北而達西南自丹崖山而西為平山又南
為崮山(三山皆蓬萊縣南其聚脉之山東則有福山縣之崱屴山西則有蓬萊縣之赤山紫金山)
(石門山南則有蓬萊縣之九目山磁山三山牛頭山石劈山龍山虎山平山巨山密水山望海嶺黃縣之)
(蔚陽山棲霞縣之公山松山)又西南入棲霞縣境為艾山(西大河南流)
(分支東南結海陽萊陽即墨諸縣之山)又入招遠縣境為羅山(穎門河北流)
又西入黃縣境為萊山為盧山(其擁脉之山有黃榆山丫角山絳山石城)
(山魯基山鳳喙山)又西南為蹲犬山(隨家疃河北流大沽河南流)又南復
入招遠縣境為滚粟山又南為分水嶺(石星河北流嶺以南澗水)
(南流)為齊山又南逕萊陽縣境為志霞山(平南河北流)為芝
山(東良河北流)復入招遠縣境為塔子山又西入掖縣境
為沙峴嶺旋溝嶺(二山之水入萬歲河西流)為唐家山(蘇郭河西流)又
南為崮山為分水嶺(白沙河北流廟埠河南流)分水嶺之西北則
為萊州郡城城北瀕海結為三山島(其擁脉之山則有雙山雄山大)
(基山寒同山筆架山皇城頂福山禄山單山)自分水嶺折而東南為馬鞍
山(小沽河南流)為大澤山岱脉之所聚也(其聚脉之山則有兩目山青山)
(天柱山崮山黑土山兩髻山高望山海眼山芝萊山界山三戸山)又南為明堂山自
此地曠水分中隆為脊東南至膠萊河河中有分水
嶺(左水逕即墨出膠州淮子口右水逕掖縣出海倉口)渡河而南入膠州境為
棘埠嶺(直路屯河西北流)為九層嶺(墨河東流)為七寶山(洋河東流)又
南為五努山(即鐵橛山膠水西北流朱陽河東北流分支西北結諸城安邱濰昌邑諸山)
又南為長城嶺(其擁脉之山則有艾山東石耳山西石耳山蜈蚣山靈鵲山捉馬山小珠)
(山大珠山空同山松山)又西南入諸城縣境縣西南有回頭山
岱脉之所迴也(分支南結日照安東衛諸山其擁脉之山則有雲母山芍藥山鼓山石樓)
(山重羅山藏馬山牛龍山琅琊山)自此折而西為竹山為雷石山(長城)
(所經)為障日山(百尺水東北流)為盧山(盧水北流)為大仙山為桃林
山為馬耳山有黃草關(長城所經流白斂河北)又西為分流山
(小水河北流仙其擁脉之山則有五朵山九山昆山石屋山)又西南入莒州境為
高柘山(浯水東北流莒分支北結安邱濰縣諸山南結州蘭山郯城諸山)為臥牛山
(長城所經)又西南為箕屋山(濰水東北流)又西入沂水縣境為
大弁山(長城所經)有穆陵關(沭水南流之其擁脉之山南則有莒州雲孔山壺山七)
(寶山黃山獨坐山沂水縣之大峴山荆山外則有安邱縣之摘藥山望海山擂鼓山鷹嘴山鳳皇山燈臺)
(山)又西入臨朐縣境為沂山古所謂東泰山也實為
岱脉結頂之處(沂水南流瀰汶北流蒙分支南結沂水蒙隂䢿費諸山由山分支南結)
(滕嶧鄒泗新泰寧陽諸山北結青州府治益都諸山又西北結博山淄川長山鄒平諸山)列為東
鎮與岱埒尊(其左右擁脉之山北則有臨朐縣之嵩山山黑山冶源山胊山紀山柳山龍山粟)
(逢山仰天山石門山蓮花山八岐山南則有蒙陰縣之范協嶺魯山松仙嶺)又西為蓮兒
山又西入博山縣境為鹿町山為南博山又西入萊
蕪縣境為黃谷山為甕口嶺有靑石關(分支南結萊蕪新泰諸山)
為大崑崙山又西為原山岱脉之要樞也(汶水南流淄水北流)
(北其擁脉之山南則萊蕪縣之文字嶺石馬山蒼山則博山縣之神頭山岳陽山黑山鳳皇山又西有)
(淄川縣甲山)又西入章邱縣境為黑牛嶺為長城嶺(一名長春)
(嶺萊蕪接界分支北結益都諸山其擁脉之山南則有萊蕪縣之馬鞍山方舟山大舟山香山肅然山北)
(則有章邱縣之趙洞山天倉嶺平頂山冶山西龍洞山)又西南入歴城縣界循
長城而西為梯子山嶺絡羣峯為岱宗北障(錦繡川西北流)
(門川南則有屏風山金廬山龍集山平頭山龍山瓦子嶺川北則康王山迤至大佛頂諸山)其西
南為長城嶺為仙臺嶺(有北拱南拱二臺)為鶴山為孤山(孤山)
(西為桃花峪為分水嶺分支西結長清肥城東平平陰諸山)為九龍岡又南為泰
山其最高處世謂之玉皇頂也(其岱北擁脉之山左有玉女山右有石馬)
(山又有明月峯孤山襁山鶴山鵓鴿障自仙臺嶺以南諸山俱詳泰安縣)岱頂以東則為
秦觀峯為日觀峯為獨秀峯為雕窩峯為東神霄山
為靑山為昇仙嶺岱頂以西則為周觀峯為月觀峯
為丈人峯迴雁峯為西神霄山為百丈崖為傲來山
為凌漢峯岱頂以南則為三天門二天門一天門黃
峴嶺御帳坪紅門其羅列於岱陽者有高里山石閭
山介石山亭亭山云云山徂徠山梁父山此則泰山
之大結也泰山左衛自棲霞縣之翠屏山分支而
東為岠嵎山又東北入寧海州境為巋山(五丈河北流)為
㟙山(辛安河北流㟙山河南流)又東南為分水嶺為黃堆山(沁水河北)
(流)又東為崑嵛山(龍泉河北流黃龍河南流)又東入文登縣境為
著棋山(送駕河北流)又東為成山頭(榮城縣境)瀕於海又東南
為鐵查(一作槎)山為五壘山亦瀕於海自棲霞縣之
艾山分支而東南為大方山(縣河南流)為唐山(陶漳河南流)又
東南入海陽縣境為林寺山(昌水西南流)為嵩山(嵩潛河南流)
為招虎山(沽頭河南流)為三駕山瀕於海又分支而西南
為小方山又南入萊陽縣境為旌旗山為萊鳳山為
長清山為天井山為雙山又西南入即墨縣境為靈
山為黃山為狐狸山(石河西南流)為石城山(墨水西南流)又南
為大嶗山小嶗山瀕於海羣峯聳峙為岱脉之東南
障自諸城縣之迴頭山分支而南為琅琊臺循海
而西南入日照縣境為三柱山為柏林山為䭾兒山
(傳疃河東南流)為固山(固河東南流)為烽火山又西南入安東衛
境為關山為阿掖山為石門山又南為筆峯山左瀕
於海右入江南贛榆縣境自莒州之高柘山分支
而南為七寶山為靈山為靑山(袁公水西南流)為盧山為巨
公山(潯水西南流)為馬鬐山為大王嶺又西南入蘭山縣
境為蒼山為馬陵山綿亘數百里逕郯城縣境(有山口池)
(由吾洞望海嶺諸名)入江南宿遷縣境瀕於黃河(古泗水入淮處也)自
臨胊縣之沂山分支而行一南入沂水縣境為白馬
崖為織女洞為雙崮山為龍山為靈山瀕於沂(東汶與沂)
(水交會)一西南入蒙隂縣界為松仙嶺(松仙河東流)為魯山
為范協嶺為艾山(沂水東南流)為嵩崮山為雕崖山為龍
堂山(與新泰縣接界)又東南為巨圍山(巨圍水東南流)又南為龍岡
阜為分水嶺(小汶水西流堂阜水東流)又南為五女山又南為蒙
山有雲蒙中蒙龜蒙之異名綿亘數百里自沂河以
西小汶河以東凡左衛岱嶽諸山皆由蒙山發脉(蒙山)
(兼蒙隂費二縣)自蒙隂縣之蒙山分支而東為九女關又東
入費縣境為龜蒙頂為紫荆關(蒙山水東南流)又南為五彩
崮入蘭山縣境為西旂山為大柱山東南瀕於沂(蒙山)
(水與沂水交會)自費縣之蒙山白馬關分支而南為聰山(浚水)
(東南流)為媯亭山(左有漏澤湖)又南為南城山為分水嶺又
東南為大□崮(祊水東流)為抱犢崮(泇水西南流)又東入蘭山
縣境為泉崮(香水河南流)為神谷山入郯城縣境為芙容
山為磨山為優僂山入江南邳州境瀕於泗(今為黃河水經)
(流)自蒙山白馬關分支而西南為香山為聖公山(二山)
(在泗水縣)又南入滕縣境為述山(泉流西入漷水)為太白山(小沂水東)
(北流漷水西南流)為寶峯山(東江水西流)為胡陵山(西江水西流)又南
為張山為茱萸山又西南入嶧縣境為熊耳山為花
盤山(氶水南流)為閔公山為靑檀山為石屋山為寨山為
金陵山為葛嶧山又西南為平山為黃邱山(南入江南銅山)
(縣界瀕於泗)又西為微山(下為湖山特立波中)自蒙山又分支而西
南連岡通阜入泗水縣境為陪尾山(泗水西流)為安山又
西為二旗山(分支入曲阜縣為戈山防山為聖林之左衛)又西南入鄒縣
境為尼山(智源水西流)為昌平山為四基山為九龍山(白馬)
(河西南流)為唐口山為嶧山又西南入魚臺縣境為鳬山
為黃山為獨山瀕於湖(即獨山湖)自蒙山分支而西入新
泰縣境為關山(小汶水北流洙水南流)為横山為龜山(在縣西南)又
西南入寧陽縣境為玲瓏山為靈山又南為九仙山
聖林之所憑也(山在林北三十五里漕水西南流)一支自靈山西
出為鳳屏山為爵山為彩山為告山又西為伏山為
雲山為鶴山為嵩山瀕於汶隔岸與東平州之龍山
相接自萊蕪縣之原山分支而南為倉山為茜山
為碁山為葫蘆山(牟汶西流)折而西為筆架山為新甫山
(嬴汶北流蘇村羊流等河南流)又西南為冠山又西南入泰安縣境
為徂徠山至於西麓瀕於汶(大汶小汶交會此一支為泰山近衛以徂徠作)
(案)泰山右衛自膠州之五弩山分支而西北入諸
城縣境為白龍山為&KR3330;山又北入安邱縣境一支為
峽山為岞山又西北入濰縣境為塔山(東于河北流)為程
符山(西小于河北流)為黃山又西北入昌樂縣境為孤山一
支自峽山西南出為三山為蓋公山為聖水山又西
入樂昌縣境為白狼山(白狼河東北流)為紀山(西丹河北流)為堯
山(在臨朐益都縣界堯河水北流)兩支俱由西北入壽光縣境瀕於
海自臨朐縣之沂山分支而西北為明月峯為冶
源山(薰冶水東北流)為蓮花山為仰天山又西入益都縣境
為三陽山為北峯山又西北為石膏山(南陽水東北流)為九
迴山(北陽水東北流)為鼎足山(山與臨淄縣聯界女水東北流)又西為金山
又北為鐵山入新城縣境瀕於濟(小清河)自沂山分支
而行一自北而西為嵩山入博山縣境為岳陽山為
黑山又西北為黃石塢山又北入淄川縣境為甲山
為伏山為鳳皇山一西北入長山縣境為長白山連
峯羅列拱護西南實為岱嶽之後扆昔人有副嶽之
目焉(按岱宗𤼵脉於遼左之長白山而此山名與相符亦可異也)又西北入鄒平
縣境至九龍山瀕於濟(臨滸山濼)自章邱縣之長城嶺分
支而北為雞山為西龍洞山入歴城縣境為東龍洞
山為桃花嶺為八達嶺為旛竿嶺又西北為歴山又
北為華不注山瀕於濟(即太清河)自泰山北麓分支而西
為分水嶺迤北入長淸縣境為長城嶺又西入肥城
縣境為孫家嶺為五道嶺有大石關又西為孝堂山
入平隂縣境為廟山為峻玉山為聖容山為雲門山
又西南入東阿縣境為亭山為龍頭山為黃崖山(狼溪)
(水西北流)為天池山(洪範池西北流)折而西為扈山又北為聚寶
山為虎窟山又西為碻磝山為巨山又西為子路山
為豆山為臘山入東平州境為臥牛山為金山(至安山湖)
為安民山為梁山入鄆城縣境為金線嶺連阜紆折
循脉而東南入嘉祥縣境為章山為商村山為南武
山為遂山又南入金鄉縣境瀕於昭陽湖自泰山
西分水嶺入肥城縣境為五道嶺分支而西南為牛
山為陶山入平隂縣境為寨山為大菩薩山為紫蓋
山為赤溝山又南入東平州境為蘆泉山又東南為
雕鶚嶺為金螺山為龍山瀕於汶隔岸與寧陽縣之
嵩山相接沿海島嶼其以島嶼衛列沿海者必
以其脉之所注者為重岱脉自北而南自南而西捍
外衛内重在東南是以循長山島而衛於右者為候
雞島大黑島小黑島桑島㟂屺島至萊郡之芙蓉島
而止(岱脉自萊郡折而東南行)而東南諸島笏拱標聯今書其最
著者東則有沙門島崆峒島養馬島劉公島雞鳴島
轉而南行則有倭島鏌邪島延真島又折而西則有
五壘島蘇山島琵琶島黃島靑島田横島大管島車
門島福島古蹟島唐島齋堂島沭官島至於鶯遊門
入江南省海洋抵雲梯關為南濟合河淮出海之處
皆岱宗海外之左衛也(以上敷陳大略備具本支條理天然不煩矯鑿蓋泰山之)
(脉與濟水相應濟自西南來至曹郡之雙河口分南北流南流由江南安東縣入海北流由東省利津縣)
(入海泰山從丹崖山起脉蜿蜒西南而行左右叠衛會於金鄉魚臺之間齊魯諸山無一非南北濟之所)
(包褁而濟之南為淮為江濟之北為九河故道則又四瀆之所環焉濟流順趨岱脉逆迓山澤通氣隂陽)
(互根以之保合太和𤼵育萬物帝出乎震是豈羣嶽之所得而儕焉者哉)
濟南府(有山之州縣凡九)
歴城縣茂陵山(在縣東八里山有五峯又名五頂山)廟山(在縣東十里上有舜)
(廟因名)鮑山(在縣東三十里相傳齊鮑叔曾居此因名明僉事李攀龍白雪樓故址在山前)馬
頭山(在縣東七十里)大佛山(在縣東南十里一名佛慧山上有文筆峯)龍洞山(在縣)
(東南三十里山如重甗上有東西二洞西洞透深一里許東洞高出絶壁之上洞口釡鬵猶存煙火之跡)
(如墨昔人避兵引絙以上中有泉一泓莫測其底又有翠屏巖獨秀峯三秀峯白雲峯峯側又有一洞龍)
(潛其中旱禱輙應宋元豐間封為靈虚宮順應侯下有黑龍潭懸珠泉凡域志云禹嘗登此山故又名禹)
(登山)靑頭山(在縣東南五十里)金廬山(在縣東南八十里山下為朗公峪)屏風
山(在縣東南八十里)梯子山(在縣東南一百里)歴山(在縣南五里又名千佛山或云)
(乃仙祓訛音也齊乘曰圖記皆謂齊之南山為歴山故名其縣曰歴城一統志歴山一在蒲州一在濮州)
(一在濟南府皆稱舜耕處未知孰是)玉函山(在縣南二十里即含山也又名臥佛山酉陽雜爼云)
(齊郡函山有鳥名王母使者漢武帝嘗登此山得玉函將啟之化白鳥飛去故名玉函山山南有蘂珠泉)
(山東北有花山峪泰山北麓也)仙臺嶺(在縣南四十里泰山北界詳山總漢武帝於此望祀蓬萊)
(故名)石崮寨山(在縣南五十里四面險峻惟西南一徑可通南燕慕容超嘗據此前有娥眉洞桃花)
(峪下有渴馬崖東有虎山南有瓢峯旛竿嶺鳳皇山西有丁公嶺黃花寨諸勝)紅山(在縣南五十里)
(中宮鎮東)康王山(在縣南五十里)馬鞍山(在縣西南四里)龍山(在縣西南十二里又)
(名興隆山)奎山(在縣西南十五里)寶石山(在縣西南十五里又名臥狼山中有馬武寨)
臥虎山(在縣西南五十里岱隂諸峪之水至此合流)黃山(在縣西南六十里泰山西趾也)
(山勢周圍如城郭岱隂諸峪之水奔流至山西匯而為池雖盈不溢伏流地中至城西忽見為趵突泉)
標山(在縣西北八里山石竝立如標)筐山(在縣西北十里)紫荆山(在縣西北十里)藥
山(在縣西北一十五里)鞍山(在縣西北十五里藥山之南左傳成公二年晉師伐齊陳於鞍即此)
九里山(在縣東北九里俗名臥牛山)華不注山(在縣東北十五里又名金輿山下有)
(華泉左傳齊晉戰于鞍齊師敗績晉師逐之三周華不注逢丑父與公易位使公下車取華泉以飲乃免)
虞山(在縣東北五十里)鐵牛山(在城中府學門左平地湧一鐵牛掘之愈深則牛亦隨深)
(而隠填之則仍出土面故名鐵牛山而實非山也詳按歴城縣志云志内所載諸山皆&KR0886;嵂著名者故)
(列之他如甲山孤山靑山抗頭山樓斗山火熖山平頭山皆以一拳自附又如漆山之在龍山南葫蘆之)
(在臥狼西和山之在城東龍岾之在將陵北雪山之在鳳皇西六羅之在果老庵鈴鐺之在錦繡川將山)
(之在鮑山東龜山之在九曲里鐵子之在甲山東鼓樓之在文莊銅鑼之在井家溝破錢之在大澗溝無)
(影之在董家莊全子之在含山北黍穰之在火閙南馬山之在彭家莊胡迷之在大澗西完備之在穰斗)
(東琵琶之在王家莊桃行之在鍋堰外大姑之在佛慧南轉頭之在趙家莊小山之在堰頭鎮土山之在)
(邵家莊瓦居之在石欄峪質既培塿名亦俚鄙此等雖以山名無□採擇皆略而不書以歴城例之餘州)
(縣凖此)章邱縣東陵山(一名槎枒山在縣東五十里長白山之西南峯也山勢巉)
(巖怪石林立石多土少孔穴皆通一窟著火則遍山生煙白獺河源𤼵此)太湖山(在縣東南八十)
(里俗名青山齊乘曰長白山西南又有太湖山二山竝有石室又有敗漆船上有記云皆堯時物也)天
倉嶺(在縣東南七十里邑志昔有軍士困此見巨蟻銜粟前過因隨覘至嶺上得穴焉𤼵之獲粟以)
(濟因名)趙八洞(在縣東南七十里)龍堂洞(在縣東南六十里又名四暨山上有二洞)
(東曰東龍洞高廣深邃中有龍臥遺跡旁有石柱卓立俗呼為繫龍柱石壁上具神仙像數十餘皆天造)
(不由人力西曰西龍洞深可數里許有泉自上滴下石盆承之四時常注不竭)寨山(在縣南五十里)
(其山高深人跡罕到山半有一洞有雙鷹巢於上形高二尺許每年抱二雛大者輙飛去小者畱此歲以)
(為常山有南麓北麓中麓中麓即李伯華讀書處南為長城嶺)樂盤山(在縣南二十七里三齊記)
(云下有樂盤城即漢東陵王飲餞陽邱侯處)龍盤山(在縣南二十八里東有一山亦曰東陵山)
黑牛嶺(在縣南一百里郎長城嶺)危山(在縣西南四十里)雞山(在縣西南四十里邑)
(志昔有錦雞鳴其上羅者得之乃一石子潔白如玉因名錦雞山巨合水𤼵源於此名雙水泉)趙山
(在縣西南六十里又名四門山四峯竝峙如門中通行李)亭山(在縣西南五十里隋置亭山縣以此)
(得名)虎山(在縣西南六十五里)冶山(在縣西南六十里唐時冶鐵於此因名)女郎山
(在城西北一里又名小田山上有三陽洞齊記云昔章亥葬女於此因名)鄒平縣于兹
山(在縣東南十里上有于兹仙翁祠)黃山(在縣東南三里)景相公山(在縣西南三里)
(上有後周平章景範墓因名詳陵墓志)會仙山(在縣西南十五里長白山迤北之最高峯也邑)
(志云每歲三月三日則羣仙來集仙燈或遠或近冉冉而至居民常聚觀之及至登山則寂無所見山東)
(南為摩訶頂上有玉皇閣金母祠轉而南下為宣風洞南入淄川縣界折而北為蘿圈峪又折而東為老)
(人峯巨石錯立狀如老人俗名黃姑山蓋黃鵠之誤也又東為煆砧峯形如覆斗頂中突起一石鐵色如)
(煆砧高可三丈許廣坐百人當縣治之南十三里又名印臺山南北兩障間謂之大峪内有二十四村土)
(沃泉甘嘉木成蔭又有象山松山東至黃山而分峽矣山南為黌堂嶺舊入章邱志實邑境也上有漢鄭)
(康成著書處有宋范仲淹祠山北為石戸頂兩山對峙崖下滴水不絶又名滴水崖折而西北為九龍山)
(勢如奔馬為縣西之屏蔽至滸山泊而止山下為隘阜口又名㙮山)㝛山(在縣西十里隘阜口道北)
(圓峯孤立於九龍山盡處俗稱九龍戲珠)淄川縣東山(在縣東十二里)摘星山
(在縣東南三十里)蒼龍峽(在縣東南三十里)笠山(在縣南十里)禹王山(在縣)
(南十里)大堆山(在縣南二十五里或作大圭山又名奎山齊乘云山上往往拾有海螺壳石壁)
(間有大鐵鐶相傳洪水時繫船處也)萬山(在縣南三十里)崑崙山(在縣西南三十里)三
台山(在縣西南二十五里三峯鼎立故俗又名支鍋山)爬山(在縣西南二十五里)原山
(在縣東南四十里為萊蕪博山淄川三縣界汶水出其陽淄水出其隂山下孝婦懷德二鄉舊為縣境故)
(以淄名縣後割入益都今復析置博山淄水不在境内縣名則仍其舊云原山稱謂不一藝文志有原山)
(考)甲山(在縣西南三十里上有夾谷臺春秋定公十年公會齊侯于夾谷舊志云即此也夾谷之)
(名互見各志迄無定名要以萊蕪淄川者近是詳見古蹟志水經注萌水出般陽縣甲山北入瀧水萌水)
(即今范陽河瀧水即今白泥河詳水)煥山(在縣西十五里南接禹王山北為萌山常有山市現城市)
(樓臺樹木人物之狀有類海市云)瑚山(在縣西南三十五里)月山(在縣西南五十里又名馬)
(鞍山)斷金砦(在縣西南五十里高出衆山之表俗名仙人枕後有泉澄泓徹㡳雖旱不竭其西有)
(小砦巖壑更為幽勝其北為遊奕嶺峯巒插天俗名仙人脚皆可避兵)團峯(在縣西南六十里山)
(下有桃花泉東有一洞可以避兵)沖山(在縣西三十五里瀧水所出)伏山(在縣西四十里)
(白泥河逕其南伏流里餘故名)儒山(在縣西五十里)竇家山(在縣西北二十里)明山
(在縣西北二十五里即萌山也萌水逕其西北)荆山(在縣西北三十里)箕山(在縣西北三十)
(里)白雲山(在縣西北四十里長白山迤南之最高峯也原名玉皇頂上有玉皇宮與鄒平縣之)
(摩訶頂相望遙見泰嶽於諸山之外西為鳳皇山與鄒平縣聯界山北為青山雪山玉淸山玉淸山之南)
(為柱子山西為豹山豹山之南麓有泉東流注為溪北至黌山入長山縣)浮山(在縣北三十里俗名)
(唐家山山北有村即名浮山驛)磨山(在縣北三十里南接浮山)梓潼山(在縣東北十五里與)
(黌山相接天將雨則雲生而山鳴如鼓居民常以此驗之)黌山(在縣東北十里入長山縣)長山
縣長白山(在縣西南二十里山高二千九百丈東西逕六十里南北半之述征記曰以其)
(雲雨常白故又名常白又名常在山道書第六十一洞天抱朴子曰長白山泰山之副嶽也山跨四縣界)
(西南為章邱東南為淄川西北為鄒平東北為縣境縣以此得名故繫之山西南為上書堂即黌堂嶺南)
(為邑境有宋范仲淹讀書處在醴泉寺山上本有一泉在寺後仲淹讀書時又增一泉今名范公泉寺側)
(為□頭峯狻猊峯其隂為蘿圈峪入鄒平縣界故黌嶺與鄒邑共之西南為太湖山入章邱縣界東則迴)
(路峪齊乘曰乃葫蘆峪之訛音也沙河之水出焉又東則桃花峪超壑峪劈尖頂水尖頂皆邑境南障諸)
(山也)米山(在縣南三十里邑志云齊桓公將伐魯積土為山以米覆其上故又名虚糧墩)臥牛
山(在縣東六十里)新城縣馬公山(在縣東南四十里山址僅周一里不生草木名)
(一畝石上有泉天將雨則泉上雲氣如蓋不移時即雨相傳馬公得道之處不知何時人未詳)四角
山(在馬公山東南元史作四脚山山之東為羅山)鐵山(又名商山在縣東南四十五里跨益都臨)
(淄三縣界)蜈公山(在縣東南五十里)長淸縣馬鞍山(在縣東八里)柏
山(在縣東二十里)石虎山(在縣東南一里邑志云昔有人晨興見一虎逐之乃石也因建祠祀)
(之)崮山(在縣東南三十里今設驛於此)靑崖山(在縣東南三十里)五峯山(在靑)
(崖山之右有泉出於山上)隔馬山(在縣東南六十里)通明山(在縣東南六十里峭壁中)
(有二孔日光東西明透初名屏風山又名明孔山明御史郭嘉易之)雞鳴山(在縣東南八十里山)
(上一臺高聳嘗夜半聞雞鳴聲)靈巖山(在縣東南九十里四面方正又名方山齊乘曰即水經所)
(謂玉符山也上有黃龍甘露獨孤雙鶴卓錫石龜六泉下為靈巖寺寺内有鐵袈裟山石黑銹如鐵覆地)
(如袈裟披摺之狀又寺東有明空山石孔南北相通題名甚多)朗公山(在縣東南九十里一名朗)
(公谷符秦時有僧朗公事梵僧佛圖澄卓錫於此)南黃山(在縣東南一百里泰山之西下趾也)
雷山(在縣南一里明弘治中有道人趙天雷禱雨輙應今遺有風雷雨三碑在山下)張山(在縣)
(南五十里張夏店北邑志云昔有人於山上結廬賣藥濟人問其姓曰張遂以名其山)雙陸山
(在縣南四十里)滚粟山(在縣南四十里)磧湑山(在縣南三里一統志云山有真像院来政)
(和三年西域譯經三藏嘗鑿義井以惠渴者偶於石龕中得金剛佛像梵言白磧湑遂以名山)臘山
(在縣東北四十里)德州方山(在州東二十里土山高五六丈)德平縣基
山(在縣西二十里土山高五六丈山上有寺)
兖州府(全屬皆有山)
滋陽縣嵫山(在縣西北三十里縣在山之陽故曰滋陽邑志改稱滋陽山非是縣字改嵫從)
(滋詳建置志山不應改仍從嵫)曲阜縣防山(在縣東三十里十啟聖王墓在山北里)
尼山(在縣東南六十里與鄒縣聯界本名尼邱山避聖諱也祖庭廣記曰顔氏禱於尼山升之谷)
(草木之葉皆上起降之谷草木之葉皆下墜其山五峯連峙謂之五老峯中峯之麓有宣聖廟廟東為中)
(和壑沂水出焉流而下注為智源溪其上為坤靈洞洞有三門中為一室廣可兩楹有石牀石几皆天成)
(也宋仁宗皇祐二年以尼山為孔子誕生之地封為毓聖侯東為顔母山上有聖井西為昌平山與鄒縣)
(聯界)甑山(在縣北四十里又名九仙山與寧陽縣聯界東為戈山)石門寺山(在縣東北)
(五十里與寧陽縣聯界)寧陽縣九峯山(在縣東四十里又名九仙山即甑山也)
鳳仙山(在縣南六十里)魏山(在縣西三十里)雲山(在縣西北十五里山有石竇常出雲)
(氣因名又西北為翥亭山又西北為龜山鶴山與汶上縣聯界)寧山(在縣北二十里縣在山之南故)
(曰寧陽北為伏山或又名佛山)告山(在縣東北二十里)陪山(在告山西)虎尾山(在告)
(山北)杏山(在縣東北三十里)爵山(在縣東北五十里西為彩山)靈山(在縣東北九十)
(里界聯新泰縣)玲瓏山(在靈山東)鄒縣五龍山(在縣東五里上有靈泉謂之五)
(龍潭南為陽山)四基山(在縣北三十里麓亞聖墓在山南)塘口山(在縣東南十里)牙
山(在縣東南十二里)嶧山(在縣東南二十五里一名鄒嶧山所以别於葛嶧也水經注鄒嶧山)
(周圍二十里高秀特出積石相臨殆無土壤石間多孔穴洞達相通有如數間屋處俗謂之嶧孔晉永嘉)
(中太尉郗鑒將鄉曲避亂於此今山南有郗公嶧山南為太通巖巖下石洞宏厰有孔子坐像巖上為妙)
(光洞山左為白雲洞洞上為五花峯由洞穴穿入上至峯頂有紀子墓在焉山下為孤桐寺禹貢所謂嶧)
(陽孤桐者也山北有絶巖銘曰書門云是秦始皇觀禮於魯命李斯所篆巖北為小邱山俗名高王埠又)
(北為輿山)馬鞍山(在縣北二十里孟母墓在其上)昌平山(在縣東北十五里孔子生魯昌)
(平鄕即此山之鄉山之東與曲阜縣聯界故曰魯昌平解鄹邑者誤)商山(在縣東北二十五里)距
越山(在縣東北三十里)珠山(在縣東北三十里左為石經埠)九龍山(在縣東北三十)
(里)尼山(在縣東北五十里與曲阜縣聯界)泗水縣陪尾山(在縣東五十里)
(泗水𤼵源於此詳水)石屋山(在縣東五十里)穀朵山(在縣東南三十里)香山(在縣)
(東南四十里)商山(在縣東南三十里)安山(在縣東南三十五里)龜山(在縣東北五十)
(里以形似言非龜蒙之龜山也太小各别相去百餘里)鳳皇山(在縣東南五里)伯石山
(在縣東南三十五里)聖公山(在縣東南六十里上有孔子書臺遺蹟)歴山(在縣東南六十)
(五里)二旂山(在縣南二十里)紅山(在縣南二十二里)玖竒山(在縣南二十五里與)
(鄒縣聯界)尖山(在縣西南十五里下有巧石埠)戈山(在縣西南二十五里與曲阜縣聯界)馬
頭山(在縣西南十五里)奉仙山(在縣西北三十里)栲栳山(在縣西北三十里)
龍門山(在縣西北三十里)堯山(在縣東北二十五里)滕縣雲龍山(在縣)
(東二十里其下有泉流而入於東江山之陽為嶧縣界)薛山(在縣東四十里一名雪山其上有悟)
(真巖有磐陀石有靑龍白雲超仙觀音黃龍丹陽諸洞下有泉水流而為薛河)馬山(在縣東四十里)
(明水𤼵源於此)雲峯山(在縣東七十里)臥雲山(在雲峯山東西為曾家峪)泉崮(在縣)
(東九十里東為胡陵山東江水𤼵源於此)狐台山(在縣東南二十里俗呼省台字遂訛為壺山春)
(秋襄公四年臧紇救鄫侵邾敗於狐台杜預註魯國蕃縣東有狐台山)蠶母山(在縣東南三十)
(里又東為落鳳山相傳有鳳皇落此又東為三山)老君山(在縣東南三十里又南為梁山)陶
山(在縣東南五十里太平御覽云即華采山也上有泉井有鳥巢於井上金喙黑色見即大水亦名義)
(珠山今訛為桃山)觀山(在縣東南七十里)天保山(在縣東南九十里)張山(在縣)
(東南九十里下為張山湖)茱萸山(在縣東南一百里上有九十九峯九十九峪聖壽之泉出焉流)
(而為泉河)奚公山(在縣南六十里山西為薛城夏車正奚仲所封國也山南為銅閣山又南為筐)
(山又南為臨山臨山之下為臨城)豐山(在縣南四十里)檀山(在縣南四十里黃溝之水出焉)
微山(在縣南一百里下為微山湖又東南為赤山下為赤山湖又東南為呂孟山下為呂孟湖三湖)
(相聯)染山(在縣西北五十里)龍山(在縣北二十五里上有龍秋泉流為小白河)雙谷
山(在縣東北四十里上有聖水泉)蓮靑山(在縣東北五十里有東西二峯)靑龍山(在縣)
(東北五十里南為寄寶山又南為屏山屏山西為華蓋山皆石孔出泉流而為西江水)樓山(在縣)
(東北七十里上有飛泉下為胭脂溝水天將雨則水如桃花色雨止如故)越峯山(在縣東北七十)
(里由蓮靑山東涉漷水而得此山高出雲表南為連珠山其左一里為旗山其右八里為麞山即唐帽山)
(也)太白山(在縣東北八十里上有太白洞西為仙姑山南為鳳皇嶺由嶺而東上為崆峒山中)
(有洞産白蝙蝠大者如鴉)黃葉山(在縣東北九十里)大崖阜山(在縣東北九十里高)
(峯如削南為巉山上有兩泉相對灑下為瀑布)述山(在縣東北一百里其麓有泉流而為漷水)嶧
縣靑石山(在縣東七里上有仙人洞)葛嶧山(在縣東南十五里即柱子山縣以此)
(得名也但禹貢所云嶧陽孤桐確係鄒嶧山蓋鄒嶧山無土壤故孤桐為可貴觀王氏詩傳鳬繹二山皆)
(徐州地繹與嶧同則嶧陽之為鄒嶧無妨於徐州之貢也不知孔穎達何故必欲以葛嶧當之豈以滕嶧)
(為徐而鄒泗為魯耶不知鄒泗皆徐州域也保有鳬繹遂荒徐宅此明徵矣或以鄒嶧山多石而葛嶧山)
(多土桐非土不生則王氏之解高人一等)白山(在縣南二十里)望仙山(在縣南二十里)丁
公山(在望仙西)黃邱山(在縣南六十里路史黃帝都彭城夀邱在其山北附存以備攷)鐵
角山(在縣西南二十里)牛山(在縣西南三十里)黃罏山(在縣西南七十里路史顓)
(頊修黃帝之政采葛嶧山之銅鑄鼎以藏天下之神主是也)馬山(在縣西南九十里)白茅
山(在縣西十五里)石屋山(在縣西二十里)圓山(在縣西四十里石可為砥)閏公山
(在縣西北五十里)柏山(在縣北四十里)雲谷山(在縣北五十里其南為九陽洞西北為梁)
(王洞)君山(在縣北六十里述征記曰丞縣君山有抱犢崮壁立千仞去海三百里上有池深可數尺)
(水不增减西泇之水出焉皆有隠者王老抱犢而耕故又名抱犢山北為費縣界西泇水出其境詳費縣)
巨梁山(在縣北六十里一名巨龍山南一里為將軍山西南斗山)車稍山(在縣北六十里)
(即寰宇記之所謂花盤山也凔浪之淵水出焉北有龍洞旱禱輙應)熊耳山(在縣北六十里上有)
(黃龍禪師委脫處)夾山(在縣北七十里)㮄山(在縣東北四十里)天臺山(在縣東北)
(五十里)金鄉縣陽山(在縣西北二十五里以其在衆山之陽故曰陽山東二里為吳)
(山相傳吳隠之講學處也又北為葛山以山下居民多葛姓故名又北十里為魚山按金鄉故高平也)
(水經注曰高平山東西十里南北五里高四里與衆山相連頂上方平邑取名焉則縣中應有高平山或)
(者陽山即近是又有以鉅野之金鄕山與嘉祥之平山為古高平山者皆無所依據之言存之以備考)
魚臺縣獨山(在縣東四十里獨立湖中因名)黃山(在縣東五十里黃良泉水出焉)
鳳皇山(在縣東五十里)聽山(在縣東五十里)大靑山(在縣東七十里)桃花山
(在縣東七十里)鳬山(在縣東北七十里)平山(在縣東七十里)廟山(在縣東南七十里又)
(前為寨山後為兗山)濟寧州琵琶山(在州東五里)兩城山(在州東南五十)
(里山分合如兩城狀)牛來山(在州東南六十里)馬嶺山(在州東南六十里與魚臺縣鳬)
(山相接聯)疃里山(在州西三十里)曠山(在州西二十里)彭子山(在州西南三十里)
縉雲山(在州西南三十里)空山(在州西南五十里)嘉祥縣東臥龍
山(在縣東南五里)雲山(在縣東南十四里與濟寧州縉雲山聯界)禮山(在縣東南四里其南)
(為魯翟山又南為瑩山又南為郗山郗山下有郗城)華林山(在縣東南十五里左為東磨山西為)
(閏公山)澹臺山(在縣南三里下有澹臺橋其南為潑山又南為羊鹿山又旁為馬山馬山之前)
(為覆金山羊鹿山之前為鳳皇嶺又南為釣魚山上有石如釣臺有巨人跡甚肖長尺有四寸)屬山
(在縣南三十里)丹鳳山(在縣南七里)范山(在縣南二十里)塔山(在縣南二十里上有)
(石塔下有紫雲洞雲出則雨前為小金山又前為富山)青龍山(在縣南二十二里前為雲頭山)
(又南為土山廣平無石可以耕藝又西為固山)大鼎山(在縣南二十五里南為武瞿山)琵琶
山(在縣南二十四里)紫雲山(在縣南三十里南為黃山黃山之東為二龍山)鎖石山
(在縣南二十二里前為牛山後為洪山)中山(在縣南二十五里)南鳳皇山(在縣南三)
(十七里)崱山(在縣南四十里南為黃路山)垜山(在縣南四十五里)南武山(在縣)
(南四十五里西為柏井舊有巨井柏覆其上)七日山(在縣南四十八里)蕪萸山(在縣)
(南五十里南為韭山又南為遂山山西麓有洞深二三里又南為蕭氏山)平山(在縣南五十五里又)
(名基平山南與金鄕縣聯界故疑為高平山也)隊南山(在縣西南七里又南為檀佛山又西南為)
(舟山又西南為商山)小獨山(在縣西南十里)大婦山(在縣西南十二里旁一山名小婦山)
靑山(在縣西南十五里又三里為焦氏山又五里為鐵山)狹山(在縣西南二十里)社山
(在縣西南二十里)燻火山(在縣西南二十里)陳庄山(在縣西南二十八里)布山
(在縣西南二十八里)空空山(在縣西南三十里)佛耳山(在縣西南三十里旁為鮮白山)
郎家山(在縣西南三十五里)午落山(在縣西四里迤北為箕山尖嶽山又西為故縣山)
西鳳皇山(在縣西七里)西臥龍山(在縣西十里)坨山(在縣西北十里)章
山(在縣西北十里)棗山(在縣西北十里)北鳳皇山(在縣北五里)萌山(在縣城内)
(北金大定間徙縣治此其支脉入城東為横山横山之前為獨坐山其後為柏山)汶上縣
蜀山(在縣南五里)曇山(在縣東北三十里)采山(在縣東北三十二里)破當山
(在縣東北四十里)陽穀縣穀山(在城中縣治東南)黃山(在縣東北八十里)
土山(在縣北十五里)壽張縣鳳山(在縣東南一里)梁山(在縣東南七十里邑)
(志云本名良山因梁孝王遊獵於此故名梁山考縣本名夀良因光武帝避叔諱改名壽張則山之改良)
(為梁以此)
東昌府(有山之州縣凡十志按東郡平原沃壤絶無陵麓而各州縣所雖土阜皆以山名今仍)
(其舊)
聊城縣平山(在城内西南土阜隆起如山舊設平山衛得名以此)堂邑縣
駱駝山(邑志云縣西十八里地形隠起如伏駝狀)博平縣鵝子巋(邑志云縣)
(西北十五里土阜魏然即古鵝子巋也魯義姑廟在焉)茌平縣茌山(城内土山應劭)
(曰茌本山名因縣在山之平陸故曰茌平也土脉赤墳横亘五百餘步相傳金元時取土築城其山遂平)
莘縣弇山(在縣北四十里馬橋鎮左傳閭邱嬰出奔兗中即此北魏孝昌二年忽有泉湧)
(出號曰弇山泉宋趙蒙治莘時旱禱輙應請於朝勅賜建廟曰顯仁)臨淸州大阜山
(在州北鎮定門外二里土阜廣而且高為州城之主山)館陶縣陶山(在縣南七十里)
(土阜高起云是古陶鎮)邱縣平邱山(在縣治東爾雅小陵曰邱)恩縣西
山(在縣西四十里舊恩州城遺址在焉或曰紫微山也)高唐州高唐山(在州東北)
(五里)鳴石山(在州東北十里山高數十仞取山石扣之聲音清越故名)
靑州府(有山之縣凡七)
益都縣牛耳山(在縣城内西南)香山(在縣東四十里)雲門山(在縣南五)
(里號大雲頂上有通穴如門可容數百人東南為劈山峯巒峻削如劈上有八仙臺西為駝山上有潭名)
(龍湫西南為鳳皇嶺嶺下為花林疃南為雲臺山)靑山(在縣南十里)黃山(在縣南十五里)
冶嶺山(在縣西南四里又名為山在廣縣側山麓有五龍口廣固藉此為守詳古蹟志)方山
(在縣西南十里)石膏山(在縣西南二十五里南陽水𤼵源於此)北峯山(在縣西南三十)
(里)朗公山(在縣西南四十里)三陽山(在縣西南四十里本名三朗山明恭王葬此因)
(更今名)九迴山(在縣西二十里一名九扈又名九會北陽水源此)大小龍山(在縣)
(西三十里兩山相對蜿蜒若龍)公泉峪(在縣西七十里内有白龍洞)馬鞍山(在縣西九)
(十里西為魯山)水泉峪(在縣西一百里多産音石類鍾乳)堯山(在縣西北八里齊記補遺)
(云堯所登也上有堯廟)二王山(在縣西北三十五里上有田齊二王塚)鐵山(在縣西北)
(七十里金嶺鎮與新城臨淄二縣聯界南十里為孟邱山又南十里為金山金嶺名鎮以此)臨淄
縣牛山(在縣南十里淄水逕其下)峱山(在縣西南十二里齊風遭我乎峱之間即此地)
(里志作嶩或又作䕫云相聯於嶩山也)稷山(在縣西南十三里齊記補遺云山有后稷祠故名)
愚公山(在縣西二十里東為愚公冢北為愚公谷)杜山(在愚公山南齊宣王獵於杜山遇閭)
(邱先生處)鼎足山(在縣東南十五里又名兔頭山女水𤼵源於此)昌樂縣鳳山
(在縣東二十里一名孤山界聯濰縣東為長龍山西為賀家山)方山(在縣東南二十里東丹河之水)
(出焉)黃山(在縣東南二十里寶泉出焉又南為西黃山)桃花山(在縣南二十里)二姑
山(在縣南二十五里相傳有二仙姑修道於此北為隨姑山)喬山(在縣南三十里山之西紅水出)
(焉)擂鼓山(在縣西南五十里又名馬駒嶺界聯濰縣白狼河源此)柳山(在縣西南六十)
(里)臨朐縣朐山(在縣東二里水經所謂覆釜山是也在巨瀰水東岸石皆黑色劚之)
(往往為鐵柱形)英山(在縣東南三十里)柳山(在縣東南七十里)沂山(在縣南九十里)
(稱小泰山周禮職方氏五鎮之一山之東谷為東鎮廟規模宏麗松柏皆數千年物歴代石碣森立廟中)
(自黃帝封東泰山漢武帝設祀於此後世修之不絶也廟西南五六里為百尺崖東南二十里為大平山)
(即水經之大弁山也唐沈亞之沂水雜記訛為大平山遂相沿不改太平山東北三十里為金轎山與安)
(邱縣聯界沂山之南為大峴山四面方百餘里重山邃谷一徑通行即古穆陵關也沂山之西北四十里)
(為明月峯峯北二十里為雙筆峯峯之中為天鹿峯天鹿之東南為天馬峯天鹿北十里為九秀峯九秀)
(之東為龍頭山西為虎臥山雙筆峯西北二十里為黃山黃山之西為月明崖崖之北十里為海浮山山)
(之西南十里為半壁山又西南為米山又西為三壹山又東南三十里為禪堂崮皆沂山之名勝也)七
寶山(在縣西南五十里又名嵩山南五里為黑山)仰天山(在縣西五十五里上有十道人)
(峯一坐九立竒狀天成後有佛光崖北巖下入一小洞東出攬鐵索而上為觀音閣石壁上圓明徑尺其)
(光如鑑東為文殊閣閣後至山背為水簾洞洞口厰豁水自内平舖而出流注為河即石溝河之源也山)
(南有四淵皆以龍名淵深莫測中有龍能興雲雨旱禱輙應宋祥符崇寧間皆有封號與山北之水簾洞)
(相通投以糠粃三晝夜從洞中出仰天山東二里為八旗山即魏書之八士山也下如九叠屛風上則八)
(峯駢秀俗又名八岐山又東望則呼為香爐峯釣魚臺南望則呼為閣老崮隨所望而異名)石門
山(在縣西十五里又山之西為孟婆山螺峯如髻巖中空曠可容數百人)逢山(在縣西二十里)
(壁立千仞上有石鼓鼓鳴則年歲不登述征記云逢山祠并祀石鼓)龍山(在縣東北十里下有龍潭)
(因名)紀山(在縣東北十五里龍山之東即丹山也邑志云或作丸或作几皆傳寫之誤按公玉帶云)
(黃帝封東泰山禪丸山則丸山其古名後因紀國建此遂名紀山上有紀王臺下有紀王橋紀山之名自)
(從此起又因南北二丹水所出故又曰丹山而几字之誤起於紀音之相同丸丹皆可竝稱亦非傳寫之)
(形似也)方山(在紀山西十里)靈山(在紀山東十里)行山(在紀山東北十里)堯山
(在縣東北二十里堯水之所出)倉山(在堯山東北五里)雙山(在縣東北四十里)寶瓶
山(在縣東北四十五里)安邱縣聖水山(在縣東十八里)蓋公山(在縣東四)
(十里上有蓋公祠墓)三山(在縣南十五里)牟山(在縣西南十五里)蒿里山(在縣西南)
(二十里)劉山(在縣西南四十里高一百餘丈峯巒九出上有桃源洞東為土山西為孤山)受
山(在縣西南四十里)神山(在縣西南五十里)峯山(在縣西南五十里上有仙姑洞東北)
(曰冇子山又東北曰白雲山亦有黃花洞)&KR1778;山(在縣西南六十里)峿山(在縣西南六十里一)
(名巨平山上寬平可數百畝)牛沐山(在縣西南七十里旁有小山曰龜山)書院山(在縣)
(西南八十里本名燈臺山上有公冶長書院因名)太平山(在縣西南八十里詳臨朐縣山上有)
(長城嶺其左右聯絡者曰金鞍山即今轎山一山跨兩縣而各異其名曰望海山雞鳴時東望日出海波)
(湧若浮金曰摘藥山曰鳳皇山曰鷹嘴山絡繹不絶直抵穆陵關上多古城石砦可以避兵)雨蘿
山(在縣西六十里)望高山(在縣西北二十里)擔山(在望高山東北)峽山(在縣西北)
(四十里兩山相夾濰水流其中)柴埠(在縣西四十里今俗呼為赤埠按水經注汶水自郚城東北)
(逕柴埠山西而今汶水實行赤埠之北疑柴埠或當為紫埠之誤而土人又訛紫為赤之誤云)諸城
縣烽火山(在縣東南二十里山之東為臥虎山南為石門山北為琵琶阜)盧山(在縣)
(東南三十里秦博士盧敖隠居於此因名俗名休糧洞上有飲酒臺聖燈巖皆敖之遺蹟也)障日
山(在縣東南三十里一名奕山)五弩山(在縣東南三十里膠水出焉又名鐵橛山又南為陶)
(山其南為徐山又南為管山)竹山(在縣東南三十二里)牛臺山(在縣東南四十里南為智)
(通山)回頭山(在縣東南七十五里泰山之脉南去阻海而迴頭向西也詳山總上有鼓山卓山髻)
(山大青門山小靑門山大枯山小枯山兔耐山以上皆山之西南諸山高山芍藥山筐垜山石樓山南黃)
(山北黃山公母山赦山雲母山以上皆山之東南諸山巨石竒形千態萬狀無不回頭西向者)重羅
山(在縣東南八十里)藏馬山(在縣東南一百里)牛龍山(在縣東南一百二十里)
琅邪山(在縣東南一百五十里上有琅邪臺詳古蹟志齊景公遵海而南放於琅邪即指此山也)
(山上有神淵人汚之則竭齋戒則通又有崇擺山紫良山朱家山陳家山紀邱山皆琅邪山名勝也)常
山(在縣南二十里齊記曰禱雨常應故曰常山宋宣和間立常山祠祠前二泉竝出蘇軾守郡時題名)
(曰雩泉)黃山(在常山南十里俗呼黃茅岡又曰黃坂)轉頭山(在縣南四十里亦回頭之)
(意)桃林山(在縣南六十里南為虎貔山馬鞍山東為横山北為大仙山)石屋山(在縣)
(西南三十二里)苔山(在縣西南五十里山介諸莒之間或莒山之誤也)馬耳山(在縣西南)
(五十里水經注云山高百丈上有兩石竝舉望齊馬耳故世取名焉東北為東垜山夾山鐵牛山南為孝)
(順山鞍山瓦籠山西南為花山横山瓮山斗山固子山)分流山(在縣西南六十里漢武帝種金)
(杏於此上有風門山兩峯中闊如門風至則有聲外有蘿卷山高山團山黑石山孤峯嶺龜峯皆分流之)
(勝也)磨石山(在縣西南五十黑石可為礪)昆山(在縣西南六十里東為掛衣山北為梳粧)
(河)九僊山(在縣西南八十七里上有興雲寺寺北有萬壽峯邑志云漢明帝時有九老不詳姓)
(氏日攜酒飲萬夀峯下年或一百二十歲或一百一至少者八十几忽同一日殁人因稱為九仙併以名)
(其山世又傳蘇氏兄弟九人得道於此未知孰是山上有八朵峯捨身峯玉女峯洗粧峯望海峯天門石)
(窖天乳泉從壽嶺自從夀西下為戰國時孫臏讀書處有磨劍石石跡峯龍紋澗怡神臺秘靈峽環奎峯)
(嘯臺皆其遺蹟)錫山(在縣西北四十里上有先賢公冶長墓)荆山(在縣西北四十里)白
玉山(在縣北五里洪武四年三月十五日河汉社忽大風終日擁白沙而成此山)漢王山
(在縣北四十里)白龍山(在縣東北四十里)巴山(在縣東北四十里)博山縣
岳陽山(在縣東南十里跨萊蕪益都三縣界淄水出山之隂)黑山(在縣東南十里山石多黑)
(煆之如鐵汁利器用)峩眉山(在縣南一里又名峩嶺)石馬山(在縣南三十里又名黃紅)
(嶺)鳳皇嶺(在縣西南十里即神頭山上有玉皇宫顔文姜祠故名)博山(在神頭山之南)
(又南為高閣山又南為三泉山)樵嶺(在縣西南十里)八子砦(在縣西十里)禹山(在縣)
(西十五里又名大王嶺)虎山(在縣北五里又名虎豹崖)英山(在縣北六里南為鵓鴿崖)甕
口山(在縣西南二十里自土門道至青石闢口南為萊蕪縣界北接淄川縣之甲山)
登州府(全屬皆有山)
蓬萊縣漏天巖(在縣東三十里巖石俯瞰如覆石孔如篩冬夏滴水如漏故名)朱
高山(在縣東八十里臨海多産滑石)白辰山(在縣東九十里山北有門三空隔山可以望海)
三山(在縣東九十里又名筆架山)芝山(在縣東南十五里)羽山(在縣東南三十里書)
(殛鯀於羽山孔安國註曰在齊東海中蔡沉註曰在徐州寰宇記曰今徐州既有羽山鯀廟則孔註誤也)
巨山(在縣東南四十里)九目山(在縣東南七十里齊記云山有九竅故名)密神山
(在縣南山麓有貴溪即密水也又名密水山一峯名奎山)馬兒山(在縣南十五里又名馬鞍山)
虎山(在縣南十五里)平山(在縣南二十里)龍山(在縣南四十里)邱山(在縣南七十里)
牛頭山(在縣南八十里)崮山(在縣南八十里)望海嶺(在縣西南十五里)影口
山(在縣西南三十里)荆山(在縣西一里)西山(在縣西五里即西王庄之東山又西為赤)
(山又南為登高山)石門山(在縣西十里又西為黑石山)田横山(在縣西北三里即横)
(與其徒五百人退保海上處也即墨縣亦有田横島蓋奔竄非一處耳明萬歴間因倭寇立城垣於此)
丹崖山(在城北三里海上來龍至此陸起詳山總東西二面石壁峭立上有蓬萊閣及半仙獅子)
(等十三洞下有珠璣巖)沙門島(在海中去縣北約六十里上有龍女廟又名廟島齊乘曰沙門)
(島在登州北海中相聯屬者有鼉磯牽牛大竹小竹等島海市現滅常在此五島上)黑山島(在沙)
(門島西)鼉磯島(在沙門島北其石可為硯)高山島(在沙門島北)長山島(在沙)
(門島南長亘三十里上有徂島鹿島半洋島)小竹島(在長山島東)大竹島(在小竹島)
(東)牽牛島(在大竹島西北)羊駝島(在駝磯島北)欽島(在羊駝島西)漠島
(在海中東北約五六百里)南隍城島(一作皇成沙門島北去郡四百餘里)北隍城島
(南隍城之北九十里南為山東界北為遼東界)黃縣馬嶺(在縣東南十五里)蔚陽
山(在縣東南二十里)黃山(在縣東南二十里西為了角山)洚山(在縣東南三十里洚水河)
(𤼵源於此)石門山(在縣東南三十里兩山相對如門)土山(在縣東南四十里)貴嶺
(在縣西南十五里俗名黃縣嶺)龍山(在縣西南十五里)盧山(在縣西南二十五里晉時盧童)
(子昇仙處因名)鳳嘴山(在縣西南三十里)蹲犬山(在縣西南三十里大沽河𤼵源於此)
義門山(在縣西南三十里)白鶴頂山(在縣西南三十里)里山(在縣西南四十)
(里界聯招遠縣)乾山(在縣西北二十里)萊山(在縣南二十里封禪書齊八神六曰月主祀之)
(萊山今上有月主真君祠)魯基山(在縣西南四十七里一名黃山)石城山(在縣南四十里)
(一名芝隂山)㟂屺山(在海中去縣西北二十里)桑島(在海中去縣北六十里)福山
縣東山(在縣東八里)榛山(在縣東十里)祝聖山(在縣東南二里又名芝山)
(南有昇仙峯芝陽洞即馬丹陽昇仙之地圖刻尚存)塗山(在縣東南七里)西牟岡(在縣東南)
(十里)神山(在縣東南十五里東為造書山)高㠠山(在縣東南四十里)蛤蠦山(在縣)
(東南四十五里上有蛤蠦寺聖水泉)靑龍山(在縣南二里)馬山(在縣南二十里)獅子
山(在縣南四十里)迷雞山(在縣西南二十里)黑石山(在縣西南二十里)積金
山(在縣西一里)硃山(在縣西二十五里又東為疋山又東為蛇山横亘十餘里)次興岡
(在縣西北十里)側立山(在縣西北三十五里)磁山(在縣西北五十里)白石阜山
(在縣西北五十里)福山(在縣北五里縣以此得名)沙山(在縣北十里)海洋山(在縣)
(東北二十八里)碁山(在縣東北三十里)之罘山(在縣東北三十五里齊乘云山高九里周)
(五十里長三十餘里封禪書五曰陽主祀之罘山有陽主廟或作芝罘界聯文登縣)海洋島(在海)
(中去縣北十里)韓家島(在縣東北五里)潘家島(在縣東北五里)宫家島(在縣東北)
(十里)胡家島(在縣北五里)棲霞縣靈山(在縣界七里)棋山(在縣十東三)
(里山之東又有寨山)虎斑洞(在縣東五十里深邃莫測居人常以火試之烟輙出山後)唐山
(在縣東南十里)鳳山(在縣東南五十里)院山(在縣東南七十里)翠屏山(在縣南一)
(里)大方山(在縣西南二十里西又有小方山)南斑山(在縣西十五里北有北斑山)
交毛山(在縣西北二十五里)北曲山(在縣西北三十里)艾山(在縣西北三十里山)
(上有温泉可浴又山之陽産艾每五月五日平明後艾皆空心相傳為神仙採去)蠶山(在縣西北)
(五十里)公山(在縣北十五里)松山(在縣北三十里)岠嵎山(在縣東北二十里又名金)
(山又名鋸齒牙山最為險固)龍山(在縣東北四十里)葒花洞(在縣東北四十里中有石)
(門稍折而下空㓊如屋高廣可一丈容坐數百人又折而東循梯磴而上有積水深數尺澄徹可鑑飲之)
(可以療疾)百澗山(在縣東北七十里産鐵)招遠縣羅山(在縣東二十五里)
黑山(在縣東四十里)齊山(在縣西三十五里)望兒山(在縣西六十里)靈應山
(在縣西北二十里)湯泉阜(在縣北五里齊乘云泉出阜南極熱東流合冷泉入池始可浴)張
畫山(在縣北十五里)鳳喙山(在縣北三十五里本名牛心山元陳節齋過此鄙之乃易今名)
黃山(在縣北四十里)虎空山(在縣北四十里)雲屯山(在縣東北二十五里)會仙
山(在縣東北三十里)斑仙洞(在縣東北三十里蘿山之麓為羽士修真之所)萊陽縣
望石山(在縣東二里)福阜山(在縣東六十里與海陽縣聯界)昌山(在縣東南)
(二十四里)五龍山(在縣南二十里五龍河水逕此)韮山(在縣南三十里俗名荆山寰宇記作)
(薤山爾雅作霍山)鳳皇山(在縣南五十里)迎駕山(在縣南五十里)高麗山(在縣)
(西南九十里本名嵳峩山司馬懿征高麗置戍於此因名)天井山(在縣西南一百里上有泉穴如)
(井)雙山(在縣西南一百二十里)福山(在縣西七十里)亭子山(在縣西北三里)來
鳳山(在縣北八里)芝山(在縣西北十里)旌旗山(在縣西北三十里)紫霞山
(在縣西北九十里)三螺山(在縣東北四十里)榆科山(在縣東北五十里)寧海
州盧山(在州東二十里齊乘云與大現山東牟山相聯)繫馬山(在州東四十里齊乘)
(云秦始皇繫馬於此至今山上草生猶多作繫結之狀)金牛山(在州東七十里)侯至山
(在州東南二十里)大崑嵛山(在州東南四十里齊乘云嵎夷海岸名山也秀拔為羣山之冠)
(本名姑餘山仙經云麻姑於此修道上昇餘址猶存因名姑餘後世遂訛為崑嵛也又相連有小崑嵛山)
(王重陽修道處)黃堆山(在州東南八十五里)龍洞山(在州東南一百一十里)聖水
巖(在州東南一百二十里)鳳山(在州東南一百三十里)交山(在州南五里)巋山
(在州南三十里)鷹嘴山(在州南三十里)嵠山(在州西南三十里)風山(在州西南三十)
(里北史云牟平有風山即此)雀山(在州西南四十里上下皆有温泉可浴)兩欹山(在州)
(西南六十里)牟山(在州北七里)崆峒島(在海中去州北約一百里)栲栳島(在州)
(南海中)浮山島(在州南海中)文登縣文山(在縣東二里齊乘作文登山寰)
(宇記曰秦始皇召集文人登此因以名山)鵂鶹山(在縣東二里山多此鳥因名)盧山(在縣)
(東十五里)牛仙山(在縣東南六十里)五箇頂山(在縣南十里)五壘山(在縣)
(南五十里南北成行宛如營壘前有石門山作旗門之狀)馬鞍山(在縣南七十里上多石洞可以)
(避兵)鐵槎山(在縣南一百二十里界聯榮成縣齊乘作鐵查山山有九頂南瞰大海山下有水簾)
(洞東西各一又東為雲光洞)千佛洞(在縣南一百二十里)萬石山(在縣西南十二里)
了角山(在縣西四十里)長學山(在縣西四十里漢鄭康成授徒於此有書堂遺址焉詳古)
(蹟志)紫金山(在縣西五十里上有紫金峯東華洞)崑嵛山(在縣西六十里詳寧海州)&KR3330;
山(在縣西六十里)鐵官山(在縣西一百四十里漢時冶鐵置官於此)駕山(在縣東北三十)
(里)著棋山(在縣東北五十里)燒車嶺(在縣北三十里)白鹿山(在縣北四十里)
幞頭山(在縣北五十里)艾山(在縣北七十里)劉公島(在縣北海中去威海巡檢司五)
(里)蘇門島(在縣南海中一百四十里)海陽縣垜山(在縣東二十里)唐兒
山(在縣東三十里)黃庵嘴山(在縣東四十里)七子山(在縣西南七十里)榆山
(在縣西八十里)三駕山(在縣西八十里)昌山(在縣西八十里界聯萊陽縣昌水𤼵源於此)
福臺山(在縣西北六十里即萊陽縣之福阜山)礶山(在縣西北一百里)槐山(在縣)
(西北一百一十里)招呼山(在縣北三十五里)林寺山(在縣北一百里)竹島(在縣)
(東北一百里)榮成縣成山(在縣東十里古不夜城側史記秦始皇過黃腄窮成山封)
(禪書七曰日主祀成山成山斗入海最居齊北隅以迎日出漢志作盛山漢武帝太始三年禮日於盛山)
(齊乘云成山與召石山相近因秦始皇會海神於此故後人遂呼成山曰神山)召石山(在縣東四)
(十里三齊記略云始皇造石橋渡海觀日出處有神人召石城陽一十山岌岌相隨而行石去不駛神人)
(鞭之見血至今召石山石色皆赤又成山東入海道水中有竪石往往相望似橋柱之狀又有柱石乍出乍)
(没伏琛云始皇渡海立此石標之以為記云今山下有海神廟始皇廟望海臺)龍山(在縣東南一百)
(二十里)峩石山(在縣南三十里)馬山(在縣南八里)高洛山(在縣南一百一十里)
鏌鎁島(在縣東南海中一百五十里)雞鳴島(在縣北海中)海牛島(在縣北海)
(中)海驢島(在縣北海中)
萊州府(全屬皆有山)
掖縣雄山(在縣東七里)雙山(在縣東十二里)大基山(在縣東二十里上有)
(道士峪)崮山(在縣東四十里)寒同山(在縣東南十五里液水𤼵源於此上有虛皇洞三清)
(洞五祖洞六真洞長生洞披雲洞靈官洞山北有仙姑洞)馬鞍山(在縣東南三十里小姑河𤼵源)
(於此又前有軍山士山金山)高望山(在縣南十五里東為筆架山)黃山(在縣南四十里)
(山産白石如玉)福山(在縣西南五里)禄山(在縣西北五里上産温石北臨大海)單山(在縣)
(北五里)三山島(在縣北六十里封禪書八曰隂主祀三山祠即此)蜉蝣島(在縣西北)
(一百里海中)平度州石屋山(在州東十二里)固山(在州東十五里)魚脊
山(在州東二十五里)六曲山(在州東五十里)紅山(在州東六十里)金錢山(在州)
(東南三十五里一名金泉山輿地志云金泉明堂發而為膠水)文武山(在州西十八里下有秦王)
(河)三固山(在州西七十里又名三戸山漢宣帝祀三戸於下密即此)界山(在州西北五十)
(里)公沙山(在州北十八里漢公沙穆故居)小豁山(在州北二十里)大豁山(在州)
(北二十五里)鳳臺山(在州北三十里)明堂山(在州北四十里)雲山(在州北五十里)
天柱山(在州北五十里)之萊山(在州北五十里齊記云東連大澤明堂御駕諸山黃帝之)
(所常遊也秦漢祀月皆在此山)高望山(在州北五十里上有寒巖石與掖縣各别)茶山(在州)
(北六十里)墨山(在州北六十里石色如墨墨水𤼵源於此)大澤山(在州北七十里聯掖縣界)
(山頂有石城故址昔人避兵所築有湧泉峯瑞雲峯飛來峯寳案峯摩雲頂金剛崮流雲峽白虎溪望蓮)
(臺邀月臺聚景臺釣魚臺樓子石拄腰石錦屏石試劍石蟾蜍石天耳石天眼石清凉石船石香積石桃)
(花澗仙人橋諸名勝處)兩髻山(在州東北十三里)嵖岈山(在州東北三十里)靑
山(在州東北六十里)落葉山(在州東北六十里)濰縣㙮山(在縣東南五十)
(里寰宇記曰山形如㙮又名溉源山東丹河𤼵源於此)程符山(在縣西南三十里與昌樂縣聯)
(界)黃山(在縣西南四十里)昌邑縣東山(在縣東二里)狗冢山(在縣)
(東二十里)靑山(在縣東南二十五里又名青石埠)臥虎山(在縣南三十里)博陸山
(在縣南四十里漢封霍光為博陸侯食邑於此因以名其山唐天寳六載賜名霍侯山山之東為石臼山)
(山頂有石臼凡九相傳麻姑搗藥於此山上有麻姑池山下常聞杵聲)岞山(在縣南八十里)峽
山(在縣南九十里界聯安邱縣)西巖山(在縣西二里俗呼新峪埠)膠州蜈蚣山(在州)
(南三十里石可為礪)艾山(在州南三十五里俗呼為石耳山山之東南為白山黃山旗山鼓山山西)
(南為陳山樹山花山七寶山小竹山方山)小珠山(在州南九十里山之東硝石特立下出清泉味)
(極甘美齊乘云小珠山錯水所出)大珠山(在州南一百二十里又名玉泉山壁立千仞勢壓群)
(峯齊築長城東至大珠山而止)靈山(在州南一百二十里舊建衛)鐵撅山(在州西南一百)
(一十里即諸城縣之五弩山山頂一泉自石罅流出清寒滴瀝一名滴水涯巖上飛瀑注瀉即膠水之源)
(也)松山(在州西南一百二十里)黃島(在州東南海中六十里)薛家島(在州東南)
(海中九十里明陽武侯薛禄故居東為封山西連青泥島桃林島穇子島李家島)唐島(在州南海)
(中九十里上有飲馬池)古鎮島(在州西南一百二十里海中)石臼島(在州南一百二)
(十里海中)高密縣白羊山(在縣東南十里)王子山(在縣南五十里)小靑
山(在縣西北十里)礪埠山(在縣西北五十里一名劉宗山石可為礪故名)即墨縣
天井山(在縣東十五里上有井泉甚甘)窰家山(在縣東二十里)天柱山(在縣東三)
(十里)石門山(在縣東三十里兩峯如門天欲雨則雲自門出)四舍山(在縣東四十里或云)
(四社或云肆赦)高山(在縣東四十五里)三標山(在縣東南二十五里)鐵旗山(在縣)
(東南三十里)劈山(在縣東南三十里)峽口山(在縣東南三十里)馬山(在縣東南)
(四十里)鶴山(在縣東南四十里)單山(在縣東南五十里)華樓山(在縣東南八十)
(里又謂之華表峯)隂山(在縣東南八十里上有小池雖大旱不洞)午山(在縣東南九十里)
小蓬萊山(在縣東南七十里)大妙山(在縣南十里)不其山(在縣南二十里)
(又名馴虎山漢不其令童恢事詳宦績志)石城山(在縣南三十里)勞山(在縣南六十里濱於)
(海其山有二高者曰大勞差小者曰小勞二山相連高二十五里周八十里齊記云泰山雖云高不如東)
(海勞又名勞盛山寰宇記秦始皇登牢盛山望蓬萊是也其上有鶴山寶珠山清風嶺王喬崮凌烟崮金)
(剛崮虎嘯峯鳳皇峯獅子峯巨人峯翠屛巖仙巖碧落巖玉皇洞猶龍洞白龍洞華巖洞明霞洞華陽洞)
(白雲洞夕陽洞松風口八仙墩玉女盆僧帽石皆山之名勝也)浮峯山(在縣南九十里)女姑
山(在縣西南四十里有漢明堂遺址漢志不其祀太乙仙人女姑殆事神之巫也)樓山(在縣西南)
(四十五里)孤山(在縣西南九十里)馬鞍山(在縣西二十里)鏡容山(在縣北一里山)
(高丈許水漲則山隨而高)靈山(在縣北四十里與膠州各别)盟旺山(在縣東北十里)黃
山(在縣東北十五里)黑山(在縣東北二十里)靑山(在縣東北五十里)錢穀山
(在縣東北五十里)老匙山(在縣東北九十里)巉山(在縣東北一百二十里)福島
(在縣南五十里海中相傳徐福將童男女三千入海住此島故名其旁曰小島香花島塔沙島積穀島巉)
(山島車牛島白馬島)陰島(在縣西九十里海中)田横島(在縣東海中去岸二十里)顔武
島(在縣北一百里海中)管島(在縣東北一百里有大小二島又竹槎島)
武定府(有山之縣二)
海豐縣馬谷山(在縣北六十里俗名大山高三里周六七里山西南之半有洞深不)
(可測相傳有龍馬自中出故名馬谷山按金史無棣有老烏山未詳其處或云即此山也)騮山(在縣)
(西北一百里俗名小山高一里許自南而北復折而西形如環帶延袤十餘里土石相半山上有望海亭)
(北一里為七龍口山乃中斷山以西之瀦水逕此而東)無影山(在縣東北一百里高阜隆起土)
(多石少泉洌而甘地産金頂艾灸病甚驗)分水嶺(在縣西北四十里唐史無棣縣有分水嶺)桃
花嶺(在縣東北一里因古堤為阜植桃其上)霑化縣久山(在縣東北七十里相)
(傳秦始皇築此以鎮海口今名久山鎮山形蜿蜒相續名稱各異東五里曰黃柏嶺南十里曰魚山折而)
(西曰孤山北十里曰敖家山十五里曰擔山又二十三里曰李家山曰太白山曰四角山曰于家山抵海)
(豐縣界山之名不一而足而實不可以言山也)
沂州府(全屬皆有山)
蘭山縣馬陵山(在縣東九十里北與郯費二縣聯界南抵江南之宿遷縣綿亘八百)
(里中有由吾洞白龍潭水出焉其旁為蒼山皆境以内山也舊志以為古琅邪山者誤)赤石山
(在縣南一里山有二阜曰金雀環曰銀雀環東西相峙中為桃花洞有泉水出焉南流為陽明洞)蘭
山(在縣南八十里縣以此得名)層山(在縣南九十里旁為柱子山黃山)冊山(在縣西南)
(四十里)杏山(在縣西南五十里)大冶山(在縣西南六十里旁為朗公山麒麟山)鄧
山(在縣西南八十里左為石柱山右為平山)寶山(在縣西南九十里東為鐵角山)黃柱山
(在寶山西)安樂山(在縣西南九十里)大孤山(在縣西南九十里旁為小孤山)石龍
山(在縣西南一百里)帽山(在縣西南一百十里)魯卿山(在縣西南一百三十里又名季)
(山季文子祠墓在焉)靑山(在縣西南一百三十里)石城崮(在縣西南一百四十里)伏
龍山(在縣西南一百四十里上有龍潭龍祠旱禱輙應)艾山(在縣西二十五里東為鐵牛山)
五坪山(在縣西四十里)大柱山(在縣北九十里前為荆山左為映旗山右為銀錫嶺大柱)
(之北汶水𤼵源於此)湯山(在縣東北六十里有泉出如沸湯古謂之温泉坂流而為湯河)郯
城縣孔望山(在縣東南三十里即馬陵山之峯也詳蘭山縣)石梁山(在縣西北)
(六十里)芙蓉山(在縣西北六十里)七岌山(在縣西北六十里一名七級山)神山
(在縣西北六十里)羽山(在縣東北七十里禹貢羽畎夏翟即此山海經註云羽山在東海祝其縣)
(西南鯀殛處也上有二泉滙為羽潭左傳子産云鯀殛羽山其神化為黃熊入於羽淵則此羽山為鯀殛)
(處無疑矣)九龍山(在縣東北九十里沭水所逕)有餘山(在縣東南六十里入邳州界)
萬松山(在縣西北五十五里)磨山(在縣西北六十里)費縣蕭山(在縣東二)
(十五里)方山(在縣東南十里)荻子山(在縣東南十里)蒼山(在縣南三里西為樓子峪)
由吾山(在縣南四十里即馬陵山也詳蘭山縣)廣泉山(在由吾山北)柱子崮
(在縣南四十里)吳家崮(在縣西南七十里上可避兵)南城山(在縣西南八十里即曾子)
(葬父處也亦名曾子山其麓為印山有子游祠其旁為石門山武城遺址在焉)大筐崮(在縣西南)
(一百三十里有泉流為祊河)聖堂山(在縣西五十里)歴山(在縣西一百二十里)蒙山
(在縣西北七十里禹貢蒙羽其藝詩奄有龜蒙即此百蒙山也山址與萊蕪新泰二縣之龜山相聯延亘一)
(三十里山之北為蒙陰縣界東為九女關西為紫金關諸泉水俱出其下流入於沂齊乘云蒙山前陽口)
(山有玉皇觀老子故宫也北為平仙頂)聰山(在縣西北一百四十里浚水出焉)箕山(在縣)
(東北二十里東泇水出焉)莒州喬山(在州東二十里)梁父山(在州東三十五里)
摘藥山(在州東一百六十里與安邱縣聯界)焦原山(在州南四十里又名峥嶸谷俗呼青)
(泥衖兩壁峻立如衖下臨百仞之溪李白詩乎執飛猱摶雕虎足躡焦原未云苦即此也)馬鬐山
(在州南六十里上有二井相去僅尺一甘一鹵)几山(在州南六十里又名駞山)寨山(在州南六)
(十里)集盧山(在寨山東南)&KR4123;山(在集盧山東南)望海山(在州南七十里)浮來
山(在州西北二十里一名浮邱山)檀特山(在浮來山西)屋樓山(在州西北二十五里)
(一名石牟山繹史昔有巢氏治此山南)箕屋山(在州西北九十里水經注濰水出琅邪箕縣即)
(此)護石崖(在州西北一百五十里其崖虚空每大水則出羊肚石鵝管石)基山(在州北一)
(百里)七寶山(在州北一百里出寶土金銀非此土不液)高柘山(在州北一百三十里一名)
(巨平山又名擡頭山浯水出其下東流與濰水會)石壁山(在州北一百五十里)雲孔山
(在州北一百五十里)雹山(在州東北一百里)張暹山(在州東北一百里)公婆山
(在州西南二十五里)土山(在州西南五十里)絡山(在州西北四十里)雪山(在州西北)
(六十里)蒙陰縣棉山(在縣東十里山上多産木棉因名又十里為堯山又十里為紅)
(山又十里為長山其山起伏聯絡延長數十里)中山(在縣東二十里)檀山(在縣東四十里)三
山(一在縣東三里一在縣西三里兩山對峙各秀三峯故名)九女山(在縣東南十里)黃墩
山(在縣東南三十五里)仙洞山(在縣南八里亦名蒙陰山)蒙山(在縣南三十里其陽為平)
(仙頂詳費縣其北麓為九仙山)龜山(在縣南五十里詳新泰萊蕪二縣)雙山(在縣西二十五)
(里)浮來山(在縣西北三十里詳莒州)敖山(在縣西北三十五里詳新泰縣)艾山(在縣)
(西北一百三十里詳蘭山縣)方山(在縣北八里)飛蛾山(在縣北八里一名鳳皇山)兩
縣山(在縣北六十里一名龍亭洞西北與新泰縣聯界因名)嵩崮山(在縣北一百十里)
臨樂山(在縣北一百三十里狗跑泉出山之東北)魯山(在縣北一百六十里螳螂之水出焉)
具山(在縣東北十五里詳新泰縣)云云山(在縣東北三十五里詳泰安縣)昔賢山
(在縣東北五十里即沂水縣之晏嬰山也)黃鵠山(在縣東北八十里小沂水出焉)乾山(在縣)
(東北九十里)盧崮山(在縣東北一百二十里山北為鹿嶺盧原水出焉)沂水縣
東臯山(在城東一里學宮在其南麓又東為蛾山又東北為牛心山)&KR3330;山(在縣南十里)
扈山(在縣二十)(南里)四門山(在縣西南五十里)望仙山(在縣西南七十里)
蘆山(在縣西南一百二十里)黃山(在縣西二十里)雙崮山(在縣西三十里)柴胡
山(在縣西三十里)靈山(在縣西四十里)龍山(在縣西五十里)磨石山(在縣西五十里)
晏嬰山(在縣西六十里界聯蒙陰縣名昔賢)雪王山(在縣西六十里)兀兒山(在縣)
(西北二十五里)雹山(在縣西北四十里一名爆山)文峯山(在縣西北五十里)宿山
(在縣西北五十里)紀山(在縣西北七十里相傳紀候去國曾居此)閔公山(在縣西北八十)
(里閔子騫避地於此又有子路依棲谷今號二賢庄)白馬山(在縣西北一百三十里)鳳皇
山(在縣西北一百餘里上有織女洞洞臨沂水高峻險絶人莫敢俯瞰中有石形若鼓擊之有聲每歲)
(七夕雲氣觸空環如結綺近而耳之隠隠如聞機杼聲)荆山(在縣西北一百五十里)沂山
(在縣北一百里)大峴山(在縣北一百里上為穆陵關東北即大弁山詳臨朐縣)永福山
(在縣東北六里又俗名羅穀山)日照縣聚奎山(在縣東南二十里)虎山(在縣)
(南十里)觀山(在縣南二十里)風火山(在縣南五十里)矮岐山(在縣西南五十里竹)
(子河源出此)三柱山(在縣西南五十里)韓家寨山(在縣西南五十里)桃源
洞山(在縣西南六十里)磴山(在縣西南六十里)小兒山(在縣西南七十里邑志云)
(即小兒與孔子難日處今有廟)幽崮山(在縣西南八十里)得蹤山(在縣西南八十里)
白垜山(在縣西南八十里)南北鐵山(在縣西南八十里)高子山(在縣西五)
(十里)不落固山(在縣西六十里)花山(在縣西北二十里)馬陵山(在縣西北三十)
(里詳蘭山縣)靈樵山(在縣西北四十里)空中水山(在縣西北六十里)五姑
洞山(在縣西北六十里)馬空山(在縣西北六十里)穀倉山(在縣西北八十里)
盤谷山(在縣西北八十里頂上有泉其深無底俗名海眼)鐵骨山(在縣西北一百里)
柏林山(在縣西北一百里)筆架山(在縣西北一百里)䭾兒山(在縣西北一百)
(一十里寨河源𤼵此)崑山(在縣西北一百里)洪寧山(在縣西北一百里)龍姑山
(在縣西北一百二十里)河山(在縣北二十里)白石山(在縣北四十里)
泰安府(全屬有山)
泰安縣徂徠山(在縣南二十五里)石閭山(在縣南五十里)介石山
(在縣南五十里)梁甫山(在縣南一百里)云云山(在梁甫山之東亦名梁父與新泰萊蕪二)
(縣聯界)亭禪山(在縣西南三里一名高里山俗訛為蒿里)泰山(在縣北五里亦曰東嶽亦)
(曰岱宗書歲二月東巡狩至于岱宗詩泰山巖巖周禮職方兗州山鎮曰岱山尸子曰泰山中有神房阿)
(閣三十六洞天之一也道藏經曰山周圍一百六十里畸五十步方面各四十里郭璞書從山下至頂四)
(十八里三百步凡十八盤而上泰山之見於經傳子史者不勝殫述兹就本嶽之名勝曰峯曰崖曰洞曰)
(嶺曰峪曰巖以類序之其餘分見巡狩秩祀古蹟等志兹不複載)天柱峯(在嶽頂西南)日
觀峯(在嶽頂東每於雞鳴時觀海上日出今建有觀海亭)月觀峯(在日觀峯西對日觀而言)
(取月朏庚方之義俗訛為越觀)秦觀峯(在月觀峯西又有周觀峯舊志云秦觀可以望長安周觀)
(可以望河洛越觀則以吳門白馬證之岱史改為月觀以為對日觀而言而以周觀秦觀或為周秦封禪)
(時所名取義近是)丈人峯(在秦觀西)迴雁峯(在嶽頂西南)獨秀峯(在嶽陽石)
(上多題名)獅子峯(在獨秀峯下)蓮花峯(在獨峯東)秀芙蓉峯(在西溪上)龍
泉峯(在嶽陽西)凌漢峯(在嶽西)君子峯(在嶽頂東)愛身崖(與日觀相聯峯)
(之東西南三面皆峭壁千仞有石突出丈許其缺處可三尺舊名捨身崖愚民於缺處往往自投崖下以)
(邀輪迴之福明巡撫何起鳴繚以垣勒石示禁易其名曰愛身)東百丈崖(在嶽頂西南其下有)
(瀑布匯而為池名曰天紳)西百丈崖(與東崖相去三百步其高倍於東崖惟東崖南向而西崖)
(則東向耳)仙影崖(在嶽西南傲來山石皆蒼黝而仙影獨白)五花崖(在碧霞宮南五峯如)
(障)三字崖(在嶽陽一名馬棚崖又名歇馬崖石上有墨書三畫雖風雨不改故名三字崖)御
帳崖(在二天門宋真宗止御仗處上有古松一株即秦始皇所封五大夫松也今非秦時物五大夫)
(蓋秦之爵級而相沿以為五株松者誤也)靑嵐嶺(在嶽頂西南)迴馬嶺(在三字崖前馬)
(至此不得上也)黃峴嶺(在御帳崖西一名快活三)西横嶺(在嶽西削壁横亘)十峯
嶺(在迴馬嶺右)分水嶺(在嶽東北漢明堂後)昇仙嶺(在分水嶺東)長城嶺
(在嶽北從平陰而來即長城巨防也)仙臺嶺(在嶽北六十里歴城縣界)大小龍峪(二峪)
(俱在西南趾西溪之水出焉)桃花峪(在嶽頂西南二十五里)仙趾峪(在傲來山後有)
(仙人履跡長尺許行馬躧之輙加長寸餘移時而復又名馬蹄峪)經石峪(在嶽陽又名石經峪)
(石上皆刻金剛經隷楷書悉備)迎陽洞(在碧霞宫前又名朝陽洞)遙觀洞(在迎陽洞前)
黃伯陽洞(在嶽西十五里戰國時隠士)金絲洞(在嶽北元邱長春煉丹處)桃花
洞(在磨崖碑下)仙閭巖(在嶽頂西漢武帝賜名)鳳皇山(在嶽陽有白雲洞)象
山(在鳳皇山下)靑山(嶽東麓)傲來山(在嶽西南俗名扇子崖)東神霄山
(在嶽頂東)西神霄山(在嶽頂西)玉女山(在嶽東十里内有石屋相傳玉女修真之處)
雕巢山(在嶽西十五里)石馬山(在嶽西北十五里)三尖山(在嶽西十里)襁
山(在嶽北十里)鶴山(在嶽北十里以上諸山皆岱嶽四周之名勝也通謂之泰山在他處俱詳)
(附本山之下兹尊岱嶽而變例書之其名之俚鄙山之培塿者猶從其略)肥城縣塔山
(在縣東六里上有石塔)孤山(在縣十里)東石屋山(在縣東南二十里)周山(在縣)
(南二十里)紫榆山(在縣南二十五里)柱亭山(在縣南四十里)天井峪(在縣南四)
(十里上有瀑布)虎門山(在縣南四十里)鳳皇山(在縣南四十里)狼山(在縣西南五十)
(里明置狼山屯)鬱蔥山(在縣西八里本名金牛山宋真宗東巡駐蹕於此改今名山南有龍洞旱)
(禱輙應)陶山(在縣西三十里)七佛山(在縣西七十里)孝堂山(在縣西北六十里本)
(名巫山漢孝子郭巨葬母於此與平陰縣聯界)寨山(在縣東北十五里)新泰縣具
山(在縣東三里南聯蒙陰縣界)丹山(在縣東十八里)鷹崖山(在縣東三十里)聖水
山(在縣東二十五里)黃山(在縣東三十五里)寨山(在縣東三十五里)牛心山
(在縣東四十五里)嶅山(在縣東南十五里界聯蒙陰縣左傳先公以獻武廢二山蓋魯獻公名具)
(武公名敖)平阜山(在縣南二十里)鹿角山(在縣南二十里)關山(在縣南四十里即蒙)
(山西麓也)峙山(在縣西南二十里山上有羊蹄跡云是龍女牧羊處山下有祠旱禱輙應)黃寨
山(在縣西南二十五里)法雲山(在縣西南四十里)横山(在縣西南四十里上有雷山雨)
(山荆山)龜山(在縣西南五十里)梁父山(在縣西四十里與泰安縣連界)杏山(在縣)
(西北五里)新甫山(在縣西北四十里即宫山與萊蕪縣連界詩云新甫之柏新甫其本名也自漢)
(武帝封禪時於山上見仙人跡遂建離宫於山上改名宫山今仙臺石鞦韆柱猶存)雌山(在縣西南)
(七十里)曝書山(在縣北五里)榆山(在縣東北十里)五峯山(在縣東北十五里山)
(下有寶泉北為青龍崮)太公山(在縣東北三十里山下有太公村相傳太公望居此)孤山
(在縣東北三十里)龍堂山(在縣東北四十五里下有大小二池旱禱輙應)萊蕪縣
大屋山(在縣東二十里一名大室山嘶馬河源出此南五里為大突山恐即一山二名而室與突)
(相近而大室或又訛為大屋也)鵬山(在縣東二十五里)黃山(在縣東三十里又名黃羊山)
碁山(在縣東五十里)大石山(在縣東南十三里)二尖山(在縣東南二十五里)九
嶺山(在縣東南三十五里)葫蘆山(在縣東南五十里)鳳皇山(在縣南二十里又名)
(鳳皇寨山陽有安期洞又名朝陽洞有天然石屋)宮山(在縣南四十里即新甫山詳新泰縣)龜
山(在縣西南三十里)鑛山(在縣西北三里下有伏龍洞與鳳皇山之朝陽洞相通天每欲雨則)
(兩洞之雲相連)方舟山(在縣西北五十里)冠山(在縣西北五十里邑志漢昭帝元鳳間山)
(忽洶洶如千人聲有大石自立高一丈五尺圍四十八尺三石在下一石居上如冠形)楊邱山
(在縣西北五十里又名羊邱或云羊叔子居此)云云山(在縣西北五十里界連泰安縣金史以為)
(古肅然也酉陽雜俎又以長白山當之)香山(在縣西北六十里)大舟山(在縣西北六十)
(里山下東有白龍潭西有黑龍潭)照壁山(在縣西北七十里山陰一石如斧削高數百丈影蔽)
(黑龍潭祠如照壁故名)陰凉山(在縣北三十里)馬鞍山(在縣北六十里)&KR1166;枒山
(在縣北八十里或訛茶芽)萬福山(在縣東北三十里巖壑幽深可以避兵俗訛為望夫山附會望)
(夫化石故事今正之)夾嶺山(在縣東北四十里)倉山(在縣東北五十里)杓山(在縣)
(東北六十里)原山(在縣東北七十里界聯博山縣汶水出山之陽為邑境内淄水出山之北入博)
(山界)黃谷山(在縣東北八十里)石馬山(在縣東北八十五里二山皆博山縣聯界)靑
石關(在縣東北九十里)東平州龍山(在州東五十五里水經所謂峗山也)安
民山(在州西南三十五里)梁山(在州西南五十里詳壽張縣)棘梁山(在州西四十里)
(山巔石崖東西相對横石其上可通往來又名曰天橋山)荆山(在州西北三十里)金山(在州)
(西北四十里北為南蠟山其南為坤山馬跑泉水出焉)王陵山(在州北五里上有望祭臺明成)
(祖望祭泰山之處西為杏花岡)蠶尾山(在州北三十里其陰有九女泉右有小洞庭湖西為鳳皇)
(山山之西為黃石巖)鳳山(在州北三十里)黃華山(在州北三十里)鬭山(在州東北二十)
(里)金螺山(在州東北三十里又名白佛山)蘆泉山(在州東北三十里)東阿縣
少岱山(在縣東一里在岱宗之西故名其東為金山産石如彈丸搖之有聲曰鈴石)雪
山(在縣東十里旁為黑山又旁為萬山)冠山(在縣東南三里)念山(在縣東南十二里)天
池山(在縣東南十五里山頂出泉下為東流水)&KR3160;山(在縣東南三十里水經所謂大檻山也其)
(顛為兩巖謂之錦屏巖兩巖之南為磴道謂之天門觀北巖之側有泉自石中出名天乳泉北為王母巖)
(其絶頂有井雲出則而降)雲翠山(在縣東南三十里山頂有巨石高數十丈其形方正謂之印峯)
(亦曰天柱峯北為南天觀上為長春洞洞中有泉謂之天一泉)扈山(在雲峯山北)寺山(在縣)
(南一里南為聚寶山)龍頭山(在縣南二十里白雁泉水出焉南為歇馬嶺)黃崖山(在縣)
(南二十五里狼溪水出焉)大髻山(在縣南三十里)六工山(在縣南三十里旁為堂子山又)
(南為北臘山又西為百木山又西為子路山又西為鳳皇山)虎窟山(在縣西三里南為碻磝山)
吾山(在縣西八里即魚山漢武帝瓠子歌所謂吾山平者也隋書魚山上有曹子建讀書二臺一曰)
(柳書一曰羊茂)鵝山(在縣西十五里)苫山(在縣西二十里)黃山(在縣北五里即穀城山也)
(張良葆祠黃石處)香山(在縣北十五里北為艾山又北為凌山西為曲山考地道記即渠邱山也)
平陰縣會仙山(在縣東一里)孝婦山(在縣東三十里)大檀山(在縣)
(東南七里)文山(在縣南二里)紫蓋山(在縣南三十里)懸洞山(在縣南三十五里)
水山(在縣西南二十五里)亭山(在縣西南三十二里西為石門山)臺山(在縣西南三十)
(七里)龍橋山(在縣西十八里一名龜山左為臥牛山右為聖容山)峻玉山(在縣北二里山)
(多白石英)龍骨山(在縣東北十里)
曹州府(有山之州縣凡八)
荷澤縣歴山(在縣東北六十里上有虞帝廟)鳳咮山(在縣西二里)單縣
棲霞山(在縣東五里)大陵山(在縣西五里)城武縣文山(在縣)
(西一里漢高祖駐蹕於此)鉅野縣金鄉山(在縣東南五十里西為焦氏山西征記曰)
(焦氏山北有數山漢司隸校尉魯恭穿山得白蛇白兔不葬更葬山南鑿而得金故曰金鄉山)鄆城
縣獨孤山(在縣東北五十里)曹縣景山(在縣東南四十里故楚邱城北)
(衛文公徙居楚邱詩云望楚與堂景山與京即此景山也)曹南山(在縣南八里俗名土山詩云南)
(山朝隮是也論衡曰大山雨天下小山雨一國曹之南山雨一國之山也)荷山(在縣西十里地里志)
(荷山在濟陰定陶間)左山(在縣東二十里即左城也又名左岡左邱明之父墓在焉)靑山(在縣)
(東北五十里旁為臥龍岡)定陶縣髣山(在縣西北十里土阜彷彿如山故曰髣山)濮
州歴山(在州城東南七十里詳荷澤縣縣按一綂志舜耕歴山在濮州今入荷澤山南有)
(虞帝祠)
水總(水總分南北二條凡逕歴數州縣者為經列於總條之内其流見於一州一邑中者雖與經水)
(相會而川渠甚多不勝殫述仍附見於各州縣之下至源委悉遵水經而古名或非今地故就現在村庄)
(稽其道里使考古者以今證古易如指掌他如濟漯故渠九河遺跡昔有今無者以故道二字别之現在)
(通行者則直書某水云此水總之例也)
岱自丹崖而西南聚脉以迎於濟濟水自乘氏而東
北分流以環於岱一順一逆跡象可尋或以史記有
中國山川東北流維之說遂意泰山在黃河以西亦
尾没於渤碣者我
聖祖仁皇帝曰登萊諸山之脉自關東南結為泰山是北
幹分支之一而在黃河之東而黃河之西山脉自終南
太乙南屇淮汝者為中幹分支之一仰繹
聖論知岱脉在黃河之東則山本逆上水乃順行順逆相
生自然之理不可易也今以濟水為總源至雙河口
則分南北條以左右貫之自北濟以北領西北諸水
環岱而北入於海其自大沽口牡蠣口歴海倉口以
至黃水河口(俱在丹崖之西)皆北條之所綂也自南濟以南
領東南諸水環岱而東入於海其自雲梯關口東歴
麻灣口以至清陽河口(俱在丹崖之東)皆為南條之所統也
循條會脉原委秩然以此合之山總則分水之脊岱
脉存焉不更顯而有據乎倂次第詳列之如左
黃河故道今謂之老黃河(按歴代黃河故道不一詳見河防志此河自直隸元)
(城縣至德州為禹灑二渠之貝邱川漢為王莽遂空又為屯氏河支瀆自德州至樂陵縣為鬲津河故道)
(自直隸鹽山縣至海豐縣大沽河口則唐時所開之無棣溝也今成一渠通謂之老黃河重加修濬可以)
(洩漕河溢水故述之)自直隸元城縣入山東冠縣界循陳公堤
(詳古蹟志)而北逕館陶縣至臨清州踰會通河繞舊城威
武門外始有沙河之名北逕舖頭樊存厰郭家庄至
管家新店入清平縣界又北逕柴庄松林至馬家庄
入夏津縣界又北逕喬官屯五里庄十里廟馬道庄
至蘇畱庄入恩縣界(河形已見水漸通流)老黃河東北逕岳覺
寺大邢王庄梨行屯苦水舖(恩縣境内行六十五里)又東北逕
平原縣境之看墳村至趙家庄轉入德州界又東北
逕甜水舖至九龍廟口有四女樹減水閘引河水入
之(減水閘在恩縣運河東岸由四女樹逕楊家庄東入德州界穿陳公堤逕茶棚陳官屯至九龍廟入)
(老黃河)又東北逕黃河涯擡頭寺果子李家庄尹家庄
靑楊寺至避雪店(德州境内行五十六里)入直隸吳橋縣界又
逕縣城南至玉泉庄有哨馬營滚水壩支河水入之
(滚水壩在德州城北運河東岸由哨馬營逕魯家庄出曹家堤口循古鈎盤河東北流入)又東北
至黃家鎮入直隸寧津縣又逕南皮縣境東北至王
家橋復入山東樂陵縣界又東北逕狗獐寨商家橋
舊縣鎮鄧家橋(北岸係直隸鹽山縣境)又東北逕鄭家橋三間
堂至王雙全庄(樂陵縣境内行四十五里)入直隸鹽山縣界又東
至王信家庄入直隸慶雲縣界又東至南臺橋復入
鹽山縣界又東北至白鵝棗行復入山東海豐縣界
又東北逕三官廟郭家橋泊頭橋夾河橋張仲橋信
家庄至馬谷山前由大沽河口入海(海豐縣境内行五十四里)
馬頰河故道(唐時黃河故道因導水入篤馬河故亦有馬頰之稱非禹跡也)自直隸
元城縣白塚村入東省朝城縣界東北逕張滸涯孫
家庄營頭二郎廟至潘家庄(朝城縣境内行一十二里)入莘縣界
東北逕南無村東王庄海佛寺至弇山廟(莘縣境内行三十九)
(里)入冠縣界又東北逕吳庄寺至王家海(冠縣境内行六里)
入堂邑縣界又東北逕千戸營張家堂至孔家庄分
為二支南支由三空橋至中閘口入運河北支由元
谷涵洞入運河(堂邑縣境内行七十里以上故道皆湮僅存遺跡至博平縣田家口運河)
(東岸滚水壩下方見河身)馬頰河自博平縣田家口運河東岸滚
水壩出水東北至藺家橋入淸平縣界又東至呂家
橋復入博平界東北逕周家橋倫家橋至土山寺橋
(博平縣境内二段共行一十八里)復入淸平界東北逕丁家堤至杜
家窪(清平縣境内二段共行二十七里)入高唐州界又東北逕張家
橋囤家橋馬頰橋至陶家橋(高唐州境内行三十里)入夏津縣
界又東北逕卞官橋董姑橋至盆劉家橋(夏津縣境内行二十)
(里)入恩縣界(南岸係平原縣境)又東逕津期橋流寧橋折而
北逕夏家庄許家橋至王家庄(恩縣境内行四十里)入平原縣
界又東北逕劉龍橋董路口至曲陸店(平原縣境内行二十五里)
入德州界又東北逕土橋邊臨鎮王解庄至義渡口
(德州境内行九十里)入德平縣界東北逕義渡橋與篤馬河會
有鬲津河之上源焉
鬲津河(九河之一)自平原縣西南張官店大興庄匯水北
流逕董家林爐坊遶城西北門又東北逕鄭家屯至
譚家庄(平原縣境内行四十九里)入德州界又東逕王滿店至菜
園庄(德州境内行三十五里)入陵縣界又東逕縣城西門橋分
流環城至東橋合流東北逕三官廟與篤馬河會
篤馬河(亦名馬篤河見漢志)俗名鴻溝河自平原縣南石家窪
匯流東北逕何家窪松林王家橋至明吉店北有趙
王河水入之(趙㠪河詳後高唐州)又西北逕呂家庄至潘家庄
(平原縣境内行六十二里)入陵縣界北至縣城東與鬲津河會又
東北逕神頭店至王宣廟東(陵縣境内行六十八里)入德平縣
界又東逕田家堰(德平縣境内行二十五里)至張習家橋入馬頰
河馬頰河又東逕張習家橋范家橋杜家橋至韓
家橋(德平縣境内行六十里以下俱馬頰河)入樂陵縣界又東北逕通
津橋善化橋美政橋至杜家庄(樂陵縣境内行六十七里)入直隸
慶雲縣界又東至棗園橋復入東省海豐縣界又東
北逕劉家庄(自棗園橋至劉家庄内夾慶雲縣河道四段共長九里)大山車鎮
下泊頭至月河口(俗名沙土河口)入於海(海豐縣境内共行一百四十四里)
漯水故道(漯水源𤼵東武陽縣今朝城尚有故陂遺蹟仍以漯川目之自高唐州以下通名徒)
(駭河)自朝城縣西南諸陂從楊家陂導流東北逕雁林
舖至賈家河頭(朝城縣境内行四十七里)入陽穀縣界又東北逕
范家庄白衣閣有夾隄河水入之(夾隄河詳觀城縣)又東北
逕孔家橋至武家庄入西湖景又西北由戴家溝朱
家河至黑龍潭口有石人陂水入之(石人陂水詳莘縣陽穀縣境)
(内行四十餘里)又北注魯家堤決口入莘縣界西北逕盛家
河黃家河至縣城東北有沙河水入之(沙河詳觀城縣)又東
北流復入陽穀縣之蓮花泓東由圯橋入鵝鴨陂至
姜家溝(陽穀縣境内又行三十里)入聊城縣界又東逕龍泉寺至
南龍灣閘入運河(在聊城縣境内行三十餘里今姜家溝淤阻水自鵝鴨陂東北流逕)
(楊家庄白家窪由進水閘入運一南進水閘一永通閘涵洞)漯水(即今徒駭河)自聊城
縣運河東岸減水閘分流注七里河同會於夏家橋
(舊制橋有一空二空三空四空五空其五空橋分支南流入大清河津道已湮自一空至四空均東北流)
(入七里河今三空四空故道亦塞修復者惟一空二空七里河又名小湄河另詳聊城縣)又北逕
李家口至戴家橋(聊城縣境内又行三十八里)入博平縣界又北
逕孫家橋至鄧家橋為古鳴犢河(一河而異其名)又北至許
家橋又東北逕陶家橋池家橋谷家庄至南鎮橋(博平)
(縣境内行五十二里)入高唐州界俗名土河舊志遂謂之徒駭
河也徒駭河東北逕于家庄夾灘庄至楊官屯又東
北逕茌平縣境之侯家庄至珍珠廟(高唐州境内行六十三里茌平)
(縣境内行十里)入禹城縣界又東北逕葛戸屯油房橋至三
岔河口有管氏河入之(管氏河詳茌平縣)又東逕董家橋西
橋店至麥陂口有趙牛河入之
趙牛河自茌平縣杜家窪匯水為源東北逕趙家
巖蘇家庄入東阿縣界逕孟嘗君廟(東阿縣境内行九十里)復
入茌平縣境又東北至趙家水口逕平陰縣境之朱
家海至楊家橋復入茌平境(茌平縣境内共行五十六里)又東北
入長清縣界逕祁家河口東北分支作趙牛岔河入
管氏河以轉入徒駭河其經流入齊河縣界又逕禹
城縣境復入齊河受倪倫刁強二河之水入於徒駭
河(禹城縣境内河一段名漯水河蓋古漯水所逕也禹城縣境内行二十二里齊河縣境内共行五)
(十里)徒駭河又東北至張韓家橋(禹城縣境内行一百零三里)入齊
河縣界又東北逕祝家樓田家口橋蒋家橋至馮家
庄(齊河縣境内行三十七里)入臨邑縣界又東北逕廣惠橋博濟
橋至齊家集(臨邑縣境行一十三里)復入齊河境逕郉王橋至
長庄(齊河縣境内復行九里)復入臨邑境東北逕閻家橋至潘
家橋(臨邑縣境内復行五里)入濟陽縣界又東逕夏口鎮有萬
工河水入之(萬工河詳濟陽縣)又東北逕路家橋田家屯杜
家水口商家樓至劉清道口(濟陽縣境内行六十四里)入商河縣
界又東逕岳橋井家塢橋魏家庄黃家橋至周家庄
(商河縣境内行五十三里)入惠民縣界又東逕韓家口北為大灣
又東逕聶索鎮橋申家橋杜家橋金家橋折而北至
夏家橋(惠民縣境内行八十六里)至丁家道口有商河水入之
商河(即占滴河上源無攷)今自濟陽縣新市大庄匯水東流逕
東西瓦屋頭至温家橋入商河縣界東逕安子庄太
平橋邴家橋至瞻聖橋(商河縣境内行一百一十里)入惠民縣界
東逕楊家堰為龍蹤河又逕歇馬亭□場店至永利
鎮入濱州界至丁家道口入徒駭河徒駭河自丁
家道口又東北流有沙河水入之
沙河自德平縣境朱家庄匯流東入商河縣界逕左
家庄沙河鎮至楊家菴(德平縣境内行四十五里)入惠民縣界又
東逕梨行郭家庄申家庄至前屯庄(惠民縣境内行三十六里)入
陽信縣界東北至欽風鎮岳家灣復入惠民境由桑
落墅新河東入徒駭河徒駭河又東逕王郎中橋
二十里舖橋石家庄至流鍾口(濱州境内行四十一里)入霑化
縣界又東北逕黃昇店又東北有寬河水入之(寬河詳濱)
(州)又東北逕泊頭鎮分為岔河逕富國鎮合流至大
洋堡口入於海(霑化縣境内行一百三十里)
北清河上源(即濟水也杜佑通典曰濟水通得清之名故南為魯濟北為齊濟南濟即曰南)
(清河北濟即曰北清河但因濟水伏現無定源分而流各不同齊水本瀆另見於後云)魏河自
直隸開州石墓頭入東省濮州界(本黃河决口故道由河南原武縣黑)
(羊山東北逕開州受澶淵之水逕七空橋清水頭魯家河又東北逕王明屯小濮州至石墓頭)東北
逕傅家庄常家庄又東經毛家岡有西無名河水入
之(西無名河詳濮州)又東北逕李家橋馮家堤口至史家橋
(濮州境内行七十七里)入范縣界又東至岔河口與洪河會
洪河自直隸開州梅家橋入濮州界(上承滑縣青龍陂水)東北
逕董家口韓家橋周家橋又東北逕舊城南橋徐家
橋至拐頭堤與小流河會小流河自直隸東流縣
導流入東省荷澤縣界東北至和家庄(按舊州志地圖所逕有呂)
(陵集葭蔤集藺家口等處)入濮州界又東北逕三河口至黃家口
有東無名河水入之(東無名河詳濮州)又東北逕李家橋崇
興集蘇家橋楊家河口至劉家橋與瓠子河會瓠
子河自荷澤縣北境(本古句陽縣地)匯水北流至陳家庄入
濮州界折而西北逕劉家樓又東北逕紙坊韓家橋
又西北逕連家樓至陳家庄與小流河會兩河合流
又西北至張家橋與洪河會又合流至沈家橋(濮州境内)
(洪河行八十五里小流河行八十里瓠子河行七十里)入范縣界又西北至岔
河口與魏河會(魏河自史家橋至岔河口行六里洪瓠子小流三河自沈家橋至岔河口)
(行九里)自此四河合流名曰清河清河自范縣岔河
口上承魏洪瓠子小流四河之水東北逕馬老口宋
名口至縣城東南又東北逕飛龍橋至豆腐店(自岔河口)
(至此范縣境内行四十里)入壽張縣界(俗沙)名河東北逕八里店辛家
橋白家嶺又東逕古賢橋影塘元家橋至沙灣大壩
折而北入引河由道人橋至盧家庄(壽張縣境内行六十六里)入
東阿縣界由引河口入運河與灉河會
灉河(即古灉沮會同也)上源為賈魯河本黃河決口故道自
河南儀封縣黃陵岡東北由祥符縣境至劉家亮庄
入東省曹縣界東北逕桃源集苑家橋又東逕安陵
集張家灣又東北至朱家橋(曹縣境内行二十里)入荷澤縣界
(兩界中有定陶縣河道一段)又東北逕金堤集至縣城東折而北
至雙河口一支東流入鉅野嘉祥達牛頭河(詳後南清河)
一支東北流又分為二一入雷澤一達鄆城其入鄆
城者為古灉河又為棗林河自雙河口北逕李家庄
至閻什口(荷澤縣境内行一百二十里)入濮州界又東北至紅船口
(西岸為濮州)入鄆城縣界為西裡河又東北逕殷家廟水
保集至五岔曰有冷庄河水入之(冷庄河詳鄆城縣)又東北
逕潘家渡蕭皮口新興屯至張家樓(鄆城縣境内行七十餘里)入
汶上縣界又東至黑虎廟(汶上縣境内行二十里)入壽張縣界
又東逕范城橋温家口魚戸口至岔河橋為趙王河
(自黑虎廟以下為宋時運道壽張縣境内行二十三里)入陽穀縣界又東北至
萬家橋(陽穀縣境内行十里)復入壽張界又東北逕半邊店至
積水閘入運河(壽張縣境内復行一十五里塞按以上諸河在各州縣境内雖通不同)
(而故道源流歴歴可數雖各命以異名而其為清河之脉絡相通固支分而條貫也再詳濟水之分流會)
(合者)
馬頰水水經注謂之馬頰口(另一馬頰名同河異)北淸河上
源悉為運河所截惟此水為東會濟汶之故道今自
東阿縣運河東岸五空橋東北流逕洙泗口(有葦河自曹家)
(單薄下匯流北注又有支河自月堤下匯流東北注會於洙泗口名三岔河)又逕晉城庄
吳家庄至大洪口有龍潭水入之(黑龍潭白龍潭皆在張秋鎮東北乃)
(濟水伏流之所𤼵也東南入馬頰水)又東北逕史家橋關山橋洪橋至
龐家口(東阿縣境内行六十里)與濟汶二水會
濟水故瀆由定陶縣北至荷澤縣之寶珠寺入鉅
野縣界逕安興墓集又東北入鄆城縣界折而東流
至縣南八里河環城東北流逕七里舖至柳條園入
安山湖(在東平州境内明代瀦為水櫃在運河西岸)由似蛇溝出水入運
河(按禹貢導流水東流為濟又云東出於陶邱北又云導菏澤被孟瀦則濟水之見於曹濮間者乃禹)
(跡也自會通河横截南北而濟水不得北會於汶其運河以南之濟水惟南濟東流入泗而北濟仍散見)
(於廩邱大野之間雖有故瀆或溢或瀦無敢輕議疏瀹以還其固有者皆因瞻顧運道恐其奔潰為患也)
(然濟潛行地中隨處𤼵見其會汶入海之性猶在故踰運而復出者仍與汶合入海)復由東岸
之金線閘分流下注即今之三空橋也東逕牛家樓
西汪村入東阿縣界又東北逕渰汪村至班鳩店與
汶水會(自橋下至班鳩店行六十里)按水經濟水東北至安民亭
汶水從東北來注之今東平州西有亭子泊即安民
亭也有渠曰七里河自州西王家窪西北逕吳家橋
亭子泊橋折而東北由清河溝又逕王家橋石板橋
至盧家村與汶水會
汶河(即古汶也)水有數源其經流曰大汶一自萊蕪縣東
北原山之陽發源西南流逕普通庄麻塔庄又西逕
危石庄雪野庄折而南流又逕太舟山東合長城嶺
南匯夾溝水河芹泉逕新興堡會新興諸泉又西南
逕舊寨保合魚池等泉至板橋灣入泰安縣界又西
南至故縣鎮又一自泰安縣泰山之北仙臺嶺𤼵源
東南流逕祝陽集山口集至故縣鎮二水合流謂之
大汶河(一名塹汶)又西南逕焦家店與萊蕪縣之牟嬴二
汶會牟汶有二一自縣東南寨子村(與蒙陰縣聯界)海眼
泉𤼵源合湖眼蓮花等泉西流逕顔庄至盤龍庄(邑志)
(謂之浯汶非也浯汶在安邱縣水經注以此為牟汶今從之)一自縣東古牟城東
響水灣𤼵源會鵬山趙家諸泉西南流至盤龍庄二
水合流又西有孝義河水入之(孝義河詳萊蕪縣)又西至濾
馬河合於嬴汶嬴汶有二一自萊蕪縣南宫山之
陰石漏河𤼵源北流逕安仙寺至濾馬河會牟汶又
西逕縣城南坡草窪至嘶馬河一自縣東北大小龍
潭𤼵源南流逕垂楊保受垂楊烏江等泉逕鎮里保
受鎮里諸泉至方下集為嘶馬河又南流會牟汶竝
南嬴汶水合為一流又西逕新庄保南宫保魯西集
半壁店復會南北諸泉入泰安縣界至焦家店合於
大汶自此北納范家灣諸泉南受北滚順河諸泉逕
無鹽山西與北汶會北汶本名泮水自泰安縣泰
山西桃花峪𤼵源水經注云汶水又南右合北汶水
出分水溪又云溪一源兩分半水出山茬縣(漢縣名在長清)
(縣境)西北流半水南出泰山入汶即此水也東南流逕
石拉村新庄大樓庄粥店至高里山南又逕舊鎮南
又東至郡城南有渿河水入之又東南至郡城東有
環水入之又東南流有石汶水入之(泮水渿水環水石汶水俱詳泰)
(安縣)又東南至無鹽山西合於大汶自此又西南流循
徂徠山西麓南逕龍堂村香城村至大汶口西與小
汶水會小汶水自新泰縣東北龍堂山南麓𤼵源
會諸澗水南流逕嶅陽店由蒙陰縣之汶南庄至南
鮑庄西復入新泰界有龍池河水入之又西流逕大
峪庄有平陽河水入之又西流逕西都庄右受杏山
澗水又西至古河保有西周河水入之又西流逕劉
官庄又西有廣寧河水入之又西有廣明河水入之
又西有羊流河水入之(以上諸河俱詳新泰縣)又西流逕靈查
保至安家庄(新泰縣境内行一百二十里)入泰安縣界左受濁河
泉為淄水(淄水詳泰安縣)逕徂徠山南故梁父城又西南逕
故柴城北世謂之柴汶也又西南逕韓家庄又西至
大汶口(即古靜封鎮)合於大汶(水經注無小汶之名目此水為淄水又曰柴汶)汶
河自大小二水合流又西南逕大汶口橋磚舍集又
西有濁河水入之(濁河一名會河詳泰安縣)又西逕沙河口有沙
河水入之(沙河詳肥城縣)又西至道溝入東平州界(其南岸則自泰)
(安縣三娘娘廟對岸入寧陽縣界逕石梁口堽城壩春城口桑家口至小山頭共行六十里入汶上縣界)
又西流逕楊郭口至東西出水口有衡魚河水入之
(衡魚河詳肥城縣)又西逕坎河之戴村壩溢水北出與淸河
會(詳後大清河古濟水會汶處也)其經流屈而西南逕劉家口至孫
家村(東平州境内行四十八里)入汶上縣界又西南流逕四汶口
至新河口有魯溝水入之(魯溝詳汶上縣)又西南逕草橋鎮
由白馬河鵝河(本宋之運道涸為故渠汶水由之)至黑馬溝又西南
至南旺分水口南北分流入運河(南旺口為水衡之脊南流四分北流)
(六分或云南流三分北流七分蓋汶之故道原屬北流僅溢出一支南流作洸水耳詳漕運志)其北
流者歴三空橋五空橋仍分派東北流入大淸河
大清河(濟汶合流實汶水故道也)汶水故道按之水經云自岡縣
北西南過東平章縣南又過無鹽縣南至安民亭入
濟今由東平州東南戴村壩分洩汶河之水西逕城
子村(一支分向西南逕夾河村遶州城至東隅復與經流會)龍堌村古臺寺夾
河寺又西北至和尚林壩分支環城會於西北其東
北濠有蘆泉水入之(蘆泉水詳東平州)又西北逕馬家口至
盧家村與七里河會古濟汶合流處也又北至朱家
屯(東平州境内行九十里)入東阿縣界又西北逕堂子村侯家
河至班鳩店與三空橋水會又至龐家口與五空橋
水會合為一流是謂清河世謂之大清河因小清河
得名也(俗又名鹽河因鹽艘往來其中)又北流逕魚山南橋庄至大
河口有狼溪水入之(狼溪詳東阿縣)又東北逕丁家口庄汝
家道口至滑口庄有八里堂河水入之(八里堂河詳東阿縣)又
東北至郭家口庄(東阿縣境内行六十五里)入平陰縣界又東北
逕凌家庄大義屯至原家口南有錦水入之(錦水詳平陰縣)
又東北逕孫家澑吳溪渡至黃家渡有柳木溝水入
之(柳木溝詳東阿縣)又東至馬官庄(平陰縣境内行三十三里)入肥城縣
界又東北逕許家道口傅家岸至孟家道口(肥城縣境内行)
(一十二里)入長清縣界有沙河水入之(沙河詳長淸縣)又西北逕
吳家渡口陰河寺至張村口有中川水入之(中川水詳長清)
(縣)又東北逕李家寨二郎廟至大清橋開河口有豐
齊河水入之(豐齊河詳長清縣十長清境内大清河行四七里)入齊河縣界
(此南岸界也其北岸界在大清橋西南張村集)又東北至丁家口入歴城縣
界(其北岸自張村集逕袁家口邱家岸至朱家圈入歴城縣界齊河縣境内行五十七里)又東
逕馬家渡至濼口有濼水會諸河之水入之(濼水詳歴城縣)
又東逕馬家堂邢家渡張侍渡有巨合水入之(巨合水詳)
(歴城縣)又東北逕清河寺至任家岸(歴城縣境内行七十七里)入濟
陽縣界逕縣城南而東北至鄢家渡(濟陽縣境内行七十里)入
齊東縣界逕延安鎮有淯河水入之(俗名壩河詳章邱縣)又東
北逕劉家圈至縣城東北趙巖渡又東有減水河入
之(即陳愷溝詳章邱縣)又東北逕吳家庄至史家庄(齊東縣境内行五十)
(五里)入靑城縣界東逕歸仁鎮至董家口有土河水入之
(土河詳青城縣)又東至韋家口(青城縣境内行三十五里)入蒲臺縣界(其北)
(岸自濟陽縣界唐張道口入惠民縣界東逕馬頭鎮清河鎮至老君堂共行八十里入濱州界又東逕開)
(河華巖寺丁家口至劉家口共行八十四里入利津縣界)又東逕縣城北關韓家
屯三岔鎮曹家店至呂家馬頭(蒲臺縣境内行六十里)入利津
縣界又東逕縣城南關遶至東關折而北逕永阜場
西灘豐國鎮至牡蠣口入於海(利津縣境内行一百三十八里)小淸
河本濟水故道今以章邱縣東南東陵山□水為源
北流逕普集東臯庄山頭店太平橋至萬家口分支
東入滸山濼(濼周四十里)其經流又北逕通濟橋折而東
逕紀家口至段家橋(章邱縣境内行九十一里)入鄒平縣界又東
逕宋家口至淸河溝滸山濼之水復歸入之又東逕
對門口(北岸有駕鴨灣白雲湖詳高苑縣)有沙河水入之(沙河詳鄒平縣)又
東逕開河庄至郭家口有白條河水入之(白條河詳鄒平縣)
又東北逕姚王庄(鄒平縣境内行七十里)入長山縣界又東北
逕舊口庄安家橋至陶唐口庄南岸分支作月河入
清沙泊(詳新城縣)其經流又東北逕三教堂至北宋家套
(長山縣境内行五十一里)入新城縣界(行八里)其北岸接入高苑縣
界折而東南淸沙泊水復歸入之又東至軍張閘口
分為二支一支東流逕黑水灣岔河口(孝婦河舊道從此入小淸)
(河)逕高苑橋又東南至閘上庄(河係新城高苑二縣分水共行五十五里)
入博興縣界又東逕灣頭橋會孝婦河入麻大泊之
水又至利建橋會孝婦河入會城泊之水合而東流
又北逕柳橋至毛家道口(博興縣境内行五十里)入樂安縣界
又東北逕草橋繆家道口王家溝至寬闊稍一支東
北流入軍張閘為支脉溝又逕紅溝橋五空橋至堰
頭庄(高苑縣境内行六十里)入博興縣界又東北逕馬家橋楊
家棗行(博興縣境内行六十三里)入樂安縣界又東逕官庄橋崔
家橋燕兒口至寬闊稍二支復會而合流又東北逕
延家溝三柳樹至馬家樓由淄河門入於海(自毛家道口樂)
(安縣交界起行七十八里至寬闊稍又二十里至馬家樓又六十七里至淄河門計共行一百六十五里)
孝婦河自博山縣南顔文姜祠下𤼵源北逕永濟
橋至縣城西北隅有范河水入之(范河詳博山縣)又北至石
臼口入淄川縣界又北逕縣城西南有般水入之(般水)
(詳淄川縣)又北至義集(淄川縣境内行六十里)入長山縣界又西北
至黃土涯有萌水入之(萌水詳淄川縣)又西北逕于家套黃
家庄又逕縣城南范公祠由永安橋通濟橋又西北
逕雍家庄折而東北逕夏寨至宰村(長山縣境内行七十里)入
新城縣界東逕縣城東南又東北至拔頭村入麻大
泊(即魚龍灣)有德會水由鄭黃溝入之(麻大泊詳新城縣鄭黃溝詳長山縣)
(德會水詳淄川縣)又東入博興縣界有時水入之(時水詳益都縣)又
東入會城泊(在新城高苑界)有澠水入之(澠水詳臨淄縣)自麻大泊
東北受時水即由傅家口至灣頭橋西入小淸河又
自會城泊受澠水即逕后子窪至利建橋入小淸河
同歸淄河門入海又一支由會城泊東入預備河(在博)
(興縣境)至金安橋入樂安縣界又自石村鎮開浚新河
東逕三里庄桓臺大營庄桑科庄高家港東北塢由
龍門口(樂安縣境内行六十餘里)仍會小清河同歸淄河門入海
淄河自萊蕪縣原山發源初名太河東流至長庄
入博山縣界折而北逕博山庄郭庄原泉庄至太河
庄(博山縣境内行八十里)又北入益都縣界始名淄河又東北
逕擡頭庄後即入臨淄縣界東北逕淄河店牛山北
天齊淵至縣城東又東北逕古安平城至帥王庄(臨淄)
(縣境内行七十里)入樂安縣界又東北逕豐臺口折而東逕
朱家道口至大馬頭木橋(樂安縣境内行二百一十里)又東逕壽
光縣央上村右會淸水泊左會小清河至馬車瀆入
海
女織河(俗名女水河)自臨淄縣東南鼎足山𤼵源伏流十
五里至馬臺復出北流逕馬石橋至趙家營(臨淄縣境内行)
(四十五里)入壽光縣界又東北逕璩家屯(壽光縣境内行六十里)入
樂安縣界又東北逕陳家官庄坡石橋飲牛口又北
分為二支西支逕孟家庄城吳寺刁家庄(庄北有岔河通於東)
(支)又北流逕高家廟至官庄又東北與東支會東支
逕大王橋前後屯庄至蔡家溝會西支合流至水磨
庄(樂安縣境内行三十里)入壽光縣界又北逕劉家河頭三庄
樓至小官庄(壽光縣境内行一十一里)入鉅定湖轉入馬車瀆至
皮邱沈入海
北陽河(即繩水)自益都縣西九迴山𤼵源東北逕五龍
口堯山劉家店至張孟口(益都縣境内行七十里)入壽光縣界
又東北逕臧臺蘇家庄至陽河庄橋入樂安縣界又
東北逕葛家橋大王橋至李家橋由舊道逕明家樓
復入壽光縣界又東北逕道口洋頭庄至鄭家輦入
鉅定湖其新道自李家橋東流逕草橋至郭家店復
入壽光縣界又東北至傅家庄有滑石溝水入之(滑石)
(溝詳益都縣)又東北至北洋頭庄有王欽河水入之(王欽河詳)
(壽光縣)又東北入鉅定湖由馬車瀆入海
巨瀰河自臨朐縣南沂山發源東北流至縣城南
有龍泉河水入之(龍泉河詳臨朐縣)東北逕朐山之西委粟
山之東又逕龍山之西有石溝河水入之(石溝河詳臨朐縣)
又北至閔家庄(臨胊縣境内行一百五十二里)入益都縣界又北逕
赤澗店至城東有南陽河水入之(南陽河詳益都縣)又東北
逕巨瀰店劉振口至莊家庄(益都縣境内行六十五里)入壽光縣
界又北逕王家庄牛角口馬疃茶臼庄樂成庄寒橋
黑塚泊至七里庄入海
丹河有二源大丹河自昌樂縣西南紀山𤼵源北
流至北郝庄小丹河自昌樂縣東南方山西麓𤼵源
西北流逕邊下庄遶縣城西至北郝庄(小丹河行二十里)二
河合流北至田馬庄(大丹河在昌樂縣境内行五十五里)入壽光縣界
又東北逕梁家庄稻田庄至仉家庄有堯河水入之
(堯河詳昌樂縣)又東北逕斟灌城有跪河水入之(跪河詳昌樂縣)又
東北入濰縣界會大于河水入海
大于河自昌樂縣方山東麓𤼵源至平受社入濰
縣界北逕成章社董里社大于河橋永平社又西北
逕流飯橋高里社至臺底社(濰縣境内行八十里)與昌樂之東
丹河會東北入于海
白狼河自昌樂縣南擂鼓山發源東北逕馬宋店
至逯家庄社(昌樂縣境内行五十里)入濰縣界又北逕姚官庄
社坟庄社循縣城東門又北逕萬年橋朱馬社温國
社至常寨社有小于河水入之(小于河詳濰縣)又北逕北馬
頭社入海(濰縣境内行一百一十里)
虞河(即溉水)自濰縣東南塔山𤼵源北流逕馬思社張
路社有甯家溝水入之(詳濰縣)又東北逕虞河橋賈庄
社張氏社格孫社至固柳社(濰縣境内行九十里)逕昌邑縣北
入海
汶河(即浯汶)自臨朐縣沂山百丈崖瀑布𤼵源東北逕
大關小關至蒋峪又東逕趙庄社白塔社至高堐庄
(臨朐縣境内行九十里)入安邱縣界又東北逕單家庄馮家庄
平原集謝家道口庄岔口庄又東北至杞城庄臺上
庄至黃旗埠庄(妾邱縣境内行二百九十里)入濰縣界與濰河會
濰河自莒州西北箕屋山𤼵源東北流逕古箕城
又東流逕仲固山有折泉水入之(折泉水詳莒州)又東北至
漢王店(莒州境内行一百一十里)入諸城縣界又逕只溝集普慶
庄松園庄至堐頭庄有沃淇河合涓水入之(二水俱詳諸城)
(縣)又東逕官庄呂對庄至諸馮庄有鐵溝河水入之
又東北逕大營庄至久台庄有盧河水入之(二水俱詳諸城)
(縣)又東北至下泊庄與百尺水會
百尺水(即密水)有二源一自諸城縣東障日山東北流
一自膠州五弩山西北流會為一川西流逕百尺河
集(在諸城縣境)至下泊庄合濰河濰河又東北逕巴山
後(諸城縣境内行一百五十里)入高密縣界又逕韓信壩龍且城
礪阜山又北逕凉臺庄至北張落村與浯水會
浯水自莒州巨平山𤼵源東受磨山澗水逕臥牛
城陰東逕石埠鎮受錫山澗水逕朱耿村又東北入
諸城縣界受荆河水(荆河詳諸城縣)至王家庄入高密縣界
至北張落村合於濰
濰水又北逕賈戈庄入安邱縣界又逕宿戈庄朱蓼
庄蓋公祠石堐子庄東邵庄劉家套至岞山北合汶
河東北流(安邱縣境内行一百五十里)入濰縣界又逕講召社至
木村社有渭水溪入之(渭水溪詳濰縣)又東北逕辛木社營
里社至周家庄社(濰縣境内行五十里)入昌邑縣界北逕濰水
堤縣城東東山又北至下營口入海
五龍河自諸城縣九龍山𤼵源受官庄河趙家河
各水入高密縣界為五龍河北流逕呼家庄至郭家
集有店子河入之(店子河詳昌邑縣)又逕坊嶺集康家庄至
余塘橋入昌邑縣界有高陽河入之(高陽河詳高密縣)又北
逕王家庄至斜溝口有石龍河入之(石龍河詳昌邑縣)又北
流入膠萊北河
膠水自膠州西南五弩山(一名鐵撅山)𤼵源北流逕塔
橋庄柏庄良鄉庄至譚疃舖入高密縣界北流逕王
吳庄大吕庄伏家庄徐家官庄入城北百脉湖(周一百餘)
(里)東北出水由董家屯楚家溝入膠萊北河(高密縣境内行)
(九十五里)
張魯河自膠州西棘埠嶺𤼵源北流至紫蘭村入
高密縣界有孝源河水入之(孝源河詳膠州)又北逕石橋張
魯寺劉家庄至草橋北(高密縣境内行三十五里)入平度州界又
逕楊家庄至窩舖閘西入膠萊北河
膠萊北河(河身南自膠州麻灣口北至掖縣海倉口共長三百七十里本元人運道故迹尚存)
(其河心高處為泰山伏脉名分水嶺嶺左歸南嶺右歸北今以南北條分屬之故有北河南河之目云)
自平度州境内分水嶺導水西流逕窩舖閘受白沙
河之水(白沙河詳平度州)又西會張魯河膠河又逕亭口閘
有現河水入之(現河詳平度州)又西會五龍河逕周家閘有
鄧化溝水入之(鄧化溝詳平度州)又逕玉皇閘有龍王河水
入之(龍王河詳平度州)又拆而北逕楊家閘入昌邑縣界西
岸有媒河(詳昌邑縣)通於濰水又北逕新河閘有藥石河
水入之(藥石河詳平度州)又北逕姚家庄至海倉鎮又北逕
海倉閘由哈唎厰入於海
掖河自掖縣東南寒同山𤼵源西流至郡城南會
福山澗水遶城而西有七里河水入之(詳掖縣)又西北
流至海倉東(境内行三十餘里)入於海
萬歲河自招遠縣西南諸山滙水流至戰村社入
掖縣界西北逕日道集復受砂峴嶺旋溝嶺諸澗水
西逕朱流集平里店西由集(掖縣境内行九十里)至三山口入
海
東良河自萊陽縣北芝山𤼵源(即分水嶺)北流會平南
河(平南河詳萊陽縣)入招遠縣界又東北流為石星河逕縣
城東滚泉山又西北為横掌河受辛疃雙山諸澗水
逕内里村入基由河張星河至東良河橋入海
穎門河自招遠縣羅山𤼵源西北流逕韓家村至
欒家村入黃縣界又西北至靈源觀有南欒河水入
之(南欒河詳招遠縣)又西北至吕社入海
絳水河自黃縣東絳山𤼵源北流逕鄭家村至孫
家疃有老黃河水入之又北至秦家村有飲馬灣水
入之(二水俱詳黃縣)又北流與黃水河會
黃水河自棲霞縣蠶山𤼵源西北流至趙家村入
黃縣界逕遲家村至劉家村有黃城渠水入之又西
北流至唐家庄有莊頭河水入之(二水俱詳黃縣)又北合絳
水河北至黃河營有大沙河水入之(大沙河詳蓬萊縣)又北
入於海(黃縣境内行六十里西以上俱係北條之水所謂自北濟以北領北諸水環岱而北入)
(於海者是也以下南條水)
淶河自曹縣大行堤北滙流而東至趙雲集入單
縣界東逕郭村集(分一支作順隄河)又東北流為淶河逕張
家集崔家口至縣城南遶而東北逕天齊廟至彭家
橋有南隄河水入之(南隄河詳曹縣)又東至雷家岡有順隄
河水入之(順隄河詳單縣)又東流有北隄河水入之(北隄河詳曹縣)
又東北入金鄉縣界逕石佛寺八里河閻家橋蘇家
橋至引河口與柳林河會
柳林河自定陶縣西南古河滙流東北逕河濱寺
至縣城北逕寶乘塔又東北有中渠水入之(中渠詳定陶縣)
又逕孟家海有南渠水入之(南渠詳定陶縣)又東北逕柳林
集入鉅野縣界為柳林河東逕戴家樓至泗河集入
城武縣界又東至趙家橋復入鉅野縣界至賀家橋
入金鄉縣界又東逕武家坑入三家灣河會彭家河
(三家灣河詳金鄉縣彭家河詳鉅野縣)又東逕石家橋十里舖橋至張
家土壩折而南入小引河與淶河會自此合流東北
逕北田寺入魚臺縣界又逕孫家橋清河橋張家樓
至柳溝口入濟寧州會顧兒苜蓿牛頭(三河詳濟寧州)諸河
之水入舊運河
金山河自鉅野縣章縫集滙水東流逕谷家庄閻
家橋又東南逕邢家窪金山窪遶金鄉山至唐家窪
入嘉祥縣界為蔡河又東流逕滿家峒北逕明水窪
又東至翟家橋入金鄉縣界又東逕齊家橋至談家
橋入濟寧州界為顧兒河又南逕亢父城會苜蓿河
至王家口與牛頭河會
南清河自荷澤縣雙河口分支東流為淸河(此南濟也)
(即水經所云南為菏水)南受定陶縣諸水東北流逕清浪集李
家庄至許家樓入鉅野縣界為閻家河東北至支家
屯有蒋家河水入之(河詳定陶縣)又東北逕董官屯橋田
家橋天鵝泊雙碑泊李家橋邵家口薛家橋又遶城
而北逕瀦水口蓮花池石碑泊扳罾口至安家橋南
有黃沙河水入之(黃沙河詳鉅野縣)又東南流分而為二一
支東流逕蒋家林馮家庄至獲麟集入嘉祥縣界又
東南逕楊家橋至丁家樓一支東南流為薛公新河
逕姚家橋至陶官屯(鉅野縣境内行一百五里凡諸河逕行州縣有不載里數者皆)
(係上源故道紆折斷續不便遽定也)入嘉祥縣界遶種火山至馬官屯
二流復合為一東逕丁家橋為澹臺河又東逕澹臺
橋于家橋陳官屯(嘉祥縣境内行三十三里)又東南入濟寧州界
(俗名急三道河)又逕錢紀屯至紅廟屯喻官屯張官屯為苜
蓿河又東南逕劉家屯會顧兒河至王家口與牛頭
河會
濟水故瀆自荷澤縣寶珠口入鉅野縣界為安興
墓河東北入鄆城縣界折而東至龍母廟有北行故
道(此本北濟由鄆城縣城東七里舖柳條園下注安山湖詳前北條水)為土壩所塞遏
之東流逕柏林舖御屯黃堆集又東南至紙坊入嘉
祥縣界(本黃河決道)東至萬善橋左接忙生閘洩水故渠
(忙生閘在南旺湖南設以洩漲今塞)為小黃河南流逕王家橋至李家
橋入濟寧州界又南逕第八屯至新挑河有永通閘
洩水入之(永通閘在濟寧州運河通濟閘之南洩運河溢水西注折而南入南陽湖)又東
南入耐牢陂逕河長口橋唐家口橋至王貴屯橋為
牛頭河南至王家口會苜蓿顧兒二河之水又東南
逕劉家橋入魚臺縣界又南逕張家庄至廣運閘(即塌)
(場口)又南逕梅家庄李家橋至柳溝河口與柳林淶河
二水會合流南入舊運河
舊運河上承鉅野嘉祥荷澤曹單定陶城武濟寧
金鄉之水會於柳溝河入釣鈎嘴(在南陽湖西有馬公橋)逕玉
皇廟至穀亭鎮入舊運河又南逕八里灣閘白塔寺
雞鳴臺沙河橋湖陵故城至安家口(自北田寺至此行一百六里)
入江南沛縣界南注塔具湖又東南至夏鎮西之李
家口入微山湖一支西南逕西柳庄留城黃家閘至
荆山閘橋又南由泉河至貓兒窩入運一支東南滙
湖水由滕縣之湖口閘入運河(湖口閘在韓庄閘南)
洸河本汶河南出之支流今寧陽縣北堽城壩即
其道也故跡自壩下西南會諸泉水入滋陽縣界逕
高吳橋至八道灣有漕水入之(漕水詳寧陽縣)又西南至興
文鎮(滋陽縣境内行九十里)入濟寧州界逕薛家口橋黃坨村
至洸河口會泗水支流遶州城北逕望仙橋環而西
南逕夏家橋分為二支北支入馬場湖(蓄水濟運詳濟寧州)南
支由會通橋入運河
洙水自泗水縣東北關山𤼵源(與新泰縣聯界)西南流至
卞城之陰會盗泉水又西至泉林合於泗水
泗水自泗水縣東陪尾山𤼵源四泉竝𤼵滙為一
渠復納諸泉西北流出卞橋與洙水會合而西流逕
故卞城黃溝村李家坡東巖店鮑村玉梁庄至縣城
東北受醴泉河水(詳泗水縣)又西流逕三角灣村至楚家
寺村(泗水縣境内行九十里)入曲阜縣界又西逕啓聖公林
陶樂村少昊陵又西有嶮河水之(嶮河入詳曲阜縣)又西逕
至聖林北又逕林西村受新安諸泉折而南至顔家
河口(曲阜縣境内行九十里)入滋陽縣界又南逕白家廟古城
村至黑風口分支入兗郡城東門吊橋貫城西出仍
分流遶郭至西門外復合為一逕平政橋受縣北蒋
詡諸泉逕八里舖土婁閘至二十里舖(滋陽縣境内行三十里)
入濟寧州界又西南流逕杏林閘孫氏閘五泰閘至
楊家壩折而西北流逕林家橋會洸河入馬場湖其
經流逕郡城東金口壩至粉店村有沂河水入之
沂河源出鄒縣北尼山之麓西流至程庄村入曲
阜縣界又西逕河頭村至曲阜城南逕舞雩臺又西
受泉溝之水至八里舖入滋陽縣界又西逕三官廟
前迤南入於泗泗水又南逕泗水橋馬家村又逕
鄒縣之小屯村許家村至安上口復入滋陽縣界逕
張家口至柳溝村(滋陽縣境内經流共行七十五里)入濟寧州界又
西南至吳家橋張家橋至兩川橋會白馬河由魯橋
入運河
白馬河自鄒縣北九龍山下溪湖𤼵源會陳溝白
馬馬山孟母四泉合為一渠西南逕屯頭橋復會諸
泉水至崇義橋南有蓼河水入之(蓼河詳鄒縣)又南逕平
陽橋至故夏社有大沙河水入之(大沙河詳鄒縣)又西南逕
徐鎮橋濟滕橋又逕黃路橋永濟橋至兩川橋會泗
水由魯橋入運河
北沙河自鄒縣嶧山𤼵源南流入滕縣界逕龍山
遶出其左南至周林受七里泉至洪疃分為二支一
支出休城南西至馬家口入運一支出休城北受大
吳泉又西受北石橋水(詳滕縣)又西有白水河入之(白水)
(河詳滕縣)又西南入魚臺縣界受聖母池水至張家橋注
獨山湖由趙家口入運河
郭水(即南沙河)自滕縣東北述山西南麓𤼵源西南逕崆
峒山故祝其城會黃約山諸泉折而南逕鳳皇山東
受龜步水又南逕華蓋山折而西受石溝水(二水俱詳滕縣)
西至梁上村又南逕滄浪淵有明河水入之(明河詳滕縣)
又逕滄溝沙河店至皇甫壩折而稍北趨趙溝與南
梁河會
南梁河自滕縣東北趵突荆溝二泉𤼵源西流逕
洪村黃山橋又西逕躋雲橋循故滕縣城北又西南
受絞溝水會於漷水西注獨山湖由姚家口入運
薛河自滕縣南寶峯山東滙泉為淵謂之西江水
南流逕青蓮步復折而西受永豐鳳皇二泉又西至
於薛山是為薛河受悟真巖茶泉水又南至雲龍山
會東江水(詳滕縣)又南逕斬蛟臺折而西逕故昌慮城
南陶山下瀦為刁潭又西納玉華三山諸泉水西南
逕豐山官橋又西逕故薛城分為二支一支由城南
至東邵壩折而東南逕灰溝橋至修永閘入運一支
由城東至奚公山受南明河水(詳滕縣)又西至永興村
又西南逕柏山至截沙壩折而北由新支河入運河
氶水自嶧縣北車稍山𤼵源即滄浪淵也南流逕
龍門至裴宋橋與許池泉會許池泉出嶧縣北嶺阜
下南流入會水橋又南合於滄浪水又南逕縣西門
由孺子橋折而東流又南有金注河水入之又東會
義河水(二水俱詳嶧縣)至泥溝壩折而西由丁家廟閘東針
溝口入運河
泇河有東西二源東泇水自費縣箕山下𤼵源南
流入蘭山縣界逕卞莊滙入郯城縣境之芙蓉湖又
南入江南邳州界逕大道口至三合村受陽明河水
(陽明河詳蘭山縣)又與西泇水會西泇水自費縣抱犢山下
瀑布水𤼵源東南流逕崖頭洞入邳州界至三合村
會東泇水又南合於武河至泇口入運河
涑河(即武河)自費縣西南柱子崮下天井汪𤼵源東北
逕馬庄集毛家河西單集又東至朱保村(費縣境内行六十里)
入蘭山縣界又東至堰上村分為二支一支東流逕
故即邱城後東至郡城西門復分二支環城而入於
沂一支南流為武河至庄塢頭入郯城縣界至耿家
墩有蘇河水入之(蘇河詳郯城縣)又南有燕子河水入之(燕子)
(河詳蘭山縣)又南至紅溝園(郯城縣境内行三十五里)入江南邳州界
會泇水由泇口入運河
沂水(太沂水)自臨朐縣沂山西嶺𤼵源南源出柞泉山
北源出魚窮山合成一川東南入沂水縣界一會松
仙河水經注所謂螳螂水也源出蒙陰縣北魯山之
松仙嶺東南流逕沂水縣之釣魚臺又東合於沂一
會南川河水經所謂源出艾山寰宇記以為即狗泉
是也源出蒙陰縣北魯山南麓東南逕雕崖山艾山
至臨樂山受狗跑泉水又東流至高庄合於沂又東
南逕織女洞至蓋縣故城南又東逕浮來山又南逕
爆山受張庄泉(詳沂水縣)又南逕縣西有小沂水入之(小沂)
(水詳蒙陰縣)又南合閭山之水(詳沂水縣)逕東安故城東又南
有大石泉水入之(大石泉水詳沂水縣)又南至交梁村與東汶
河會
東汶河本桑泉水又名東汶河自蒙陰縣西南五
女山𤼵源東北流至張疃庄有巨圍水入之(詳蒙陰縣)又
東至田庄有堂阜水入之(詳蒙陰縣)又東逕于墟庄與㟬
崮水會㟬崮水源出蒙陰縣西南九仙山二源合流
東北逕西城子村㟬崮山(即虎頭崖)至于墟庄合桑泉水
世謂之汶河也又東逕縣城東南有方川水入之又
東有南竺院水入之又東逕保德庄至城子庄折而
北至月庄有蒙陰水入之又東至蘇家堠西有桃墟
河水入之又北流逕官庄鐵城復折而東逕重山庄
與梓河會(方川水以下俱詳蒙陰縣)梓河源出沂水縣西北甄家
疃東南流至上汪村入蒙陰縣界受樓山諸水又東
南受盧川水又東南逕坦埠庄至著善庄受著善河
水又南逕朱夏舊寨荆汶庄至重山庄(梓河行六十五里)合
於汶水又東至馬頭崮有黃草關(蒙陰縣境内行九十五里)入沂
水縣界又東南流有雪王臺泉水入之(詳沂水縣)又東南
逕隋家店至交梁村(自𤼵源至此共行二百二十里)合於沂水沂
水又南流至葛溝集(沂水縣境内行一百七十里)入蘭山縣界又
南有蒙山水入之(蒙山水詳費縣)又南逕諸葛城石梁頭至
柳行頭有孝河水入之(孝河詳蘭山縣)又南至沂郡城北與
浚水會
浚水自費縣西北聰山𤼵源山在白馬關前南流
逕仲村集至張庄受小淮河之水(小淮河詳滕縣)又東南至
同石集有同石水入之(同石水詳費縣)又折而東北流至古
鄪城南滙為湖又東北有洪河水入之又東有塔河
水入之(三水俱詳費縣)又東南逕秦家屯至戴家屯合於祊
水(浚河共行一百四十里)
祊水自費縣東南大筐崮𤼵源東北流逕關陽鎮
梁邱集又東北至梁山口有柳毅河水入之又東北
有蒼山水入之又東北至縣城東南隅滙為桃花淵
又東北逕顔魯公祠又東有乾河水入之(四河俱詳費縣)又
東至王庄受浚河之水又東逕許田城至朱里村(費縣)
(境内行一百四十里)入蘭山縣界東逕沂泉庄薛家庄匡庄院
朱武村至郡城東北入於沂水(祊河共行一百四十里)沂水又
南逕郡城東鎮海門外受涑河之水(涑水自堰上村分支西流至郡)
(城西門一支環城北為小沂水一支環城南為涑水均入於沂)又南逕樓子頭龍塘
口蕭庄至李家庄轉而西南至江風口華埠村尚庄
至紅佛寺入郯城縣界又西南至馬頭集有白馬河
水入之(白馬河詳蘭山縣)又南流至重坊集(郯城縣境内行五十里)入
江南邳州界會武河水分為二支一支由徐塘口西
南入運一支入駱馬湖東南入海
沭水自沂水縣北沂山連麓之大弁山𤼵源東流
逕邳鄉南又南受峴山之水逕老牛嶺復受箕山之
水(二水詳沂水縣)又南逕馬站集至趙北湖集(沂水縣境内行八十五里)
入莒州界逕朱漢庄至絡山有絡水入之又東南逕
楊家店有袁公水入之又南逕州城東有沙河水入
之(三水俱詳莒州)又南逕西婁牌有鶴水入之(鶴水詳日照縣)又南
有潯水入之又南會三泉山水(潯水三泉水俱詳莒州)又西南
至許口集(莒州境内行三百五十里)入蘭山縣界逕常汪村又南
有温泉水入之(詳蘭山縣)又南逕蒼山會武陽溝水(詳蘭山縣)
又南流循馬陵山東入郯城縣界由山口池穿峽抵
禹王臺又循馬陵山西逕茅茨庄重興集至紅花埠
(郯城縣境内行五十里)入江南宿遷縣界轉入沭陽縣逕桑塸
湖為漣水東南入於海
膠萊南河自平度州境内分水嶺導水東南流逕
談家村至吳家口閘東有雲河水入之(雲河詳平度州)西流入
膠州界逕陳家庄杜家廟又南有碧溝河水入之(碧溝)
(河詳膠州)又南逕夾河套會沽河至麻灣口入於海
沽河(即左傳姑尤以西之姑水也)有大沽小沽二源大沽河自黃
縣南蹲犬山𤼵源南逕招遠縣境又西南入萊陽縣
界逕馬戀庄又西南逕福阜山至辛庄疃入即墨縣
界又西南有吳姑河入之(吳姑河詳萊陽縣)又西南逕瓦哥
庄至袁家庄(與平度州聯界)逕大沽橋至吕哥庄與小沽河
會小沽河自掖縣南馬鞍山𤼵源南流入萊陽縣界
逕毛家埠院上墩又西南入平度州界至吕哥庄會
大沽河入即墨縣境綂謂之沽河又西南流逕七級
村至張元庄入膠州界又逕尹疃社至夾河套河於
庄會膠萊南河至麻灣口入海
墨水河(縣名即墨以此)自即墨縣東南馬蘭嶺𤼵源西流至
縣城南有淮涉河水入之又西逕縣城西有石河水
入之(二河俱詳即墨縣)又西南流為遠西河逕石橋至女姑
口入海
五龍河上承數源一為九里河自萊陽縣西北韭
山𤼵源東南流逕馬山埠受荆河水(詳萊陽縣)又南至徐
家庄入五龍河一為縣河自棲霞縣方山𤼵源西南
流入萊陽縣界逕萊陽山紅土堐會陶漳河西南入
五龍河一為陶漳河自棲霞縣𤼵源一出唐山一出
院山西南流至柳口村合而為一入萊陽縣界又西
南逕南務集望石山至紅土堐會縣河入五龍河一
為昌水河自海陽縣𤼵源一出林寺山一出招虎山
至險子口入萊陽縣界又逕昌陽城至五龍山入五
龍河各河分流西南逕鳳皇山至高山墩入海
古橋河自文登縣西了角山𤼵源逕三十里舖又
南有送駕河水入之(詳文登縣)又西南逕長學山撇篲山
虎窠山至姚山頭入海
沁水河自寧海州東南黃堆山𤼵源北流逕州城
東杏林舖又北至戲山墩入海
大姑河自萊陽縣三螺山東麓𤼵源東北流逕棲
霞縣境至毛子厰入福山縣界又東北逕高爐寺回
裏村石粉窩山會東北諸澗水又西北流逕石彭子
山黃山至諸記村循芝罘山入海
清陽河(即聲洋水見漢志)自棲霞縣翠屏山𤼵源東北流逕
義井社入福山縣界又東逕水都社折而北逕金堆
寺循青龍山至縣城東關又北逕初家店至大沙埠
村(分支與大姑河會)又逕潘家島有流子河水入之(詳福山縣)又
流入於北海(以上俱係南條之水所謂自南濟以南領西南諸水環岱而東入於海者也其餘小)
(水仍分列於各州縣)
濟南府
歴城縣古明湖(在城内西北滙在城諸泉之水周十餘里由北水門出會濼水水經)
(注濼水北為大明湖則大明湖亦源於濼與今池亭不合)大淸河(在縣西北十二里詳水總)柳
塘河(在縣西南十五里源𤼵奎山下東北逕黃岡由八卦橋茶棚橋至孫家閘橋與聽水會)聽
水(在縣東北十里自西南馬鞍玉函諸山澗水會流至捍石橋東北逕迎仙橋孫家閘口北與柳塘河)
(會又北與濼水會水經謂之歴水陂餘波西注即今之響河也)濼水(在縣北十三里謂之濼口源出)
(城西南趵突泉合金線諸泉東北受東流水達於城北大明湖之水自水闢出與濼水會至聽水閘入大)
(淸河曾鞏齊州二堂記曰岱北諸谷之水西北滙於黑水之灣至於渴馬崖泪然而止北至歴城西蓋五)
(十里有泉湧出名曰趵突泉齊人謂嘗有棄糠於黑水灣者見之於此北注為濼水)巨合水(在縣)
(東七十里一名全節河源出縣東榆科泉西北流逕巨里村即龍山鎮北與武原水合又西北會白泉沙)
(河之水同入大清河)武原水(在縣東七十里源出龍山鎮南江水泉逕東平陵故城西至鎮西與)
(巨合水會)白泉河(在縣東三十里水出王舍庄之東北會合諸泉西北會巨合水入遙墻河)沙
河(在縣東北十五里臥牛山後西逕張馬屯入遙墻河同入大清河)遙墻河(在沙河北二十)
(里)閻家河(在中宫東南梨谷中源出印度泉流入錦陽川)錦陽川(在中宫東南)錦
雲川(在中宫南一名南川)雲河(源出瀆米黃攎等泉滙流入中宫錦繡川)錦繡川(在縣)
(南五十里地名中宫鎮今曰北川又俗名謂之太澗溝行六十里西流逕崛山橋入長淸縣豐齊河)五
龍潭(在縣西一里潭深不測禱雨多應)華泉(在城北十里華不注山下井深莫測其底泉甘)
(而洌即左傳鞍之戰逢丑父使公下車取飲以免即此也)㟙山湖(舊在縣北十五里㟙山之前今)
(久淤)趵突泉(在縣西一里七十二名泉之一也其水平地三窟水涌若輪又謂之温泉泉旁蔬甲)
(經冬常榮蓋泉之在齊魯者皆濟水之伏流而見者也)金線泉(在趵突泉東北泉源亂𤼵時有)
(金線一道浮出水面)皇華泉(金線泉東北)柳絮泉(金線泉東南)臥牛泉(金線)
(泉東)東高泉(金線泉南)潄玉泉(金線泉南)無憂泉(潄玉泉北)酒泉(無憂泉南)
湛露泉(無憂泉西)滿井泉(趵突泉北)北煮糠泉(趵突泉西北)望水泉
(趵突泉西以上十二泉俱滙流入趵突泉)登州泉(即今白龍池)北珍珠泉(城内西北)
(入古明湖)散水泉(北珍珠泉東)溪亭泉(散水泉東)濯纓泉(北珍珠泉西)劉
氏泉(北珍珠泉西北)灰泉(濯纓泉西北)知魚泉(灰泉東南)硃砂泉(灰泉西)
雲樓泉(劉氏泉南北珍珠以下諸泉皆滙於此乃古明湖之源也)馬跑泉(金線泉東)洗
鉢泉(馬跑泉西)淺井泉(馬跑泉東)舜泉(即舜廟井)香泉(舜廟西廡下其泉六十年)
(一𤼵𤼵則奔流滿城)監泉(南門外吊橋西)杜康泉(舜廟西小巷内)黑虎泉(東南城濠)
(崕下甃石方池)雙忠泉(城内西北雙忠祠内)不匱泉(濟東道署内)孝感泉(西門)
(内太平寺)玉環泉(布政司街)羅姑泉(縣治東羅姑巷)混沙泉(灰泉南)灰池
泉(五龍潭東)西蜜脂泉(五龍潭西)南珍珠泉(城東南濠内)芙蓉泉(府庠)
(前芙蓉街)灰灣泉(五龍潭東)懸清泉(五龍潭東又名賢清今名三娘子灣)雙桃泉
(丁家街)温泉(船巷内又名東流水)汝泉(神通寺内)龍門泉(神通寺東)染池泉
(神通寺東)懸泉(中宫鎮東)都泉(中宫鎮東南)柳泉(太微觀西)車泉(柳泉東)煮
糠泉(四里山道旁野井)爐泉(南山下)甘露泉(大佛寺内)林汲泉(佛峪内)
白泉(王舍店東北五里)金沙泉(龍洞西北)白龍泉(金沙泉西北)花泉(張馬)
(屯)獨孤泉(天麻嶺下)醴泉(四合寺内)漿水泉(百尺澗)南煮糠泉(臘山)
(窩)苦苣泉(袁洪峪内)熨斗泉(梨峪門家庄)鹿泉(石崮寨後)龍居泉(張城)
(嶺西)白虎泉(大佛山)石灣泉(趵突西今塞)金虎泉(齊乘云在李承務巷今述)
東蜜脂泉(天鏡泉東以上七十二名泉郡邑志皆同其各州縣入運之泉另詳漕河志不複載)
章邱縣小清河(在縣北三十里詳水總歴按小清河本濟水故道濟水自城而下)
(即會巨合水入章邱而東今大清河自歴城以下東北行濟陽者乃古漯瀆也自宋熙寧間大河奪濟由)
(漯瀆而趨東北入海於是章邱以東之故道日微因分名大小淸河而不知小清乃古濟之故道考水經)
(注則源流自見今水總所志乃就現在小淸河逕行之源流故云今自東陵山水北流實非小淸源此也)
百脉水(在縣南三十里明水鎮方圓半畝其源上湧百脉沸騰左會東麻灣右會西麻灣二水合)
(流為繡江之源曾鞏曰岱陰諸泉皆伏地而𤼵西則趵突為魁東則百脉為冠)爪漏河(在縣西南)
(七里水出平頂山下東北逕滲水灣伏而再見為百脉泉)淯河(在城東一里又名繡江自百脉泉會)
(東西麻灣之水西北逕縣城東繡江橋遶女郎山後西逕水寨折而北有王母河水入之又北至新庄入)
(齊東縣界為壩河又北逕余家庄入大淸河)王母河(在縣西北二十里盧家寨陂水滙流)陳
愷溝(在縣北三十五里明成化間邑人陳愷鑿此溝以洩小清河之水由西北入齊東縣減水溝達)
(於大清河今塞)白雲湖(舊在縣西七里一名劉郎中陂今廢)
鄒平縣小淸河(在縣北十三里詳水總)沙河(在縣西一里齊乘謂之蒙水源)
(出會仙山之大峪庄逕城西至對門口南岸入小清河今淤)白條河(在縣東七里一名魚子溝)
(源出會仙山東柳泉口三十五里逕舊口庄西郭家口南岸入小清河今淤)滸山濼(在縣西二)
(十里自章邱縣之萬家口水溢灌入成濼周四十里至淸河溝仍入小清河)醴泉(在黌堂嶺北有)
(醴泉寺宋范仲淹讀書時另出一泉名范公泉)聖水泉(在縣西十五里旱禱輙應)
淄川縣孝婦河(在城南一里詳水總又詳博山縣)般水(源出縣南二十五里)
(名頭河庄西北流逕城南會孝婦水别分一支北注由城東北折繞西仍與孝婦水合縣舊名般陽水經)
(注曰縣在般水之陽也齊乘云又名左阜水)萌水(俗名范陽河源出縣甲山東北逕煥山萌山又)
(東北逕北嶺庄張樓庄入孝婦河)德會水(俗名豐水一名東朱龍河源出縣東北范王庄又名)
(泉河頭西北流至司家橋入長山縣界又西逕大小石橋閻家庄至范畱庄共行二十五里入新城縣界)
(又逕于家堤口西入鄭黃溝又逕崔樓易合庄共行四十里入麻大泊)白泥河(亦名瀧水源出)
(縣西玉清山之陽名青嶂泉流逕響水灣萬安溪沁水泉右注之又東逕伏山南龍泉水左注之又東南)
(逕冲山北折而東注萌水入孝婦河)三台泉(在三台山南下曰安子泉山東曰馬蹄泉山北曰龍)
(灣泉又北曰大錫泉俱入萌水)煖水泉(在黌山東麓北流曰煖水河又北滙東南山澗諸水曰漫)
(泗水俱西入孝婦河)龍泉(在縣西北五十里長白山之陽合山南諸峪之水東南流至伏山東復折)
(而入於白泥河)蒼龍峽灣(在峽中水深無底俗傳龍蟠其中旱禱輙應)藍泉(在縣東南)
(半里俗名雙井相去尺許其色一藍一綠其味一甘一苦)
長山縣小清河(在縣西北三十里詳水總)孝婦河(在縣西一里詳水總)范
陽河(即淄川縣之萌水自北嶺入境東北行六里至張樓庄入孝婦河)東朱龍河(即淄)
(川縣之德會水自司家橋入境逕水雲庵大石樓蓮花池至范畱庄共行十二里合鄭王溝入新城縣麻)
(大泊)鄭王溝(在縣西南受山澗諸泉之水北流逕禮參舖東入猪龍河)系水(在縣北二十里)
(西與孝婦河接尋常無水每遇淫澇孝婦河溢即挾而東流同入鄭王溝)
新城縣小淸河(在縣北二十五里詳水總)孝婦河(在縣北二十里詳水總)
猪龍河(自長山縣范畱庄至張店入境逕于家堤西入鄭黃溝逕崔樓易合庄行四十里入於麻)
(大泊)烏河(在縣東三十里即益都縣之時水北流逕索鎮入邑境過索鎮橋東北逕麻大泊入博興)
(縣界)麻大泊(在縣東北三十里又名魚龍灣俗訛馬踏泊烏河逕其東北孝婦德會二水從西南)
(來俱會於此滙而成湖周圍五十里跨新成高苑博興三縣之地流至博興縣灣頭仍與烏河合流)澇
淄河(源出鐵山逕縣東索鎮口入烏河)青沙泊(在縣西北二十五里)雙連泉(在鐵)
(山顛兩泉分穴而連脉擊彼則此動故名)
齊河縣大淸河(在縣東門外詳水總)徒駭河(在縣北四十里詳水總)趙
牛河(在縣西二十里詳水總)倪倫河(在縣西二十五里洩楊家坡水自鄭家坡逕孟家店)
(趙良屯又西北流為温聰河逕大劉家庄張保屯入趙牛河)刁強河(在縣東北四十里自懷家)
(窪滙流北逕米家窪李方大屯又西北為丁聰河逕孫耿鎮錢官屯入趙牛河)
齊東縣大清河(在縣北一里詳水總)減水河(在縣東二里自章邱縣之陳愷)
(溝至薛渡口舊閘逕管家橋入邑境又東北逕麻姑堂張虎鎮由永濟橋共行四十八里入大淸河)壩
水河(在縣西南二十里即章邱縣之繡江河自新庄入境逕草廟余家庄曹家馬頭紓行二十五里)
(至延安鎮入大清河)德異泉(在儒學明倫堂左平地湧泉味極甘美又延安鎮文廟旁亦有井曰)
(聖惠泉味甘而香延安鎮即宋之夾河巡檢司也)
濟陽縣大淸河(在縣南門外詳水總)徒駭河(在縣西七十里詳水總)商
河(在縣西北五十里俗名土河詳水總)萬工河(在縣西南七十里南自興同庄之流水溝起逕)
(太平庄前分為二支一西北出夏口橋河一東北會哈叭溝官庄之水同入徒駭)
禹城縣徒駭河(在縣西三里詳水總邑志作鬲津河故城西門曰鬲津門跨河之橋)
(曰鬲津橋今上自高唐州下而齊河等縣俱名徒駭禹城一縣何得自異然所謂鬲津者亦未必為禹疏)
(之鬲津也以今河而被以古名者獨一徒駭也哉故凡各州縣志内牽合古名者必附載之以俟後之考)
(正者)聖經河(在縣西南五十里即茌平縣之管氏河也行境内四里行長清縣境内五里復入境)
(内與新河會至水牛李家庄與趙牛岔河會又西北行與漯河會同入徒駭河)新河(在聖經河北自)
(茌平縣紅廟橋入境逕李𤼵橋入聖經河)趙牛岔河(在縣西南四十里自齊河縣入境行二十)
(二里入趙牛河)
臨邑縣徒駭河(在縣東南詳水總)黑水灣(在夏口東)婁家泊(在夏)
(口西)小洪河(在縣南四十五里)沙溝水(在縣南三十里)青陽河(在縣南四十里)
(以上三河皆無源之水通塞不常故逕行出入俱不載)
長淸縣大清河(在縣北三十里詳水總)趙牛河(在縣西北詳水總)趙
牛岔河(上承趙牛河之水至連楊陂分支西會管氏河東入齊河縣界)沙河(在縣南二十里)
(源𤼵五峯山逕青崖山南滚粟山北又西流至沙河門入大清河)中川水(源𤼵泰山西麓西流)
(至界首村入境折而西北逕墊臺長城舖新庄張夏村小崮山又逕王宿舖葉家庄西北入大清河)豐
齊河(在縣東北三十里源出歴城縣南棋子嶺齊城峪長城嶺三支會流逕中宫鎮合為錦繡川西)
(流至崛山橋入長清縣界滙而成河逕豐齊店至開河口入大清河水經濟水北右會玉水注源出泰山朗公)
(峪舊名琨瑞溪其水西北流逕玉符山又名玉水又西北枕祝阿縣故城東野井亭西俗謂是水為祝阿)
(澗水北流注於濟)卓錫泉(在靈巖山北魏僧法定開創山寺苦無泉謀於佛圖澄澄曰水行地)
(中何處無之乃以九環錫杖卓地得泉故名又有黃龍泉甘露泉雙鶴泉獨孤泉石龜泉皆在山寺東西)
(法定所疏)
陵縣鬲津河(在縣西北二十里詳水總)篤馬河(在縣東南三里詳水總)鉤
盤故道(在縣東四十五里名盤河店猶有瀦水邑志云即古鉤盤河也)白龍灣(在縣東四)
(十里名龍家窪)
德州運河(在州西一里詳漕河志)馬頰河(在州東四十里詳水總)鬲
津河(在州南四十里詳水總)老黃河(在州南三十五里詳水總)減水引河(一在)
(四女樹一在哨馬營俱詳水總)
德平縣馬頰河(在縣西北十里詳水總)篤馬河(在縣西十里詳水總)沙
河(在境内朱家庄滙流東入商河縣界逕左家庄沙河鎮至楊家菴共行四十五里入惠民縣界又東)
(逕梨行郭家庄申家庄至前屯庄共行三十六里入陽信界東北逕欽風鎮至岳家灣復入惠民縣界由)
(桑落墅新河東入徒駭河)
平原縣馬頰河(在縣西十二里詳水總)鬲津河(在縣南張官店滙水起詳)
(水總)鴻溝河(在縣東二十里即篤馬河上源詳水總)老黃河(在縣東北六十里詳水總)
兖州府
滋陽縣泗河(在縣東五里詳水總入城者又名府河)洸河(即汶河又名高吳橋)
(河詳水總)沂河(在縣東五里詳水總)漕水(在縣北三十五里一名上滙河源出寧陽縣九仙山)
(口名九龍灣西南流至苑家庄入邑境逕大厰村漕河舖又西南受[泳-永+羅]河之水逕新橋至八道灣共行七)
(十五里入於洸河)雩河(在縣東八里舖自曲阜縣入邑境至三官廟後乃雩河入泗之故道)泉
源(舊泉八新泉六凡入運者俱詳漕河志)
曲阜縣洙河(在縣西北五里詳水總)泗河(在縣北八里詳水總)嶮河(在縣)
(東北五十里源出石門山南流逕大廟庄西南入於泗河)雩河(在縣南五里源出鄒縣之馬跑泉西)
(流入邑境逕城南折而西入滋陽縣界)沂水(在縣東南五十里即智源溪也又詳水總)坰澤
(在縣東九里玉海云即魯僖公牧馬之地今名連泉澤)泉源(舊泉十八新泉十俱詳漕河志)
寧陽縣汶河(在縣西五十里詳水總)洸河(即汶河溢出之支流也詳水總)[泳-永+羅]
河(今名縣河源出縣北十五里蛇眼諸泉之水滙而成河遶城東南復折而西行二十五里入滋陽縣)
(界會於漕水河)泉源(舊泉十二新泉三俱詳漕河志)
鄒縣泗河(在縣西五十里詳水總)白馬河(在縣東十里詳水總)蓼河
(在縣東北二十里源𤼵九龍山麓西南流逕蓼河橋和尚堂舖至崇義橋入白馬河)大沙河(在縣)
(東北四基山𤼵源會費縣西南山谷之水流逕胡家山唐口山又逕西韋社至縣城南望嶧樓折而西北)
(逕連溝社受黃卷泉至高家橋入白馬河)沂水(源出境内尼山詳曲阜縣)雩水(源出境内馬跑)
(泉詳曲阜縣)五龍潭(在五龍山下)泉源(舊泉十新泉三俱詳漕河志)
泗水縣洙水(在縣東北六十里關山之陽與新泰費二縣接壤西南流至卞橋與泗水會水經謂)
(其源出泰山蓋縣艾山曠遠莫攷辨見漕河志)泗水(在縣東五十里陪尾山之陽山陰為費縣境有湖曰漏澤)
(澤方十五里淥水澂渟石穴通透釃為靈瀆𤼵於陪尾今在泉林寺内四泉同𤼵故謂之泗水寺之左右有泉數十互相)
(灌輸合而成流出於卞橋與洙水合逕故卞城北而西流縣之南北復會泉數十綂謂之泗水云詳見水總並漕河)
(志)金線河(在縣東北三十五里南流入泗)百丁河(在縣東北二十五里南流入泗)故事灣
(在縣東五十里石属村夏秋鍾水成淵冬間冰凍巧結人形物像)盜泉(尸子云孔子止於卞城渴矣而不飲盜泉)
(之水是此水不遠於泗可知而今不可考俗皆以名不雅馴棄之夫里名勝母曾子不入聖賢存省之功隨處𤼵見尸子)
(所言亦垂戒之意也詳繹入泗之泉前後數十焉知非後人之易其名而故湮没也耶故附載之)醴泉河
(源出縣南之醴泉庄又受鳳皇谷水北流逕仲子祠東入於泗)泉源(新舊泉凡七十有九詳漕河志)
滕縣運河(在縣南朱姬庄入境詳漕河志)漷河(在縣南十五里詳水總即南沙)
(河也春秋傳魯取邾田以漷水為界即此水也)薛河(在縣南四十里詳水總)北沙河(在縣)
(北十五里詳水總)南梁河(在縣東北十五里詳水總)龜步水(源出縣東北連珠山西逕)
(歐家峪入於漷河)石溝水(源出縣東北巉山南流逕寶峯山下入於漷河)明河水(源出)
(縣東馬山西流逕靈邱城入於漷水)東江水(源出縣東胡陵山西逕吳戩山下伏流過鐵脚山至柳泉)
(復出又至鸛山前瀦為濯筆淵又逕雲龍山會西江水)南明河(在城東十里源出嶧縣黑風口受諸)
(山澗水西逕梁山又西過奚公山合於薛河)北石橋水(源出縣南三十里官橋東循龍山西南麓)
(逕萬安舖入北沙河)白水河(在縣北三十五里即界河也亦謂之小白河出縣北龍山流逕鄒縣之界)
(河驛會白馬河因有白河之名西流五里有小白橋跨之又折而南逕染山前西南折為郁郎淵即温水湖又)
(西流入於沙河)小沂水(在縣東北一百二十里即小淮河也其源有二一受曾子銀谷諸山泉西流逕)
(太白山受瀑布水至彭庄集一受牛坂山泉東流受樵山瀑布水亦至彭庄集合為小沂水入費縣之蒙山東)
(逕南陽集唐村集折而北流至平邑集為興水河至張庄入於浚水齊乘云沂水南至沂州城東小沂水西來)
(入焉遂疑其源出於蒙山西而不知其源固出於滕境也)百中河(在縣南八十里源出百中社南流至)
(三里灣河折而西流至畱城入運)刁潭(在縣東五十里陶山下)微山湖(在縣西南七十里凡)
(境内大小諸湖如郗山吕孟等以湖名者不一皆綂於微山湖昭陽其别名也)泉源(凡三十二詳漕運志)
嶧縣運河(在縣南黃林庄入境詳漕河志)氶水河(在縣北六十里詳水總寰)
(宇記作氶治水後訛為氶冶元和志云氶縣以西北氶水得名)西泇水(本出費縣境内抱犢崮而)
(即境内君山之北故繫載之)金注河(源出縣西石屋山龍塘泉東流會青檀寺水至蕭橋入氶)
義河(在縣東北三十里)許池泉(出縣北會水橋橋南别有一泉西來注之而後南會滄浪)
(淵水齊乘云今滄浪淵水微細不及遠赴獨許池泉為正源矣)彭河(在縣東南五十里巨梁橋下一)
(名中心溝又名新河源出縣之白茅山下玉華泉東滙衆水流為彭河又東會氶水入泇土人謂之運鐵)
(河玉海云彭城北及氶皆舊有鐵官其南有鑄錢山今所通泇口是矣又元和志云氶縣界有陂十三所)
(皆自貞觀以來修立以溉田者今沂嶧二州仰泇氶二水溉田青徐水利莫與為匹皆十三陂之遺跡也)
巨龍河(在縣西北六十里源𤼵縣之巨梁山自西暨集逕流七十里入滕縣微山湖郡志又名光)
(武泉云漢光武帝征董憲駐蹕處也)泉源(舊泉五新泉五俱詳漕河志)
金鄉縣淶河(在縣西北詳水總一名新挑河)柳林河(在縣西詳水總)金山河(在縣)
(北詳水總又名蔡家河)三家灣河(即柳林河西入境内武家坑又會彭家河逕石家橋高河店橋東行直達)
(魚臺之南陽湖乃舊道也今於高河橋東築一土壩别聞引河一道由蘇家橋入於淶河同流入北田寺河)
魚臺縣運河(在辛莊橋入縣境詳漕河志)濟水故瀆(詳水總)舊運
河(詳水總)北沙河(詳水總)孝感河(在穀亭鎮相傳有子母渡河其子負母而過俗)
(名負娘河)聖母池水(在沙河鎮南)南陽湖(在縣東三十里東為獨山湖與滕縣之微)
(山湖相連以馬公橋分界)泉源(新舊泉凡二十詳漕河志)
濟寧州運河(在州城南一里詳漕河志)泗河(在州東四十里詳水總)洸河
(在州北十八里詳水總内有府河一道係泗水分流貫兗郡城而出者故曰府河自入州境至黃坨村已)
(合於洸故不分載)柳林河(詳水總)急三道河(即嘉祥縣境内之澹臺河也自陳家)
(屯入州西境)苜蓿河(在州西南張官屯)顧兒河(在州西南劉官屯)牛頭河
(在州西南二十里即舊運河之耐牢陂也)馬場湖(在城西二十里)蜀山湖(在馬場湖西二)
(湖相接中設安居水門蓄水濟運舊洸水出州城東天井閘入運今阻於楊家堰皆入馬場蜀山二湖)
泉源(舊泉三新泉一俱詳漕河志)
嘉祥縣運河(在縣東北小長溝入境詳漕河志)金山河(亦名蔡家河詳水總)
澹臺河(即南清河也自鉅野縣獲麟集入邑境逕澹臺山下姚河泊水西來入焉逕于家橋陳官)
(屯入濟寧州界)姚河泊(即姚官屯河也自鉅野縣之薛公新河遶種火山而東至馬官屯復合為)
(一同入澹臺河皆為南清河之分支)濟水故瀆(詳水總)
汶上縣運河(在縣南孫村入境詳漕河志)汶河(在縣西南詳水總)灉河
(詳水總)魯溝水(源𤼵縣境龍聞諸泉會寧陽縣之濼當魯姑二泉西流逕坡石橋大石橋金龍)
(口至木灣橋受蒲灣泊水又逕八里橋至崔家橋共行九十五里入於汶)白馬河(在縣西南十二)
(里)鵝河(在縣西南三十七里)黑馬溝(在縣西南四十五里)南旺湖(在縣西南四十)
(里東為蜀山湖在運河西岸中有闕城及蚩尤冢詳漕河併古蹟志)蒲灣泊(在城東北亦名仲勾)
(陂周圍二十餘里)魚營泊(在縣西北十五里洩汶河溢水周圍四十里)石樓泊(在縣)
(西南二十里亦汶河洩水道也嘗有樓臺人馬之狀出於水上謂之水市其水盈涸不常周圍三十里)
新開河(在縣西南二十五里)泉源(舊泉三新泉四俱詳漕河志)
陽穀縣運河(在縣東南五里入境詳漕河志)灉河(詳水總)漯河故瀆
(詳水總)沙河(在縣東二十五里)西湖坡(在縣西十五里)
壽張縣運河(在縣東南戴家廟入境詳漕河志)灉河(在縣東南三十里詳水總)
(又名裏河)南淸河(在縣南十二里詳水總)
東昌府
聊城縣運河(在縣南官窑舖入境詳漕河志)徒駭河(在縣東三里詳水總)漯
河故道(詳水總)小湄河(自縣東南舊州陂水滙流入博平縣界北行遶城而東又北至)
(許家橋東入七里河)
堂邑縣運河(在縣南梭堤入縣境詳漕河志)馬頰河上源(詳水總)
博平縣運河(在縣西四十里詳漕河志)徒駭河(在縣西十五里詳水總)馬
頰河(在縣西北四十里詳水總)七里河(上承小湄河下為鳴犢河即今徒駭河也)
茌平縣徒駭河(詳水總)趙牛河(詳水總)管氏河(自縣境李家庄)
(滙水東北行三十八里至榆科庄入禹城縣界為聖經河行禹城縣境内五里行長清縣境内四里復入)
(禹城縣界行二十里與新河會)新河(自縣境刁家窪滙水東北逕紅廟橋至禹城縣之李𤼵橋入管)
(氏河)小馮家河(自縣南門外大廟前起至邢家橋以南洩城南之窪水東入管氏河)
莘縣漯河故道(詳水總)馬頰河上源(詳水總)石人坡
水(自縣南境東北逕牛王廟循古堤東入黑龍潭)弇山泉(在縣北四十里馬橋鎮詳山志)
淸平縣運河(在縣南田家口入境詳漕河志)馬頰河(在縣西北三十里詳水總)
老黃河故道(詳水總)龍湫潭(在縣西南二十五里)
冠縣馬頰河上源(詳水總)老黃河故道(詳水總)
臨淸州運河(自清平縣二十里舖入州境至板閘而會通河止此下接衛河詳漕河志)
老黃河故道(詳水總)
館陶縣衛河(在縣西二里詳漕河志)漳河(在縣西南五十里詳漕河志)老
黃河故道(詳水總)
邱縣宋八疃河(即漳河在縣城東今漳河行館陶縣涸為故瀆)盛水灣
(黃河故道)
恩縣運河(在縣西北詳漕河志)馬頰河(在縣東南四十里詳水總)黑龍
潭(在津期橋東西有白龍潭)減水河(自四女樹逕楊家庄東入德州界穿陳公堤又逕茶棚陳)
(官屯至九龍廟入老黃河)
高唐州馬頰河(在州西北四十里詳水總)徒駭河(即鳴犢河也詳水總州為)
(漢靈縣地永光五年河决靈鳴犢口靈縣之鳴犢口也今河雖名徒駭詎可忘其故歟)趙王河
(自州境小菴庄滙流入平原界東北逕新章店黃家坊楊柳寺范寧屯至盧家庄共行八十二里東南入)
(篤馬河)
夏津縣運河(在縣西四十里詳漕河志)馬頰河(在縣東南二十里詳水總)老
黃河(詳水總自境以東河水通行矣)
武城縣運河(在縣西横河口入境詳漕河志)沙河(在縣東南十五里自臨清州八)
(里灣陂水漫流至師家堤口入縣境流逕馬家寺箭口至南北雙廟又入晁官營楊官營十八戶過夏津)
(縣陶家店西北至大王陂今河身雖淤塞斷續而雨澇則瀰漫過野)蔡河(在運河西五里西通黃蘆)
(河湮廢已久河迹僅存數里今浚界溝水入之備洩雨澇黃蘆河一作黃潞河乃漳水故道在直隸清河)
(縣境)
靑州府
益都縣淄河(在縣西北詳水總)北陽水(在縣西三十里即繩水也詳水總夀)
(光安箕曰郡有繩澠兩水異派殊名在益都城北者自為繩水所謂繩水帶城不可攻拔者是也在臨淄)
(城西者自為澠水所謂黃金横帶騁乎淄澠之間者是也世因字畫之誤遂以繩澠二字錯出悞用昔伏)
(琛晏謨竝言東陽城在繩水之陽而平昌龐氏又有維彼繩泉之句是確以益都之水為繩也淮南子曰)
(淄澠之水合易牙嘗而知之是確以臨淄之水為澠也一從水一從系益易混淆爾)巨瀰河(詳水)
(總)滑石溝(出縣苗家庄西窪北逕朱鹿庄楊家營入壽光縣界由張高店古河至南陽頭庄入)
(北陽河)七里河(在縣南五里源出劈山北流逕響水崖又北入于家河東北逕穆家庄與龍淵)
(水合)于家河(在縣南一里)龍淵(在縣東七里平地出泉東北流入巨瀰河一云此即建德)
(水)聖水池(在縣東十里池上有祠)石子澗(在縣城西南隅一名瀑水澗水經注所謂)
(石井也)康浪河(在縣東三十里鄭母店臨淄縣别有康浪水)芹泉(在縣西南五十里)
南陽水(出縣西南石膏山東北流逕趙家小河庄又逕郡城西遶至北門外由萬年橋共行四十)
(五里東入瀰河)
臨淄縣淄河(在縣西南十里詳水總)女水(即女織河詳水總齊乘水出東安平)
(縣之鼎足山俗呼二王塚又謂桓公與其女之塚因名女水又名裙帶河逕樂安縣名女織河)時水
(即烏河源出縣西南二十五里矮槐樹村北流逕杜山愚公山受澅水系水逕新城縣之索鎮口又受澇)
(淄河水東南入博興縣界下注麻大泊)澅水(水經注齊乘皆云澅水出時水東去臨淄城十八里)
(所謂晝中也俗呼為宿畱水蓋取孟子三宿之義云又史記兵圍晝邑即此字當從澅水為是水南有王)
(&KR2228;墓引水溉田之跡尚存今呼為小泥河)系水(在縣西齊乘云系水出臨淄古城西門外即申池也)
(𤼵源門側小阜曰包山故又名包河折而西北流受澅水西入於時水)漢湊水(又名澠水源出)
(古齊城長衚衕北流分為二支一支由李家橋一支由磚橋俱入濼安縣界各流至安家橋南復合為一)
(西北逕鮑家橋廣才橋共行三十二里入博興縣界又西北逕賈台社入會城泊齊乘云申池之北又别)
(出一支曰澠水左傳晉侯與齊侯晏曰有酒如澠即此也世謂之漢湊水)天齊淵(在縣東南八里)
(漢志曰齊所以為齊者以其有天齊淵也秦祀八神一曰天主祀天齊淵在淄水之東女水之西平地出)
(泉廣可半畝魏永平中水潰出木五北齊天保中又出木四皆五采類松栢而香搆亭水上臨淄俗上已)
(祓禊於此祠曰休應之廟)康浪水(在城西十里杜佑通典云臨淄康浪水甯戚所歌也)温泉
(在牛山西北泉出則歲豐)
博興縣小清河(詳水總)烏河(自新城縣流入縣境逕通濟橋合小清河同東)
(流入樂安縣界)漢湊河(即澠水詳臨淄縣)支脉溝(自高苑縣堰頭庄入縣境逕西馬頭)
(馬家橋楊家棗行共行八十里入樂安縣界)
高苑縣小清河(在縣西南詳水總)支脉溝(在縣南二里由軍張閘口起東)
(行四十五里至堰頭庄入博興縣界金史濟水故道由高苑縣北下趨千乘皇綂間邑令高通改由縣南)
(舊長沙溝更名曰支脉溝然則小清入海之道金以前皆縣北也)
樂安縣淄河(在縣南二里詳水總)小清河(詳水總)女織河(在縣)
(東南詳水總)北陽水(在縣東南二十五里詳水總)漢湊河(詳臨淄縣)支脉溝
(自博興縣楊家棗行入邑境逕官庄橋崔家橋燕兒口入寬闊稍會小淸河入淄河門歸海)清水
泊(在縣東十里即巨定湖也另詳夀光縣)海(在縣東北一百三十里口岸詳海疆志)
壽光縣淄河(詳水總)丹河(在縣東南三十里詳水總)巨瀰河(詳水總)
女織河(在縣西四十里詳水總)北陽河(在縣西北三十里詳水總)躍龍河(又名)
(夾河有東西二道東河源出縣西十里河頭村北流逕官橋庄吕家庄西河源出縣西十五里南營庄北)
(流至羅橋庄二水合流逕袁家橋入清水泊)王欽河(在縣西二十里源出高家庄北行三十里)
(入清水泊)堯河(詳臨胊縣)跪河(詳昌樂縣)清水泊(在縣西北五十里古巨殿湖也又作)
(巨淀亦作鉅定漢武帝征和四年幸東萊耕於鉅定其西北為漢鉅定縣即今樂安縣之東境也故泊與)
(樂安共之然邑境居其什七但由馬車瀆入海則樂安縣境也)黑冡泊(在縣東北五十里古望海)
(臺下述征記謂之烏常汎晉設鹽官於此今泊内水涸為官臺鹽場)温泉(在縣西南一里大旱不涸)
(大寒不水故名之)海(縣東北一百二十里)
昌樂縣大丹河(在縣西八里詳水總)小丹河(在縣南五里詳水總)白狼
河(在縣東南五十里詳水總)跪河(源出縣東孤山北流逕朱畱店共行二十里西北入夀光縣界)
(又逕王望至斟灌城北入丹河)汗河(源出境内方山東麓合寳泉滙流宋慶歴初湧出石僧伽像一)
(夕頓長三尺餘)寶泉(源出黃山下與汗河合流)新泉(在縣東北平地湧泉西入丹水)
臨朐縣巨瀰河(在縣南九十里詳水總)南汶河(在縣南九十里詳水總)
堯河(源𤼵縣東北倉山北流逕董家坊堯溝店又逕益都縣之香山又東北至紀臺入壽光縣界又)
(東北逕堯水庄至南皮臺入於丹河)龍泉河(源出縣西市泊社東流逕馮家梢門庄至縣城南共)
(行十七里入巨瀰河)石溝水(源出縣西仰天山水簾洞東逕逢山之陰遶縣城北共行九十三里)
(入巨瀰河)鳴琴泉(出沂山北麓東北流入巨瀰河)
安邱縣南汶河(在縣北五里詳水總)濰河(在縣東五十里詳水總)浯水
(在縣東四十里詳水總)靈河(一名凌子河在牟山西十里北流逕白雲山入於汶)雹泉(在縣)
(西南四十里東南流入於浯)温泉(在縣西南七十里水可浴北流入於汶)石泉(在縣南十)
(里)甘泉(在縣東南二十五里)林泉(在縣西南三十里)東泉(在縣東十里)西泉
(在縣西十里二泉俱入汶)
諸城縣濰河(在縣北五里詳水總)百尺河(即密水詳水總)浯河(詳水總)
□淇河(源出縣南常山北流逕朱□庄朱家村至縣城西南受涓水又逕邱家庄至白玉山西共)
(行七十里入於濰河)涓水(源出縣南馬耳山受白斂河之水又逕北戈庄至朱盤庄入於□淇河)
盧河水(即久台水源出縣東南盧山西北流逕盧山庄至昌城集共行三十里入濰河)荆河
(出縣西北荆山西為長行溝溝水出夾岡埠北流入於荆河逕平昌故城臺下合雹泉入於浯)朱盤
河(出馬耳山東八里寨山之陰有泉北流逕朱盤村故名)兩河(出常山西北流逕馬家庄十里)
(入于朱盤河)注輔河(出縣南五十里柳樹店泉水北流逕注輔店南又西北流七里與朱盤河)
(會流入□淇河)合河(在縣東十五里俗名合河頭有二源東源出盧山之陰西北流西源出烽火山)
(之陰東北流分流約五里逕曹陣村合而為一故名合河逕合河頭村入盧水)官莊河(在縣北五)
(里龍河水逕此)勝水河(即盤池河至三里庄始名勝水河東南入吉利河西南来家口入海)潮
河(出九仙山天井灣東南逕榆林庄又逕兩城山東南至宋家口入海)白馬河(出回頭山西西)
(會潮河入海)鐵溝河(出縣東南桃林山西北流逕王滿庄鐵溝村共行六十里入于濰河)龍
灣(在琅邪山北)清水潭(在信陽鄉草橋社明宣德三年潭内産龍馬)古泉(在縣東南)
(古城内泉出溝崖之陰泉流用筒瓦接連水從筒出瓦筒長尺圍尺有半徧鏤花紋秦漢以前物也)神
泉(在琅邪山下人或汚之則竭齋戒則通)雩泉(在常山下蘇軾守郡時禱雨而應書雩泉二字)
(以銘之)海(在縣東南一百五十里)
博山縣淄河(源𤼵縣東南原山詳水總水經淄水出泰山萊蕪縣原山地理志曰原山)
(淄水所出淮南子曰水出自飴山蓋山别名也俗謂之窮桑谷水又曰聖水齊乘云水黑為淄出今顔神)
(鎮東南二十五里岳陽山東麓地名泉河古萊蕪地岳陽即原山也東北流逕萊蕪谷又北逕馬陵俗名)
(長峪道今原山在縣境而所謂聖水殆不可攷)孝婦河(在縣西南一里詳水總古名孝水青州郡)
(志北齊顔文姜事姑孝遠道取水以供姑嗜寒暑不間靈泉感生其室文姜嘗以緝籠覆之值姜出姑偶)
(𤼵其籠水即湧出壞其居宅故又曰籠水今水猶從祠前巖下出然籠水之說近於傳訛顔山雜記辨之)
(甚悉)范河(在縣東城外氶黑山諸澗水西北逕後樂橋受范公泉即名范河遶城西北會城南二女)
(泉水入于孝婦河)珍珠泉(在城南即二女泉也)
登州府
蓬萊縣搭地橋河(在縣東五里自境内三家疃𤼵源至甯家村行八里東入於海)
沙河(在縣東十里自境内平山𤼵源逕劉家村行二十里至沙河李家村東入於海)安香河
(在縣東二十里自境内馬兒山𤼵源逕安香村至大皂孫家村行四十里西入於海)大沙河(在縣)
(南一百一十里自縣南官山𤼵源西北逕張家村温石湯隋家窑宅科店至閻家村共行七十里入黃縣)
(界逕黃河營入黃水河)黑水(在縣西南十里𤼵源黑石山經城西北入海)密水(在縣南十)
(里𤼵源密神山北流與黑水會流入城)密分水(在縣東南一里有數泉滙注又名樂稼河由小)
(水門入逕弘濟登瀛諸橋入於黑水)之罘水(在縣南十五里源出羽山東北流與石門山泉合流)
(入海)温泉(一出石嶺社一出崮山之陽)冷泉(在縣北丹崖山之陰泉甘而洌)金沙泉
(在縣西門外君子洲之南)響水灣(在縣南二里)海(在縣城北另有水城)
黃縣絳水河(在縣東一里詳水總)黃水河(在縣東十里詳水總)穎門
河(在縣西十里詳水總)大沽河(在縣西南三十里詳水總)老黃河(出縣東石良社西北)
(流至竹園村受聖水泉逕李家村至孫家疃共行二十里入絳水河)聖水泉(源出縣東玉皇廟逕)
(王家村至竹園橋入老黃河)飲馬灣水(出縣城外西南隅逕城北至秦家村入綘水河)莊
頭河(源出縣東平山西流逕金沙寺至苗家村共行二十里入黃水河)黃城渠(在縣東二)
(十里名東黃水河逕劉家村行五里合於黃水河)東高小渠(在縣北二十里自劉家村𤼵源)
(西入於海)隋家疃河(在縣西三十三里源出蹲犬山之陰逕王家村至白沙村北入於海)吕
疃河(在縣西四十五里源𤼵魯基山逕徐家村行二十里至馬停社入海)界首河(在縣西五)
(十里源出魯基山逕隋家村至馬停村入於海)寒泉(在縣東南三里)黑虎泉(在萊山寺泉出)
(石洞流至寺門西而止)海(在縣北二十里)
福山縣淸洋河(即古聲陽水也在縣東詳水總)大姑河(在縣東二里此從北)
(入海之大姑河也亦作大沽左傳姑尤以西字從姑也)流子河(在縣西北十里源出縣境峆㠠)
(山逕十里舖陳家廟入於清洋河)官渠(在縣西南自馬神廟北直抵淸洋河)聖水泉(縣有)
(二一在側立山東北一在峆㠠山頂皆著靈異歲旱禱雨輙應)竒泉(在縣西三里從石竇中流出冬)
(温夏凉)海(在縣東北各有近處)
棲霞縣清洋河(在縣南一里詳水總)黃水河(詳水總)五龍河(詳水)
(總)大姑河(詳水總)原疃河(源出境内蠶山之北流逕招遠縣城東行九十五里合東)
(良平南二河東北入海)濱水(在縣北十里濱都宫前)交水(在縣北三里以東西南北四水)
(交流故名)盛水(在大方山南水自石龍口噴出)温水(在縣西南三十里源出艾山)仙源
泉(在縣北十五里元邱處機修建道觀於南方募得大木輙投諸水中悉從此泉浮出)平泉(在縣)
(東北四十里平地湧出夏凉冬温)
招遠縣穎門河(詳水總)東良河(在縣東一里詳水總)大沽河(詳水)
(總)南欒河(源出縣西北林家口村西北流至劉家村入黃縣界逕靈源觀又西北入穎門河)
聖女灣(在縣東南三十里)德新泉(在城東一里二泉竝𤼵一寒一温甃石為池引泉注)
(之以便浴構堂其上曰德新因以名泉)海(在縣北九十里)
萊陽縣大沽河(在縣西七十里詳水總)小沽河(詳水總)五龍河
(詳水總)大姑河(自縣境三螺山𤼵源北行入海詳水總)九里河(在縣西九里自韮山)
(𤼵源東南流逕馬山埠受荆河水由徐家庄入五龍河)荆河(出縣西荆山東入九里河)縣河
(在縣東二里自棲霞縣方山𤼵源流入縣境逕沐浴店集紅土堐入五龍河)平南河(在縣西北)
(九十里自紫霞山𤼵源西北流至招遠縣會東良河入海)吳姑河(源出縣西北紫霞山西南流逕)
(長清山至店埠集入即墨縣界入於大沽河)昌水河(昔縣名昌陽以此水名也今入海陽縣但)
(於境内五龍山前入海爾)龍灣(在縣西南二十五里水深無底有龍女廟旱禱輙應)玉泉(在縣)
(西北十五里)
寧海州沁水河(在州東五里詳水總)五丈河(在州西八里源出境内巋山行)
(四十里北入於海)辛安河(在州西十里源出雀山行六十里北流入海)龍泉河(在州)
(東四十里源出崑嵛山行六十里北流入海)黃龍河(在州東南四十里源出崑嵛山之南行七)
(十五里南入於海)九龍池(在州南三十五里)海(州南一百五十里州北十五里)
文登縣古橋河(在縣西四十里詳水總)送駕河(源出境内著棋山西南流)
(逕蒋家泊至文星石會抱龍河水又西南逕七里湯入古橋河)抱龍河(源出縣東駕山西南流逕)
(駕山店文登營至文星石合送駕河)昌水河(源出海陽縣昌山齊乘云南合黑水北納昌陽湯通)
(名昌水西南過萊陽縣會五龍河南入於海按昌山在萊陽縣東南二十四里今入海陽縣界而昌陽湯)
(確在縣北七里復轉從西南過萊陽會五龍水故昌水亦境内所有也)柘埠河(在縣東北六十)
(里源出道谷中逕温泉北入海)千八港(在縣東南六十里邑志云此港計程至南北京師各一)
(八百里也)惠民河(在縣西南五十里)白龍泉河(在縣西南四十里)七里湯
(在縣北七里即昌陽湯也二泉竝發一熱一冷味皆甘潔甃石為池以便浴元副使王貢易名如意湯又)
(東北六十里有温湯泉)呼雷湯(在縣東南三十里)甘泉(在縣西三十里水出石穴色瑩)
(味甘)靈源泉(在縣西五十里紫金峯後)五龍池(在縣西四十里)九陽池(在縣西五)
(十里紫金峯後其池有九曰玉華曰金蓮曰龍吟曰虎嘯曰化生曰嬰姹曰王母曰洞天曰彩雲皆馬丹)
(陽所名旱澇水不增减今在契遇庵)長灣(在縣東三十里長一里餘深不可測)金鐘灣(在縣)
(南四十里内有鐘二一取架東城門上一在水中天將雨則水底鐘鳴如牛)海(縣南一百二十里縣)
(北一百里)
海陽縣昌水河(在縣西八十里一自林寺山一自招呼山合流逕昌山入萊陽縣界)
(又逕故昌陽入五龍河入海)垜河(在縣東北五十里自寧海州境内神通廟發源逕境内黃山嘴)
(流入劉格庄河俗又名頭河)劉格庄河(在境内東二十里自境内磐石店西𤼵源逕神山菴)
(東由垜山入海)白沙河(在縣西北六十里自境内福臺山𤼵源逕寨頭至石馬灘入海)紀疃
河(在縣西四十里自境内招呼山𤼵源由潞疃入海)𤼵城河(在縣東北一百里)海(在縣)
(南一里)
榮成縣孤泊河(在縣西南六十五里自境内古跡頂𤼵源逕崖頭集至孤泊入海)
橋頭河(在縣西六十里自文登縣流入縣境逕堆前七老婆河由蒲灣入海)飲馬池(在成)
(山之麓相傳秦始皇飲馬於此)海(縣東四十里縣南一百四十里縣北一里)
萊州府
掖縣南掖河(在縣東南十五里詳水總)小沽河(源𤼵境内馬鞍山詳水總)
萬歲河(在縣東北三十五里詳水總俗名大王河)七里河(出縣南王城埠至城西南五里)
(舖會三里河水合流入掖河)三里河(出縣西南筆架山逕十里庄仲家窪五里舖會七里河水)
(入於南掖河)白沙河(在縣南三十里由崮山發源逕白沙店劉家村福臺子疃沙河店共行一)
(百里西北至薛村口入海)杲村河(在縣西三十五里由境内鳳山埠北溪𤼵源逕朱馬疃龍王埠)
(行三十五里至海鄭口入海)上官河(在縣東北二十里由大基山之道士峪𤼵源逕武官疃成)
(郭庄霍王疃上官疃共行二十里至上官社入海)五龍泉(在縣西三里每旱禱輙應)海(在縣)
(北二十五里)
平度州沽河(即大沽小沽二河也詳水總左傳云姑尤以西或云姑即大沽也尤即小)
(沽也)膠萊北河(在州西北七十八里詳水總)雲河(出州東北雲山南流受古跡山羅藥)
(水又南受紅山小沙河水逕郭庄入膠萊南河)白沙河(在州東二十里出州北明堂山南流逕申)
(哥庄行九十里入膠萊河)現河(在州東二里出州東北兩髻山西南流逕蕭場村受蕭場河水至亭)
(口閘入膠萊北河)鄧紀溝(出州北紫荆山南流逕馬家溝吳庄又逕昌邑縣境之劉家河又入)
(州境為陶家河至周家閘入膠萊河)龍旺河(出州西北大豁口西南流右會柳溝水左會太營河)
(秦河韓邱屯等支水逕昌邑縣境之中河復入州境為官亭河至鄭家口入膠萊河)藥石河(在州)
(北五十里出州北大澤山西南流逕馮哥庄受蘇村河之水又西流逕長樂河城子河又逕三埠河至新)
(河閘北入膠萊河)蘇村河(出州西大豁口西流逕柳埠屯入藥石河)韓村河(出州西南)
(三戶山南流至楊家閘入膠萊河)新河(在州西北八十里詳水總即張魯河)石河(在州西三)
(十里)樓溪(在州西北三里紫荆山下)潄玉泉(在州西十八里門村店)黑虎泉(在州)
(東北平地湧泉繞城四面)定都渠(在州南七十里衆水所瀦流入膠水)
濰縣濰河(在縣東南六十里詳水總)白狼河(在縣東南詳水總)虞河
(在縣東北五里詳水總又名東丹河)大于河(在縣西二十里詳水總)寒浞河(在縣東二)
(十里源出境内車畱庄逕馬宿寒亭格孫等社東北行二十五里由昌邑縣入海)甯家溝河
(在縣南三十里源出境内柳溝庄逕辛馬社盛盆社行三十里入於虞河)小于河(在縣西十里源)
(出境内姜家庄逕董官庄靈冢常寨等庄行五十二里至楊孟社入白狼河)渭水溪(在縣東五)
(十里源出境内車畱庄逕木村社入於濰河)膏潤泉(在縣東二十五里旁有龍潭旱禱輙應)
昌邑縣濰河(在縣東三里詳水總俗呼為淮河)虞河(即東丹河詳水總)膠
萊北河(詳水總)媒河(在縣東四十里東通膠水西通濰水俗言膠翁濰母此河交連二水)
(如媒妁也)石龍河(出縣東北逕魚池河至斜溝口入五龍河)浮糠河(在縣西南二十里又)
(名浮唐河上接張固河下通飽沙諸河北流入於海)張固河(在縣南二十里)低河(在縣西北)
(二十里)劉家河(詳平度州)小龍河(在縣北二十里)孟良河(在縣北四十里)中
河(在縣西二十里)子游泊(在縣西北十里俗又名蓮花池)吳兒溝(在縣東南二十里)
鈴鐺溝(在縣東南三十五里水流湍激中多圓石相磨蕩如鈴聲也)白龍泉(在縣南三)
(十里)飲馬泉(在縣東南三十里)聖水泉(在縣東二十五里俗呼為祓泉)海(縣西六十)
(里)
膠州膠河(在州西南九十里詳水總)沽河(大小沽河至此合流也在州東北六)
(十里詳水總)碧溝河(出州西綦家庄社東逕韓家村至新河隄南入膠萊河)孝源河
(出州南孝源庄西北流逕苑哥庄至傳家村紫蘭村入張魯河)雲河(在州西南五里自境内新置鎮)
(𤼵源逕州城南門外之唐家灣行二十里東流入海每海水潮汐如障馬摩戞而來遇雲水即回俗謂潮)
(頭怕雲頭又一水出穀家廟之石泉逕州西至匡家庄前合辛泉入海同謂之雲河)三里河(在州)
(南三里自白果樹南嶺𤼵源由七里河卞家庄行二十里東流入海)車家河(在州南十五里自車)
(家庄𤼵源逕新店庄九里溝東北入海)柘溝河(在州南二十里自大嶺𤼵源逕廟庄東南入海)
朱陽河(在州南四十里自萊疃𤼵源逕沙溝薛家店朱陽橋東北入海)洋河(在州南三十里)
(自鐵橛山𤼵源逕房家庄周村昭文柳家圈行四十七里正東入海)韓信溝(在州東二十五里韓)
(信庄)硯臺河(在州南一百里)玉泉(在州南一百里源出大珠山石門下上有玉泉寺)天
澤泉(在州南二十五里艾山)龍泉(在州東南六十里小竹島東)濯硯泉(在州西北)
(七里州志漢儒庸生談經於此取水滌硯故名泉後有路曰庸生道有村曰庸生村)馬蹄泉(在州)
(東北五里泉出石孔狀若馬蹄)馬家濠(在州東南九十里詳海疆志)海(在州南五里)
高密縣濰河(在縣西五十里詳水總)膠萊南河(在縣東二十里詳水總)
張魯河(在縣東二十五里詳水總)五龍河(在縣西二十里詳水總)店子河(出昌)
(邑縣東北流入縣境店子庄始名店子河北流入五龍河)高陽河(出縣北高陽社東北入五龍河)
拒城河(在縣西三十五里即秀水河也俗名秀女河出王子山入九穴泊)小康河(在縣)
(城東)黑水河(在縣西北三十五里)北百脉湖(在縣北十里五龍膠水等河俱滙於此周)
(圍百餘里)都泊(在縣東北二十五里水經謂之奚安潭秦地圖謂之劇清池即古奚養澤也)九
穴泊(在縣西北二十五里泊有九溝故名)二立泉(在縣北七十里膠萊日河灘一泉獨𤼵立春)
(後泉東流立秋日後泉西流入於膠萊故名)
即墨縣墨河(在縣南一里詳水總出境内之馬蘭嶺膠州墨水出九層嶺平度州墨山)
(出墨水高密縣亦有墨水河總之源只一山但分流各縣所入異耳)沽河(在縣西北七十里詳水總)
淮涉河(出縣南窰家山西北流逕崖下村入墨水河)石河(又名石頭河其源有二俱出自)
(縣北一出龍泉一出狐狸山西南流逕十五里至段村合而為一同入遠西河)遠西河(在縣西三)
(里滙墨水淮涉石頭三河之水向西南行四十里至石橋入海)大任河(在縣東三十里自寨山𤼵)
(源東行入於海)青山河(在縣東北四十里一自狐狸山𤼵源一自旺河水𤼵源一自解哥庄𤼵源)
(三源各東北流約行二十餘里至後河村合流至周疃入海)客旅店河(在縣東北六十里自)
(西河頭𤼵源至海底村入海)長直河(在縣西北三十里自金家灣𤼵源西流至七級入於沽河)
那城河(在縣西四十里自那城起南流至泊石橋入海)五道泊(在縣北三十五里北流通)
(龍化河入萊陽縣五姑河)白沙河(在縣南四十里自勞山魚鱗口𤼵源逕趙村西流入海内産仙)
(胎魚味甚美相傳仙人擲丹砂所化之魚種也)海(縣東南十里)
武定府
惠民縣大清河(在縣南八十里詳水總)徒駭河(在縣南五十里詳水總)
惠民溝(在縣東南二十里明景泰中徒駭河溢北入黑窪渚因鑿此溝入於沙河沙河源流詳德)
(平縣)八方泊(在縣西北上承臨邑商河德平之水東流逕化家舖東十字道北王家店至網口庄)
(入陽信縣界邑志亦謂之鉤盤河東北逕截河舖紅廟河流店集至崔家寨入霑化縣界又東北至范家)
(庄為召子河又逕高家庄孫家庄互入濱州海豐境又逕永豐寺至毛家庄由月明灘入海)龍蹤
河(在縣南四十里即商河也自商河縣瞻聖橋入境東北流逕楊家堰潘家庄鍾家營至夏家庄北入)
(於徒駭河)白龍灣(在縣東南八十里大清河北岸南岸係靑城縣)大灣(在縣西南四十五里)
(旱禱多應)沙河(詳德平縣)
靑城縣大淸河(在縣北十八里詳水總)土河(在縣東十里滙萬家窪丁家窪)
(之水至董家口入大清河)
陽信縣紅廟河(在縣南十里即古信河)沙河(在縣東南四十里自惠民縣入)
(境逕欽風鎮岳家灣仍入惠民縣界詳德平縣)截河舖(在縣西南二十里即古屯氏河)
海豐縣老黃河(在縣西北七十里詳水總邑志作鬲津河)馬頰河(在縣西十)
(二里詳水總)鉤盤河(在縣東三十里邑志云城北有盤河村南自霑化縣界孟良溝入境北流)
(逕張建屯孫王庄牛王庄至石橋村共行三十八里入於海)無棣溝(在縣北寰宇記唐永徽元)
(年刺史薛大鼎請開廢無棣溝引魚鹽之利於海故瀆未詳疑即今大沽口也)飲馬川(在縣北三)
(十里)月角塘(在縣東二十里)黃牛灣(在縣北二十里俗名犁牛灣)自然泉(在大)
(沽口岸上海水味鹹而此井獨甘潔往來行舟皆取給於此)海(縣東北一百五十里)
樂陵縣馬頰河(在縣南十二里詳水總邑志作徒駭河)老黃河(在縣北二)
(十五里詳水總邑志作鬲津河)房公甘泉(在縣治後北齊房豹為樂陵太守郡地近海城中水)
(俱鹹苦豹鑿此井得泉甘冽人以為德化所致名之曰易源井)
商河縣徒駭河(在縣南二十五里詳水總)商河(在縣南三里詳水總)沙河
(在縣北二十里西自德平縣界朱家庄入境詳德平縣)黑水潭(在縣東四十里旱禱輙應)
濱州大淸河(在州南三十里詳水總)徒駭河(在州西二十里詳水總)
商河(詳水總)寬河(在州北十五里自州西三空橋起東北流逕土橋入霑化縣界又東至安)
(頭橋復入州境歴韓家庄至王家庄行三十里仍入霑化縣境歸徒駭河)姬家溝(在州東南二十)
(里自州西劉家窪滙水東流至磚橋入大清河)葍子窪(在州東南二十五里自沙家窪滙水東北)
(流至梁家窪長三十五里達利津縣境州境有一百十三窪皆資宣洩)琉璃井(在州南十五里)
(邑志昔人以琉璃磚甃井既成一道人以火投井中燒焰終日鎔成一片其水冬温異於他處)
利津縣大清河(在縣城南詳水總)葍子溝(詳濱州)海(在縣東北一百)
(二十里元明海運皆從此出口詳海疆志)
霑化縣徒駭河(在縣東南三十里詳水總)寬河(詳水總)八方泊水
(在縣北一里邑志亦作鉤盤河或云由境内青泥溝入海或云由海豐縣入海要之源流久不可考其稱)
(名亦到處各異存其故迹云爾)海(縣東八十五里)
蒲臺縣大清河(在縣北一里)龍湖(在縣東十五里廣方五頃)
沂州府
蘭山縣沂河(在縣東二里詳水總)涑河(在縣西二十五里詳水總)祊河(在縣)
(北二里詳水總)沐河(在縣東五十里詳水總)泇河(詳水總)白馬河(出縣境花園寺)
(南流至榆村入郯城縣界會九龍山之水西逕傾蓋亭又西南逕圍溝庄至馬頭集入於沂)陽明
河(出縣南金雀山下南流環向城鎮至三合村入東泇河)燕子河(出縣南龍王堂逕柳庄至)
(磨山北復分二支一循萬松山逕郯城縣境之優僂山轉入武水一由紅花溝逕鴨旦村左會神山水入)
(江南邳州界達於運河)孝源河(出縣北戚溝湖東流入沂)蒙山水(逕縣界青駝寺詳費)
(縣)棗溝湖(在縣北四十里)芙蓉湖(在縣西南九十里即鄪城湖也源出芙蓉山下灌田)
(數千頃香秔畝鍾即所謂琅邪之稻也泇水入焉中有卞莊寺)魚溝湖(在縣西南三十里)石
淵(在縣南三十里水中多産白石)武陽溝(出縣東蒼山西流入於沭)湯河(在縣東北六十)
(里)
郯城縣沂河(在縣西北二十里詳水總)涑河(在縣西四十里詳水總)沐河
(在縣東十里詳水總)蘇河(出縣境橋頭庄南流逕蘭山縣之卜庄蘭山屯復由郯城縣東南流入武)
(水)蓮湖(在縣南三十里)大方湖(在縣南十五里)
費縣祊河(在縣西南詳水總)涑河(在縣南四十里詳水總)浚河(在縣)
(西北詳水總)泇河(在縣西南詳水總)蒙山水(出縣西北蒙山之陰北合沂水縣諸山澗)
(水東南逕垜庄崖頭村又南入蘭山縣界逕尚店青駝寺又東逕河疃村高里村入於沂)同石河
(出縣西吳王崮北流入浚)塔河(出縣北蒙山紫荆關下北流入浚)蒙陽河(出縣北蒙山南)
(諸峪之水南流入浚)柳毅河(出縣南鐵城會黑澇坡之水至梁山口入祊)蒼山水(出縣)
(南樓子峪北流入祊)乾河(出縣西由吾崮流遶城北入祊)朱龍河(在縣東二十里源出)
(馬山東北入於祊水)桃花淵(大□崮之泉東北流逕縣南滙而成淵水深多魚上為二郎淵下為)
(汀溝淵皆祊水之曲也)鄪城湖(在縣西南即蘭山縣之芙蓉湖也兩縣連界)漏澤湖
(在縣西一百三十里水經注云魯國卞縣東南桃墟有澤方十五里淥水澂渟三丈如減澤即際阜俗謂)
(之媯亭山阜有三石穴廣圓三四尺穴有通透水有盈漏居民識其將漏預障穴口魚鱉曝鱗不可勝載)
(齊乘亦云澤有五穴春夏積水秋冬漏竭將漏之時聲聞數里居人每伺其漏穴扈取魚隨種麥比水至)
(麥已收矣邑志因縣有歴山遂名其澤為雷澤建有舜廟而耕稼陶漁皆羅為境内事矣)洪河(出縣)
(北蒙山九女關下南流入浚)温泉(在縣西七十里)
莒州沭河(在州東三里詳水總)浯河(詳水總)濰河(在州西北一百里詳)
(水總)絡水(出州西北檀特山東逕安庄南至絡山轉而東入於沭河)袁公水(出州東北青山)
(西南流逕影雞山至天井汪又西逕城崖頭又南逕招賢集受土溝岔河各水西南入沭)吕清河
(又名吕清原水源出絡山由五横橋過西湖入黃華水入於沭)潯水(出州東南巨公山逕馬鬐山水)
(西逕灰子泊又西南逕朱陳店入沭)三泉水(出州南三汪山西南流入於沭舊志云即葛坡水)
鶴水(源出日照縣境西流入州東逕九里泊西南受諸山澗水又西南至西鶴水村受蠻庄又逕小)
(嶺集受百井西流入於沭)析泉水(出州東北松山北流入濰)
蒙陰縣汶河(即東汶水詳水總又名桑泉水)巨圍水(出縣北巨圍山下南流受)
(高都庄水又南逕常路村折而東逕楊庄至張疃庄入桑泉水)堂阜水(出縣北東馬都庄由伏牛)
(峪入桑泉水俗云此為西住佛河又東數里有東住佛河亦南入之)㟬崮水(出縣西南九仙山二)
(源合流東北逕城子村虎頭崖至於墟庄合桑泉水水經注桑泉又東南與㟬崮水合二源竝滙東導一)
(川世謂之汶水也)方川水(在縣城東南出縣北宰家峪南流逕方山入汶)南竺院水
(出縣南蒙山下北流逕狐狸坡周家庄至仙洞山又東逕南竺院入汶)蒙陰水(出縣東南綿山)
(西北流入汶)桃墟河(出縣東南蒙山北流逕桃墟村入汶)盧川水(出縣東北鹿嶺山東)
(南流逕沂水縣境復會梓河入於汶)螳螂水(俗名松仙河出縣北魯山之松仙嶺水經注沂水源)
(出魯山是也)南河(齊乘所謂南河川也源出賈庄社北流會玉泉水狗跑泉水至河庄注於沂水)
(沂即汶之源也未入㟬崮以前謂之沂水)合泉(仕泉河社平地湧出十數泓注桑泉水)伏牛
泉(在方山社南注巨圍水)名義泉(在名義社注桑泉水又名官橋泉)洗硯泉(在云)
(云山之麓)順德泉(在順德社)龍泉(有二一在龍泉社水經謂之諸葛泉一在龍泉觀前)小
沂水(出縣東北黃鵠山東南入於沂水)
沂水縣沂河(在縣西一里詳水總周禮靑州其浸沂沐鄭康成註沂山沂水所出賈公)
(彦亦曰沂水出沂山水取名於山也水經謂出蓋縣艾山而元于欽以狗泉山當之按名驗水斯為疎矣)
沐河(在縣北五十里詳水總)汶河(在縣西南詳水總)閭山水(出縣西南四門洞山)
(下有龍潭東流入沂)張庄河(出縣北爆山南逕張庄西南入於沂)梓河(出縣西北甄家疃東)
(南流至上汪村入蒙陰縣界)雪王臺水(出縣西南雪王臺下有泉西南入沂)峴水(出縣)
(東北大峴山西南入於沭)箕水(出縣東北箕山西南入沭)大石淵水(出縣西南受諸山谷)
(之水匯為大淵東南入沂按之水經當是時密水也)
日照縣傅疃河(在縣西北䭾兒山𤼵源逕紅河村沈疃集曲河庄共行一百二十五)
(里至夾倉入海)固河(在縣西南黃山𤼵源逕石汪店東關嶺行四十五里至夾倉入海)竹子
河(在縣西南矮岐山𤼵源由辛畱庄巨峯集水磨頭行八十里至濤雒入海)海(縣西南五十里)
泰安府
泰安縣汶河(凡大汶小汶俱詳水總古汶會濟東北入海乃其故道今雖屈注南旺而)
(溢流仍入大淸河故繫之北條以别於南汶云)泮河(又名北汶源出泰山西桃花峪南北分流各半)
(故曰泮水河水經注一源兩分泮水南出泰山入汶半水出山茌縣西北流入於濟)渿河(出泰山西)
(谿由白龍池出大峪口東南流至縣城西遶至城南入於北汶)環水河(俗名梳粧河泰山之中谿)
(也由黃峴嶺會經石谷水簾洞諸水逕王母池至縣城東南流入於北汶)石汶河(泰山之東谿也)
(出登仙臺下會青山諸澗水東流逕漢明堂故址會明堂泉又南流入北汶舊志即名汶水石汶字見水)
(經)濁河(一名會河源出縣西南石牆等村會靈應諸泉西南流逕上泉庄桑家庄三岔口共行四)
(十八里入於汶水經注云汶水又西蛇水注之俗謂之濁須水)淄水(俗名濁河泉出縣東南泉河集)
(平地石縫中湧出齊乘云泰山南亦有淄水或云即徂徠山紫源也)玉女池(在泰山頂一名聖水)
(池宋元明皆修浚今覆以亭)白龍池(在泰山西傲來峯下旱禱於此)碧天泉(在嶽頂廣)
(生殿東)碾駝泉(在丈人峯下)天紳泉(在百丈崖)白鶴泉(在昇元觀後)聖
水泉(在迴馬嶺)水簾泉(在巖巖亭右即水簾洞)滌塵泉(在后土祠内)醴泉
(在天書觀今迷)竹溪(在徂徠山下即唐六逸飲處)泉源(凡濟運之舊泉三十七新泉二十七)
(俱另詳漕河志)
肥城縣大淸河(在縣西北七十里詳水總)沙河(一名小會河出縣安寧村清泉)
(社南流入泰安縣界會龍王坤温等泉入汶俗呼為溝水)衡魚河(出縣西南衡魚社會鹹河吳家)
(諸泉西南流逕姚家橋衡魚橋共行二十五里入平陰縣界又西流逕徐家橋曲家橋入東平州界又左)
(右會諸泉水西南逕通濟橋蓆橋至三岔河東西分派出口入於汶)泉源(凡一十二詳漕河志)
新泰縣汶河(在縣東五十里境内小汶也詳水總)龍池河(源出縣東北龍堂山)
(之麓會太公鷹崖等山之水南逕北陳庄南陳庄至北鮑庄入於小汶)平陽河(源出縣東北孤)
(山會高峪等泉南流逕南師店至縣城東花園村又會名公泉共行一百里入小汶)西周河(源出)
(縣北魏胡村會西周等泉南流逕翟家庄又東南至古河庄共行四十六里入小汶)廣寧河(源出)
(縣北青菜嶺會周家泉南流逕崖頭庄共行七十五里入小汶)廣明河(源出縣南關山會蒙山西)
(麓之水自澇坡庄北流逕劉杜集至雲山庄共行七十里入小汶)羊流河(源出縣西北宫山之)
(麓會諸澗水南流逕羊流店會關橋諸水又南逕褁頭城至釣魚臺南入小汶)徽泉(在鷹崖山下)
清水泉(在上駟庄大石上三穴水出如連珠)泉源(新舊凡三十六詳漕河志)
萊蕪縣汶河(境内牟汶瀛汶同入於汶也詳水總)淄河(淄水之源詳水總)孝
義河(源出縣北孝義山南流入汶)嘶馬河(在縣西十里源出縣東大屋山西南入於汶邑)
(志漢韓韶乘牝馬宰是邑及去畱一駒於河上曰此萊産也其馬嘶鳴故名一作司馬河)濾馬河
(在縣東南三里一名逯馬河)泉源(舊泉十七新泉二十九俱詳漕河志)
東平州運河(在州東北詳漕河志)汶河(在州東五十里即坎河也詳漕河志)大
淸河(詳水總)蘆泉水(出州東北蘆泉山下西南逕蓮花橋鐵板橋至泥河口受白家河金)
(線河二支流西南由王家河入於汶)安山湖(在州東三十里詳漕河志)衡魚河(詳肥城縣)
泉源(新舊凡三十四詳漕河志)
東阿縣運河(在縣南沙灣入境詳漕河志)大淸河(在縣西八里詳水總)淸
河(詳水總)馬頰水(詳水總)趙牛河(詳水總)八里堂河(出自縣北銅城)
(驛東南八里庄匯水東流逕水坡屯鄭家屯金家橋至滑口入大清河)狼溪水(出縣東南洪範)
(池左會東流水併丁泉白雁泉等水西北流至縣城南貫入城内逕太平橋出北門又北逕廟頭村至小)
(河口共行三十里入大清河)洪範池(在&KR3160;山北謂之龍池)玉女池(在洪範池西)拔
箭泉(在龍頭山西相傳漢高祖伐楚時軍於山南乏水見白雁飛起射之墜地拔箭而泉湧居人為)
(屋覆之曰高帝廟白雁泉在其南)東流泉(在天池山北)
平陰縣大淸河(在縣西南詳水總)趙牛河(詳水總)喬口河(又名)
(錦水在縣東南七里源出東西二喬口庄流逕城南錦川橋至縣西北朱家橋迤西入大清河)衡魚
河(詳肥城縣)柳木溝(在縣西北自東阿縣交界義興集起東行一十九里至夏家溝入大清河)
石井泉(在縣東二十里石井中泉出如湧北流入大清河)
曹州府
荷澤縣灉河(在縣南三十里詳水總)濟水故瀆(詳水總)瓠子河
(在縣東北六十里詳水總)南清河(詳水總)小流河(詳水總)雷夏澤(在縣東北)
(六十里山海經云澤中有雷神龍首而人頰鼓其腹則雷故曰雷夏水經注雷夏澤在大成陽縣故城西)
(北一十餘里華胥履大人跡處東西二十餘里南北一十五里蔡沈註禹貢雷夏既澤云本夏澤也因其)
(神名之曰雷夏也洪水横流而入於澤澤不能受則亦汎濫奔潰故水治而後雷夏為澤也今在縣北雷)
(澤古城之側僅存故迹云)
單縣黃河(詳河防志)淶河(在舊城東詳水總)順隄河(即桑家河由郭)
(家集分支東至順隄口折而北逕二郎廟安德庄至雷家岡入淶水又南北隄河詳曹縣)天齊廟
河(在縣東十里)八里河(在縣西北八里金鄉縣亦有八里河)仇家河(在縣北十五里)
杜家河(在縣東北二十五里以上諸河俱會樂成河入於淶河)
城武縣柳林河(詳水總)南隄河(即桶子河詳曹縣)北隄河(即新)
(河詳曹縣)賀河(在縣東北四十里)西湖(在縣城西環隄皆水文山獨峙湖心景擅一邑之勝)
鉅野縣柳林河(詳水總)金山河(詳水總)濟水故瀆(即安興墓)
(河詳水總今淤)南淸河(詳水總)彭家河(出境内泗河集東流逕李家潭彭家林古昌邑)
(城北又逕便宜橋至邱家屯入金鄉縣之三家灣河)閻家河(自荷澤縣周家庄入縣境逕任家店)
(南折至支家屯盧家橋入黃沙河)黃沙河(自縣西南柳林集後匯坡水東北流逕李家林劉梁)
(寺繩家橋落鳳坡北入安家橋河)蒋家河(詳定陶縣)
鄆城縣灉河(詳水總)濟水故瀆(詳水總)冷莊河(自荷澤縣雙流)
(口一支入雷澤由雷澤出水右會鉅野縣天鵝泊火頭窪之溢水東北至白家河入縣界繞金龍廟後又)
(分支入冷家庄為冷莊河又西北流由毛家溝逕古廩邱城至五岔河口積水閘入於灉河)
曹縣黃河(詳河防志)灉河(詳水總)淶河(詳水總)南隄河(即桶)
(子河自縣境灣頭村匯水東流至郭家庄入城武縣界東逕九女集劉家橋陳家庄又東南為三岔股河)
(逕孫孝寺至周家橋入單縣界又逕大義集至劉家家庄受八里河支水又東流由仇家河逕魏家庄至杜)
(河入於淶河)北隄河(一名坡河自直隸長垣縣陶背河匯水東流至魏家灣入縣境逕孟家橋)
(至許家口入城武縣界又東逕小廟村秦家林豐樂橋太雙崮集至張家林入單縣界為樂成河又東逕)
(白浮圖高鄉殿方貴集李家庄至轆轤灣入淶河)
定陶縣柳林河(詳水總)濟水故瀆(詳水總)古河(自縣西南河濱)
(寺分支北流逕官堌堆杏岡寺行七十餘里入荷澤縣界又有北渠自茶堌村匯水東北流逕保寧集行)
(三十里入荷澤縣界俱由柏林鎮入於南清河)中渠河(出縣北髣山下東北入於古渠即古名汎)
(水也)南渠河(自縣西南牛王村東北流逕縣南三里廟又東北至孟家海入於古渠)蒋家
河(自縣境萬福集匯流入鉅野縣界東北逕蒋家海馬家海百石屯盧家橋入閻家河)范蠡湖
(在城内西南隅邑志范蠡去齊入陶故曰陶朱公此養魚池也)
濮州灉河(詳水總)魏河(在州南十五里詳水總)洪河(在州南四十里)
(詳水總)小流河(在州東南五十里詳水總)瓠子河(在州東南六十里詳水總)東無
名河(自州西南崔家樓起東南逕臨濮集北王召集富春集至董家橋入於小流河)西無名
河(自州南二十里洪河頭之北上接毛相河之水自時家寨起逕孫村魚骨行至毛家岡入於魏河此)
(二河即濮水也水經注曰濮水有二源一上受濟水於封邱班固所云濮水首受濟者也一受河於酸棗)
(杜預所云濮水出酸棗首受河者也今濟伏河移不可復辨按此則為濮水可知矣今州南有莊周釣魚)
(臺詳古蹟志)
范縣淸河(承濮州魏洪諸河之水匯而為清河詳水總)馬場河(在縣南一)
(里自三里營起逕城東至飛龍橋入清河)夾堤河(詳觀城縣)
觀城縣夾堤河(自縣西馬陵堤下古龍潭導流入杜家河東北逕馬家庄至櫻桃園)
(共行十三里入范縣界又東北逕金堤口至曹家營共行二十五里入朝城縣界又逕關家庄至劉家庄)
(西北入於漯水)沙河(自縣四角池匯水北流逕富南村安家樓沙河堐至馬厰庄會直隸南樂縣水)
(東入朝城縣界又北逕雙廟任家屯畢家屯至新店集入莘縣界又東北逕滑家營閻家營花園村李家)
(庄于家庄遶縣城東北入漯水)古龍潭(在縣東南十三里地名竹坡口旱禱輙應)
朝城縣馬頰河上源(在縣西南詳水總)漯河故道(詳水總)沙
河(詳觀城縣)
山東通志卷六
