山東通志卷三十二
陵墓志
齊魯之間不獨都邑稱雄山川擅勝即穸臺斧屋
亦復坊表千秋若夫訪少昊之遺丘攷陶唐之故
域拜瓴壇于泗上探石碣于基山封兆睪如世澤
永蔭至于忠阡孝隴賢達棲神亦流風之所未泯
也比奉
詔旨修圯廢飭樵蘇俾往跡重輝來型允藉君子於此
覘
王政之厚焉舊志所紀有舛有複有濫有疎訂之削之
湮者闡之披覽之餘不啻觀乎九原油然興慕豈
徒作鶴歸夜月麟卧秋煙之感哉作陵墓志
陵墓(按舊志所載皆原本于各州縣之志其兆域之確有可據者今昔無異辭此外則附會而失之)
(誣兼收而失之濫正復不少即如堯陵在曹濮之間於而明初議祭誤於東平沿謬未復註兩載之竝詳辨)
(秩祀以俟後之釐正凡先賢塋塜有一見二見者主其一以及其餘有名存而實湮者仍之顯知其誤者)
(芟之慎疑訂舛兩不敢忽也至于盜跖陽貨之輩倫類勿齒而儼然竝列是薰蕕同器矣削去勿錄若夫)
(節媛孝婦坏土可封參伍其間尚嫌無别今各詳列女志而不入于此者義從所安也至於官爵諡號已)
(詳人物志内兹不複載其雖有墓存而姓名不見於人物者則亦第存其墓而已矣安能起九原而問之)
(也哉)
濟南府
歴城縣商太甲陵(在縣南五十里皇覽云太甲有塜在歴山上今塚旁有甘露井石刻)
(曰天生自來泉)周鮑叔牙墓(在縣東三十里鮑山見城塜記舊志云在滕縣北十里)閔
子子騫墓(在縣東五里宋熙寧七年建祠墓前一在范縣南四十里)漢吳子蘭墓
(在縣南完備山官左將軍)朱雲墓(在縣東六十里古平陵城南按漢書朱雲魯人徙平陵從博士)
(白子友學易自上書折檻後不復仕卒葬平陵東郭後觀此當是扶風郡之平陵也舊志載東平陵下又)
(云墓上生草如劍名指佞草佞人遇之草必搖動姑仍之)夏侯勝墓(在縣東平陵城東門外勝)
(本東平人官長信少府)宋魏花墓(在縣西魏花莊)關勝墓(在縣南渴馬崖西勝與魏)
(花皆宋將守濟南劉豫殺之)元張榮墓(在縣東三十五里張陵丘)張養浩墓(在縣)
(西北十里雲莊有學士張起巖神道碑)眀德藩歴城王墓(在縣西北紫金山陽)衞
穎墓(在縣西北五里藥山西麓正統中以衞護京城有功封宣城伯)王允墓(在縣西五里)
尹旻墓(在縣南八里山大學士李東陽撰碑)劉瓛墓(在縣西十里)張鼐墓(在縣)
(西南五里)王勅墓(在縣西南十八里龍窩山之隂)邊貢墓(在縣東南萊家莊後)黃臣
墓(在縣西奎山之陽)劉天民墓(在縣西南五里溝)李攀龍墓(在縣南柳溝)
許邦才墓(在縣南火閙)
皇清孫建宗墓(在縣東北五十里)朱三錫墓(在縣東二十里子綱官巡撫墓祔側)
章邱縣古赫胥氏陵(在縣北臨濟鎮故朝陽城内見太平寰宇記赫胥氏詳圻封)
周鄒衍墓(寰宇記云在縣東十里又云在臨淄縣)漢酈食其墓(在臨濟鎮西齊)
(乘云食其為田廣所烹墓或在此)終軍墓(在臨濟鎮西南見寰宇記)馬融墓(在臨濟鎮)
(南融為郡太守卒葬于此見寰宇記)周登墓(在縣西南四十里危山之陽)隋房彦謙
墓(在縣西南三十里趙山之陽按彦謙世本清河仕隋為濟南郡佐遂家章邱以子玄齡佐唐功封臨)
(淄郡公唐李百藥撰碑歐陽詢八分書)宋穆賓墓(在縣南七里賓字廷秀本河南人王夀卿)
(撰文立碑)廉復墓(在縣東南二十里)元張起巖墓(在縣東南相公莊)劉敏
中墓(在縣東南五里西高莊)張友諒墓(在縣東南相公莊)魏誼墓(在縣東南)
(一里)眀洪漢墓(在縣西南十五里官都御史)李開先墓(在縣南三十里)張茂
蘭墓(在縣東十五里)楊選墓(在縣東二里)焦馨墓(在縣城南)
皇清焦毓瑞墓(在縣城南)
鄒平縣古梁鄒侯墓(即古鄒國有虞氏後詳圻封志墓在縣境安家莊城子莊成家)
(莊十里舖南口下等處共十一所)漢伏勝墓(在縣東北十八里水經漯水又東逕伏生墓前)
(是也)後周景範墓(在縣西南五里印臺山範仕後周為中書門下侍郎有翰林學士扈載奉)
(勅撰神道碑可據俗呼為景相公墓而郡志誤以為景延廣墓今據碑文正之)宋王泉墓(在縣)
(東南大峪山官丞相有勅葬碑)元宋敬墓(在縣西南滑莊官輕騎都尉子紹眀官和林行省參)
(政墓祔右)眀孫忠墓(在縣西三十里青陽店南宣宗孫后父墓詔贈三世會昌伯后兄孫繼宗)
(郯國公墓祔側)張延登墓(在縣西五里)劉興祖墓(在縣南五里孝子詳人物)
淄川縣周公晢子季次墓(齊乘云在般陽城北今淄川縣也名哀孔子弟子)
漢紀信墓(在縣西北四十里昌國城見元魏地形志)北魏傅永墓(在縣北三十里)
(按永仕北魏封貝邱男卒葬東清河郡今縣即北魏時貝邱縣屬東清河郡舊志訛為李世勣墓世勣墓)
(在滕縣)宋羅希古墓(在縣南七里店)王樵墓(在縣西慕王莊墓前有祠)元祖
孝墓(在縣東三里封師國公)眀戴誠墓(在縣城北秦王橋)王象乾墓(在縣)
(北十二里象乾新城人)張至發墓(在縣北十里)畢自嚴墓(在縣西五十里)
皇清王鰲永墓(在縣東二十里)
長山縣周陳仲子墓(在縣城中十字街有碑舊傳墓旁夜必降雪無間寒暑)漢
雍齒墓(在縣西北三里雍家莊封什萬侯)丁公墓(在縣北十五里丁家阜)宋姜
遵墓(在縣東南七里莊王居敬誌銘)韓䞇墓(在縣北五里青邱店王巖叟撰誌)元焦
榮祖墓(在縣北三十里焦家橋封中山郡公)眀徐以貞墓(在縣城北門外官道)李
士翺墓(在縣西北二里)曲遷喬墓(在縣南二十里)劉鴻訓墓(在縣東南二十)
(五里)
皇清李化熙墓(在縣東南十五里)
新城縣漢轅固墓(在縣東北十八里今俗訛為牛堌塜)眀畢亨墓(在縣東南)
(三里白石溝之陽)王重光墓(在縣西南二里梧河之陽)王之垣墓(在縣西南二里)
王象坤墓(在縣西南二里)耿庭栢墓(在縣東北五里)
皇清伊闢墓(在縣西北郉家莊)王士正墓(在縣北孝水南)何世璂墓(在縣)
(北孝水南)
齊河縣唐段志玄墓(在縣北二十里晏城南封褒公)元劉通墓(在縣西南)
(三十里子復亨淮西宣慰使墓祔右)眀欒惲墓(在縣西七十里)尹綸墓(在縣西北三里)
(子秉衡官總兵墓祔)孟養性墓(在縣西二里)劉珂墓(在縣北六十里烈士詳人物)
侯承恩墓(在縣西南三十五里孝子詳人物)
齊東縣元王文&KR1433;墓(在縣西南二里)眀耿通墓(在縣西南四十里歸蘇鎮)
(西北)
濟陽縣元楊文郁墓(在縣西北十五里)張憲肅侯墓(在縣東北四十)
(里)張昭墓(在縣東十里昭歴城人封清河郡侯諡敬惠孫珪官侍郎墓祔側)眀高時
墓(在縣南三里)
皇清艾元徵墓(在縣西三十六里孫耿鎮東)
禹城縣北魏慕容白曜墓(在縣北半里白曜本鮮卑人卒葬于此)宋李
民瞻墓(在縣東南安仁店)眀劉綱墓(在縣東南新寨店)劉中立墓(在縣)
(境)馬魁墓(在縣西二里官王府長史)
臨邑縣眀趙簡墓(在縣北十里)郉侗墓(在縣境)
長清縣周公輸子墓(在縣東南八十里即靈巖山魯般洞是也)秦越人墓(在縣)
(境舊志盧地有越人塜即扁鵲也一在濮州舊治西一在朝城縣羅城西北)孫叔敖墓(在縣西南)
(三十五里見寰宇記)元嚴實墓(在縣西五十里)杜仁傑墓(在縣東北八里)趙文昌
墓(在縣東北五十里中丞吳衍撰碑)眀德莊王墓(子濟寧安僖王祔)德懿王墓
德懷王墓德恭王墓德定王墓德端王墓(俱在)
(縣東南四十里青崖山之陽)張綱墓(在縣境)李綱墓(在縣境)房守士墓(在縣)
(東北守士齊河人)魯欽墓(在縣境)殷士儋墓(在縣境)
陵縣漢東方朔墓(在縣東二十二里古厭次城内按朔平原人陵縣在漢為平原)
(郡治墓前有祠唐顔真卿守平原時為書畫贊立碑宋元符間封智辨侯齊乘云陽信縣古邵城有墓夀)
(光縣東方村又有廟)晉管輅墓(在縣北十里又元魏地形志云管公明塚在廩丘縣今鄆城縣)
(也)元張祐墓(在縣東南三里祐覃懷人官中書省參知政事封清河郡公)眀張讓
墓(在縣東神頭店孝子詳人物)
德州眀蘇禄國王墓(在州北二里永樂間来朝歸至德州道卒勅葬于此國)
(朝雍正五年王後嗣復來朝十年奏准葺墓飭官重修)張惠墓(在州西衛河西)曹德墓
(在州北十五里德山西懷仁縣人永樂中官都督鎮州七載州人懷之勅葬于此其部曲環居墓所至今)
(猶稱曹村)盧宗哲墓(在州西南河濱)程紹墓(在州東韓家莊)
皇清謝陞墓(在州東南五十里)田雯墓(在州境)
德平縣漢婁敬墓(在縣東南二十里賜姓劉封建信侯五代周顯德間即墓置祠舊通)
(志云在章邱縣西四十里一在膠州西三十五里)朱佑墓(在縣東南二十五里舊鬲城北光武)
(功臣封鬲侯)唐趙寵墓(在縣西南平昌故城西北一里官濟恒二州刺史有誌銘)元萬
緡墓(在縣西南八里本烏嚕氏初名實都爾賜名萬緡官淮西廉訪使)朱和墓(在縣東南)
(二十里箕山鄉鬲侯佑之後官德州行省子佐官懷遠大將軍墓祔側)眀藺琦墓(在縣南二)
(十五里官府尹)葛守禮墓(在縣東三里)
平原縣漢樊噲墓(在縣南一里有大塜相傳以為樊將軍墓)眀任士憑墓
(在縣境)
兖州府
滋陽縣周柳下惠墓(在縣西八里進賢社墓前有祠)漢董茂舒墓(在縣)
(南十里馬青社江都相仲舒之兄)江公墓(在縣城東南)王章墓(在縣東葛家店官京)
(兆尹寰宇記云在安邱縣西南四十里又金石略云王章墓碑在密州)五代房知温墓
(在縣城北後唐尚書左僕射元齡八代孫也)元王思誠墓(在縣東南十里官祭酒兼西臺)
(御史)眀魯鉅野王墓(在縣城東南八里岡頭村王係魯藩靖王肇煇之子傳恭定康憲四)
(王皆葬此)韓智墓(在縣西八里官都給事弟普官御史歴官承運使姪孝子士元俱袝)劉不
息墓(在縣南五里劉家岡)范淑泰墓(在縣城北)
曲阜縣古軒轅夀陵(在縣東北八里黃帝軒轅氏所生處也宋時以石封四圍製極)
(工巧陵前有祠中有石像及石碑四極高大皆無字按史記黃帝生于夀丘崩葬橋山在今陜西延安府)
(曲阜本名夀丘舜作什器之處宋大中祥符元年軒轅黃帝降于延恩殿云曲阜城中有夀丘帝所生處)
(因改曲阜曰仙源縣至金天會中復改為曲阜避宣聖號改夀丘為夀陵又嶧縣志黃丘亦曰黃帝陵宋)
(元間皆置陵戶禁樵採碑至眀嘉靖間尚存)少昊陵(在軒轅夀陵東北三十步前有石壇石像)
(又有八卦石按史記少昊葬雲陽顔師古註云雲陽山名在曲阜)伯公墓(在縣城北皇覽曰奄)
(里伯公塜在城内祥舍中民傳言魯五德奄里伯公葬其宅觀此似古奄國君長舊志作白公塜列于漢)
(次未詳孰是)魯諸公墓(在縣東八里脩壠蔓延皆諸公葬地寰宇記云伯禽墓高四丈四尺)
(在縣南七里文公墓高五丈五尺在縣南九里塜北有石人四石獸二)啟聖王墓(在縣東二)
(十八里防山之麓東南三步為伯皮墓)至聖孔子墓(在縣北二里伯魚子思二墓祔詳闕)
(里志)顔子墓(在防山東南二十里復聖以下昭穆祔葬又有侍郎林在縣東五里有高塜數區前)
(列翁仲一稱太常卿文鐔一稱戶部尚書衍顔氏自晉唐以来為侍郎者十三人皆葬于此曲阜志云顔)
(之推墓在焉)顔叔子墓(在縣東南十五里寰宇記曰亦謂之青陵墳)宰我墓(在縣)
(東仙源故城西南二里)漢魯恭王墓(在舊縣南九里恭王以下子孫皆葬于墓北里許大)
(墓四十餘石獸四石人三胸間篆刻有曰漢樂安太守麃君槀者有曰府門某者餘剥落不可徧識)後
齊陳博達墓(在縣西北二十里前有石獸四石碑一云齊郡刺史武平五年立)五代
孔仁玉墓(在縣北孔林内後周贈兵部尚書號中興祖)宋孔道輔墓(在孔林西)
(南官御史中丞張宗益誌銘)孔宗愿墓(在孔林内)眀魏紳墓(在縣西十五里)孔
克堅墓(在孔林内)孟麟墓(在縣西十五里)孟鳳墓(在縣西二十里)孔公恂
墓(在孔林内)
寧陽縣南宋韓鐸墓(在縣東三里官太子中書子純官光禄大夫墓祔側)宋王筠
墓(在縣城西南隅宣和間以子章貴贈朝散大夫有秘書郎孫傅墓碑)眀許彬墓(在縣東二)
(里杏岡之東)王賢墓(在縣北十八里戴村)吳孟祺墓(在縣西東河村)吳崇禮
墓(在縣北二十里)
鄒縣周紀子墓(在縣東南二十五里嶧山嶺)樊子子遲墓(在縣西二)
(十里陶城村)南容子子容墓(在縣西十里)邾國公墓(在縣北二十里馬鞍)
(山)孟子墓(在縣東北三十里四基山之西麓)萬章墓(在縣西南十里萬村一在長山)
(縣)公孫丑墓(在縣西北十里)漢韋賢墓(在縣東五里西韋社有石表)張禹
墓(在縣西三十里)元李之英墓(在縣城北周山)眀魯荒王墓(在縣北二十里)
(九龍山之陽)魯靖王墓(在縣東北雲山)魯諸郡王墓(安丘靖恭王墓在望臺山)
(莊簡王墓在韞玉山榮順王墓在烏龍山榮恪王墓在財山樂陵恭惠王墓在陽山陽信安僖王墓在岡)
(山高密康穆王墓在呈瑞岡新泰昭和王墓在陽山館陶寧思王墓滋陽王墓俱在盤龍山凡十處)
泗水縣周卞莊子墓(在縣東北四十里宫娥埠)元泰富墓(在縣西南二里官達)
(嚕噶齊)孟淵墓(在縣東三里官元帥)劉天璋墓(在縣北二十五里)眀魯惠
王墓魯恭王墓(俱在縣南二十五里二旂山之陽又鉅野僖順王鉅野端肅王東阿)
(端肅王墓俱在縣東南五十里鳳凰山東原王墓在縣東南五十里龜山凡六處)
滕縣夏奚仲墓(在縣東南六十里青邱村奚公山仲為夏車服大夫水經註漷水逕)
(薛縣故城夏車正奚仲之國也城南山上有奚仲塜)商仲虺墓(在奚仲墓東仲虺為湯左相俗)
(呼為灰固堆虺音之訛也一云在曹縣西南七十里)周滕昭公墓(在縣西南一十五里)田
嬰墓(在縣南五十里舊薛城嬰係田文之父齊封靖郭君食邑于薛皇覽云墓在魯國薛城中東南)
(陬)田文墓(在縣南舊薛城齊封孟嘗君仍薛之舊封皇覽云墓在魯國薛城中向門原水經註)
(云墓結石為槨制作甚麗宋開寳三年詔禁樵採置守塜二戶復其役)茅焦墓(在縣西南十里)
毛遂墓(在縣西南四十里)唐李世勣墓(在縣東南六十里趙家莊按世勣封英國)
(公卒于長安詔陪葬昭陵武后時子敬業舉兵覆宗因掘勣墓而暴其骨中宗反正詔復其官葺完塋塜)
(其後人移葬于東海郡昌慮縣之石樓即今縣境也見金眀昌中徐元振墓碑又宋開寳三年詔贈唐英)
(公李世勣為太尉諡貞武公禁樵採置守塜三戶復其役)宋張義墓(在縣城東)徐珪墓
(在縣西南五里贈尚書臨淄郡侯)金徐元振墓(在縣東二里官學士有眀昌三年碑銘尚)
(存)元徐思政墓(在縣西六里)李元墓(在縣西北五里封東平郡公諡文穆子塔)
(喇海官集賢學士墓祔側)李稷墓(在縣西北一里封齊國公諡文穆)任居敬墓(在縣)
(南四十里官尚書子擇善官御史中丞墓祔側)眀魯莊王墓(在縣東南二十里狐台山)
嶧縣周左丘眀墓(在縣東北七十里一云在肥城縣西南五十里正覺寺西元魏)
(地形志云在富城縣即今肥城境也)漢匡衡墓(在縣西南十三里左有丞相祠)晉王肅
墓(在縣東南二十五里官光禄勲名勝志云肅父朗為蘭陵侯因葬此)劉伶墓(在縣東北二十)
(里今名劉曜村村旁半里有劉伶臺其下為劉伶河水混白類酒相傳為伶釃酒處按伶本沛人仕晉為)
(建威參軍沛與嶧相去未百里此宜其置鍤處也一在寧陽縣東北四十里)元蔡受益墓
(在縣南半里)周忠墓(在縣西四十里建陵城東官廣威將軍子瑞昌官符節將軍墓祔側)石
榮墓(在縣南五十里黃丘山東官節度使)眀魯鄒平莊靖王墓(在縣西七里青)
(壇山之陽)魯樂陵王墓(在縣東北六十里車稍山之陽)安丘王墓(在縣北四十里)
(花盤山之陽)賈三近墓(在縣東南五里)
金鄉縣漢昌邑王墓(在縣西四十里)朱鮪墓(在縣西五里前有石堂壁上鑴)
(人物衣冠&KR0902;缶罐竈之類夢溪筆談云今之衣服非古惟朱鮪石堂所刻真漢制也按水經濟水東過東)
(緡縣北又東逕漢將軍扶溝侯淮陽朱鮪塜是也按鮪係新市人為更始大司馬歸光武為少府封扶溝)
(侯屬河南陳留郡不知何故葬此)元高顯墓(在縣西十五里官徐邳滕三州總帥)眀魯
昌邑王墓(在縣西四十里)
魚臺縣元赤琖顯忠墓(在縣東五里大聶村封濟寧郡伯)眀魯鄒平
王墓(在縣東北鳬山之麓)滋陽王墓(在縣東北長夀寺側按鉅野王泰墱鄒平王泰堘安)
(丘王泰坾樂陵王泰壆東阿王泰望五人皆魯靖王肇煇之子分封之始祖也葬各州縣悉魯藩境内地)
(諸志所載邑號複見其為始封與傳世之王均不可攷另詳圻封志)
濟寧州古女媧陵(在州東南三十九里元魏地形志云陵在亢父即此)漢灌嬰墓
(在州東三十里地名灌塜封濟隂侯)鄭均墓(在州北十里舖)三國魏王粲墓(在州)
(南五十二里)晉何休墓(在州北二十里)唐李道宗墓(在州南二十里封任城王)
金李演墓(在州西二里狀元官翰林學士殉節)眀靳學顔墓(在州北一里)趙
崇璧墓(在州北三里官將軍大學士于慎行誌銘)王湘墓(在州北十二里于慎行誌銘)
嘉祥縣周曾子墓(在縣南四十里南武山之陽)漢晁錯墓(在縣南十五里)
(釣魚山下按錯南陽人何緣葬此意為鉅野晁氏之祖墓)范式墓(在縣南二十五里大鼎山前諺)
(曰大鼎山前十八塜末末東頭范巨卿墓碑係蔡邕八分書額曰漢廬江太守范府君碑今移濟寧州學)
(水經注曰恭王陵東南范巨卿塜石柱猶存即此也)晉郗鑒墓(在縣南七里郗城旁墓前二石)
(臺高約二丈悉鏤花卉其頂則斗栱工細鱗瓦參差砌石成門而中斷其半望之如燈檠也土人因名燈)
(臺山)宋晁補之墓(在縣西南十五里青山)金翟師軻墓(在縣東南壆山之陽)
(鄉貢進士有文學)元段廷珪墓(在縣西二十五里官總管)張總管墓(在縣東南)
(花林山前治水有功勅葬于此舊志逸名)滿讓墓(在縣南二十里)眀曹玉墓(在縣東横)
(山官僉事)黃嘉賓墓(在縣北小青山)
汶上縣周魯諸公墓(在縣西南四十里闞鄉澤春秋定公元年傳昭公之喪季孫使)
(役如闞公氏將溝焉榮駕鵝不可乃止葬昭公于墓道南孔子之為司寇也溝而合諸墓杜預註闞魯羣)
(公墓所在也)榮啓期墓(在縣東北壇山之陽)漢衡方墓(在縣西南十三里平原村)
(官衞尉卿有八分書墓碑建寧年立又浚儀令衡立亦有墓碑)後梁王彦章墓(在縣西門)
(外墓前有祠宋歐陽修畫像記謂彦章葬鄭州之管城此或其葬衣冠處也)金完顔致墓
(在縣南二十里義橋店官翰林學士)元張昉墓(在縣南三十里官尚書追封東平郡公諡莊憲)
(父汝眀官御史曾孫揆官中書都事皆葬于此)曹元用墓(在縣西南七十里)曹天錫
墓(在縣西三家疃西南)王毅墓(在縣東南十里)馬之貞墓(在縣東南十里官都水少)
(監)國祚墓(在縣南二里官大中大夫真定路總管)眀路迎墓(在縣南七里)王
果墓(在縣東南二里)郭朝賓墓(在縣東十里)
陽穀縣隋田真墓(在縣東北十五里墓前有紫荆祠祀真及弟廣慶)元王居
仁墓(在縣西南十五里)達勒達臺墓(在縣東北七十里封東平郡公)眀吳鎧墓
(在縣西門外)張恂墓(在縣西北十里)段復興墓(在縣西南三里)
夀張縣古蚩尤墓(在縣南八十里闞城中又鉅野縣東北九里有蚩尤肩髀塚見寰宇)
(記按蚩尤為兵主齊八祀之一詳秩祀志漢宣帝祀蚩尤于夀良即此)殷微子墓(在縣舊城)
(西北三十里見水經注)漢梁孝王墓(在縣東南梁山孝王名武文帝子詳圻封志史記孝)
(王北獵良山是也一在定陶縣東北五里)張良墓(在縣南五十里敬聖寺北三塜鼎峙世傳子房)
(從赤松子卒葬于此其二塜蓋衣冠也今滕縣微山並定陶縣東北五里皆志有子房墓)唐張公
藝墓(在縣南十里眀正德間參政史學立石)眀殷雲霄墓(在縣北一里)
東昌府
聊城縣古高陽氏陵(在縣西北二十里陵前有聖水井旱禱輒應按路史顓頊葬東)
(郡頓丘廣陽里皇覽塜墓記云陵在濮陽縣頓丘城門外廣陽里中山海經云顓頊葬鮒鰅之陽今在直)
(隸大名府滑縣東北土山之陽歴代修祀)巢父墓(在縣東十五里按聊城舊治在巢陵即此地也)
(詳建置)周卞莊子墓(在縣西二里)晉劉實墓(在縣東二十五里官太尉諡烈)
(侯高唐州亦載有此墓)唐吳隠之墓(在縣境)眀張應奎墓(在縣南四里)
敖山墓(在縣西四十五里山莘縣人)許成名墓(在縣南龍灣)牛天麟墓
(在縣西南四十里沙鎮)
堂邑縣宋廉公諤墓(在縣東北八里)元趙至墓(在縣北五十里封天水郡)
(伯)張繼祖墓(在縣境官總管趙孟頫誌銘)眀郭敦墓(在縣西十三里官尚書大)
(學士楊士奇誌銘)趙巖墓(在縣東南十五里孝子詳人物)蕭淵墓(在縣東五里)李
元吉墓(在縣南十五里)穆孔暉墓(在縣城北三里)
博平縣漢燕子塜(在縣東三十里相傳齊孝王將閭墓七國反齊王不同謀而被殺既)
(葬燕子銜泥封之因名)宋張子野墓(在縣境歐陽修誌銘)金賈鉉墓(在縣南二)
(里官武安軍節度使參知政事諡貞憲)耿端義墓(在縣西二十五里官參知政事)眀烏
從善墓(在縣境官都給事)郭綸墓(在縣西北孝子詳人物)劉俊墓(在縣東南)
茌平縣周甘羅墓(在縣北七十里羅為秦上卿祖茂自秦奔齊遂家焉一在東平州西)
(南三十五里安山)唐馬周墓(在縣東一里)金馬定國墓(在縣南十里興隆舖)
元蔚珍墓(在縣北十里官濟寧太守)梁宜墓(在縣東北一里)路進權墓(在縣)
(南二十里官百戶)眀曹自守墓(在縣東三里)孟秋墓(在縣境安平鎮)
莘縣唐韓國昌墓(在縣西南二十五里俎家店贈左散騎常侍子允中官魏博節)
(度使墓祔側)金張琪墓(在縣南二十里黃樓村官顯武將軍)元韓鵬墓(在縣西三)
(里贈奉訓大夫)李希愈墓(在縣東北二里贈奉直大夫)眀李忱墓(在縣西北孫莊)
清平縣唐吕才墓(在縣境官司更大夫)宋王巖叟墓(在縣境任官屯北)
眀李鎬墓(在縣南)張天瑞墓(在縣南胡李莊)李恂墓(在縣境新興集)文
眀墓(在縣北一里)
冠縣元杜浦墓(在縣西八里官總管)
臨清州北魏路元帥墓(在州境下四保)元蓋謙墓(在州南親仁里封濮)
(陽郡公子苗官參知政事封魏國公諡文憲墓祔左)
館陶縣金張弼墓(在縣境范氏原封清河郡開國侯)
邱縣漢斥丘侯墓(在縣東郭外土凹三尺有大石如砌水從旁湧出至今不息侯)
(名未詳按漢斥丘侯有二一則宗室甯國齊悼惠王子也一則功臣侯唐厲係郡人)眀史華墓
(在縣西北坡裡村)李春墓(在縣東北一百三十里新店)蔣昺墓(在縣東北二十里)
孫維城墓(在縣西張村)劉嘉遇墓(在縣境孟固村後)
恩縣唐羅士信墓(在縣舊治東南士信本歴城人從秦王擊劉黑闥守洺水城陷)
(不屈而死贈郯國公勅葬此)宋孟克從墓(在縣西北四女樹官贈衛尉少卿)李仲
芳墓(在縣東遵教鄉官屯田員外郎歐陽修誌銘)元劉源墓(在縣西二十里封開國男)
郭仲彬墓(在縣西衞河東減水閘南彬本良鄉人官恩州達嚕噶齊任滿民奏留之遂家焉曾)
(孫鏜官都御史)眀董倫墓(在境)縣雷稽古墓(在縣南)
高唐州周盻子墓(在州東三十里)三國魏華歆墓(在州南二十里官大)
(司空寰宇記云在聊城縣)金閻詠墓(在州西七里)康顯之墓(在州東九里官國子)
(監祭酒)元王懋德墓(在州西南二十五里官中書左丞有虞集碑銘)閻復墓(在州)
(東二十里葉官莊)
夏津縣眀王雄墓(在縣東三里官主事)朱應昌墓(在縣東南五里官御史)
栗祈墓(在縣東南一里官兵備道)郭四維墓(在縣西北一里)
武城縣唐孫伏伽墓(在縣東北五里)崔羣墓(在縣學前)元程思温
墓(在縣西北十五里官總管)眀劉昱墓(在縣東北三十里)吳中墓(在縣西十里封)
(茌平伯諡榮襄)王士嘉墓(在縣南郭外)王道墓(在縣南二里)李三奇墓
(在縣西七里)
青州府
益都縣周齊景公墓(在縣西北金嶺鎮鐵山)田和墓(在縣北二十里普通)
(店齊乘云和為田齊之太公皇覽作太公吕尚塜按檀弓太公封于營丘比及五世皆反葬于周此不應)
(有塜也)紀季墓(在縣東箕山魯莊公三年紀季入齊卒葬于此宋書焦恭祭塜得玉磑焉)臧
武仲墓(在縣北四十里朱鹿社俗名臧臺武仲奔齊卒葬于此有宋碑)蘇秦墓(在縣東北)
(二十五里蘇埠社舊志秦自燕奔齊齊大夫使人刺殺之葬此一云在淄川縣西十里)宋王曾
墓(在縣東四十里鄭母店)周沆墓(在縣西南駝山南官侍郎有司馬光誌銘)元劉國
傑墓(在縣東北四十里開國功臣行省平臺)王英墓(在縣西南四十里芹泉側官懷遠將)
(軍)傅公讓墓(在縣東二十五里大尹社官内臺御史諡宣靖)齊都墓(在縣東北二十)
(五里都為元末山東宣慰司僉事眀兵取益都路都死之初葬之地墓上植棗一株枝皆北向永樂十九)
(年其孫振遷于今所墓前栽二榆枝仍北向郡人異之以為忠義之感)眀衡恭王墓(在縣)
(西南三陽山)衡莊王墓(在縣西北堯山西南)衡康王墓(在縣西馬鞍山南)衡
定王墓(在堯山南)吳將軍墓(在縣北泰山門外宣德時驍將)王譲墓(在縣西一)
(百九十里)冀鍊墓(在縣東鄭母店)石茂華墓(在縣西舊西門外)邢玠墓(在縣)
(東南扈家廟)馮琦墓(在縣北新店)趙秉忠墓(在縣東鄭母店)鍾羽正墓
(在縣北二里)曹珖墓(在縣南雲門山麓)高有聞墓(在縣城北)馮惟訥墓
(在縣城北八里)翟鳳翀墓(在縣郭莊)馮士衡墓(在縣南雲門山麓)
皇清房可壯墓(在縣城北)馮溥墓(在縣北)
臨淄縣周齊桓公墓(在縣南十五里鼎足山從征記女水西有桓公塜甚高大墓方)
(七十餘丈高四丈員墳圍二十餘丈高七丈餘一墓方七丈二墳郭緣生述征記曰齊桓公塜在齊城南)
(二十里因山為墳大塜東有女水或云齊桓公女塜在其上故以名水也墓東有祠侍其衡奏魏武王所)
(立曰近日路次齊郊瞻望桓公墳壟在南山之阿請為立祠為塊然之主見水經註唐貞觀十年太宗詔)
(禁樵採)齊五公墓(在縣東南十里乃孝昭惠頃靈五公之墓相去甚近)齊四王墓
(在縣南鼎足山方基圓頂東西直列乃齊田氏威宣湣襄四王之墓元魏地形志作四豪塜)高敬仲
墓(在縣東北二十里又名白兔塜齊乘云管夷吾治于高徯即敬仲也)管仲墓(在縣東南二十)
(三里牛山阿)隰朋墓(在縣東北七里)晏嬰墓(在縣古城北三里唐貞觀中禁民十五步)
(内不得樵採一在蒙隂縣東五十里一在高密縣東南三十里一在平原齊乘云按晉載記曰慕容德嘗)
(登營丘望晏嬰塜顧謂左右曰禮大夫不逼城而葬平仲古之賢人達禮者也而生居近市死葬近城豈)
(有意乎青州秀才晏謨對曰孔子稱臣先人之賢豈不知高其梁豐其禮蓋政在家門故儉以矯世存居)
(湫隘卒豈擇地而葬乎所以不遠國門者冀悟平生意也以謨言攷之臨淄墓為真)把梁墓(在縣)
(東三里)黔敖墓(在縣東九里齊饑黔敖設食于路以待餓者見檀弓)愚公墓(在縣西社)
(山之西愚公谷之東)三士墓(在縣城南門外蕩隂里一基三塜齊勇士公孫捷田開疆古冶子之)
(墓事詳諸葛亮梁父吟與晏子春秋)王蠋墓(在縣西二十里愚公山右齊義士語詳戰國策)漢
蒯徹墓(在縣東二里漢書徹范陽人為齊辨士卒葬于此見齊乘舊志云後趙石虎掘此得承露)
(盤)宋麻希孟墓(在縣境官侍郎)
博興縣漢任光墓(在縣城西三里水經註樂安故城西三里有任光墓光是縣人按漢)
(樂安城即今博興縣治也齊乘云光係南陽宛人初封阿陵侯至三世孫世徙封北鄉侯北鄉始屬齊地)
(光何緣有墓在此豈即北鄉侯塜耶)董永墓(在縣東二十里崇德社按永東漢千乘人故樂安城)
(即千乘也舊通志云在長山縣南三十里又一在魚臺縣西二十里董氏村一在淄川)晉任愷墓
(在縣境官太常有廷尉卿孫綽碑贊)明顧頤墓(在縣境贈太僕卿)顧鐸墓(在縣境)
高苑縣周三靈侯墓(在縣境周厲王時諫臣唐宸葛雍周武也詳秩祀志葛墓在縣)
(東唐墓在縣南周墓在縣東本廟後)魯仲連墓(在縣西北二里居人稱魯先生墓)金董
進墓(在縣西二十五里官都元帥)元田守信墓(在縣東十里封雁門伯)郝源
墓(在縣北五里官僉都)孫可特墓(在縣北十五里封樂安伯)眀閻盛墓(在縣東北)
(二十里)張希召墓(在縣西新李莊)
樂安縣漢李左車墓(在縣西北二十五里邑志云眀成化間有盜發此塜捕得之騐)
(其所得之物有銅鼎文曰漢將軍李左車按漢未嘗封左車為將軍鼎文不知何據舊通志云在海豐縣)
(北四十里一在金鄉縣又博典縣志云墓在伏李莊旱禱輒應宋嘗封雲沛侯)兒寬墓(在縣西五)
(里官御史大夫)八博士墓(在縣西八里自歐陽生事伏生傳受尚書至大司徒歙凡八世皆為)
(尚書博士俱葬于此)元張士謙墓(在縣東七里封清河伯)綦公直墓(在縣北五)
(里官輔國將軍)眀閻寬墓(在縣西北子江墓祔)李舜臣墓(在縣南十里)孫三
傑墓(在縣南十里)成勇墓(在縣西南五十里)李中行墓(在縣東南二十五里)
(洋水東岸子楫墓祔)
夀光縣古倉頡墓(在縣西門外路史禪通紀史皇氏倉帝居陽武葬利鄉即此一在東)
(阿縣西北三十里有祠)晉辟閭渾墓(在縣東南十五里釣魚臺渾以龍驤將軍鎮青州慕)
(容德陷廣固不屈死之遂葬此)北魏賈思同墓(在縣南十里張孫莊有碑云思同官侍中)
(遷鎮東將軍使持節督青徐兖三州軍事開府司徒如故興和三年葬此弟思伯都官尚書祔)宋牟
公墓(在縣西北官殿中丞)方之中墓(在縣東北五十里侯鎮社官參議)源待舉墓
(在縣南二十里岳寺社官殿中丞)金吕忠墓(在縣東一里官忠武散騎校尉)元宋彦
英墓(在縣東北四十里官御史贈尚書)馮□墓(在縣北十里馮家莊官參議)孫經
墓(在縣北馮家莊官廉訪使)眀劉珝墓(在縣西四十里子鈁官知府銳官太常卿尉)趙
鑑墓(在縣西)張桂墓(在縣北三里夏家莊官布政使)岳相墓(在縣北八里官光禄)
(寺少卿)丁應璧墓(在縣東堯河側)
皇清魏琯墓(在縣城南)
昌樂縣漢逢萌墓(在縣東南三十里王莽時萌避地遼東光武興始此卒葬營丘廢城)
(今濰縣志亦載還墓)眀曹晟墓(在縣東南七十里)柴玘墓(在縣東七十里)劉三
畏墓(在縣南洪楊埠東)劉雍墓(在縣東三里)趙池墓(在縣北三里)
臨朐縣古逢伯陵墓(在縣西逢山之顛相傳有石槨在焉伯陵殷初諸侯詳圻封志)
(今墓前有祠有司歲時致祭)周伯氏墓(在縣東南駢邑故城南)孫單墓(在縣城内)
(東城隍廟後詳秩祀)眀衡安王墓(在縣城西西安廟側)衡高唐王墓(在縣城養)
(老院後)衡新樂王墓(在縣東北)衡玉田王墓(在縣西逄山)馬愉墓
(在縣南十里)遲鳳翔墓(在縣東)
安邱縣漢蓋公墓(在縣東臨淮鄉墓前有祠)黃公墓(在縣東四十里黃公見西)
(京雜記詳仙釋)孫嵩墓(在縣南四十里塜宅記云安邱縣牟山金溝河西南有漢豫州刺史孫嵩)
(墓)三國魏管寧墓(在縣西南十五里古朱虚城晏謨齊記云柴阜西南有漢獨行君子)
(管寧墓)邴原墓(在古朱虚城外晏謨齊記云柴阜北山之東有徵士邴原墓碑誌存焉)王
修墓(在縣南四十里慈阜塜宅記云修仕魏官奉常至孝故此丘以慈稱)五代蘇禹珪
墓(在縣境白墳店北禹珪諸城人官太師)宋眀鎬墓(在縣東四十里朱藏社官參知政事)
母卭墓(在縣西三里孝子詳人物)元鄭衍墓(在縣南六十里仁順鄉官都元帥)劉
聚墓(在縣東北三里官廣威將軍)眀馬文煒墓(在縣境虎村南)辛應乾墓
(在縣西)王孟煦墓(在縣東)張緒倫墓(在縣西涼水灣)
皇清曹貞吉墓(在縣東)
諸城縣周公冶長墓(在縣西北五十里公冶山之麓)漢高密頃王墓
(在縣境方市社西漢哀王之子名章詳圻封志)琅邪王墓(在縣西普慶社按東漢琅邪王自孝)
(王京以下凡六傳孝王葬即丘此墓未詳何代)伏湛墓(在縣境湛初封陽都侯後以大司徒改封)
(不其侯)五代禇亮墓(在縣西南鄧辛社官西臺御史)眀臧哲墓(在縣甘泉社)
丘橓墓(在縣南五里)臧惟一墓(在縣西六里官尚書)
皇清王鍈墓(在縣東北)
博山縣眀王譲墓(在縣東北八陡社官侍郎)
皇清孫元昌墓(在縣境後峪莊贈尚書)
登州府
蓬萊縣宋李師古墓(在縣西胭脂岡官太守)眀浦鋐墓(在縣北三里)
任忠墓(在縣北三里)陳其學墓(在縣東南卧龍岡)戚繼光墓(在縣東南)
(芝山北麓)
黃縣周淳于髠墓(在縣東北二十里蔚陽山下今益都淄川亦載此墓齊乘髠墓)
(在般陽東六十七里般陽即淄川東即益都也及考五代史裔孫左僕射淳于晏撰蔚陽山髠墓神道碑)
(載秦博士越漢侍中恭御史大夫永唐刺史難並弟朗世居于東牟蔚陽之山祔者纍纍是髠墓以在黃)
(者為有據也)宋解德斐墓(在縣東二十里官柱國)眀王時中墓(在縣西北)
(一里)范復粹墓(在縣東北蔚陽山)
福山縣周牟子墓(在縣西北三十里牟城外詳圻封志)齊康公墓(在縣東北)
(三十里之罘山顛田和遷公海上卒葬此)眀孫遇墓(在縣西南十里)郭宗臯墓(在縣)
(東南二里芝陽山)
棲霞縣元丘處機墓(在縣北濱都宫右號長春真人)眀高翼墓(在縣北)
張綱墓(在縣南)孫禄墓(在縣境)
招遠縣宋王俊民墓(在縣西南五十里聚靈山之陽)眀楊覲光墓(在聚)
(靈山)
萊陽縣唐譚長墓(在縣西南五十里官廣州都督)宋張抃墓(在縣北官中散)
(大夫)金趙植墓(在縣北八里來鳳山封天水郡開國伯子格封濮陽縣開國子墓祔右)宫
禮墓(在縣北八里官刺史張起巖撰志)元隋世昌墓(在縣南九十里官安遠大將軍)
(封定海侯諡忠勇)于玠墓(在縣南五里官騎都尉贈河南郡開國伯)滕顯墓(在縣西南)
(遊仙宫内學士張仲夀有歸葬記)任風子墓(在縣南十里墓前有四真人會葬閣)眀于
守禮墓(在縣南六十里)于懋墓(在縣東北一里官參議子鳳喈官大理寺卿墓祔)曲
銳墓(在縣城西北)李鐸墓(在縣東北二里)張夢鯉墓(在縣北十五里)左之
龍墓(在縣北七里子懋第祔側)
皇清周伯達墓(在縣南十里)孫揚聲墓(在縣北三十里)
寧海州漢劉寵墓(在州境官太尉)元董友墓(在州境友本霑化人封開國公)
眀趙仁墓(在州境官尚書)
文登縣周申棖墓(在縣東北一里文山北麓詳闕里志)金郭長倩墓(在縣)
(西三十里郭家莊官秘書少監)元刁通墓(在縣西長山官招討使)眀陳誠墓(在縣)
(西三里)叢蘭墓(在縣東二里文山下)鞠思讓墓(在縣西夏莊)劉鑑墓(在縣)
(西三里)孫鵬墓(在縣東二十里)鞠越墓(在縣南一里)劉瀾墓(在縣北一里)
海陽縣元孫偉墓(在縣西南官昭武大將軍)
榮成縣眀袁瑤墓(在縣南十里官廣東高要知縣)
皇清袁夢吉墓(在縣南十里官湖廣武陵知縣贈僉事)
萊州府
掖縣金劉長生墓(在縣東三十里靈虚宫後羽士)元王慶墓(在縣南三)
(里封掖縣男)劉進墓(在縣西十里官總管)眀毛紀墓(在縣西禄山)侯東萊
墓(在縣北五里)劉祐墓(在縣西二十五里)趙煥墓(在縣東一里)趙耀墓
(在縣西五里)劉重慶墓(在縣西三里)王漢墓(在縣東五里)胡來貢墓
(在縣東二里)
皇清張忻墓(在縣南三里)張端墓(在縣南)
平度州周甯戚墓(在州西六十里俗呼為鳴角阜蓋取扣角商歌之義)漢膠東
康王墓(在州東五十里六曲山)公沙穆墓(在州北公沙村官弘農令)唐王君
适墓(在州城西官大將軍隨太宗征遼卒此因葬焉)宋蔡齊墓(在州西北七里狀元官侍)
(郎諡文忠按范仲淹誌銘云葬許州陽翟原州志稱公子自陳歸宗移葬于此)金蔡松年墓
(在州西北官右丞相)元王伯英墓(在州北三里官侍郎)任特進墓(在州北三里官)
(忠義校尉)李璟墓(在州東二里官副總將軍)張厥眀墓(在州西二里官侍郎)崔世
榮墓(在州西北昌里店官將軍)周述墓(在州北三里官進義校尉)眀侯庸墓(在州)
(西二里)李學詩墓(在州東北十三里官左中允唐順之誌銘)
濰縣周蘇渾墓(在縣西北三十五里齊湣王伐楚蘇渾死焉有五女終身不嫁呼父)
(魂葬于此五女死亦同穴而葬名五女墓)漢公孫弘墓(在縣西二十里塜高二丈三尺官丞)
(相封平津侯塜後有泉名補生泉見寰宇記今淄川縣亦有此墓在縣南十五里龍口莊舊志因之淄川)
(本般陽縣後人因菑川之名而附會之也按漢書弘係菑川薛人菑川國乃文帝時所置在今臨淄夀光)
(之間統三縣一劇二東安平三樓鄉無所謂薛者薛為孟嘗君食邑漢置縣屬魯國相去甚遠非可牽引)
(攷之戰國策公孫弘以車十乘為孟嘗君使于秦昭王欲愧之以辭弘義不可陵可謂足使此薛之公孫)
(弘也漢書蓋誤併為一人耳)三國魏徐幹墓(在縣東五十里俗呼為博士墳幹北海劇)
(人官五官中郎將)王裒墓(在縣南三十里營丘境内裒係王儀之子王修之孫三代俱以孝稱)
(修墓在安丘慈阜)金范成進墓(在縣西北三里封膠西郡王)眀劉應節墓
(在縣城西南一里)王藎墓(在縣東)
昌邑縣周逢丑父墓(在縣南五里丑食邑都昌因葬于此)眀黃福墓(在縣)
(西五里楊士奇有碑)譚溥墓(在縣西五里)馮續墓(在縣東南二十里)孫恕墓
(在縣南三里)孫洪墓(在縣西五里)翟瓚墓(在縣東二里)葛縉墓(在縣西二)
(里)
膠州漢栢欄將軍墓(在州北三十里)眀崔衍墓(在州城外東南半里)
韓福墓(在州北二十里碧溝河南)匡翼之墓(在州南竹山)高迪墓(在州西)
張鯉墓(在州南海寧社)高鴻圖墓(在州南三里)
高密縣周介葛盧墓(在縣西六十里古黔陬城東)漢龍且墓(在縣西四)
(十里且楚將韓信囊沙堰濰水以破之被擒自殺葬此)鄭康成墓(在縣西北五十里礪阜水)
(經註一名碑産山詳闕里志先儒林墓)岑彭墓(在縣西南四十里)宋耿俊墓(在縣)
(西三十里贈洗馬)眀儀智墓(在縣南五里子銘孫溥祔)李介墓(在縣東五里子昆祔)
戴綸墓(在縣東十里)張福臻墓(在縣東十里)傅鍾秀墓(在縣西三里)
單崇墓(在縣西南一里)王重光墓(在縣東十里)
即墨縣漢王吉墓(在縣東南五十里臯虞社官博士子駿官京兆尹孫崇官司空俱祔)
童恢墓(在縣東南二十五里恢琅邪人官不其令有碑)房鳳墓(在縣南二十里不其城北)
(官光禄大夫)五代劉仙人墓(在縣東北一里號華蓋真人)金孫仁傑墓
(在縣西北二里官尚書)眀藍章墓(在縣東北三里)唐珪墓(在縣東南一里)周如
砥墓(在縣北二里)黃嘉會墓(在縣東五里)侯榮墓(在縣境)
武定府
惠民縣宋牛保墓(在縣西南二十里保工部尚書築城畢卒因葬于此)眀李濬
墓(在縣西南二十里)袁化中墓(在縣城南)蕭凱墓(在縣北)
皇清李之芳墓(在縣東南境)
青城縣金董積躬墓(在縣西北二十里官山東路轉運都司判官)元焦榮
墓(在縣東南二里官贈大中大夫趙孟頫誌銘)宋益齋墓(在縣南四里徐家寨隠士詳人)
(物)
陽信縣古蒲姑氏墓(在縣東南四十里詳圻封志)彭祖墓(在縣西南五十)
(里)宋張安上墓(在縣南四十里封清河縣子)眀韓荆墓(在縣東一里)毛
思義墓(在縣西四十里)李如檜墓(在縣西十里)
海豐縣元張琪墓(在縣東一里官濱棣參議)眀孟善墓(在縣東南三里封保)
(定侯贈滕國公)王佐墓(在縣西南一里)楊巍墓(在縣東北一里)谷中虚墓(在縣)
(南一里)
皇清王清墓(在縣西門外)
樂陵縣元鄭嘉墓(在縣東南二十里官尚書)張飛卿墓(在縣西四十里官左)
(丞)張簠墓(在縣北張岡莊封清河侯諡孝穆)眀宋槃墓(在縣西二里)張潑
墓(在縣東)
商河縣元董全墓(在縣南十里官奉議大夫學士劉敏中撰墓表)張博文墓
(在縣東北三十里官侍郎)眀孫毓墓(在縣東二十里)
濱州北齊段子眀墓(在州城中西北隅舊傳為段干木墓齊乘云段子明齊將)
(有墓在蒲臺宋元符三年賜額善應廟建中靖國元年封善應侯今蒲臺人不知以為段干木者非是按)
(濱州自後周顯德間割蒲臺縣所置齊乘所云蒲臺即濱州也)宋寇參墓(在州東北秦臺之陽)
(官校書郎)劉卞功墓(在州南五十里高尚觀内即高尚真人也)元解節亨墓(在州)
(南三里狀元官侍講學士)韓鏞墓(在州南三十里官御史中丞)
利津縣元王昇墓(在縣西南二十里封瑯邪郡公)楊鑒墓(在縣南三里官濱鹽副使)
眀李益墓(在縣北五里)
霑化縣元韓松墓(在縣西馬鳴里官都元帥諡忠顯)眀丁汝䕫墓(在縣)
(東一里)王弘道墓(在縣東)范大儒墓(在縣西十里)
蒲臺縣元齊秉節墓(在縣境官宣武將軍)眀楊璉墓(在縣境)周鐸
墓(在縣境)
沂州府
蘭山縣周季孫行父墓(在縣西南一百三十里魯卿山)高子子羔墓
(在縣西南一百三十里故蘭陵城北一在東阿縣張秋鎮)荀卿墓(在故蘭陵城内荀卿為蘭陵令)
漢瑯邪王墓(在縣西南故即丘縣之廣平亭瑯邪孝王京也)二䟽墓(在縣西南一百)
(四十里二䟽城南廣為太傅受為少傅兩墓相去一里許)蕭望之墓(在縣西南故蘭陵城東北)
(官太傅諸子祔葬)晉瑯邪王墓(在縣東南一里宣王子名伷即東晉元帝之祖詳圻封志)
王祥墓(在縣北二十五里官太傅墓西有戚溝湖孝感泉剖水躍鯉之地)元管仲禄
墓(在縣北一里馬湖莊官尚書)眀陳玉墓(在縣西北三里)王璟墓(在縣東南三里)
郯城縣周郯子墓(在縣南十五里古郯國少昊之後詳圻封志)漢于公墓
(在縣西二里舊為東海縣即辨孝婦獄者人呼為青墪)于定國墓(在縣南官廷尉)南梁
何遜墓(在縣西六十里長城社官江州記室)
費縣周曾子子晢墓(在縣西南八十里南城山按史記曾子南武城人杜預曰)
(泰山郡南武城縣即今縣西南之關陽鎮也)澹臺子子羽墓(在縣東北三十里一云在)
(鄒縣西北三十里)原子子思墓(在縣西北一百二十五里)司馬子子牛墓
(在縣西南八十里古輿城)唐顔真卿墓(在縣東北四十里封魯公按米芾記魯公葬河南偃)
(師縣北先塋攷宋元祐六年詔治沂州費縣顔真卿墓並載祀典公本臨沂人豈先葬偃師而後遷歸于)
(費歟)眀魯懷王墓(在縣西南八十里毓秀山陽即南城山)魯悼王墓(在毓秀山)
魯端王墓(在縣西南)王雅量墓(在縣北郭官御史有諭葬碑)
莒州周莒子墓(在州西三十里浮來山本東方夷國詳圻封志)唐孫應乾
墓(在州北一百里太平岡官驍騎都尉子既廬于墓旁醴泉湧出名曰孝源泉)宋傅堯俞
墓(在州南十里于家莊官丞相)元鄒惟新墓(在州南三里鄒家庄狀元)
蒙隂縣眀李奈墓(在縣東九里)張時墓(在縣北五里下莊孫謨墓祔)公
勉仁墓(在縣東大崮山之陽)公躋奎墓(在縣東北五里飛蛾山之陽子一揚墓祔)公
家臣墓(在縣東黃山之陽)公鼐墓(在縣北方山之陽)
沂水縣眀杜澤墓(在縣境)楊光溥墓(在縣境)武衢墓(在縣境)
武衞墓(在縣境)高眀衡墓(在縣境)
日照縣金張莘卿墓(在縣南十里太平鄉官鎮西軍節度副使)張行簡墓
(在縣南十里狀元)元徐政墓(在縣西南邵家疃狀元)相林墓(在縣柳家庄官宣武)
(將軍)眀鄭聚墓(在縣西四十里馬家莊)
泰安府
泰安縣宋石介墓(在縣南四十里官直講學士歐陽修誌銘)金党懷英墓
(在縣南四十里)眀蕭太亨墓(在縣西)
肥城縣周冉伯牛先人墓(在縣西三十里陶山陽野村相傳為伯牛先人墓墓)
(前有石表)漢郭巨墓(在縣西北六十里孝堂山之陽)眀趙讓墓(在縣東北一里)
新泰縣周師曠墓(在縣東北十五里南師店墓前有碑籀篆十三行字古奥不可識)
漢高堂生墓(在縣東龍廷莊)羊續墓(在縣西六十里羊流店共五塜三塜高丈餘二)
(塜半之其三高塜一為廬江太守續墓一為上黨太守衜墓一為丹陽尹曼墓其二塜未詳昔羊祜未顯)
(時有相墓者謂有天子氣祜聞而鑿之今鑿跡猶在又有謂三高塜中有叔子墓故晉書祜本傳云祜卒)
(從弟琇等述祜志求葬于先人墓次帝不許賜近陵葬地一頃然則祜墓固在洛陽也)宋龔適
墓(在縣西南八里龔家莊官翰林承旨)金張祐墓(在縣南張家溝封定遠大將軍)元靳
眀墓(在縣西五十里和庄官淄川守)石珪墓(在縣西南東都莊官都總管)眀崔文奎
墓(在縣境苗莊)
萊蕪縣周季札子墓(在縣西北三十里嬴博之間古奉高縣北汶水南曲中從)
(征記云墓前有石銘自昔恒蠲民戶灑掃之)眀吳鴻洙墓(在縣境)
東平州古堯陵(在州東北二十里蘆泉山之陽眀洪武四年修陵建祠勅有司春秋致祭)
(在國朝因之按堯陵曹州府詳秩祀志)周冉子伯牛墓(在州西北十五里東原又滕縣)
(亦載有墓名其地為伯塜社)漢東平思王墓(在州東故無鹽城東北二里宣帝子名宇)
(詳圻封志思王在國常思還京師不得墓前松栢皆西靡)東平憲王墓(在州北峗山上光武)
(帝子名蒼眀帝幸東平感念蒼謂其諸子曰思其人至其鄉其處存其人亡水經註曰漆溝水側有東平)
(憲王蒼塜碑闕存焉即此也眀嘉靖間建祠致祭)劉曜墓(在州東北蘆泉山陽漢光禄勲有碑)
吕安墓(在州境梁山西南安字仲悌見水經)宋孫奭墓(在州東十五里)梁灝墓
(在州北二十五里望山之陽子固祔墓東北次子適祔墓西北)孫復墓(在州城北歐陽修誌銘云)
(葬鄆州須城縣蘆泉鄉之北扈原即此也)馬伸墓(在州北峗山北五里)楊榮墓(在州東北)
(窰灣)元王磐墓(在州東四里李謙誌銘)霍希賢墓(在州東二十里)韓煦墓
(在州北王陵臺前官本路總管)眀王憲墓(在州北二十里荆山)吴嶽墓(在州北十里嶽)
(本汶上人)劉源清墓(在州北七里)
東阿縣周徐君墓(在縣西南六十里張秋鎮東方夷國昔吴公子札使上國過徐徐君)
(愛其所佩之劍而不言季札察其顔色而心許之及還徐君已殁季札掛其劍于墓樹而去今墓間草形)
(如劍人因呼為掛劍草云)漢項羽墓(在縣東南山中水經註穀城西北三里有項王羽之塜在)
(焉石碣具存按羽與高帝初起義帝封羽為魯公及高帝既滅楚魯為羽守持羽頭示魯魯乃降遂以魯)
(公禮葬于穀城即此)三國魏陳思王墓(在縣西八里魚山之隂子建初封東阿王嘗登)
(魚山喟然有終焉之志其後徙王于陳既薨子志遵治命返葬于阿墓下有祠)唐程知節墓
(在縣西南三十里北臘山之下按知節邑人封盧公陪葬昭陵此蓋其祖墓也)宋吳奎墓(在縣)
(東南二十里陶家峪官參知政事諡文肅奎本益都人知鄆州時徙其先世葬此奎亦祔焉)金侯
義墓(在縣東二里冠山下封宣武將軍孫摯官丞相墓祔今呼為侯丞相林)張萬公墓
(在縣西北三十里青臺舖北三里官平章政事)呼圖克墓(在縣北十五里香山下封東平郡公諡桓)
(肅)元司允德墓(在縣北二里官翰林)劉隅墓(在縣西苫山官中丞)侯鉞墓
(在縣東丞相林北官中丞)李仁墓(在縣西苫山前官中丞)殷學墓(在縣北十里官侍郎)眀
于慎行墓(在縣東南十二里楮村)孟一脉墓(在縣東南白雁泉)張本墓(在縣)
(西北四十里王村舖)師逵墓(在縣北三里黃山)
平隂縣金王去非墓(在縣西南十八里號醇德先生詳人物從弟去執號榆山先生)
(墓祔党懷英誌銘)元李之紹墓(在縣西南十五里石峽村官翰林學士)龔秀墓
(在縣東會仙山前封平隂縣開國子)眀趙雲翔墓(在縣城西門外朱家橋西)孫珫墓
(在縣東北八里平地樂南)
皇清孫光祀墓(在縣境)
曹州府
荷澤縣古堯陵(在縣東北六十里舊雷澤城西二里本在濮州之南今入曹境陵高四丈)
(五尺廣二十餘丈陵南一里有堯母慶都陵堯陵東城西五十餘步有中山夫人祠墓堯妃也詳秩祀志)
周仲山甫墓(在縣北境水經註成陽城西南有仲山甫塜塜西有廟)甯俞墓(在縣)
(境舊志云在舊曹州城西北二十五里)卜子子夏墓(在縣西三十里名卜堌村)唐昭
宣帝陵(在縣境帝為朱全忠所簒封濟隂王既而酖殺之瘞于曹州後唐莊宗因其故隴稍廣其)
(封域云)眀陳九疇墓(在縣西四里灉河西岸)
單縣元焦雲從墓(在縣東南四里棲霞阡官昭信校尉學士楊師文撰碑趙子昂)
(書)李庭實墓(在縣東三十五里官尚書封隴西郡侯)蔡衍墓(在縣東八里官尚書)
(封濟陽郡侯)劉肯構墓(在縣東南二十里官平章)孟斌墓(在縣東三十里封懷遠將)
(軍)眀邵旻墓(在縣北二十五里)秦崇墓(在縣東北四十里)秦綋墓(在縣)
(東北四十里)陳勖墓(在縣東一里)吴泰墓(在縣西三里)張賓墓(在縣東五)
(里)朱廷煥墓(在縣北七里)
城武縣漢張燾墓(在縣北一里文亭山官尚書右丞封竹邑侯)孫期墓(在縣)
(東南二十五里故郜城舉賢良方正科)唐樂朋龜墓(在縣西二十里見寰宇記)宋祝
維嶽墓(在縣東北十里青堌村官尚書)龐籍墓(在縣西北三里官平章)元苗好
謙墓(在縣北十五里官中書省參政)眀郭璽墓(在縣北十里胡村)王俊墓(在縣)
(東三十里黃蘆村)
鉅野縣漢彭越墓(在縣東南五十里封梁王)卜式墓(在縣境卜怜堌式字子怜)
(本河南人道卒葬此因以名堌有碑)魯恭墓(在縣南五十里金鄉山西征記云漢司隸校尉魯恭)
(初鑿焦山得白兔蛇不葬更鑿南山得金而葬焉因名金山山形峻削塜前有石祠四壁皆青石隱起刻)
(忠臣孝子貞婦及孔子弟子形像像邊皆刻名記之又有石床長八尺磨塋鮮眀扣之有聲)李剛
墓(在縣東黃水南官荆州刺史西征記剛字叔毅高平人熹平元年卒葬此墓前有石闕祠堂石室三)
(間高丈餘鏤石視椽瓦若造四壁隠起工雕刻龍虎之文飛鳥走獸之形製作甚)宋王禹偁墓
(在縣境官翰林學士)金胡勵墓(在縣西五里同弟勉官指揮殉金義帝之難葬此)眀宋
滄墓(在縣東北十八里)李相墓(在縣西蘚草坡)
鄆城縣周冉子子有墓(在縣東三十五里冉村集)元樊執敬墓(在縣)
(南二里封魯國公)晁顯墓(在縣北二十里官尚書諡清獻王世熙撰墓碑)史惟良墓
(在縣南三里官集賢殿大學士)陳守謙墓(在縣東北一里官尚書張起巖碑記)眀孫時
墓(在縣西南三十里冷莊河側)樊敬墓(在縣西南五里曾孫繼祖祔側尚書蘇祐撰誌)佀
鍾墓(在縣南八里河之南李東陽撰碑)李堯民墓(在縣西南郭外)王晟墓(在縣)
(西南一里大堤下)
曹縣商成湯陵(在縣南二十里有廟皇覽云湯塜在濟隂亳縣北東郭是也今河南)
(偃師縣有湯陵蓋本之括地志云)莘仲墓(在縣北十八里莘塜集古有莘國君湯妃母家也)
伊尹墓(在縣東南古楚丘城北十四里史記帝沃丁葬伊尹于亳皇覽曰伊尹塜在濟隂己氏縣)
(平利鄉是也己氏在縣境内)箕子墓(在縣南亳城西古蒙城内杜預曰梁國蒙縣北有薄伐城)
(城西有箕子塜是也)周曹子臧墓(在縣西北七十里安陵集)左公墓(在縣西北左山)
(之顛相傳魯太史左丘眀父塋也)冉子仲弓墓(在縣東北五十里俗名冉堌一在冠縣西)
(北二十里)慎到墓(在縣西北古濟隂城西南二里)伯樂墓(在古濟隂城東南見後漢志)
魏冉墓(在縣東北冉堌水經濟水又東逕秦相魏冉塜南是也)宋錢揆墓(在縣南六)
(十里揆洛陽人吴越王之後曾為楚丘令後至司農少卿愛楚丘風土因歸老焉卒葬此侍御史杜純誌)
(銘)元馮翼墓(在縣境官侍郎)徐仁墓(在縣北商村官將軍)王茂墓(在縣西南)
(七里官行省中丞)眀李秉墓(在縣東北三十里冉堌集)王珣墓(在縣南五里水堌集)
(子崇墓祔)朱綱墓(在縣北十五里)
定陶縣周曹諸公墓(在縣北十五里髣山曹國二十五世咸葬于此積壤之高髣髴)
(如山故名)陶朱公墓(在縣東北五里按范蠡去越來齊隠姓為朱因居于陶故曰陶朱公則蠡)
(墓以在陶者為是一云在肥城縣西南陶山之陽)漢項梁墓(在縣北五里)定陶恭
王墓(在縣西北左山之陽水經濟水又東北逕定陶恭王陵南是也蓋哀帝為恭王置陵廟故曰陵)
(云)魏董昭墓(在縣境官河南尹見寰宇記)元庸和爾默色墓(在縣西十五里)
(封雲中郡公)眀曹邦輔墓(在縣東柳林村大學士于慎行誌銘)
濮州古丹朱墓(在州舊城西南四十里)漢汲黯墓(在州西南六十里官)
(淮揚太守)五代葛從周墓(在州西十里葛村粱封陳留郡王)宋李迪墓(在州)
(東二十里舊鄄城遺直鄉)元桑梓墓(在州東南九十里本臨淮人官御史中丞謫雷澤縣卒葬)
(此)吳律墓(在州東南一里官秘書少監)眀劉忠墓(在州南八十里瓠水之陽)田
美墓(在州西南)蘇祐墓(在州東五里)宋顯章墓(在州南四十里)張登高
墓(在州西三里)李先芳墓(在州西北黃村)
范縣周范士會墓(在縣東三十里晉大夫諡武子食采于范故世稱范氏子匄墓)
(祔)士吉射墓(在縣東三十里晉大夫諡昭子)左伯桃墓(在縣東南六十里新安村)
(元魏地形志廩丘有羊角哀左伯桃塜)五代張直墓(在縣南五十里號逍遙先生孝行詳)
(人物)眀張雄墓(在縣北三里)黃質墓(在縣北一里)
觀城縣周衞靈公墓(在縣東南四十二里衛國城即負瑕村)仲子子路
墓(在縣東南負瑕村)漢竇少翁墓(舊志云在縣南八里按竇少翁即文帝竇后父也其)
(塚名竇氏青山在信都之觀津縣舊志沿訛已久謹錄而辯之)唐魏長賢墓(在縣南十五里)
(魏徵父也貞觀七年追封定州刺史)劉祥道墓(在縣東七十里薛家屯官光禄大夫)五代
周太祖陵(在縣北城下郭彦威初為大名節度使卒葬于此因築城掘得其陵)宋畢士
安墓(在縣西南二里)元王國賓墓(在縣東二里贈奉議大夫)
朝城縣漢臧洪墓(在縣南二里官東郡太守為袁紹所攻被執不屈死遂葬于此金贈)
(為英烈侯)元楚惟善墓(在縣城太初門外二里官翰林學士)山琮墓(在縣西北二十)
(里狀元官翰林學士)眀魏元墓(在縣東南三里官參政)謝綬墓(在縣西北五里官都)
(御史)江東墓(在縣西南一里)李繼宗墓(在縣東三里)吳中傳墓(在縣北三)
(里)岳萬階墓(在縣東南二里)王禮墓(在縣境)
山東通志卷三十二
