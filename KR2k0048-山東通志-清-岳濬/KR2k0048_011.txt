山東通志卷九
古蹟志(附宫室)
川流嶽峙日月常新而俯仰之間已成陳迹人事
有代謝此今昔所以繫慨也齊魯之間為帝王之
名圻有聖賢之芳躅按其城址可以覘畫郊奠壤
之宜訪厥里居可以見載德依仁之美卽至遺宫
故榭斷碣殘碑亦復於顯晦升沈感發志意若夫
識稱邱於顓頊辨刈稻於琅邪猶其小焉者矣爰
本前志而輯之訂削疎訛蒐廓過半俾覽者采聞
攷迹有所依據以上觀千古亦學士信好之一助
也作古蹟志
古蹟(二東古蹟不可勝紀今分條採摭而獨於郡邑鄉聚述之較詳一以表建置之遺模一以證河)
(漕之故迹體國經野端有資於是焉賢哲里居則標其有據者舊志宫室另為一帙今或以地重或以人)
(重稍折衷之而附於古蹟從其類亦提其要也碑碣為六書所尚舊志各載於古蹟末寥寥無幾而此則)
(什增六七金殘石泐日就銷沈博徵其名不啻球圖之貴矣後有同志本此意而續廣之是所深望於好)
(古者)
濟南府
歴城縣舜田(在縣南歴山下相傳舜耕於歴山卽此今郡城南門名舜田門)譚國
城(在縣東平陵城西南古譚子國衛風譚公惟私大東詩序云譚大夫所作春秋莊公十年齊人滅譚)
(杜預註譚國在濟南郡平陵縣西南水經注武原水出譚城南平澤中北逕譚城東又北逕東平陵故城)
(西是也)濼(在縣南濼水上春秋桓公十八年會於濼是也)安革(在縣西北十里鞌山下春秋成公二)
(年戰于鞌左傳云齊師敗績逐之三周華不注按華不注在鞌山之東相距甚近今平陰縣東有鞌城邑)
(志引此殊未確也)賴亭(在縣東境左傳襄公八年公如賴卽此也)鮑城(在縣東三十里鮑山)
(下齊乘云夏禹之裔有鮑叔仕齊食采於鮑因以為氏叔牙其後裔世為齊卿此其遺址也)歴下
城(在今縣西俗呼子城史記晉平公伐齊戰於歴下漢韓信襲破齊歴下軍皆此也齊記云古歴下城)
(對歴山之下山在縣南五里)長城(在縣南一百里長城嶺)東平陵城(在縣東七十五)
(里章邱界上與龍山鎮相對漢置縣為濟南郡治以右扶風有平陵故此加東文帝封齊悼惠王子辟光)
(為濟南王都此遺址周二十餘里水經武原水北逕東平陵故城西故陵城也後乃加平齊乘城西北有)
(陰地數畝天色澄霽亦若雲陰近視則無記謂青州有地鏡蓋與此相類)臺城(在縣東北十三里漢)
(置縣屬濟南郡高帝封戴野為臺侯水經註巨合水西北逕臺縣故城南是也又有平臺城齊乘曰漢縣)
(在臺城北五十餘里俗曰渾軍城)歴城(卽今治古歴下邑漢置縣屬濟南郡郡治東平陵城唐元)
(和中省入歴城始為郡治焉)仙臺(在縣南四十里相傳漢武帝所築)巨合城(在縣東七)
(十里以巨合水得名水經註巨合水北逕巨合故城西漢耿弇討張步進兵先脅巨里後漢志歴城有巨)
(里聚卽此三面有城西有深坑坑西卽弇所營也自宋以後為龍山鎮)博亭城(在縣東平陵城)
(東南水經註關盧水逕博亭城西又西北至平陵城是也)黃臺(在縣北後魏地形志歴城有黃臺)
全節城(在縣東六十餘里寰宇記在故東平陵城西北十五里按唐史志北周省平陵隋末土人)
(李義滿率鄉人據堡贍以家財唐武德二年滿以城歸詔於平陵置譚州于堡置平陵縣貞觀元年州廢)
(十七年齊王祐反平陵人不從太宗嘉之改名全節後省入歴城)奉先城(在縣東六十餘里齊)
(乘云平陵城西北十五里有廢奉先縣邑志云建置無考按其方里卽全節城也名曰奉先所未詳矣)
營平城(在縣東三十里漢宣帝封趙充國為營平侯隋置營平縣唐因之後齊劉豫常省入東平)
(陵齊乘云自城以東水漲漫數十里間南則近山實為險固逮金亂土人因阻水立邑號曰水寨歸附後)
(始移置今縣)百花臺(在縣南宋曾子固有詩人呼為南豐臺)北極臺(在城北大明湖)
(上)讀書臺(在縣東三十里宋侍郎張棪讀書處)
章邱縣甯戚城(在縣東北三十里齊大夫甯戚食采於此水經註楊緒水北逕甯戚)
(城西是也)崔氏城(在縣西北七十里大清河之濱左傳襄公二十七年崔成請老于崔杜預註濟)
(南東朝陽縣西北有崔氏城水經漯水東北逕崔氏城北是也邑志誤作新城云莫詳其始而疑縣西北)
(二十五里之古城為崔城謹正之)陽邱城(在縣北二十五里漢置縣屬濟南郡景帝封齊悼惠)
(王子安為陽邱侯故名水經註百脈水西北流逕陽邱縣故城中城南有女郎山其水西北出城北逕黃)
(巾堌東北流注于濟又楊緒水西北逕陽邱城東是也齊乘誤以此為朝陽城而指陽邱城在縣東南十)
(里邑志沿之今訂正)菅城(在縣西北六十餘里臨濟鎮之北漢置縣屬濟南郡晉太康志云管叔之)
(後封于此齊乘辯其非按漢志註應劭曰菅音姦從之水經濟水東北過菅縣南是也)猇城(在縣)
(西境漢置縣屬濟南郡武帝封敬肅王子起為猇侯今縣西北二十五里有古城疑卽其地也)樂盤
城(在縣南二十七里樂盤山下相傳齊孝王為平陵侯時與陽邱侯餞别處)亭山城(在縣南四)
(十里劉宋元嘉中於此置衛國縣隋開皇初改曰亭山唐元和中省入章邱)高唐城(卽今縣治)
(本漢之黃巾城高齊天保七年移高唐縣治於此隋開皇十八年改曰章邱因縣南章邱山為名俗呼為)
(平頂山)臨濟城(在縣西北六十里寰宇記云本漢菅縣地唐武德元年於此立鄒州後廢州為)
(臨濟縣邑志云宋咸平四年省入章邱以其地為臨濟鎮故城在鎮東)水寨古城(在縣西北)
(二十五里莫詳其始疑卽水經所云之黃巾堌也)
鄒平縣鄒國(在縣東北境古鄒侯國舜後鄒平梁鄒東鄒皆本此以得名也)鄒平
故城(在縣東北境本鄒侯國漢置縣屬濟南郡晉永嘉時廢後魏地屬臨濟地形志臨濟有鄒平城)
(按此臨濟乃高苑之狄縣故城也寰宇記云晉魏廢鄒平高齊天保七年自今長山縣界濟南故城移平)
(原縣於今理東南三十五里之漢梁鄒故城隋開皇三年自梁鄒城移平原縣入鄒平城卽今理十八年)
(改平原為鄒平復漢舊名又云鄒平故縣城俗名趙臺城在縣西南十五里唐武德二年築置鄒平縣八)
(年移於今理宋志云景德元年移鄒平於濟陽廢縣邑志云寰宇記所云今理故城均無所攷卽今治亦)
(不知何時所移也按水經註漯水東逕伏生墓南又東逕鄒平縣故城北此城當在伏生墓南長山北境)
(各志未詳)梁鄒城(在縣東十二里漢置縣屬濟南郡水經濟水東過梁鄒縣北是也晉廢宋武帝)
(於此置梁鄒戍為平原郡治别置平原縣以屬之後魏志云東平原郡治梁鄒卽此高齊廢郡治移平原)
(縣治此隋改移鄒平故縣此城遂廢今謂之平原庄在魚子溝側按水經濟水東過梁鄒縣北又酈註云)
(時水西北至梁鄒城入于濟又云瀧水西北至梁鄒縣東南與魚子溝合均可証也)東朝陽城
(在縣北境漢置縣屬濟南郡高祖封華寄為朝陽侯應劭曰縣在朝水之陽風俗記曰南陽有朝陽城故)
(此加東高齊省入章邱隋復置于菅縣地改曰臨濟寰宇記東朝陽城在臨濟縣東四十里又云伏生塜)
(在城東五里水經漯水東南逕東朝陽故城又東逕漢徵君伏生墓南是也邑志云濟南東關在縣北二)
(十里本宋魏置之平原縣高齊遷治之後隋開皇中置濟南縣大業中廢入長山今城入長山而東關在)
(縣境城東有伏生墓以此攷之當卽東朝陽之故址也)孫鎮古城(在縣北四十里邑志以為)
(卽漢梁鄒城攷之志記梁鄒城確係平原庄非此地也按寰宇記云今理東南三十五里為漢梁鄒城自)
(此東南至平原庄約三十餘里疑卽寰宇記所稱之今理也然亦非隋時移治之故鄒平城矣存之以俟)
(博識)八仙臺(在縣西南十五里會仙山巔相傳有仙人會於此)滸心臺(在縣西十五里)
(滸山濼中)鄒關(在縣西北十三里)
淄川縣逢陵城(在縣西南四十里與章邱縣接界齊乘云逢伯陵商之諸侯封于齊)
(逢丑父其後裔也一云此卽丑父封地)夾谷(在縣西南四十里甲山上有夾谷臺詳闕里志)反
蹤城(在縣北境齊記云景公失馬尋蹤遂得于此故名輿地記云魏明帝景初三年以遼東新沓縣)
(吏民渡海來歸於此置新沓縣以居之)昌國城(在縣東北四十里史記燕昭王封樂毅于昌國)
(號昌國君卽此也土人呼為昌城城南為樂店有竪旂石孔廣數寸相傳樂毅破齊師於此)土鼓
城(在縣西五十里漢置縣屬濟南郡高齊併入衛國縣隋改亭山唐省入章邱其故城在縣境水經註)
(百脈水出土鼓故城西又有楊緒溝水逕逢陵故城西南西北逕土鼓故城東是也今分為四村通呼為)
(鼓城而以居者之姓氏别之)般陽城(卽今縣治漢置縣屬濟南郡應劭曰縣在般水之陽因名)
(晉省宋元嘉五年於此置貝邱縣隋開皇十八年改為淄川是時縣境西南至顏神鎮淄源在焉至元二)
(年割鎮之孝婦懷德二鄉入益都縣而淄為虚名矣舊志多與漢甾川國相混按甾川國都劇在今夀光)
(縣境内遒里懸殊不容牽涉也)古城址(在縣東北二十里羅家庄西南不詳所始邑志云唐武德)
(元年柝置長白縣六年省疑卽其地云)曬書臺(在縣東北十二里黌山之麓三齊略記云漢鄭)
(康成刊註詩書日栖遲于此至所稱古井及書帶草皆出附會以在高密縣者為是)繭室(在縣東十)
(五里梓橦山内宋王樵所築本傳謂樵于城東南隅纍磚自環謂之繭室卽此也)鳳凰臺(在縣)
(西十里相傳有鳳凰集于此故名)
長山縣夫于邑(在縣西南三十里夫村齊公子國采邑左傳昭公十年齊陳桓子召)
(子周而與之夫于杜預註於陵縣西北有于亭是也)於陵(在縣南境路史於陵商世侯國齊陳仲子)
(辭爵灌園居于於陵卽此晉陶潛贊曰至矣於陵養氣浩然蔑彼結駟甘此灌園唐張說有古泉驛詩註)
(云於陵仲子宅也邑志長白山有石室傳為仲子栖隠處)高苑故城(在縣北二十里相傳為齊)
(桓公之苑囿漢置縣屬千乘郡水經註時水西逕西高苑縣故城南是也今名苑城店西北半里許有二)
(高阜南北相對)於陵城(在縣西南二十里漢置縣屬濟南郡齊乘宋武帝改為長山縣僑立廣川)
(郡以縣屬之高齊改廣川為平原郡隋開皇三年廢郡移武強縣入廢城中卽今城東之故縣村也邑志)
(訛為固懸)廣川郡城(在縣東十五里劉宋孝武僑置之郡後齊改東平原郡後廢隋于開皇三)
(年移武強縣入廣川郡廢城中十八年改曰長山寰宇記云縣理城卽廣川郡理也時撰記在宋初邑志)
(云宣和末金人要宋伐遼徽欽命民間修築自為保障乃移今治旣經復移邑志仍指為廣川郡誤矣凡)
(今志所載山川城邑較寰宇記俱偏東十餘里可証也謹正之)濟南城(在縣西北二十餘里舊口)
(東隋開皇中置縣大業中廢入長山城東有伏生祠墓在鄒平縣境内)范公讀書處(在縣)
(西南三十里長白山中相傳宋范仲淹微時讀書之處)禮參坡(在縣西九里范仲淹為青州守)
(過縣禮參父老甚恭因以為名)蓮臺(在縣西北三十里)
新城縣戲馬臺(卽今縣治一作繫馬臺相傳齊桓公所築初名驛臺鎮元至元十七)
(年置為縣)顏躅故里(在會城泊中齊隠士顏躅之所居也上有清涼臺與水上下)魯仲
連故里(在縣東北錦秋湖旁邑志云今之華溝古魯連陂也相傳為仲連故居)平安城
(在縣東北四十里漢縣屬千乘郡水經濟水東北迤為淵渚謂之平州酈註地里志千乘郡有平安縣故)
(城侯國也世尚有平州之名矣)延鄉城(在縣東牟庄東北漢置縣屬千乘郡元帝封李譚為延鄉)
(侯水經註野溝水西北逕延鄉城北世人謂故城為從城讀隨字改所未詳也)西安城(在縣東三)
(十里卽今之索鎮也漢置縣屬齊郡齊乘云耿弇討張步謂西安城小而堅卽此水經註德會水西北至)
(西安入如是也)轅固故里(在縣東北十八里漢博士轅固所居俗訛為牛堌)會城(在縣)
(東北五十里會城泊宋武帝于晉高苑縣西别置長樂縣隋開皇十八年改曰會城卽此齊乘云城南有)
(八會津水陸所凑其路有八故名)格孫城(在縣東十二里邑志云按崔樓洪福寺碑云東有格)
(孫之城又城旁一墓碣云葬于箕遊城之陽皆謂此城莫考所始)鵝鴨城(在縣東北二十里舊)
(傳南燕慕容超養鵝鴨于此)
齊河縣晏城(在縣西北二十五里齊相晏嬰采邑寰宇記城内有井水合膠入藥良相)
(傳金華寺本故宅基寺有井甘洌異常卽此井也)耿濟鎮(卽縣治也城東一里為耿濟口漢耿)
(弇討張步由朝陽橋濟師先拔祝阿卽濟此也因以為名宋改齊河鎮金大定中始置為縣)源陽
城(在縣西境寰宇記云在今禹城縣南一百里隋末喪亂縣人桓孝才立墅于塚側率宗親共守不屬)
(諸賊唐武德初大使崔同就墅築城奏授孝才為縣令城在源陽河側因以為名唐志註禹城本祝阿貞)
(觀九年省源陽縣入焉按水經註漯水出高唐縣俗以是水上承于河亦謂之源河矣以地揆之故城當)
(在齊河縣西境)安仁鎮(在縣西五十里今名倫鎮有文廟元時改建翰林學士張起巖撰碑曰倫)
(鎮古之安仁鎮也按此鎮為河干高阜曰安仁曰倫豈卽桓孝才所築之墅為源陽之遺址與存以俟攷)
齊東縣齊東鎮(卽今縣治金天會中改鄒平之趙巖口為齊東鎮置夾河巡檢司元)
(升鎮為縣今治北門外有趙巖渡仍其舊迹也)梁鄒鄉(在縣東南境元置齊東縣明弘治十三年)
(割鄒平梁鄒鄉入縣邑志東南四十里至鄒平之孫鎮為界)延安城(在縣西延安鎮一云南燕)
(時所築)魏王城(在縣西南三十里相傳為唐魏王李密所築)昌陽仙臺(在縣南三)
(十里相傳唐太宗征遼時有麻姑餉軍於此太宗命軍士負土築臺建祠祀之)
濟陽縣聞韶臺(在縣東北三十里曲堤鎮世傳孔子在齊聞韶處)著城(卽曲)
(堤鎮之故城址漢置縣屬濟南郡水經漯水逕著縣故城南是也地理志註師古曰著音直庶反而韋昭)
(誤以為蓍龜之蓍字失之遠矣寰宇記三蓍城在臨邑東南五十里相傳地生神蓍每年貢四十九莖蓋)
(後人緣韋昭所讀而神其說也)臨邑故城(在縣西南境宋武帝于隰陰縣地僑置臨邑縣隋唐)
(因之隋志臨邑有鵲山有隰陰城唐元和志黃河在臨邑北七十里是臨邑在鵲山之北而古黃河之南)
(縣本柝臨邑縣地所置故城在其境内舊志云縣西二十五里有故城疑卽臨邑城也邑志訛為邿城)
新市鎮城(在縣西北五十餘里金志臨邑有新市鎮元至元二年割入濟陽是鎮去今臨邑四)
(十餘里舊志云省縣作鎮未詳何自一云南北朝時曾僑置中山國之新市縣於此故名)馬防城
(在縣東北境按宋武帝初立東魏郡治馬防城後改治臺縣城馬防本在臨邑東南割入縣境今縣東北)
(六十里有仁豐鎮城疑卽其地)
禹城縣具邱(在縣西十里世傳大禹治河築此以望水邱旁舊有禹廟國朝雍正二)
(年移建邱上)高唐故城(在縣南五十里左傳哀公十年趙鞅帥師伐齊取黎及轅毁高唐之)
(郭孟子綿駒處於高唐齊威王使盻子守高唐趙人不敢漁于河皆指此邑漢置縣屬平原郡水經大河)
(東北逕高唐縣故城西是也)阿陽城(在縣南七里漢置縣屬平原郡高帝封萬訢為阿陽侯寰)
(宇記云阿陽縣在廢禹城西北五十里漢魏以下改為陽阿縣水經河水東北逕陽阿縣故城西酈註應)
(劭曰隰陰縣東南五十里有陽阿鄉故縣也邑志云俗訛為羊落城)
臨邑縣犂邑(卽縣境一作黎左傳哀公十年晉伐齊取犂及轅是也今縣治西南有犂)
(邱子讀書處)漯陰城(在縣西境漯一作隰本齊桓公封子廖之所漢置縣屬平原郡應劭曰縣)
(在漯水之南因名武帝封齊王之子昆邪為隰陰侯水經大河故瀆東北歴長堤逕隰陰縣北又云漯水)
(東北逕漯陰城北酈註縣故黎邑今巨漯亭是也寰宇記宋武帝平廣固移漯陰于今臨邑縣西北五十)
(里為北隰陰城水經註漯水歴北漯陰城南伏琛謂之漯陽城)孫耿鎮(卽今縣治齊乘宋孝武孝)
(建二年置臨邑縣取東郡故臨邑城為名至宋建隆三年決河壞城徙治孫耿鎮介漢著縣漯陰之間是)
(今治為孫耿鎮無疑也按之金史齊河有新孫耿鎮濟陽有舊孫耿鎮而縣治之名孫耿者未詳寰宇記)
(稱漯陰城在縣西十里揆其遠近似今治為北漯陰故城豈宋時遷孫耿未久而復徙於此耶存之以備)
(參考)歸化城(在縣北二十里唐元和十三年柝德州安德地置歸化縣太和四年省入臨邑)鹿
角關(在縣北十五里與陵縣交界水經河水左逕安德城東而北為鹿角津唐置關以津為名周圍)
(四里)文廟庄(在縣西南四十里元縣尹田壽以田六百畝為贍學田故名)
長清縣禹息城(在縣北境寰宇記祝阿縣西南三十里有禹息故城是也按水經註)
(禹以息土填鴻水以為名山當取此義)盧邑(在縣西南境左傳隠公三年盟於石門尋盧之盟也)
(杜預註今濟北盧縣故城是也齊乘齊公子傒食采于盧)桓公臺(在縣西南二十里世傳齊桓公)
(所築)長城巨防(在縣東南九十里長城舖)石窌(在縣南四十里左傳襄公十八年戰于鞌)
(齊師敗績齊侯自徐關入遇辟司徒之妻以為有禮與之石窌是也杜預云盧縣東有地名石窌)祝
柯(在縣東北境本祝國黃帝之後周武王所封春秋襄公十九年盟于祝柯左傳所謂督揚者也)野
井亭(在縣東北四十里春秋昭公二十五年齊侯唁公于野井水經註玉水西北枕祝阿縣故城東)
(野井亭西是也禹城縣志誤入今治東南)鼓城(在縣西境齊邑戰國策云齊聞此必效鼓是也魏收)
(志云盧縣有鼓城)茌城(在縣東南五十里漢置縣屬泰山郡地里志註茌山在東北後漢改山茌)
(晉因之水經註中川水半出山茌縣西北入濟是也隋廢今縣東南張夏村有故城址疑卽其地)盧
城(在縣西南六十里漢置縣屬泰山郡和帝時置濟北郡治水經濟水東北逕盧縣故城北是也京相)
(璠曰平陰在盧縣故城西南十里南去防門三里按此則盧城當在長城北十三里寰宇記云盧城在縣)
(南五十里是時長清尚未徙刺榆也邑志謂盧城去縣十五里蓋誤以長清故縣為盧城耳地形志盧縣)
(有盧子城又有成迴倉)祝阿城(在縣東北三十里本祝柯邑漢改祝阿置縣屬平原郡高帝封)
(高邑為祝阿侯是也唐天寶元年更曰禹城取縣南禹息古城為名安史之亂李銑決河以限賊縣為水)
(壞乃徙於遷善村在故縣北八十里卽今治也城内產順王棘相傳宋藝祖微行此中棘刺皆順而不鈎)
(云又城東南有鍾城漢耿弇討張步拔其祝阿鍾城聞之遂潰走卽此)龍雒城(在縣東境寰宇)
(記云在祝阿縣東南二十五里漢置縣屬平原郡後漢省後周宣帝時祝阿縣曾理于此)韓信臺
(在縣北二十五里其臺三級相傳韓信下齊時所築又縣治東北三十里山麓一石高丈餘曰楊家臺)
孝里舖(在縣西南五十里與肥城接界以孝子郭巨得名)垣苗城(在縣西南五十里水)
(經濟水東北至垣苗城西酈註故洛當城也宋武帝西征長安令桓遵鎮此故俗人有垣苗之稱)什
城(在縣西南五十里水經註濟水逕什城北城際水湄故邸閣也祝阿人孫什將家居之以避時難因)
(謂之什城舊志作升城)長清故城(在縣西南十餘里本盧縣地後魏孝昌三年自山茌故城)
(移東太原郡于此隋開皇五年改長清鎮十四年置為縣宋至道二年徙刺榆店卽今治也)濟北
城(在縣西四十里隋開皇十四年置時平縣大業初改曰濟北尋省入盧縣)豐齊鎮(在縣東北)
(三十里古祝阿城西南二里唐武德九年柝長清地復置山茌縣天寶元年改為豐齊縣仍移山茌于漢)
(縣故城按寰宇記唐元和十五年平盧奏請省縣將豐齊山茌二縣併入長清縣此可証也)清亭
郡(在縣東北三十五里豐齊鎮北以古清亭為名清亭在東阿界内)馬西學城(在縣西南)
(三十里格馬山之麓有石城邑志云孫臏龐涓肄業之所故名學城此俗傳也確義未詳)
陵縣富平城(在縣東北二十五里神頭店漢置縣屬平原郡明帝永平五年改曰)
(厭次以秦始皇東巡厭天子氣曾次于此故名水經註云按漢書高帝封爰類為厭次侯是知厭次舊名)
(非始明帝蓋復故耳元魏時徙治馬嶺此城遂廢)安德縣治(在縣城舊學後漢置縣屬平原)
(郡水經河水左逕安德縣東又云商河北逕安德縣故城南是也)雲城(在縣東北二十五里水經)
(註商河至安德縣水側有雲城漢武帝封齊孝王子信為雲侯)白石城(在縣北二十里漢文帝封)
(齊悼惠王子雄渠為白石侯)東方朔故里(在縣東北神頭店漢東方朔所居有祠墓在焉)
龍凑城(在縣東境後漢公孫瓚遣兵擊袁紹至龍凑為紹所敗胡氏曰地在平原渤海之間舊志)
(入德州)平原郡城(在縣城外高五丈周二十里隋平原郡治安德唐因之為德州平原郡顏)
(真卿守平原河朔盡陷惟平原拒守卽此城也)歇馬亭(在縣北十八里相傳唐太宗征遼歇馬于)
(此)玩花臺(在縣西門隍塹外舊志云南有花圃北為臺延袤二畝外環以水雜植芙蕖菱芡于)
(内門前有橋四隅有井井有檻西北有鈎魚磯東南有挽舟臺唐書顏真卿為平原太守時安祿山逆節)
(頗著公完城浚池陰料丁壯儲廪實佯會文士泛舟飲酒賦詩紓祿山之疑今廢為僧寺池井湮塞惟西)
(南隅一井尚存)三汊口城(在縣東南唐貞元初淄青帥李納于德州南跨河而城守之謂之三)
(汊城常置戍以通魏博之路)
德州重邱(在州東北境春秋襄公二十五年盟于重邱漢置縣屬平原郡應劭曰安)
(德縣北五十里有重邱鄉故縣也故城應在吳橋縣境内)長河鎮(卽州境本廣川縣地漢置縣屬)
(信都國闞駰曰縣中有長河為流故曰廣川也隋仁壽中避諱改長河縣故城在州西北五十里景州境)
(内唐元和中移長河縣于永濟渠東五代時廢為長河鎮)將陵城(在州東北境本安德縣地隋開)
(皇十六年柝置縣取安德縣界内將陵故城為名寰宇記云縣在安德縣北五十里應屬吳橋縣境内)
小壺城(卽今州治本長河鎮地宋景祐元年移將陵縣治小壺城元陞陵州明洪武中復為縣永)
(樂中改置德州州之東境為將陵地西境為長河地)董子讀書臺(在州學内明正綂間修學)
(于東廡下掘地得石曰董子讀書臺因修復之州本廣川地乃仲舒故里也)臨齊城(在州東三)
(十里水經註大河故瀆東北逕臨齊城南東齊未賓大魏築城以臨之故城得其名也舊志云今為龍泉)
(寺)安平縣址(在州境高真觀前土人掘地得石鐫曰安平縣界未詳所自也見國朝田雯)
(長河志)十二連城(在州北十里明建文中李景隆帥師禦靖難兵于此)
德平縣鬲城(在縣東南三十里古國偃姓臯陶之後也在鬲津河左以河得名漢置縣)
(屬平原郡光武封朱祐為鬲侯水經大河故瀆經平原鬲縣故城西是也)西平昌城(在縣西南)
(三十里漢置縣屬平原郡北海有平昌縣故加西宣帝封王長君為平昌侯水經大河故瀆東北逕平昌)
(縣故城北是也後魏永熙二年移置今縣東北一里高齊天保七年移于今理)般城(在縣東北三十)
(里以鈎盤河得名漢置縣屬平原郡水經大河故瀆東北逕般縣故城北是也寰宇記云高齊省隋開皇)
(十六年又置般縣于漢平昌城内貞觀十年被水湮毁又移于般城東北十四里在今縣西南十六里築)
(城以置百姓十七年廢)重平城(在縣西北三十五里漢置縣屬勃海郡水經屯氏别河北瀆又)
(東北逕重平縣故城南是也高齊天保七年省入平昌縣今謂之重平鎮)觀蓮臺(在縣西南四十)
(里世傳漢劉備觀蓮于此)見麟里(在縣境宋符瑞志晉武帝咸寧五年白麟見于平原鬲縣因以)
(名里)長魁臺(在縣東二十里高可十丈周四百步)演鷹臺(在縣西三里高數丈周百步)
烽臺(在縣西南十八里)
平原縣平原邑(卽縣境戰國時為趙所併封公子勝為平原君食邑于此)桑邱
城(在縣西境齊邑史記韓世家文侯七年伐齊至桑邱卽此)韓信營(在縣南境漢韓信夜渡平)
(原襲齊歴下軍此其故營也)平原故城(在縣西南五十里漢置縣為平原郡治水經河水北)
(逕平原縣故城東是也北齊時改遷今治)繹幕城(在縣西北二十里漢置縣屬清河郡水經屯氏)
(别河北瀆東逕繹幕縣故城南北齊省入平原寰宇記作繹幕城郡國志云殷至祖乙時置驛于此)鄃
城(在縣南三十里漢置縣屬清河郡後漢封馬武為鄃侯水經屯氏故瀆東北逕鄃縣與鳴犢河合是)
(也北齊省入平原)張公城(在縣南六十里水逕大河北逕張公城臨側河湄酈註云魏青州刺)
(史張治此故世謂之張公城水有津焉名之曰張公渡)張公故關(在縣西北三十里寰宇記)
(曰將陵縣東南七十里有張公故關今入縣境)
兗州府
滋陽縣負瑕(在縣西二十五里亦作負夏史記舜就時于負夏孟子言遷于負夏今城)
(北三里有負瑕泉一名舜泉左傳哀公九年季康子伐邾以邾子益來囚諸負瑕杜預註高平南平陽縣)
(西北有瑕邱城)檀城(在縣境卽古之灌檀侯國也地理志曰瑕邱有檀鄉路史云兗有檀鄉)杏
壇鄉(在縣東境)達巷(在縣西北五里)闕黨(在縣東北一里)陋巷(在縣署前路南小巷)
(以上五蹟俱詳闕里志)瑕邱城(在縣西二十五里本負瑕邑漢置縣屬山陽郡武帝封魯恭王)
(子為瑕邱侯水經泗水西過瑕邱縣東是也宋大觀中改嵫陽明洪武十八年徙建今治)顧王城
(在縣西南三十里未詳所始)韋園(在縣東百餘步漢丞相韋賢受詩于瑕邱江公此其下帷處也)
烟古堆(在縣西三里演武廳之南晉郗鑒為兗郡刺史築此以望氛祲)兗州故城(在縣)
(東北五里草橋口西東漢兗州治昌邑至隋改治瑕邱今瑕邱旣有故城則此城應隋設郡時所築也存)
(攷)淮安王神通營(在古瑕邱城中唐武德五年平徐圓朗屯兵于此)少陵臺
(在縣治東北唐杜甫詩東郡趨庭日南樓縱目初卽此地也)賓陽城(在縣西北四十里卽新嘉)
(驛明時設驛館高臺鼓樓棟宇甚嚴)廢王城(在縣治北明洪武十八年封第九子檀於兗州傳九)
(世明亡國除)
曲阜縣大庭氏庫(在魯城内縣治之東大庭氏一名朱顏氏禪通記黃帝濟于大)
(庭之館春秋昭公十八年夏五月宋衛陳鄭皆火梓慎登大庭氏之庫以望之孔穎達曰大庭氏古天子)
(之國名魯城内有大庭氏之虛於其上作庫李白詩朝登大庭庫雲物何蒼然)炎帝墟(在魯城内)
(史記神農氐都陳遷于曲阜)壽邱(在縣東北八里高三丈山海經曰空桑之北有軒轅山卽壽邱)
(也帝王世紀黃帝生於壽邱宋大中祥符五年建景靈宮太極觀金避孔子諱改曰壽陵史記舜作什器)
(于壽邱亦此地也)少皥墟(在魯城内帝王世紀少昊自窮桑登帝位後徙曲阜春秋宣公四年)
(傳成王因商奄之民命以伯禽而封于少昊之虛杜預註曲阜也在魯城内)窮桑城(在縣北一)
(作空桑路史曰空桑氏以地紀空桑者兗鹵也其地曠絶高陽氏所常居也歸藏啓筮云空桑之蒼蒼八)
(極之旣張乃有羲和是主日月職出入以為晦明卽謂此也)奄里(在縣東境古奄國東方淮夷之)
(種周公伐奄遷其君於蒲姑是也)魯國城(在今縣城外四周延袤十餘里魯伯禽之所封也其)
(城十有二門正南曰稷門水經註云沂水北對稷門春秋僖公二十年新作南門杜預曰本名稷門僖公)
(更高大之故名高門一作臯門史記齊人以女樂遺魯陳之魯城南臯門之外是也南左曰章門南右曰)
(雩門左傳莊公十年公子偃請擊宋師自雩門竊出蒙臯比為先犯之大敗宋師于乘邱卽此也正北曰)
(圭門北左曰齊門北右曰龍門正東曰建春門卽爰居所止處國語曰海鳥曰爰居止于魯城東門之外)
(三日臧文仲祭之展禽譏焉是也東左曰始明門卽上東門左傳定公八年公斂處父帥成人自上東門)
(入與陽氏戰於南門之内是也東右曰鹿門左傳襄公二十三年臧孫紇斬鹿門之關以出奔邾是也正)
(西曰史門西左曰歸德門東遊記云當時天下學者多由是門入故以此名西右曰麥門又魯郭門北曰)
(萊門左傳哀公六年公子陽生駕而見南郭且于請與乘之出萊門而告之故卽此門也次南第二門曰)
(石門又北面三門最西者曰子駒門左傳文公十二年獲長狄僑如埋其首于子駒之門是也又公宫之)
(南門曰雉門春秋定公二年雉門及兩觀災是也)周公臺(在縣北高阜上高五丈周五十步相)
(傳卽魯太廟故址)伯禽臺(在縣北一里一名望父臺邑志云伯禽所築以望周京者也)郊
臺(在縣東南一里臺東西五十八步南北四十步禮記成王命魯公以天子之禮是以祀帝于郊此其)
(圓丘也水經註沂水西逕圓丘丘高四丈餘是也)雩臺(在縣南三里魯國祭天禱雨之所)書
雲臺(在縣治東南卽今之南溪左傳僖公五年日南至公旣視朔遂登觀臺以望而書禮也)泮
宮臺(卽書雲臺水經註曰靈光殿東南卽泮宫也在高門直北道西宫中有臺高八十尺臺南水東)
(西一百步南北六十步臺西水南北四百步東西六十步臺池咸結石為之詩所謂思樂泮水矣)兩
觀(在縣東南里許周官太宰以正月懸治法于象魏廣雅曰闕謂之象魏風俗通曰魯昭公設兩觀于)
(門是謂之闕爾雅曰觀謂之闕鹽鐵論曰闕者上有所失下得書之于闕所以求論譽于人故謂之闕矣)
莊公臺(在縣東六里左傳莊公三十二年築臺以臨党氏是也)昭公臺(在莊公臺西南)
(五十步)季武子臺(在縣東魯城建春門外左傳宣公十二年公山不狃帥費人以襲魯公與)
(三子入于季氏之宮登武子之臺是也)東門襄仲臺(在縣東南三里)鬭雞臺(在魯)
(城高門内臺有二所高一丈五尺相去各四步左傳昭公二十五年季郈之鬭雞卽此也)棘下(在魯)
(城内)長勺(在縣北境左傳莊公十年戰于長勺按定公四年傳成王分魯以殷民六族長勺氏其一)
(也故名)坰野(在縣東九里魯僖公牧馬之所魯頌所謂駉駉牡馬在坰之野是也今名逵泉澤)
牛首亭(在縣境郡國志魯國有牛首)邾城(在縣東北四十里寰宇記云邾魯之附庸國邾)
(人于北築小城以備魯卽此也)昌平城(在縣東南左傳僖公二十九年介葛盧來朝會于昌衍之)
(上杜預註魯國東南有昌平城)蒲圃(在魯東門外左傳襄公四年季孫樹六檟于蒲圃又十九年享)
(晉六卿于蒲圃皆此地也)東野(在縣境左傳定公五年季平子行東野杜預註云季氏邑也)吳
王城(在縣北四十里九仙山上)孔竇(在縣南山)五父衢(在縣東南五里)魯太廟
遺址(在縣東北今為周公臺臺北有季氏井)兩觀臺(見前)歸德門(見前)舞雩
臺(見前)矍相圃(在聖廟西南一百二十步)觀臺井(在縣北洙泗書院内)春秋臺
(在縣南十里)端門(在聖廟東南)闕里(在聖廟東)孔子故宅(卽聖廟廟内有杏壇)
(詩禮堂舊宅門魯壁金絲堂孔子手植檜詣蹟)孔林石壇(在縣城北泗水林内有子貢廬墓處)
(子首手植楷塚壁白兔溝諸蹟)孔里(在孔林南又縣境有魯親里安樂里)陋巷(在縣城内東北)
(隅)曾子故宅(在魯城高門外自孔竇以下詣蹟俱詳闕里志)魯縣城(在縣東二里許)
(漢置縣為魯國治邑志云漢置魯國于故城之東治魯縣水經泗水西南逕魯縣北是也隋開皇四年改)
(曰汶陽十六年改曰曲阜自唐至宋初皆治于此按水經註縣卽曲阜之地阜上有武子臺臺之西北二)
(里有周公臺臺南四里則孔廟又按寰宇記武子臺在縣東二百五十步闕里在縣西南三里孔林在縣)
(西北三里路史云壽邱在曲阜縣東北六里按之悉合今縣東二里許名古城莊卽其地也又水經註泗)
(水逕魯縣分為二流水側有一城為二水之分會此則别有遺址在洙泗書院之東)釣臺(在孔廟東)
(南水經註孔廟東南五百步有雙閼闕之東北有浴池方四十許步池中有釣臺魯恭王之所造也)仙
源城(在縣東八里相傳卽奄國之墟按寰宇記撰于宋太宗朝曲阜縣仍魯縣舊治至真宗大中祥)
(符元年軒轅降于延恩殿以曲阜有壽邱建景靈宫五年改曲阜為仙源縣而縣治卽在夀邱之前今所)
(謂舊縣城是也金天會七年復名曲阜縣治如故至明正德九年始徙今治邑志云曲阜故城在縣東八)
(里宋元三遷于此又云汶陽城在縣東北四十里意隋改汶陽時曾遷治東北改曲阜時復治魯縣而三)
(遷于仙源耶存以俟攷)義門(在魯城建春門内開元里宋太中祥符元年真宗東封迴兖州以周)
(公後東野紆累世同居詔旌其門)
寧陽縣成城(在縣東北九十里魯邑又為孟氏邑春秋桓公六年會于成定公十二年)
(公圍成水經註淄水逕郕北昔孔子遊于泰山行于成之野遇榮啓期琴歌三樂之懽子羔為成宰皆此)
(地也)南義社(在縣東七十里魯義姑退齊兵處)闡邑(在縣東北境魯邑爾雅汶别為闡左)
(傳哀公八年取讙及闡應劭曰今闡亭也戰國時為齊之剛父邑秦昭王三十六年取齊剛壽二邑名剛)
(卽此也)龔邱城(在縣東南三十七里古邑名隋取以名縣是也)曲池(在縣東北汶陽城北)
(春秋桓公十二年盟于曲池杜預註魯國汶陽縣北有曲水亭)汶陽城(在縣東北五十四里魯之)
(汶陽田也漢置縣屬魯國水經註汶水西南逕魯國汶陽縣北漢章帝元和三年東巡泰山立行宫于汶)
(陽世謂之闕陵城也地形志云汶陽有春舒城)剛城(在縣東北三十五里堽城壩側卽剛父邑漢置)
(縣屬泰山郡水經汶水西南過剛縣北是也城内有釣魚臺)鉅平城(在故成城南漢縣屬泰山)
(郡水經汶水南逕鉅平縣故城東酈註云城東有魯道詩所謂魯道有蕩者也汶上夾水有文姜臺地形)
(志云鉅平有霍城祝邱防城元初省入泰安州今附縣境為太古社)寧陽故城(在縣東南十七)
(里漢縣屬泰山郡晉改剛平劉宋改平原隋開皇中改龔邱縣遷今治金大定中復稱寧陽)盛鄉
城(在縣西境水經註洸水西南流逕盛鄉城西京相璠曰剛縣西南有盛鄉城是也)春城(在縣)
(西北三十里又石碣社有土城在縣東北十八里泗庄社有半城在縣東南十里)東臺(在縣東北)
(十里相傳梁王點軍于此臺一云卽柳子溝上源故道俗名海眼堌堆)
鄒縣邾國(在縣西南平陽城内周武王封祝融之裔挾于邾卽此也)邾城(在縣)
(東南二十五里左傳文公十三年邾文公遷于繹城周二十餘里在繹山之陽寰宇記所云上冠峯巒下)
(矚谿壑窮制國之勝景者也俗訛為紀王城)翼城(在縣東北費縣界春秋昭公二十三年邾人城)
(翼是也)漆城(在縣西境南平陽縣之南春秋襄公二十一年邾庶其以漆閭邱來奔杜預註南平)
(陽縣東北有漆鄉西北有顯閭亭)閭邱城(在縣北境卽顯閭亭)平陽(在縣境邾地入于魯)
(左傳哀公二十七年越子使后庸來聘盟于平陽卽此也)陬邑(在縣北三十餘里聖父叔梁氏所宰)
(邑謂之叔梁城見地形志)昌平鄉(在縣東北四十里孔子生于昌平鄉卽此)子思講臺
(在縣治東又東南隅有中庸精舍)孟子故里(在縣北三十里傅村以上四蹟俱詳闕里志)
騶故城(卽邾城繹山一名騶山魯穆公改邾為騶以山得名一云邾本邾婁合音為鄒也漢縣屬)
(魯國地里志註嶧山在北劉宋元嘉十三年徙今治)南平陽城(在縣西三十里卽故邾國漢置)
(縣屬山陽郡今為平陽社俗名陶城)匡衡故居(在縣東二十里匡庄)郗公嶧(在縣東南)
(二十里繹山之南晉永嘉中太尉郗鑒將鄉曲千餘家避難于此故名)
泗水縣卞國(在縣東五十里古卞明國春秋時為魯卞邑春秋僖公十七年會于卞左)
(傳襄公二十九年季武子取卞皆此也一云卞莊子食邑于此)虚朾(卽今縣治左傳會于虚朾是也)
(又縣境有庚宗亭亦魯邑也)姑蔑城(在縣東南五十里春秋隠公元年盟于蔑杜預註卞縣南)
(有姑城)莬裘城(在縣西十五里左傳隠公十一年公謂羽父使營莬裘是也郡國志梁父有莬)
(裘聚水經註汶水又南左會淄水水出梁父縣東西南流逕莬裘城北卽此)桃墟(在縣東南春秋)
(襄公十七年齊圍桃杜預註卞縣東南有桃墟一作陶墟云舜所處也)郚城(在縣東南故卞城南)
(春秋文公元年城郚杜預註卞縣南有郚城)仲里(在縣東六十里相傳為子路故居今名仲村)
卞城(卽卞國漢置縣屬魯國隋分汶陽縣置泗水縣遷今治)郚鄉城(卽郚邑漢置縣屬東)
(海郡按縣境東南至費縣界費屬東海郡實與之接壤也)古臺(一在縣南七十里歴山舜祠南不詳)
(所始俗名娥皇女英臺一在縣東北八里名泗臺一在縣東五十里名曬書臺)盧城(在縣西南十五)
(里建置無攷)
滕縣薛國城(在縣南三十里薛河之北奚仲為夏車正禹封為薛侯是也城周二)
(十八里齊滅薛封靖郭君田嬰于此更築其城郡國志云孟嘗君時城中六萬家其城高厚無比以抗楚)
(魏也城南十里有臺春秋莊公三十一年築臺于薛卽此竹書紀年梁惠成王二十一年邳遷于薛改名)
(徐州亦曰舒州存攷)仲虺城(在縣西南境奚仲封薛遷于邳其孫仲虺為湯左相復居薛此其故)
(居也又曰上邳城有下故此為上矣漢吕后封楚元王子郢客為上邳侯水經註漷水逕仲虺城北又云)
(泗水逕薛之上邳城西而南注皆此城也地道記曰城在薛城西三十里按之今域薛西三十里有驩城)
(以虺為驩音之轉也舊志以為王驩食邑所未確矣)滕城(在縣西南十五里古滕國至周為文王子)
(錯叔繡所封城周二十里内有子城有靈臺秦置縣漢高帝封夏侯嬰為侯國號曰滕公)郳城(在縣)
(東六里春秋莊公五年郳犁來來朝是也卽小邾國寰宇記邾夷父顏有功于周次子友义别封小邾杜)
(預註東海昌慮縣東北有郳城按今址當在西北)郁郎亭(在縣西郁郎村左傳隠公元年費伯)
(城郎杜預註高平方與縣東南有郁郎亭按此今滕之西境也莊公三十一年築郎臺昭公九年築郎囿)
(皆此地邑志以為郁郎一作有郎乃囿郎之訛理或然也)目台亭(在縣東南十五里卽春秋之狐)
(台也一作臺駘左傳襄公四年魯救鄫侵邾敗于狐台杜預註魯國蕃縣東南有狐台山是也)濫邑
(在縣東南六十里邾邑左傳昭公三十一年邾黑肱以濫來奔是也)休城(在縣西三十五里相傳孟)
(子去齊居休卽此也漢封楚元王子富為休侯)靈邱城(在縣東四十里明水河之南城周八里内)
(有子城舊志云齊下邑卽蚳鼃所辭者又齊威王元年三晉因齊喪來伐我靈邱是也)嘗許二
邑(俱在縣南薛城左右魯頌居嘗與許是也舊志田文號孟嘗君今之孟嘗集卽古嘗邑)䣄城
(在縣南薛城邾下邑齊威王有黔夫者使守徐州徐音舒非禹貢之徐也春秋作舒說文䣄在薛縣是也)
(郡國志魯國薛縣六國時號舒州竹書紀年梁惠成王時下邳遷于薛改名徐州徐與䣄同)蕃城
(卽今縣治本小邾邑漢置縣屬魯國水經註漷水西南逕蕃縣故城南是也隋開皇六年改為滕縣金置)
(州明洪武中復為縣城僅五里許郭西尚有故城餘址)薛城(卽薛國城秦為郡漢柝置四縣曰薛)
(曰公邱曰戚曰昌慮薛屬魯國水經註漷水西逕薛縣故城北是也)公邱城(在縣西南二十里地)
(里志卽滕也漢置縣屬沛郡武帝封魯共王子順為公邱侯)戚城(在縣南七十里漢縣屬東海郡)
(城周四里)昌慮城(在縣東南四十里卽濫邑漢置縣屬東海郡)王陵臺(在縣東南五里)
(漢王陵所築)甑塵鄉(在縣東南五十里陶山按范丹傳後曰黨禁丹逃命梁沛之間所止單陋)
(有時絶粒閭里歌之曰甑中生塵范史雲)永興社(在縣南臨城西元魏置永興縣屬蕃郡故名郡)
(志云今之臨城疑卽其故址也)逍遙臺(在縣境龍山東麓唐張九齡有登薛公逍遥臺詩一云在)
(薛城南卽薛臺也)陶陽鎮(在縣東南陶山金時置戍於此)故城(滕邑境内故城建置莫考)
(者凡十有七煬城在縣西五十里雍城在滕城西北一里鞋城在縣西南十二里臨城在縣南七十里今)
(為臨城驛故縣城在縣東南茱萸山北靴頭城在縣東六十里仙源城在縣東南峭村舊志云文王第四)
(子所封之國未確長城在縣東六十里於莬城在縣東七十里高山前梁城在縣東漷河之陽堌城在縣)
(東四十里馬山後紀王女城在縣東蓮青山上安陵城在縣東北六十里俗名杞王女城獨孤城在安陵)
(城東北祝其城在縣東北七十里俗謂之竹溝藍陵城在縣東北八十里黃約城在縣北黃約山後)斬
蛟臺(在縣東南舊志云以晉周處斬蛟得名)
嶧縣偪陽(在縣西南五十里陸終氏第四子求言所封國左傳襄公十年會于柤遂)
(滅偪陽是也柤卽今泇口)蔇亭(在縣東北境春秋莊公九年盟于蔇杜預註魯地繒縣北有蔇亭路)
(史云沂之氶有蔇亭古蔇國也按繒城在縣東八十里蘭山縣境内)蘭城(在縣東南四十里按蘭陵)
(城入蘭山境此其别築在嶧界内)次室亭(在縣東南魯邑列女傳有漆室之女亦作次室郡國)
(記蘭陵有次室亭)合鄉城(在縣西北漢縣屬東海郡水經註漷水出東海合鄉縣是也)氶
城(在縣西北一里氶水之西漢縣屬東海郡以氶冶水為名寰宇記云晉惠帝置蘭陵理氶城卽此也)
(城南復有舊土城未詳所屬按金史明昌六年改氶曰蘭陵貞祐四年徙治土婁村存攷)建陽城
(在縣西境漢縣屬東海郡宣帝封魯孝王子咸為建陽侯)陰平城(在縣西南三十里漢縣屬東海)
(郡)建陵城(在縣西四十五里白茅山之陽漢縣屬東海郡景帝封石綰為建陵侯卽此括地志)
(漢建陵縣故城在沂州氶縣界)傅陽城(卽偪陽也晉悼公滅之以與宋楚宣王滅宋改曰傅陽漢)
(置縣屬楚國)鄫州城(卽今縣治相傳楚將鍾離昧所築隋開皇中置鄫州以古繒城為名大業)
(中省仍移蘭陵治于此唐宋為氶縣金為蘭陵縣復于縣置嶧州明降為縣舊城周十餘里今縣偏築西)
(南隅)孟壤城(在縣西北三十里)安陽城(在縣西北四十里以上二城建置莫攷)二
疏故里(在縣東境有二疏城散金臺俱在蘭山縣界内西去嶧縣四十里)
金鄉縣甲父亭(在縣西北境古侯國炎帝之後後漢志昌邑有甲父亭杜預曰在昌)
(邑城東南今縣境也)緡邑(在縣東北二十五里本古緡國舜次妃女英生季釐封于緡夏帝相娶于)
(有緡氏是也為桀所滅後為宋邑春秋僖公二十三年齊伐宋圍緡杜預註高平昌邑縣東南有東緍城)
(鄒衍曰余登緡城以望宋都者也今名緡城阜)茅鄉城(在縣西境茅國名周公之子所封見春秋)
(僖公二十三年傳杜預註曰昌邑縣西南有茅鄉又水經註云在高平縣西三十里)防城(在縣西六)
(十里宋邑左傳隱公十年鄭師入防杜預註昌邑縣西南有西防城是也魯有兩防邑一在瑯琊縣東南)
(有東故有西矣)昌邑鎮(在縣西北四十里漢昌邑縣也金天德二年省縣為鎮屬金鄉今入鉅野)
(界内)東緡城(卽緡邑漢置縣屬山陽郡世祖封馮異子璋為東緡侯按水經註濟水東過東緡縣)
(北又東逕扶溝侯朱鮪冢是冢在故城之東今縣治西北三里有朱鮪冢則城非東緡之故址矣寰宇記)
(曰金鄉縣卽古緡國城未識所據也)槖城(在縣東北境漢縣屬山陽郡高帝封陳錯為槖侯王莽改)
(曰高平以邑之高平山得名後漢因之水經註泗水南逕高平縣故城西是也舊志未詳其處今縣東北)
(二十里有山陽城山陽治昌邑此其為高平也後漢志高平縣東南有郁郎亭地形志高平有千秋城齊)
(城)金鄉故城(在縣西北四十里鉅野界後漢置金鄉縣屬山陽郡晉地道記曰縣多山所治)
(名金山山北有鑿石為冢深十餘丈隧長三十丈傍却入為石三方云得白兔不葬更葬南山鑿而得金)
(故曰金山郡國志曰山陽有金鄉縣河水逕其故城南世謂之故縣城城北有金鄉山也寰宇記曰縣在)
(任城縣西南七十五里唐武德四年置金州五年改戴州皆此地也)雞黍城(在縣西南三十五里)
(漢功曹范式故宅式與汝南張邵有雞黍之約故名)司馬城(在縣境郡國志云城内有銕碑云漢)
(浮陽侯司馬耀所築)春城(在縣東三里晉太尉郗鑒所居水經註泗水逕郗鑒城北又東南逕湖陵)
(城是也)墳書臺(在縣儒學東舊名焚書臺元徐容齊謂當作墳書明弘治間副使邵賢改扁曰)
(文儒均以意易之義未詳也)
魚臺縣畫卦臺(在縣東北七十里鳬山南山前有伏羲廟廟側遺蹟甚多齊乘云顓)
(臾風姓實司太皥之祀鄒魯有廟是也)武唐亭(在縣北十二里武棠村後漢志方與有武唐亭)
(棠一作唐春秋隠公二年盟于唐五年觀魚于棠同此地也水經註河水東逕武棠亭北是也)魯侯
觀魚臺(在武棠村後漢志方與有魯侯觀魚臺水經註有高臺二丈許其下臨水昔魯隠公觀魚)
(于棠謂此也在方與縣故城北十里邑志云唐咸平二年因臺建寺卽今之超化寺也又縣東有花臺相)
(傳隠公所築)費亭(在縣西南春秋時魯大夫費伯食邑也)極亭(在縣西境左傳隠公二年)
(無駭入極費庈父勝之卽此)郎邑(在縣城達汴門外有郎橋邑志云春秋莊公十年齊師宋師次)
(于郎公敗宋師于乘邱按乘邱在鉅野境次郎當在于此)甯母亭(在縣東二十里穀亭鎮春秋僖)
(公七年盟于甯母一作泥母杜預註方與縣東有泥母亭水經註河水東逕泥母亭是也)重鄉城
(在縣西十五里左傳晉文公分曹地畀諸侯臧文仲往受濟西田宿于重館杜預註縣西北有重鄉城今)
(名文鄉社)匡城(在縣東十五里鳳皇山北兩城相對各周四五里春秋僖公十五年次于匡卽此非)
(子畏于匡之匡也)桀溺里(在縣北三十里相傳為子路問津處其地乃濟水經流之地有問津)
(亭碑載夫子適陳蔡事有渡有橋有庵俱以問津名)秦梁(在甯母亭東北水經註黃水南至方與縣)
(入于菏水菏水東逕秦梁夾岸積石高二丈言秦始皇東巡所造因以名焉)雞鳴臺(在湖陵城)
(内東北隅臺之取義未詳俗傳楚漢相持于此各築城以沙河為界楚人以術藉鬼力夜築漢作臺于河)
(之東滸人登其上為雞鳴以破之故名明嘉靖九年河決梁靖口入鷄鳴臺卽此也)湖陵城(在縣)
(東六十里孟陽泊内漢縣屬山陽郡章帝封東平王蒼子為湖陵侯沛公起兵攻湖陵項梁追秦嘉戰湖)
(陵光武討龐萌幸湖陵皆此地新莽改湖陸東漢因之水經菏水東過湖陵縣南入于泗水是也)湖
陵東城(在湖陵城東相距不遠水經註泗水東逕湖陵東城南是也其城南屬沛東北屬滕)方
與城(在縣東二十里漢縣屬山陽郡水經濟水東過方與縣北為菏水是也沛公自薛擊殺泗川守)
(壯還軍亢父至方與亦此地劉宋省湖陸入方與北齊廢隋開皇十六年復置方與寶應元年改魚臺元)
(和四年徙治于黃臺為今縣)費亭城(在故湖陵城西地道記云縣西有費亭城魏武帝初所封)
(也)穀庭城(在縣東二十里卽今之穀庭鎮水經注菏水東與泗水合于湖陵縣西穀庭城下俗)
(謂之黃水口)黃臺(在縣治西北城中最高處以黃水得名)新城(在縣東北五十里鳳凰山)
(麓明嘉靖九年河決没城議遷縣治于此水退民重故土不果徙名曰新城)
濟寧州任國城(卽今州城之四郛各有土城遺址古之任國太皥之後風姓也)邿
亭(在州南亢父城内古邿國左傳襄公十三年取邿杜預註亢父縣有邿亭)邾瑕城(在州南二)
(十里春秋襄公六年城邾瑕杜預註在任城亢父縣北有邾瑕城一名邾婁城)樊子故里(在州)
(北十里相傳為樊遲所居)任子故里(在州東先賢村相傳為任不齊所居有祠在城東洸泗合)
(流處)任城城(卽今州治本任國漢置縣屬東平國元至元十二年立濟州屬濟寧路而任城廢二)
(十三年復置明洪武元年改濟寧路為府移治任城十八年降為州省任城入又有南小城在州南創置)
(無攷地形志任城有華陽城)亢父城(在州南五十里本齊地蘇秦曰逕乎亢父之險漢置縣屬)
(東平國世祖封劉隆為亢父侯水經註黃水東南逕亢父故城是也)樊城(在州東北滋陽界上今名)
(樊垞郡國志卿士樊仲父國也漢置縣屬東平國文帝封常山相蔡兼為樊侯是也)桃聚(在州東北)
(六十里郡國志任城有桃聚卽桃鄉也桃鄉城在汶上境内)鄭均庄(在州南十里漢鄭均議郎)
(告歸辭疾不出章帝東巡嘗幸其舍勅賜尚書祿以終其身時號白衣尚書今名東鄭庄)射戟臺
(在州南門相傳漢吕布為昭烈射戟解兵處)
嘉祥縣焦城(在縣西南十八里青山之東周武王封神農之後于焦卽此今名焦城村)
乘邱(在縣東北境魯邑春秋莊公九年公敗宋師于乘邱)南武城(在縣南四十里世傳曾子)
(故里有耘瓜臺見闕里志)獲麟堆(在縣西二十五里傳是西狩獲麟處都城記云鉅野縣十二里)
(澤中有三臺廣輪四十五步俗謂之獲麟堆今柝入縣境)爰戚城(在縣南二十五里大鼎山之麓)
(漢縣屬山陽郡武帝封趙成為爰戚侯卽此俗訛為團城)乘邱城(卽乘邱漢置縣屬山陽郡武帝)
(封中山靖王子將夜為乘邱侯水經註洸水西南逕泰山郡乘邱縣故城東是也東漢省入鉅野舊志云)
(乘邱在瑕邱縣西三十五里今縣本鉅野東境與瑕邱為近)郗城(在縣東南七里燈臺山下晉太)
(尉郗鑒所築)嘉祥故城(一在山口鎮金皇統中柝鉅野置縣之初治也一在橫山之陽正隆)
(中遷治于此大定十五年復以水患遷于萌山卽今治也)
汶上縣厥亭(卽平陸故城應劭曰古厥國也今有厥亭唐李白任城廳記所稱北走厥)
(國之墟是也路史曰魏得厥西孔子所宰)郕國城(在縣西北二十餘里今名古郕集周武王弟叔)
(武所封之國左傳文公十二年郕太子以夫鍾與郕邽來奔是也一云在濮州郕都故城又子羔所宰乃)
(孟氏成邑在寧陽東北境内舊志多誤引今正之)闞城(在縣西南南旺湖中左傳桓公十一年會)
(于闞杜預註須昌縣東南有闞城水經註濟水北逕闞鄉城西是也舊在夀張界内今屬縣境)致密
城(在縣西二十五里郡國志須昌縣有致密城水經註汶水西南逕致密城南古中都也夫子所宰之)
(邑南有孔子講堂又有孔子釣魚臺按中都本治致密城唐天寶中移今治金太和八年改名汶上)東
平陸城(在縣北桃城之西南戰國時為齊邑孟子之平陸卽此漢置縣屬東平國水經註汶水西)
(逕平陸縣故城北是也地形志云平陸有廣武城)桃鄉城(在縣北五十里四汶口之西南漢縣)
(屬泰山郡水經註汶水西南逕桃鄉縣故城是也)堂陽亭(在縣南四十里郡國志東平陸有堂)
(陽亭故縣後省今名堂陽村地形志云任城有唐陽城卽此也)陽城(在縣西北三十里未詳所始邑)
(志以為卽陽虎所入之陽關非也陽關故城在泰安東南境)鄭城(在縣東二十餘里俗謂之鄭王)
(城唐史鄭惠王元懿歴兗州刺史以經術斷獄務寬平此城卽其故築也)準字池(在縣治堂上以)
(方石為之中刻準字周刻四鯉魚上不在水面下不在水底取中行之義宋元祐間縣令周師中作)
陽穀縣會盟臺(在縣城南春秋僖公三年會于陽谷是也杜預曰陽穀齊地在東平)
(須昌縣北)柯亭(在縣東北五十里詳東阿柯邑下)薛陵城(在縣西南境齊邑史記齊世家)
(威王七年衛伐我取薛陵是也)東阿故城(在縣東北五十里本齊阿邑晏子治阿齊威王烹阿)
(大夫皆此也漢置縣屬東郡水經河水東北逕東阿縣北酈註東阿縣城北門内西側臯上有大井其巨)
(若輪深六七丈歲常煑膠以貢天府本草所謂阿膠也故世俗有阿井之名今入縣界為阿城鎮地形志)
(東阿有衛城濟城)須昌城(在縣東南界漢縣屬東郡寰宇記云陽谷本漢須昌縣地按須昌在)
(鄆今縣界亦有須昌故城)伏城(在縣東南二里元和郡縣志云蓋伏生所居因名)陽穀故
城(在縣東北三十里叠路橋西寰宇記隋開皇中柝須昌置陽穀縣取縣界故陽穀亭為名宋開寶六)
(年河決壞城至太平興國四年移于上巡鎮卽今縣理也)小韓寨城(在縣東北二十里元知院)
(官韓志修築)
壽張縣壽良(在縣東南境一為良邑梁山本名良山邑以山得名一為壽邑戰國時秦)
(伐齊取剛夀是也漢置夀良縣屬東郡光武改壽張封樊宏為壽張侯故城在東平州境内後漢志壽張)
(縣有堂聚有朐城亦與故城為近)范城(在縣東南二十五里有范城橋俗謂之范王城也寰宇記)
(云卽范宣子食邑互見范縣下)壽州城(在縣東南五十里寰宇記云隋末百姓築為堡唐武德四)
(年於此置壽州唐志以縣置州兼置夀良縣)壽張故城(在縣東南三十里隋末居民築堡後)
(置壽州唐宋因之按寰宇記云良山在縣南三十五里今在縣南七十里按道驗城當居其半矣金大定)
(七年河決壞城遷于竹口鎮十九年仍復舊治元至正三年河決為患明洪武元年徙治于梁山之東十)
(四年復徙于王陵店卽今縣治也竹口鎮在縣西二十里梁山東在縣東南五十里)高梁亭(在縣)
(東北境南宋元嘉八年檀道濟自清水救毛修于滑臺抵壽張轉戰至高梁亭卽此也按高梁當作高陽)
(後魏志夀張有高陽城)裴城(在縣西南二十里遺址尚存不詳所始今有裴城寺)張公藝
故里(在縣東南境唐張公藝九世同居高宗東巡幸其家問所以久居公書忍字百餘以進詔賜縑)
(帛今縣刻有百忍石)蓮臺(在縣南雪山之陽)隆孤臺(在縣西一里)
東昌府
聊城縣微子城(在縣東北十八里相傳商初封微子于此)牡邱(在縣東北七十)
(里春秋僖公十五年盟于牡邱卽此)聊城(在縣西北十五里水經註城内有金城周匝有水南門有)
(馳道絶水南出自外泛舟而行矣東門側有層臺秀出魯仲連所謂還高唐之兵却聊城之衆者也)攝
城(在古聊城東北三十里水經註黃溝承聊城郭水東北逕清河城又東北逕攝城北春秋所謂聊攝)
(以東也俗稱郭城非也城東西三里南北二里東西隅有金城郡國志稱為聶戚)夷儀聚(在縣)
(西南十二里舊志春秋僖公九年郉遷于夷儀卽此)魯仲連臺(在古聊城中卽仲連射書喻燕)
(將處臺高七丈餘)聊城故城(卽聊邑城漢置縣屬東郡石晉時徙治巢陵)石柱(在縣)
(境寰宇記後魏孝文帝所立為鄴東之表水經武水東流從石柱是也)博固城(在縣東北二十)
(五里寰宇記云城枕聊河之西或謂之布鼓城相傳石勒時築唐置博州于此)武水城(在縣西南)
(六十里本漢陽平縣地隋改為清邑縣開皇中柝置此縣五代周廣順中河決幷入聊城)博州城
(在縣東北二十五里隋置博州治于此石晉開運初河漲城湮)巢陵城(在縣東北十五里五代晉)
(開運初于此置州宋淳化初圯于水移治崇武渡西)
堂邑縣堂邑(在縣西北境古邑名)發干城(在縣西南五十里漯水之東漢縣屬)
(東郡武帝封衛青子登為發干侯水經河水故瀆逕發干縣故城西是也)清城(在縣東南三十里漢)
(縣屬東郡高帝封功臣室中同為清侯章帝時改名樂平水經註漯水東北逕樂平縣故城東縣故清也)
(今名清陽集)堂邑故城(在縣西北十里隋開皇二年置以西北有古堂邑城因名至宋熙寧)
(間圯于水徙今治)毛州遺址(在縣北五十里堠固塚相傳卽隋之毛州也)千戸營
(在縣西十里相傳隋宇文化及軍此南有臺化及所築)
博平縣晉文公臺(在縣境相傳晉公子重耳自狄奔齊五年復歸晉此其駐迹處)
(也世稱為晉臺)嗚犢口(在縣東北靈城南古黃河渡口也按年表周敬王二十八年趙殺竇鳴犢)
(孔子適晉臨河而歎渡以此名)博平故城(在縣西北三十里本博陵邑漢置博平縣屬東郡宋)
(景祐間徙寬河鎮卽今治地形志博平有桑葉城)靈城(在縣東北四十里高唐南鎮之畔漢置縣)
(屬清河郡晉廢隋復置大業中省入博平唐置靈泉縣後省地形志云靈縣有莒城)艾亭城(在縣)
(北水經注大河故瀆東逕艾亭城南又東北逕平晉城南是也)孫奭故居(在博平故城南有狀)
(元坊)雄武臺(在縣南門外明正德間知縣堅晟築)
茌平縣四瀆口(在縣東境長清界黃河故道也水經河水又東北流為四瀆津酈註)
(津西側岸臨河有四瀆祠對四瀆口自河入濟自濟入淮自淮達江水逕周通故有四瀆之名隋于此置)
(四口關)孟館(在縣東關孟子游齊嘗館于此故名)魯連村(在縣東北三十里望魯店相傳)
(魯仲連居處)茌平故城(在縣西二十里漢縣屬東郡水經河水又東北過茌平縣是也晉末)
(移治于聊城界之興利鎮去今縣西三十里唐廢金劉豫復置徙今治)碻磝城(在縣西卽茌平)
(城述征記曰碻磝津名其城臨水晉太元九年謝元北伐遣劉牢之據碻磝是也水經河自鄧里渠逕昌)
(鄉亭北逕碻磝城西酈註魏立濟州治此卽故茌平縣也經曰大河在其西鄧里渠歴其東卽斯邑也)
臨邑故城(在縣東南境漢縣屬東郡水經鄧里渠水北逕茌平縣東臨邑縣故城西是也地形)
(志臨邑有昌鄉城吳城)馬庄(在縣東十里唐中書令馬周舊居)
莘縣莘亭(在縣北八里水經註漯水逕陽平故城東又北逕莘道城之西北有莘亭)
(春秋桓公十年衛宣公使伋于齊令盜待于莘卽此京相璠曰陽平縣北一十里有故莘亭道險蹊要自)
(衛適齊之道也舊志指為伊尹耕莘者誤)陽平城(卽今縣治漢縣屬東郡水經註漯水東北逕陽)
(平縣之岡城西郡國志曰陽平縣有岡成城在縣西南七里)武陽城(在縣西境此武陽新城也)
(曹操為東郡所治水經注引漯水自東門石竇北注于堂池南城内又立一石甚大城西門名冰井門内)
(曲中冰井猶存外有故臺號武陽臺亦有隅雉遺迹)頓城(在武陽城東南十里漢臧洪為東郡守卽)
(此)莘亭縣城(在縣西十三里後周於此置武陽郡隋大業初改莘亭縣屬武陽郡因縣北古)
(莘亭為名唐武德初復置莘州)斗城(在縣治西南七里形勢如斗故名)
清平縣貝邱城(在縣西南四十里漢縣屬清河郡水經河水南逕貝邱縣故城南是)
(也石趙時置平晉縣為清河郡治隋復置貝邱縣尋改清平宋熙寧二年割博平之明靈寨來屬元豐中)
(河決移治明靈寨以故縣為清平鎮一名水城屯)清河城(在縣西南境水經註屯氏别瀆東北)
(逕清河故城西風俗志曰甘陵郡東南十七里有清河故城世謂之鵲城也又黃溝自聊城東北逕清河)
(故城皆此也)文鄉城(在縣南境水經漯水自清河故城又東北逕文鄉縣城東南酈註故城内)
(有層臺秀上)王城(在文鄉城東南魏太常七年安平王鎮平原所築太和二十三年罷鎮立平原)
(郡治卽此城也)
冠縣冠氏城(在縣北春秋時晉邑隋置縣)黃城(在縣南括地志冠氏南有)
(黃城今有南黃城村)喬亭城(在縣境水經洪水北逕喬亭城西酈註東去館陶縣故城十五里卽)
(春秋所謂冠氏也元魏為陽平郡治)
臨清州清淵城(在州東南五十里漢縣屬魏郡水經註淇水東過清淵縣故城又歴)
(縣之西北為清淵故縣有清淵之名矣俗謂之魚池城非也唐省入臨清縣)榆陽城(在故清淵)
(城東北水經註淇水東北逕榆陽城北漢昭帝封江德為榆陽侯文穎曰邑在魏郡清淵)臨清故
城(在州西四十里衛河西岸後魏置縣水經註置臨清縣于水東自趙石始也宋建炎中河決移治曹)
(仁鎮在今州西南十里衛河南岸洪武二年又移治故縣北八里景泰初徙今治弘治二年始建為州今)
(州有新舊二城舊城卽景泰中築新城正德六年築)永濟城(在州西南唐大歴七年田承嗣柝臨)
(清縣置永濟縣屬貝州以西臨永濟渠而名宋初并入臨清縣)搖鞍鎮(在州西南六十里後漢高)
(祖劉知遠屯兵于此)古城(在州南十五里千戸營之東周廣方一里四門遺址宛然建置未詳)蓋
公村(在州南舊縣城元中丞蓋苗故第)
館陶縣館陶故城(在縣西南四十里今名南館陶漢置縣屬魏郡隋開皇初改置)
(毛州亦謂之毛州城城週八里)平恩城(在縣境地理風俗記縣故館陶之别鄉也漢置縣屬魏郡)
(宣帝封許廣為平恩侯水經淇水東北逕平恩縣故城東是也地里記云縣西有平臺為漢故城疑卽其)
(地)青陽城(在縣西十里馬頭渡相傳漢馮異追銅馬賊于此)黃花臺(在縣西南二十)
(里衛河西滸漢明帝封妹為館陶公主築臺于此)蕭城(在縣東南五里宋景德元年遼主殂蕭后)
(攝國事率其弟撻覽侵澶淵築城于此世謂之歇馬城也時寇準請帝幸澶淵撻覽方布陣城上遣牀子)
(弩射殺之遼人大挫衂請盟而退疊址尚存城週圍十餘里高三丈四門俱存内有二將臺)孝子
臺(在縣西南五里縣民張永修築)
邱縣乾侯(在縣境春秋昭公二十八年公如晉次乾侯杜註在斥邱縣)斥邱
城(在縣北四十里北營集漢縣屬魏郡武帝封唐厲為斥邱侯水經註漳水又東右逕斥邱縣北又云)
(洹水北逕斥邱縣故城西闞駰云地多斥鹵故名後廢為鎮元至元二年併入堂邑二十六年以平恩二)
(千七百戸升為縣)卽裴城(在斥邱城北漢縣屬魏郡水經漳水過卽裴縣故城是也)
恩縣里邱(在縣境齊邑後入于趙)歴亭城(在縣西四十里隋開皇十六年)
(柝東武城縣地置歴亭縣又置貝州治清河唐武德中移貝州治歴亭八年復治清河宋慶歴八年平王)
(則之亂改貝州曰恩州金劉豫時徙治歴亭元省歴亭入州明洪武二年降為縣徙于許官鎮卽今治)
漳南鎮(在縣西北文獻通考云本漢東陽縣隋改在漳水之南故名鎮其遺址也)白馬營
(在縣西十五里相傳為唐故鎮云)金完顏右丞城(在縣南二十里今為興福寺)孝
子臺(臺有三一在縣北十里孝子王弘廬墓所築一在縣東北十二里孝子宋曰智廬墓所築一在)
(縣西南十八里孝子譚訓廬墓所築)四女樹鎮(在縣西北五十里相傳有四女不嫁孝養父母)
(共植一槐遂名其地鎮有四女祠皆儒巾服一云唐貝州宋廷芬五女俱為學士若憲以罪殞因像其四)
(祀之見詩國朝田雯)
高唐州高唐故城(在州東七十里倫鎮西北禹城境内舊志云漢置高唐縣在今)
(州治唐曰崇武五代梁曰魚邱晉曰齊城尋復稱高唐皆此也按水經云河水東北過高唐縣界又東北)
(逕高唐縣故城西則是高唐别為縣治而在禹城境内者乃古邑城也存之以俟博攷)瑗城(在州)
(東南境一作援左傳哀公十年取黎及轅杜預曰轅卽援也祝阿縣西北有援城漢置縣屬平原郡水經)
(漯水東北逕援縣故城西又逕高唐縣故城東按此援縣在高唐故城之東南正在州境)揚墟城
(在州東境漢置縣屬平原郡景帝封齊悼惠王子將廬為揚墟侯水經河水東北過揚墟縣東商河出焉)
(酈註城在高唐城之西南按河水自此逕茌平城東此城當在茌平高唐界上地形志茌平有陽城卽此)
(城也)靈城鎮(在州南境與博平接界以博平境内之靈城為名)閻復故里(在州境元)
(翰林學士閻復所居有勅建静軒書院)
夏津縣鄃城(在縣東北三十里隋置鄃縣于此)新縣店(在縣北四十里唐天)
(寶元年改鄃為夏津縣以水患移治于此故名新縣後復徙今治)
武城縣東武城城(在縣西十里本趙公子勝封邑漢置縣屬清河郡定襄有武城)
(故此加東水經註清河東北逕東武城縣故城西是也隋開皇初改為清河縣别置武城縣于古夏城西)
東陽城(在縣東北三十里漢縣屬清河郡應劭曰東武城東北有陽鄉故縣也)武城故
城(在縣西四十里隋置縣唐移治永濟渠北義王橋西二里宋大觀中衛河決徙今治)
青州府
益都縣堯巡遺跡(在縣西北八里堯山從征記廣固城北三里有堯山祠堯因巡)
(狩登此山後人遂以名山石上有人馬刀劍之蹤)把梁故里(在縣西北一十五里)廣城
(在縣西南四里瀑水澗側漢縣屬齊郡後魏於此置青州治)柳泉城(在縣西境漢縣屬北海郡)
(宣帝封膠東戴王子疆為柳泉侯後漢省)廣固城(在縣西北堯山之陽水經註濁水出廣縣為山)
(東北流逕廣固城西城在廣縣西北四里四周絶澗阻水深隍晉永嘉中東萊曹嶷所造也地有大澗因)
(之為固故名)五龍口(在縣西南瀑水澗側水經註廣固城水側山際冇五龍口義熙五年劉武)
(帝伐慕容超於廣固也以藉險難攻兵力勞敝河間人元文說裕云昔趙攻曹嶷望氣者以為䋲水帶城)
(非可攻拔若塞五龍口城當必陷石虎從之嶷請降降後五日大雨雷電震開後慕容恪之攻段龕十旬)
(不拔塞口而龕降降後無幾又震開之舊基猶存誠宜修築裕塞之超及城内男女悉皆脚弱病者大半)
(超遂出奔為晉所擒也)東陽城(在縣西北陽山之上晉劉裕伐南燕廢廣固城留羊穆之為青)
(州刺史築城于陽水北曰東陽復築城于陽水南曰南陽兩城相對抱水如偃月因水為隍合而成一宋)
(時兩城尚存金人始併于南城而東陽城廢今城北之馬驛門車轅門泰山門曉東門皆東陽之遺址也)
水鏡(在縣南舊傳宋文帝時地中有水倒影如鏡故名一作地鏡)劉善明故居(在縣)
(治西南北為淘米澗)續命田(在縣郭外齊乘宋劉善明富好周急元嘉中歲饑賑民人呼其田為)
(續命田所居近澗因謂劉氏淘米澗云)蘇丕隠居(在瀰水之濱歐陽守青薦丕于朝賜號沖)
(退居士)
臨淄縣齊古城(在縣城東北史記太公都于營邱至五世胡公徙都薄姑子獻公徙)
(治臨淄卽此獻公在夷王時至宣王朝始備城郭大雅云王命仲山甫城彼東方是也齊記補云城周五)
(十里高四丈十三門可紀者東曰東閭門西曰楊門左傳襄公八年范鞅門于楊門州綽門于東閭是也)
(西南曰申門門外有申池是也北曰章華門史記蘇代自燕入齊見王章華門是也又一曰稷門左傳昭)
(公二十二年莒子如齊盟于稷門之外水經註齊之稷下也當戰國之時齊宣王喜文學游說之士鄒衍)
(淳于髠田駢接于慎到之徒七十六人皆賜列第為上大夫不治而論議是以齊稷下學士復盛又荀卿)
(嘗為稷下祭酒一曰鹿門左傳昭公十年欒高敗國人追之又敗諸鹿門是也一曰雍門左傳襄公十八)
(年晉圍齊伐雍門之萩杜預註齊城門也博物志韓娥東之齊過雍門鬻歌假食卽此又有虎門路寢門)
(也左傳昭公十年晏平仲端委立於虎門之外是也)營邱(在縣西北三里卽臨淄故城水經註爾雅)
(曰水出其前左為營邱武王以其地封太公望賜之以四履都營邱為齊或以為都營陵陵亦邱也獻公)
(自營邱徙臨淄余按營陵城南無水惟城北有一水世謂之白狼水東北流非爾雅出前左之文不得以)
(為營邱矣今臨淄城中有邱在水城内周迴三百步高九丈北降五丈淄水出其前故有營邱之名與爾)
(雅相符城對天齊淵故城有齊城之稱是以晏子言始爽鳩氏居之逢伯陵居之太公居之又曰先君太)
(公築營之邱郭景純言齊之營邱淄水逕其南及東也非營陵明矣獻公之徙其猶晉氏深翼居絳非謂)
(自營陵而徙之也其外郭卽獻公所徙之臨淄城也秦齊有三齊臨淄為中齊平陸為左齊卽墨為右齊)
葵邱(在縣西三十里左傳莊公八年齊襄公使連稱管至父戌葵邱杜預註在臨淄是也)酅邑
(在縣東境春秋莊公三年紀季以酅入于齊杜預註在齊東安平城)桓公臺(在縣北三里魏書謂)
(之齊臺)孔子聞韶處(在縣治南學宫之西有聞韶書舍)魚里(在縣城内陳文子故)
(居)遄臺(在縣西五十里左傳昭公二十年齊侯至自田晏子侍于遄臺是也今名歇馬亭)蕩
陰里(在縣治南門外有三士塚諸葛亮梁夫吟步出齊城門遙望蕩陰里是也)清節里(在齊)
(古城之北水經註北門外東北二百步有齊相晏嬰宅舊志晏子之宅近市景公欲易之而嬰弗更為誡)
(曰吾生則近市死豈易志乃葬故宅後人因名之曰清節里)檀臺(在縣東北一里左傳哀公十四)
(年齊簡公飲酒于檀臺是也)莊嶽里(在縣治南街孟子所謂莊嶽之間也)畫邑城(在縣)
(西北三十里卽澅中一名棘邑又名戟里世傳王蠋所居史記燕昭王令樂毅伐齊臨晝邑禁不入境孟)
(子作晝風俗通齊大夫晝氏邑孟子宿處也)梧臺(在縣西北十五里水經註楚使聘齊齊王饗之)
(梧宫地有梧臺臺甚層秀東西一百餘步南北加減臺西有碑漢熹平間立)棘里亭(在縣西境)
(陳桓子封子山于此郡國志西安縣有棘里亭今入縣境)袁婁(在縣西境左傳成公二年盟于袁婁)
(郡國志臨淄縣西有袁婁齊邑)臨淄城(卽營邱秦始皇三十四年滅齊為郡治臨淄漢因之為齊)
(郡治高帝封子肥于齊為王國卽此隋復改置在故城西南周不及四里)東安平城(在縣東十)
(里卽酅邑齊封田單為安平君食邑于此漢置縣屬甾川國博陵有安平故此加東世祖封菑川王子茂)
(為平安侯水經註女水東北流逕東安平縣故城是也城内有石槽世謂之石槽城)嚴磯(在縣南十)
(三里漢史光武物色嚴子陵齊國上言有一男子披羊裘釣澤中是也)高陽郡城(在縣西北)
(三十餘里時水之上元魏置為郡後改為時水縣唐廢)索頭城(在縣東南二十里女水南元魏)
(慕容白曜圍沈文秀于青州築此城)重合城(在縣北劉宋泰始中僑置北海郡治重合縣北齊廢)
修行里(在縣境唐太常少卿段成式之故居也)野觀臺(在縣治後明縣令王一槐建)
博興縣蒲姑城(在縣東南十五里柳橋社一作薄姑又作姑棼本殷侯國至周作亂)
(武王滅之以封太公後四世孫胡公遷都于此水經註城内有高臺春秋昭公二十二年齊景公飲於臺)
(上曰古而不死何樂如之晏平仲對曰昔爽鳩氏始居之季崱因之有逢伯陵因之薄姑氏又因之而後)
(太公又因之臣以為古若不死爽鳩氏之樂非君之樂卽于是臺也又云濟水經薄姑城北又東北逕狼)
(牙固西而東北流也)奄城(在縣東北十里書序成王東伐淮夷遂踐奄遷其君于蒲姑卽此也)貝
邱(在縣南境水經註繩水西歴貝邱京相璠曰博昌縣南近䋲水有地名貝邱左傳莊公八年齊侯遊)
(于姑芬遂田于貝邱卽此後漢郡國志博昌有貝中聚史記作沛邱)乾時(在縣南左傳莊公九年戰)
(于乾時杜預註時水在博昌縣界岐流旱則涸竭故曰乾時)博昌城(在縣東南二十里同光寺)
(社漢縣屬千乘郡水經註繩水又西逕樂安南博昌縣故城南應劭曰昌水出東萊昌陽縣道遠不至取)
(其嘉名闞駰曰縣勢處平故曰博昌又縣東北有博昌鎮)高昌城(在縣西北漢縣屬千乘郡宣帝)
(封董忠為高昌侯世謂之馬昌城水經註濟水東北逕高昌縣故城西是也)樂安故城(縣治)
(本漢樂安縣址也樂安屬千乘郡水經濟水東北逕樂安故城南唐時徙博昌于此唐駱賓王與博昌父)
(老書聞移縣樂安故城廨舍邑居咸徙其地此其証云)利城(在縣東南四十里漢縣屬齊郡水經)
(註濟水東北過利縣西是也今名利城社)東高苑城(在縣西南會城泊之東水經註時水西逕)
(東高苑城而西注俗人遏令側城南注又屈過其城南是也按此乃晉置之高苑劉宋析置長樂縣者也)
(今名苑庄社)
高苑縣苑牆(卽今縣治殷武丁子封于宛春秋時齊桓公置苑于此因名苑城縣治在)
(桓公繫馬臺上世謂之桓臺也)馬厩灣(在縣東南相傳齊桓公牧馬之區)千乘城(在縣)
(北二十五里漢縣屬千乘郡以齊景公有馬千駟得名水經漯水東逕千乘縣二城間又云河水東逕千)
(乘城北是也)東鄒城(在縣西南境漢縣屬千乘郡水經漯水東北逕東鄒城北是也)建信
城(在縣西北二十里漢縣屬千乘郡高帝封劉敬為建信侯水經漯水東北逕建信縣故城北是也)
狄城(在縣西北二里漢縣屬千乘郡漢記安帝永初二年改名臨濟水經濟水東北逕臨濟縣南酈)
(註縣故狄邑也史記田單攻狄三月不下卽此)被陽城(在縣西南境漢縣屬千乘郡武帝封齊孝)
(王子燕為被陽侯齊記博昌城西北五十里有南北二城相去三十里隔濟水狄為北城南卽被陽之故)
(城也)鳳停臺(在縣北二十五里漢宣帝時鳳皇停于千乘又宋元豐間鳳皇停此三日故名)濟
川墟(在縣東南晉書咸熙初以高苑濟川墟封裴秀為侯國卽此)濟陽故城(在縣西九)
(十里唐景隆元年析高苑置濟陽縣元和中省按之當在鄒平界上)
樂安縣青邱(在縣東北四十里清水泊齊景公田于青邱卽此梁沈約齊驅行曰靑邱)
(良杳鬱)柏寢臺(在縣東北二十五里淄水逕其下齊景公遊於少海登栢寢之臺而望其國是)
(也俗謂之桓公臺)鉅定城(在縣東北清水泊之西北漢縣屬齊郡水經註淄水東逕巨淀縣故)
(城南征和四年漢武帝耕于鉅定卽此縣東南側巨淀湖蓋以水受名也鉅定一作巨澱又作巨淀再北)
(為馬車瀆)廣饒城(在縣東北二十里漢縣屬齊郡武帝封菑川靖王子國為廣饒侯水經註淄水)
(東北逕廣饒縣故城是也隋改廣饒為千乘縣金天眷中復改為樂安雖兩用昔名皆非故地)琅槐
城(在縣東北一百里漢縣屬千乘郡水經註淄水入馬車瀆亂流東北逕琅槐故城南又東北逕馬井)
(城是也)甲下邑(在縣東北境水經註濟水東北至甲下邑南東歴琅槐故城是也)
壽光縣斟灌城(在縣東北四十里舊志云夏帝相二十六年寒浞使其子澆帥師滅)
(斟灌是也應劭曰壽光縣有灌亭杜預曰在縣東南斟灌國也寰宇記斟灌城亦名東壽光按水經注堯)
(水東北逕東西壽光二城間則此為東矣)紀城(在縣南二十五里瀰堯二河之間春秋紀國左傳莊)
(公四年紀侯大去其國是也後為劇邑)紀臺(在紀城内高四丈餘水經注劇城之北側有故臺是)
(也)牟城(在縣東北二十里舊志周封牟子于此齊忌其偪遷之于牟平今寧海州是也)臧氏
臺(在縣西三十里水經注濁水北逕臧氏臺西濁水者陽河也宋碑云是臧武仲墓未詳)豐城
(在縣西南二十五里輿地記漢菑川國城也)劇城(卽紀城漢置縣屬北海郡後屬甾川國武帝封)
(甾川懿王子錯為劇侯水經註巨洋水東北逕劇縣故城西是也爾雅七達謂之劇驂註云北海劇縣有)
(此路)益城(在縣南七里漢縣前屬北海郡後屬樂安國水經注巨洋水東北逕益都故城東司馬宣)
(王伐公孫淵北徙豐人住于此城遂改名為南豐城也舊志作赤烏城)益都故城(在縣北一)
(十五里漢武帝封菑川懿王子胡為益都侯世稱王胡城按水經注云巨洋水逕益縣故城東又東北積)
(而為潭枝津出焉謂之百尺溝西北流逕北益都城百尺溝卽今王胡城北俗呼為古瀰河者是也)平
望城(在縣東北五十里漢縣屬北海郡武帝封甾川懿王子嘗為平望侯水經注巨洋水東北逕望)
(海臺西東北流邑志云卽平望故城也)壽光故城(在縣西北六十里清水泊東漢縣屬北海)
(郡光武封更始子鯉為壽光侯水經巨洋水東北過壽光縣西酈註巨洋水自北益都城西北流而注于)
(巨淀又自湖東北流逕壽光縣故城西是也邑志不詳其址巨淀卽今清水泊泊東有鹽城與斟灌城東)
(西相對其為西壽光城可徵矣漢地理志壽光有鹽官今鹽城之東有官臺義蓋取此)樂望城
(在縣東二十里漢縣屬北海郡宣帝封膠東王子先為樂望侯卽此)熙熙臺(在縣治後北城上名)
(見齊乘創築莫考)過宋臺(在縣南一十五里不詳所始邑志臺之東南二里許卽晉龍驤將軍)
(辟閭渾墓水經注云渾墓側有一墳甚高大時人咸謂之為陵焉而不知誰之邱壠也按此則此臺卽為)
(陵矣)鳳凰臺(在縣西北三十五里宋天聖間鳳凰來集于此因以築臺)七村營城(在縣)
(東南七里未詳所始)
昌樂縣營陵(在縣東南留泉社漢書地里志註曰或曰營邱應劭曰師尚父封于營邱)
(陵亦邱也臣瓚曰營邱卽臨淄也營陵春秋謂之緣陵師古曰臨淄營陵皆舊營邱也按此三說未有定)
(解水經註主瓚說詳臨淄縣下)緣陵(卽營陵也春秋僖公十四年諸侯城緣陵杜預註把邑杞避淮)
(夷遷于緣陵)營陵城(在縣東南五十里漢置縣屬北海郡高帝封劉澤為營陵侯)劇魁
城(在縣西十里水經注西丹水自穴山北流逢劇縣故城東丹水注之是也寰宇記謂之劇南城蓋劇)
(魁也漢置縣屬北海郡武帝封菑川懿王子黑為劇魁侯)都昌社(在縣東北二十里本漢都昌縣)
(地故名)營邱城(在縣東南隋置縣唐武德二年邑人汲嗣因賊率衆守之權置紀州四年廢復)
(為營邱縣)安仁城(在縣西北十里宋乾德中于此置安仁縣尋改昌樂)
臨朐縣凡城(在縣東十餘里疏仡紀黃帝乘龍四巡東薄海禪凡山是也城其遺跡)
郱城(在縣西南半里許春秋莊公元年齊師遷紀郱鄑郚按郱卽駢邑也駢邑三百見論語大夫采)
(地一成定稅三百)東陽城(在縣境一名瓦城左氏謂之晏弱城)長城(在縣東南一百里大)
(峴山)穆陵關(在大峴山上齊之賜履所謂南至于穆陵是也)陽城(在縣西南三十里邑志云)
(昔燕攻齊焚雍門王與太后奔莒逃于陽城之山卽此)朱虚城(在縣東六十里漢縣屬瑯邪郡)
(惠帝封悼惠王子章為朱虛侯丹水所出後漢書孔融為北海相為黃巾賊敗保朱虚縣卽此隋省入郚)
(城縣)臨原城(在縣東北境漢縣屬瑯邪郡武帝封菑川㦤王子始昌為臨原侯後漢省入朱虚縣)
臨朐故城(在縣東南二里漢縣屬齊郡武帝封菑川懿王子奴為臨胊侯水經註臨胊古駢邑)
(也胊山名亦水名其城側川上下沿水悉是劉武皇北伐廣固營壘所在矣)校城(在朱虚城東十)
(三里一曰校亭漢武帝封城陽王子雲為校侯)西安城(在縣西南十里邑志云東漢建縣後魏省)
(入臨胊非齊郡之西安也一名盤羊城)讀書臺(在縣西南一百里相傳唐李靖讀書于此今為)
(書堂社)穆陵城(在縣南境金貞祐四年升臨胊之穆陵置縣尋省)
安邱縣把城(在縣東北三十里州國所都酈道元云故夏后氏之斟灌國也周武王以)
(封淳于公遂號淳于春秋桓公六年州公如曹傳曰淳于公如曹度其國危遂不復後為杞人所有杜預)
(曰杞舊都陳留之雍邱桓公六年遷都于淳于僖公十四年遷緣陵襄公二十九年又遷淳于晉人仝諸)
(侯城之邑志云按隠公四年莒人伐把取牟婁其時把已在東方矣淳于之遷當在春秋初年杞人遷而)
(居之也)渠邱亭(在縣南一里印臺之上莒子朱所築其下有池卽申公與渠邱公立談處今有)
(渠邱驛)祈嗣崖(在縣東北十八里相傳為杞子祈嗣處)郚邑(在縣西南春秋莊公元年)
(齊遷紀郚卽此)牟邑(在縣西南春秋昭公五年莒牟夷以牟婁及防兹來奔此為牟邑)長城
(在縣南八十里大平山)安邱故城(在縣西南十五里牟山下卽古渠邱城也漢置縣屬北海)
(郡)淳于城(卽把城漢置縣屬北海郡水經註濰水過淳于縣東是也)梧成城(在縣西南)
(六十里峿山中卽郚邑漢置縣屬瑯邪郡地里風俗記曰朱虚縣東西十里有郚城亭故縣也後魏置平)
(昌郡北齊廢郡置瑯邪縣隋改郚城唐省入輔唐縣)缾城(在縣南漢縣屬瑯邪郡武帝封菑川靖王)
(子成為缾侯)昌安城(在縣西南十里漢縣屬高密國文帝封鄧襲為昌安侯水經注濰水北逕)
(昌安縣故城是也隋省)石泉城(在縣西南六十里漢縣屬高密國後漢併入昌安舊志作平昌)
(城按平昌在諸城境)蓋公故居(在縣東四十里蓋公山下公嘗栖隠于此)管公都(在縣)
(西南四十五里昔魏平原華歆千里訪朱虚高士管寧于故里卽此)棄金坡(在縣東南七十里一)
(名堆金山相傳為管寧與華歇鋤園揮金處)鄭公鄉(在縣東五十里漢鄭康成故里水經所謂)
(礪阜是也今名鄭公店)慈阜(在營陵城南四十里魏孝子王修墓所故以慈表稱又見陵墓下)
牟鄉城(在縣西南隋開皇六年分昌安縣于牟鄉城置牟山縣大業二年改曰安邱)
諸城縣諸邑(在縣西南三十里石屋山東北濰河之南春秋莊公二十九年城諸及防)
(文公十二年城諸及鄆皆此邑也)婁鄉城(在縣西南境春秋昭公五年莒牟夷以牟婁及防兹)
(來奔是也水經註滑水出馬耳山之陰北流逕婁鄉城東入于濰此為婁邑又縣東北柴溝社東南有防)
(亭)長城(在縣南五十里長城嶺度雷石山而東入膠州界)琅琊臺(在縣東南一百五十)
(里琅琊山下三面環海惟西面通陸齊景公所謂遵海而南放于琅琊是也山海經琅琊臺在渤海間琅)
(琊之東郭璞註今琅琊在海邊有山嶣嶤特起狀如高臺此卽琅琊臺也琅琊者越王勾踐入霸中國之)
(所都越絶書勾踐徙都琅琊起觀臺臺周七里以望東海臺下有琅琊城水經注秦始皇二十六年滅齊)
(以為郡城卽始皇之所築也遂登琅琊山大樂之作層臺于其上謂之琅琊臺臺在城東南十里孤立特)
(顯出于衆山上下周二十里餘傍濱巨海秦皇樂之因留三月乃徙黔首三萬戶于琅琊山下所作臺基)
(三層層高三丈上級平敞方二百餘步高五里刊石立碑紀秦功德邑志云今有御路遺跡)盧敖
故居(在縣東南三十里盧山下秦博士盧敖避難于此有飲酒臺遺址)東武城(卽今縣治)
(漢縣為琅琊郡治城南北有二齊乘所謂密州有中外二城是也南城西漢所築東武縣城北城後魏永)
(平年間築以置膠州至隋開皇五年改為密州十八年改東武為諸城縣至明省密州入諸城水經注濰)
(水過東武縣故城西北是也)古城(在縣城東南門外水經濰水過東武縣西酈註云縣因岡為城)
(城周三十里地形正與此合今之南城亦曰東武殆城遷而仍襲舊名歟蘇子瞻守膠西與劉庭式循古)
(城廢圃求杞菊食之卽此今名其地為杞菊園)諸縣城(卽古諸邑漢縣屬瑯琊郡)瑯琊城
(在瑯琊臺下廣七十步袤一百七十步漢置縣屬瑯琊郡隋開皇間改為豐泉縣)平昌城(在縣)
(東北六十里柴溝東南漢縣屬瑯琊郡)橫城(在縣東南四十里盧水之側漢縣屬瑯琊郡地里志)
(故山久台水所出故山卽今之盧山久台水卽盧水也)昌城(在縣東北三十五里昌城社漢縣屬)
(瑯琊郡武帝封城陽頃王子差為昌侯水經註盧水西北流逕昌縣故城西是也)昆山城(在縣)
(西南六十里昆山之西七里漢縣屬瑯琊郡元帝封城陽荒王子光為昆山侯)折泉城(在縣西南)
(七十里諸莒之界漢縣屬瑯琊郡水經注折泉水出縣北松山東南是也元帝封城陽荒王子根為折泉)
(侯一作析泉)城陽城(在縣北六十里漢城陽國浯水入焉内有鬭雞臺高三丈闊六百步臺下)
(有井與荆水通失物于井或于荆水得之有龍出入其井謂之龍臺)曹郚城(在縣東南境漢曹操)
(東征海寇築城於此)扶淇城(在縣西北元魏置縣屬東武郡以扶淇水得名)梁鄉城(在縣)
(東南百二十里元魏置縣屬東武郡)芝盤城(在縣北六十里城陽鄉崇文社内)觀瀾臺
(在縣東北門外一里餘臺高二丈圍六十步近墨水一里蘇子瞻常遊于此)超然臺(在縣北城)
(上之西偏縣之北城上東西各有一臺元魏建城時所築宋熙寧八年蘇軾來守密州因于西城臺上創)
(為棟宇以為登眺遊息之所其弟為濟南司理寄題為超然臺云)大小營(在縣東南七里一大)
(營聯六小營有將臺旗鼓臺諸址未詳所始)將軍臺(在縣東二十五里辛興社高二丈圍約百)
(步)寶臺(在縣西三十里)鳳凰臺(在縣西□淇鄉大埠嶺上相傳古有鳳凰止其上因以名)
(臺)風臺(在縣治南九十里望仙鄉)
博山縣夾谷(在縣東境左傳定公十年公會齊侯于祝其實夾谷杜預無明註各志托)
(名不一郡國志云漢置祝其縣春秋夾谷地滕縣志云縣東北有祝其城泰安州志云岳東南有谷里古)
(夾谷也萊蕪縣志縣南三十里連新秦縣界有夾谷峪左為龍門崖右為鳳凰山春秋之夾谷卽此淄川)
(志云縣西南四十里甲山本名祝其山上為夾谷臺金史志云淄川縣有夾谷山指此也水經註云舊說)
(齊靈公滅萊萊民播流此谷邑落荒蕪故曰萊蕪夾谷之會齊侯使萊人以兵劫魯侯是也歴攷諸說當)
(以水經註為近春秋疏云使此萊夷望魯人不覺出其不意得間執之按此則就谷用俘事密勢順較他)
(處為有據耳備載之以俟博識)徐關(在縣東境左傳成公二年齊頃公為晉師所敗自徐關入卽此)
(一作齊關)長城(在縣五里鳳凰山上度岳陽山而東)萊蕪故城(在縣東萊蕪谷内漢置縣)
(屬泰山郡水經汶水出萊蕪縣原山酈註縣在齊城西南原山又在縣西南六十許里又淄水出萊蕪縣)
(原山註云淄水出縣西南山下世謂之原泉東北流逕萊蕪谷屈而西北流逕其縣故城南從征記曰城)
(在萊蕪谷當路阻絶兩山間道由南北門卽此城也後魏地形志貝邱有萊蕪城縣卽劉宋僑置之貝邱)
(縣也)顏神店鎮(卽縣治以顏文姜神祠得名)讀書臺(在縣東荆山之麓下臨秋谷上)
(有磐石廣平相傳為宋范仲淹讀書臺)
登州府
蓬萊縣㡉國(在縣境古侯國今名古㡉村)田橫寨(在縣西北三里與蓬萊閣)
(東西相對西北二面皆海相傳漢韓信破齊田橫東走于此明萬歴癸已因倭警調浙兵戍登設有城垣)
(遺址尚存)牟平城(在縣東南九十里漢縣屬東萊郡武帝封齊孝王子渫為牟平侯)㡉城
(在縣西與黃縣界卽㡉國漢置縣屬東萊郡北齊省)蓬萊城(在縣北一里漢武帝于此望海中蓬)
(萊山因築城以為名唐貞觀八年置蓬萊鎮神龍三年移黃縣治蓬萊鎮改曰蓬萊去鎮南一里卽今府)
(治也)望仙門(在郡城内世傳漢武帝遣方士望仙于此今更為譙樓)鯀城(在縣南三十里)
(羽山上相傳魏將田豫築城以禦吳將周賀因城近羽山故名)烏胡戍(在縣北海中二百六十五)
(里烏胡島上唐大宗貞觀二十年因征高麗置烏胡大謝二戍後遂為鎮永徽中廢按通鑑太宗貞觀二)
(十二年烏胡鎮將古神感將兵擊高麗註云烏胡鎮常置于海中自登州東北海行過大謝島龜歆島淤)
(島至烏胡島又三百里北渡烏胡海)大謝戍(在縣北海中三十里大謝島上周迴一百二十二步)
抹直口(在海東北五里海濱唐太宗命將張亮伐高麗泛海南還捨舟登岸而西曰抹直去後人)
(因以為名)新開海口(在縣北水城内宋慶歴二年郡守郭志高奏置刀魚巡簡水兵三百戍沙)
(門島備禦契丹每仲夏仍居鼉磯島以防不虞秋冬還南岸此口卽舊屯刀魚戰艦之所)備倭城
(卽新開海口明洪武九年知州周斌奏設登州衛置海船運遼東軍需指揮使謝規以河口淺隘奏議挑)
(浚繞以大城北砌水門以抵海濤南設關禁以譏往來後以倭夷襲寧海而防禦倍嚴世謂之備倭城云)
黃縣萊子城(在縣東南二十里古萊子國春秋宣公七年公會齊侯伐萊杜預註)
(卽東萊黃縣是也齊乘地名龍門山峽之間鑿石通道極為險隘土人曰萊子關路史謂卽萊朱國)士
鄉城(在縣西北十里後漢書孔融為鄭康成特立一鄉曰昔齊置士鄉越有君子軍皆異賢之意也)
(按管仲制國為二十一都工商之鄉六士之鄉十五士鄉之名以此)黃縣故城(在縣東二十五)
(里漢縣屬東萊郡謂之東黃城漢志秦欲伐匈奴使天下飛芻輓粟起于黃腄是也唐先天元年析蓬萊)
(之黃冠村别置黃縣卽今治)徐鄉城(在縣西北五十里漢縣屬東萊郡齊乘云以徐福求仙為)
(名也成帝封膠東恭王子炔為徐鄉侯)大八城(在縣東北二十里齊乘魏司馬懿伐公孫淵築)
(此城以運糧儲寰宇記云今新羅百濟往還常由于此)中郎城(在縣城東郡國志云後晉石勒)
(遣中郎將石開築此城以防海故名寰宇記後魏武定元年分東萊縣于黃縣東一百步中郎故城置東)
(牟郡是也)牟州城(在縣東南十五里馬嶺山高齊天保七年移牟平治于馬嶺山南置牟州卽此)
寶花臺(在縣東二里故金華宫西北)
福山縣牟城(在縣西北三十里古牟國城為牟子所築)之罘故跡(在縣東北)
(三十五里之罘山上史記秦始皇二十九年登之罘刻石紀功三十七年登之罘射殺一巨魚漢武帝太)
(始三年幸瑯邪觀成山登之罘稱萬歲皆此地也)八角海口(在縣西北四十里宋淳化四年)
(遣陳靖等使高麗自東牟趨八角海口是也)
棲霞縣嵎夷(在縣東北二十里以岠嵎山而名尚書分命羲仲宅嵎夷曰暘谷寅賓出)
(日禹貢云嵎夷旣略是也)陽疃鎮(卽縣治今腄黃故域唐為蓬萊之陽疃鎮屬東牟郡金劉豫時)
(始置縣)
招遠縣光州城(在縣西北三十里元魏所置之東曲成縣也孝昌四年分青州置光)
(州治於此)潘家城(在縣東北二十里相傳宋潘美於此築城禦宼)
萊陽縣古城(在縣西南四十里世傳齊侯滅萊時所築)黃土臺(在縣西南八十)
(里相傳秦始皇築臺以望仙)昌陽城(故城有三一在縣東七十里昌山之陽漢縣屬東萊郡宋)
(時在文登界内寰宇記云在文登西南三十里是也一卽今之縣治晉初廢昌陽入長廣縣元康八年於)
(故城西七十里復置昌陽屬長廣郡舊志云萊陽縣城晉元康所築是也一在縣東南二十三里隋大業)
(間築唐永徽中為水所圯寰宇記所謂廢昌陽城是也)鄒盧城(在縣南境漢縣屬膠東國寰宇)
(記云今縣兼有長廣挺觀陽鄒盧之地按邑志云縣南七十里有胡城疑卽此也)挺城(在縣南七)
(里漢縣屬膠東國)觀陽城(在縣東三十里漢縣屬膠東國應劭曰在觀水之陽故名)長廣
城(在縣東五十里漢縣屬瑯琊郡漢志註云有萊山萊王祠貕養澤在西是也寰宇記高齊天保七年)
(因長廣郡自膠東移入中郎城復移長廣縣于膠東城此城遂廢按邑志云縣西七十里長清山東南有)
(長廣城蓋指膠東之故址也)胡城(在縣南七十里唐時置戍于此)
寧海州腄城(在州東三十里漢縣屬東萊郡漢志註云有之罘山聲洋丹水所出東北)
(入海齊乘云唐武德六年於此置清陽縣後廢入文登城對之罘山臨清陽水故名清陽卽漢志所謂聲)
(陽是也一名陽庭城按舊志入文登今從齊乘)育犂城(在州東南八十里漢縣屬東萊郡齊乘云)
(在㵐港水側其地良沃故名)
文登縣暘谷(在縣西六十里相傳為帝堯命羲仲賓日處)齊康公城(在縣)
(南三十五里宋村東齊田和遷其君海上食一城一牢卽其地也城内有天地壇遺址各方一丈五尺舊)
(志入寧海州云在州東十里)召文臺(在縣東北一里文登山下寰宇記始皇東遊召集文士登)
(山論功頌德後人因以名臺)東牟城(在縣西北十里漢縣屬東萊郡高后封齊悼惠王子興居)
(為東牟侯)鄭康成隠居(在縣西四十里長學山下相傳漢鄭康成栖隠于此教授生徒有書)
(院遺址)文登營城(在縣東十里明宣德中建)五壘島城(在縣南八十里)遠島
城(在縣西八十里)元真島城(在縣東南一百里)竹島城(在縣東南八十里按元真)
(一作延真海中山詳海防)
海陽縣夙敬亭(在縣西北三駕山下漢時之亭鄉也曾設鹽官于此)高麗戍
(在縣西境寰宇記魏司馬懿討遼于此置戍故名金時因舊址築以防海今名行村寨)中郎城
(在縣西北境世傳石勒時中郎將石開防海所築)
榮成縣不夜城(在縣西十餘里春秋時萊子所築齊地記古有日夜出見于東萊故)
(萊子立城以不夜為名漢縣屬東萊郡)秦東門(在縣東成山巔秦丞相李斯所書併有訟獄公)
(所四字)望海臺(在縣東海濱相傳秦皇築以望海)石柱(在縣東海中世傳始皇造橋觀)
(日出處神為之鞭石立柱今海中有竪石往往相望有石柱二出没波中齊記云始皇欲渡海立此石標)
(之)
萊州府
掖縣過亭(在縣北境夏寒浞之子澆處於此)沙邱城(在縣東北相傳商王)
(受所築)轉鮒(在縣北境齊景公所謂觀於轉鮒卽此也)望海臺(在縣西北十里秦始皇東)
(巡築以望海)盤石(在縣北五十七里北臨大海有一盤石方圃五步上有汙樽狀若石盞故老相)
(傳云秦始皇於此鑿盞以盛酒醢祈祭百神見寰宇記)丹霞壁(在縣東四十里聖水頭周圍山)
(勢峻拔有石刻丹霞壁三字相傳為漢韓信所書旁有試劍石)掖故城(卽今縣治漢縣屬東萊郡)
(以縣東南掖水得名)臨朐城(在縣北二十三里漢縣屬東萊郡顏師古云齊郡旣有臨朐而東萊)
(又冇此縣蓋各以其所近為名也漢志註有海水祠卽今之海廟)曲成城(在縣東北六十里海)
(濱漢縣屬東萊郡漢志註有參山萬里沙祠高帝封蟲達為曲成侯晉改曲成元魏析置東西曲成縣此)
(為西曲成隋省)當利城(在縣西南三十六里漢縣屬東萊郡水經膠水又北過當利縣西北入于)
(海是也北齊廢隋復置唐省入掖縣)陽樂城(在當利故城北漢縣屬東萊郡)陽石城(在當)
(利縣故城東漢縣屬東萊郡十三州志云當利縣東有陵石城成帝封膠東共王子慶為陵石侯陵卽陽)
(字之誤也)三山臺(在縣北五十里漢武帝築臺北望海中三山)萬里沙(在縣東北三十)
(里夾萬歲河兩岸沙長三百里漢書郊祀志武帝元封元年大旱禱萬里沙)幸臺(在郡城内武帝)
(東巡訪安期生登此碑篆尚存)燕臺(在縣東北一里演武場之侯南燕慕容德以掖城為青州治因)
(置此臺)曲臺城(在郡城北唐初置縣尋省入掖縣)
平度州卽墨故城(在州東南六十里齊舊邑史記蘇秦曰齊有瑯琊卽墨之饒是)
(也戰國田單拒樂毅于此城北數里有樂毅城相傳為毅攻卽墨時所築齊田市為膠東王都此漢縣屬)
(膠東國城旁有康王城景帝子寄膠東康王之故封也俗名朱毛城)下密城(在州西五十里膠河)
(西漢縣屬膠東國光武封賈復為膠東侯此其食邑水經註膠水東北逕下密縣故城又云濰水東北逕)
(下密縣故城西是也又漢宣帝祠三戸山于下密今城東有三戸山)平度故城(在州西北六十)
(七里漢縣屬東萊郡武帝封菑川懿王子衍為平度侯水經註膠水北逕平度縣歴土山注于海海南土)
(山以北悉鹽坑相承修煮不輟北眺巨海杳冥無極天際兩分白黑方别所謂之溟海者也)盧鄉
城(在州西北五十里漢縣屬東萊郡城東南有豁口卽今之大豁口也北齊廢隋復置唐省入昌陽縣)
膠東城(在州城内晉置膠東縣水經註膠水東北逕膠東縣故城西是也後齊改長廣隋改膠水)
公沙穆故居(在州北十八里公沙山下漢公沙穆居此有公沙石)烈婦臺(在州東南)
(沽尤河西一里許臺高二丈餘為烈婦王氏築世謂之貧女臺)仙人臺(在州東北八十里青山下)
(列仙傳膠東公沙宿飲白鶴泉得仙常遊石臺之上卽此也其臺四絶不可登陟見寰宇記)
濰縣禹王臺(在縣北六十里大禹治水時所築有禹廟)斟亭(在縣西南五十)
(里舊志以為夏侯斟鄩氏之國左傳寒浞使子澆滅斟灌及斟鄩氏杜預註北海平壽縣東南有斟亭是)
(也)寒亭(在縣東北三十里左傳云寒浞伯明氏之後杜預云寒國北海平壽縣東寒亭是也)伯
夷待清處(在縣西十五里孤山下孟子伯夷避紂居北海之濱卽此)營邱城(在縣南三)
(十里相傳齊太公始封處今昌樂臨淄俱有營邱詳見臨淄縣下)節女孝蹟(在縣西北二十)
(五里節女山上郡國志齊湣王伐楚蘇渾死焉有五女終身不嫁呼父魂葬於此山因名)平壽城
(卽今縣治本商周故邑漢置縣屬北海郡後漢為北海國舊志云在縣西南三十里存攷)桑犢城
(在縣東南三十里漢縣屬北海郡)麓臺(在縣西南二里漢公孫弘讀書處臺高二丈三尺有泉曰)
(補生泉)西下密城(在縣西二里半隋開皇三年罷北海郡置下密縣于廢郡城中十六年又)
(于此置濰州而移下密治于州西二里半所謂西下密縣也)東下密城(在縣東四十五里隋)
(開皇七年分下密縣東界為膠東縣世謂之東下密縣也)
昌邑縣密邑(在縣東南境春秋隠公二年紀莒盟密卽此)鄑城(在縣西三十里)
(海濱左傳莊公元年齊師遷紀鄑卽此)棠鄉(在縣南八十里甘棠社左傳襄公六年圍棠杜預註)
(棠國也在都昌孟子國人皆以夫子將復為發棠亦此地也)伯牛埠(在縣西北五十里又東有)
(閔子騫埠南有子游池三賢聯跡於此)都昌城(在縣西北二里今治乃古城之東南一隅齊景)
(公封晏嬰以都昌辭而不受卽此漢置縣屬北海郡高祖封朱軫為都昌侯水經濰水東北逕都昌縣東)
(又東北入於海酈註云北海相孔融為黃巾賊圍于都昌太史慈為融求救劉備持的突圍其處也)密
鄉城(在縣東南二十五里卽密邑漢置縣屬北海郡成帝封膠東頃王子琳為密鄉侯水經註北逕)
(平城亭西又東北逕密鄉亭西應劭曰淳于縣東北六十里有平城亭又四十里有密鄉亭故縣也)回
馬坡(在縣東山下都昌侯朱軫閱武處下有飲馬澗)博陸聚(在縣西四十里濰水東岸漢封)
(霍光為博陸侯食邑北海顏師古曰蓋鄉聚之名非邑也)四知臺(在縣城東北角漢楊震為東萊)
(太守後人慕其清節因以四知名臺按楊震辭金為山陽郡之昌邑此本都昌至宋建隆三年始改今名)
鄭公鄉(在縣南一百二十里漢北海相孔融為鄭康成特立一鄉卽此今名鄭公社)大小
營城(在縣南五里相傳漢孔融拒黃巾處)砦亭城(卽鄑城唐武德二年置縣俗呼為瓦城)
膠州介國(在州西南東方夷國春秋僖公二十九年介葛盧來朝是也)尤涉
亭(在州西南五里計斤城旁見後漢)長城(在州南一百二十里大珠山巔齊長城自平陰防門)
(東逾泰山穆陵至大珠山海濱而止詳見肥城縣下)韓信道(在州西北二十里漢韓信追田橫于)
(卽墨假道于柏欄將軍處)袚城(在州西南七十里漢縣屬瑯邪郡)邞城(在州西南境膠水之)
(東漢縣屬瑯邪郡文帝封吕平為邞侯水經註膠水經邞縣故城西是也)黔陬城(在州西南七十)
(里卽介國漢置黔陬縣瑯邪郡兩城夾水而立後移城于膠水相去三十里謂之東西二城水經註膠水)
(北逕西黔陬城東是也)計斤城(在州西南七里漢志註莒子初都此後徙莒計斤本介根又曰)
(介亭左傳襄公二十四年伐莒侵介根是也漢置縣屬瑯邪郡今有兩塔對立曰東西計斤)祝兹
城(在州西南五弩山北漢縣志在兹鄉屬瑯邪郡武帝封膠東王子延為祝兹侯水經註膠水經祝兹)
(縣故城是也)庸生村(在州西北七里漢庸生談經于此有洗硯泉)石室(在州南九十里)
(大珠山之陽晉高士陳仲舉隠于此)膠西城(在今治西南一里隋置縣元置膠州)
高密縣朱晏城(在縣東南三十里卽晏平仲為齊相所食邑)凉臺(在縣西南)
(五十里齊王避暑於此故名)龍且城(在縣西南五十里楚將龍且築以屯兵救齊)韓信
壩(在縣西五十里舊志信與楚將龍且夾濰水而陣囊沙壅水于此有石壩二行水流過壩時或怒號)
(土人以占風雨又有韓信溝相傳信旣下齊城望北有王氣乃鑿溝以洩之)高密故城(在縣)
(西南四十里漢縣屬高密國光武封鄧禹為高密侯亦曰城陰城)夷安城(在縣東南十五里北)
(城社漢縣屬高密國明帝封鄧珍為夷安侯水經膠水北過夷安縣是也高密省于北齊隋復置在夷安)
(城東南二十里今名故縣社唐武德二年移治義城堡六年復遷夷安城寰宇記云縣理之東南外城卽)
(古夷安城也今按邑志所載山水古蹟里數較之寰宇記偏西北十餘里城郭壇壝皆元時所建齊乘指)
(今治西北舊城為宋縣則遷自元初可徵矣)柜城(在縣南三十里漢縣屬瑯邪郡漢志註根艾水)
(東入海今名柜城河)稻城(在縣西南五十里漢縣屬瑯邪郡齊乘云高密西南濰水堰側土人呼堰)
(為趙貞女防此卽稻城遺跡春秋稱瑯邪之稻漢有塘堰蓄濰水以漑稻因名其城武帝封齊孝王子定)
(為稻侯卽此)高陽城(在縣西北三十里漢縣屬瑯邪郡成帝封淮陽王孫並為高陽侯一名膠)
(陽亭隋大業末廢今有高陽村)膠西城(在縣東南三十里膠墨二水之間土人呼為朱晏城云卽)
(晏平仲所食邑也墨水世謂之張奴水水經註云張奴水發夷安縣東南阜下西北流歴膠陽縣注于膠)
(水之左東北為夷安潭風俗記曰淳于縣東南五十里有膠陽亭故縣也按此則膠西當作膠陽漢縣屬)
(北海郡)鄭康成故里(在故稻城旁郡國志稻城亦謂之鄭城康成故宅在此後漢書孔融)
(為北海相告高密縣為康成特立一鄉曰鄭公鄉廣開門衢令容高車號為通德門史承節祠碑云比商)
(山之四皓鄉曰鄭公類東海之于公門稱通德卽指此也)北齊高陽城(在縣北三十五里齊)
(天保七年置今為高陽村見寰宇記邑志目為夷安城誤也)義城堡(在縣西北二里唐武德初)
(置縣于此)
卽墨縣釣臺(在縣北六十里沽水上相傳太公居東海之濱垂釣于此)姑尤(在縣)
(西北六十里齊之東界左傳聊攝以東姑尤以西是也)明堂故址(在縣西南三十八里女姑)
(山北漢志註不其縣有明堂武帝所造)田橫島(在縣東北一百里齊田橫率五百餘人棲于此)
不其城(在縣西南二十七里一作不期漢置縣屬瑯邪郡武帝太始四年帝幸不其是也晉于此)
(置長廣郡)臯虞城(在縣東北五十里漢縣屬瑯邪郡武帝封膠東康王子建為臯虞侯)壯武
城(在縣西六十里古夷國漢置縣屬膠東國文帝封宋昌為壯武侯)粥熟城(在縣東南八里)
(舊志云漢邑)鄭康成教授處(在縣東南四十五里不其山下三齊記鄭康成教授不其)
(山下井中生草大如䪥葉長一尺餘堅韌異常土人名曰書帶草)
武定府
惠民縣厭次城(本漢縣名故城在陵縣之神頭鎮又陽信東南有富平城此係東漢)
(之厭次其治馬嶺城者則晉與元魏之厭次也北齊廢厭次隋開皇中復置至唐貞觀中置棣州于厭次)
(縣縣為附郭隨州以遷一徙于陷棣州在縣東南四十里此唐之厭次也再徙于古城在縣東南六十里)
(此五代之厭次也三徙于喬家莊卽今治乃宋元之厭次也城内東察院本厭次故治中有史良臣縣廳)
(題名記明治凡州不設附郭洪武元年省厭次入州)棣州城(州凡三徙一在縣東南四十里唐貞)
(觀中置棣州于厭次縣卽此城外周九里内惟一里土人謂内阯為王府紫城蓋唐歴封其子為棣王者)
(四故云西北有通天臺東南有鬭雞臺城南曁東距土河各十二里唐太和二年大水壞棣州城五代時)
(華溫琪為棣州刺史徙新州以避河患世名故治為陷棣州一在縣東南六十里卽華温琪所遷也城周)
(九里南距大清河西曁北距土河各僅一里宋大中祥符中河北轉運使李士衡奏徙今治世名故治為)
(古城今治本陽信界之喬氏莊城中突起處名喬子頭)蛤□鹽池(在縣南境唐書棣州有蛤)
(□鹽池歲産鹽十萬斛李真卿以棣州入朱滔獨蛤□為李納所據以專其利後棣州入王武俊納乃築)
(壘以守謂之三汊云)謝恩臺(在縣北三里相傳為謝金章宗賑恤築)駐驆臺(在縣北一)
(百里八方泊明宣宗親征漢王高煦駐蹕于此)鷄鳴臺(在縣治正衙後圃井南)
青城縣青城鄉(在縣南境本漢梁鄒縣地金天興間始置青城縣尋廢元太宗七年)
(復置明洪武二年省入鄒平齊東十四年再復仍割鄒平二鄉武定二鄉齊東四鄉以廣之其自鄒平割)
(入者青城鄉其一也)
陽信縣陽信故城(在縣西南五里漢縣屬渤海郡高祖封吕靖為陽信侯水經屯)
(氏别河東北逕陽信縣故城南是也今有截河舖隋置棣州治陽信卽此俗名城子務按邑志西北有博)
(昌千乘二城本之寰宇記攷元魏地形志樂陵郡領縣四次曰陽信註云治陽信城此漢屬渤海之古陽)
(信也又有樂陵郡領縣五首曰陽信註云有千乘博昌二城此則劉義隆于故千乘地置郡而魏因之者)
(也千乘本在博興樂安之間于此何預舊志沿誤今正之)富平城(在縣東南四十里齊乘云張安)
(世子延壽徙封之邑水經云商河東北流逕馬嶺城西北而流屈而東注南轉逕城東又東北逕富平縣)
(故城北分為二水入海卽此富平也按西漢富平明帝改為厭次其故城在陵縣東北二十里相距甚遠)
(不應在此豈張之故封本陳留之富平徙邑于此仍其故號歟城與舊武定州接壤州志云富平城在州)
(東四十里)黃巾寨(在縣東南二十五里相傳為漢東郡太守曹操追擊黃巾賊于此)邵城
(卽富平城晉邵續與段匹碑弟文鴦合兵攻石勒屯兵于此故名卽今之桑落墅也元魏志註城中有鐵)
(柱神)馬嶺城(在縣南欽風鎮之南商河故瀆所逕水經註城在河曲之中是也晉為厭次治元魏)
(因之宋大中祥符中遷棣州于陽信南界喬氏莊而置陽信于厭次故城亦此也)
海豐縣無棣(在縣西北境管子所云北至于無棣是也)秦臺(在縣東北五十里相)
(傳始皇望仙所築)千童城(在縣西南境寰宇記秦始皇遣徐福將童男女千人入海求蓬萊不)
(死之藥築此城以居之漢置縣屬渤海郡水經註無棣溝東南逕千童縣故城東是也今樂陵有干童鄉)
(亦故縣地)信城(在縣北十里城周六七里形如磬折而缺其西南今名信城里舊志云韓信下齊所)
(築又縣北八十里有廣武城云李左車所築又縣北三十里有龍且城)月明沽(在縣東北寰宇)
(記云西接馬谷山東濱海煮鹽之所也)無棣城(在縣西北二十里五代周置保順軍宋移無棣)
(縣治此元為東無棣縣西無棣在直棣慶雲縣境内)
樂陵縣燕畱城(在縣北境郡國志云卽齊桓公割地與燕處管子謂桓公曰北伐以)
(燕為主反其侵地柴夫吠狗是也註云二邑名)重合城(在縣東南境漢縣屬渤海郡今謂之重合)
(鄉又縣西為千童鄉城見海豐縣下)樂陵故城(在縣東南二十里漢縣屬平原郡水經商河東)
(逕樂陵縣故城南是也元魏永平中徙治于縣東五十里唐貞觀中徙于咸平鎮明洪武中徙于富平鎮)
(卽今治)東鄉城(在縣境見後魏地形志註)鬲津城(在縣西南隋置縣以河為名唐貞觀)
(初省入樂陵)福城(在縣西北唐貞元中淄青所守福城戍也)
商河縣朸城(卽今縣治齊之麥邱邑漢置朸縣屬平原郡又帝封齊悼惠子辟光為朸)
(侯亦曰朸鄉城水經河水東北逕朸鄉是也邑志云隋開皇十六年於朸故城置商河縣唐武德中築城)
(周三里許蓋卽其遺址也)寬河鎮(在縣東三十里鎮在商河之北馬頰河之南)鳳臺(在縣)
(東南三里相傳昔有鳳儀于此)王彥章城(在縣東南二十里相傳為梁王彦章所築)千戸
營城(在城東北四十里城周四里許相傳為元時張千戸所築)
濱州段臺(在州城西北隅不詳所始齊乘云齊將段子明墓也)茅焦臺(在州)
(城東北隅世傳為茅焦隠所土人建祠其上)秦臺(在州東北十里一名蒲臺水經註長聚溝南海)
(側有蒲臺臺高八丈方二百步三齊略記曰厭次東南有蒲臺秦始皇東遊海上于臺下蟠蒲繫馬至明)
(歲生蒲萦委若有繫狀似水楊可以為箭寰宇記云始皇築之以望海視蓬萊宫今東去海三十里)渤
海城(在州東四十里唐垂拱中分故溼沃縣及蒲臺縣地置渤海縣天寶中以地鹹鹵遷于李邱村)
(卽今治也後周世宗於縣置濱州明時省縣入)大營城(在州西二十三里金人屯兵所築)
利津縣渠展(在縣北濱海境古置鹽官所也管子齊有渠展之鹽此陰王之國也註云)
(渠展齊地濟水入海處可煮鹽之所也寰宇記海畔有一沙阜高一丈周圍二里俗呼為鬭口淀是濟水)
(入海處海潮與濟相觸故名今淀上有井可食海潮雖大淀終不没百姓于其下煮鹽按之邑志今縣北)
(七十里豐國鎮鹽場是也)利津故城(在縣東門外大清河東岸隋以廢溼沃縣地置永利鎮金)
(明昌間升鎮為利津縣此其故址也)鐵門關(在縣北七十里豐國鎮金置鐡門關明置千戸所以)
(資防禦有土城遺址)烟火臺(在縣東南十二里)黃蘆臺(在縣北三十里)
霑化縣官竈城(在縣東七十里與利津接界城延袤三十里餘臺階門垣遺址尚在)
(世傳秦始皇東遊海上所築城中有棘刺皆向上人呼為順王棘有古井七十二惟臺上一井味甘冽土)
(間有一鐵椻微露掘之卽隠少頃復見)聚仙臺(在縣治東北五十步)龍臺(在縣東郭外高)
(三丈圍五之)南臺(在縣東南十五里高五丈)北臺(在縣東北十五里高與南臺同)招安
鎮(卽縣治宋慶歴中升招安鎮為縣金明昌六年更今名)
蒲臺縣溼沃城(在縣東南境漢置縣屬千乘郡水經河水逕漯陰縣故城北又東北)
(逕溼沃津是也酈註津在漯沃縣故城南地理風俗記曰千乘西北五十里有大河河北有漯沃城故縣)
(也元魏改為後部亭俗名古輔城寰宇記隋開皇中改蒲臺縣以縣北蒲臺為名按蒲臺卽秦臺今屬濱)
(州境)三姑臺(在縣東南三里漢蒲茂三女守貞終身以養其父各築一臺至今鼎峙詳列女)古
城(後魏地形志濕沃有延鄉城后父城)龍居店(在縣東五十里相傳宋太祖徵時潜居于此)
石門(在縣東二十里元戴貞孝義之門也今其下為桑田)雙臺(在縣東二十里許明天啓間築)
(俗名雙臺高一丈圍十餘丈)點軍臺(在縣東北又一大臺在縣東南十二里)
沂州府
蘭山縣鄅城(在縣北十五里古鄅國禹後左傳昭公十八年邾人襲鄅是也唐李百藥)
(父與友人共讀徐陵文有刈瑯邪之稻之語歎不得其事百藥進曰春秋鄅子藉稻杜預謂在瑯邪客大)
(驚號奇童卽謂此也一名啓陽春秋哀公四年城啓陽)繒城(在縣西南一百二十里夏小康季子)
(曲烈之所封也)中邱城(在縣東北三十里春秋隠公七年城中邱後漢志臨沂有中邱亭水經註)
(沂水南逕中邱城西是也漢諸葛亮居此又謂之諸葛城)祝邱城(在縣東南五十里春秋桓公五)
(年城祝邱是也齊乘云今謂之新城)向城(在縣西南一百里春秋宣公四年伐莒取向杜預註東海)
(氶縣東南有向城卽此也今為向城鎮)鍾離城(在縣西南一百二十里春秋成公十五年會吳)
(於鍾離卽此郡國志城為楚將鍾離昧所築故名)穆公城(在縣西北九十里青駝鎮相傳為魯)
(穆公所築東有九女墩西有石門盆泉)郈城(在縣東北四十里故縣社魯邑隋開皇十六年於此)
(置臨沂縣大業二年移縣今理)蘭陵城(在縣西南一百三十里荀卿適楚春申君以卿為蘭陵令)
(是也漢縣屬東海郡)襄賁城(在縣西南一百二十里與鍾離城相對漢縣屬東海郡獻帝封劉虞)
(為襄賁侯水經沂水東過襄賁縣東是也酈註魯連子稱陸子謂齊湣王曰魯費之衆臣甲舍于襄賁是)
(也人曰桑堰水出襄賁縣東注沐瀆齊乘云俗訛作鑿城鑿與柞通今有柞城在縣西南七十里合之水)
(經註為近併志之)開陽城(卽鄅國之啓陽也漢置縣屬東海郡以避景帝諱更名開陽水經沂)
(水南過開陽縣東是也東漢置瑯邪國寰宇記云瑯邪王京徙都開陽漢官儀曰洛陽城南面東第一門)
(門始成夜有一柱來止樓上開陽縣上言南門一柱飛去卽此城門柱也)利成城(在縣東一百里)
(蒼山之南漢縣屬東海郡武帝封城陽共王子釘為利成侯水經註武陽溝水東出蒼山山上有故城卽)
(古利城矣其城因山為基水導山下西北流又西至卽邱縣注于沭)繒縣城(卽繒國漢置縣屬東)
(海郡)卽邱縣(卽春秋之祝邱也漢置縣屬東海郡水經註沭水南經卽邱縣卽此闞駰曰卽祝魯)
(之音蓋字承讀變矣)臨沂城(在縣北五十里今之臨沂社是也漢置縣屬東海郡元魏置沂州屬)
(瑯邪郡水經註沂水南逕臨泝縣故城東是也寰宇記臨沂故城南三里有王導故居)魏其城
(在縣東北境漢置縣屬瑯邪郡高帝封周止為魏其侯)溫水鄉(在縣東北六十里漢昭帝封劉)
(安為温水侯)二疏城(在縣西南一百五十里卽今之羅滕城也漢疏廣疏受歸老于此城之東)
(北有散金臺)孝子里(在縣北二十五里孝感河側晉王祥卧冰處也)王右軍故里
(在縣治之西南晉元帝渡江臨沂王氏皆從之南遷右軍故宅捨為梵舍今之普照寺是也寺旁為右軍)
(祠有晒書臺澤筆池)小營城(在縣東北境齊乘晉元帝之發干戍營也)王僧辯城(在縣)
(東北四十里寰宇記梁將王僧辯屯兵于此)蘭山故城(在縣南八十里唐武德四年置六年)
(省入臨沂)康王城(在縣東五十里前有沙阜謂之康王射箭臺下有康王池不詳所始)舜歌
城(在縣西四十里)鄧王城(在縣西南八十里有曬錢埠)傳家城(在縣西南六十里)
郯城縣禹王臺(在縣東北十里安塢穴下一名釣魚臺按臨沂卽邱以南羣山連絡)
(沐在沂西夾山而行峽間有山口池相傳神禹所鑿沐水由三十六穴湖灌此峽口一支南流達海一支)
(西流會沂恐注沂勢急仍築臺以堰之及明中葉因寇修拱極門毁臺取石臺下得古劍一中有小池荷)
(葉遊魚不解所自臺旣平沐水漲發屢為邑害國朝康熙二十四年題准建壩斷其西流沐患乃息)羽
畎(在縣東北七十里羽山下禹貢蒙羽其藝又曰羽畎夏翟卽此山也山海經其下多水其上多雨無)
(草木有蝮魚郭璞註云卽鯀所殛處上有二泉滙為羽潭左傳所謂其神化為黃熊入于羽淵者是也)
郯故城(在今縣北廢城古郯子國春秋襄公七年郯子來朝是也城之東北隅有郯子帥軍臺遺)
(址)問官聖蹟(縣治西北道旁有碑曰問官故里縣東南三十里有孔望山山上有望海樓縣)
(北十里有傾蓋亭皆遊郯遺跡詳闕里志)曾子故蹟(在縣西北七十里磨山世傳曾子授徒于)
(此)郯縣故城(卽古郯國城内漢置縣屬東海郡卽治于此)勇士亭(在縣境漢書地)
(里志郯有勇士亭古勇士萬邱欣也)于公宅(在縣西十里漢于公為獄吏嘗自言曰吾治獄多陰)
(德後世必有興者令高大其門可容駟馬車今其地名高大社)紅花埠(在縣南四十里寰宇記梁)
(天監二年僮縣人張高等鑿溪引沐水漑田二百餘頃俗名紅花水埠之得名以此僮縣今在沐陽境内)
費縣顓臾城(在縣西北八十里蒙山之陽古顓臾國太皥之後論語昔者先王以)
(為東蒙主是也一名固城)古鄪城(在縣西北七十里古鄪伯國後為魯邑左傳僖公元年公賜季)
(友汶陽之田及鄪是也再傳至武子使南遺為宰始城焉城内有季桓子井相傳桓子穿井得羵羊卽此)
密如亭(在縣西北境春秋閔公二年莒人歸共仲及密杜預註費縣有密如亭)台亭(在古)
(鄪城之南左傳襄公十二年莒圍台卽此)祊城(卽今縣治春秋隠公八年鄭伯請釋泰山之祀而祀)
(周公使宛歸泰山之祊而易許田杜預註曰祊鄭祀泰山之邑也在瑯邪費縣東南後漢志費有祊亭寰)
(宇記漢置費縣後魏移治祊城經再徙而復歸于祊今縣之外城卽故祊城也邑志以陽口城為祊城在)
(縣東北二十五里詳費縣故城下)許田城(在縣東境涑河之南鄭以祊易許田魯與之易而仍)
(以許田名城所未詳也土人訛為許由城)武城(在縣西南八十里關陽川之旁春秋襄公十九年城)
(武城杜預註在太山南武城縣昔子游所宰卽此邑曾子居武城亦此詳闕里志)東陽城(在縣)
(西南六十里東陽村吕氏春秋夏孔甲遊田于東陽萯山卽此又北為五梧城左傳哀公八年晉師伐武)
(城克東陽而進舍於五梧是也)思聖鄉(在縣西南六十里曾子山昔曾子居此山上有曝書臺)
澹臺故居(在縣西南九十里關陽鎮澹臺滅明世居于此有澹臺橋)輿城(在縣西境魯邱)
(輿邑司馬牛之所葬也)原孝屯(在縣西北一百一十里相傳為原憲故居一名原憲城)石
門(在關陽鎮西)老萊故居(在縣西北八十里蒙山下高士傳老萊子隠居蒙山之陽衣緼)
(飲水墾山播殖著書十五篇)費縣故城(一在薛峒一在陽口山漢置縣於古鄪城屬東海郡)
(後魏孝文太和二十年移治祊城復徙于薛峒周徙陽口山隋又移歸祊城至今因之見寰宇記)南
城城(在縣南九十里漢縣屬東海郡後漢屬太山郡晉曰南武城史記齊威王云使檀子守南城則)
(楚人不敢為寇是也)南武陽城(在顓臾城東南十里漢縣屬泰山郡地里志武陽縣有冠石山)
(今之柱子崮也)華城(在縣東北六十里漢縣屬泰山郡)鄭城(在縣西南七十里鄭城社邑志)
(云相傳鄭當時為司農時所居一云康成避跡之地)康成石室(在縣西南八十里南成山寰宇)
(記後漢書鄭康成遭黃巾之亂客於徐州鄭氏孝經序云僕避難于南成山栖遲岩石之下念昔先人餘)
(暇述夫子之志而註孝經蓋康成微遜時所作也今西上可二里許有石室周迴五丈世云康成註孝經)
(于此)孝悌里(在縣東五十里諸滿村古臨沂之孝悌里也顔氏自師古以下世居斯土數傳至杲)
(卿真卿其忠烈尤著云舊志云故城在費縣東五十里中有隠真觀相傳顏魯公所居之處)
莒州莒國(卽今州境古莒子國祥圻封春秋時莒有二一為齊東境之莒邑春秋昭)
(公三年齊侯田于莒是也一為魯之莒父邑春秋定公十四年城莒父及霄又子夏為莒父宰是也惟此)
(為古莒國之莒一云卽魯之莒父邑今州治西南有子夏祠)向城(在州南七十里春秋桓公十六)
(年城向疑卽此也今蘭山縣有向城鎮見左傳宣公四年取向杜預註)兹亭(在州東北境春秋莒)
(邑郡國志云姑幕縣東北有兹亭卽春秋防兹之兹邑也)郠(在州境莒邑左傳昭公十年伐莒取郠是)
(也)樂毅壘(在州東南壩上舊志云樂毅伐齊下七十餘城獨莒為齊堅守毅攻圍不下退九里)
(而為壘今十里舖之護水堤其遺址也)長城(在州東北一百二十里高䂞山之巔自此南絶浯水)
(過卧牛城又南傍高華嶺入諸城境)莒縣故城(卽今州治本莒國漢置縣為城陽國治文帝封)
(朱虚侯章于此水經沐水東南過莒縣東酈註其城三重並悉崇竣惟南開一門内城方十二里郭周四)
(十許里無知之難小白奔焉樂毅攻齊守嶮全國列女傳齊人把梁殖襲莒戰死其妻哭于城下七日而)
(城崩卽此漢桓帝延熹二年宗資發五陽郡兵討泰山賊平之五陽謂城陽南武陽開陽陽都安陽也)
靈門城(在州北一百二十里漢縣屬瑯邪郡漢志註靈門縣有高䂞山壺山浯水所出是也)姑
幕城(在州東北一百六十里商侯國地里志或曰薄姑漢置縣屬瑯邪郡水經註浯水東北經姑幕)
(縣故城東縣有五色土王者封建諸侯隨方受之禹貢徐州厥貢惟土五色是也地在諸莒之交博物記)
(濰水入城東南五里有公冶長墓元魏地形志姑幕有荆台山今山與墓皆在諸城縣西北境邑志云去)
(姑幕城五里齊乘以為卽今之石埠城也)箕城(在州西北九十里以箕屋山得名漢縣屬瑯邪郡宣)
(帝封城陽荒王子文為箕侯)椑城(在州南七十里卽古向城漢置縣屬瑯琊郡漢志註云夜頭水)
(經椑南至海是也夜頭水一名向水故有向城之目矣)高廣城(在州南境漢縣屬瑯邪郡宣帝)
(封城陽荒王子勲為高廣侯寰宇記云新山亦瑯琊所屬)高鄉城(在州東南七十三里漢縣屬瑯)
(琊郡宣帝封城陽惠王子休為高鄉侯齊乘以為卽今之十字路城也)辟陽城(在州西南境今)
(之葛溝古葛陂水也水經註沭水南與葛陂水會水發三注山西南流逕辟城南世謂之辟陽城也武帝)
(封城陽共王子壯為辟陽侯其水於邑積以為陂謂之辟陽湖)曹公城(在州南二十里齊乘云魏)
(武征陶謙所築今曰五花營)孝子靈跡(在州北一百里唐孝子孫旣廬墓有醴泉湧出之應)
蒙陰縣顓臾(魯附庸國古城在費縣蒙山之陽蒙陰乃其北境今有顓臾祠在縣西南)
(峺崓下)堂阜(在縣西三十里春秋莊公九年鮑叔受管仲及堂阜而脫之杜預註東莞蒙陰縣西)
(北有夷吾亭乃鮑叔牙解管仲桎梏處卽古堂阜也水經註桑泉水又東南堂阜水入焉卽此)蒙陰
故城(在縣西南十五里漢縣屬泰山郡春秋哀公十七年盟于蒙杜預註古蒙陰城是也水經註桑)
(泉水又東南逕蒙陰縣故城北今謂之西城子又一城在縣東十里綿山下為東城子晉之蒙陰城也晉)
(志蒙山在其東南)盧城(在縣東北一百二十里盧崓山下漢縣屬城陽國水經註盧川水經城陽)
(盧縣故蓋縣之盧上里也漢書作慮金于此置盧固縣)鐵城(在縣東四十里未詳所始)承宫
故居(在縣南五里蒙陰山下漢瑯琊承宫避亂此山立性好仁不與物競人有認其黍者捨之而去)
(見水經註)
沂水縣陽國(在縣境古陽國春秋閔公二年齊人遷陽是也)鄆亭城(在縣東北)
(四十里春秋成公元年伐莒取鄆昭公元年取鄆十三州記云魯有東西二鄆昭公所居者為西鄆在東)
(平郡莒魯所争者為東鄆卽此縣是也水經註京相璠曰姑幕縣南四十里員亭故魯鄆邑郡國志東莞)
(縣有鄆亭今在團城東北四十里猶謂之故東莞城矣)紀崓(在縣西北七十里相傳紀子去國栖)
(此)邳鄉城(在縣北境水經註沭水東南流逕邳鄉南南去縣八十里許城有三面而不周于南)
(俗謂之半城)浮來(在縣北邳鄉之西浮來山下水經註沂水東逕浮來之山春秋隠公八年盟于)
(浮來卽公來山也在邳鄉西故號邳來之間)穆陵關(在縣北一百二十里)二賢庄(在縣)
(西北八十里閔公山上相傳為閔子避地之所又有子路依栖岩上有曬書臺試劍石)防城(在縣)
(西北境春秋莊公二十九年城諸及防又會于防杜預註蓋縣東南有防城)長城(在縣北九十五)
(里太平社)蓋城(在縣西北七十里齊陳仲子兄戴食邑于此漢置縣屬太山郡景帝封王信為蓋侯)
(水經註沂水東逕蓋縣城南是也隋開皇十六年于此城置東安縣俗誤以為東莞故城)東莞城
(卽今縣治本鄆邑漢置縣屬瑯琊郡武帝封城陽共王弟吉為東莞侯魏黃初中立為東莞郡寰宇記本)
(漢東莞縣城南燕于此置圍城鎮去東安郡三十里城正圓因名圍城隋開皇十六年改為沂水縣按此)
(則縣治卽屬圍城齊乘以為在沂水東北三十里所未詳也)東安城(在縣南五十里漢縣屬東)
(海郡漢封魯孝王子強為東安侯水經註沂水南逕東安縣故城是也)陽都城(在縣南一百二)
(十里本陽國漢置縣屬城陽國漢書明帝東巡幸陽都註陽都故城在沂水縣南邑志以為卽今之葛溝)
(鎮也按水經註沭水南與葛陂水會又南過陽都縣東沂水南逕陽都縣故城東又南與蒙山水合是陽)
(都當在葛溝之南蒙山下口之北也)薛臺(在縣西一百里俗呼薛王臺不詳所始)五壇(在縣)
(北一百二十四里沂山之東晉義熙中劉裕北伐南燕于此立壇以祭五帝)
日照縣姜公臺(在縣東北二十里去東海里許博物記太公吕望所出有東吕鄉又)
(釣于棘津其浦今存)海曲城(在縣西十里漢縣屬瑯琊郡漢志註云有鹽官齊乘海限塞山有此)
(一曲故名宋元祐二年置日照鎮金置縣至今因之)石臼營(在縣東二十里石臼所軍屯有石城)
劉勰故里(在縣西八十里劉三公庄梁東宫舍人劉勰之所居也)李睦營(在縣西北)
(九仙山相傳李睦常軍于此)
泰安府
泰安縣周明堂遺址(在縣東北四十里古帝王巡狩朝諸侯之所史記封禪書)
(泰山東北阯古時有明堂處是也旁有谷山寺)紅亭(在縣南境左傳昭公八年大蒐于紅自根牟至)
(于商衛是也郡國志紅亭在奉高縣西北)蜀亭(在縣西境春秋成公二年盟于蜀是也杜預註博縣)
(西北有蜀亭)龍鄉城(在縣東南五十里左傳成公二年齊侯圍龍杜預註在博縣西南漢高帝)
(封謁者陳署為龍鄉侯水經註汶水西逕龍鄉故城南是也)陽關城(在縣東南六十里魯邑左)
(傳襄公十七年逆臧紇自陽關水經註汶水西南逕陽關故城郡國志鉅平縣有陽關亭)鑄鄉城
(在縣西南一百餘里水經註汶水又西蛇水注之蛇水出泰山西南流逕汶陽田又西南逕鑄鄉城西左)
(傳所謂蛇淵囿也京相璠曰蛇邱城下有水魯囿也俗謂之濁須水矣蛇水又西南逕夏暉城卽下讙城)
(蛇水又西南入汶按鑄鄉城卽蛇邱城舊志以鑄鄉入平陰以蛇邱入寧陽均無確據泰安舊志云蛇邱)
(在其境内今泰山西南有濁河會諸泉入汶卽濁須水也此城當在泰安肥城界上)棘亭(在縣西南)
(境水經註汶水又西溝水注之水出東北馬山西南流逕棘亭南春秋成公三年圍棘是也南去汶水八)
(十里又西南逕遂城東又西逕下讙城西而入汶水按濁河之南有沙河卽溝水也以水驗之棘亭當在)
(縣境也)下讙城(在縣南境春秋桓公三年會于讙杜預註蛇邱縣西有下讙亭俗謂之夏暉城)
博邑(在縣東南春秋哀公十一年會吳伐博漢灌嬰破田橫于城下卽此也)謝過城(在縣)
(東北十五里春秋夾谷之會齊侯歸田以謝過城之名以此城南有汶陽田俱詳闕里志)柳里(在縣)
(東南一百里柳下惠故居有墓在焉名曰柳里村)長城(在縣北泰山之陰與歴城接界)奉高
城(在縣東北十七里漢置縣屬泰山郡治漢地里志註有明堂在西南四里水經汶水東南過奉高縣)
(北酈註奉高縣漢武帝元封二年立以奉泰山郡治也寰宇記云分嬴博二縣所置鄒山記云徂徠山在)
(梁父奉高博三縣界)博城(在縣東南三十里舊縣村本齊博邑漢置縣屬泰山郡漢志註有泰山廟)
(岱山在西北水經註汶水南逕博縣故城東是也後魏改博平隋改汶陽又為博城唐改乾封皆此宋開)
(寶五年移乾封于岱岳鎮大中祥符元年改曰奉符又築新城在今治東南三里金置泰安州復還舊城)
(元明因之卽今治也)蛇邱城(在縣西南一百餘里漢置縣屬泰山郡縣治鑄鄉故城春秋左傳宣)
(叔娶于鑄杜預曰齊北蛇邱縣所治鑄鄉城者也互見肥城縣下)柴城(在縣東南五十餘里漢置)
(縣屬泰山郡水經註淄水西南逕柴縣故城世謂之柴汶矣)梁父城(在縣南九十里梁父山之)
(南漢置縣屬泰山郡水經註曰王者封泰山禪梁父故縣取名焉又云汶水左會淄水水出泰山梁父縣)
(東是也寰宇記在乾封縣東南五十九里按此城在寧陽縣東北百里泗水縣北四十里兩邑志均載入)
(本三縣接界之地也)岱山城(在縣東南七十里寰宇記曰廢岱山縣北齊置在乾封縣東南四十)
(里依徂徠山隋開皇三年廢為奉高縣五年又改為岱山縣大業二年廢入博城縣)登封臺(在縣)
(北泰山上歴代登封之所臺下有無字碑秦始皇所立一云石表一云神主石一云其下有金簡玉書莫)
(可測識)金簡玉策(在泰山上風俗通曰岱宗上有金簡玉策能知人年壽脩短漢武帝探策)
(十八因倒書曰八十其後果壽八十明成化壬寅秋日觀峯雨水衝出玉簡會中使有事東藩取簡以獻)
(命仍瘞舊所今建日照觀)漢明堂遺址(在縣東十里水經註汶水東南流逕南明堂下漢武)
(帝元封元年封泰山降坐明堂于山之東北阯武帝以古處峽狹而不顯也欲治明堂于奉高傍而未曉)
(其制濟南人公玉帶上黃帝時明堂圖圖中有一殿四面無壁以茅蓋之通水圜宫垣為複道上有樓從)
(西南入名曰崑崙天子從之入以拜祀上帝焉于是上令奉高作明堂于汶水如帶圖也古引水為辟雍)
(處基瀆存焉)望仙臺(在縣東北三十里漢武帝築)羊祜城(在縣東南九十里晉羊祜)
(所封之地也)鳳凰臺(在縣治登封門外漢宣帝時有鳳凰集於泰山故名)舞鶴臺(在泰)
(山南四里唐高宗東封築封祀壇如圓丘制又築登封降禪二壇名封祀壇曰舞鶴臺登封壇曰萬歲臺)
(降禪壇曰景雲臺按舊志漢章帝元和元年二月辛未幸泰山柴告岱宗有黃鵠三十從西南經祠壇舞)
(鶴之名蓋取諸此)竹溪遺址(在縣南三十里徂徠山下唐李白孔巢父韓準裴政陶沔張叔)
(明隠此號曰竹溪六逸)社首壇(在縣南社首山聯屬高里山史稱禪社首是也宋真宗禪於此)
(壇明洪武初居民于山中得玉匣内有玉簡十六有司獻于朝驗其刻乃真宗祀后土文也)封祀
壇(在岳南五里許)朝覲壇(在今治南以上三壇俱有宋真宗封頌碑)石守道故里
(在徂徠山下卽竹溪之遺址也宋石介築室于此)古城(在州東四十里俗名怨女城莫詳所自)
肥城縣都君庄(在縣西南四十里相傳卽帝舜成都之處)鑄鄉(在縣南境與舊)
(泰安州接壤劉昭曰周武王未及下車封堯後於鑄漢蛇邱縣之所治也)平陰故城(在縣西北)
(六十餘里左傳襄公十八年晉侯沈玉濟河尋溴梁之會于魯濟同伐齊齊侯禦諸平陰塹防門而守之)
(廣里京相璠曰平陰齊地在濟北盧縣故城西南十里水經濟水北逕平陰城西是也)防門廣
里(在平陰故城西南三里杜預註城南有防防有門于門外作塹橫行廣一里京相璠曰平陰城南有)
(長城東至海西至濟河道所由名防門去平陰三里齊侯塹防門其水引濟故瀆尚存名勝記云齊有光)
(里齊人言廣與光同卽廣里也)京兹(在縣東北境左傳晉侯伐齊齊師夜遁入平陰荀偃士匄以中)
(軍克京兹魏絳欒盈克邿杜預註京兹在平陰城東南又平陰西有邿山)長城鉅防(在縣北十)
(五里自平陰故城南起首經縣北達長清縣境太山記太山西北有長城緣河經太山千餘里至瑯琊臺)
(入海往往有壁門邸閣四五處猶在括地志長城西北起濟北平陰縣歴太山北岡上經濟州淄州西南)
(兖州博城縣北東至密州瑯琊臺入海戰國策蘇代說燕王曰齊有長城鉅防足以為固是也又齊記齊)
(宣王乘山嶺之上築長城東至海西至濟州千餘里以備楚竹書紀年梁惠成王二十年齊築防以為長)
(城按此則長城起于戰國然管子輕重篇有曰長城之陽魯也長城之陰齊也是桓公時已有之矣舊屬)
(平陰今入縣境按長城自防門起東逕五道嶺又東逕長清縣南之長城舖循泰山之陰又東逕歴城縣)
(南之長城嶺又東逕萊蕪縣北之長城嶺與章邱縣接界又東逕博山縣南之峩嶺鳳凰嶺度岳陽山又)
(東逕臨朐縣南之大峴山又東逕安邱縣南之太平山又東逕莒州北之高䂞山轉而南絶浯水循卧牛)
(城度高華嶺又南逕諸城縣南之長城嶺度雷石山又東逕膠州南之大珠山訖于海大珠山在瑯琊臺)
(北六十里)曬書臺(在縣西南三十里相傳孔子經遊處土人建祠以祀今名大成書院)冉子
故里(在縣西五十里陶山陽野村相傳為冉伯牛所居)肥城故城(卽今縣治漢置縣屬)
(泰山郡應劭曰古肥子國也一云古肥邑樂正子春所謂肥有君子者也水經註泌水西南流逕肥城縣)
(故城南是也東漢省入盧縣後周復置唐宋俱省逮至元十二年割平陰之沙溝䓁五鎮孝德等四鄉復)
(置肥城縣時按傳記云平陰縣東南三十里有古肥城阯得之于牛山南遂建城焉)句窳亭(在縣)
(西四十餘里東觀漢記章帝元和二年鳳凰集肥城句窳亭詔復其租遂東巡太山)翔鸞臺(在縣)
(治北漢章帝時有鸞鳥來集故名)榆城鄉(在縣城西南郭外各社卽隋時析置之榆山縣也詳)
(平陰縣下)
新泰縣平陽城(在縣北五里曝書山陽春秋宣公八年城平陽卽此)師曠故
里(在縣東北十五里今名南師店北師店)谷里(在縣西五十里世傳齊魯會盟之地)東平
陽城(在今縣治之外郭漢置縣屬太山郡邑志云縣南關有平陽故治地廣三畆東漢省入南城魏)
(復立平陽寰宇記晉泰始中羊祐長改為新泰縣)高堂生故里(在縣東三十五里龍廷庄)
(漢禮經博士高堂生之所居也)裹頭城(在縣西南七十餘里世傳漢武帝東巡駐驛于此時方簪)
(冠學道故名)東西侯城(在縣西北四十里新甫山相傳漢武帝所築)望仙臺(在新)
(甫山絶頂邑志漢武帝東封登山見仙人跡因築臺以望之石柱猶存)羊流店(在縣西六十里)
(漢廬江太守羊續故居孫祜為晉太傅史稱世吏二千石至祜九世並以清德聞地有羊氏之流風故以)
(為名)飲酒臺(在縣西境去徂徠山五十里相傳唐竹溪六逸嘗飲酒於此)
萊蕪縣牟國(在縣東北境古附庸國春秋桓公十五年牟人來朝是也)艾邑(在縣)
(東境春秋隠公六年盟于艾杜預註泰山牟縣東南有艾山)平州城(在縣北境春秋宣公元年)
(會于平州杜註在泰山牟縣西漢武帝封王唊為平州侯地形志牟縣有平州城今縣東北六十里有故)
(城名文宇縣疑卽其址也)嬴邑(在縣西北境齊邑也左傳桓公三年會于嬴又吳季札葬子于嬴博)
(之間孟子止于嬴皆此地也)長城(在縣北九十里長城嶺與章邱接界)嬴城(在縣西北四十)
(里卽嬴邑漢置縣屬泰山郡水經汶水出萊蕪縣原山西南過嬴縣南是也酈註係嬴縣故城按縣志北)
(汶發源原山經大舟山之東又經古博城南至泰安故縣鎮是縣志所載之古博城蓋古嬴城也經稱嬴)
(縣卽此攷之元魏地形志嬴縣有嬴城有銅冶山今縣北二十五里為銅冶而古嬴城實在境内則元魏)
(時之萊蕪卽今治也唐初省入博城長安四年以廢嬴縣置萊蕪縣元和中省入乾封太和元年復置皆)
(屬此地又從征記云嬴縣西六十里有季札兒塚塚在奉高縣北記所稱嬴縣亦應指故城而言也)牟
城(在縣東二十里漢置縣屬泰山郡北魏省入於嬴隋開皇十六年分嬴縣地置牟城縣大業初復併)
(入水經註汶出牟縣故城西南阜下俗謂之胡盧堆今汶水出自縣東响水灣者謂之牟汶)古城
(在縣東北六十里俗名文宇縣邑志云疑卽漢之萊蕪故城也存攷)
東平州東原(卽州境禹貢東原底平是也舊設東原驛取名于此)宿城(在州東二)
(十里危山前古宿國太皥之後風姓春秋莊公十年宋人遷宿卽此)須句城(在州西北十五里古)
(須句國太皥之後風姓春秋僖公二十一年邾人滅須句一作須朐京相璠曰須朐一國二城兩名蓋遷)
(都須昌朐是其本也地里志壽張縣西北有朐城水經濟水北逕須句城西酈註城臨側濟水卽此)遂
城(在州東六十里古遂國春秋莊公十三年齊人滅遂杜預註在蛇邱縣東北水經註曰按之當在西)
(北州志作髓城)微鄉(在州西朐城北商微子所封邑水經濟水逕微鄉東酈註春秋莊公二十八年)
(築郿京相璠曰公羊傳謂之微在東平壽張縣西北二十里)鄣城(在州東七十里任姓之國春秋)
(莊公三十年齊人降鄣杜預註東平無鹽縣東北有鄣城今為鄣城集)陽州城(在州東北境春)
(秋襄公三十一年齊侵陽州是也)郈城(在州東南四十里魯叔孫昭伯之邑左傳昭公二十五年)
(臧會奔郈杜預註無鹽縣東南有郈鄉亭水經註左傳定公十二年墮郈今其城無南面)安民亭
(在州西十里水經汶水西南逕壽張縣北又西南至安民亭入于濟酈註云濟水西有安民亭亭北對安)
(民山東臨濟水水東卽無鹽縣界也)須昌城(在州東二十里漢縣屬東郡隋改宿城兖郡志云水)
(經濟水北過須昌縣西又北逕魚山東左合馬頰水按此則當是州西北之陽谷店也存以俟考)壽
張故城(在州西南五十里漢壽良縣屬東郡縣有壽聚卽今之壽張集地形志壽張有高陽城豐)
(城雲城)無鹽城(卽宿國漢置縣為東平國治水經註一汶西流逕無鹽縣之故城南舊宿國也)
(齊宣后之故邑所謂無鹽醜女也一云宿癅女亦以宿國之癅女而言)富城城(在州東北平陰)
(界上漢縣屬東平國水經註泌水西南逕富城縣故城西是也地形志云富城有武強城)章縣城
(卽鄣國漢置縣屬東平國後魏志縣有南北二城)洽鄉城(在宿城西水經註汶水西逕洽鄉城)
(南地里志無鹽有洽鄉)須城(卽須句國隋置須昌縣為東平郡治唐貞觀八年移鄆州治此後唐)
(避諱改須城宋咸平間河決城北乃遷今治)陽穀故城(在州西北三十五里春秋僖公三年)
(會于陽穀隋開皇十六年置為縣宋開寶六年城圮于河太平與固四年徙治上巡鎮金因之卽今之陽)
(穀店)
東阿縣清亭(在縣西大清河西岸春秋隠公四年遇于清杜預註濟北東阿縣有清亭)
(水經註濟水自魚山北逕清亭東京相璠曰今東阿東北四十里郡國志盧縣有清亭)桃城(在縣)
(西南五十里水經註馬頰水逕桃城東春秋桓公十年會于桃邱杜預註東阿縣東南有桃城卽桃邱矣)
(今名桃城舖舖旁一邱高可數仞)周首亭(在縣東北左傳桓公十八年齊獲長狄榮如埋其首)
(于周首之北門杜預註濟北穀城縣東北有周首亭水經註濟水又北逕周首亭西是也)柯邑(在縣)
(西境春秋莊公十三年盟于柯杜預註此柯今濟北東阿齊之阿邑猶祝柯今為祝阿按杜預解柯通阿)
(故取祝阿以證之後人遂指東阿為祝阿誤也東阿故城在縣西四十里陽穀界内曰阿城鎮鎮東三里)
(柳河集卽縣之西界)小穀城(卽今縣治春秋莊公三十三年城小穀左傳曰為管仲也杜預註卽)
(穀城縣城中有管仲井晏子云桓公以管仲為有功邑狐與穀以供宗廟之鮮是也)三歸臺(在縣)
(南二里論語管氏有三歸韓非子管仲相齊曰臣貴矣然而臣貧桓公曰使子有三歸之家說苑管子築)
(三歸之臺以自傷于民今土邱尚存)酅下聚(在縣西境左傳僖公二十六年公追齊師至酅弗及)
(杜預註穀城縣西有地名酅下晉志云穀城有烏下集疑卽雋字)柳舒城(在縣西境水經註吾)
(山上有柳舒城本作畱舒左傳哀公二十七年陳成子救鄭及畱舒違穀七里穀人不知卽此地也)掛
劍臺(在縣西南六十里漕河東岸有徐君墓相傳吳季札掛劍于此徐向無考按正義云徐州齊西)
(北界上地在東平縣卽此也)孫臏營(在縣西南五十里史記臏生阿鄄之間此其遺迹也)尹
卯壘(在縣北凌山下水經註曰濟水岸側有尹卯壘南去魚山四十餘里在榖城縣界)黃石
(在縣東北五里史記張良遊下邳遇圯上老父出一編書曰讀此則為王者師後十三年見我濟北穀城)
(山下黃石卽我矣後良從高帝過濟北果見黃石取而葆祠之今山顚大石方數丈如印色頗黃人謂之)
(黃山水經註穀有黃山臺黃石與子房期處也)東阿故城(有四一在縣西四十里阿城鎮漢故)
(縣屬東郡一在縣西南十二里南谷鎮宋開寶二年徙治于此後廢為鎮一在縣南二里利仁鎮太平興)
(國二年所徙一在縣北八里新撟鎮紹興三年金人所置至明洪武八年還今治卽故穀城也)穀城
縣址(卽今治也以榖城山得名東漢置縣屬東郡水經註濟水北過榖城縣西是也北齊省入東阿)
清水城(在縣西北三里水經註狼溪水西北逕穀城西又西北入清水城是也莫詳建始)讀
書臺(在縣北八里魚山上一曰畱舒一曰羊茂相傳為魏曹植讀書處)虚粮塚(在縣東三)
(里相傳南宋元嘉中檀道濟禦魏食將盡魏又迫之道濟唱籌量沙覆以米其遺沙為塚因名)晉王
城(在縣西南五十里世傳後唐李克用屯軍處)揚劉鎮(在縣東北六十里與茌平平陰接界)
(黃河故道之要津也後周顯德中河決于此)銅城鎮(在縣北四十里宋故鎮有城池樓櫓今為)
(銅城驛城北十八里有教場堆)安平鎮城(在縣西南六十里元為景德鎮明弘治六年治河功)
(成改曰安平鎮)
平陰縣石門(在縣北十里春秋隠公三年盟于石門傳曰尋盧之盟也故臨邑縣境水)
(經濟水北過臨邑縣東是也酈註地理志縣有濟水祠水有石門以石為之故濟水之門也京相璠曰石)
(門齊地今濟北盧縣故城西南六十里有故石門去水三百步蓋水瀆流移故側岸也按邑志盧縣在縣)
(東北七十里長清縣境)安城(在縣東十里古邑名舊志以為卽戰于鞌之鞌非也鞌在歴城縣)
鬭祭臺(在縣西南二十五里齊康公墓前東西二臺相對)李車店(在縣北三十里相傳)
(卽漢李左車故里)榆山城(卽今縣境按隋地里志濟北郡有平陰縣註云開皇十四年置曰榆)
(山大業初改焉寰宇記曰平陰本漢肥城縣隋開皇十四年于今縣西北二十八里置榆山縣大業二年)
(移于今理改平陰取界内平陰城以為名今治西北無城以當之惟肥城縣有榆城鄉縣南有紫榆山肥)
(城本由平陰析置卽隋縣之故址也)
曹州府
荷澤縣雷澤(在縣東北六十里與濮州接界史記庖犧氏母曰華胥履大人跡于雷澤)
(生庖犧又舜漁於雷澤尚書禹貢雷夏旣澤俱此地也)靈臺(在故雷澤城西南三里地理志曰成)
(陽有堯塚靈臺是也)姚墟(在縣東北六十里皇甫諡曰舜母握登生舜于姚墟因姓姚氏應劭曰姚)
(墟與雷澤相近後世稱為堯城一統志云在濮州東南九十里今屬曹境傍有諸馮村孟子所謂舜生於)
(諸馮是也)重璧臺(在雷澤之傍穆天子傳云天子遊於河濟盛君獻女天子為造重璧臺以處之)
(寰宇記採入雷澤縣下)成陽城(在縣東北六十里本郕國史記武王封弟叔武于郕應劭曰其)
(後遷于郕之陽故曰郕陽漢志作城陽)垂亭(在縣西南故冤句縣境春秋桓公元年遇于垂杜預)
(註濟陽句陽縣東北有垂亭)鹿城(在縣東北境水經註濮水東逕鹿城南郡國志曰濟陰乘氏縣)
(有鹿城鄉春秋僖公二十一年盟于鹿上卽此)重邱城(在縣東北三十里左傳曰衛孫蒯田于曹)
(隧飲馬于重邱重邱人毁瓶因詬之卽此也)鄸城(在縣西北三里曹邑春秋昭公二十年曹公孫)
(會自鄸出奔宋寰宇記乘氏西北大饗城古鄸城也)彀邱(在縣北境左傳作句瀆之邱)乘邱
(在縣境春秋時宋邑)漆園城(在故冤句縣北七十里莊周為蒙漆園吏城北有釣臺)桂陵
城(在縣東北二十里史記齊威王以田忌為將破魏師于桂陵是也)文臺(在縣西北境史記列)
(傳隠陵君施酒文臺)煮棗城(在縣西南五十里史記蘇秦說魏襄王曰大王之國束有煮棗徐廣)
(曰在濟陰冤句縣是也漢封革朱為煮棗侯水經註北濟東北逕煮棗城南是也)陽晉城(在縣)
(西北故乘氏縣界内張儀說魏王曰秦下兵取陽晉卽此)離狐城(在縣西北四十里漢縣屬東郡)
(寰宇記舊傳初置縣在濮水南常為神狐所穿穴遂移濮水北故曰離狐元魏時移治西北去故城三十)
(三里至唐天寳元年改曰南華屬濟陰郡地形志離狐有桃城)冤句城(在縣西南四十里漢縣屬)
(濟陰郡水經註濟水東北逕冤句縣故城南是也地形志冤句有南陽城)吕都城(在縣西南三十)
(里漢縣屬濟陰郡水經註北濟東北逕吕都縣故城南是也吕后稱制封吕産為梁王都此更名梁為吕)
(後漢省入冤句縣)葭密城(在縣西北二十五里葮密寨竹書紀年幽王十三年魯季孫會晉文)
(公于楚邱取葮密遂城之史記齊田忌破魏師于葮密卽此漢置縣屬濟陰郡)成陽城(卽古郕陽)
(漢置縣屬濟陰郡)句陽城(在縣北二十五里句陽店卽彀邱漢置縣屬濟陰郡)乘氏城
(卽今縣治本乘邱漢置縣屬濟陰郡水經註河水東南逕乘氏縣故城是也按舊曹州治濟陰縣縣在左)
(山之陽金大定末因河決徙州于此仍置濟陰縣為附郭至明洪武元年徙安陵二年復徙磐石鎮改為)
(縣正統時復于故治置州)雷澤城(在縣東北六十里本漢成陽縣北齊廢隋復置雷澤縣在大城)
(陽故城西北一十餘里金廢為鎮)三賢故里(在縣城内三賢漢魏相晉卞壼宋張齊賢也有)
(石表)
單縣單父邑(在縣南境路史曰帝舜師單卷所居故號單父周成王封少子臻于)
(此為單子國元魏地形志云有單襄公祠是也魯子賤巫馬期相繼為宰于此)琴臺(在縣南護城堤)
(上一名單父臺杜甫詩憶昔與高李同登單父臺是也)聽訟臺(在單父故城西一百步臺上有)
(巫馬期碑以上二臺詳闕里志)單父城(在縣城南一里卽單父邑漢置縣屬山陽郡元魏省别置)
(離狐縣水經註泗水東逕單父故城南隋開皇中復置單父縣後唐立單州明洪武中省單父入州二年)
(改州為縣至嘉靖二年以河決遷治于北而故城遂廢遺址僅存北郭今南關之護城堤是也)平樂
城(在縣東四十里高一丈漢縣屬山陽郡水經註泗水東逕平樂縣是也寰宇記稱為漢平城)林
臺(在縣南十八里三臺相望東西九里餘相傳為漢時漕運防禦之所)高鄉城(在縣北二十五)
(里唐武德中置高鄉縣尋省今名高鄉店)半月臺(在舊城東北隅唐縣尉陶沔所築以其前方後)
(圓李白贈詩云築臺象半月故名)
城武縣郜國(在縣東南境周武王封庶弟于郜春秋時郜亡入宋左傳桓公二年取郜)
(大鼎于宋是也)楚邱(在縣西南境左傳隠公七年戎執凡伯于楚邱襄公十一年宋公享晉侯于楚)
(邱郡國志曰成武縣有楚邱亭按楚邱本宋邑衛文公渡河廬曹徙于楚邱在今滑縣東六十里曹詩作)
(漕亦在滑南志多誤引)梁邱(在縣東北二十五里春秋莊公三十二年遇于梁邱杜註高平昌邑)
(縣有梁邱鄉水經註濟水東北逕梁邱城西是也漢彭越以功封梁王都此今名梁王城)郜成城
(在縣東南十八里卽郜國漢置縣屬山陽郡水經註黃溝東北逕郜城故城北十三州志曰今城武縣有)
(郜成俗謂之北郜也又南二里有南郜城)成武故城(在縣西南境卽楚邱邑漢高祖過魯祀孔)
(子駐蹕楚邱之文亭以武功告成改楚邱為成武縣屬山陽郡)秺城(在南境漢置縣屬濟陰郡昭帝)
(封金日磾為秺侯地道記成武有秺城是也按水經註瓠河東逕秺縣故城南又東逕鄆城南是秺城當)
(在曹鄆界上舊志入於城武所未詳也)畱董里(在縣西南二十五里相傳董仲舒寄迹之所)
子陵臺(在縣西南二十里三岩村内相傳嚴子陵避兵于此俗所謂寇不入三岩也)大碾
村(在縣東北二十五里後漢史弘肇屯軍於此一碾甚鉅至今尚存故以名村)高士故里
(在縣境孫孝寺漢高士孫期之所居也)
鉅野縣大野(在縣北五里禹貢大野旣瀦左傳哀公十四年西狩于大野卽此)咸
邱(在縣南境春秋桓公七年焚咸邱杜預曰鉅野縣南有咸亭)魯濟(在縣境春秋莊公三十年)
(遇於魯濟杜註濟水歴齊魯界在魯稱魯濟卽今鉅野縣)垂葮(在縣西南境春秋莊公三十年次于)
(垂葮又定公十三年齊侯衛侯次於垂葮寔郥氏杜註鉅野縣西有郥亭)會盟臺(在縣西南三里)
(昔齊魯會盟處)麟臺(在縣東十里舖卽春秋西狩獲麟處臺側有獲麟渡縣東南三十里有麟塚)
鳳臺(在縣北門外里許相傳春秋時有鳳儀于此因以名臺)昌邑城(在縣東南六十里與)
(金鄉接界漢縣屬山陽郡水經註菏水又東逕昌邑縣故城北縣故梁也景帝中元中分為山陽國武帝)
(天漢中更昌邑國封子髆為昌邑王至孫賀賀廢國除以為山陽郡後漢更為高平郡昔縣令王密懷金)
(謁東萊太守楊震震不受是其慎四知處也大城東北有金城郡國志云城有鉄柱大五圍出地五六尺)
(曾有人掘之及泉不見其本城周十餘里外城周三十餘里)鉅野故城(在縣北境漢置縣屬)
(山陽郡地里志云大野澤在北邑志云故城在大野澤中後經南徙元至正八年以水患復徙鉅野于城)
(北邢家務卽今縣治地形志鉅野有武安城)
鄆城縣西鄆(在縣東南境春秋成公四年城鄆十六年傳晉人執季文子公待于鄆昭)
(公二十六年公至自齊居于鄆皆此地也魯有東西二鄆此為西鄆水經註瓠河東逕鄆城南今廩邱縣)
(東八十里有故鄆城)中城(在縣境春秋成公九年城中城杜預註在東海廩邱縣西南)廪邱
(在縣西南境春秋襄公二十四年齊烏餘以廩邱奔晉襲衞羊角取之遂襲我高魚家語孔子在齊景公)
(欲以廩邱之邑為孔子養辭不受皆此地也)羊角城(在縣西南境水經註京相璠曰衛邑也東)
(郡廩邱縣南有羊角城俗謂之角逐城後漢志杜預註今縣所治城也)高魚城(在縣南境水經)
(註魯邑也廩邱東北有故高魚城俗謂之交魚城後漢志縣有高魚城杜預曰在縣東北今縣南為高魚)
(鄉)陽晉城(在縣南境水經註瓠子河逕陽晉城南史記蘇秦說齊曰過衛陽晉之道經乎亢父)
(之險者也城在廪邱城東南一十餘里與都關為左右)都關城(在縣西濮州界漢縣屬山陽郡)
(水經註瓠子河北有都關縣故城縣有羊里亭瓠河經其南為羊里水也城在廪邱城西漢初周勃攻都)
(關定陶襲取冤句是也舊志云在曹州東北界)黎城(在縣西境漢縣屬東郡水經註瓠河又東逕黎)
(縣故城昔黎侯陽寓于衛疑此城也寰宇記黎邱在鄆城縣西四十五里蓋就舊縣而言明曹學佺曰泥)
(中中露二邑在東離狐城側)廪邱城(卽廩邱漢置縣屬東郡水經註瓠子河東北過廪邱縣為)
(濮水是也晉廩邱縣徙治羊角城)鄆城故城(在縣東南十三里元魏析廩邱置鄆城縣唐貞)
(觀中以邑治卑濕遷于此古之須昌也金時復以水患徙于盤溝村卽今治)
曹縣莘仲城(在縣北十八里本夏有莘國元和志古莘仲國在濟陰縣東南三十)
(里今名莘塚集以有莘仲國君墓在也伊尹耕於有莘之野卽此有阿衡祠)亳城(在縣南二十餘)
(里本商邱境書序云自契至於成湯八遷湯始居亳本名景亳一名北亳卽此及湯受命後始遷于穀熟)
(為南亳又遷于偃師為西亳云)盤庚村(在縣西南二十里商盤庚都於此)會盟臺(在縣)
(西北曹南山下春秋僖公十九年會于曹南是也)武父亭(在故濟陽縣東北左傳桓公十一年)
(盟于武父杜預註濟陽縣東北有武父亭)燕城(在縣北四十里不詳所始邑志以為卽古之南燕非)
(也南燕在河南胙城縣)沛郡都(在縣西四十里本漢高帝屯兵處後魏置郡)薄縣城
(卽亳城漢置縣屬山陽郡郡國志蒙縣西北有薄誠中有湯塚)蒙城(在亳城東南帝王世紀曰蒙為)
(北亳漢置縣屬梁國)己氏城(在縣東南四十里九州紀云己氏本戎君之姓蓋昆吾之後漢置縣)
(屬梁國水經註黃溝又東逕己氏縣故城北是也隋改楚邱舊志作楚邱城)濟陽城(在縣西南)
(五十里竹書紀年梁惠成王三十一年城濟陽漢置縣屬陳畱郡水經註北濟自濟陽縣北逕煮棗城是)
(也漢光武皇考南頓君為濟陽令以建平元年十二月生帝于縣舍赤光滿室後名其地為濟陽宫)濟
陰城(在縣西北左山之陽隋置縣在濟水之南故名)曹州故城(在濟陰城旁隋孟海公曾)
(據此名盂海公城北周置曹州唐徙州於濟陰縣兩治俱在左山之陽至金大定末與濟陰縣同徙于乘)
(氏在故城東北七十里)安陵城(在縣西北七十里明洪武元年自乘氏遷州治于此在乘氏西)
(南四十里)北盤石鎮(卽今縣治宋元間為濟陰楚邱二縣界明洪武二年又自安陵遷州治于)
(此在安陵東七十里四年改為縣正統十一年復置曹州于古乘氏地而以曹縣屬焉縣東南三里有南)
(盤石)
定陶縣陶邱(在縣西南十里古曹城中爾雅再成為陶邱後漢志古陶堯所居帝王世)
(紀曰舜陶于河濱曹國西南陶邱亭是也今縣西南十里有河濱寺禹貢導沇水東出于陶邱北地里志)
(定陶西南有陶邱陶邱亭在南墨子作釜邱竹書紀年魏襄王十九年薛侯來會王于釜邱是也)三
鬷(在縣西南十里九州要記云董父好龍帝遣豢龍于陶邱左傳蔡墨曰董父好龍能求其嗜欲以飲)
(食之乃擾畜龍以服事帝舜帝賜之姓曰董氏曰豢龍封諸鬷川鬷夷氏其後也尚書序云湯與桀戰于)
(鳴條桀敗走保三鬷湯從之遂伐三鬷是也漢書曹國有三鬷亭)貫城(在縣南境古貫國後為宋)
(地春秋僖公二年盟于貫杜預註梁國蒙縣西北有貰城貰與貫字相似括地志在曹州濟陰縣寰宇記)
(卽蒙澤城一作毌邱)曹城(卽三鬷國漢書湯伐三鬷更其國曰曹周武王封弟叔振鐸于此為曹伯)
州城(在縣境春秋桓公五年州公如曹傳曰淳于公如曹度其國危遂不復因居于此)阿谷
(在縣西北十里髣山孔子自衛適楚南過阿谷之隧卽此)陶朱公亭(在縣西南十里柳河北岸)
(水經註戰國之時范蠡旣雪會稽之恥乃變姓名寓于陶為朱公以陶天下之中諸侯四通貨物之所交)
(易也治産數千金富好行德子孫修業遂致巨萬故定陶富者皆曰陶朱公也邑城内西南窪掘地得石)
(曰范蠡湖)荆城(在縣東北二十里皇覽云是戰國魏將龐涓與孫臏相持處今為荆城店)項城
(在縣北三十里楚項梁追破章邯于定陶屯兵此城故名)受命壇(在縣西北十里漢高祖卽位于)
(氾水之陽此其故壇也)梁王臺(在縣東北五里漢梁王彭越所築)定陶故城(在城)
(西北寶乘禪院之北漢縣屬濟陰郡水經註濟水東北逕定陶縣故城南是也章帝元和二年帝東巡耕)
(于定陶)發運務(在古菏水側宋乾德元年東疏菏水漕轉兵食于定陶置發運務開寶九年改)
(轉運司)孝子村(在縣北孝子孟昌宗故里寰宇記云在定陶古城北)
濮州帝邱(卽州境水經註帝顓頊自窮桑徙此號曰商邱或謂之帝邱本陶唐氏火)
(正閼伯之所居亦夏伯昆吾之都殷之相又都之故春秋傳曰閼伯居商邱相土因之是也春秋僖公三)
(十一年衛遷于商邱唐高宗行幸至此問此何以名帝邱許敬宗對曰古帝顓頊居此以王天下殷相因)
(之故名帝邱按帝邱在直隸開州此其東境也)堯城(在州東南三十五里一名小成陽城水經註瓠)
(河故瀆東逕句陽之小成陽城北是也)偃朱城(在州東二十里丹朱所居之邑)鄄邑(在州)
(東二十里卽濮州故城也春秋莊公十四年會於鄄今有會臺)鹹城(在州西境春秋僖公十三年會)
(于鹹杜預註濮陽縣東南有鹹城)桃城(在鄄城西南五十里水經註瓠子故瀆東逕桃城南一作)
(洮春秋傳曰分曹地自洮盡曹地是也)清邱(在州西境春秋宣公十二年盟于清邱杜預註清邱)
(今濮陽縣東南水經註瓠瀆東南逕淸邱北是也寰宇記在臨濮縣西三十五里)馬陵(在舊濮州)
(治北三十里史記云馬陵道陿而旁多險阻是也卽孫臏伏弩之地)釣臺(在州東南九十里莊周釣)
(于濮水卽此今名蒲汀上有南華觀)項城(在州南三十里楚項梁屯兵之處)鄄城城(卽鄄)
(邑漢置縣屬濟陰郡水經河水東逕鄄城縣北酈註故城在河南一十八里沇州舊治魏武創業始自于)
(此河上之邑最為峻固河之南岸有新城宋寧朔將軍王元謨入河所築也北岸有新臺鴻基層廣高數)
(丈衛宣公所作新臺矣為廬關津臺東有小城俗謂之底閣城寰宇記廬關津今名高陵津皆此地也隋)
(為濮州治明正統末城圯于水景泰初遷于王村卽今治後魏地形志鄄城有靈津關)郕都城
(在州南六十里郕伯初封之國漢置縣屬山陽郡水經註瓠河之北有郕都城是也)委粟城(在州)
(東北界水經河水東北逕委粟津寰宇記觀城縣東南六十七里有委粟城蓋與津相近漢書王翁孺免)
(歸為委粟里三老卽此地也)陳臺(在舊濮州城東北魏曹植封鄄城侯築臺于此後改封陳王故)
(有陳臺之稱)臨黃城(在州東北界本畔觀縣地北魏析置以北臨黃溝得名北齊省隋復置至)
(宋省入觀城縣今在州境有臨黃集)臨濮城(在舊濮州南六十里隋開皇十六年置縣大業初省)
(入雷澤唐初復置金廢為鎮)胡柳陂(在州東北二十里唐莊宗與梁軍戰于胡柳陂卽此)張
詠故里(在州東五里宋張詠所居今名獅子街)
范縣龍主庄(在縣南三十里世傳為劉累豢龍處一雌死孔甲醢而食之龍去徙)
(其居稍東三里巳而復來因名其地曰回龍廟)顧城(在縣南五十里古顧國詩曰韋顧旣伐是也)
范城(在縣東南二十里晉范武子采邑邑志云故豢龍城也城墟如故一塔孤存)秦臺(在縣)
(南三里故范城西北左傳莊公三十一年築臺于秦杜預註東平范縣西北有秦亭是也地形志范有秦)
(城卽此也)羊角城(在縣東南七十里卽鄆城之羊角城也邑與接壤故范志亦載此城志云羊角)
(哀與左伯桃為死友處一名義城與舊說不同竝存之)魯西門(在縣南三十里南陽保有石門)
(高數丈魯衛會盟之地也)分化臺(在縣南十二里清河西岸齊魯分化處故名俗謂之風花臺)
孟望臺(在縣東南二十里孟子自范之齊卽此)馬陵(在縣西南三十里孫臏減竈擒龐涓)
(處)范縣故城(卽古范城漢置縣屬東郡水經河水東逕范縣西是也北齊廢隋復置明洪武)
(二十三年因河決徙今治)陳臺(在羊角城内一名愁臺魏曹植封于鄄城慮文帝猜忌登臺賦詩以)
(見意所謂高臺多悲風也又著釋愁文故名)新軍寨(在今治北半里後唐莊宗駐軍處)第
五寨(在縣東三十里梁遣王彦章率兵拒唐列寨以守此為第五)
觀城縣斟觀(卽縣境夏太康第五弟之封國應劭曰夏有觀扈竹書紀年梁惠成王二)
(年齊田夀率師伐趙圍觀觀降卽此)畔觀城(卽古斟觀漢置縣屬東郡光武改衛國縣以封周後)
衛國城(在縣境卽内夏也水經河水東北逕衛國縣南是也)河牧城(在縣東北朝城縣界)
(郡國志衛國有河牧城水經浮水故瀆東逕河牧城又東北入東武陽縣東是也)古城(在縣南二)
(十里創置未詳地形志云觀城有武鄉城一云宋真宗幸澶淵以此為儲粮之所)
朝城縣釣魚灘(在縣南漯河側穆天子傳天子東征釣魚于漯水之上是也)會
朝臺(在縣西南三里廣與記齊桓公率諸侯以朝周會于此)東武陽城(在縣東南境漢)
(置縣屬東郡居武水之陽故名水經浮水東北入武陽縣東是也)紫荆里(在縣西北七十里隋)
(田真及弟慶廣之所居今覲光門外有題碑)朝城故城(在縣西韓張店南樂縣界本東武陽)
(地唐開元七年改置朝城縣宋明道中以水患徙城杜婆鎮卽今治邑庠中有宋慶歴四年建學碑記一)
(云宋時舊城在城西二里許)
宫室附(舊志有以亭鄉之亭誤作亭榭之亭如陶邱亭安民亭類是也今俱改入古蹟)
濟南府聞韶館(在濟南府城内鐘樓左有唐吳道子畫先師像)歴下亭(在府)
(城内西北隅明湖上創建莫詳水經註云濼水出歴縣故城西南城對南山其水北為明湖西卽大明寺)
(寺東北兩面側湖此水便成淨池也池上有客亭左右楸桐負日俯仰目對魚鳥極水木明瑟可謂濠梁)
(之勝物我無違矣唐杜甫有陪李北海宴歴下亭詩云海内此亭古是也)使君林(在府城北後魏)
(正始中鄭慤于三伏率賓僚避暑于此以簪刺蓮葉令與柄通盛酒飲之名碧筒酒)房家園池
(在府城内東北舊志北齊博陵房豹之山池也其中雜樹森聳泉石崇邃歴中祓稧以此為勝豹語參軍)
(尹孝逸曰季倫金谷何必逾此孝逸詩云風淪歴城水月倚華山樹)歴下新亭(在府城外面對)
(㟙山湖卽員外新亭也唐天寶初李之芳自尚書郎出為齊州司馬作此亭曰新亭者所以别于古也李)
(邕杜甫俱有登歴下古城員外新亭詩)㟙山亭(在㟙山湖上)水香亭(在府城内明湖)
(上宋曾鞏有詩又有環波亭在府學明倫堂後宋孔武仲曾鞏蘇軾俱有詩明洪武間僉事趙綸更名環)
(碧後改為敬一亭又有瀛洲亭曾鞏有詩又有北渚亭宋晁補之有詩又有望湖亭宋李師中建俱在明)
(湖左右)齊州二堂(在府城西南歴山之陰濼水之上北堂曰歴山南堂曰濼源曾鞏知齊州)
(時建此以館客有齊州二堂記又曾鞏所建有閱武堂向在城内今移建南門外有仁風廳芍藥廳静化)
(堂凝香齊采香亭俱在今布政司治内又有名士軒在明湖上各見吟咏)檻泉亭(在府城西南蘇)
(轍有詩即今之趵突泉也泉上有勝槩樓金時建元趙孟頫有詩又有玉壺堂堂後有潄玉亭東有金線)
(泉泉上有冰綃堂)白雲樓(在府城内濯纓湖上明成化初德莊王改建為白雲亭)天心
水面亭(在府城北明湖上元學士李泂建大歴三年詔虞集為記亭後有超然樓)七聘堂
(在府城内西南元中書參政張養浩謝病歸朝廷遣使者七聘不起後人因名其堂養浩有别業曰雲莊)
(在府城西北十里中有雲錦池雪香林掛月峰待鳳石遂閒堂處士菴又有綽然拙逸樂全九臯半仙翠)
(陰諸亭皆自為記)德王廢宫(在濯纓湖上今為巡撫署)後樂亭(在布政司堂北)嚴
更樓(在布政司門東)來鶴堂(在府治内明洪武中建初名琴鶴又名思政成化乙巳中秋有)
(白鶴凌空而下次年仲春又青鶴來集時太守蔡節適新是亭遂易今名)台石亭(在府治内明知)
(府楊撫建)崇制閣(在濟南府學宫内)霖雨亭(在府城西北五龍潭上明巡撫黃克纘建)
(其東岓為鮫人館)賓華亭(在府城南千佛山寺與華不注相對故名其西巖下有一覽亭)迎
恩亭(在府城西五里)白雲樓(在府城東三十里鮑山前明副使李攀龍所居後圯復建于城)
(中碧霞宫側又圯萬歴中按察使葉夢熊建樓于濼源之上名仍白雪)
(國朝順治甲午布政使張縉彦重建)通樂園(在府城西南趵突泉西明大學士殷士儋别業)瞻泰
樓(在府城内布政使南街明王府長史許邦才宅與李攀龍唱和處)白鷗閣(在府城北門内)
(明觀察孟醇建又于鵲華橋西建烟雨樓濯錦亭)芙蓉亭(在鵲華橋南芙蓉池上明觀察韓應)
(元建)觀瀾亭(在趵突泉上)
(聖國朝康熙三十二年祖仁皇帝東巡臨此)
(御書激湍榜於亭上扈從大臣各有題額大學士明珠曰濼瀾掌院學士常書曰飛泉孫在豐曰飛濤内閣學)
(士麻爾圖曰潄玉侍講學士高士奇曰珠淵吏部尚書伊桑阿曰濺雪禮部尚書介山曰洄瀑覺羅孫果)
(曰揚清城以上俱歴縣)繡江亭(在章邱縣東南繡江之濱金元好問張子鈞張飛卿觴于繡江)
(亭卽此又有望江樓明知縣吕秉彜建)濯纓亭(在章邱縣南三十里明水鎮上相傳張古齊所)
(建)甘㴻亭(在章邱縣北女郎山金泰和間縣令劉思温祈雨有應因建)含輝亭(在章)
(邱縣東南五里元學士劉敏中建)飲江亭(在章邱縣東南五里元縣尹李維肅建)藏雲
亭(在章邱縣東南一十五里元參政張元檏題)樂山亭(在章邱縣東長白山下明汝寧通判)
(張茂蘭故居)遐景翠微亭(在鄒平縣東二里黃山下元處士安仁甫建)兔柴(在鄒)
(平縣黃山北明太保張延登别業)省耕亭(在淄川縣賀家山左)時雨堂(在淄川縣儒學)
(内明成化時知縣周源建)石隠園(在淄川縣城内明少保畢自嚴築)環青園(在淄川縣)
(北二十五里范陽湖北明少保張至發别業)仙洲園(在淄川縣東北明都御史韓取善築)棲
雲閣(在淄川縣東門外明尚書高珩建)逸峰園(在淄川縣南十五里明尚書孫之獬别業)
上書堂(在長山縣會仙峰之南卽黌堂嶺與章邱縣界宋范仲淹讀書處)懷范樓(在長)
(山縣城南隅金泰和中邑人懷范仲淹而建)奎光樓(在長山縣西城上明萬歴時知縣薛倫建)
西園(在新城縣城内西南一名長春園明尚書王之垣建至)
(國朝康熙中之垣孫士禎卽故址增葺名西城别墅内有)
(聖祖御書賜額曰帶經堂信古齊士禎累官至刑部尚書)東園(在新城縣城外東南半里明太師王象乾)
(别業内有承茂堂竹里館流觴曲水堂流雲堂望秋亭)南園(在新城縣南郭中内有二如亭明方)
(伯王象晉著書處)聖水亭(在齊東縣延安鎮文廟前井泉甘冽云是濟水所見元時作亭以覆)
(之)鞏固樓(在濟陽縣治内乘國朝康熙間知縣侯加創建)擊壤亭(在禹城縣城東)
(數里元至元問紀敬叔建)邀月亭(在禹城縣東關外一里東邱側)四拱樓(在臨邑縣儒學)
(内明教諭徐安建)來禽館(在臨邑縣明御史邢侗讀書處)遲賢亭(在長清縣東南七十)
(里宋時靳八公過呂純陽授以丹訣遂與妻同仙厺有純陽遺筆刻石明成化丙申居民於石傍掘地得)
(一斷碣有古隸書遲賢亭三字縣尹朱義因建此亭)景山樓(在長清縣治内元縣尹趙文昌建)
絕景亭(在長清縣靈巖寺内)後樂亭(在長清縣治内明邑令武金建)瞻岱亭(在長)
(清縣東南石麟山前)靈光亭(在長清縣東南八十里崇興橋南)德風堂(在陵縣舊德州)
(治公廨)鬲津堂(在陵縣以臨鬲津河故名)廣川樓(在德州城南門上)繁露堂
(在德州城内東南隅)杜亭(在德州城内偏西明御史盧世□建)東璧樓(在德州城内偏東明)
(通判程泰别業錢謙益有詩)矩亭(在德州城東三十里明孝廉李誠明别業顧炎武有詩)寒
綠堂(在德州城内東南)
(聖國朝侍郎田雯宅于康熙四十一年祖御書賜額)
光嶽樓(在德平縣北城上)斗垣聚五樓(在德平縣西南城上明知縣袁弘德建)
璧聯閣(在德平縣東南城上明知縣王霖建)
兗州府齊亭(在兗州府城南北齊鄭道昭守兗州時所建刻石為記)白雲堂
(在齊亭側亦鄭道昭所建也道昭子述祖為兗州刺史尋訪舊蹟得一斷碣有書曰中岳先生鄭道昭之)
(白雲堂)南樓(卽兗州府城樓唐杜甫詩所云南樓縱目初是也)嶽雲樓(在府城東南隅)
(取杜甫詩東嶽雲峰起之句以為名)明籓故址(在府城内息馬池北為明魯王故宫)楚宮
(在曲阜縣城内左傳襄公適楚好其宮歸而營之)靈光殿(在曲阜縣城東南偏水經註曰孔子)
(廟東南五百步有雙石闕卽靈光之南闕也北百餘步卽靈光殿基東西二十四丈南北十二丈高丈餘)
(廊廡别舍中間方七百餘步)奎文閣(在聖廟内金明昌二年建)詩禮堂金絲
堂杏壇亭(俱在聖廟内)恩慶堂(在聖廟東北隅宋祥符問中丞孔勖知曲阜時)
(建)雙桂堂(在聖廟東北隅宋慶歴間孔舜亮孔宗翰嘗建堂讀書于此皇祐元年同賜第故名)
顔樂亭(在曲阜縣顔子廟中)詠歸亭(在曲阜縣城南以曾點詠歸為名)觀川亭
(在曲阜縣東南五十里尼山之麓)浮香亭(在曲阜縣城沂水上元楊奐東遊記云北涉沂水由)
(行徑登浮香亭殊有幽勝)覯泉亭(在寧陽縣城外八泉上明主事喬縉築)斷機堂(在鄒)
(縣城東南)鄒堂(在鄒縣署内宋黃庭堅嘗作鄒撡元祐中縣令建鄒堂書其&KR0757;于屏)一鑑亭
(在鄒縣嶧山冠子石明萬歴間知縣王一正建)仰止亭(在鄒縣嶧山書洞側)觀風亭(在鄒)
(縣嶧山大通巗明萬歴間知縣王自謹建又有逍遙亭凌高亭俱在巗際知縣胡繼先建)觀泉亭
(在泗水縣東泉林明參政張岫建)玉淙亭(明知縣尢應魯建)有本亭(明工部主事陸)
(化淳建)浮槎亭(明工部主事胡瓚建以上三亭俱在泗水縣泉林)禮賢館(在滕縣南)
(薛城内西北隅相傳孟嘗君養士之所)漢宫(在滕縣城南二十里漢宫村有清涼臺按武帝嘗幸)
(泰山所至郡國皆繕治宫觀光武亦嘗幸蕃不知何時所作)翫月樓(在滕縣東門城上)存
心堂(在滕縣城内元至正間建劉逢源有記)静樂園(在滕縣城西北隅元監郡安侯建内)
(有雲山月波賞心三亭明副使李克忠有記)省方亭(在嶧縣西四十里明知縣王琰重修)講
文堂(在金鄉縣儒學東墳書臺上元至正時建)雲巗松屋(在魚臺縣東山之麓明初邑人)
(王麟書室也有學士解縉銘祭酒胡儼詩)四思堂(在魚臺縣東北南陽鎮明尚書未衡建)太
白酒樓(在濟寧州南城上唐李白客遊任城時縣令賀知章觴白于此後人因建樓焉唐人沈光)
(有記元監州冀德芳復于任城縣治創二賢祠祀賀與李元延祐三年判官趙議甫移于樓東百步學士)
(曹元用為記)觀蓮臺(在濟寧州南東小門外亭枕城濠濠内植蓮明嘉靖間治河都御史李瓚)
(建有記)閒閒堂(在濟寧州東北明副使靳學曾别業)避塵園(在濟寧州馬驛橋汶泗合)
(流處明侍郎靳學顔别業)西園(在濟寧州泮宫後明參政郭汝創其孫重熙重杰闢講堂建號舍郡)
(士課藝其中)因園(在濟寧州城東南明參政楊洵宅後圃也堂曰澄碧館曰容安與李白酒樓相)
(望)畱鶴亭(在濟寧州南池東明嘉靖間景王建籓于楚舟過州境畱鶴一隻因以名亭)琴
堂(在嘉祥縣治東金泰和問蘇思忠建相傳曾子鼔琴于此故名)清風亭(在嘉祥縣萌山之陽)
(金縣令常大同建)處順堂(在嘉祥縣崱山之麓普惠真人張志剛建)一寄亭(在嘉祥縣)
(獨坐山之巔明成化間訓導婁奎建後改曰冲霄)御風亭(在嘉祥縣萌山前麓明萬歴間知縣)
(劉廷槐建)思聖堂(在汶上縣治正堂西汶上古中都也宋元祐三年縣尹周師中建有記)五
椿樓(舊在汶上縣治前有五椿森列故名後改建于縣治易名中都餘韻樓)五一樓(在汶)
(上縣城西汶河上明邑人王賢舊居也賢號五一公故名)宗魯堂(在汶上縣□山明工部主事胡)
(瓚重建)來鶴亭(在汶上縣南旺一名如水亭又名鑑止軒)獨樂園(在汶上縣城内西北)
(隅明尚書路迎别業)後樂園(在汶上縣城内東北隅明尚書郭賓築)
東昌府光嶽樓(在東昌府城中舊名餘木樓易以光嶽取挹三光而齊五嶽之意創)
(始莫攷明洪武初指揮陳鏞修)公惠堂(在府治内宋熙寧初建)靈芝亭(在府城西南四)
(十五里本宋武水鎮都巡檢司講武亭大觀間芝生于梁故名)綠雲樓(在府城西北隅舊名自公)
(亭元改綠雲亭今為樓)望嶽樓(在府城東南隅)奎光樓(在東昌府學内明弘治間知府)
(李舉建張天瑞記)退思堂(在聊城縣治内明景泰問知縣毛驥建)警宵樓(在堂邑縣)
(會通渠北元大德間縣尹張養浩建有記)四知堂(在堂邑縣舊治内又有宣化堂俱養浩建有詩)
萊衣堂(在博平舊縣治中縣令唐王牒子駿作萊衣堂以娛親作潔軒以延客各有銘刻乃厭次)
(張黻撰靈泉侯珪書)太平樓(在博平縣城内明正德間知縣堅晟建)孟館(在茌平縣昔孟)
(子遊齊梁常館于此)茌山草堂(在茌平縣儒學講堂元馬興祖讀書于此)致慤亭(在茌)
(平縣城東北一里元尚書梁宜建學士吳澄有記)孝思亭(在茌平縣元張通甫建學士虞集有)
(記)弇山泉亭(在莘縣城北十五里弇山後魏孝昌二年泉湧碎石中曰弇山泉宋縣令趙蒙)
(建亭其上)三槐堂(在莘縣宋王佑手植三槐因以名堂學士蘇軾有記)敬簡堂(在冠縣儒)
(學前明天順間訓導徐節建大理寺少卿李晟記)潄玉井亭(在臨清州城内明弘治間副使)
(陳璧浚井得甘泉因建是亭學士楊守阯記)蓄銳亭(在臨清州城内西南隅明副使張邦教建)
(學士穆孔暉記)秀林亭(在臨清州城内明學士程敏政有詩)嘉禾堂(在館陶縣治内大德)
(四年縣令温仲謙得嘉禾一莖六穗圖刻縣治之壁並以名堂有張&KR1220;碑記)文會齋(在恩縣舊)
(城内元張汝卿讀書之所)德符堂(在高唐州境内元中書左丞王懋德建學士虞集有記)同
樂館(在高唐州城内元鎮國上將軍劉海嘗建池館以會文人因名館旁有濯清亭)德星堂
(在武城縣崔家庄唐崔鄲所居宣宗以其一門孝友故賜名德星)
青州府雪宫(在青州府治濁水北舊城隍廟西昔齊宣王見孟子於雪宫卽此地也寰)
(宇記云在臨淄縣東北六里曹村)萬卷樓(在府治内唐王師範為青州節度使聚書萬卷建此)
(樓)表海亭(在府城北關南洋橋北取太公表東海為名宋歐陽修有詩)范公亭(在府)
(城西門外宋范仲淹知青州有惠政陽溪側出醴泉公搆亭泉上民感公德皆以范公呼之燕談云環泉)
(古木蒙密塵跡不到去㕓市數百步如在深山中幽人逋客往往琴詩試茗于其間真如物外之遊也最)
(為營邱佳處歐陽永叔劉貢父張禹功蘇唐卿諸賢多賦詩刻石亭中金時亦有醴泉碑)富公亭
(在府城西四里石子澗側宋富弼知青州建後人又建冰簾堂歐陽修有詩)山齋(在府治内宋歐)
(陽修建)歸思堂(在益都縣治内宋向宗道搆有黃庶銘序)矮松園(在府城西南宋王曾)
(讀書于此)海岱樓(在府城内金綂軍司廨)明藩故址(一在府治西為齊王廢宫一在)
(府治西南為衡王廢宫)遺愛堂(在府城西隅明知府李昂建祀宋名臣守青者僉事楊琅有記)
閱武堂(在府城東門南一里許明兵備副使王世貞重建有記)聞韶書舍(在臨淄縣)
(治南莊嶽里北相傳為孔子聞韶處邑人于際飛建)梧宫(在臨淄縣水經註淄水逕梧宫南昔楚使)
(聘齊齊王饗之梧宫卽是宫矣)矮槐亭(在臨淄縣西南二十里有古槐一株高五尺許相傳宋藝)
(祖微時過此嘗掛袍于上明成化間知縣余本為建此亭)植槐亭(在臨淄縣學宫西國朝青州)
(道周亮工有記)錦秋亭(初在博興縣東南城上元中綂間建取蘇東坡橫湖絶句貪看翠蓋擁紅)
(粧不覺湖邊一夜霜捲却天機雲錦段從教匹練寫秋光擿錦秋二字名亭于欽賦詩亭上云霜風收綠)
(錦萬頃水雲秋後移亭于奎山東脊尋廢今建于故址東百餘步水中小洲上)省耕亭(在樂安縣)
(東郭門外明成化十二年知縣奚銘建又于城西北二十八里建鑑清館)勸農亭(在樂安縣治東)
(五里明成化二十年知縣沈清建)暇亭(在壽光縣治前元縣尹王玠建以為習射之所)栢亭
(在昌樂縣東門外栢林森蔚邑人因以名亭)樂泉亭(在昌樂縣城東南二十里方山龍神廟前)
(有泉自石壁迸出故名)飛雲樓(在臨朐縣境元時建)晏公堂(在安邱縣金溝河西舊傳)
(齊相晏嬰休沐之所)望越樓(在諸城縣東南琅邪山頂相傳越王築以望越)齋堂(在諸城縣)
(琅邪山東五里海水中乃秦漢間祀神齊宿之所後改為龍母祠)交門宫(在諸城縣漢武帝大)
(始四年祠神人于交門宫宫在琅邪縣武帝所建)蓋公堂(在諸城縣舊在密州治内久廢宋蘇)
(軾來守膠西治新寢于黃堂之北名之曰蓋公堂自為記)山堂(在諸城縣北城上宋蘇軾建)廣
麗亭(在諸城縣常山頂蘇軾嘗登此有詩)雩泉亭(在諸城縣常山西北麓山有泉蘇軾知密)
(州禱旱有應乃作亭泉上名曰雩泉有記)慕賢亭(在諸城縣超然臺上蘇祠前)望海樓
(在諸城縣南五十里桃林店)遠覽亭(在諸城縣常山之陰明知縣王之臣建)肖蓬瀛
亭(在博山縣鳳凰嶺下宋黃冠張道源别業大觀中建亭李桓作記)
登州府蓬萊閣(在登州府城北丹崖山巔與田橫寨相對齊乘云本海神廟宋治平)
(間郡守朱處約以其地太高峻移廟西置平地于此建閣實為山海登臨勝槩閣下有獅子洞前有甘泉)
(亭東為觀日樓西為海市亭稍南為暘谷館)賓日樓(在府署後宋蘇軾移守文登五日而厺眷)
(戀山海之勝與同僚飲酒賓日樓酒酣作木石一紙投筆而歎自謂此來之絶河内史全叔取而藏之見)
(東坡志林)萬松堂(在府城内蘇軾知州事有題萬松堂詩)四景樓(在蓬萊縣治北又有)
(瀛洲閣宋李愿有詩)甘泉亭(在府城内聖水泉之上宋知州馬默建)頌德堂(在府署賓)
(日樓東宋郡守趙挺之建)納川亭(在頌德樓側宋知州劉煥建章望之有記)三賢堂(在府)
(治廳事後為宋郡守李師中蘇軾馬默建竝有東坡碑記)静貴堂(在府治後金大定間知府二克)
(温建)風煙勝絶亭(在蓬萊縣治後金大定間縣尉安霖建治東有五雲亭)太平樓
(在府城總鎮府後明推官潘滋有記)海市亭(在蓬萊閣西明知府嚴泰建)觀瀾亭(在府)
(北水城天橋迤東)叢翠亭(在黃縣東二里許金時所建隠士欒仲章故宅也)松風亭
(在黃縣石城山金范紫霞建)曉霞亭(在福山縣城南修真觀内金王重陽建)古柳亭
(在萊陽縣城西南隅今儒學卽其故址)游仙宫(在萊陽縣南元馬丹陽得道之地)清白
亭(在寧海州治内)二喜亭(在寧海州西郭外)鯉堂(在寧海州石落村相傳劉氏於海濱)
(得大魚取其骨搆此堂)朝陽亭(在文登縣城東宋慶歴間建)瑞麥亭(在文登縣西門)
(外明嘉靖間知縣王允言建時麥秀雙歧故名)不夜亭(在榮成縣西不夜城中)秦皇宫
(在榮城縣東成山上相傳秦始皇所造東南臨海旁有七井)
萊州府三山亭(在萊州府城北世傳漢武帝時建以其可望海中三山也宋蘇軾有)
(詩)鄭文公修道廬(在府城南大基山北魏鄭文公修道于此)登瀛亭(在府城東)
(南隅唐時建)無訟堂(在府治後宋政和三年建)受宣堂(在府城東南隅世傳邱處機煉)
(丹于此遼金聘之皆不起及元聘之卽就道郡人因名其堂曰受宣)儼思堂(在府治内明洪武初)
(知府胡天佑建)海山亭(在府城東北燕臺上明嘉靖五年副使馮世雍建毛紀有記)書堂
(在平度州城東北五十里青山之陽相傳漢膠東王世子讀書處)聖水亭(在平度州城東十二)
(里聖水池上明成化十年重修)太公堂(在濰縣東南釣磯上周太公望避紂所居處)靖共
堂(在濰縣治後宋政和三年通判慕容若禔建吳瓌有記)論古堂(在濰縣治東宋政和四年)
(太守韓浩通判慕容若禔建堂之中繪北海相孔融像其東西壁繪北海前賢諸像主簿劉杲卿冇記)
遇仙園(在昌邑縣城東南三十里青原山金武略將軍李頤真舊宅其園本曰歲寒明昌乙夘歲)
(仙人劉長生過此改今名)蓋公堂(在膠州古城内漢曹參師事藎公避正堂以居之故名)棲
鳳堂(在高密縣儒學内相傳有鳳棲于此元縣尹秦裕伯卽其地建明倫堂)鄭康成讀
書堂(在卽墨縣東三十里不其山)
武定府致廣野軒(在惠民縣宋劉擴讀書處教授張之才曾咏詩刻之石)琴
鶴堂(在青城縣治内)會講堂(在陽信縣儒學後)真味堂(在海豐縣境内宋尚書李)
(之純建有詩)萃賢亭(在樂陵縣境宋吕頤浩登第之後扁其亭曰萃賢)希范堂(在濱)
(州治内)南薰樓(在利津縣南城上明嘉靖間知縣趙思聰重建魏綸有記)駐鶴樓(在利)
(津縣治前)晴雲樓(在霑化縣東六十里富國場内元至正間司丞元凱建)因山樓(在霑)
(化縣東七十里永利場元元綂三年建有元學士李泂記)觀德亭(在蒲臺縣儒學東)
沂州府静治堂(在蘭山縣署後堂宋人建)香林館(在静治堂後金承安間知)
(州張汝芳建又有南亭曰雙清北菴曰香界學士王庭筠有記又有思賢堂三休亭)雨聲軒(在蘭)
(山縣東湖岸金大定間防禦使鄭子明建劉象先有記)平野亭(在蘭山縣治東金劉文蔚有賦)
(元知州儲企范重修張文翰作記)傾蓋亭(在郯城縣北十里孔子之郯遇程子傾蓋而語後人)
(因建此亭)望海樓(在郯城縣東南三十五里馬陵山上有孔望峰相傳孔子曾登此以望海)駟
馬亭(在郯城縣西十八里為漢于公立今為馬頭集公館)握節亭(在郯城縣北七十里為晉)
(何無忌立)憶梅亭(在郯城縣西北六十里為梁揚州㳒曹何遜立)賢賢堂(在營州城内子)
(夏祠東)棲真亭(在蒙陰縣中山社有宋真宗御製棲真亭響石詩碑)敬事堂(在日照縣)
(治内)
泰安府竹溪六逸堂(在泰安府城東南徂徠山西北唐天寳間孔巢父李白韓)
(準裴政張叔明陶沔隠居于此號竹溪六逸堂因以名)遙參亭(在岱嶽廟前)御香亭
(在岱嶽廟内)環詠亭(在岱嶽廟内四壁嵌石皆前人吟詠)靈液亭(在泰山天書觀宋祥)
(符元年泰山出醴泉真宗建亭于上賜此名)瑞雲亭(在靈液亭後時有五色雲起岳頂真宗與)
(近臣登後亭望之故名)上書堂(在泰山西南麓投書澗上宋孫復與石介胡瑗講學處詳泰山)
(下)魯齋(在泰山前元許衡值金季之亂避地泰山扁其室曰魯齋)萃美亭(在泰山西麓金)
(知州姚榮建)御帳亭(在泰山半明成化間參政張盛建以地為宋真宗登封駐驛處故名)云
云亭(在府城西南云云山)巗巗亭(在泰山下明成化間移至水簾泉之左)泰陰亭
(在府城南明巡按御史吳從憲建)普照乾坤亭(在泰山頂孔子小天下處)
(聖國朝康熙二十三年祖仁皇帝東巡)
(御題四字建亭懸額雍正十年重修)瞻岱亭(在肥城縣儒學東北元時建)環翠亭(在新泰縣)
(境内見金党懷英文集)仙人堂(在萊蕪縣南二十里仙人山相傳安期生修煉于此)孟游
亭(在萊蕪縣治東南取孟子止於嬴之句初名孟止明洪武間改為觀德堂後廢復建于東郭門外乃)
(改今名)宣聖燕申堂(在東平州東七十里元至元間郡侯王敬建)景子殿(在東)
(平州境漢東平憲王所建有二殿東西相向)洄源亭(在東平州城北三十里蠶尾山下有小洞)
(庭湖湖傍有洄源亭唐東平太守蘇源明有小洞庭五太守讌集序)谿堂(在東平州唐憲宗時鄆曹)
(濮節度使馬總建韓愈有詩併序)歲寒亭(在東平州城内宋待制李誠之建與蘇軾會飲于此)
樂郊池館(在東平州南二十里宋郡守劉敝築中有燕譽堂陳䱷臺芹藻池博野榭梧竹塢翫)
(芳亭樂遊館舞詠門熙春門合而命之曰樂郊所以與上下同樂也)綸章閣(在東平州學明倫堂)
(後元武惠公嚴實建初名尊經閣至元間易今名)稽古堂(在東平州城内元行軍萬戸嚴忠濟)
(建)瑞鶴亭(在東阿縣境内元學士司允德廬墓有鶴數百飛集其上因以名亭)行宫故
城(在東阿縣西北四十里銅城明成祖往來兩京之行宫也一在縣西南十五里尹村去碻磝山不遠)
(成祖常登此山有輦道焉)望嶽樓(在東阿縣張秋鎮明通政韓鼎建有大學士謝遷記)會僊
亭(在東阿縣城東會仙山巔明御史孫珫建)教書堂(在平陰縣城南三十里紫蓋山上相傳孔)
(子嘗設教于此因名孔子山)平陰亭(在平陰縣唐高適有奉酬北海李太守夏日平陰亭詩)
醉經堂(在平陰縣北五里宋元祐間李美夫建)環翠亭(在平陰縣石峽村金王厺非號)
(醇德先生講學于此學士党懷英李鑑俱有詩)折桂亭(在平陰縣東南金時有申氏子弟十人相)
(繼登第皆至顯官時人美之為建此亭)義漿亭(在平陰縣南二十里金大定間邑人任翁作亭)
(貯水以濟渴者)
曹州府曹氏書倉(在荷澤縣境漢曹曾字伯山從樂安歐陽歙授尚書積石為倉)
(以貯典籍)披雲樓(在曹州府城西南隅上宋知州郭槩建陳師道有記)想山亭(在府城内)
(宋郡守盧襄詩客來如見小窗扇便是山翁想山處)清風閣(在府城上金路鐸有詩)展敬
堂(在府城北元時建為宦遊迎送之所)孟氏桃園(在單縣棲霞山唐李白有詩)駐驆
亭(在城武縣西北二里漢高帝駐驆于此上有高祖廟)文士亭(在城武縣西北文亭山宗聖祠)
(左右二亭)懷賢堂(在城武縣治北宋王禹偁為縣主簿後人懷之因名其堂)是是亭(在鉅)
(野縣境宋紹聖間縣佐劉義仲建陳師道有記)穠芳亭(在鉅野縣西北宋時邑人秋成報賽建此)
(亭以致祭有王維翰書額又見雜記)麟鳳亭(在鉅野縣治北以其地有獲麟落鳳二臺故名元至)
(順間縣簿樊遜重修)卧陶軒(在鉅野縣城南宋晁補之建黃庭堅有詩)歸來園(在鉅野縣)
(城南宋晁補之别業自號歸來子)新堂(在鄆城縣東宋蘇軾有詩)雪霽草堂(在鄆城縣)
(南門外明侍郎樊敬建)依竹堂(在鄆城縣西南郭外明府尹李堯民讀書處)濟陽宫
(在曹縣西南五十里漢光武誕生處也)思禹亭(在曹縣城西南十八里臨廟集)碧雲樓
(在曹縣明路可繇有記)陶朱公亭(在定陶縣西南柳河北堤相傳卽范蠡之居也)石樓
(在定陶縣南十里)尊美堂(在濮州舊濮陽縣治内金皇慶間縣令劉彦規建教授盧壽有銘)
聚秀亭(在濮州儒學泮池上明弘治間知縣施德建吕調羹有記)會臺别業(在舊濮州)
(城南五里許明尚寳司少卿李先芳建有記)静觀亭(在濮州治西明州判蔣瑜建)思牧
堂(在濮州治内明知州張寰建又有自新堂知州劉竟成建)舜澤草堂(在濮州明兵部尚書)
(蘇祐建)玉樹連枝館(在濮州城西北隅北山書院内)勤政樓(在范縣縣治内明正)
(德間知縣張德立建)龍淵宫(在觀城縣界漢武帝時河決因築此宫)朝陽樓(在朝城縣)
(南城上)五車樓(在朝城縣縣治東北明學士楚惟善讀書處)
碑碣附(舊志碑碣附見於各州縣宮室之末採輯不全今裒括另為一帙以附之)
漢司隸校尉魯峻碑(在濟南府漢蔡邕書熹平二年立相傳在齊州州學内卽今歴)
(城也)趙相劉衡頌碑(在歴城縣東平陵故城旁漢中平四年立)樂安任照先
碑(水經註東平陵故城東門外有樂安任照先碑)神在二字石刻(在歴城縣虞帝祠内)
(唐郭恕先書)福壽二字石刻(在按察司署内宋陳摶書)勅龍洞壽聖院
石刻(在歴城縣龍洞北厓宋熙寧間蘇軾書)閔子祠碑(在歴城縣閔子祠内宋蘇轍記)
(蘇軾書)讀書臺石刻(在歴城縣東王舍庄宋龍圖侍郎張掞讀書處蘇軾為書讀書臺三)
(字)岳武穆王詩石刻(在濟南府治内明太守樊時英掘地得之上刻送紫巗張先生)
(詩)自有靈巗石刻(在歴城縣開元寺南壁宋朱晦庵書)忠孝廉節四字
石刻(在歴城縣明許忠節公祠内)朱中丞平東記功碑(在歴城縣明董其昌)
(撰并書)房定公墓碑(在章邱縣趙山之陽隋房彦謙諡定公唐相玄齡之父李百藥撰文)
(歐陽詢八分書貞觀五年立)穆廷秀墓碑(在章邱縣宋穆賓字廷秀王壽卿撰文并書篆)
(黃山谷題讚其後稱為李陽冰之上嗣)醴泉寺誌公碑(在鄒平縣醴泉寺額曰大唐齊)
(州章邱縣常白山醴泉寺誌公之碑開元三年立)景範神道碑(在鄒平縣相公山五代周)
(翰林學士扈載撰翰林待詔孫崇望書顯德三年立)晉人樂毅論石刻(在淄川縣齊乘)
(云淄川開元寺有晉人小楷樂毅論石刻在焉蓋淄川東有樂毅廟移石寺中)李北海開元
寺碑(淄川志唐淄川開元寺碑李邕撰併書)重修聖廟碑記(在淄川縣學元至元)
(三十年學士趙孟頫撰)洪福寺石幢(新城志崔樓洪福寺唐古刈也有石幢一周圍刻尊)
(勝陀羅尼呪字法極古)黃山谷石刻(在濟陽縣曲隄鎮)耕雲釣月石刻
(在禹城縣學宋朱晦庵書)蘇東坡枯木石刻(禹城志宋蘇子瞻與李公擇會濟南劉紹)
(家寫枯木一枝題名檻泉亭壁刻石于安遇堂金大定二十九年邑人李彦文徙置遠塵巷復移置儒學)
魏沇州刺史劉岱碑(在臨邑縣水經註云在北濕陽城内)靈巗寺碑(在長)
(清縣靈巗寺唐開元間碑梁昇卿書)中興聖教序刻(在長清縣西禪寺唐中宗御製奉一)
(八分書)孝經碑(在長清縣雞兔屯宋時御製孝經碑相傳為焦孝女設也)蔡卞佛經
(長清志靈巗寺有宋蔡卞所書佛經共四幅前為元符二年十二月十三日書後為建中靖國元年十一)
(月初五日書)遲賢亭仙刻(長清志宋靳八公遇吕純陽留仙筆十字辨之乃號咷歸别處)
(結綵便飛雲二語土人刻諸石又泰山麓王母池上有回翁仙蹟五七言絶句各一首一題于宋天聖戊)
(寅一題于政和丙申字跡與遲賢亭所刻相類後人刻諸會真觀中)東方先生畫像讚
碑(在陵縣署内晉夏侯湛撰唐開元八年德州刺史韓思復刻于廟天寶十三年平原太守顔真卿始)
(别書之刻于石)刺史趙寵墓碑(德平志墓在平昌城西北碑稱趙寵為平原君勝之後官)
(濟恒二州刺史以上俱濟南府)魏賈使君碑(在兗州府治内碑陰云唐褚遂良書法實師此)
(碑)虞世南書石(在兗州府學大成殿内為龍飛鳳舞四字)孔林古碑(在曲阜孔)
(林内子思墓前石壇上二龕前漢居攝元年三月造有曰上谷府卿有曰祝其卿者字跡甚古)孔廟
置卒史碑(曲阜志漢永興元年立宋嘉祐中張穉題云鍾繇書按隸釋云考鍾繇之卒厺永興)
(七十八年圖經非也)孔謙碣(漢永興二年立金石錄作孔德謙孔子二十世孫)韓勅造
孔廟禮器碑修孔廟後碑孔林碑題名(漢永壽元年立)
魯相顔午勅復顔氏亓官繇發碑(漢永壽二年立)孔翊碑(漢延)
(熹元年立)泰山都尉孔宙碑(漢延熹七年立孔子十九世孫金石錄孔北海父也漢碑)
(凡有額首行卽述其文無額則于首行題其官與姓而後入詞如樊安碑張訥功德敘是也至此碑旣有)
(篆額又于首行復題篆頟之字他未之見也獨碑陰云碑額篆門生故吏名五大字漢碑陰無頟此爾)
(見漢隸字源)司空孔扶碑(漢建寧元年立金石錄作魯相謁孔子冢文)魯相史
晨祀孔廟奏銘孔廟後碑(漢建寧二年立)博陵太守孔彪
碑(漢建寧四年立孔子十九世孫)魯相謁孔廟碑(漢時立年月莫考)平原東
郡門生蘇衡等題名(在孔林駐蹕亭前漢時立)有道兒君碑(在故魯城)
(高門外一里餘道西有有道兒君碑是魯相陳君立兒卽兒寬也)宗聖侯奉家祀碑
(魏黃初元年制命二十一世孫孔羡為宗聖曹植撰文隸書)陳叔毅修廟碑(隋大業七)
(年曲阜令陳叔毅重修孔廟汝南仲孝俊撰)贈太師魯國孔宣公碑(唐乾封元)
(年崔行功撰)重修孔子廟碑(唐開元七年李邕撰)宋真宗御製贊并
儒臣作諸賢贊碑(宋大中祥符元年立)四畱碑(曲阜志碑在金絲堂後宋王畱)
(畊撰文學錄孔公璜書)重修孔廟碑(金明昌二年党懷英撰)杏壇石刻(金党)
(懷英書)加封大成至聖文宣王誥碑(元大德十一年立)勅賜孔
廟祀田碑(元元綂元年歐陽元撰)復聖廟碑(在曲阜縣元至正九年歐陽元撰)
慶壽字碑(在曲阜舊城内元燕山老人書字高闊各四尺筆蹟古秀)龔邱令庾公
德政頌碑(在寧陽縣治内唐龔令庾賁字文明李陽冰撰碑并書大歴五年立)嶧山秦
篆碑(鄒縣志秦始皇東巡登嶧山勒石其上頌功德命曰書門李斯篆之後為野火燒裂或刻于棗)
(木唐杜甫云嶧山之碑野火焚棗木傳刻失其真宋元祐八年鄒令張文仲于北海王君向獲李斯小篆)
(刻諸廳之嶧陰堂元至元二十九年縣令宋德礱石重刻)孟子廟碑(在鄒縣四基山孟廟内宋)
(孫復撰)萬壽宫碑(鄒縣志元至治二年重建萬夀宫趙孟頫撰記并書)堌城碑記
(滕縣志堌城有漢無名氏隸書碑銘有於穆秦君命世優邁蓋頌德之詞也)進香花表石
刻(在嶧縣清真觀中石刻唐僧惟哲進香花表宋翰林學士蘇軾書)薛君項碑(金鄉志晉)
(金鄉長)于志寧石刻(在金鄉縣學明成化間知縣盛德修學掘得之蓋庾子山枯樹賦也)
(字畫剝落僅存其歌末云貞觀四年燕國公書)葉公碑(在金鄉縣唐有道先生葉公碑李邕書)
壯觀碑(在金鄉縣學碑陰題云賀知章為任城令與李太白友善過城鎮有所觀覽書此二字元)
(至治初永豐里人馮氏得此石于沛中置諸中堂以為家寶元末碑仆明時移置學宫)棲霞阡
表碑(在金鄉縣元焦雲從墓碑趙孟頫書)荆州刺史席尚碑(魚臺志漢永康元年)
(立在湖陵荒野宋政和壬辰巡檢王當世遷于官廨劉宗儀立之使星亭)北海相景君碑
(在濟寧州漢漢安二年立)長史武班碑(漢建和元年立金石錄云額題敦煌長史武君之碑)
(舊志作吳郡丞武開明碑)從事武梁碑(漢元嘉元年立金石錄云崇寧初得此碑尚完好後)
(十餘年則缺其最後四字矣)郎中鄭固碑(漢延熹元年立以上三碑相傳俱在濟州任城)
(縣今之濟寧州是也)范巨卿墓碑(在濟寧州學世傳漢蔡邕書法書要錄云唐李嗣真作書)
(品云蔡公諸體惟范巨卿碑風華艷麗古今冠絶金石錄云以碑考之乃魏青龍三年立非邕書也)普
照寺唐碑(濟寧志曰普照禪寺齊梁前古刹也寺有六楞唐碑載寶歴二年重修又有金党懷)
(英隸書二碑)橋亭記碑(濟寧志唐任城縣橋亭碑記游芳撰文八分書開元二十六年立)
沈光太白樓碑(濟寧志太白樓上唐沈光有記大篆書碑製六楞若柱又有松江張汝弼)
(草書元人陳剛中詩刻石)衛尉卿衡方墓碑(在汶上縣西南平原村墓前漢建寧元年)
(立碑云伊尹稱阿衡因而氏焉)浚儀令衡立墓碑(碑云其先出自伊尹與衡方碑同在)
(方墓側)杜甫望嶽詩石刻(汶上志邑有杜甫望嶽詩石刻見楊奐東遊記以上俱)
(兗州府)麒麟碣(在東昌府學宫内載淳于髠等三十人取漢麒麟閣之義)三絕碑(在東)
(昌府學宫内金大定間重修文廟碑王厺非撰党懷英篆王庭筠書時稱三絶)博陵劉伯言
碑北海苑孟興碑(水經註臨清縣東南十五里有漢貝邱縣故城有後漢貝邱長)
(博陵劉伯言北海苑孟興二碑貝邱城今在臨清州以上俱東昌府)重摹嶧山秦碑
(在青州府城内按益都志碑在縣學内嶧山秦刻磨滅已久宋初惟江南徐鉉有摹本贊皇李建中傳寫)
(得之河南李氏傳至李仲坦官青州勒石郡舍時金阜昌甲寅有題跋)劉明世造石像
記(在青州府城東南廣福寺元魏武定二年明世官齊郡太守時所作)隋文帝建舍利
塔碑(在廣福寺中孟弼書字法濃勁非篆非隸真八分也見國朝王阮亭居易錄)龍興寺
八分碑(在益都縣龍興寺中北齊人書字畫精妙碑陰大書四字曰龍興之寺武平四年立)龍
興寺碑(在益都縣普照寺内唐李邕書有濟南孫慤題跋)大雲寺碑(在益都縣大雲)
(寺李邕撰碑竝書)堯祠碑(在益都縣西北堯山上唐朱誕建)趙居貞投龍詩
刻(在益都縣南雲門山上唐天寶間刻)武成王讚碑(在益都縣太公廟中宋真宗御製讚)
南陽橋碑(在青州府城北門外宋曾肇撰米芾書)梧臺石社碑(在臨淄縣水經)
(註梧臺西有右社漢熹平五年立)徵士管寧墓碑(在安邱縣水經註柴阜西南有魏獨)
(行君子管寧墓墓前有碑)徵士邴原墓碑(在安邱縣水經註柴阜山之東有徵士邴原冢)
(碑誌存焉)青州刺史孫嵩墓碑(在安邱縣水經註渠邱城外牟山西南有孫賓碩兄)
(弟墓碑誌竝在焉賓碩名嵩官青州刺史)安平相孫根碑(在諸城縣漢隸字源云漢光和)
(四年立在密州隸釋云不類他漢碑唐韓蔡碑蓋得此碑陰中有中軍督疑非漢官也)蘇文忠
公石刻(在諸城縣學内碑凡十字作八分書以上俱青州府)秦碑(在登州府治秦李斯)
(篆止存二十字)蓬萊閣記碑(在蓬萊縣丹厓山頂宋嘉祐間郡守宋處約撰)海市詩
刻(在蓬萊閣上宋蘇軾詩有序)之罘山石刻(福山志之罘山上石刻有二俱李斯篆一)
(刻十九字一刻六十字歐陽修集古錄云右秦篆遺文曰於久遠也如復嗣焉成功盛德臣厺疾御史大)
(夫臣德共二十一字其文與嶧山碑泰山刻石二世詔語同)成山秦篆(文登志成山石刻有)
(秦李斯篆書曰天盡頭曰秦東門曰詔獄公所今山入榮成縣以上俱登州府)丹霞壁石
刻(萊州府城外聖水頭三巗上有漢韓信書丹霞壁字)雲峰山石刻(萊郡志掖縣縣)
(南十五里寒同山之西峰北魏鄭道昭為刺史時嘗于此修道石壁刻字甚多有云雲峰山之左扉也七)
(字有云榮陽鄭道昭之山門也於此遊止十三字有云鄭文公之當門石坐也八字有云此山有九仙之)
(名八字有云安期子駕龍栖蓬萊之山十字有云王子晉駕鳳栖太室之山十字又有魏永平四年道昭)
(與道侣登雲峰山論經書五言詩一首竝題識二百餘字又道昭登雲峰山觀海島五言詩一首百餘字)
(又道昭刻其父兗州刺史鄭文公碑銘凡一千二百餘字道昭跋後云永平四年歲在辛夘刊上碑在直)
(南三十里天柱山之陽此下碑也至北齊河清三年其子光州刺史鄭述祖重登雲峰山訪父道昭遺迹)
(萊人刻石記之凡五百餘字)唐府君碑(萊郡志碑在府治廳事前東廊下唐睿宗景雲間立)
(額上八分大書大唐萊州刺史唐府君德政碑十二字其文俱八分小字僅存五百餘字)礕石口
磨崕碑(在平度州北天柱山之西麓一石龕如屋刻浮屠像東一石壁刻北魏光州刺史鄭道昭)
(天柱山銘其子述祖八分書銘序共七百餘字北齊天統元年刻)童子逢盛碑(濰縣志有)
(童子碑漢光和四年立原在昌邑宋政和三年徐修之遷于倅治之墨妙亭)涼州刺史魏
元丕碑(漢隸字源漢光和四年立在濰州卽今濰縣)孝子王裒墓碑(在濰縣南)
(四十里)玉清宫仙跡碑(濰縣志玉清宫有馬丹陽歸山&KR0757;邱真人手書又示唐括夫人)
(滿庭芳詞又譚真人手書龜蛇二字王真人手書蓬萊二字石刻俱存)鄭康成祠碑(在高)
(密縣唐荆州刺史史承節撰以上俱萊州府)趙文敏三學寺碑(武郡志三學寺有趙)
(文敏碑碑額為三學資福禪寺六字元延祐七年立明邢侗有記)元大中大夫焦榮
神道碑(在青城縣元趙孟頫書以上俱武定府)南武陽功曹墓扉碑(在沂)
(州府城内漢章帝章和三年立又一銘元和十年立)蓮花漏碑(在蘭山縣公署後堂宋元祐六)
(年新剏蓮花漏有記刻石)普照寺碑(在沂州府城西南金皇綂四年重修普照寺汝仲尚集唐)
(柳公權字作碑)唐校書郎李潛漏澤賦碑(在費縣廨宋至和間掘地得之)歐
陽修醉翁亭記碑(在費縣署内齊乘云蘇唐卿歐陽同時人為費宰篆記石刻立于署)
(内并刻與歐公往復手札)顔魯公祠碑(費縣志碑在祠内宋米芾撰并書)石室古
篆(在蒙陰縣云云山西巗石室中有磨厓古篆約數百言世傳古帝王禪云云之文也)響石詩
碑(在蒙陰縣中山寺有宋真宗御製響石詩碑以上俱沂州府)泰山秦篆碑(在泰安府)
(按泰山志在玉女池上西公署後李斯書始皇二世頌德文世遠湮泐僅存二十九字按宋劉跋秦篆譜)
(序云世傳泰山秦篆可讀者僅五十許字政和三年余宿于嶽上親以氊椎從事校之他本始為完善蓋)
(四面周圍悉有刻字總二十二行行十二字字從西南起以北東南為次西面六行北面三行東面六行)
(南面七行其末有制曰可三字轉在西南稜上十二行是始皇辭其十行是二世詞凡篆字二百二十有)
(二其可讀者一百四十有六毁缺没滅者七十有六因作秦篆譜記之)羊續碑(在泰安郡城東)
(南地形志云梁父縣有羊續碑)磨崕碑(泰山志碑有二一在泰山頂東嶽祠後為唐明皇八分書)
(紀泰山銘字五寸許遒勁可愛一在崖石刻唐蘇頲東封朝覲頌字徑寸許書法類晉人)岱嶽觀
雙碑(在泰山麓老君堂前有唐碑二高八尺許上施石蓋合而束之皆唐時帝后遣使修齋醮文字)
(碑凡四面每面作四層或五層書之)陰字碑(在府城乾封門外迤東三百步宋真宗答謝天書述)
(二聖功德序銘以字鐫北面謂之陰字碑)白龍池題名(在泰山傲來峯下宋治平至宣和名)
(人題字十四通)孝堂山石壁(在肥城縣孝堂山東壁後齊武平元年刻石八分書)師曠
墓碑(新泰志師曠墓前有碑籀文十三行古奥不可辨)安期先生祠碑(在萊蕪縣)
(仙人山安期生祠内唐侍中御史韓翃撰碑貞元八年立)東平憲王蒼冢碑(在東平州)
(見水經註)冀州刺史王純碑(在東平州漢中平四年立水經註云濟水西有安民山山)
(西有此碑)穀城長張遷頌碑(在東平州學漢中平三年立)光祿勲劉曜
碑(在東平州蘆泉山君諱曜字季尼蓋孝文枝胄石損不見年月)小洞庭五太守讌
集碑秋夜小洞庭離讌序碑(東平志湖在州北三十里蠶尾山傍有洄源亭)
(卽此)鄆州谿堂詩碑(在東平州唐韓愈撰牛僧孺書)黃石公祠碑(在東阿縣)
(唐李卓撰)穀城項王墓碑(在東阿縣項羽墓前見府水經註以上俱泰安)濟陰太
守孟郁修堯廟碑(在曹州府城北古堯陵側漢永康元年立)成陽靈臺碑
(漢建寧五年立水經註成陽令管遵所立碑)濟陰太守張寵堯祠立壇碑
(漢熹平四年立)成陽令唐扶頌德碑(漢光和六年立以上四碑俱在堯陵側向屬濮)
(州今屬荷澤縣)虞帝祠碑(元張&KR1220;撰)三皇廟碑(元林過撰趙孟頫書以上三碑俱在)
(荷澤縣)金鄕長侯成碑(在單縣漢隸字源云漢建寧二年立在單父縣)孔子廟
堂碑(在城武縣學明倫堂前唐秘書虞世南書)竹邑侯相張壽碑(在城武縣學宫)
(漢建寧元年立蔡邕譔并書有宋歐陽修跋)燕王慕容氏墓碑(在城武縣元翰林學)
(士歐陽元撰并書)息心銘石刻(在城武縣學宫宋張克温書息心銘共十二幅相傳趙子)
(昂書法實本之克温云)黃華老人石刻(在城武縣學宫金學士王庭筠草書四幅庭筠)
(米元章甥字法遒勁世人珍之)中憲張成墓碑(在城武縣小房村元翰林學士元明善撰)
(趙孟頫書)魯峻石壁畫像(在鉅野縣水經註云金鄕司隸校尉魯君冢前有石祠石廟石)
(壁刻書契以來忠臣孝子烈婦孔子及七十二子形像各有字識)武梁祠堂畫像
(野縣金石錄云武氏石室刻占帝王忠臣孝子賢婦各以小字識其旁或有為之贊者凡一百六十有二)
(人其石六其五則横分為之)不其令童恢闕銘(又一作童恢)剡令景君
闕銘(漢元和四年立集古錄作景君石槨銘)謁者景君墓表(漢元初元年立漢隸)
(字源云東漢墓闕為文自景君始文章緣起云墓碑自晉始非也)麒麟鳳凰碑(碑陰有記)
(云漢永建元年山陽太守河内孫君新刻瑞像)郎中王政碑(漢元嘉三年立)執金吾
丞武榮碑(漢靈帝時立)郎中馬江碑(漢建寧三年立)膠東令王君
廟門碑(漢隸字源云金石錄以膠東為膠水雜之漢刻中文中云有魏后實天所授之語豈膠東)
(是其祖廟没于漢代故題以漢云以上八碑相傳俱在濟州今之鉅野是也)荆州刺史李
剛墓碑(在鉅野縣水經註墓有祠堂石室四壁隠起君臣官屬龜龍麟鳳之文剛字叔毅山陽高)
(平人熹平元年作隸釋云自來好古之士未見此碑)司隸魯恭墓石刻(在鉅野縣水經)
(註墓前有石祠石壁刻書契以來忠臣孝子等形像字記)河東薛棠像碑范陽
楊叔恭碑成人班孟堅碑(俱在鉅野縣水經註昌邑縣故城東北有金城)
(城内有漢沇州刺史河東薛棠像碑以郎中拜剡令甘露降園熹平四年遷州明年甘露復降殿前樹從)
(事馮巡主簿華撡等相與褒樹表勒棠政次西有沇州刺史茂陽楊叔恭碑從事孫光等以建寧四年立)
(西北有東泰山成人班孟堅碑建和十年尚書右丞拜沇州刺史從事秦閸等刻石頌德政碑咸列焉)
麟臺碑銘(在鉅野縣唐學士韋表微撰)濟州刺史任公屏盜碑(在鉅)
(野縣五代周李昉奉勅撰顯德二年立)光武濟陽宫碑(在曹縣漢蔡邕書)侯伯
咸墓碑(在曹縣漢建寧中立)髣山廟碑(在定陶縣宋學士王禹偁記)秦穰侯
魏冉墓碑(在定陶縣見水經註)廷尉仲定碑(在濮州漢熹平元年立以上俱曹)
(州府)
山東通志卷九
