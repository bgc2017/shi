長安志卷三宋宋敏求撰
宫室一
周秦漢上
周
鎬京(毛詩曰考卜維王宅是鎬京維龜正之武王成之武王烝哉箋云考猶稽也宅居也稽疑之法必契)
(龜而卜之武王卜居是鎬京之地龜則正之謂得吉兆武王遂居之修三后之德以伐紂定天下成龜兆之吉)
(功莫大於此又黍離閔宗周也宗周鎬京也謂之西周又禮祭統曰即宫於宗周謂洛邑也以洛邑為東都故)
(謂鎬京為西都也魏王泰括地志曰周武王宫即鎬京也皇甫謐帝王世紀曰武王自酆居鎬諸侯宗之是為)
(宗周今灃水之東長安之南三十里去酆二十五里鎬池即其故都也案後幽王為犬戎所殺平王東遷鎬京)
(淪陥宫室荒蕪矣酈道元水經注曰自漢武穿昆明池於此地鎬京基構淪陥今無可究按酈道元漢鎬京蓋在鎬)
(池之西南昆明池是也)城門(周禮地官司徒之屬司門注若今城門校尉主王城十二門崔靈恩十二)
(門者通十二支之義也)廟(詩綿乃召司空乃召司徒俾立室家其繩則直縮版以載作廟翼翼毛言不失)
(繩直也)社(詩綿廼立冢土戎醜攸行傳冢土大社也美大王之社遂為大社箋大社者出大衆將所告而)
(行也正義冢土非諸侯之社遂者從本向末之稱言大王所作遂為文王之法也文王因其制度增而長之以)
(為天子之制周禮匠人營國左祖右社)靈臺(靈臺民始附也文王受命而民樂其有靈德以及鳥獸昆)
(蟲焉鄭玄曰天子有靈臺者所以觀祲象察氣之妖祥也文王受命而作邑於豐立靈臺正義靈臺所處在國)
(之西郊劉向新序曰周文王作靈臺及為池沼掘地得死人之骨吏以聞於文王文王曰更葬之吏曰此無主)
(矣文王曰有天下者天下之主也有一國者一國之主也寡人固其主也乂安求主遂令吏以衣棺更葬之天)
(下聞之皆曰文王賢矣澤及朽骨又况於人乎水經注曰豐水北經靈臺西文王又引水為辟雍靈沼括地志)
(曰今悉無復處所唯靈臺孤立今案臺高二丈周圍百二十步)辟廱(詩靈臺於論鼓鐘於樂辟廱傳水旋)
(丘如璧曰辟廱以節觀者文王有聲詩鎬京辟廱自西自東自南自北無思不服傳武王作邑於鎬京箋武王)
(於鎬京行辟廱之禮)明堂(周禮匠人周人明堂度九筵南北七筵堂崇一筵五室凡室二筵注此三者或)
(舉宗廟或舉王寢或舉明堂並言之以明其同制斯干宣王考室也築室百堵西南其戸箋此築室者謂王燕)
(寢也西其戸南其戸者宗廟及路寢制如明堂每室四戸是室一南戸耳禮明堂位昔者周公朝諸侯於明堂)
(之位我將祀文王於明堂也吕氏春秋曰周之明堂茅茨蒿柱土階三等以見儉節也)學(禮文王世子禮)
(在瞽宗書在上庠注周立三代之學學書於有虞氏之學典謨之教所興也學舞於夏后之學習威儀也學禮)
(樂於商之學功成治定與已同也)靈囿(詩靈臺王在靈囿麀鹿攸伏傳囿所以域飬禽獸言靈道行於)
(囿也天子百里周禮囿游注囿御苑也孟子曰文王之囿方七十里芻蕘者往焉雉兔者往焉與民同之)靈
沼(靈沼詩靈臺王在靈沼於牣魚躍傳沼池也靈沼言靈道行于沼也)宫門(詩綿廼立臯門臯門有伉)
(廼立應門應門將將傳王之郭門曰臯門伉高貌王之正門曰應門將將嚴正也美太王作郭門以致臯門作)
(正門以致應門箋云諸侯之宫外門曰臯門朝門曰應門内有路門天子之宫加以庫雉正義言太王本作郭)
(門正門耳在後文王之興以為臯門應門雖遷都於豐用岐周舊制故云致致者自小至大之辭文王因其制)
(度增而長之以為天子之制故云耳郭門者宫之外郭之門正門謂之應門皆宫門也崔靈恩曰天子五門臯)
(庫雉應路周禮正宫每門四人囿游亦如之注囿御苑游離宫也大宰正月之吉始和布治于邦國都鄙乃縣)
(治象之法于象魏使萬民觀治象注象象闕也)鎬池(見其下)酆宫(酆宫文王宫也詩曰既伐于崇)
(作邑于豐鄭氏云豐邑在豐水之西鎬京在豐水之東春秋左氏傳康王有酆宫之朝其宫今在鄠縣)
秦
阿房宫(史記曰始皇三十五年以為咸陽人多先王之宫廷小吾聞周文王都酆武王都鎬酆鎬之間)
(帝王之舊都也乃營作朝宫於渭南上林苑中先作前殿阿房東西五百步南北五千丈上可以坐萬人下可)
(以建五丈旗周馳為閤道自殿下直抵南山表南山之顛以為闕為複道自阿房渡渭屬之咸陽以象天極閤)
(道絶漢抵營室也阿房宫未成成欲更擇令名名之作宫阿房故天下謂之阿房宫隠宫徒刑者七十餘萬)
(人乃分作阿房宫或作麗山發北山石槨乃寫屬荆地材皆至關中訃宫三百關外四百餘於是立石東海上)
(朐界中以為秦東門因徙三萬家麗邑五萬家雲陽皆復不事十歲又曰始皇造阿房宫徵發天下工匠又曰項)
(羽屠咸陽焚其宫室三月火不滅三輔舊事曰阿房宫東西三里南北五百步庭中可受十萬人車行酒騎行)
(炙千人唱萬人和置銅人十二於宫前)磁石門(東西有閤道即阿房宫之北闕門也累磁石為之着)
(鐵甲入者磁石吸之不得過羌胡以為神三輔黃圖曰阿房宫以磁石為門懷刃者止之括地志曰一名却胡)
(臺水經注曰磁石門北門在阿房前悉以磁石為之故專其目令四夷朝者有隠甲懷刃入門而脅之以示神)
(故亦曰却胡門鮑照蕪城賦曰製磁石以禦衝)木蘭為梁(三輔黃圖曰阿房前殿以木蘭為梁)阿
城(漢書曰阿城秦阿房宫也以其墻壁崇廣故俗呼為阿城)鑄金人十二(史記曰始皇大收天)
(下兵器聚之咸陽銷以為鐘鐻鑄金人十二重各千斤置宫中徐廣曰鐻音巨李善曰金狄金人也漢書注師)
(古曰所謂翁仲者也三輔黃圖曰坐高二丈其銘曰皇帝二十六年初兼天下改諸侯為郡縣一法律同度量)
(大人求見臨洮其長五丈足跡六尺)端門四達(三輔黃圖曰秦始皇兼天下都咸陽因北陵營宫殿)
(端門四逹以則紫宫象帝居渭水貫都以象天漢横橋南度以法牽牛)賈山傳秦起咸陽
而西至雍離宫三百(師古曰凡言離宫者皆謂於别處置之非常所居也)鐘鼓帷
帳不移而具又為阿房之殿殿高數十仞(師古曰阿房者言殿之四)
(阿皆為房也一說大陵曰阿言其殿高若於阿上為房也房字或作旁說云始皇作此殿未有名以其去咸陽)
(近且號阿旁阿近也八尺曰仞)東西五里南北千步從車羅騎四馬騖
馳旌旗不撓(師古曰屈也言庭之廣大殿之高敞衆騎馳騖無所廹觸建立旌旗不屈撓□音)
(女孝反)為宫室之麗至於此使其後世曾不得聚廬而托
處焉
右阿房宫
冀闕(史記曰秦孝公十二年作咸陽築冀闕徙都之)甘泉林光宫(史記秦始皇二十七年作)
(甘泉宫及前殿築甬道自咸陽屬之戰國策范雎說秦王曰大王之國北有甘泉谷口漢宫闕䟽曰甘泉林光)
(宫秦三代所造)大夏殿(三輔故事曰大夏殿始皇造銅人十枚在殿前)上林苑(史記始皇營朝)
(宫阿房於渭南上林苑又曰始皇欲大苑囿東至函谷西至陳倉優旃曰善哉若寇從東來令麋鹿觸之始皇)
(乃止)牛首池(史記曰秦上林苑有牛首池在苑西頭)淩雲閤(漢宫殿䟽曰淩雲閤秦二世造)
(三輔舊事曰閤與南山齊)萯陽宫(秦文王起萯音倍在鄠縣)祈年宫(史記曰始皇初居之宫有)
(祈年宫長信宫梁山宫漢書曰祈年宫惠公起又曰秦穆公葬於雍槖泉宫祈年觀下)長信宫(見上)
(史記曰始皇二十七年作長信宫於渭南屬之通驪山作甘泉宫及前殿築甬道自咸陽)梁山宫(見上在好)
(畤始皇起又始皇幸梁山宫望見丞相車騎衆不善之三秦記曰梁山宫城皆文石名織錦城)宫觀二
百七十(史記曰盧生說始皇曰人主為微行所居而人知之則害於神願上居毋令人知則不死之藥)
(殆可得也乃令咸陽之旁二百里内宫觀二百七十複道甬道相連帷帳鐘鼓美人充之所幸有言其處者罪)
(死)曲梁宫(在三原縣)曲臺宫(鄒陽傳秦倚曲臺之宫懸衡天下畫地而不犯兵加胡越應劭)
(曰始皇帝所治處也若漢家未央宫)城陽宫(始皇母遷於城陽宫)望夷宫(史記曰胡亥三年夢)
(白虎嚙其左驂馬殺之心不樂卜涇水為祟胡亥乃齋於望夷宫欲祠涇沉四白馬趙高乃使其壻咸陽令閻)
(樂殺胡亥於望夷宫張晏引博物志曰望夷宫在長陵西北長平觀道東故亭處是臨涇水作之以望北夷漢)
(書注師古曰胡亥葬於宜春苑死不在渭北也)槖泉宫(孝公起)棫陽宫(昭王起棫音域)羽
陽宫(秦武王起在陳倉)高泉宫(秦宣太后起在美陽城)長楊宫射熊館(昭王)
(起在盩厔)蘭池宫(秦始皇為微行咸陽與武士四人俱夜出逄盗蘭池宫見窘使武士擊殺盗關中大)
(索二十日地理志渭城縣冇蘭池宫三秦記曰始皇引渭水為長池東西二百里南北二十里築為蓬萊山刻)
(石為鯨魚長二百丈亦池曰蘭池陂是秦又有蘭)長樂宫(關中記曰長樂宫有魚池臺酒池臺秦始皇造)
酒池(廟記長樂宫有魚池酒池池上有楢柞樹秦始皇造)殿觀百四十五(三輔舊事曰始)
(皇表河以為秦東門表汧以為秦西門中外殿觀百四十五後宫列女萬餘人婦人之氣上衝于天)章臺
上林(諸廟及章臺上林皆在渭南)作信宫渭南(史記曰秦破諸侯寫放其宫室作之咸陽)
(北坂上南臨渭自雍門以東至涇渭殿屋複道周閤相屬所得諸侯美人鐘鼓以充之二十七年作信宫渭南)
(巳更命信宫為極廟像天極自極廟道通酈山作甘泉前殿築甬道自咸陽屬之)離宫别觀相
望聯屬(廟記曰咸陽北至九嵕甘泉南至長楊五柞東至河西至汧離宫别觀相望聯屬木衣綈繡土)
(被朱紫宫人不移樂不改懸窮年忘歸猶不能遍)獸圈(烈士傳曰秦王召魏公子無忌不行於是朱亥)
(奉璧一雙詣秦王王怒使置亥獸圈中亥瞋視獸眥血濺於獸面獸不敢動)虎圈(漢宫殿䟽秦故虎圈)
(周匝三十五步西去長安十五里)狼圈(又曰秦故狼圈廣八十步長二十步西去長安十五里)
右總叙宫殿苑囿
四時祀太昊黃帝以下祠三百三所
右郊祠
漢上
未央宫(漢書曰高祖七年蕭何治未央宫立東闕北闕前殿武庫太倉上見其壮麗甚怒謂何曰天下)
(匃匃勞苦數歲成敗未可知是何治宫室過度也何曰天下方未定故可因以就宫室且夫天子以四海為家)
(非令壮麗亡以重威且亡令後世有以加也上說西京雜記曰未央宫周匝二十三里九十五步五尺街道周)
(四十七里臺殿四十三所其三十二所在外十一所在後宫池十三山六池一山二亦在後宫門闥凡九十五)
(潘岳關中記曰未央宫周旋三十三里街道十七里有臺三十二池十二土山四宫殿門八十一掖門十四又)
(曰未央宫殿及臺皆䟽龍首山土以作之殿基出長安城上非築也又取山土以為城山之餘尾今在城西南)
(數里乃盡也辛氏三秦記曰今長安城即䟽龍首山為臺殿臺址不假版築張衡西京賦云䟽龍首以抗殿是)
(也王莽改未央宫曰夀成室括地志曰未央宫在長安故城中近西南隅)東闕(漢書曰高祖七年蕭何立)
(東闕前殿武庫又曰文帝七年六月未央宫東闕罘罳災註如淳曰東闕與其兩旁罘罳皆災也顔師古曰罘)
(罳為連闕曲閤也以覆重刻垣墉之處其形罘罳然又曰屏也罘音浮)北闕(漢書師古曰未央殿雖南)
(嚮而上書奏事謁見之徒皆詣北闕公車司馬亦在北焉是則以北闕為正門而又有東門東闕至於西南兩)
(面無門闕矣蓋蕭何初立宫以厭勝之術理宜然乎關中記曰未央宫東有蒼龍闕北有玄武闕所謂北闕也)
(闕中有閶闔門止車門廟記曰未央宫有白虎闕屬車闕)司馬門(漢書章邯使長史請事至咸陽留司)
(馬門三日師古曰凡言司馬門者宫垣之内兵衛所在四面皆有司馬司馬主武事故總謂宫之外門為司馬)
(門又初元五年令從官給事宫司馬中者得為大父母父母兄弟通籍應劭曰司馬中者宫内門也司馬主武)
(兵禁之意也師古曰司馬門者宫之外門也衛尉有八屯衛候司馬主衛士徼巡宿衛每面各二司馬故謂宫)
(之外門為司馬門又張釋之為公車令太子與梁王共車入朝不下司馬門釋之追止劾奏之如淳曰宫衛令)
(諸出入殿門公車司馬門者皆下不如令罰金四兩成帝永始四年未央宫東司馬門災)掖門(漢書曰朱)
(虚侯章從大尉勃請卒千人入未央宫掖門師古曰非正門而在兩旁若人之臂掖也御覽曰漢制内至禁者)
(為殿門外出大道為掖門)端門(漢書曰文帝初入未央宫有謁者十人持戟衛端門師古曰端門殿之正)
(門西都賦立金人於端闈注宫正門也西京賦高門有閌列坐金狄)前殿(三輔黃圖曰營未央因龍首以)
(制前殿殿上有非常室幽明錄漢武帝與近臣宴未央殿方噉黍臛忽聞人語云老臣自訴尋覓不見梁上有)
(一老翁長八九寸拄杖偻步帝問之翁下稽首不言仰視屋俯指帝脚忽然不見東方朔曰其名藻廉水木之)
(精夏巢林冬潛河陛下興造宫室斬伐其居故來訴耳王莽改前殿曰王路堂地皇元年王路堂為風所毁)
非常室(見上漢書五行志曰成帝綏和二年鄭通里男子王褒帶劒入北司馬門殿東門上前殿入非)
(常室中如淳曰殿上室名)武庫(漢書曰武庫以藏禁兵又曰樗里子葬於武庫文穎曰秦惠王異母弟也)
(師古曰樗里子且死曰葬我必渭南章臺東後百年當有天子宫夹我墓及漢興長樂宫在其東未央宫在其)
(西武庫正直其上)太倉(高紀蕭何立武庫太倉)金馬門(史記曰金馬門者宫署門也門旁有)
(銅馬故曰金馬公孫弘傳待詔金馬門如淳曰武帝時相馬者東門京作銅馬法獻之立馬於魯班門外更名)
(魯班門為金馬門又揚雄傳歴金門金馬門也)白虎門(王莽自前殿南下椒除西出白虎門)長秋
門(漢書戾太子使舍人持節夜入未央宫殿長秋門)青𤨏門(見關中記)高門殿(漢書曰汲)
(黯請間見高門晉灼曰三輔黃圖未央宫中有高門殿又鮑宣曰豈徒欲使臣美食大官重高門之地哉晉灼)
(曰高門殿名師古曰在未央宫)猗蘭殿(漢武帝故事曰王美人七月七日旦生武帝於猗蘭殿洞冥記)
(漢武帝未生之時景帝夢一赤彘從雲中直下崇芳閤帝覺而坐於閤果見赤氣如林木蔽戸牖望閤上有丹)
(霞蓊鬱既而改崇芳閤為猗蘭殿)承明殿(霍光傳太后時幸未央承明殿成帝鴻嘉二年有雉集承)
(明殿顔師古曰在未央宫中翼奉傳孝文躬行節儉外省繇役其時未有甘泉建章及上林中諸離宫館也未)
(央宫又無高門武臺麒麟鳳凰白虎玉堂金華之殿獨有前殿曲臺漸臺宣室温室承明耳)清涼殿
(三輔黃圖曰未央宫有清涼殿宣室殿金華殿玉堂殿白虎殿麒麟殿)宣室殿(賈誼傳上方受釐宣)
(室蘇林曰宣室未央前正室也武帝為竇太主置酒宣室東方朔曰宣室者先帝之正處也非法度之政不得入)
(焉宣帝甘露四年未央宫宣室閤災刑法志曰宣帝常幸宣室齋居而决事如淳曰宣室布政教之室也晉灼)
(曰未央宫中有宣室殿師古曰蓋其殿在前殿之側齋則居之淮南子曰武王殺紂於宣室漢蓋取舊名也)
温室殿(霍光傳曰昌邑王入朝太后還乘輦欲歸温室)金華殿(漢書曰成帝初方向學鄭寬中)
(張禹朝夕入說尚書論語於金華殿中師古曰金華殿名在未央宫)玉堂殿(漢書揚雄傳歴金門上玉)
(堂晉灼曰三輔黃圖大玉堂小玉堂殿又李尋曰久汙玉堂師古曰玉堂殿在未央宫)白虎殿(漢書)
(曰河平四年單于來朝引見白虎殿丞相商坐未央廷中單于前拜謁商又杜欽詣白虎殿對策又成帝時趙)
(思王衍來朝供張白虎殿師古曰在未央宫中)麒麟殿(並見上又哀帝置酒麒麟殿董賢父子宴飲師)
(古曰在未央宫)飛羽殿(王莽請元后冬饗飲飛羽殿在未央宫中羽或作雨)敬法殿(王莽傳燒)
(作室門斧敬法闥師古曰敬法殿名)曲臺殿(漢書曰孟喜舉孝廉為郎曲臺署長師古曰曲臺殿名署)
(者主供其事也又孟卿傳后蒼說禮數萬言號后氏曲臺記服&KR1050;曰在曲臺校書著記因以為名師古曰曲臺殿)
(在未央宫三輔黃圖曰未央宫有曲臺殿)宴昵殿(班伯召見宴昵殿張晏曰親戚宴飲會同之殿)長
年殿(西京賦長年神仙宣室玉堂)神仙殿(見上)飛翔殿合歡殿蘭林殿披
香殿鳳凰殿鴛鸞殿含章殿朱雀殿(一曰朱鳥殿)安處殿(下並)
(見班孟堅西都賦)常寧殿茝若殿發越殿蕙草殿夀成殿(下並見三)
(輔黃圖)萬歲殿廣明殿永延殿夀安殿宣德殿東明殿通
光殿惠殿高明殿延年殿(下見廟記)四車殿朱烏殿(西京賦麒麟朱)
(烏龍興含章李善注皆殿名)龍興殿(見上)椒房殿(外戚傳上官安有椒房之重師古曰椒房)
(殿名在未央宫皇后所居)昭陽舍(漢書曰趙昭儀居昭陽舍其中庭彤朱而殿上髤漆切皆銅沓冒黃)
(金塗白玉階壁帶往往為黃金缸函藍田璧明珠翠羽飾之張平子西京賦曰後宫則昭陽飛翔增成合歡蘭林)
(披香鳳凰鴛鸞漢宫闕名有鳳凰殿西京雜記昭陽殿織珠為簾風至則鳴如環佩聲又曰昭陽殿窗戸扇多)
(是琉璃皆通照毛髮不得藏椽桷皆刻作蛇龍縈繞其間鱗甲分明見者莫不驚慄)增城舍(漢書曰班)
(婕妤居增城舍應劭曰後宫有八區增城第三也)椒風舍(漢書曰董賢女弟為昭儀名其舍為椒風)
(以配椒房應劭漢宫儀曰皇后殿稱椒房以椒塗室主温暖除惡氣也)掖庭(漢宫儀曰婕妤以下皆居)
(掖廷西京雜記曰漢掖廷有丹景臺雲光殿九華殿鳴鸞殿開襟閤臨池觀皆繁華窈窕之所棲宿)月景
臺雲光殿九華殿鳴鸞殿開襟閤(雜記又曰漢綵女常以七月七日夜穿七)
(孔針於開襟樓閣以習之)臨池觀(皆見上)柏梁臺(漢書武帝元鼎二年春起柏梁臺服虔曰)
(用百頭梁作臺因名焉師古曰三輔舊事云以香柏為之今書皆作栢服說非漢武故事曰以香柏為之香聞)
(數十里郊祀志曰武帝鑄柏梁銅柱五行志曰太初元年十一月乙酉未央宫柏梁臺災先是大風發其屋夏)
(侯始昌先言其災日廟記曰柏梁臺漢武帝造在北闕内道西三秦記曰柏梁臺上有銅鳳名鳳闕漢武帝集)
(武帝作栢梁臺詔羣臣二千石有能為七言者乃得上坐帝曰日月星辰和四時梁王曰驂駕駟馬從梁來大)
(司馬曰郡國士馬羽林才丞相曰揔領天下誠難治大將軍曰和撫四夷不易哉御史大夫曰刀筆之吏臣執)
(之太常曰撞鐘伐鼔聲中詩宗正曰宗室廣大日益滋衞尉曰周衛交戟禁不時光禄勲曰揔領從宗柏梁臺)
(廷尉曰平理清讞决嫌疑大僕曰修飾輿馬待駕來大鴻臚曰郡國吏功差次之少府曰乘輿御物主治之大)
(司農曰陳粟萬石揚以箕執金吾曰徼道宫下隨討治左馮翊曰三輔盗賊天下危右扶風曰盗阻南山為民)
(災京兆尹曰外家公主不可治詹事曰椒房率更領其材典屬國曰蠻夷朝賀常舍其大匠曰柱枅薄櫨相枝)
(持太官令曰枇杷橘栗桃李梅上林令曰走狗逐兔張罘罳郭舍人曰囓妃女脣甘如飴東方朔曰廹窘詰)
(屈幾窮哉)承明廬(漢書曰嚴助為會稽太守武帝賜書曰君厭承明之廬張晏曰承明廬在石渠閣外)
(直宿所止曰廬)天禄閣(三輔故事曰天禄閣石渠閣並在未央宫大殿北以藏秘書漢宫殿䟽曰天禄)
(閣麒麟閣蕭何造以藏秘書畫賢臣像凡十二人霍光第一蘇武第十二)石渠閣(見上甘露中五經諸)
(儒雜論於石渠閣)麒麟閣(見上蘇武傳甘露三年單于始入朝上思股肱之美乃圖畫其人於麒麟)
(閣張晏曰武帝獲麒麟時作麒麟閣圖畫其像於閣遂以為名師古曰漢宫閣䟽云蕭何造上思股肱之美謂)
(霍光等十二人三輔黃圖曰未央宫冇麒麟殿藏秘書即揚雄校書處)蘭臺(漢書百官表御史中丞在)
(殿中蘭臺迭掌圖籍秘書西京賦曰蘭臺金馬遞宿迭居)漸臺(漢書曰文帝夢上天不能有一黃頭郎推)
(上覺而之漸臺以夢中隂自求推者郎見鄧通師古曰未央殿西南有蒼池池中有漸臺又王莽為元后置酒)
(未央宫漸臺大縱衆樂關中記曰未央宫中有蒼池池中有漸臺王莽死於是也括地志曰既云就車而之漸)
(臺雖未央建章複道相屬但漢兵既廹不應駕車踰城此即非建章之漸臺矣然則未央建章似各有漸臺非)
(一所也)蒼池(見上三輔黃圖作滄)紫宫(三秦記曰未央宫一名紫宫李善曰未央宫為總稱紫宫)
(其中别名)養德宫(西京雜記曰趙王如意年幼戚姬使舊趙内傅趙温傅之號其室為飬德宫)凌
室(漢書惠帝四年七月未央宫凌室災顔師古曰藏冰之室也)織室(又織室災師古曰織作之室百官表)
(少府掌東織西織河平元年省東織更名西織為織室)武臺殿(漢書李陵召見武臺師古曰未央宫)
(有武臺殿)東山臺(三輔故事曰未央宫前有東山臺西山臺釣臺三輔黃圖又曰未央宫有果臺東山)
(臺西山臺釣臺廟記曰未央宫有釣弋臺)西山臺(見上)朱鳥堂(三秦記曰未央宫有朱鳥堂非)
(常室)畫室鉤盾弄田(漢書曰昭帝始元元年耕於鉤盾弄田應劭注云時年九歲未能親耕帝)
(籍鉤盾宫宦者近署故往試耕為戲弄成帝建始三年小女陳持弓年九歲闌入尚方掖門至未央殿鉤盾禁)
(中西京故事曰弄田在未央宫中)未央廐(漢書曰武帝期門郎上官桀遷為未央廐令)獸圈
彘圈(三輔黃圖曰獸圈九彘圈一在未央宫中)
右未央宫(又有蕭何曹參韓信等殿)
建章宫(漢書曰武帝大初元年十一月栢梁臺災二月起建章宫文穎曰越巫名勇謂帝曰越國有火)
(災即復大起宫室以厭勝之故帝作建章宫師古曰在未央宫西今長安故城西俗所呼貞女樓者即建章宫)
(之闕也關中記曰建章宫其制度事兼未央宫周回二十餘里三輔舊事曰建章宫周圍數十里殿東别起閣)
(高二十五丈憑高以望遠張平子西京賦曰栢梁既災越巫陳方建章是營用厭火祥營宇之制事兼未央)
度為千門萬戸前殿度高未央(師古曰度音大各反東方朔傳曰今陛下以城)
(中為小圖起建章左鳳闕右神明號稱千門萬戶)其東則鳳闕高二十餘丈(師古)
(曰三輔故事其闕闤上有銅鳳班固西都賦曰設璧門之鳳闕上觚稜而棲金爵金爵則銅鳳也關中記曰建)
(章宫鳳闕臨北道鳳在上故號曰鳳闕廟記曰建章宫北闕高二十丈建章北闕門也又古鳳凰闕漢武帝造)
(高十七丈五尺長安記曰俗人謂鳳闕為貞女樓古歌詞云長安城西雙員闕上有一雙銅雀宿一鳴五榖生)
(再鳴五榖熟案銅雀即銅鳳也繁欽建章鳳闕賦序曰秦漢規模斬焉冺毁唯建章鳳闕聳然獨存雖非象魏)
(之制亦一代之巨觀也)其西則商庭數十里虎圈(如淳曰商中商庭也師古曰商)
(金也於序為秋故謂西方之獸為商商庭廣數十里於莵亦西方之獸故於此置其圈也)其北治大
池漸臺高二十餘丈名曰泰浸(師古曰漸浸也臺在池中為水所浸故曰漸臺)
(一音子廉反三輔黃圖或為浸亦漸耳)池中有蓬萊方丈瀛州壺梁象海
中神山龜魚之屬(師古曰三輔故事池北岸有石魚長三丈高五尺西岸有石鼈三枚長六)
(尺)其南有玉堂璧門大鳥之屬(師古曰立大鳥象也漢書曰建章宫南有玉堂)
(璧門三層臺高十餘丈玉堂内殿十二門階陛咸以玉為之鑄銅鳳高五尺飾黃金栖屋上下有轉樞向風若)
(翔椽首傳以玉璧因曰璧門)立神明臺井幹樓高五十丈輦道相屬
焉(師古曰漢宫閣䟽神明臺高五十丈上有九室常置九天道士百人神明井幹共高五十丈也井幹樓積)
(木而高為樓若井幹之形也井幹者井上木欄也其形或四角或八角東方朔傳曰建章左鳳闕右神明張衡)
(西京賦曰井幹疊而百層謂此樓也幹或作翰其義並同三輔黃圖曰神明臺上有九臺今謂之九子臺非也)
析風闕(三輔故事曰建章宫東有析風闕關中記曰建章宫閶闔門内東出有析風闕一名别風闕高)
(一十丈西京賦所云閶闔之内别風嶣嶤者也)嶣嶤闕(廟記曰建章宫有嶣嶤闕薛綜注次門女闕也)
(在圓闕門内二百步)馺娑殿(關中記曰建章宫中有馺娑駘盪杇詣承光四殿李善曰馺素合反娑蘇可反)
(駘音殆杇烏故反)駘盪殿杇詣殿承光殿(並見上)銅柱承露僊人
掌(漢書曰武帝作蘇林曰仙人以手掌擎盤承甘露師銅古曰三輔故事建章宫承露盤高二十丈大七圍以)
(為之上有仙人掌承露和玉屑飲之蓋張衡西京所賦云立脩莖之仙掌承雲表之清露屑瓊蘂以朝餐必性)
(命之可度也長安記曰仙人掌大七圍以銅為之)太液池(漢書曰昭帝始元元年二月黃鵠下建章)
(宫太液池中如淳曰液言天地和液之氣也瓉曰隂陽津液以作池也師古曰二說皆非太液池者言其津潤)
(所及廣也又曰建章宫北有太液池關中記曰建章宫北有池以象海北刻石為鯨魚長三丈三輔舊事曰建)
(章宫北作清淵北有鯨魚刻石為之西京雜記曰太液池邊皆是彫葫紫蘀綠節莞叢生蒲之類菰之有米者)
(長安人謂為彫葫葭蘆之未解葉者謂為紫蘀菰之有首者謂為綠節其間鳬鷖鴈子布滿充積又多紫龜綠)
(鼈池邊多平沙沙上鶡鴠鸊鵜鵁鶄鴻鶂動輙成羣又曰太液池中有鳴鶴舟容與舟清曠舟採菱舟越女舟)
(三輔舊事曰日出𤾉谷浴於咸池至虞泉即暮此則象之也)清淵(見上)承樹池(西京雜記曰太)
(液池西有一小池名承樹池中有一洲洲上有一枯樹其樹大十餘圍望之童童如車蓋故取以為名)竒
華殿(周地圖記曰竒華殿在建章宫旁曰海藏夷器服珍寳火浣布切玉刀巨象大雀獅子宛馬充塞其)
(中)鼓簧宫(漢宫闕䟽曰鼓簧宫周匝百三十六步在建章宫西北)凉風臺(關中記曰建章)
(宫北作凉風臺積木為樓高五十餘丈)中龍華門(見漢武故事)曝衣閣(宋卜子陽園苑)
(䟽曰太液池西有武帝曝衣閣常至七月七日宫女出后衣登樓曝)
右建章宫
長樂宫(漢書曰高帝五年都長安九月治長樂宫叔孫通𫝊漢七年長樂宫成關中記曰長樂宫本秦)
(之興樂宫也周圍二十餘里有殿十四漢太后常居之長安記曰興樂宫秦始皇造漢修飾之王莽改長樂宫)
(曰常樂室)東朝(史記叔孫通傳孝惠帝為東朝長樂宫及間往來數蹕煩人乃作複道又漢書灌夫傳)
(東朝廷辨之如淳曰東朝太后朝也張晏曰會公卿大夫東朝共理而分别也)東宫(漢書袁盎傳上朝東)
(宫趙談驂乘)東闕(漢書曰宣帝元康四年神爵五綵以萬數集長樂宫又五鳳三年鸞鳳集長樂宫東)
(闕中樹上)西闕(劉屈氂傳太子敺四市人至長樂西闕下逢丞相軍合戰)前殿(三輔黃圖曰長樂宫)
(前殿東西四十九丈七尺西杼長二十五丈深十二丈杼一作序)宣德殿通光殿高明
殿(右見三輔宫殿名在長樂宫中)長秋殿(關中記曰長樂宫有長秋永夀永寧長定四殿)永夀
殿永寧殿長定殿(並見上)臨華殿(漢書曰成帝永始四年長樂臨華殿災)鴻
臺(漢書惠帝四年三月長樂宫鴻臺災三輔黃圖曰長樂宫有鴻臺有臨華殿有温室殿)温室殿
(見上漢書曰或問孔光温室省木皆何木也光嘿不應晉灼曰長樂宫中有温室殿)建始殿廣陽
殿中室殿月室殿神仙殿椒房殿(以上並見三輔黃圖)大夏殿(三輔)
(舊事曰秦作銅人立在阿房殿前漢徙著長樂宫大夏殿前關中記曰長樂宫殿前銅人其胷前銘李斯蒙恬)
(所書也賈誼過秦論曰始皇銷鋒鑄鐻以為金人十二以弱天下之人是也魏志曰董卓悉椎破銅人鐘簴以)
(鑄小錢英雄記曰昔大人見臨洮而銅人鑄臨洮生卓而銅人毁時有卓而大亂大亂而卓身滅良有以也關)
(中記曰董卓壊銅人餘二枚徙在清明門裏魏明帝欲徙詣洛載致覇城重不可致)酒池(在長樂宫秦始)
(皇造漢武帝行舟於中西京記曰酒池北起臺天子於上觀牛飲者三千人太平寰宇記曰武帝作酒池以誇)
(羌胡飲以鐵杯重不能舉皆抵牛飲)
右長樂宫
長安志卷三
