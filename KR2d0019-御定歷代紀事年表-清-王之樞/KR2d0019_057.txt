欽定四庫全書
御定歴代紀事年表卷六十一
唐世系表略
李氏當晉末凉武昭王暠據秦凉暠生歆歆為沮
渠蒙遜所滅歆生重耳魏弘農太守重耳生熙金
門鎮將戍於武川因畱家焉熙生天賜天賜生虎
西魏時賜姓大野氏官太尉與李弼等八人佐周
代魏有功皆為柱國號八柱國家及周受魏禪虎
已卒追封唐國公諡襄襄公生昞襲封隋安州總
管卒諡仁仁公即皇考也生高祖諱淵隴西成紀
人襲封唐公隋文帝與高祖素親愛文帝相周復
高祖姓李氏後進爵為王受隋禪國號唐都長安
傳二十主并武后凡二百九十年
年表
(起戊寅隋恭帝侗皇泰元年五月唐高祖武德元年五月止丙戌唐高祖武德九年)凡八年
有竒
表例說
(臣)之樞謹按綱目於唐高祖武德七年始以為正
綂大書其諡年但武德元年以後雖林士弘等未
平而唐承隋綂創業已成今於武德三年即書上
格宋太祖建隆二年同此例隋唐之間羣雄角
逐據土建號如楚林士弘定楊劉武周梁梁師都
秦薛舉梁蕭銑夏竇建德凉李軌楚朱粲鄭王世
充梁沈法興吳李子通漢東劉黑闥等另置一格
附見之
御定歴代紀事年表卷六十一
