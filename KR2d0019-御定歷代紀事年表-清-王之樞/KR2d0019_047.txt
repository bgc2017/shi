欽定四庫全書
御定歴代紀事年表卷五十
齊世系表略
蕭氏漢相國何之後何子酇定侯延生侍中彪彪
生公府掾章章生皓皓生仰仰生御史大夫望之
望之生光禄大夫育育生御史中丞紹紹生光禄
勲閎閎生濟陰太守闡闡生吳郡太守永永生中
山相苞苞生博士周周生蛇丘長矯矯生州從事
逵逵生孝廉休休生廣陵府丞豹豹生大中大夫
裔裔生淮陰令整整生即丘令儁儁生輔國參軍
樂子樂子生晉興男承之即皇考追尊曰宣皇帝
相國何居沛侍中彪免官居東海蘭陵縣中都里
晉元康元年分東海為蘭陵郡中朝亂淮陰令整
過江居晉陵武進縣之東城里寓居江左者皆僑
置本土加以南名於是為南蘭陵人也皇考生高
帝高帝諱道成以齊王受宋禪國號齊都建康傳
七主凡二十四年
欽定四庫全書
御定歴代紀事年表卷五十
(起己未齊高帝建元元年四月魏孝文帝太和三年二月止癸酉齊武帝永明十一年魏孝文帝太和)
(十七年)凡十四年有奇
表例說
見第四十六卷
御定歴代紀事年表卷五十
