欽定四庫全書
御定歴代紀事年表卷七十四
遼世系表略
耶律氏炎帝之裔世雄朔陲後居鮮卑山號鮮卑氏慕
容燕破之析其部曰宇文曰庫莫奚曰契丹契丹
之名昉見於此始祖曰竒善汗生安圖山徙潢水之
濱傳至聶哷始立制度置官屬刻木為契穴地為牢
讓約尼氏蘇爾威汗而不肯自立聶哷生必塔必塔生
海蘭海蘭生努爾蘇大度寡欲令不嚴而人化是為肅
祖肅祖生薩喇達嘗與黃室韋戰矢貫數札是為
懿祖懿祖生伊德實始教民稼穡善畜牧國以殷富
是為玄祖玄祖生色勒迪仁民愛物始鑄鐵冶教民
鼓鑄是為德祖即太祖之父也世為約尼氏之額爾
竒木執其政柄德祖之弟蘇哷北征於厥室韋南略易
定奚霤始興版築置城邑教民種桑麻習織組巳有
廣土衆民之志及太祖安巴堅為約尼氏大德哷勒府
額爾竒木拜裕悅總知軍國事約尼氏哈陶津汗殂太
祖遂受禪建國仍號契丹太宗時改國號遼自太祖至
天祚帝凡九主歴二百一十九年天祚帝為金
所執太祖八代孫達實稱帝於竒爾愛滿是為西遼傳
三主凡七十七年遼史國語解云額爾竒木統軍馬大
官裕悦貴官無所職居北南大王上非有功德者不授又
特哩衮典族屬官見後世系圖
欽定四庫全書
御定歴代紀事年表卷七十四
(起乙亥梁主瑱貞明元年止壬午梁主瑱龍德二年)凡八年
表例說
見第七十三卷
御定歴代紀事年表卷七十四
