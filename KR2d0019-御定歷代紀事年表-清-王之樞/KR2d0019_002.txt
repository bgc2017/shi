欽定四庫全書
御定歴代紀事年表卷三
夏世系表略
姒姓名文命(世本作高密)黃帝後黃帝生昌意昌意生
乾荒乾荒生顓頊顓頊生駱明駱明生伯鯀伯鯀
娶於有莘氏之女曰志是為修已遊於岷山感流
星貫昴生禹於僰道之石紐鄉(今茂州之汶川縣北四十里有石紐)
(村)身長九尺有只虎鼻河目□齒兩耳參漏胸有
墨如北斗聲為律身為度堯時洪水鯀治水無功
舜攝位殛鯀使禹續父業禹焦心勞思腁手胝足
八年於外過家門不入開九州通九道陂九澤度
九山疏停導滯鍾水豐物於是水患皆息九州攸
同四隩可居堯乃錫禹玄圭告厥成功舜既即位
禹為司空宅百揆舜三十二載使禹攝行天子事
凡十七年舜崩又三年避位陽城而天下歸之乃
踐位以金德王色尚黑都安邑吳越春秋云鯀
娶於有莘氏之女名曰女嬉年壯未孳嬉於砥山
得薏苡而吞之意若有所感因而妊孕剖脇而産
高密家於西羌地曰石紐石紐在蜀西川也
年表三
(起丙子夏后禹元歲二止甲午夏后桀五十有歲)凡四百三十九年
表例說
臣之樞謹按夏自羿浞篡竊少康一成一旅卒用
中興其間夏祚不絶如綫今自后相元歲以後少
康四十歲以前大書夏統於上每年仍書曰王在
某而附載羿浞之年於末格所以尊正統抑僭偽
也
御定歴代紀事年表卷三
