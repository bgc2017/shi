欽定四庫全書
御定歴代紀事年表卷二
有虞世系表略
姚姓其先國於虞始為虞氏系出虞幕虞幕生窮
蟬窮蟬生敬康敬康生句望句望生橋牛橋牛生
瞽瞍瞽瞍生舜舜母握登氏見樞星如大虹意感
而生舜於姚墟龍顔日衡懷珠握褒目瞳重曜故
曰舜握登氏死繼母生象象傲瞽瞍愛後妻及象
常欲殺舜舜盡孝悌之道事親撫弟曰以篤二十
以孝聞三十登庸堯使攝行天子事自丙辰攝位
二十八年又自癸未服堯喪三年避位河南而天
下歸之乃踐位以土德王色尚赤都蒲阪
按史記舜亦黃帝苗裔為高陽六世孫則於
堯為玄孫之屬路史辯其非以為系出虞幕五
帝之中獨不祖黃帝國語云虞幕能聽協風與
夏商周之祖竝稱韋昭注幕即虞思非也若舜
為宗親乃降在匹庶必待四岳之舉且亂姓
瀆倫妻以二女先儒皆以為疑今從路史(見繹史)
年表卷二
(起丙戌帝舜元載載止乙亥帝舜五十)凡五十載
表例說
見第一卷
御定歴代紀事年表卷二
