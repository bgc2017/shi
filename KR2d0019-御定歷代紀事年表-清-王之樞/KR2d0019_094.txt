欽定四庫全書
御定歴代紀事年表卷九十八
(起庚辰元世祖至元十七年止辛亥元武宗至大四年)凡三十一年
表例說
(臣)之樞謹按王侯封爵先宗室次異姓例也或
同姓王侯甚多而分入異姓者之前或異姓王
侯甚多而分入同姓者之末以有姓與無姓為
别乃王侯敘次變例也元王侯姓名強半出蒙
古聲稱同異姓難於别白此卷定為二格以同
姓居上異姓居下以便考覽後二卷倣此元
宗室封爵見於列傳者寥寥採諸王表有封年
可考者錄入其見於諸王表而世系不載其名
者寧闕勿備或諸王表世系有名而封年與本
紀不符者從本紀元史外夷傳於世祖廓清
中外以後遂不詳載今照本紀有外夷朝貢如
八百媳婦等雖無列傳可稽亦為補入
御定歴代紀事年表卷九十八
