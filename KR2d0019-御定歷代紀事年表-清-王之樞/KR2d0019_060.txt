欽定四庫全書
御定歴代紀事年表卷六十四
(起甲申唐中宗嗣聖元年止壬子唐睿宗太極元年)凡二十九年
表例說
(臣)之樞謹按唐武后稱制與漢呂后王莽皆綱目
凡例所謂簒位干統而不及傳世者也通鑑仍唐
史本紀高宗之後即以武后光宅紀元自後盡用
武氏年號今照綱目止紀中宗嗣聖之年分注武
氏年號於其下武后天授元年當中宗嗣聖七
年改國號周用周歷以十一月為歲首稱正月十
二月為臘月春正月為春一月通鑑因之綱目則
仍以建寅月為歲首書春正月不予武后之得改
周正也今從綱目
御定歴代紀事年表卷六十四
