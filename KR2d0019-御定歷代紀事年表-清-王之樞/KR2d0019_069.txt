欽定四庫全書
御定歴代紀事年表卷七十三
梁世系表略
朱氏宋州碭山人高祖黯生茂林茂林生信信生
誠以五經教授鄉里誠生温是為太祖温仕唐唐
僖宗賜名全忠以梁王受唐禪更名晃國號梁都
汴州尋遷洛陽傳二主凡十七年
御定歴代紀事年表卷七十三
(起丁卯梁太祖開平元年四月止甲戌梁主瑱乾化四年)凡七年有奇
表例說
(臣)之樞謹按歐陽修起梁唐歴晉漢周作五代史
司馬光通鑑亦訖於五代而於梁唐等紀之上加
一後字以别於前代之號後五代之稱自此始
自唐季天下割裂至是諸國諸鎮據土稱雄莫能
相一綱目以為無綂分注之今倣其義虛天位於
上天位之下首表梁事次書諸國諸鎮後唐至後
周例同
御定歴代紀事年表卷七十三
