欽定國子監志卷五十八
藝文二
應
制三
聖主臨雍禮成恭紀于枋
列聖尊師崇典禮我
皇重道啓文明
鸞輿遥駐先猷渥鴛瓦新加廟貌嶸遠溯隆規從
闕里
特敷曠典自神京地當首善風聲近璧應中圜氣象
宏
詔𠡠司空勤樸斵帑
頌内府備經營黃雲遍布連天峻金掌平鋪映日晶
殿上琉璃光錯落池中芹藻影縱横
素王宫竝
宸居麗風伯塵從輦道清三月春光當上已十行
温語布先庚德參天地超千古道協君師集大成珠
榜雙懸輝鳳翥璇題迴揭耀鯨鏗扇移雉尾雲
中出樂奏中天仗外鳴班列趨蹌多聖裔道傍
瞻拜有諸生九衢鵠立聽傳箭五夜雞人早報
更閶闔初看陳玉輅宮牆已見莅青旌禮虔登
薦殷三獻道契精微貫一誠殿廡乍傳嚴祀享
橋門恰喜彙簮纓青衿争識
天顔近縹帙齊繙講席盈天命源流研似髮放勲事
業見於羹理從無極推尋細德本生安剖析精
更聽
王言宣妙藴共嘗
君賜愜羣情裹封黃帕煩中使餅餤紅綾比大烹砥
礪生徒先器識選升俊造廣科名
聖明繼述光前史不數貞觀暨永平
聖主臨雍禮成恭紀汪士鍠
御宇綏猷撫萬方風行首善
莅宫牆
經筵早探文章府璧水新隆禮樂場甫歷疆原
躬耒耜更期絃誦集膠庠稽疑卜吉
咨宗伯奠幣鳴球
詔太常湛露桐花迎
仗發春深芹葉薦筵芳
鸞旂映翠臨東序
雲䍐搖青出建章門闢櫺星金碧煥庭陳石鼓鼎彝
光
天書璀璨
題銀牓殿瓦琉璃照畫廊俎豆明馨
誠意格笙歌備奏
德容彰三階登降瞻
龍衮兩翼簪紳儼雁行黛柏連雲祥靄護
皇輿載道惠風揚莘莘國子隨
仙蹕濟濟儒林侍講堂綷䌨巾裾循律度葳𬎼劍珮
謹趨蹌雲屯鱗萃班初定星共辰居
幄正張
御几平移丹地近琅函旋展綠綈裝微文闡發霞敷
采大義宣昭斗耀芒研討千秋傳玉檢譚論六
藝啟珠囊諄諄
帝訓敷言遠赫赫
皇謨施教詳性道淵源符往哲勲猷格被駕前王瞽
宗
惇祀幽光表
側席旁求俊乂翔庶彙
甄陶歸典則姱修
調燮協柔剛圜橋觀聽槐街合夾道歡呼
羽葆颺多士依依魚在藻羣英&KR1304;&KR1304;鳳鳴岡欣逢
盛典鍧鐘鼓文物昭回
泰運昌
聖主臨雍禮成恭紀孫灝
敷天聲教際崇文
視學昌期凖大昕膠序典追三代遠咸韶音向九成
聞春旗日暖排仙仗
寳幄香霏護紫雲觀聽橋門齊拜慶
翠華翹首瑞氤氲(其一)
丹桷翬飛釋奠新
宮牆美富百無倫參天道與星辰炳肅
廟
躬將禮樂陳
衮冕齊瞻森六館豆籩重薦接三旬心源直溯尼
山峻禋祀馨香格有神(其二)
璧沼春深翠荇長鵷鸞夾道迓
龍光九天
奎藻輝東序五色
綸章賁上庠
玉案乍飄香晻靄牙籖徐拂軸琳瑯
垂衣郅治崇儒術
聖學千秋頌就將(其三)
槐階上舍居聯席虎觀諸儒聚析疑思近
聖人聞性道生逢
元后作君師青衿
賚溥垂
宸春
紫綍宣稠煥盛儀文物周京豐鎬舊辟雍鼉鼓被
聲詩(其四)
聖主臨雍禮成恭紀于敏中
振興治化重師儒
前烈昭垂禮更殊
駕幸尼防傳盛典
𠡠新殿廡擬皇都
兩朝宸翰天文煥五代王封神意孚今日
聖明光繼述先從首善肇鴻模(其一)
於論鐘鼔盛喤喤
詔以三年幸講堂預勑冬官勤樸斵還同闕里煥宫
牆橋門池沼連天碧殿上琉璃映日黃恰喜功
成當釋菜青旂早已出明光(其二)
風和春仲上丁時
萬乘初行三獻儀禮器輝煌陳俎豆
宸章璀璨護雲螭德參天地功同撰道繼勲華統作
師纔聽九成天外奏圜橋又見飭諸司(其三)
聖主垂裳教養新東郊耕後莅成均天田好雨真如
露璧水和風正及春黃幄殿頭輝彩壁青袍道
左傍簮紳諸家博士兼言冉觀禮新恩覲
紫宸(其四)
穀雨欣當上已前龍旂豹尾擁爐烟
九重天上雞彝肅百辟班中虎拜虔底用芹香歌魯
頌漫將石鼓紀周宣
盛朝典禮輝千載冠蓋紛迎弟子員(其五)
祀事初成瑞氣開
鑾輿早向講帷來縹函珍重東西列聖裔從容次第
陪槐蔭兩行沾化雨梨香一片淨纖埃雍雍學
舍瞻
天處甲乙諸科領茂才(其六)
道隆堯舜洎尼山斷自唐虞始不刪率性欽明
原共貫放勲位育本相關儒臣進講昭彝典
天語丕宣振懦頑觀聽一時沾雅化紅綾餅餤特分
頒(其七)
到處儒生忭舞聲文宣後裔樂陶成郎官光應
星辰燦州牧恩兼金紫榮藻耀黌宫添鼓篋苹
開鹿野廣吹笙(微臣)珥筆叨佳宴竊附風謠紀
太平(其八)
聖主臨雍禮成恭紀齊召南
顯謨承烈際重熙
聖主端居講藝時禮樂百年光舊典文明千載啟
昌期心源自與唐虞接道脉遥從洙泗垂視學季春
依月令於論鐘鼓譜歌詩(其一)
詔下冬官庀桂梁功成不日待
登堂櫺星彩煥幾重戟璧水光新數仞牆矗漢干霄
峩冊府蟠龍翥鳳麗
天章眼看鴛樣琉璃瓦并與
宫雲一片黃(其二)
虎闈燈燭集儒官聲報靈鼉夜色寒博士四門
齊鼓篋諸生六館盡彈冠濃濃露待霑槐市縵
縵雲先護杏壇漏刻漸催天半曙分班鵠立候
鳴鸞(其三)
太平
天子涖芹宫夾道旌旗映日紅正是芳時逢穀兩共
欣
清蹕引薰風典文稽古三雍備
家法尊
師六拜崇不盡高山瞻仰意
精禋直自比升中(其四)
彝倫堂繞
玉爐烟論說司成
賜坐氊占得
飛龍乾五位肄來鳴鹿雅三篇賓興更展春官額俊
造同分太府錢率海譽髦觀
盛德
恩波還勝永平年(其五)
衣冠萬國萃圜橋化日光天覲
聖朝侍子早聞來百濟舞干端已格三苗期門脫劍
通經盛絶域銷烽受節遥試望泮林棲錦翼好
音俱學鳳皇調(其六)
聖主臨雍禮成歌辭(謹序)張鵬翀
天子耤于天田又三日有事於辟雍
玉輅親臨羣工祗肅維時太學横經絃誦之士三千
餘人咸得拜迎道左仰瞻
聖天子穆穆之容踴躍下風欽承
至教我
皇上纘成丕緒正當百年禮樂之期德盛化神嫓隆
三五
天章炳煥與舊六為七釋奠講學崇儒重道千載一
時(小臣)備員侍從幸獲躬逢
聖期沾被
飫賜欣忭感激輙形歌咏詞義淺陋愧列承明制作
之林竊希附日月之末光揚懿美於萬一其辭
曰
聖王躬詣太學尊師典禮攸崇夙夜心傳宥密旦明
契合昭融六經與天無極大道如日正中
講筵大昕警衆觀聽曠若發蒙(其一)
伊古教為治本興朝建學親師有熊成均是基
虞氏米廩昭垂成周制兼四代三雍典備上儀
我
皇憲章祖述顯爍用光前規(其二)
三月晨昕暉麗和風初動鳴鑾
天子尊師北面相儀祗肅千官上公紱組陪祀多士
蹌濟峩冠降輦
天容穆穆圜橋衆庶騰歡(其三)
黃屋
宸居竝麗翠華
法駕親臨車服兩階粲列金絲九奏揚音三獻上丁
載肅五雲太甲蕭森幸備
明廷侍從
聖涯涵泳泓深(其四)
禮既成兮樂備儒臣趨侍執經墳典披陳治要
性天剖析流形
聖學浩如河海
綸言炳若日星宛同制作定世早符五老降庭(其五)
列祖德輝廣被我
皇道岸先登六藝折衷有素五經纂述相仍文教譽
髦無斁賢關連茹同升濟濟三千拜舞仰瞻丕
顯丕承(其六)
陟降崇階殿阿俯看樂育菁莪槐市街連玉軫
成賢里接鳴珂峻德嫓隆三古元氣鼓盪太和
慶成
鑾輿弭節穰穰降福孔多(其七)
大矣
聖人臨御優優崇德尚賢王者仁期必世禮樂興在
百年稽古榮光舄奕
殊恩飫賜駢聯共際光天化日宛然風月無邊(其八)
(以上六言八章章八句)
廟庭金爵鬱觚稜古柏森森翠靄凝遥見柘枝
親降輦櫺星門外日初升(其一)
鸞旂乘曉拂春星先甲精禋接上丁陪祀千官皆
屏息
一人齋祓薦芳馨(其二)
臨雍典禮爍重光聖裔賢孫肅祼將三獻上儀
仍翼翼兩階萬舞更洋洋(其三)
祀事將成禮更殷齋心萬古接斯文兩楹夢奠
精英在福禄如天答
聖君(其四)
黌宮肅列候
鑾輿春氣融和化日舒六館諸生齊拜舞儒臣齋夙
進經書(其五)
尼山道脉
聖心傳講座微言徹性天功效自然符位育一時化
雨被三千(其六)
平生誦讀企都俞愧乏賡揚繼典謨此日
欽明親聽覩信知身世是唐虞(其七)
慶成
聖駕六龍飛多士榮沾飫賜歸近識
天顔知有喜(侍臣)長得被恩輝(其八)
(以上七言八章章四句)
聖主臨雍禮成頌(謹序)秦蕙田
皇上握符出治建極綏猷體剛健之乾行煥文明之
離照牖民覺世殫濬哲於生知稽古尊經懋緝
熙於典學
聖製昭乎象緯日麗星輝
道範契於羹牆金聲玉振黃瓦壯翬飛之宇制擬
闕廷璇題標
鳳翥之章光騰雲漢廣開膠序徧春弦夏誦之英
特賜瑶編示月窟天根之學學術總該乎四代俊髦
遠集乎九瀛道德一而風俗同聲教宣而彝倫
叙聿舉
臨雍之典祗行釋菜之儀翠華捧日以雲移法駕乘
春而電轉天香飄乎義路龍軫駐乎禮門睹奥
升堂修筵飭几
皇心載肅祀事維虔雞彝與瓊斝交陳象管並金鏞
迭奏既禮成於
文廟遂
親莅乎講筵紫案横經闡三才之柢藴縹囊啟鑰抉
萬彙之精華中和著位育之功欽明表聖神之
德笙簧六籍冠冕百王車服雍容備觀黼黻珩
璜之美宮牆巍煥恍聞金石絲竹之音轉陶冶
於鴻鈞作新有象運樞機於圓軸樂育無私化
雨旁流泮水蔚菁莪之色文風普扇珠林呈棫
樸之華廣賢裔之觀光數倍加乎五氏擴賓興
之解額澤覃被乎八紘洙泗增光章縫胥慶(臣)
身遊藝圃志切經畬丹地雲高仰
天文之炳耀芹池晝永欣
盛典之遭逢敬播頌聲冀揚休烈謹拜手稽首以獻
詞曰
聖皇撫運如日正中化成光被德盛業崇惟三載春
親詣辟雍典宗百代輦馭六龍道由揆一
聖以天通虔陳籩豆肅肅雝雝迺
臨講席旭旦曈曨談經論道綏厥降衷中庸戒懼堯
典欽恭會其有極允迪羣蒙圜橋觀聽億萬喁
喁祓濯興起勵志飭躬匪文伊實以篤淳風雅
頌之腴禮樂之容自南自北自西自東江河浸
潤洋溢豐融惟
帝廣運文思明聰作君作師聲施無窮
聖主臨雍禮成頌(謹序)劉綸
欽惟我
皇上右文稽古重道崇儒迺
御極之三年春既
躬詣太學行上丁釋奠禮三月癸丑朔越二日甲寅
遂
親率羣臣及國胄庶俊大合樂講經於
彝倫之堂所司以成禮告伏念我
國家化成久道累洽重熙
皇上統備君師以
聖契
聖定
素王之制崇
黃屋之規重以
睿藻矞皇表彰至道天地清泰日月昭回堯舜勲華
文武謨烈一以貫之先是二年冬
御製樂善堂全集成以學官請
特允頒賜俾廣牖迪凡預環橋鼓篋者蒸蒸喁喁陶
陶遂遂皆得進而頌
天子之高深學問焉兹當
大禮慶成都人士式霑
濃化允宜抒之觀聽被以絃歌謹拜手稽首而獻
頌曰翼翼橋門巍巍道存
大君之臨道立
師尊乃時惟大昕有闐鼖鼓有習
鸞旂有翔
鷺羽櫺星曙開德風化雨言從之于邁于堂于廡
既登萬舞亦奏三終祝贊曰具儀昭哉有融羹
歟牆歟心印脉通遂周乎翼序自我西東有嶻
聖宫式增式擴甃碧以黃塗丹于艧
講席在堂莞筵帟羃偉知覺之先千秋鐘鐸用闡性
府用宣道藏德明而峻勲被而光
一人鼎吕多士笙簧猗歟
宸翰為雲漢章猗歟
聖製為金玉相
帝曰俞哉自今以始奕爾上公蒸爾博士爾冠爾裳
五十其氏爾俎爾豆萬億其祀先民有乞言書
于惇史矧爾在泮載壬載林載赤其芾載青其
衿載
錫之命無俾爾弗任茵以黼純爰坐爰讌甌以金莖
爰酌爰薦曰廩之餼之樂此
畿甸曰茅之茹之惟德之徧以廣于德心以嗣于
德音(小臣)作頌以獻于
司箴
聖主臨雍禮成頌(謹序)杭世駿
皇帝御極之三年歲在著雍月維柔兆
詔有事於太學先期下所司各庀職以上考
國程秉經義用丕集於禮甚盛典也於是日官吉
蠲禮官具儀大胥簡徒司樂授器迺陳
法駕詣辟雍躬釋奠大臣陪位小臣就列六軍七校
既匡既肅禮成
上御彝倫堂進師儒等官敷闡經術生徒萬人圜橋
瞻企咸稽首願化仰奉
聖天子盛德作人至意(臣)謹按古學之制自五帝始
有虞夏商各建名義姬氏受籙兼用四學設教
之方於斯為備是以於論鼓鐘鎬京辟雍諸什
咸見採於詠歌宣於金石傳之一時千古雒誦
我
朝統一區夏大啟儒風文德錫極茂典有加
皇上以生知之質肇執中之傳典謨總於一心聲教
訖於四海
國有嘉禮次第舉行兹乃
親臨學宫修明大紀煌煌焉秩秩焉自古文治之隆
未有如
今日之盛者也(小臣)幸際
昌期與觀明備敢以淺鄙妄擬穆如然自臣子近光
之願下士鳬藻之情誠有不容以已者謹獻頌
一篇頌曰
天生蒸民有物有則克綏惟后曰攸好德戢戢
有衆其羣千億翼翼秀良萃此
皇國國之所儲下土所諝禮容樂服稱是令譽若彼
良畝惟勤菑畬若彼純璞琢為珩琚珩琚鏘鏘
多士濟濟我
皇顧之嘉樂豈弟迺詔太常迺命司綮青陽之吉式
昭典禮典禮戒備司贊攸行物瑞雲炤神勰氣
昌玉振金聲而道大光
前聖
後聖合德一堂堂皇嶪嶪上棟下宇銀牓環林重檐
夾廡犧尊青黃冠裳黻黼樹羽崇牙象箾鼉鼓
列辟左右奉璋贊卣敷席振采有孚盈缶青烟
縈槐綠霧拂柳凡此羣材為薪為槱
帝有恩言如春斯暄
帝有恩植如卉斯蕃陳詩論藝勿告勿諼航浮沂泗
緒引羲軒明明
列祖教澤孔淵
皇上善述野無伏賢儒風浹宇文思啟天百物熙皥
展唐虞年勖哉多士敬修厥詣或德而材或道
而藝庶幾大成以承
帝筮(小臣)矢音用告世世
聖主臨雍禮成賦董邦達
維乾隆之三載兮至治煥乎寰瀛昭緝熙之敬
德兮發二氣之淳精紹心傳於千聖兮訖聲教
於八紘然猶
念典學致純誠下
明詔樹風聲將
臨雍以訪道開六學而進儒生於時律吹姑洗日喜
載陽戟門槐綠璧水芹香乃新
廟貌丹艧煌煌乃灑
宸藻日麗星芒黃瓦晶瑩彩煥琉璃之色銀泥璀璨
牓開雲漢之光禮器斯陳備千秋之法物笙鏞
在列啟萬仞之宮牆
天子於是即齋宫乘玉輅羽䘙屯雲爐烟凝霧望頖
璧以前驅閱橋門而徐度多士集而趨鳬上公
戾而振鷺肅肅雍雍降
輦以步禮隆三獻中階瞻
龍衮之升序列千官陪位盡鵷鸞之數爾迺
一人穆穆萬舞洋洋神人胥悦志氣肅張樂奏九成
儼聽魯宫絲竹羽陳八佾如親泗水文章諒
前聖與
後聖默契合於一堂禮成而退
講幄高褰儀曹捧案祭酒趨筵芸編既設妙義斯宣
精研奥旨不落言詮性由天命道以教傳中和
是致戒慎維虔載稽古帝齊聖廣淵恭安實備
光被無邊一得罄儒臣之奏
九重示心印之全必功先乎謹獨斯學足以達天雖
欽明之帝德祗不越乎敬焉盖聖功實王道之
本而作君裕作師之權由是臣隣忭舞士子騰
騫飫聞緒論曲受陶甄乃溥教澤於千八百國
而宏道統於億萬斯年既備上儀重申
巽命沃瀛海兮瓊為漿沛澤宫兮膏流潤雷動兮歡
迎嵩呼兮齊進迴璿車兮柳拂清塵轉和鑾兮
花縈綵紖益嘉惠於遐荒更闢門而選俊喜曠
典之親逢知敷天之同慶如震瞶而發聾聆金
聲與玉振慙弇陋之愚衷贊
高深而莫竟竊握管以揮毫獻蕪詞而紀盛
聖主臨雍禮成頌(謹序)陳兆崙
(臣)聞引年肇自虞庠視學詳於姬籙文物聲容
散見詩禮遐哉尚矣厥後令辟迭興時循掌故
圜橋觀聽以為美談顧或質異徇齊文慙述作
業業之旨罕窺郁郁之觀未逮洪惟我
皇上所其無逸煥乎有文集羣聖之成貫萬殊於一
言成綸綍動合典謨是我
皇之明德
先師其馨享之重以揚風扢雅剔宂搜巖家有
賜書戶多挾冊天下之士于于而來
闕下者蓋以萬數是我
皇之道化
先師其式憑之乃者三雍丕煥六館濟蹌綺簇清
漪雲連黃屋猶復綷以金榜麗以
龍文出入如臨左右如在是我
皇之崇禮
先師其降鍳之由斯以談道合者神謀德均者禮
肅非徒以崇侈虚文勉遵故典而已也乾隆三
年三月爰有事於太學時則端策諏辰大昕警
列儒寮展采禮臣相儀鐘鏞振於序籥翟陳於
階
皇上於是式灌獻之節儼緝熙之容
聖敬日躋
道心淵映禮成
御彝倫堂萃羣士以陳謨按六經而校德探奥窔揭
神筌規勲華示簡易盖㒺不拜手稽首欽承我
后之明訓易曰觀乎人文以化成天下詎不信歟(臣)
備員侍從謹獻頌一篇以比於擊壤之體詞曰
於鑠
皇清丕顯文德我
皇繼之式承前烈百辟其型四方順則倬哉
先聖萬世所宗人倫之至俎豆斯崇翼翼宫廟載
見辟雍維此辟雍萬國之視方春和時我
皇莅止端服正弁鉶羹列簋列簋既奠典禮攸行爵
具三獻詩歌六成神之格思終和且平乃命仍
筵乃設玉坫疑丞奉書侍言懷槧期門受讀虎
賁脫劍堂階之側羣宷雍雍逖矣四裔咸從於
公懷仁仰化藴智欽風奕奕諸生實閑且敬青
槐如烟圓海若鏡兼明作覩
一人有慶慶譽
一人瓊琚玉珩思皇多士
皇國克生
帝曰俞哉勉爾令名方
帝之來都莊雲動迨
帝之還馗路飈送言觀
國光萃此有衆古云文章揚厲豐美詩歌於論書
載喜起以(臣)之愚未暢厥旨於萬斯年敬告惇史
乾隆五十年
皇帝舉行三大禮恭賦(謹序)彭元瑞
(臣)元瑞言右臣伏以
皇帝陛下大德久道輯釐偹福酌三古之令典肇萬
世之上儀迺旃蒙已盛王正丙辰
詔開千叟宴越月丁亥以辟雍告成釋奠
講學越月辛亥
親耕于耤田是歲也
福紀協五
皇春登三一時而三大禮行焉人歡訢洽天瑞景從
自軒轅甲子以來四千四百八十二年未之有
也(臣)嘗讀唐杜甫所為三大禮賦古奥瑰博史
家豔之顧其所陳朝獻太清宫事既不典若郊
廟則王者所宜歲有事也又多述武德貞觀之
烈舊儀故實所𫝊於當世無稱焉以甫之才仕
不遇時德薄化淺不足以發其文(臣)生
郅隆之世事
古稀之君親見一時行三大禮幸趨蹌執事其間思
欲有所敷陳而殖庳詞陋萬萬不及甫良用恧
縮然而訂古剏今昭
德紀實文雖不逮事則何唐之足云蹈泳奮汴遂忘
其愚敬作三大禮賦以
獻
千叟宴賦
古稀天子維凝承
昊縡佑錫
純嘏俾單厚燾九有以元氣躋八方於仁夀少有所
長老有所養下逮蝡翹跂息咸若成象游乎清
寧之㝢娭乎懷葛以上通邑大都遐陬僻澨方
瞳碧□鮐背犂眉之人徵年於冥靈大椿觀太
平而倚杖於是
皇帝御極五十年矣珠囊開萬寶紀週旬三微肇阼
四序履端驣
龍樓之鸞誥揭
鳳闕之雞竿
嘉子薄海咸普
湛恩先期
詔下將以正月日吉舉千叟之宴焉時維丙丁見弧
角亢同夀蓂奮茁以六葉草勾萌乎三秀先七
人與八穀叶辰良於珠宿闕外初鉦壺中遲漏
入葭律以東風迴黍谷於晴書引雲路於
東華啟
天閶於
乾清春臺四達泰階三平
紫微帝座都福之庭午陛瓊釦辰居玉繩設清聲於
闑内懸韶樂於南榮鑪烟芬其裊裊黃繖植而亭
亭法天道之下濟位
黼座於前楹填庭溢闕軒舞鼚鼓奔走偕來以燕譽
處問其年則算週甲子生首丙午四豆五豆六
豆之倫杖國杖學杖朝之侣昇平人瑞盈百畸
五蓋其衆三千人綜之得二十一萬有奇而莫
窮其數也其人則
天潢之𣲖若木之英四相文昌三台平衡二陜之伯
九寺之卿御史為中執法郎官應乎列星貂蝉
兜鍪之帥羽林佽飛之營江湖魏闕之心子孫
萬石之號士誦農耕商遷工巧北漠賓客西瀛
宿衛朝使浿水之東土目桃關之外服從土宜
人襲冠帶蟠地際天日&KR1633;月竁以為安羡之勝
游籛佺之嘉會
帝乃莅乎丹扆鸞扇開鯨鐘啟有位咸膝席元臣奉
觴鞠&KR0957;前致詞曰願以臣隸三千人積筭合上
一人夀鱗集鳬藻九拜即席康衢置尊舉觴行炙出
堯厨之萐莆寫舜榼之璚液雕菰之香雲母之
白篆三品之精鏐賁三服之珍帛江研宣毫楮
生子墨如意開年荷嚢佩夕智珠百八靈夀九
節黃封重叠雕盤牣積
天上携歸人間
賜得其有九袠崇年一品高位尚齒尚爵老老貴貴
宣之席前
手以觴賜需蒲柳以吉雲漉桑榆以寶露宴以示慈
禮不愆度
天題唱羣什賡金石諧婉渢渢乎和聲
天子乃懌乎怡愉動乎淵漠
謂是舉也伊述匪作溯盛典於壬寅六十年其如昨
昔依膝於
含飴今
厪心於調幕
三征朔漠維時其剷削之
六巡吳越維時其荒度之
聖有惠心今普蠲者五度
聖有典學今觀文者四閣蓋五十年日慎一日朝乾夕
惕若宣
重光衍五代
繼序皇
前猷廓至今而可與宗族懿親子孫臣庶同舉斯爵也
且夫繼志述事至孝也儲祉襲祥百順也引年
隆齒大道也其斯以為養老歟彼夫唐宴洛陽
之離都漢饗南陽之故宅濫或登之版授隘僅
及乎宫側班鄭所述服杜所詮人殘義鑿如聚
訟然始
著說以息衆糾再
抒記以定一尊數典乎鄒邑徵實乎岐山斟酌六籍
折衷羣言又如羅鳩執爵之供袒割醬饋之恭深元
縞燕之容掇拾糟粕各各異同豈足語今之養
老矧其支離傅會於辟雍也哉
辟雍
講學賦
辟雍天子之學也自放勲以上未之前聞虞有
西膠之庠夏有兩序之造殷有瞽宗之文亦越
周穆考圜辟雍以靈沼武王考卜自豐宅鎬備
四學之制以為有天下之號王制云天子曰辟
雍諸侯曰頖宫如樂之宫懸軒懸圭之前詘後
直其示别蓋可從焉後儒之說紛□兢起取義
則辟者明而雍者和象形則辟璧圓而雍壅水
九室十二室四窗八窗太廟清廟世室明堂名
異地同大射大饗大祀行其中以神道之清静
天子之尊崇混神人而無異宫毋乃迂且侗乎
我
國家德教熙洽文治駿鴻
皇帝以上聖之資
身為之律
道積厥躬
詩超雅頌
文軼典誥萃四庫以右文廣諸科以烝髦蔭黃瓦於
華榱榮綠槐之嘉隂
頒周笵之十器瞻車服於
孔林立學崑濛建廟興桓靡不崇飭修舉詎首善
之地而辟雍顧自元中統以來五百年闕焉未
完也迺
命禮官俾相度
召司空庀將作伐石穹嵁栞材巨壑任楩柟以梁棟
區椅桐以杗桷施以斧藻彰以丹雘圓蓋穹聳
象天行也鱗渠之而環重瀛也瓊陛對出四門
闢也朱牖洞敞四目明也井可用汲左右逢原
也風行其上觀水觀其瀾也
帝位乎中
聖杏壇也
奎文黼扆
聖人之言也翼以六堂士誦弦也其北則高堂豁閜
連楹八柱席間函丈講肄所聚
璇牓揭日
福疇攸叙其南則寶坊翹瞻屹峙若闕教澤以圜學
海以節植豐碑之隆隆蔭層亭之嶪嶪維
皇極之敷訓紀肇造之歲月實主名賓循嵞守轍勖
爾多士進德修業大哉
聖人備德位時治觀成而勿亟事有待而非遲復古
者盛泥古者蚩推而言之井田不可以治地封
建不可以司牧三年里選不可以得士五品不
遜不可以善俗決不可治水車不可教戰泉府
不可易圜而刀賦稅不可易粟而絹矧我
朝大經大法
祖述憲章將萬萬年守之而不愆不忘者哉經營不日
迺二月上丁舉
釋奠之儀以落其成萬仞宫墻六拜殿墀奠爵薦
幣屬屬祗祗合先聖之揆雖
天子必有師
德馨諴感
神之格思禮既成乃
臨辟雍
王者視學自北門入
天度穆清如雲如日升者鵷翼仰者鵠立班者鴻漸
聽者麇集黌席之老百五橋門之士三千命公
圭搢博士襼聯四氏五子東野西姬演疇舊封
暨高句驪靡不拭目傾耳虔悚以徯儒宰陳書
祭酒執經捧撮土以附嶽掬涓流以益溟丕著
御論誕告汝自西自東自南自北維天順至誠之動
惟聖立人倫之極仁敬慈孝以達於信交潛見
躍飛必本乎乾惕天垂其則聖合其德賢入其
域人荷其責百姓與能君子不息高矣美矣茂
矣大矣
聖之徹上下貫精一而自道所得也于是驚者撟舌
悦者服膺道氣之所布濩元化之所醖蒸感以
符節之合動以志氣之壹
誠之至者如神天垂象而見吉始散稷於觀旂乍成
珪於拜席香升而雲同律和而風習釀三冬之
和渥一日之澤宵雅昌穀於禹甸春秋紀瑞於
周尺化為雨之時被為風之春積為道岸之登
融為
聖涯之淵士尚其禮耕義種而講學以耨占者曰天
道地寶而人情為田
親耕耤田賦
有預宴老農被黃襏扶
賜杖造手成均髦士曰側聞
古稀天子將舉典循理順東作以勸穡
躬
帝耤乎千畝有諸曰有之有司既戒事矣京尹既宿肄
矣三月吉亥天倉辰叶先日則胃宿合朔翌旦
則上已靈節積雪融塍天田含津協風告夙[瓜見]
土發新肅勾陳以
届青郊之南歌載芟以享
先農之神
三推重典一墢輕塵龍犂行直青箱種勻從耕偹乎
五九終畝藉乎庶人此我
朝劭農之舊儀吾
皇勸相之先務自辛丑迄乎壬寅
躬行者二十一度矣叟何若驚若疑若有餘慕也老
農曰蒙有說焉願罄其愚織當問婢耕當問奴
古者二十授田六十歸田一夫百畝尚限以年
是以有侯彊侯以侯亞侯旅所以職服勞而代
作苦也五十不從力役頒白不負戴諒貴賤之
有殊匪筋力之異態今
皇帝春秋高七十有五矣雖
莊敬日強
健行不息而往復於繡錯綺分之間張弛乎紺轅黛
耜之側其毋乃
聖躬勞而勤
帝力乎且耤田之法見諸戴記詳於國語代相沿而
禮相踵不皆上夀之主以蒙所聞六帝者漢武
征和鉅定是卜梁宗普通望臺以築唐開元之
載廿三宋紹興之歲十六至元肇乎七年洪武
訖乎六旬鴻儀寥闊盛事因循皆古稀未登耄
期先倦孰若今者
萬夀上臺萊之祝六糓猶穜稑之獻自周武始耤以
來史冊之所未見也髦士曰叟獨不聞
聖主之勤農事乎何獨耤田哉
籌海
觀河災蠲歉借省歲暮之穀數計日中之米價演耕
儀於豐澤興弄田於泉宗預望雨而龍見先卜
雪於柏冬
問一天之雲氣徹五夜之宵鐘遠驛詢於方伯近
蹕省乎甸封喜伊犂二麥之熟慶山田千畝之豐圖
早題於貴織
詩多寓乎憫農稔占宫樹之濕霖候山桃之紅民但
喜乎甑溢
帝先憂乎鬴供兆姓曰衣我食我一心以風人雨人
豈僅手足之為烈而自謂便民也大哉
時憲者
天廣運者
聖日月旋而光明春秋序而順正志為氣之帥心為
形之君不測在誠不匱在勤我
聖人游神乎冲澹
宅心乎穆清以
劼毖為調爕以
宵旰為康寧
萬幾兢業八方在宥動乎自然不假乎堯步舜趨湯
馳禹驟用致貞一純固與
天同
夀又何艱於一青耒之秉一洪縻之授此供盛勤已
班固頌而難詳固本致孝潘岳賦之未就也遂
告大有協農祥既富方穀民樂且康青史登三
皇之牒黃髮上
萬年之觴斯真
皇風之隆軌
夀世之嘉祥也哉
說雍吴省欽
乾隆五十年春二月丁亥
皇帝飭法從服禮服祇事於
文廟六奏備作神人豫和遂
詣彛倫堂更衮服實乾隆三年
臨講處也當三十四年
上釋奠太學言臣以建置辟雍請格部議未舉四十
七年
上臨度面勢
命給少府錢率作興事鑿池璧圓中麗穹宇有門有
橋古槐後蔭役蕆上冬禮簭茲日越王公百執
事聖賢裔姓逮六館生徒軒鼚翔濟迾序於
辟雍之南候
駕臨講敬止健行揆符合一稽唐虞三代而下人主
歴年七十上者紀年至五十者上下千百年間
世一遇至如
五世一廷愉愉緝緝昔
孔子集羣聖之成為生民未有
皇帝以帝王未有之聖賢集帝王未有之福之成惟
是建國君民教學首善古辟雍之制與夫臨雍
講學之典有是名當有是實即一端而我
皇上紀綱法度禮樂政刑之全胥凖此已以(臣)弇昧
利觀
國光不揆不文謹撰說雍一篇拜手稽首而獻曰
古無辟雍之名至周始置王制天子曰辟廱廱
通作雍辟雍者天子之學於虞上庠於夏東序
於殷右學即瞽宗周立四代之學合太學為五
學太學在東東膠又在辟雍之東辟雍環水天
子承師問道行禮樂宣德化多就此行之其餘
國子之學學禮就瞽宗學書就上庠學舞干戈
羽籥就東序學樂德樂舞樂語就成均此以知
太學非清廟成均非辟雍韓詩說辟者辟取有
德盖讀若闢鄭康成禮注以辟訓明以廱訓和
使天下之人皆明達和諧其箋靈臺詩亦言在
辟廱中感中和之氣而大戴禮曰明堂外水曰
辟廱是妄以明堂辟廱為一蔡邕月令論曰取
其宗廟之清貌則曰清廟取其正室之貌則曰
太廟取其堂則曰明堂取其四門之學則曰太
學取其周水圓如璧則曰辟廱是妄以廟學明
堂辟廱為一潁子容春秋釋例曰肅然清静謂
之清廟行禘祫序昭穆謂之太廟告朔行政謂
之明堂行饗射養國老謂之辟廱占雲物望氛
祥謂之靈臺其四門之學謂之太學總謂之宫
是妄以廟學明堂辟廱靈臺為一魯詩說文王
作靈臺以齊七政奏辟雍是妄以淮南子文王
有辟雍之樂指辟雍為樂名陋儒皆信之皆從
而述之要之殷太學在郊故文王辟廱在郊周
太學在國故武王辟廱在國在郊故曰振鷺于
飛于彼西雝在國故曰鎬京辟廱自西自東自
南自北無思不服廱或作雝朱子曰雝澤也說
文無雍有廱从广讀若儼象對刺高屋之形四
方有水曰邕故从巛毛𫝊曰辟廱水旋邱如璧
以節觀者孔穎達䟽曰璧體圓而内有孔此水
亦圓而内有地猶如璧然此水内之地未必高
於水外正謂水下地高故以邱言以水繞邱所
以節約觀者(臣)竊以以水繞邱則必以邱起宫
天子有辟廱諸侯有泮宫泮宫半於天子之宫
也泮亦作頖頖池象璜圜池象璧池之上皆當
有宫西漢末治明堂辟雍光武中元立明堂辟
雍靈臺三雍班固詩有辟雍湯湯之語而大戴
禮固云明堂外水公玉帶所獻明堂圖亦環有
水以雍訓和本融而為川之義詩來雝論語作
雍意漢時靈臺亦壅水故曰三雍若雝廱皆从
川以水而言當从雝以宫殿而言當从廱楊慎
引水經泮水一名雩水在靈光殿東南即魯泮
宫故址泮乃水名不得以泮林為半林豈得以
泮宫為半宫不知古天子諸侯有澤宫今府州
縣衛學之廟曰泮宫宫前有池而
京師有廟有學無池
皇上君師統合議禮制度考文作
辟雍作
辟雍殿殿之制既立故其文从雍不从廱池圓象
德圓
殿方象行方規矩之象昭焉天地之撰合焉良以
釋奠之典數舉
臨雍之典載舉而彛倫之堂可謂之學不可謂之辟
雍今有橋有門有池與詩注王廱水之外圓如
璧者合有
殿與記所稱澤宫者合
講闡經訓丕變觀聽與白虎通所稱行禮樂宣德化
者合先舉
釋奠與記所稱天子視學祭先師先聖遂適東序
者合詩曰於論鼓鐘於樂辟廱大昕鼓徵臣庶
感化彼綴文牽義之徒或曰辟之為言積也積
天下之道德雍之為言壅也壅天下之殘賊或
曰辟者法之所自出本之以為禮廱者和之所
自生本之以為樂附會穿鑿本義愈晦惟禮統
謂辟廱内如覆外如偃盤禮書謂辟雍圜而函
方隂陽之義與圓璧之義不背然言辟雍不言
辟雍有殿我
皇上因心作則所𫝊者唐虞三代聖人之心所行者
唐虞三代聖人之政所議者唐虞三代聖人之
禮創建非常洋洋堂堂懋敷
聲教仁敬孝慈信倫之所以叙也天行健君子以自
強不息德之所以純亦不已也雝雝乎
議道自已隆禮由禮不特視漢唐陋儒專以辟雍為
習射養老處者意量固已霄壌即文王在郊之
辟廱武王在國之辟廱其淺深廣隘夫豈可同
日語哉是故元明以來數百年未舉之典至
皇上而興實則唐虞三代以來盡美未盡善之制至
皇上臨雍講學將事豫備作
辟雍即旋璧之邱作
辟雍殿而天下萬世始以知彛倫堂為國學太學
辟雍殿為
天子之學殿取諸广故詩禮並从廱漢書从雍作說
雍
應制附
明
駕幸太學詩吳溥
九重傳詔幸成均王氣浮空淑景新寳歷萬年
開至治文風千古復真淳聿觀瑞慶來當宁肇
建基圖啟後人日表文章明衮繡雲間聲樂合
韶鈞西周在鎬寧須數東漢臨雍豈足倫寵錫
自天春浩蕩穹碑插地碧嶙峋来遊璧水登髦
士紀載詞垣屬史臣仰祝聖明千萬夀普天率
土載皇仁(文翰類選)
辟雍六章李夢陽
天子至止于彼辟雍和鸞央央其來雍雍象輅
金衡有蒼其龍光于
聖廟是依是崇
吉日維申脩我元祀皇祝設樂鏞鼓萬舞有筐
有篚以享以祀羣執肅肅秉德弗渝
誰其觀者三氏孫子其冠峩峩来忻来止翩彼
鳳鳥集於東林繹其觀者其瀾如雲
自門徂基辟嚴若思青衿濟濟以辟以師爰命
祭酒司業拜手訏哉嘉謀作民元后
帝若曰都大言式宏匪道何程匪猷曷承載弼
元理維恊乃有衆拜稽首天子萬夀
旟旐旆旆淵淵代鼓皇發辟雍用惠下土自天
降休豐年穰穰藹藹王多吉人四國用康(空同集)
駕幸太學恭述王穉登
璧水鈞天樂橋門鹵簿車秋風清道早朝雨灑
塵疎檢禮惟行菜談經亦墜魚不知稽古士獻
納更何如(列朝詩集)
臨雍賦陳經邦
維聖皇之御鴻寳兮遘禮樂之昌期陋叔季而
不踐兮索隆世而是追斥八九之荒談兮慕三
五之令規歌伊教於魯頌兮詠於樂於周詩朗
超覽而凝思兮悟理道之所宜曰徂昔王風之
休暢兮咸首勸學與崇師迺咨羣僚乃謀故實
命春卿兮述典召星史兮練日既禮陳而辰戒
爰辟雍之是即斯時也太皥司令勾芒宣職淑
氣烟煴柔風翕習虎賁曶霍以畢從兮象衛葳
蕤而焕餙千官趨蹌於帝輦兮萬靈奔扈於天
蹕前元冥使灑塗兮豐隆又為之驅役六連蜷
之翠蚪兮駕遺風於玉勒鳴八鸞之啁啾兮鳳
蓋高飛而翼翼龍蜿蜒其承旂兮矯若扶桑之
拂日颺畫斗之朱旛兮夾明月之玉戚皇路肅
以清夷兮儼萬乘乎天行輷輷轔轔兮磤磤砰
砰如風如濤兮如雷如霆忽按節以徐迴兮屆
賢關而至止靄瑞氛於虎闈兮浮清暉夫璧水
雲輿俄次兮虹旌暫委□太學之央央兮夐靚
深而閎侈弁冕之所游翔兮章縫之所迤邐談
周
孔而吟詩書之士縝紛雜襲肩麗武接兮咸集乎
成賢之里佇矯首而望幸兮覩屬車而蹈喜皇
帝乃穆爾歛容冲然式禮瞻
素王而展謁兮曾不恡於卑已詘宸旒以對越兮
恍音容於筵几於是采五學之文崇三老之齒
饋既清於俎爵兮祝亦兼夫鯁□爰問道而憲
言兮即授策以顧史若乃鼓鐘作筦磬鳴樹崇
牙之三組奏鈞樂之六莖羣髦露擁庶尹雲臻
或瞻依乎臨扆或論難而執經驚睿思之逸發
倏泉涌而飊生說詩者失解頤之譽談易者慚
折角之名下至鶡冠虎韜之倫遠及雕題鳥言
之長圜橋門兮動色望宫牆兮飛爽有芹兮池
之湄率青衿兮采之鼓篋兮登歌天朗兮風熙
在藻兮有魚若振翼兮軒鰭虞庠曾不足以擅
美兮周雍相彷彿其如斯迨百禮之既洽兮景
翳翳其寖移悵盤桓以返駕兮信樂只而忘罷
聞昔赤帝子之重道兮僅過魯之一祠武王起
太學與明堂兮紛文物以何為獨永平之拜老
兮千世為之豔慕而嗟咨豈若我皇之隆軌兮
直與虞周乎並馳謇小臣之承學兮何幸際此
明時峩余冠之切雲兮長余佩之陸離從六飛
之清塵兮與髦士而胥依想繋壤之謳吟兮感
棫樸而興詩遂歌之曰稽古有虞肇上庠兮鎬
京辟廱亦繼昌兮疇其似之猗我皇兮儒館親
臨奕有光兮文教旁流洽四方兮敷天薄海絃
誦洋洋兮天眷我皇夀考無疆兮千秋萬歲来
此堂兮作君作師其永有慶兮(賦纍)
臨雍賦戴洵
粤我祖宗之立國也恭天命以秉鉞順人心而
御宇思皇極之敷錫在彛倫之攸叙爰韜弓而
戢戈創辟雍而講藝稽四代之遐規酌一中而
定制於是負以崇城面以離明垣牆繚繞松柏
縱横左殿庭之赫奕右堂舍之深閎崇
先師之嚴祀集海内之髦英人文朗王教明仁風
洽民俗成歷八聖之授受莫不躬親乎幸臨盖
所以重風化之先務示倡道於青衿逮我皇上
寶位初履承帝命之方凝懷永圖於慎始側席
以思賢每宵衣而求理考先后之令圖將次第
而修舉御文華而延訪進輔臣而咨汝僉曰教
為治本賢為國基求賢在於豫飬宣教在於隆
儒維太學之穆清當神都之北隅固賢士之所
關亦彛訓之所儲欲勸學而造士將舍此其焉
如帝曰俞哉乃降德音考禮書飭玉駕張金輿
命列缺而清道走豐隆而先驅鳳旌蔽日龍旂
拂雲副車翼翼從騎紛紛和鸞動地以蹌鏘天
香載路而絪緼翠華逶迤於康衢六龍蜿蜒於
橋門遂登元堂啟丹扄禮
先聖瞻遺靈陳爼豆羞粢盛萬舞翕赩八音鏗鍧
陋太牢之簡略躬下拜之精誠蓋所以崇百王
之軌範表百世之儀型若乃周旋太室釋奠既
畢爰御左个於焉少息然後明養老之義講乞
言之術於是進三老登五更醬酳饋筐筐承祝
哽噎於前後奉几杖於公卿親執經而問道求
示我之周行斯時也考鼖鼓鏗華鐘撫清瑟吹
和笙咏南山賡鹿鳴俊乂趨蹌而悦懌烝黎觀
德以歡欣有一儒生歴階而升載歌聖德作為
頌聲歌曰穆穆我后臨萬邦兮勤勤圖治先綱
常兮蕩蕩文教沛遐方兮皇猷帝範超虞唐兮
又歌曰翼翼成均萃羣英兮勉勉我皇躬作興
兮濟濟多士邦之楨兮千秋萬歲皇心寧兮歌
誦既竟皇乃嘉德知衆志之既孚識士風之丕
應遂回鑾而入紫清開明堂以觀太平之盛(同上)
臨雍賦許國
天牖民之孔易寵君師於四方厥綏猷其維后
洽時夏而陳常於我明之十葉戢干戈而矢德
建首善自神京中四方而作則惟聖皇之嗣服
紹列祖而崇文席久道之遺化徽五典而作新
既建極以敷錫復隆樹其風聲歲初元之丁夘
月載紀乎王春皇諏吉而釋奠應天地之文明
於是宗伯草儀金吾除道青衿望幸喜色相告
天子乃服皮弁乘玉輿駕翠蚪驂文螭鏗和鸞
之鳴樹日月之旂虎賁後翼龍驤前驅都民擁
道而夾觀紛總總其承暉司成悉率六館髦士
公卿世胄遠藩侍子舉踵喁喁望風迎拜聆警
蹕之嚴聲睇棽離之華蓋從簮笏以周旋間俎
豆而萃縩烝烝皇皇躋躋蹌蹌北面肅揖祇謁
素王戟門動色芹藻薦芳霓旌羽葆容與登堂五
更三老饋珍酳觴博士横經鱗次雁行天顔穆
穆衿珮鏘鏘燦如星麗照若春𤾉於論鼓鐘於
樂宫牆環橋門而觀聽者以億萬計莫不舉手
加額祝皇夀以無疆猗歟休哉昔在三五重道
崇儒粤我祖宗文教緝熙喜曠典之復覯見從
官之威儀章縫增氣自上作之忭舞敬應風行
化馳始自畿甸達於四陲朱崖鐡勒負笈如歸
譬彼設的射者競趨卑漢帝與唐宗空拜老而
增舍猗璧水之湯湯照鸞旂之于邁俊乂咸造
謨訓遹新僉曰休哉天子作人鉅禮告竣綸音
申勵六龍旋軫千騎迴旆遵輦道以言復垂衣
裳而致治迄四時之弦誦挹五雲之瑞氣家禮
樂而戶詩書掞烟霞而偃烽燧抽毫作賦光於
萬禩辭曰璧流縈迴環宫牆兮棫樸敷文育羣
良兮翠華蒞止師道光兮肅雍展謁黃幄張兮
聖有謨訓炳琳琅兮昭回雲漢為天章兮青衿
咸奮佩無疆兮載戢載櫜肆陳常兮沛然德教
軼陶唐兮(同上)
欽定國子監志卷五十八
