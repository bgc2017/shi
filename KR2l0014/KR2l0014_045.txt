欽定國子監志卷四十六
金石一
(臣)等謹案金石之文所以表章功德垂示久遠
匪特正經訓之譌補史𫝊之闕已也矧成均首
善典章美備考證宜詳我
皇上隆禮
先師
特頒周笵十器陳設
殿庭自
列聖以來尊
師重道
豐功偉烈紀實勒成於爍
天章昭如雲漢他若策士題名自公賡詠咸著於錄用
備參稽至於岐陽石鼓自元迄今諸家詮次
附會鑿空每多訛舛則就現存之文及元潘
迪音訓加以訂釋别為標題焉謹誌金石門
為
欽頒彝器一卷
御碑一卷題名一卷石鼓一卷
金石一
欽頒彝器
右鼎高八寸四分横六寸四分縱四寸三分耳
高一寸八分腹高三寸三分足高三寸五分四
面鑄饕餮紋有銘在脣曰康侯手作寶罇六字
按銘曰寶罇而名鼎者考宋薛尚功鐘鼎欵識
所載商伯申鼎而銘為寶彝周師寏鼎銘為尊
鉶正與此類曰康侯者從銘詞而名之也
右尊為全犧形鑿背為尊口徑二寸八分身高
九寸横一尺三寸五分遍體雷紋
右卣通高一尺盖高二寸一分頂高一寸腹高
五寸二分足高一寸九分梁高五寸八分盖圍
一尺四寸腹圍二尺三寸足圍一尺四寸通體
有饕餮雷紋有銘在盖曰内言二字
右罍高一尺二寸四分口圍一尺七寸七分腹
圍二尺二寸九分口高一寸八分腹高九寸八
分足高八分兩肩有犧首二各銜銅鐶一近足
處亦餙犧首二
右壺高一尺四寸四分口高四寸二分腹高七
寸七分足高一寸九分口圍一尺八寸四分腹
圍三尺八分足圍二尺五寸壺旁兩耳徧體雷
紋
右簠高七寸七分盖高三寸五分腹高二寸四
分足高一寸八分盖寬九寸八分通體蟠螭紋
盖腹合縫處四面各餙䕫首一兩旁各有䕫耳
一按此器為簠而銘詞稱壺考宋薛尚功鐘鼎
欵識載召仲考父壺銘詞三十七字亦與此同
而形製大小體質輕重乃絶不相類或簠與壺
兩物可通稱也
右簋通高七寸三分盖高二寸四分足高一寸
七分周圍二尺三寸五分通體周鑄䕫紋旁出
䕫耳二有銘在盖及底曰太師小子師盟作䵼
彝九字按簋為飯器而銘曰䵼彝考宋薛尚功
鐘鼎欵識䵼訓熟食簋盛黍稷熟乃可食義正
相符又宣和博古圖載望簋銘文同此亦作䵼
彝是其例矣
右觚通高七寸八分口圍一尺六寸腹圍三寸
六分足圍九寸口高三寸二分腹高一寸八分
足高三寸腹足以下周鑄饕餮雷紋
右爵通高七寸七分口高二寸五分腹徑一寸
七分足高三寸五分口有雷紋腹有饕餮雷紋
右洗高一寸五分周圍三尺
(詔頒内謹案乾隆三十四年曰尊曰卣曰罍曰壺曰府所藏周器十曰鼎)
(大成簠曰簋曰觚曰爵曰洗陳設殿較)
(闕里漢尊尤為典重敬繪圖分釋以冠金石之首云)
欽定國子監志卷四十六
