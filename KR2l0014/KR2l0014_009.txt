欽定國子監志卷九
廟制
(臣)等謹案學校祀
孔子西漢以前未有著令後漢明帝永平二年始
臨辟雍帥郡國行鄉飲酒禮於學校皆祀
周公
孔子為先聖先師而國學廟祀無明文惟歐陽修
集古錄載魯相置卒史碑云故事辟雍祠
先聖盖國學祀
孔子始見於此迨魏正始以太牢祀
孔子為先聖配以顔子為先師晉宋及隋遵循弗
改而廟制未詳唐武德初命於國子學立
周公
孔子廟各一所至貞觀中停祭
周公始專立
孔子廟於國學自是遂為定制元都燕京建廟城
東北隅營國子學於廟西明初改為北平府
學永樂中仍改國子監立廟故址體制猶未
壯也
我
朝
列聖相承尊
師重道廟制增崇
皇上御極之初隆禮
先師易盖黃瓦鴻規炳爍超越前代三十二年
大發帑金二十餘萬
特命廷臣鼎新殿宇大工告蕆
釐正廟額
御製碑文
宸翰
天章光榮楹桷洵亘古未逢之
盛典也謹志圖說一卷建葺一卷各以元明舊制
附載其末為廟制門
廟制一
圖說
先師廟在都城東北安定門内成賢街國子監之
左南向前為大門恭懸
御書
先師廟額門凡三楹高三丈中廣一丈三尺七寸
左右各廣一丈一尺七寸深一丈九尺基高二
尺四寸覆黃琉璃瓦牆飾紅黃色楹柱門扉皆
丹飾梁棟施五采大門外東西立下馬牌各一
樹坊各二門南屏垣一高一丈一尺五寸廣四
丈六尺深四尺石座高三尺五寸八字垣二高
九尺一寸廣二丈四尺深三尺二寸石座高三
尺上覆黃琉璃瓦垂柱等飾以綠琉璃東西柵
欄二道又屏垣左右垣各一袤長三十一丈高
六尺七寸外圍垣袤長九十五丈高六尺五寸
均覆以版瓦垣皆丹飾大門内碑亭二左為明
英宗新建太學碑右為乾隆三十二年重修
先師廟
諭旨碑門垣左右分列前明碑七進士題名碑四十
六皆北向(詳見金石門)内為
大成門恭懸
御書
大成門額門凡五楹高四丈九寸中廣一丈五尺
七寸左右各廣一丈五尺深三丈二尺基高六
尺五寸覆黃琉璃瓦週以石闌中三門前後三
出陛階各十有四級門左右翼以牆飾紅黃色
左右門各一門外迤東為神厨五楹西向高二
丈八尺中廣一丈三尺左右各廣一丈二尺深
二丈神厨南為井亭井甃以石亭高一丈六尺
六寸深廣一丈二尺又南為宰牲所三楹西向
高二丈四尺八寸中廣一丈一尺左右各廣五
尺深二丈均覆綠琉璃瓦又南為更房西向高
一丈七尺六寸廣一丈二尺深一丈五尺覆以
版瓦門外迤西為神庫五楹東向高二丈八尺
中廣一丈三尺左右各廣一丈二尺神庫南為
持敬門西向高二丈三尺七寸廣一丈八尺深
二丈又南為承祭官致齋所三楹東向高二丈
八寸中廣一丈一尺五寸左右各廣一丈五寸
深二丈均覆綠琉璃瓦又南屋一楹即更衣亭
舊址東向高一丈七尺六寸廣一丈二尺深一
丈五尺覆以版瓦門外階以下為外墀左右分
列
國朝歴科進士題名碑五十有二元碑二元進士
題名碑三明進士題名碑三十一皆南向(詳見金石)
(門)門内左右列戟二十有四石鼓十石鼓音訓
碣一(詳見金石門)中為
大成殿恭懸
御書
大成殿額殿凡七楹高七丈六尺三寸中廣一丈
八尺五寸次二楹各廣一丈六尺又次四楹各
廣一丈五尺深八丈基高七尺圍廊重簷覆黃
琉璃瓦殿中恭懸
聖祖仁皇帝御書額一曰萬世師表(康熙二十四年頒揭)
世宗憲皇帝御書額一曰生民未有(雍正三年揭頒)
皇上御書額一曰與天地參
御製聫一曰氣備四時與天地鬼神日月合其德教
垂萬世繼堯舜禹湯文武作之師(乾隆三年奠上親釋)
(製頒御揭)又
御製聯一曰齊家治國平天下信斯言也布在方策
率性修道致中和得其門者譬之宫墻(乾隆三年先)
(師廟工成揭御製頒)殿前月臺一高六尺五寸廣八丈
四尺一寸深四丈三尺九寸週以石闌三出陛
前及左右各一階十有七級月臺前為甬路東
西分列碑亭十一座俱覆以黃琉璃瓦恭勒
聖祖仁皇帝御製
至聖先師孔子贊(康熙二十五年)
御製顔曾思孟四子贊(康熙二十八年)
御製平定朔漠碑(康熙四十三年)
世宗憲皇帝御製平定青海碑(雍正三年)
御製仲丁親祭詩(雍正六年)
皇上御製臨雍紀事碑(乾隆三年)
御製平定金川碑(乾隆十四年)
御製平定準噶爾碑(乾隆二十年)
御製平定回部碑(乾隆二十四年)
御製重修
文廟碑(乾隆三十三年)
御製平定兩金川碑(乾隆四十一年御碑文俱恭載製門)殿東西
掖各十楹南向高二丈五尺一寸中一楹廣一
丈九尺五寸深如之餘各廣一丈二尺七寸深
一丈九尺五寸東西廡各十九楹高三丈一尺
八寸各廣一丈二尺五寸深二丈九尺兩廡之
南東西列舍各十二楹北向東為祭器庫西為
樂器庫中一楹廣一丈九尺五寸餘各廣一丈
二尺二寸深如之均覆綠琉璃瓦西廡南燎爐
一西北瘞坎一殿後長垣一有門在西掖後北
向通
崇聖祠
(大謹案向稱成殿)
(先師廟二門統稱廟門盖始于明臣張璁非禮也乾隆三十三年)
(皇上因飭工修廟之時特頒明詔增廟門額曰)
(先師廟改殿額曰大成殿二門額曰)
(大成門云)
崇聖祠在
大成殿後正殿五楹高三丈一尺八寸五分中廣
一丈六尺五寸左右各廣一丈三尺三寸深二
丈六尺基高五尺七寸前有月臺一高五尺五
寸廣四丈九尺深二丈五尺三寸三出陛前及
左右各一階十有一級東西廡各三楹高二丈
四尺四寸中一楹廣一丈三尺五寸次二楹各
廣一丈一尺五寸深二丈五尺五寸東南燎爐
一周繚以垣中為門三楹高二丈六尺八寸中
廣一丈三尺五寸左右各廣一丈一尺五寸深
一丈八尺左右門各一門外西折有門一楹西
向正殿正門均覆綠琉璃瓦兩廡㼧瓦門楹丹
艧
(崇謹案本名聖祠)
(啟聖祠明嘉靖九年建國朝雍正元年加封)
(勅易先師五代並為王爵合祀祠中奉名)
(皇崇聖祠之三年上御極)
(特命聖祠易盖綠琉璃瓦三十二年崇)
(大發帑金與事鼎新焉先師廟並)
土地祠在
崇聖祠後迤西正祠三楹南向高一丈七尺五寸
廣一丈一尺深一丈八尺左右掖房各一楹高
一丈四尺一寸廣九尺深一丈四尺前抱厦一
楹高一丈一尺三寸又前左右廂房各二楹高
一丈三尺九寸廣一丈八尺四寸深一丈二尺
均覆以版瓦周繚以垣前為大門高七尺九寸
廣一丈深五尺左右小門各一
(謹案祠之始立無考明太學志云土地祠五間在饌堂門之右疑即此也)
(國朝康熙戊辰丙戌乾隆己巳甲申節經丹艧三十二年附)
(先師廟大工一體庀材加焕飾焉)
圖說附
元
文宣王廟在東北緯塗之南北東經塗之東殿四
阿崇十有七仞南北五尋東西十筵者三左右
翼之廣亦如之衡達於兩廡兩廡自北而南七
十步中門崇七仞有四尺修半之廣十有一步
門東門西之廡各廣五十有二步外門左右為
齋宿之室以間計各十有五神厨神庫南直殿
之左右翼以間計各七殿而廡廡而門外至於
外門内至於厨庫凡四百七十八楹(吳澄文正公集)
(先謹案此即今國子監廟學燬于兵宣撫王檝請師廟址也元初都城)
(宣以金樞密院地創之于是置學城南並建立學聖廟世祖至元四年遷都北城以南城國子)
(為大都路學廟為大都路學廟廷議營立廟學久而未成至成宗大德間始克集事前代殿宇)
(之制可考見者盖始於此云)
明
先師廟正殿七間初稱
大成殿後題曰
先師廟高三丈六尺廣十三丈一尺深七丈一尺
露臺東西八丈八尺南北四丈五尺基高六尺
上有石闌前有石階級左右石階級各一殿之
東掖為祭器庫十一間高一丈五尺每間廣一
丈三尺深一丈三尺基高一尺八寸西掖為樂
器庫十一間高廣深入與祭器庫同東西廡各
十九間高一丈六尺每間廣一丈三尺深一丈
八尺基高二尺當廡門之中有小階級内墀東
碑亭一座正統新建太學碑樹焉西井一口石
甃兩墀雜植松桂槐栢共六十一株兩廡之南
折而北向為東西序各十一間門各一高一丈
五尺每間廣一丈三尺深一丈三寸基高一尺
八寸兩序之中為大成門後題曰廟門五間中
門三東西各列戟十二門高二丈六尺廣七丈
九尺前後深四丈八尺基高五尺周環石闌前
後各石階級三門内石鼓各五西石鼓文音訓
碑一通門外東神厨五間宰牲亭三間井亭一
座井一口石甃西神庫五間持敬門一間致齋
所一間外墀東元加封
聖號詔書碑一通(大德十一年七月建)西元加封
先聖父母妻并顔曾思孟制祠碑一通(至順二年九月建)
東西各有南北對廊樹歴科進士題名碑雜植
松栢共五十七株櫺星門三間隔衢為屏墻外
地一方東西廣七丈五尺深四尺為木欄以護
焉(明太學志)
(謹案此即元大德時所建廟址也明正統間以故學卑隘命有司撤而修之左廟右學于是始)
(備矣)
啟聖祠南向正堂五間高三丈廣七丈八尺深二
大五尺前有露臺高五尺五寸長二丈五尺廣
五丈前有石階級東西從祀堂各三間高二丈
廣三丈七尺深一丈三尺祠門三間高二丈廣
三丈深二丈六尺基高一尺五寸前有石階級
兩旁為周垣各有門以通拜謁外由西出大門
一間高二丈六尺廣一丈八尺深二丈八尺門
外即廣儲門之通路(同上)
土地祠五間在饌堂門之右繚以垣中為門折
而西一門即由廣儲門之路而入者舊名小廣
儲門(同上)
欽定國子監志卷九
