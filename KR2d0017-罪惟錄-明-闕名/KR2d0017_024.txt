罪惟錄列傳卷之二十四
獨行列傳總論
即未深扵學大其用而至性不化務人所不能及足以風
後世儇薄然率由朝廷道化所漸亦㦯其家教習也倘不
無矯情滅性之虞其在旌異之及格不及格持之歟其見
諸他傳者從其所重不更錄
魏祖忠字邦直福建建安人父康國初以丁産虧粮法當
死祖忠棄妻子詣官請代至期將决忽奉恩赦同罪皆免
戴君用直隷吴縣人洪武中父福以主守失事當㘴君用
請代刑於市妻吳以節行旌
顔琇字季栗洪武初父得罪以毋韓戍鳳翔琇自吴走員
母骨歸數千里未嘗釋於地寝則&KR0869;置之涉則戴諸首父
既放免奉視勤親洗厠牏視溲安否或請代不可父卒哀
毁水漿不入口五日不勝喪死子昌亦以孝聞
莫轅字巽伸平江人洪武初父繋治當刑轅年十一詣理
官請代官恐以筥掠不動遂上言之如其請父不忍更為
轅陳非辜仍㘴父長繫而轅釋父卒戍死間行員父骨歸
鄰失火連其居躍入火抱母出膚髮為焦少年葛嘗疻傷
轅時被賊葛與賊素衆執葛為轅報復陳葛殺人三于郡
轅曰三人死溺不由葛凢撫遺孤收無奍不勝數
都文信父賢且死信在娠託遺娠於所善徐右右曰果子
吾女女之洪武初信己長而右㘴法當死信願抵死右不
可爾父以息托我柰何令不祀己而后獲赦旋又以他見
逮信曰初以翁無子故忍待之今幸有子潜胃右名遠死
右感之而子卒不育又有王敬者代其兄死
陸安父德甫好客洪武中竟以客㘴法安與兄訣自吳中
晝夜走至都㐲闕請代許之談咲赴市妻鍾亦以節聞
朱煦福建仙居人父李用薦知福州洪武中十八年詔害民
官吏親輸作城役勿代訴者死季用病不勝役矣煦曰訴
不訴等死或幸身死而父存訴入上憐之釋其父及同事
十四人咸復其官十四人皆謝非子吾等城下土矣
徐允譲浙江山隂人元末兵亂讓與父安及妻潘避山中
遇寇斫安頸流血讓抱安大呼寕殺譲俄果舍安殺讓將
辱潘潘紹賊曰必焚夫屍從若賊信之倒屋縱火火熾讓
屍且燼潘躍入火中死寇驚嘆而去安得不死洪武中詔
旌其門
容師偃廣東香山人祖悌興邑人稱為孝行子孫服其教
不哀正統中寇至其里師偃負父迯寇及父揮子去之泣
曰父子更相為命去安之俄俱被執賊駕父焚父師偃請
代至焚死而父得全
劉静江西萬安諸生也正德間流賊破縣静負母竄不得
賊至欲牽母去静抱持力賊睨刀静請代死賊怒攅殺之
猶抱母不觧賊舍去屍七日不變旌門
趙智北直鉅鹿人母避賊為所得索財不遂將殺之智追
及跪賊泣曰吾母年老願見殺弟慧復又跪賊注曰吾兄
成人釋以養母我則代兄智曰弟吾母所爱可殺我留弟
母曰吾老矣殺我留子以存吾門賊曰慈孝人也並釋之
羅璋四川遂寕縣諸生也母被賊捉手長槊殺三賊賊捨
母去後賊追至璋捍母母行遠戰三合不勝賊裂其屍正
德中旌門
何應宣梁山人庠生正德間母為流賊所執應宣冐懇以
身代母死宣死母存祀鄕賢
殷士望南直鎮江諸生也父被強寇所執士望泣請代怡
然當刅賊䘚義之羅拜去
廖廷皓南直貴池人偶虎入中堂啣其母臂母随之去皓
自田中来見母急追抱虎項且泣且訴願以身代虎不捨
母復以手撞入虎口母竟得脱暈地而虎啣皓手又去數
十步置之亦暈久之甦
王在復南直太倉人随父讀書城外嘉靖四十年倭至奔
父子中道失復返尋父父方為倭所繋遂以身蔽之痛哭
求免倭怒刅在復及父二首既殊而身犹抱持不觧旌其
廬
于博山西澤州人嘉靖二十一年鹵大入博有母被鹵擄
哀求不得奮石擊之賊怒捨母逐博剖其心食之而母得
間走去同州張永安椽吏也父為賊所逐永安持梃擊賊
賊舍父永安断後護父迯賊創永安數十永安䘚死又張
承相州學生也負母避寇寇遇之抱母叩頭祈免同見殺
李壮丁兒陕西安定民也從父母避寇母䘚為縳去壮丁
兒獨身奮擊寇倉䘚縱母去復前遇五騎騎又縳母母呼
曰兒但匿去勿頋我壮丁兒手提鉄骨朵徂擊仆一賊母
跳得生四騎圍斫壮丁兒死
伍民憲福建晉江人嘉靖未年倭至其村民憲扶父迯反
遇賊長跪曰勿驚吾父餘任君欲倭不觧其語刅其父民
憲持械前中二賊賊後隊至擊落其右手卧草中一手荷
戈口喃囈呼父三日乃絶其後人時時見之煙兩中荷戈
立則輙合掌伍孝子而過
夏暘字國輝通州人世藉石工不知書志行純䔍事父母
以孝闻冬月父寝懷溺器以湏父䘚哀毁過士人奉主中
堂出入必告侍毋疾湯藥不入妻室者三年毋病中雪夜
思啖荔子䠥走候城门入肆戶未啓號告淂之暘之子嘗
小怱為其弟毆至死以毋所爱弟含涕不言鄕黨稱之會
醝使聞暘召見自傷違飬執暘手而泣僉憲歐陽瑜時為
学嘗詣门就教其䘚也督學黃弘州祠表之
葉仁字大年南直徽州人父宗茂非罪坐城旦執牒觸獄
请死父罪白免
枚應發南直吳縣人市井不讀書毋病刲股𣸪灼肌以兮
母痛露禱願損己夀益母在晦南斗為開則母疾革忽擁
衾㘴矣連呼子頃六人来有水洒空遂念
吳璋母陸早寡無依棄璋從國初例入官列名飬膳所
從分王江西至正統中陸病璋詣王门哀懇見母刲股愈母
王憐其孝許偕歸璋子洪後以進士歷南亰尚書
論曰凡殘生皆係滅性不得入孝格洪武時有明諭矣
而代父清死又不得入滅性例如割股不勝數而常&KR0836;朱良
善太倉俞敬至割肝求愈母疾腹有五寸縫痕不死事
雖愚而至性存
包寔夫(趙譲周炳)
包實夫江西進賢人父希魯慱學潔行人稱忠文先生實
夫明經力學洪武初舘於邑人之太常里歲暮歸省道遇
虎驚進退莫措虎前伏類跪者徐起啣其衣之左掖拽之
莾中釋而蹲視不敢犯實夫語虎曰㗖我命也我有七十
父母俟飬畢㗖我何如虎若垂聽起曳寔夫裾復至故處
舍之去趙譲事母孝母殁廬葬有虎来弥尾周旋弗去譲
亦安之夜盗入廬見譲哀瘠状反遺之鈔讓不能辭埋之
地又周炳武陽人事母孝謹母病哀號籲天願以身代母
思食獐肉四求不得炳禱於神願得見獐忽有獐冐入室
以㗖母病愈洪武中旌門
論曰至孝感物余祖宋龍圖侍制道以獲鱖聞彰史冊
矣勿以近齊諧忽之
李得成向化陸尚貭陳荣
李得成涞水人也年十三母避兵亂投水死久之思母立
母像復搏土為馬而身與妻啣勒負鞍若待母出水乘之
者會冬月夢母語之曰吾卧冰下寒不出遂與其妻臥冰
上七日冰化䆒不得母骸里人哀之洪武中舉孝廉歷尚
寳司丞永樂中歷布政司䘚官
向化北直静海會指揮上子也上以事得罪憤而投水死
化沿海號哭末屍不得亦投海中忽上屍浮出潮中衣服
脱落時天方霽乍雷雨作見化頭頂父衣徐徐浮至與父
一處却巳死家人起而葬之旌門
陸尚質浙江山隂人送父登舟海口風作舟將覆尚(質)號
泣赴風濤中救父母父舟得安而尚貭溺死後人名此渡
曰陸郎渡嘉靖中旌門
陳荣甄寕民也事母孝母瞽舌䑛者十年復明天啟元年
隣火及廬荣抱母哀禱風返郡治灾水荣與母兩漂各附
一木至福唐螺洲逹岸榮適遇母活先是郡守夜夢神告
次午孝子附舟舟正艤福唐得起荣及其母
論曰水濱而得死者得生者不得死者有數焉而子之
生死不論
王原
王原北直文安民也國初其父珣有田數十畆苦徑役棄
妻子迯迄二十年妻張撫原成立娶婦段甫月餘原請尋
父母曰茫茫大地知爾父何所原信步去涿鹿東行徧齊
魯之界者數年一日至田横島宿於土地祠夜夢入古刹
日近午見廊僧炊就乞食與一杯曰此莎米飯也味苦為
汝澆以羔乃肉汁也曰如来如来来好去好忽祠門軋然
有聲驚覺暁有文人携杖而入問原奚自原以寔對且語以
夢曰日當午南方也莎草粮附子也調以肉汁父子膾也可速
去當扵山寺求之原如其言趋清源而上渡淇水逾日入
輝縣縣帶山有寺名夢覺原雪夜造其寺寝於門外住持
哀而予之食詢知其求父珣匕方為衆運晨炊住持素珣
籍文安因召問曰汝識此少年否乎曰不識也原因固問
乃是父珣抱持而哭然珣絶無歸意原以頭觸地牽珣衣
必歸住持乃強之行口占七言贈之曰昔日曾聞召尚之
明時罕見王君子借留衣鉢種前緣但笑懶牛鞭不起時
珣年已六十有四矣住持號法林
論曰誠極則神告之往匕然也
李孔修劉閔(曹時中曹景)
李孔修字子長東粤人也好學善周易與陳獻章遊鄕黨
稱為長者有庶母父殁改嫁誣訟孔修有其走令繫鞫之
俛首不辯令廹具供匕曰母訟民情真民願㘴罪令疑覆
鞫里人直之令延為上客後令至聞孔修名以為不可得
見孔修入縣輸租令異其容止問姓名不荅拱而立令䘚
不能得其名善詩與畫常閉戶不出偶出遠近環視以為
異物及䘚按察李子庸為治葬
劉閔福建莆田人有孝行副使羅璟立社學延閔為師居
喪三年不處内舍絶葷茹歲凶弟婦求分異閔闔戶自撾
其胸感復同居弘治中林俊以皇太子湏選侍從廷臣劉
鐸儲&KR1493;楊廉外更廉二人一致仕曺時中一閔也稱閔德
宇道風自是難比可令布衣入侍事不果後御史援詔例
薦閔經明行修力辭正德元年遥授儒學訓導時中以成
化已丑進士歴官按蔡副使忤要路拂衣歸居家峻絜鄰
有悍生怒其魁岸以垔題時中名於牛後詈之僕以告時
中時中曰彼詈我不聞汝告我詈我矣時中兄景&KR0901;泰中
進士有匿其名言事坐罷英廟復辟廷臣白冤上方悪景
泰二字以其名適合不許尋匿名書下部考騐收景獄景
自誣服臨刑忽有擊登聞鼔而號者曰匿名我為之勿累
景
論曰孔修與景咸自誣失太過庶出母而争父田即何
不辯既不欲以名言事則有其匿之者也俛服何為閔
即不出德譽己上聞矣告我詈我之言時中誠長者頗
合三友之義
馬宗範宋顯孫清林桂
馬宗範北直開州人事父母至孝父没廬墓側有盗二人
入廬強宿飢索食宗範作羔大飽之二賊嗣聽宗範夜號
泣之聲酸鼻私相語曰可别圖生勿優孝子善别去弘治
中旌其門
宋顯章濮諸生也事父至孝正德中廬父墓側劉六七黨
至曰此孝子里也遺之令箭為後賊信約百里勿犯群人
依顯章者俱活顯章䘚無子妻自經從之
孫清河南睢陽諸生也幼孤盡孝母殁未葬正德中流賊
入境淸抱柩弗去親友勸之去必不可賊兩經其門不入
隣里反有依之而得生者
林隹字瀚海廣東人為大司農熙春之子永曆中以任子
薦授戶部主事主蹕桂林佳謝事家居城破北兵入抱其
父柩不去兵以柩中或以珠貝必開之佳固以身護之死
不可兵怒殺佳於柩之旁竟斬柩無所有
論曰必殉死者而倖免賊豈無父母哉而賊扵林佳則
意不化
何孝吴門乞兒
何孝南直六安州人母患疽籲天願代有神化為醫教之
嘗糞以試之孝嘗母糞神曰可愈母愈後夀九十餘䘚既
葬廬墓矢集𤇺蜜六十窩足以養老人稱蜂窩孝子嘉靖
中旌門
吳門乞兒嘉靖中行乞吳市中夜止吳橋下以其所乞買
酒缶而致諸母而歌以侑歡吴中貴人乘月橋上聞橋下
有聲俯視之一男子㘴老嫗塊上酒而歌也吕問之曰兒
有母寔用為歡有年矣貴人嗟異之於是每宴席輒置餘
豆間待孝乞兒也
論曰移孝作忠古聞之矣蜂識君臣而能代孝子供甘旨
是义移忠作孝之義也昆䖝旦然頋猶孝子之感其蜂也
孝以來忠之報搃属人倫之大有知悟無知如乞兒之有
情悟有情似較易
潘寬葉文荣盛夲源吴鼐黃珏
潘寬福建晉江人兄實為諸生嗜奕學不進寬每入學舍
為翻兄局去友曰君有諍弟兄病䔍寬刲股療之未進而
兄作神言若弟刲股食君吾安能侮君且去兄飲所刲而
愈不知也兄曰吾老而得子安知吾子我可不以為子而
唯弟之依寬泣曰兄何為此言視兄子如己子較厚
葉文荣海寕所軍餘弟文龍殺人坐法其母爱弟泣不食
文荣謂母曰弟年尚少吾老矣又有子請代弟詣官供殺
人者文荣也竟㘴抵
盛本源浙江蘭溪人洪武中兄本道罪當死本源曰兄未
有嗣不可死我子女四人林立矣兄存猶弟存也竟㘴吏
聞者嘆息
吴南直龡人與兄鼎弟珊客黃州衆夜閗殺人誣鼎吏
捕之急鼐代就獄兄求直不己鼐曰無為夜具衣冠自經
死
黃珏字玉合淛江餘姚人入歲始能言家人以為騃試又
輒不售乃棄去極契邵子皇極経世書以庶母譛失爱於
父而孝友益䔍父殁悉推其善産與庶母諸弟曰此先人
遺意也
論曰此皆䔍在原之誼者而文荣本源鼐代兄弟死尤難
鄭濓(張鵬王石豳黃鍾談禄瞿剛李需李琚徐棵鄭元朱勇張顕趙思剛)
鄭濓浙江浦江人其先練練四世孫德珪德璋皆見於宋
史自練時則巳九世同居矣元末大和年八十餘為家長
尊其先人之訓内外食指二千人大書堂曰恪遵祖訓毋
聽婦言以此持其世元人表其門而復其家洪武初濓為
家長召之劳奬切入語馬皇后后曰鄭衆而一心無不可
為矣太祖輒疑之復召問濓何以一心如是濓𫐠堂聮一對
太祖大釋然賜之梨持一出至家搗梨巨甕分勺水飲之
曰上賜也太祖聞之復大悦濓兄弟六人其時民間以履
畆不寔累及巨室弟洧代濓㘴罪瘦死獄中尋被誣胡唯
庸黨有弟湜與濓争詣吏濓曰我長湜曰兄老相推者數
太祖聞之曰果如是從人反邪去之而擢湜為福建參議
又異弟洪為蔵庫提點司同官㘴罪連及死獄中妻石當
配絶粒死從洪太祖命廷臣推䔍行之士為東宫官屬皆
曰無過浦江鄭氏帝口聞鄭里有倣其家法王氏者審其
年三十以上俾各自推舉乃以鄭濟王懄為左右春坊進
庶子濟從子幹御史楷蜀府教諭楷父渊事父母孝聞急
人困宋濓謚之曰貞孝先生而王氏兄弟子覺子麟皆賢
又黃氏兄弟逄吉逄昌亦常聞義門之風而興起者宿遷
張鵬孝謹家人百口八世不分異成化中旌門泰州民王
玉及興國州民石豳皆七世同居慶都黃鍾男婦一百二
十口六世同居武陵縣談錄太倉人瞿剛陵川人李需密
雲人李琚並六世同居陵川人徐樑合肥人鄭元宜都人
趙思剛安樂人朱勇歸安人張顯並五世同居
論曰帝室一再傳至骨肉多故安得懸諸氏家教於燕
齊湘谷及漢趙諸王之前
何競沈麒俞敬崔鑑王世名萬文亨董福光
何競浙江蕭山人父舜賓國初為御史坐事戍廣西赦歸
居家數持吏短長䔥山令邹魯者故亦常為御史㘴降性
暴刻舜賓時對人發其隐魯未有以中也會舜賓怨家妄
告舜賓未赦前先迯歸下夲籍騐状魯故隐其赦牒曰應
送故戍所審之將以難舜賓訓導徐顯章者舜賓門人魯䧟
以他獄論絞送獄便道一入舜賓㘴魯輒大詬曰舜賓不
之戍擅竄重囚發䘚圉之并捕舜賓下獄嘱觧人押舜賓行
戍所半道濕衣奄殺之而捕舜賓妻子急競與母迯匿久
之魯陞山西僉事競募死士數十人潜伺境外出鉄椎䄂
中擊傷魯首盡拔魯髮反接魯更溺之縱之歸去疾走闕
下訟冤并告魯不法諸事下法司魯競俱㘴死罪競母擊
登聞鼔訟冤覆理以競為父報讐編戍復得赦還
沈麒沐陽諸生也弘治中知府劉祥縣丞利儉為賊所擄
麒单身冐入賊營請就縶代守與丞死且反覆開陳利害
賊悟還守及丞為觧散其黨詔旌之
俞敬浙江山隂諸生也父華嘉靖初以里役觧流徒徐鐸
赴口外鐸啣華切毒而斃之亡去敬蹤跡鐸徒跣數十郡
卒聞鐸歸匿其甥楊氏家卜之城隍得渙之三夜有神語
之曰一喚得也遂佯為賈者夜入其家果一喚而得伏法
崔鑑北直大興人父佑嗜酒挾娼歸匿之數窘辱其妻至
不堪鑑年十三從學舍挟刅伺娼刺其左脇娼斃匿刃牗
下亡走則自念曰父不知以為吾母殺之也母莫自明矣
即走歸而父果詣縣告妻殺妾鑑自首曰鑑刃在也出牗
下就獄事聞刑部議鑑幼孝心所廹情在全母請釋之詔
可
王世名武義人萬曆中年十七父良被族子俊所殺輸田
議和世名悉識封其所入購一刃銘報讐二字其上伺俊
於隘殺之詣官請死令欲檢其父活之世名不可嘆曰廢
法無君與無父䓁遂不食死
萬文亨江西南昌諸生也年十六随父仲實鳳陽司李崇
禎八年賊䧟鳳陽索仲實急文亨披父冠帶出罵賊不絶
口見殺父仲寔得免獲旌
董福兒河南人崇禎中父遇闖賊被害福兒勇憤欲報讐
賊後隊十八騎復至下馬取飲山中福兒嘱其同黨數十
人若苐立高岡爲哦壮我威福兒持杖疾前衆爲福兒高
呼賊易福兒飲如故至前方起槊則受福兒一擊矣仆不
起衆乃下崗各持仗至諸賊列閗福兒疾又傷一賊奪其
槊合殺十五人其三人急策馬去遶山行而福兒從山嶺
奔下迎前賊急曰殺汝父者去矣何事讐我福兒曰欲得
爾馬賊信之下馬走又直逼斃之更二人悲號求免更随
手擊死散所獲於衆而以諸賊首祭其父福兒後為百夫
長云
論曰是皆明不共戴天之義者而獨難崔鑑年十三而
能自詣官王世名年十七詣官而全父屍自殺董福兒
以一人倒十八騎至性忘生智勇畢出不以其年
歸鉞
歸鉞直隷吴人早喪母父更娶生子鉞奉事後母百法後
母不悦百愬鉞以恕父父批鉞則後母為進杖家貧食不
足炊熟則後母諓諓數鉞鉞不敢前父必出鈛門外而後
食鉞無依或浪不歸數日父又提鉞在外行不好也隣母
莫不憐之久之父䘚母與其子居鉞擯不淂見鉞販塩市
中時時因其弟甘旨後母正德中歲大飢鉞迎後母奉飬
後母内慙感其誠就飬鉞每食先弟後己尋弟以病䘚鉞
事後母無間
論曰五倫無施報閔子之無間直追底豫是也鷽斯之
歌千古哀之吾於歸鉞益頫首敬服
劉僕阿寄闖兒
劉僕江西廬陵人失其名世從事賢書飬正飬正頗通天
文䜟緯家言見帝星明江漢間又往往聞武宗禁中事以
為天下必殆有王者起乃私自納宸濠僕痛諫不聽至涕泣
以之會一方士為飬正所敬禮僕私叩頭與語曰吾觀寕
王當旦夕反則曲事寕王者亦旦夕敗先生欲以此報主
人厚誼乎方士感僕語旦夕去宸濠果反飬正死軍中僕
為收葬妻子被逮徒跣随之饋飬正妻獄中及死取其屍
合葬飬正歲上塚哭視
阿寄者浙江淳安徐氏僕也徐氏昆弟析産以居伯得一
馬仲得一牛季寡婦得阿寄阿寄年五十餘矣寡婦泣曰
馬負重牛力耕蹌踉老僕廼費我藜羹阿寄奮曰母乃謂
我力不若牛馬廼畫策營生示可用狀寡婦悉簮珥得銀
十二金卑寄寄則入山販漆朞年而三其息歴二十年致
産數萬金為寡婦嫁二女婚二子齎聘皆千金輸粟為太
學生而寡婦則阜然財雄一邑矣久之阿寄病即死謂寡
婦曰老奴牛馬之報盡矣出枕中二冊則家計巨細悉均
分之曰以此遺兩少主可世守也言訖而終徐氏諸孫或疑
寄私蓄者窃啓其篋無所有一嫗一兒僅敝緼掩體而巳
阿寄老見徐氏之族雖幼必拜或騎而過之寄必鞚勒將
數百步以為常見主母不睇視女使雖幼非傳言不襍立
也
闖兒年十三禇氏遺奴也禇氏為睢州望族蓄家丁多先
是使闖兒父出二百里外营事闖兒從中道遇賊&KR0901;擄闖
兒闖兒父獨歸崇禎壬午三月賊猝入城家丁各自頋禇
家主與其屬盡被擄責金金盡不可得欲殺之己觧衣服
鑕矣闖兒急前抱主人慟哭賊左右奪去闖兒痛呼曰即
不免主人碩以身代引刀自剄賊遽牽止之感其義為不
殺闖兒主人闖兒又請一令箭送主人渡河賊許之令兩
䘚監視闖兒既送主人渡河亦欲並渡監者不許提之闖
兒遽投河水流急兩卒競捞起偽死棄去已復馳主人匿
山僻
論曰均僕耳一正其主一生其主一善其主之後可以
礪秉笏而立朝者
丁廣瞿嗣興李森史際
丁廣河南鄧州人事農饒於資兄貧廣春秋供米麦製衣
六必先上之兄數子貧過半為具牛種不足又復賙之子
姓自慚忍乏不告廣察知又復賙之而且怒之曰曷不我
告鄕有婚不能娶(喪)不能葬者首捐助以風其黨與孔景
者交善築室而居之景䘚喪葬之善其妻過於景時
瞿嗣興南直常熟人少時射獵驅逐飲酒元末父逹失官
家落嗣興折弓矢去為賈久之乃大冨事親孝所賑給单
寡不使知也或時有市易陽為忘誤而增其數任其口所
出不與争錙銖歲儉來依者數百指厲大作蠲室舍居撫
之人言瞿孝子冨而行其德子莊有學行洪武中為福(建)
參政殛除奸吏詔徵之
李森福建安溪人席先世資冨凢計歲入别窖粟千斛以
贍親戚朋友之娶者嫁者病者喪葬者火者盗者他有緩
急随事賑給各極意去代治學舍新橋梁道路無算天順
中出粟濟飢被旌(鄧)茂七反其黨掠泉州森戒家僮飭兵
仗飽拳勇掩擊之俘酋黨百餘人寕陽侯陳𢡟上森功授
漳州廵撿
史際直隷溧陽人生而貌偉口可容拳以進士為吏部郎
好結納㘴是失官嘉靖中東南荐飢捐榖𢾗十石助賑不給
邑多渰不瀦不陂棄為曠土有年際出粟募民測水而疆
之如同字樣民依以為活者甚衆士之窮困咸仰之假金
支作者不受其子錢母詘更以金繼之嘉靖中江南倭起
復輸米五千石助軍詔陞尚寳司卿復代募兵資粮不仰
於官倭平論功世錦衣
論曰宣父教原(憲)隣里鄕黨一語其奉是教者歴古
今不多屈指至從卜式之義以資義尤大
李疑
李疑字思問南直江寕人洪武中家舍客曰責錢及額
客有疾病褁去恐諸客嫌惧不来或客婦有娠俗忌産其
舍不祥疑獨以尚義名家貧教授小兒賣卜自給遂不舍
客有吏部吏范負疾踵疑門疑為汎除穢積具戶
灶微請醫師為煑粥煉藥旦暮執所苦既疾甚
溲汚衾蓆手刮滌不少見顔色范曰累君厚矣報德
有兑許在故逆旅君可取之疑謝不受范曰君不取徒
属他人疑求范里人偕往取以歸而范死乃出私財殯之
而封其&KR0809;作書召其二子按籍還之二子兮却不受
贐之又平陽人耿子廉以罪逮京妻孕將育拒
妻卧草中疑曰娩風露病死矣扶歸
論曰教化行扵上疑所為便只尋常不數
