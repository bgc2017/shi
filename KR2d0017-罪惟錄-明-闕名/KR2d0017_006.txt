罪惟錄列傳卷之六
衡運諸國傳總論
嘗疑古九經諸策曷以畏天下為歸久知天下之勢不可
一日不在朝廷也貫盈甚紂云耳其寔勢去之也聖門久有
末减之律矣元非真有幽厲之暴即如幽厲幽厲未尝遽
絶扵天而東周君以不為幽厲失之元之勢猶大異于東
周之君也徒情觧氣散而中原反側三百餘處浸淫為陳
張數䧺衡運云者無所一定之辭也有天命者任為之雖
然亦關人事當時赤符順天以往不成賊不足數至方明
州為衡運之始扵是争勢争力争智争人宋載自毫頗挾
勢而力与人咸遇諸䧺頋于智未深淂輒不守漢势不及
宋猶大過方典張智力与人數十倍不啻一入南昌而四
者俱詘明氏保䕫關獨得勢故後服也明因勢于宋因人
与力于漢与吳諸未嘗能自拔而吾智過之雖相衡乃反
為我用矣而况以德行仁諸又莫典衡之㦲
衡運諸國列傳
金朱光卿(聶秀卿)趙韓法師周周子旺捧胡李志甫范
孟蒋丙(何仁)羅天麟(陳積萬)彭和尚
金朱光卿廣東增城人元至正二年丙子與其党石昆山
鍾大眀䓁聚衆作乱建偽號曰金改元赤符時惠州民聶
秀卿亦鼓其鄉無頼操戈响應走與光卿合寔元末首難
云元以兵討平之
趙韓法師(失名)四川合州人偽稱神人授以妖術擁衆作亂
稱南朝趙王以海内咸不忘趙宋也尋敗滅
周周子旺江西袁州人煽党稱周王改元久之元以兵蹙
之伏誅
捧胡河南陳州人以焼香惑衆殘信陽州破歸德鹿邑焚
陳州屯扵杏園已而敗散
李志甫漳州南勝人呼党殘其鄉元至元四年圍州城殺
守將搠思監
范孟河南杞縣人元至元五年以其衆殺河南平章廉訪
䓁拒黃河作乱
蒋丙道州人元至正元年与其党何仁乘湖廣燕南山東
諸盗起嘨聚自稱順天王尋撲滅
羅天麟福建汀州人与其党陳積萬合靖州猺人吳天保
等𧺫殺元湖廣右丞沙刺班衆至六萬至正六七年間沿
江兵𧺫多從之
彭和尚翼瀏陽人能為偈頌勸人念弥勒佛號夤夜焚祝
愚民惑之遂相煽衆數萬欲自為亂而逼于漢沔徐漢沔
遂與合後為陳友諒所殺
論曰彗出扵昴元運不長自光卿以往咸為治平大義
先驅雖旋彂旋滅而既動者萬不易静夫諸負策力未
獲全見乃欲其褁足屏氣復甘心耒&KR2722;其如夢不釋碓
逞何而後陳張數英雄㘴而收之遂以長其助大旗鼓
方國真
方國珍避諱改國真台之黃巖人也長身貌黧黑負膂力
兄弟五人咸剛戾父伯竒農懦無所不狎侮俗佃見主人
拱侍如承官府伯竒益退竦至不自容里人咸笑國眞張
目曰彼猶人何所上下乃自醜如此他日伯竒或遇屈辱
&KR0616;&KR0616;退告所知吾兒不讓人伯竒死兄弟力作豪同畔稍
𥙿主人至其家復責以故事久積聲色不堪國真怒佯雞
黍醉主人而殺之時同里蔡亂頭嘯聚海上被逮多所株
連國真有怨家陳氏訟與盗通國眞𣸪𧺫戕陳氏陳之屬
訃天官即捕國真方就食左手舉几自蔽右手握門關格
殺捕者遂與兄弟及諸子里之懼連及者咸亾入海時至
正八年戊子旬月間得數千人掠漕運執海道千戶事聞
詔行省參政朵兒只班總舟師捕之躡福州五虎門國真
勢促且焚舟去忽官兵内自優國真反蹙之執只班只班
求脱願請于朝招國真詔從之授慶元定海尉國真雖受官
無所任兵聚不觧仍出沒海上攻温州不克焚掠去辛卯
三月元副元帥董摶霽以兵敗之國真僅以身免六月復
聚衆攻黃巖百戶尹宗戰死去攻温州江浙左丞孛羅帖
木兒遣元帥泰不華以火筏禦之退去于是孛羅期不華
大閭漾會戰國眞諜知之乘夜先徤䘚突孛羅營官兵不
戰潰赴海死者過半執孛羅及郝萬戶囚舟中復脅撫郝
故出元高䴡竒皇后位下請託公行倖得脱詭言于朝下
不華復招諭之壬辰春乃就不華降會江浙募舟師征徐
州國真以訛言驚懼復叛刦衆下海二月不華軍澄江遣
義士王大用往諭國真拘大用不遣以小舸三百泛海門
犯馬鞍諸山不華誓衆曰此往克則諸君功不克死報國
矣國真使其黨陳仲達偽受欵比至仲逹目動氣索不華
知其詐乎劔𧺫斬之躍賊船復格殺五六人賊群刅至不
華瞋目叱之衆氣奪復奮殺數人賊乃攅槊洞不華死猶
植立不仆事聞詔追封魏國公八月復寇台州浙東元帥
也忒迷失及福建元帥黑的兒合兵擊走之國真行金賂
元執政甚勤癸巳三月乃命江浙左丞帖里帖木兒南臺
侍御史左答里失復招諭之時劉基為浙西行省都事建
議謂方氏首叛宜捕斬不可赦官之是教反執政便國真
駁臺議謂基擅作威福罪之竟授國真徽州路治中兄國
璋廣德路治中弟國瑛信州路治中督遣之官終疑懼不
赴復據海道阻絶糧運元復遣江浙右丞阿兒温沙與慶
元元帥納麟答刺會兵討之皆敗元無如何復招安從其
所欲以國真為海道漕運萬戶國璋為衢州路總管先是
海上民趙士正諸家𧺫義兵與方氏戰子弟多創死不獲
沾一命而方氏累叛累進秩功罪反人無以勸乃多甘心
從亂而方氏益横國真旣受官不聽調時汝穎兵亂四方
多故元益羈縻不能問九月以兵突入台州路執元帥也
忒知州趙宜誥等據台州執進士潘省中不屈殺之于隘
慶元路與台相接學錄王剛甫嚴正分守東門方氏憚不
敢窺者久之乙未剛甫解去國真以舟師奄至元帥納麟
不能禦開門納之國真陽尊謁納麟不犯沉慈谿令陳文
昭永嘉丞逹海鄕進士趙惟恒于水寇昌國州為逹魯花
赤高昌帖木兒所敗國真憤復益兵為寇或高昌去高
咼怒田是我效節之日也城破高昌力戰死乘勝䧟餘姚
州同知秃堅義責之尋搆殺秃堅斥地至上虞與張士誠
接七月遣其將李德孫襲温州陥之以子明善為鎮撫先
是温岷岡王子清不肯附方氏被磔柟溪劉公寬積禦盗
功官都事憤子清死率衆襲鎮海門走明善十月元院判
邁里古思出兵曹娥江圖慶元敗還明年七月元復拜明
善為判院明善脅畱詔使李國鳳悉官其黨然後淂去于
是公寬勢不能與仇明善計飲醉公寬而密購其僕金興
刺殺之取其首以獻妻侯氏自經死明善以金興叛主斬
以徇戊戌春黃巖章子善好縱横術說國真曰元數將終
人皆知之今所在分崩各思乘時以立功名明公果奮臂
一呼泝江而上豪傑景從立可數十萬然後南北抗絶擅
漕粟而食之如是青徐閩廣遼海惟公所欲覇業可成國
真曰君言遠矣竟不能用久之元欲藉方氏以定姑蘇因
授國真浙江行省參政兄國璋皆轉官國真聞吴中富饒
亦欲自為計率舟師五萬進擊崑山州周將史文炳呂珍
統十將軍禦之步騎夾岸為塹國真曰瀕海泥淖步騎互
猝不得成列吾知其無能為也身率壯士趨子橋奮擊
周果步騎亂五將軍敗没死者數千人國真七戰皆捷士
誠請和元令國真罷兵還治慶元兼領温台全有三郡之
地遂以國璋國瑛居台明善居温留弟國珉自副十二月
太祖親率師下婺州遣主簿蔡元剛招諭國真國真欲藉
聲援觀變己亥三月遣使奉書幣盡以其地耒獻令次子
關為質太祖曰交質衰世事吾推誠相與安用質子尋復
&KR0866;珠玉于馬鞍來献直千金却之曰吾方有事四方所需
文武材賢所尚錢榖布帛此滛巧非所好復上書願守郡
邑如錢鏐故事歲貢白金給軍費許之遣慱士夏煜授國
眞行省平章煜還言國真方為元具舟合士誠漕海加官
太尉爵衢國公時太祖急僃漢未暇討也太祖旣破友諒
于龍江國真懼遣人謝過壬寅苗兵亂殺胡大海持其首
奔國眞國眞不納進師合討國璋中流矢死太祖遣人祭
之更遣興籖劉辰通命國真餙二姬貽之辰却不受始元
察罕平定山東江南震動太祖遣千戶王華挾三千金附
國真海舟至燕通好元随遣尚書張㫤等出諭俄而察罕
死金陵兵威日盛國真𣣔誅㫤以媚我㫤竄我游兵獲之
甲辰九月明善攻土豪周宗道于&KR0685;陽宗道急來歸胡深
以兵援敗之遂下瑞安明年六月復取樂清獲其將吏釋
戍常州丙午元以國真為浙江行省左丞相諸子弟皆改
官丁未吴元年李文忠下杭州初國真約杭州下納土入
侍至是據境自若太祖怒與書數其十二罪國真懼集群
臣議獨丘楠力勸歸命以保冨貴不聽九月命朱亮祖討
之時士誠就縳吳平亮祖軍新昌遣將破&KR0685;關嶺至天台
守臣湯盤以城降尋敗國瑛于台州亮祖進薄城下國瑛
走入城徇下仙居諸縣十月追國瑛于黃巖守將哈兒魯
以城降國瑛復走海上太祖命湯和為征南將軍吳禎副
之合討國真于慶元十一月亮祖進攻温州克之明善已
先遁分兵徇瑞安守將俞伯通降追襲明善于樂清克之
大獲其戰艦士馬湯和兵至紹興渡曹娥江上虞餘姚皆
降進兵圍慶元國真乘海舟先遁府判徐善等率其属出
降定海慈谿等縣皆下太祖再命將軍永忠益兵助湯和
合討國瑛遣其子文信詣亮祖納欵時國真欲揚帆遠去
風輙不利窘甚遂遣郎中陳永奉書湯將軍求降又遣其
次子關更名明完納省院諸司印章降表略曰臣聞天無
所不覆地無所不載王者體天法地于人無所不容切念
臣本庸才處于季世保境安民非有黃屋左纛之念曩者
陛下霆轟電掣至于婺州臣愚以為天命有在遣子入侍
陛下開誠布公賜以手書遣還質子俾守郡縣如錢鏐故
事十年之間與中吳角立皆陛下之賜也不意今年以來
老病交攻頓成昏昧兄弟子姪軰志慮不齊致煩陛下興
問罪之師然猶未免為汎海計者昔孝子于其親也小杖
則受大杖則走今臣之事適與相䫫臣請面縳待罪闕庭
復恐陛下萬一震怒天下後世不謂臣得罪之深將謂陛
下不能容臣豈不累天地之大德哉蓋幕官詹鼎所撰艸
也太祖覽之嘆曰孰謂方氏無人是可以活國真矣賜書
原宥國真旣降得舟楫噐械以萬計改慶元路為明州府
後改寕波府徙其属官劉庸等于濠州明完獻二郡水手
數萬人請沿海築城僃倭從之明年正月太祖即皇帝位
國真入朝賜第居京中與李思齊同受行省左丞禄以其
子禮為指揮僉事明完為鎮撫姪明謙亦指揮僉事洪武
七年國真卒年五十有六兄弟俱不知書時佐其謀議者
劉仁夲張夲仁鄭永思丘楠軰楠永嘉人頗廉慎餘皆由
州縣胥吏進用貪賄營私無深慮遠略子明善居温頗循
法度而國璋國瑛居台惟以殖貨為冨家計及降參佐皆
杖死惟赦楠仕為韶州府知府
論曰元以高官賞叛即奈何不弄兵元亂自方始然則
劉福通以下不勝數皆為方黃巖所遣矣徒恃狙詐非
有長駕遠馭之略比之宋將毛貴田豊軰猶當北面安
所望章子善之計得行乎使獻郡質子之日出舟師應
江隂局促張氏封矦及世不足酧也袁柳庄一見國珍
語人曰南人胡相褻服見人猶可觀冠服則陋鄙矣終
非成美名者
天完徐夀輝
徐夀輝行真一羅田人也姿状龐厚為布販往來蘄黃間
性寬縦無他才能先是瀏陽僧彭翼能為偈誦聚徒而袁
州慈化僧瑩玉亦以彌勒訛言煽人湖湘狂騖適夀輝浴
鹽塘身恍惚有光麻城人鄒普勝異之聚衆紅巾為號推
壽輝盟主攻䧟蘄黃以蘄水為蓮臺省夀輝自称為皇帝
國號天完改元治平時至正十年辛邜冬十月也以鄒普
勝為太師黃坡人倪文俊為將䧟元饒信守臣魏中立于
大夲死之壬辰春正月遣丁普郎䓁䧟元漢陽及㒷國府
鄒普勝䧟武昌曾法興䧟安陸知府丑驢戰死進䧟沔陽
推官俞祖述力竭被執罵不屈支觧之二月䧟元江州總
管李黻死之黻字子威汝寕人泰定丁卯進士及第與兄
子乘昭俱及難三月𣸪遣兵䧟元袁瑞直抵廬陵攻破吉
安鄕民羅明遠復之秋七月遣項普略自徽饒猝攻杭州
城無僃元參政執敬出禦死之時詭托弥勒教不殺與滛
投服者但署姓名于簿而已會元元帥董摶霄移兵來會
平章教化欲退保湖州摶霄請急擊勿失諸將難之摶霄
拔劍瞋目曰相君在是慢令者斬遂戰復杭州降其將潘
大梅元䓁進復廣德蘄饒逼徽州天完有道士能作十
里霧摶霄引兵擊擒之焚其書徽州亦下十一月天完趙
普勝周驢等㩀池陽太平諸郡攻安慶衆號百萬元江西
平章政事星吉募兵淂三千人進克銅陵𣸪池州又𣸪湖
口觧安慶圍克江州綴江西要衝以圖恹復日久救援不
至力戰衆死且盡星吉猶堅坐不動俄中流矢仆敵素聞
其名不忍害舁至密室乃蘇衆羅拜饋食星吉叱之凡七
日北面再拜曰臣力竭矣自刃死癸巳十二月元卜顔帖
木兒及西寕王牙罕沙合兵破蘄水獲其官屬四百餘人
誅之壽輝復徙漢陽為都乙未春正月倪文俊復䧟沔陽
元威順王令其子報恩奴同元帥阿思監水陸並進至漢
川水淺文俊以火筏焚之報恩奴死三月䧟㐮陽五月𣸪
破中興路元帥朵兒只班死之六月太祖渡江取太平時
攵俊以軍功專恣欲謀殺夀輝自立不果奔黃州而文俊
部將陳友諒乘釁襲殺之併其軍自称平章十二月明玉
真㩀成都初玉真為俊部將文俊死玉真貳友諒閉西蜀自
固郡縣皆附戊戌春正月天完友諒破安慶夏四月復破
龍㒷己&KR1344;六月攻信州破之冬十二月友諒劫壽輝于江
州庚子夏五月使人弑壽輝而自立夀輝凡称帝十年
論曰金不令人思人思宋故鍾大明之冐大金未幾敗
滅而諸竊名號者皆不及宋之十二年海内憐帝昺之
不終也偽且然矣天完初起率託彌勒因果山童亦藉
其聲息禅教似古墨翟不止蠱人心而且戕國運其名
之為禍已自如此縦橫江北不能自制而一聽之望塩
塘之光者光盡即奈何倘不下江州而全任明玉真關
門西蜀或治平十一年可也曰不然文俊欲篡壽輝自
予安知玉真不預謀大西蜀盖友諒之激使然哉玉真
之胸安淂有壽輝在
漢陳友諒
陳友諒沔陽人故謝氏贅陳父普才黃蓬漁子也友諒性
&KR0997;險有智略深通兵法初為沔陽書獄吏不樂其職浩然
棄去嘗出泊磯下有鳥聲呼或似陳皇帝云因自負欲有
所為父普才嘆曰捕魚兒何為吾不忍見矣即毋令我知
匿去友諒遂與其弟友仁等聚衆應天完徐壽輝於漢陽
隷倪文俊年三十有餘矣&KR1536;迅狡猾出沒匪意所向必克
歴功為領兵元帥始迎其父歸軍中笑曰大人苐觀兒所
為丁酉文俊擅權驕謀弑壽輝不果奔黃州友諒旣心忌
文俊乘其貳假大義𧺫襲殺之併其軍自稱平章居江州
矯制則高皇帝克金陵二年矣命常遇春䓁取池州斬天
完將洪元帥鹵魏夀等友諒競戰艦來爭敗去明年友諒
攻䧟元安慶守臣余闕死之連破龍興路瑞州令趙普勝
乘勝復䧟我池州元建撫贑汀諸州次第䧟西破㐮陽元廉
訪的斤死信州併䧟杉關及卲武諸郡己亥春池州再入
版天完𣸪攻我太平及樅陽石埭不利徐逹進兵逆擊之
普勝棄舟陸走再取我池州普勝有客通術數太祖使辯
士陽與客交致書客誤逹普勝普勝果疑客客不自安來
歸告普勝隂事遂令潜走友諒所親悪普滕普勝不覺也
恃功傲見友諒使者友諒益忌之以其兵數敗疑内叛親
走安慶軍猝邀議事斬普勝于雁乂徐逹乃率張德勝䓁
疾攻安慶拔潜山相持不下十二月壽輝欲東徙都龍興
友諒忌其來陽出迎江州伺甲西門入夀輝伏發盡殱其
所部親信居壽輝江州而自稱漢王置官属誅賞無所禀
明年夏五月友諒挟壽輝聲援安慶太祖策其必犯池州
伏常遇春九華山待之俘斬二萬餘友諒乃佯遣使告平
曰戰非天完意邊將不謹致弄兵甫閱月忽以重兵突太
平乘漲舟尾接城堞西南䧟麾其衆跨堞入守將花雲與
知府許瑗皆死之友諒旣取太平促使人白事壽輝所預
伏壮士䄂鐵撾狙擊壽輝壽輝中撾死左右皆友諒所私
無為壽輝死者于是即江岸五通廟自稱皇帝國號漢建
元大義值甚雨群臣露立艸次成禮仍以鄒普勝為太師
張必先為丞相張定邊為太尉餘各拜官有差遂還江州
方數日輯大出兵順流壓金陵又預遣人周士誠所約好
令夾擊金陵衆寡懸金陵大震議者請以城降且欲奔鍾
山避之獨劉基不可太祖乃决計應敵或曰先拔太平牽
敵勢太祖曰太平濠塹固我頓兵堅城進不能取退不能
援失所㩀矣或又曰不如親率步騎往逆之太祖曰彼知
我出以偏師綴我而大兵乘流半日抵金陵吾百里趨救
兵法所忌乃令胡大海自衢間出信州以制其後而令指
揮康茂才偽約降友諒速其來茂才故與友諒善其老閽
旧尝事友諒奉書紿告金陵虛寔且令分兵三道以弱其
势李善長曰計悖即以漢兵為憂柰何速之太祖曰遲之
陳張交成吾左右厄矣友諒得茂才書喜過望且問江東
橋曰木耳因誡閽者吾至呼老康為驗閽者許諾太祖夜以
鐡鋳橋比旦橋成令趙德勝跨新河築虎口城守之而常
遇春馮勝華高䓁率帳前五翼兵伏石灰山下徐逹等嚴
陳南門楊璟駐兵大勝港張德勝朱虎伺舟師龍江關而
親總大軍于盧龍山偃黃幟山之左偃赤幟山之右令曰
寇至赤幟舉舉黃幟則㐲盡發己丑漢舟師至大勝港沮
楊璟港狹舟不淂並進遽引退衝江東橋橋堅知中筭急
呼老康無應者猝還泊龍江遣萬人登岸立枬勢銳甚時
酷暑太祖衣紫葺甲張蓋督兵士䘚盡揮汗日中遽命去
盖衆感奮欲戰令曰天且雨會食後乘雨擊之士皆仰視
天無雲不肯信頃之風西北𧺫雨大作赤幟舉諸軍競前
前拔柵漢兵爭之戰方合雨止伐鼓鼓震黃幟舉常遇春
以伏兵𧺫南門兵亦掩至龍江舟師還内外夾擊漢兵大
潰趋舟潮落膠淺不能退殺溺死無筭友諒乘别舸走降
其將張志䧺梁鉉喻國興等獲巨艦百餘俘七千餘人徐
逹乘勝躡慈湖焚其舟時廖永忠軍采石益邀擊之華雲
搗其中堅王銘者先登創額褁血戰益力旋回者三匝周
顯别勝子競渡橋虜其將十三人而五翼軍𣸪至漢軍有
皂旗最驍徤盡披靡投水友諒收餘兵棄太平遁去逹追
至池州而還降將張志雄進曰金陵之势在安慶初漢兵
空壁而東今戰敗無有為安慶守者因襲下其城令趙伯
仲守之時天完舊將歐普祥以袁州降反擊漢獲其將友
仁太祖令善歸友仁而與漢約和辛丑夏五月漢輙使李
明道將兵寇廣信多所推䧟胡大海先使人遏玉山乃與
李文忠出靈溪合擊敗之虜明道及其宣尉王漢漢願降
其兄建昌守平章漙自效是月漢使張定邊𣸪耴安慶走
趙伯仲太祖誅伯仲以殉劉基曰夜觀天象火星逐金星
請急營安慶往必利太祖親率師抵其城漢兵堅壁不戰
初以陸兵疑之敵稍動継破其水寨城堅不即下劉基請
名攻安慶潜師疾走江州毁其巢太祖悟擊楫嘆曰安慶
著面子矣長驅過小孤漢將丁普郎傅友德等咸迎降師
距城五里友諒始知之倉皇引逆戰大敗夜半率妻子西
奔武昌而江州下乘勝進拔蘄黃興國黃梅廣濟等郡又
遣使招諭漢江西諸守將餘干吴宏龍泉彭時中吉安孫
夲立曾萬中陳州陳龍咸納欵内附而趙德勝分下瑞州
臨江諸郡鄧愈襲浮梁破之遂取樂平饒州之境悉定獨
鄧克明爲漢守撫州佯遣使納欵鄧愈知其偽擊走之初
友諒之跳武昌也徐逹追至夏陽還鎮江州方奉命馳建
康未半道而友諒兵已猝入江州逹又縦擊大破之俘其
眷属因復下安慶冬十二月漢相胡廷瑞以龍興附其部
將祝宗康泰意不與奪于廷瑞未發壬寅春正月太祖幸
龍興諸降將畢會三月逹西攻武昌令宗泰從行二人果
半道叛還夜劫洪都發礟火破新城門守將鄧愈倉䘚出
走知府葉琛都事萬思誠死之詔徐逹還定洪都乃使朱
文正都督洪都時江西諸郡尚多觀望漢八陣指揮者猶
竊屯南昌之西山鄧克明復𧺫新淦熊天瑞寇吉安䧟永
新守將孫本立被執死饒鼎臣継䧟吉安明年正月臨江
撫州饒州等處復叛文正次第遣兵底定之當是時友諒
旣擅制全楚而士誠亦王姑蘇太祖議所向或請先姑蘇
饒沃劉基曰士誠自守虜友諒上游名號不正陳氏滅探
張氏于囊耳太祖亦以友諒剽輕吾引兵東漢必踵至遂
决計西伐會士誠攻安豊急劉福通以宋主韓林皃檄請
援太祖必自將往劉基力諫不聽時友諒憤其敗欲報洪
都乃作大艦艦高數丈外&KR0918;丹漆上下三級級置走棚下
設板房為蔽置弩數十其中上下人語不相聞艣廂皆褁
以鐡為必勝計載其家属百官空國而來號六十萬四月
壬寅直抵洪都城下攻具百道連晝夜文正兵寡拒守力
随方應之友諒親督衆攻撫州門兵各冐竹盾如箕状矢
石不能及總管元帥而下創死甚衆趙德勝率步卒千人
開門搏戰斬漢平章劉進昭鹵副樞趙祥漢兵稍却友諒
益增修攻具欲破柵從木關入文正以長槊從柵内刺之
敵反奪更進于是更煉鐡鈎出手灼爛不能奪德勝方廵
營步門中蹶張弩洞腰膂卒而漢己分遣别將蔣必勝䓁
攻圍各郡以故無近援李明道遂復以吉安叛歸漢殺守
將曾萬中随䧟臨江文正遣千戸張子明潜赴金陵告急
還為漢人所執友諒曰而誘降文正封侯即否立死子明
許諾至城下大呼諸公但堅守百萬刻期至勿憂友諒殺
子明城上震呼守益力時太祖悔安豊之行曰吾恨不入
劉基之言使友諒觧事乘虛揚帆金陵大事去矣園南昌
計之下者趣還徐常廬州之師七月癸酉親督舟師二十
萬赴洪都援癸未次湖口友諒乃解圍東出鄱陽湖逆戰
時洪都被困已八十五日矣丁亥遇康郎山徐逹先諸將
敗其前鋒漢兵死者千餘太祖意不忘金陵立命逹東留
守戊子市舟師為十二屯令俞通海乘風縱焚敵兵二十
餘艘軍威震漢將張定邊驍捷直前犯中軍太祖舟適膠
淺倉卒厄牙將韓成進曰古人殺身以成仁臣不敢爱其
死願假上冠服投水以疑敵漢兵競登舟觀呼萬歲攻稍
緩會遇春等疾援水湧舟淂脱遇春飛矢中定邊定邊走
俞通海等飛舸及之定邊背負百餘矢退去日暮軍中藉
藉懼不敵太祖夜集諸將更授約束己丑漢兵悉鎻巨舟
為陣旗幟楼櫓望之如山我師怯于仰攻太祖親執號麾
之左右却急斬隊長十餘人縮不進院判張志雄所乘舟
檣折敵以數舟攅鈎刺之志雄窘自劉丁普郎金㫤陳弼
徐公輔與宋貴陳兆先等先後皆戰死普郎身被十餘創
猶執兵若戰状直立舟中不仆郭興曰不火攻不可戊子
之戰己小見其利矣乃命常遇春等寔荻葦七舟和火藥
其中東艸為人餙甲胄為睨敵状敢死士操之晡時東北
風𧺫走七舟巨舟下敵苦高不能俯遏又聯鎻猝不脱漢
舟數百艘須臾盡烟熖漲天湖水盡赤友諒弟友仁友貴
平章陳普略等盡焼死友諒為氣奪明日庚寅漢兵復出
挑戰我中軍舟檣白寇併力白檣急令諸檣皆白自辰至
午戰不觧劉基侍忽揮手創呼难星過捽太祖袍急引他
舟太祖佹駭顧前舟已礟碎左右半溺水壞矣辛卯復聯
舟大戰廖永忠以六舟深入我師遥望無所見意已䧟没
有頃六舟繞敵巨艦勢如游龍諸將勇百倍呼聲震天地
波濤立起日為之晦友諒敗欲退保鞋山不得出俞通海
乃請放舟入江㩀上流稍即休而劉基亦密請移軍湖口
遂令夜船置一燈相随度淺行比明己盡泊左蠡友諒亦
出泊潴磯相持者三日先是友諒數戰不利其右金吾進
曰軍势相抗出湖寔难莫若焚舟登陸直趋湖南謀再舉
左金吾曰不然我師尚衆何至自焚示弱友諒猶豫至是
乃曰右金吾之言是也左金吾聞之懼遂以衆來降己而
右金吾亦降漢力益衰太祖貽書友諒激之使戰友諒怒
晉使者不答而盡殺所獲我戰士太祖故悉出敵俘視有
傷者藥療之皆遣還下令曰但獲彼軍皆勿殺又祭其子
弟之死我者若我諸將士之死于敵遂出湖口督諸將横
截之凡旬有五日友諒不敢出復貽以書略曰公即僥倖
生還亦宜脩德勿𣸪欺人急却帝名待真主友諒亦不答
太祖日與慱士夏煜等草檄賦詩意氣彌壮分兵連復蘄
黃興國等處八月壬戌友諒食盡悉兵突湖口我兵擊之
與敵舟比随流下自辰至酉戰不觧方逹涇口岸兵合擊
時張鐡冠侍側大笑伏地賀曰友諒死矣太祖曰嘻無妄
言俄有䧏䘚言友諒方視兵艙外翹首四應忽流矢貫睛
及顱死遂虜其太子善兒平章姚天祥陳荣等得漢䘚五
萬張定邊夜以小舟載友諒屍還武昌復立子理為帝改
元德壽九月丁卯班師赤舟載俘白舟乘士過湖浮屍蠢
蠢嘆曰嗟士為我死酧而祭之十月西征武昌諭常遇春
曰陳理猶孤豚久當自服慎勿與戰甲辰正月即吴王位
二月躬視師武昌令遇春搗漢張必先援兵于亱婆山復
令傅友德奪漢高冠山俯瞰城中漢計詘夜遣驍將同僉
陳英獨槊捷馳入中軍且劫王王方披帳坐胡床牙將郭
英宿衞亟呼兒郭為吾殺賊英奮臂一呼英應聲倒癸丑
理銜璧率張定邊䓁出降乃慰諭友諒父母凡府庫悉令
理自取禁士卒母入城發粟賑饑因封陳理歸德侯亦侯
其父普才弟友仁等皆追封伯友諒凡稱帝四年年四十
有四時漢將之未服者熊天瑞㩀贑州新淦豪民鄧仲廉
亦拒永豊鄧志明與其兄克明立寨新淦自保饒鼎臣抗
吉安姜旺保江陵左丞周文貴走湖南尋命常遇春鄧愈
等討平新淦諸寨而徐逹䓁下江陵取彛陵潭沅及辰衡
諸州郡寳慶路皆平獨贑州不即下王諭遇春曰天瑞孤
城不可久當以保全生民爲心乙丑正月始克贑州降天
瑞遣將踰嶺招諭韶州南雄諸郡皆降鄧愈還破鼎臣于
安福遇春克安陸取㐮陽以鄧愈鎮㐮陽而平章湯和先
後克永新等七十餘寨榖城耒降漢文貴令其黨復寇辰
溪總制詹允升遣兵討之文貴退保麻陽復遁廣西漢遂
滅久之置普才于滁州徙之高䴡詔其王善待之
論曰陳友諒以漁兒起不樂獄吏襲有全漢傲然自大
或以其矯激猾悍比方項羽夫漢之殺倪文俊弑壽輝
与西椘之殺卿子冠軍弑義帝事頗類而一則驟覇五
年一則抗制四載時又略相當嗟乎友諒人傑㦲然而
西椘之失東歸漢之失東下曰勢可任而不知所
用之也友諒起家江漢利楼櫓乘風破浪勇幹百出陸
走未其所長故不能翹馬首一步至于東騖南昌則所
為自求處囊中一怯夫能制之矣然則為漢策奈何無
知急取安慶為扼要而東連姑蘇持重勢以臨之是故
剽疾者漢之所以為能而亦其所以自敗也漢將如傅
友德丁普郎熊廷瑞王溥等不下數十人皆叛漢
陵效死亦如黔布等之于項氏而定遠故人無事
漢即太祖之間趙普勝無過疑亞父故智然亞父猶淂
歸骸骨于彭城而普勝坐疑輙死則所以冷豪傑之心
者豈少㦲䆒陳理一室歸欵而尚有閉柯陳山不知明
臘桃花滿峽避明胡為矣
吴張士誠
張士誠泰州白駒場塩獪也小字九四與弟士德等並以
私販緣為姦利士誠有膂力輕財好客寬闊寡言笑而性
激騺遲發不肯化市塩諸冨積始多忽易之往往色侮或
負其值而弓兵丘義使氣更窘辱士誠士誠不能堪憤(起)
結壮士李伯昇等十八人殺義井素所色侮者更縦火焚
其居延數百家自度不能免時汝穎兵起已二年官府不
能制士誠亦隂號召場游手少年謀舉事為至正癸己正
月也先是賊訊李華甫受撫判泰州士誠密與深結至是
殘其故黨甚士誠憤殺華甫併部其故黨行丁溪為大姓劉
子仁所厄弟士義冐矢死士誠激攻子仁破走之附者始
衆五月䧟泰州元命楊州知府李齊招諭士誠請降願受
民職自效時參政趙璉移鎮泰州促士誠治刬船應淮泗
士誠心疑有變𧺫伺間窘執璉璉以身撞士誠罵不絶被
害其僕楊兒護璉亦死進䧟興化元左丞偰哲篤鎮高郵
士誠黨數人偶乘間呼噪入高郵掠偰哲篤驚及其属倉
皇出走士誠竟入㩀高郵行省苦不能治復赦其罪諭使
至不淂見還謬称士誠巳迎拜獨乞一名爵于是遣照磨
盛昭以萬戶告身撫士誠士誠拒不受拘昭舟中勒反戰
元兵昭不奪殺之行省不淂已復遣使往諭士誠曰湏李
府君來至則疆齊伏跽齊曰吾膝如鐡士誠怒椎其膝腐
割之元竟惮用兵令侍制烏馬兒往諭錄事孫撝輔行撝
死覆暁譬不悟拘偽軍中後從徙吳謀復高郵語洩被害
樞密院都事石普者故文臣編脩以萬人夜啣枚直趍寳
應士誠驚潰普乘勝斬首數百抵高郵士誠益蹙而為蒙
古軍千騎遮普前恇怯反走以是普兵亦被蹂多癠水普
死之元始命淮南行省平章福夀往討之不赴甲午正月
士誠自稱誠王國號周建元天祐攻楊州不克䧟旴𣅿泗
州時右丞相脱脱以䜛出督諸軍事聲討士誠士誠大敗
以十餘人突圍走元復高郵已脱脱竟以䜛削爵去安置
淮安副使哈喇憤曰丞相行我属度不免即寕死丞相前
因拔劔自剄死士誠乘隙還擊之𣸪㩀高郵是歲太祖度
江駐金陵下鎮江丙申淮東大飢江隂人朱定與冨民趙
氏相仇殺去為盗渡江謁士誠求救因言平江饒冨可以
建國願以其黨内應士誠自念材力未足抗淮北又高郵
多瞻頋不足守謀兼弱自固弟士德智略可任于是遣督
兵由通州二月抵平江元鎮將脱寅禦之不克其舘客楊
椿鈹交于胸罵不絶口而死妻王哭軍中求屍為所執不
屈周兵義不敢犯門人陳普亦罵賊死士誠奉其母曺来
自高郵服御僣天子以李行素為丞相弟士德為平章立
樞密弘文舘所親信徐志徐義堅典親軍李伯昇並知軍事
韓謙錢輔及王敬夫蔡彦文乘德新等為參軍規摹稍稍與
高郵殊分兵䧟湖州松沍常州諸路立鎮海萬戸于太倉士
誠名為好士收元臣郭良弼董綬為賓友亦束帛迎故員外
郎楊乘于其家乘遺命其子鹵卓訖頋曰西慨然曰晚節如
是足矣夜自縊死張百戶者與其伍謀䞲兵不果見殺周人
調其妻曰從我乎妻憤觸刃死尋䧟杭州元丞相逹識遁去
州民黃仲𧺫妻朱氏弟婦蔡氏妾馮氏乳母湯氏女臨安奴
一家抗死元令參政楊完者南擊士誠敗之逹識還守杭州已
而犯我宜興援將耿君用戰死太祖貽書比士誠隗囂士誠不悦羈
我使楊憲不遣舟師復犯鎮江徐逹與戰于龍潭破之因急攻
常州周遣士德盛兵來援逹設三覆以待執士德歸太祖為
色喜周乃奉書請和太祖責其開釁二諾士誠不報于是益
兵三萬困常州周誘我新附鄭僉院叛去反攻逹常遇春
等脱逹圍于牛塘擊敗之丁酉耿炳文劉成等下周長興
㕥炳文為都元帥成副之時常州食盡守將吕珍宵遁㕥
湯和為元帥守之周連寇長興敗去别將張鑑等克周泰
興俞通海以舟師略馬脊山矢中右目不動而常遇春等
攻江隂總𬋩王忽雷乘風雨奮擊奪秦望山江隂下擢吴
良分院判守之弟禎恊守金陵界周唯長興與江隂長興
據太湖口陸走廣德諸郡而江隂枕大江扼姑蘇通州濟
渡于是士誠水陸侵軼之路絶未幾克馬䭾沙江隂益固
取常熟士誠累敗氣陾而士德既被拘潜書士誠俾降元
為助士誠乃使人詣行省逹識請降詞多不遜隂賂楊完
者為代請力逹識不淂已承制授士誠太尉弟士德淮南
平章士信同知樞密院事士誠雖奉元正朔錢榖甲兵專
制如故戊戌周兵寇常州連寇常熟湯和廖永安逆拒大
敗之楊完者故土官以功歷官左丞驕恣而苗軍貪殘逹
識不能制乃隂與士誠合兵圖完者完者窮自殺苗衆潰
其部將蔣英劉震等以餘衆三萬就桐廬乞降士誠乃益
無忌遂脇逹識㩀元杭州以兵廹奪嘉興紹興并㩀之乘
勢復寇常州湯和等擊敗之先是徐逹率邵荣䓁攻宜興
久不下太祖遥諭宜興城小而堅西通太湖宜絶其饋道
竟以是拔之而廖永安分舟師徇太湖與吕珍戰不利為
所獲士誠歚降之不屈拘囚之太祖以所獲周士三千人
昜永安士誠不許士誠請以永安易士德太祖亦不許命
楊國興守宜興國興屡破周師劳來安集民多来歸己&KR1344;
卲荣破周兵于餘杭胡大海等取周諸暨改為諸全州吕
珍卆衆來攻堰水灌城大海奪堰反灌之珍窮蹙大海縱
之歸以示威信鄧愈略臨安大破周兵於閑林寨周侵嚴
州李文忠由碧溪䲧迎戰大破之旋復寇沍隂艨艟蔽江吳良
以計合擊之殺溺甚衆已而連寇建德宜興常州婺源嚴州
等處皆敗去于是太祖自將取紹興以馮國用守之國用卒于軍
周復遣兵䧟紹興庚子士誠遣其將李済䧟我濠州天完友諒
弑徐夀輝自稱帝使使約士誠同寇建康士誠觀望不敢進復
侵諸全守將袁實戰列總𬋩楊泉張珙守長興逆戰吕珍被殺
耿炳文㕥勁兵合戰大破之而李文忠救諸全破周兵于
三溪焚其营元徵粮于周别詔方谷珍具舟海運咸不奉
詔逹識為往來遊說得運粮一十一萬石于燕京辛丑胡
大海攻紹興不克周守將吕珍有材略嘗以牛革囊兵濟
沍襲我每戰令軍作歌高噪遂著保越錄以自詡久之李
伯昇將十萬寇長興勢銳甚耿炳文僅以七千人固守陳
德等援兵三路皆被劫潰去時太祖方下九沍急遣常遇
春還師東援走伯昇俘斬五千餘人壬寅故降苗一曰叛
金華處州殺胡大海及耿再成士誠急乘間遣其弟士信
等重兵圍諸全李文忠先以偽榜緩其攻檄信州胡德済
往援夾擊大敗之敵争渡溺死無筭時宋劉福通以韓林
兒保安豊癸卯周吕珍率師二十萬攻之宋求援于金陵
援未至城䧟福通見殺太祖親帥師三戰拔其城並走左
君弼院判謝再興守諸全嘗私貿杭州太祖使李夢庚節
制其軍再興内不安恚曰吾嫁女徐逹乃不令我知何異
給配執夢庚以諸全叛降周攻東陽李攵忠令嚴偹五指
山而輕兵疾馳大敗之于義烏先鋒胡深曰諸全浙東藩
蔽失此衢處無以為守請更築城五指岩下不旬日城成
乃以德濟為浙東行省參政守之是時太祖與漢友諒會
戰鄱陽急遣徐逹備士誠于建康士誠方幸無事脅逹識
為請王爵不淂益憤遂自稱王改國號曰吴治宫室置官
属尊母曺氏為太妃甲辰正月太祖即吴王位士誠怨逹
識不為用使弟士信面數其短勒自陳老病幽之于嘉興
士信竟自為丞相復脇御史大夫普花帖木兒于紹興求
寔授王爵普花不從往逼其印普花封其印庫中曰即断
頭不辱印從容賦詩訣妻子仰藥死逹識幽中愧之曰大
夫且死吾何生為亦仰藥死士誠遂專有江浙于是遣士
信連寇長興不利已己復寇耿炳文每破之于城下吴兵
自是不敢𣸪窺長興叛將謝再興以李伯昇帥師二十萬
圍諸全之新城預置州縣官属為必拔計胡德濟挫其先
鋒閉門嚴偹李文忠遣張彬走浦江為聲援而大兵抵龍
潭陳既交身䧟其中堅敵為披靡德濟亦自城中出合擊
之走伯昇流血膏野溪水盡赤至是始大服胡深築城之
議士誠用兵恃其弟士德及部將史椿為謀畫白士德為
我鹵不食死椿以䜛出守淮安又襲殺之是後兵多窘敗
更委政于士信士信驕軍中常以婦人樂器自随日樗蒲
蹴踘酣飲為樂及為丞相治第東城所任王敬夫等三參
軍皆謟侫憸邪專事蒙蔽太祖曰彼沉湎忘機不亡何待
士誠所轄南至紹興與方國珍界北有高郵通泰淮安徐
宿濠泗又北至于濟寕太祖計先取淮東剪士誠羽翼然
後專事浙西命徐逹等克海安趍泰州屡敗其援兵而吴
盛舟師薄海安駐范蔡港以逼我太祖知其詐遥諭逹曰
敵非真有攻江陰直趍上流之計不過𣣔分我兵勢使偹
水寨而疾走陸寨擣吾之虛亦誘我兵深入若去泰州遠
首尾遥闊不及救宜令遇春駐師海安廖永忠還禦水寨
大軍慎勿輕動此月必克泰州如期泰州下分兵徇興化
進圍高郵復命同知馮勝以所部節制高郵軍而逹還軍
泰州再諭以持重是時士誠寇宜興急逹還援擊敗之復
圍高郵吴又出數百艘馬䭾沙泝流窺鎮江太祖命吴良
嚴兵以待親督軍援之返及浮子門縦火大破之遂以指
揮孫興祖守海安而進遇春為高郵聲援先是逹援宜興
時馮勝代圍高郵誤聽吴將俞忠詐殺我受降千人及逹
還并兵勝憤甚鼓軍士一戰下高郵乃命遇春守泰州而
逹進取淮安俘獲甚衆守將梅思祖以城降并献所部四州
淮地悉平時濠已為吴守攻克之而徐宿二州皆下進取
安豊江北之戰迄于成功皆出太祖遥畫其料事應機不
爽銖絫乃議平吴七月拜徐逹大將軍常遇春副之率師
二十萬以行榜士誠八罪其略曰惟兹姑蘇張士誠始私
販而行劫継負固于海隅罪一詐降于元坑其參政趙璉
囚其待制孫撝罪二既襲浙西兵不滿萬地不足千僣號
改元罪三親弟被執坐困楊苗首尾蓄縮旋復詐降罪四
陽奉元朔隂擅假王逹識見幽左丞被害罪五擅㩀江浙
錢糧十年不貢罪六挾印求封丞相南臺一再烈死罪七
恃其地險食足誘我叛將掠我邊民罪入囚屏左右諭逹
曰熊天瑞意怏怏此往必叛吾陽如副將軍計直搗姑蘇
使彼走告士誠而吾師竟趍吴興出不意于是逹等出太
湖連擊吴將尹義石清等破擒之而天瑞果叛去疾以長
槍軍出竒搗吴興城下鹵吳參政黃寳及元帥以下二百
餘人吴乃遣李伯昇共城守閉門不戰别遣吕珍及五太
子等益兵六萬來援五太子士誠飬子梁虬也身短小英
悍平地躍𧺫丈餘善没水珍等出我師之後屯于舊舘築
五壘自固常遇春湯和等更以竒兵出大全港復繞敵背
絶其援路尋擊走潘元祐于烏鎮士誠親率援師遇戰于
皂林之野復大敗之會大風雨遇春督剗船數百突東阡
鹵吴將徐志堅是時潘元枯以赤龍船兵屯平望而别舟
潜烏鎮欲援舊舘遇春由别港追襲之緃火平望屯資仗
一時盡遇春巳下烏鎮諸寨乘勝追至昇山盡破王晟陸
寨吴將戴茂及晟皆降復攻水寨頋時故引數舟繞敵敵
易之俯視而笑突數人躍其舟大呼創擊敵皆潰走遇春
與五太子戰不利薛顯飛舟互擊盡敗其衆吕珍等不能
當乃以舊舘降得兵六萬城中震恐李伯昇曰太尉待我
厚我何忍背之抽刀欲自殺左右抢持得不死與守將張
天麒等皆出降先是李文忠别將降吴桐廬遂掠富陽餘
杭進兵杭州平章潘原明遣使詣軍門納欵執我叛將劉
震蒋英等以降而左丞華雲龍攻嘉興克之紹興亦下逹
乃引兵向姑蘇分門而軍架木塔與浮圖等築臺三層下
瞰城中設㐮陽礮以射之其風煽人無不立死士誠窘欲
懷寳玉蹈海去不可得開娄門遮我軍指揮茅成中槊死
圍益堅時太倉崑山及崇明嘉定松江等路皆聞風下平
江益蹙吴元年吴民錢寉臯反上海率鄕兵持農器稱義
師捷𧺫三萬人追殺知府苟玉珍逼華亭知縣馮荣獄通
判趙儆驅妻子十八人赴水死逹遣指揮葛俊討平之崔
臯伏誅初上海知縣祝珽被執不肯屈曰不聞单騎入兜
鍪營屈渠帥祝奉使乎寇不敢逼乃合巨姓𧺫兵復上海
太祖圍士誠久諭之以書士誠憤不荅乃以精卒奔常遇
春閶門营遇春截北濠與摶士誠自出山塘為援勢銳甚
塘路狭苦進退遇春撫王弼背曰前前應聲徂擊吴兵敗
溺死沙盆潭甚衆士誠馬驚堕水幾不救肩輿入城益憤
降將李伯昇使吴客反覆說士誠士誠仰首沉慮良久曰
君且休吾熟思之終疑莫能决于是復突胥門索戰鋒銳
甚遇春禦之卻忽士信城楼大呼軍士疲矣鳴號歛入遇
春乘勢奮擊大敗之攻益急士信會食城上左右方進椀
挑未及嘗猝飛礟碎首死士誠益蹙盖吴君臣嘗以寬得
民故圍城日久民不内变潘元紹方戰歸召諸妾謂曰吾
太尉愛偦受國重寄脱有不宿若等宜何為一最少叚氏
跽請死輙入室自縊又六人亦相継死後潯陽張羽為七
姬權厝志表其烈叛將熊天瑞猶教士誠作飛礟我師多
所中傷九月逹破葑門外城遇春亦下閶門新寨吴將唐
傑周仁徐義潘元紹等皆降城破士誠猶使副樞劉毅收
餘兵二三萬親率之戰萬壽寺東街復敗毅降初士誠見
勢窮謂妾劉氏我敗死矣若自為計劉曰哦妾死豈負君
至是賂乳媪負其二子迯積薪齊雲楼下驅其群妾侍女
登楼令飬子辰保縦火焚之亦遂自經死逹遣李伯昇往
諭意士誠方拒戶自引伯昇急决戶令降將趙世雄抱解
之氣絶復甦潘元紹暁譬者數四終瞑目不荅以舊盾舁
出葑門至舟中不飲食及龍江堅卧不肯起舁至中書省
相國李善長與語亦不荅及伏謁不肯仰視曰天日照爾
不照我已而言不恭賜弓絃自盡年四十有七士誠兄弟
驕佚闇于断制權為攵吏所竊築景賢之楼開弘攵之舘
名士之至輙厚贈遺而舊將多見疎失上下乖疑或奉遣
當行輙病不應邀求滿意乃一出軍寡紀律襍以遊談宴
博至喪師失地而歸往往不聞上下慢弛終以是敗凡獲
官属諸將較以及流寓共二十五萬并元宗室神保大王
黑漢等皆送金陵叛將熊天瑞伏誅莫天佑者猛有力元
末結鄕民自保及士誠䧟常州不肯附攻之不勝後士誠
受秩為元太尉乃就降以元僉樞察院為士誠守無錫至
是亦以城降吴地悉平師還論功戒張氏逸樂不為設宴
諭諸降將當如吾濠泗故交勤苦相保母為故習永享爵
位諸臣頓首受命
論曰勿以白駒小四之專自守也守之不堅耳方太祖
渡江時士誠已奄有常州及江隂長興諸要害嗣取紹
興淂諸暨為門戶所為先着入手頋乃輕以委人于是
勞逸動静不得自裁譬之頂項巳拱手授人尚何恃哉
或曰始既不夹擊龍江既又不乘釁鄱陽張誠失策夫
金陵失守無漢蔽平江必随之虞䝞唇齒之說也觀望
不起士誠自固之道亦正在此獨太祖之規取張氏似
過于持重大異鄱陽時吾以北定中原之至計聲與實
資之矣告誡始之仁善不殺持戟而待之服則巳之使
江淮以北跂足恐後此聲之說也鄱陽一戰破傷不少
今以吳之材官物力善全之皆吾用否如兩手之自擊
互敝不可任此實之說也是役始于丙午之十一月逮
明年之九月而後下之然則太祖方有事姑蘇其揣摩
已越燕冀而北矣
夏明玉真
明玉珍一名旻珍避諱更玉真随州人世農家身長八尺
目重瞳務信義為鄕黨所服元至正十一年辛卯汝穎兵
起玉真圑鄕兵青山為屯長天完徐夀輝僣號都漢陽招
玉真授元帥隷將軍倪文俊部鎮沔陽與元左丞哈林秃
戰湖中飛矢中右目傷改號明眼子值歲饑乙未春以兵
貿糧䕫州還時元行省右丞相完者都鎮重慶行募兵義
兵元帥楊漢帥所部五千人歸之屯城外单騎入謁完者
都心忌漢謬𣢾曲留飲且殺之漢覺脱身走部兵下峽遇
玉真告哈林與完者互不下可圖玉真未决萬戸戴勝更
曰事倖耳分兵半以粮还汴留其半攻重慶事濟進窺蜀
不濟歸無害也果乘不備掩其城完者都夜遁虜哈林送
漢陽父老迎入城禁侵掠市肆晏然降者相繼天完進玉
真隴蜀右丞相戊戌完者都自果州來攻軍嘉定玉真義
弟萬勝智勇絶擣嘉定破之完者都及參政趙平郎歹革
等被獲皆死之世称三忠道出瀘州部將劉澤民荐元進
士劉禎才可优謀議玉真躬訪與歸喜曰吾親見諸葛來
及陳友諒殺文俊玉真己㩀成都四川諸郡縣皆附庚子
友諒弑夀輝玉真謀以兵討之不果乃東守䕫關絶不與
通立廟祀壽輝遣兵取元隴州收鞏昌分置守戍自称隴
蜀王癸卯正月稱帝于成都國號夏改元天統立妻彭氏
為皇后子昇為皇太子倣周制設六卿又置翰林院承旨
學士國子監等官去釋老二教止奉彌勒賦税十取其一
開廷試賜董重壁等及第出身有差置雅樂供郊祀之祭
諸所裁定皆出劉禎手命司馬萬勝司徒鄒興及芝蔴李
三道攻雲南萬勝獨深入走元梁王孛羅金馬山㩀其城
復敗之于關滩鄒興克巴州乙己更六卿為中書省樞密
院以戴壽萬勝為左右丞相遣江儼金陵通好献良馬太
祖貽以書戒征南之多殺萬勝攻興元踰年下之丙午春
玉真卒年三十有六玉真頗節儉好文學蜀人安之子昇
即位纔十歲改元開熙尊母彭氏為皇太后與丞相共理
國事都察院張文炳私怨萬勝潜使玉真義子明昭矯太
后旨殺之以劉禎代為丞相吴友仁痛萬勝功臣無罪死
輒稱兵昇命戴壽討之友仁曰旦誅昭吾夕至壽乃奏誅昭友
仁入朝謝罪四月遣其學士虞其來聘太祖命侍御史蔡
哲報之挾一史行圖其山川險易歸洪武二年乙酉太祖
旣克元都關陜旋定夏聞之懼遣使來貢太祖答書引公
孫𫐠李特孟知祥勉以善守十月遣湖廣平章楊璟使蜀
諭昇入朝昇牽于群議不决庚戌四月大將軍逹征元定
西王保保還命傅友德為前鋒李思齊左君弼趙琦等自
秦州南出一百入渡入沔州别遣金興旺張隆由鳳翔連
雲棧入合兵攻夏興元克之七月夏遣使献木而令吳友
仁將兵二萬寇興元守將興旺等纔三千人擊敗之明日
復戰興旺面中一矢不退復敗之斬首𢾗百級友仁益决
濠填塹攻圍急城中發礟石中敵多死傷大將軍得報還
屯益門鎮遣傅將軍夜襲木橧關列炬斗山友仁見之大
驚乘夜遁去已而夏瞿塘將莫平章犯歸州報興元之役
守將陳聞出禦大破之四年辛亥正月太祖親郊廟告伐
蜀以中山侯湯和為征西將軍江夏侯周德興德慶侯廖
永忠左右副之率京衞荆湘舟師由瞿塘趨重慶穎川侯
傅友德為征鹵前將軍濟寧侯顧時副之率河南陜西等
處步騎由秦隴趨成都楊璟與都督僉事王簡率水陸師
以從諭和䓁曰天下大定唯蜀未平師行之際在粛士伍
嚴紀律以懷降附昔王全斌可以為戒又諭傳友德蜀人
聞吾西伐必固瞿塘與金牛以拒我師我出不意直擣階
攵門戶旣墮心腹自潰兵貴神速卿等勉之命宋國公馮
勝城陜西衞國公鄧愈練軍馬于㐮陽給餉征蜀將士時
明昇徙都重慶矣遣左丞相戴壽平章鄒興副樞飛天張
平章莫仁夀等果悉銳守瞿塘扼三峽北倚羊角山南倚
南城寨引鐡索為飛橋三&KR0685;木版其上置砲石水竿橋两
岸備禦甚固亦果遣兵北守金牛二月湯將軍取夏龍伏
隘奪覃屋温湯關三月楊&KR0685;章次䕫州大溪口分兵赤甲
山及白鹽山两道入而身與王簡等進攻瞿塘戰不利征
西將軍曰今失勢仰攻寔难不若俟秋後水落稍便征虜
前將軍至梜揚言出金牛諜青州果陽空虛階文守備單
遂捷趨陳倉選精銳五千間緣山谷走晝夜直抵階州而
大軍継其後一戰敗之虜其將䨇刀王等十八人平章丁
世真遁去階州下急進距文州三十里世真断白龍江以
拒我師友德脩橋以渡世真復屯險五里關我都督同知
汪興祖中飛石死友德怒奮擊破之世貞復數騎遁去拔
文州命朱亮祖益助友德進克隆州徇下江油彰明二縣
都督藍玉夜襲綿州乘守將向大亨内優綿州下兵至漢
江不淂渡即軍中造船百餘艘船成以水牌數千書克階
攵日月投江報瞿塘將士夏戴夀等聞階攵破急抽瞿塘
精兵還援漢州留老少守關兵未至而友德已逼漢州令
曰援兵遠來劳困大亨新衆洶洶一戰可克也果敗戴夀
兵拔漢州于是夀大亨走成都臨江侯陳德追敗之獲其
卒三千馬三百復蹙友仁于古城斬虜二千餘人友仁入
保寧固守友德兵乃抵成都夏金州守將俞思忠等率其
官屬軍民三千三百人來降捷至京師先是征西將軍和
克歸州烽火山寨分遣南雄侯趙庸宣寕侯曹良臣及周
德興悉平諸洞寨庸至中途返太祖以和等逗遛賜詔激
之曰傅將軍冐險深入克諸州次于平州蜀巳失險今俟
水落豈不誤機事前語不聞乎何怯之甚也和猶未决及
得木牌瞿江乃與永忠進白鹽伐木開道趨䕫州分軍為
前後陳夏守將鄒興出拒前軍旣接後軍分两翼㫄擊之
興敗明日復併兵攻之殺溺甚衆進瞿塘暗遣壮士數百
舁小舟踰山嶺出其上流人持乾粮帶水筒以濟渴衣青
莎象艸木色魚貫出巖石間夏兵不覺也度其巳至乃盡
銳出墨葉渡夜分两道走水陸营船頭皆褁鉄置火器而
前黎明夏兵盡銳逆攻則巳破其陸寨矣比上流出所舁
舟揚旗鼓譟下夏兵出不意大駭下流舟師並進飛橋鐵
鐡索湏臾鎔断夾擊大破之鹵其捋蒋逹等八十餘人斬
首千餘級鄒興中火箭死飛天張遁去永忠入䕫州與湯
和約步騎舟師並會重慶永忠進搗銅鑼峽夏主昇大懼
右丞劉仁勸昇且奔成都昇母彭氏泣曰勢且旦夕往成
都何為遂决計納𣢾永忠湏湯和至昇乃面縳啣璧與其
母及群臣詣軍門降承制撫慰下令將士不得侵掠先是
文州復為夏丁世真所䧟指揮朱顯忠曰豈有弃城朱僉
事㦲褁創血戰力竭為亂兵所殺征鹵前將軍以兵援之
復走世真七月圍城都夀大亨等以象載甲士列陣以拒
友德令弓矢火器衝之象反走蹂夏兵夏兵多死會重慶
捷至夀等知昇已降乃藉倉庫遣子納欵次日詣友德軍
門降得士馬三萬分兵徇州縣之未附者夏崇慶知州尹
善清獨拒戰擊斬之乙丑明昇等至京師命禮官定受降
禮禮部攷孟昶入宋故事擬昇午門外進表待罪宣制釋
罪賜冠服引入丹墀聽宣諭太祖曰昶專制國政所為多
僣昇年幼事由臣下宜免其叩頭伏地上表請罪之禮授
昇為歸義侯賜冠帶衣服及居第于京師巳而夏丁世真
猶率餘衆寇秦州為其帳下小校所殺中書省奏請行賞
太祖曰殺本𬋩不義何賞而夏吳友仁尚㩀保寕以抗湯
傳合兵共克之執友仁蜀地悉平十月班師諸將各上所
獲凡銀印五十八銅印六百四十總制府七元帥府八宣
慰宣撫司二十五州三十七縣六十七官吏將士五萬九
百八十馬驢一萬三千八百餘匹以吴友仁始寇漢中𧺫
兵端誅之餘發戍徐州低昂諸將傅第一廖次之顧時以
下逓减贈汪興祖東勝侯
論曰元末鍾大明韓小明大小皆明也而旻珍以明眼
子傲蜀中有眼無眼皆明也搃以啓彂奎娄之運卒也
李闖亦失一眼與玉真同暗而因而失明旻与李得失
異何㦲旻真之封瞿塘以義終壽輝事頗正頋减稅下
賢留心禮樂郁然成文諸偏安之主不及也太祖手畫
階文之策固自易傅而難湯走間與試險未可以一律
論矣李廣已急遇鹵而改别道命也夫
罪惟錄志卷之六
地里志搃論
周世宗顯德中至淮南嘗言荆塗一
者氣百年而明太祖寔此肇
論舊称嵩高下之陽城八之中
於天參差不相對或又云中心前
伊洛為左右乎河淮為左右足則是明𧺫滁和定䁀金陵
仰制六合謂勢處最難然而非也時小明以大力困中原
事即不成太柤寔借之逆乘其隙盖形勢非便而附會適
然即偽漢懸流下可以無不淂忠而走詘鄱陽則
矣有明東盡遼東都司東北至三萬衞西極四川松藩衛
西南極雲南金齒南踰廣東崖州東南至福建之漳州北
暨北平大寕衛西北至陕之甘肅自成祖聲靈所極較洪
武時益擴四彛受官封執臣礼者益度越前代乃因元舊
䧺視北平以勢臨天下基不之矣仍南京
以接蠻方本元舊行中(書省)為十一(縣)西地
又有所及宣慰招討宣撫安撫
為大一統者與獨三衛既失控平益
甚南交之役始於好武乃撫綏非其
大匪所尚耳至于瀋遼逓缺國命因
閭山中霍山外洋土産或異其觀天象緯與中國無異
洪武七年以京畿應天等府直隷六部改行中書省為十
二布政使司十五年添設雲南布政司永楽十八年改北
京布政司為直隷扢是稱南北兩直隷添設貴州交趾二
布政司宣德十年改交趾布政司搃稱兩直隷十三省布
政使司
北京
故元大都地洪武初置北平布政使司永楽七年
北京轄府八州一十九縣一百一十五都指揮使司一
順天府(至南京三千四百四十五里)
涿州(元路降州明以范陽縣省入四十六里領縣一)房山(元舊一十六里)
覇州(元舊明以益津縣省入三十一里領縣三)文安(元舊三十四里)大城(元舊二十三里)保
定(元省入益津縣明復置六里)
薊州(元舊明以漁陽縣省入二十六里領縣四)玉田(元舊十八里)豊潤(元舊二十二里)遵
化(元舊二十里)平谷(元舊一十三里)
保定府(至北京三百五十里至南京三千二百里)
禹貢冀州之域天文尾箕兼昴畢分野元保州尋改順
天路又改保定路明改府永楽初直隷北京領州三縣
十七
縣清苑(附郭元舊一十四里)滿城(元舊一十一里)安粛(元州明降一十六里)定興(元属)
(易州明改属二十一里)新城(元新泰州降縣属雄州明改属三十六里)唐(元舊二十二里)博
野(元舊明属祈州改二十一里)慶都(元属真定路明改今属八里)容城(元属安粛明改)
(属六里)完(元州明降一十八里)蠡(元州明降二十七里)䧺(元州朋以歸信縣省入降縣十七里)
祁州(元以蒲隂縣附郭明省縣入州一十四里領縣二)深澤(元舊一十一里)束鹿(元属一十)
(七里)
安州(元舊明以昌城縣省入二十二里領縣二)高陽(元舊一十四里)新安(元舊属保定)
(一十一里)
易州(元舊明以易縣省入二十八里領縣一)涞水(元舊二十五里)
河間府(至北京四百一十里至南京二千九百四十里)
禹貢冀州之域天文箕尾分野元路明改府直隷北京
領州二縣十六
縣河間(附郭元舊二十五里)獻(元州明降二十四里)阜城(元属景州明改属二十五里)粛
寕(元鎮𣸪縣一十三里)任丘(元省復置明以莫州省入三十二里)交河(元省𣸪置属献州明)
(改属一十四里)青(元府降清州明降縣清改青字以會川縣省八六里)興濟(元省𣸪置属清州明)
(改属一十里)静海(元省𣸪置明改靖為静一十五里)寕津(元属二十三里)
景州(元舊徙治蓨縣明以蓨縣省入二十八里領縣三)吳橋(元舊一十一里)東光(元舊七里)
故城(元鎮再𣸪八里)
滄州(元舊明以清河縣省入二十七里領縣三)南皮(元舊九里)塩山(元舊一十二里)慶雲
(元省𣸪置一十一里)
真定府(至北京六百三十里至南京二千一百里)
禹貢冀州之域天文昴畢分野元路眀改府直隷京師
領州五縣二十七
縣真定(附郭元舊一十三里)獲鹿(元西寕州𣸪降一十二里)元氏(元舊一十七里)靈夀
(元舊一十三里)藁城(元永安州改一十四里)井陘(元属廣平蹃明改属一十三里)欒城
(元舊一十二里)無極(元属中山府明改属一十三里)平山(元舊二十一里)阜平(元舊一十)
(一里)
定州(元中山府明降以安喜縣省入三十四里領縣三)新樂(元舊一十一里)曲陽(元恒州降)
(属保定路明改属二十五里)行唐(元属保定明改属二十二里)
冀州(元舊以信都縣省入一十七里領縣四)南宫(元舊二十里)新河(元舊一十二里)枣
強(元舊一十七里)武邑(元舊二十三里)
晉州(元舊明以鼓城縣省入二十七里領縣三)安平(元南平州降一十四里)饒陽(元舊一十)
(七里)武強(元東武州降一十四里)
趙州(元舊一十六里領縣六)栢鄉(元舊一十里)隆平(元舊一十一里)高邑(元舊一十)
(里)臨城(元舊一十三里)贊皇(元併高邑𣸪置一十二里)寕晉(元舊一十八里)
深州(元舊明以静安縣省入一十七里領縣一)衡水(元舊七里)
順德府(至北京一千里至南京一千七百二十里)
禹貢冀州之域天文昂分野元路眀改府直隷京師領
縣九
縣邢臺(附郭元舊二十八里)沙河(元舊一十九里)南和(元併沙河𣸪置一十三里)平鄉
(元舊一十三里)廣宗(元併平鄉復置一十三里)鉅鹿(元舊一十三里)唐山(元併内丘復置一十)
(四里)内丘(元舊一十八里)任(元併平臺𣸪置一十三里)
廣平府(至北京一千里至南京一千六百七十五里)
禹貢冀州之域天文昴分野元改邢洺路為廣平蹃眀
改府直隷京師領縣九
縣永年(附郭元舊二十九里)曲周(元舊二十八里)肥鄉(元舊二十六里)雞澤(元併永年)
(𣸪置九里)廣平(元舊一十七里)邯郸(元属磁州明改属二十七里)成安(元属磁州明改)
(属三十四里)威(元縣𣸪州明降州𣸪縣八里)清河(元属大名蹃明改属六里)
大名府(至北京一千一百六十里至南京一千四百四十里)
禹貢薊兖二州之域天文室壁分野元路眀改府直隷
京師領州一縣十
縣元城(附郭元併大名縣𣸪置六里)大名(元舊明省𣸪置一十一里)南樂(元舊二十里)
魏(元舊明改治五姓店三十六里)清豊(元属開州明改属二十五里)内黃(元属滑州明改)
(属二十里)濬(元州以棃陽縣省入明降四十里)滑(元州明降以白馬縣省入六十七里)
開州(元舊明以濮陽東明二縣省入六十八里領縣二)長垣(元舊四十六里)東眀(明添設)
(十里)
永平府(至北京五百五十里至南京三千九百九十五里)
禹貢冀州之城天文尾分野元平灤蹃改永平蹃明改
府直隷京師領州一縣五
縣盧龍(附郭元舊一十五里)遷安(元併盧龍𣸪置二十九里)撫寕(元併昌黎𣸪置一十七里)
昌黎(元併海山𣸪置二十六里)
灤州(元舊領義豊楽亭二縣明以義豊省入六十七里領縣一)楽亭(元改𬈑州𣸪置二十七里)
延慶州(至北京一百八十里至南京三千六百二十五里)
禹貢冀州之域天文尾分野元懷来縣属秦聖州後仁
宗生此改隆慶州眀州縣皆廢永樂中𣸪州穆庙中以
年號同改延慶直隷京師一十四里領縣一
縣永寕(元縉山縣明改治團山下五里)
保安州(至北京三百里至南京三千七百二十七里)
禹貢冀州之域天文尾分野元德興府改奉聖州𣸪改
保安領永興一縣眀州縣皆廢後存州直隷京師七里
萬全都指揮使司(至北京三百五十里至南京三千五百五十一里)
南京
古金陵之地吳晉宋齊梁陳南唐皆偏安都此眀大一
統定鼎扵玆永楽中肇建北亰正統辛酉始詔稱南京
領府十四州四縣九十五
應天府(至北京三千四百四十五里)
禹貢揚州之域天文斗分野元集慶路明改應天府領
縣八
縣上元(附郭元舊二百三里)江寕(附郭元舊一十四里)句容(元舊二百五十一里)溧陽
(元路降縣陞州明𣸪降二百二十里)漂水(元州明降二百五十二里)江浦(元併大合縣明折六)
(合及滁和二州地併割江寕一鄕二十四里半)六合(元舊洪武中改属揚州府後改属一十七里)
高淳(明添置)
中都鳳陽府(至北京二千里至南京三百三十里)
古塗山氏之國即大禹會萬國諸侯之所眀太祖龍興
扵此洪武三年建為中都後設留守于此考
禹貢揚州之域天文斗分野元置濠州路臨濠府又為
濠州属安豊路明改臨濠府又改中立府定為鳳陽府
移治中都城直隷京師領州五縣十三
縣鳳陽(附郭元鍾離縣明改臨淮尋又析臨淮之太平清洛廣德求豊四鄕及虹縣之南八都置今縣)
(三十六里)臨淮(元濠州地明置中立縣𣸪改四十七里)懷遠(元改淮遠畢馬縣以荊山縣省)
(入明改淮為懷四十里)定遠(元舊三十二里)五河(元属泗州明改属一十五里)虹(元属)
(泗州明改属一十六里)
夀州(元置安豊路明改夲州以夀春縣省入四十三里領縣二)霍丘(元舊二十二里)蒙城(元属)
(安豊路明改属一十一里)
泗州(元舊明以附郭臨懷縣省入四十五里領縣二)盱眙(元招信路臨懷府𣸪降三十一里)天
長(元舊一十二里)
宿州(元属歸德府明改属五十一里領縣一)靈壁(元併泗州𣸪置三十八里)
穎州(元属汝寕府明改属三十二里領縣二)穎上(元省𣸪置一十三里)太和(元併穎州𣸪置)
(二十一里)
毫州(元州属歸德府明降縣後𣸪陞二十三里)
蘇州府(至南京五百八十八里至北京三千八十里)
禹貢揚州之域天文斗分野元平江路隷浙江行省明
吳元年改蘇州府直隷京師領州一縣七
縣吳(附郭元舊四百四十里)長洲(附郭元舊六百二十九里)崑山(元州明降四百四十四里)
常&KR0836;(元州明降五百四十二里)吳江(元州明降五百四十二里)嘉定(元州明降七百三十)
(里)崇明(元州属揚州蹃明降改属一百一十里)
太倉州(明添置)
松江府(至南京八百里至北京二千八百二十五里)
禹貢揚州之域天文斗分野元華亭縣隷嘉興路明改
府直隷京師領縣三
縣華亭(附郭元舊八百二十里)上海(元市陞縣六百二十里)青湳(明添置)
淮安府(至南京五百里至北京三千一十里)
禹貢揚州之域天文斗牛分野元路属河南行省明改
府直隷京師領州二縣九
縣山陽(附郭元以馬羅軍置縣後以淮安縣省入一百一里)塩城(元舊九十三里)清河(元廢)
(軍改縣三十六里)安東(元州明降四十九里)桃源(元為桃園後訛四十三里)沭陽(元舊)
(六十七里)
海州(元路改海寕府降州明以昫山縣省入領縣一)贑榆(元舊五十二里)
邳州(元省𣸪置属歸德明以下邳省入改属四十七里領縣二)宿遷(元省𣸪置五十四里)睢
寕(元舊二十六里)
廬州府(至南京五百一十里至北京三千六百六十七里)
禹貢揚州之域天文斗分野元路属河南行省明改府
直隷京師領州二縣六
縣合肥(附郭元舊五十六里)舒城(元舊四十二里)廬江(元属無為州明改属一十九里)
無為州(元路降州明以無為縣省入四十七里領縣一)巢(元州降縣一十七里)
六安州(元属鳳陽府明以六安縣省入改属六十六里領縣二)英山(元舊二十七里)霍山
(明添置里)
安慶府(至南京七百四十五里至北京三千一百八十五里)
禹貢揚州之域天文斗分野元路属河南行省明改江
寕府𣸪改今府直隷京師領縣六
縣懷寕(附郭元舊五十四里)桐城(元舊六十三里)潜山(元析野人原寨置六十七里)太
池州府(至南京六百里至北京四千五十里)
禹貢掦州之域天文斗分野元路属江浙行省明改府
直隷京師領縣六
縣貴池(附郭元舊三十六里)青陽(元舊一十六里)銅陵(元舊一十六里)石埭(元舊十)
(六里)建德(元舊九里)車流(元舊六里)
徽州府(至南京七百二十里至北京四千里)
禹貢揚州之域天文斗分野元路属江浙行省明改興
安府又改今府直隷京師領縣五
縣歙(附郭元舊二百一十五里)休寕(元舊二百五里)婺源(元州明降一百六十四里)祁門
(元舊四十六里)黟(元舊二十四里)績溪(元舊一十五里)
常州府(至南京三百六十里至北京二千八百八十里)
禹貢揚州之域天文斗分野元路隷江浙行省明改常
春府直隷京師又改常州府領縣五
縣武進(附郭元舊明以晉陵縣省入四百八里)無錫(元州明降三百六十里)江隂(元軍)
(改路降州明改連洋州𣸪降縣四百里)宜興(元府降縣陞州明𣸪降三百四十里)靖江(明添)
(置里)
鎮江府(至南京三百三十里至北京三千一百一十五里)
禹貢揚州之域天文斗牛分野元路隷江淮行省明為
江淮府改鎮江直隷京師領縣三
縣丹徒(附郭元舊二百七十里)丹陽(元舊一百三十六里)金壇(元舊一百三十六里)
揚州府(至南京三百三十里至北京三千一百一十五里)
禹貢揚州之域天文斗分野元置江淮等行中書省尋
改揚州路屬河南行省明改淮海府改維掦𣸪改今府
直隷京師領州三縣七
縣江都(附郭元徙治北關外後毁明𣸪置一百八十里)儀真(元真州明降以揚子縣省入一百八)
(十里)泰興(元舊一百十八里)
高郵州(元路改府明降八十五里領縣二)興化(元舊七十二里)寳應(元軍改安宜府𣸪改)
(縣二十七里)
泰州(元路明降以海陵縣省入七十七里領縣一)如臯(元舊四十一里)
通州(元路明降州以静海縣省入一百七十里領縣一)海門(元舊一百八十三里)
廣德州(至南京五百里至北京三千七百五十五里)
禹貢揚州之域天文斗分野元路明改廣興府以廣德
縣省入𣸪改州直隷京師領縣一
縣建平(元舊一百一十里)
和州(至南京一百二十里至北京三千一百八十里)
禹貢揚州之域天文斗分野元路降州隷廬州府明仍
以歴山烏江省入降歴陽縣仍隷廬州府尋𣸪陞為州
直隷京師領縣一
縣含山(元舊一十七里)
滁州(至南京一百二十里至北京三千一百五里)
禹貢揚州之域天文斗分野元路改州隷揚州路明以
淸流全椒来安三縣省入隷鳳陽府後𣸪領二縣直隷
京師
縣全椒(元舊一十二里)来安(元舊七里)
徐州(至南京一千里至北京二千里)
禹貢徐州之域天文房心分野元舊属歸德府明改属
鳳陽後直隷京師
縣䔥(元併州𣸪置四十二里)碭山(元属済寕路明改属一十一里)豐(元属済寕路明改属一十)
(七里)沛(元併豐縣尋𣸪属済寕路明改属三十六里)
山西布政司
古冀西河東地元冀寕諸路直隷省部置河東山西道
眀領府五州三縣七十八
太原府(至北京一千二百里至南京二千四百里)
禹貢冀州之域天文参井分野元冀寕路明改府領州
六縣二十一
縣陽曲(附郭元舊九十五里)太原(元平晉縣明改六十七里)榆次(元舊一百七里)太谷
(元舊八十三里)祁(元属冀寕明改属四十五里)徐溝(元舊一十九里)清源(元舊二十八里)
交城(元舊一十三里)文水(元舊七十九里)夀陽(元舊二十里)盂(元州明降二十二里)
静楽(元管州明省州入縣二十八里)河曲(元併保德州明𣸪置七里)
平定州(元以平定樂平二縣併州尋降楽平縣明陞州二十二里領縣一)樂平(元舊一十里)
忻州(元九原府降州明以秀容縣省入六十三里領縣一)定㐮(元舊一十里)
代州(元以鴈門縣省入明降縣𣸪陞四十一里領縣三)五臺(元為臺州明降改初属太原府𣸪改)
(属一十五里)繁峙(元為繁州明改二十六里)崞縣(元州明降三十九里)
岢嵐州(元嵐州省入管州明置岢嵐縣改州一十一里領縣二)嵐(元仍嵐州明降一十二里)興
(元州明降一十二里)
保德州(元併入隩芭二州明降縣𣸪陞五里)
石州(元舊明以離石縣省入四十里領縣一後省)
平陽府(至北京一千八百里至南京二千四百里)
禹貢冀州之域天文觜参分野元晉寕路明改今
府領州六縣二十七
縣臨汾(附郭元舊一百五十一里)襄陵(元舊七十二里)洪洞(元舊八十九里)浮山(元舊)
(一十七里)趙城(元属霍州明改属三十七里)太平(元属絳州明改属五十四里)岳陽
(元省入冀氏縣𣸪置以冀氏縣省入一十八里)曲沃(元属絳州明改属六十八里)翼城(元属)
(絳州明改属八十四里)汾西(元舊一十五里)蒲(元倂隰隂縣𣸪置明改属九里)
蒲州(元河州府明降以河亰縣省入八十七里領縣五)臨晉(元以虞鄉縣省入属河中府明改属)
(六十四里)荣河(元舊三十八里)猗氏(元属河中府明改属五十一里)萬泉(元併猗氏尋𣸪)
(四十里)河津(元属河州府明改属三十六里)
觧州(元属平陽路明改属以觧縣省入三十一里領縣五)安邑(元舊九十五里)夏(元舊六十八里)
聞喜(元舊六十六里)平陸(元舊五十一里)芮城(元舊三十九里)
絳州(元舊以正平縣省入五十二里領縣三)稷山(元舊七十七里)絳(元舊四十里)垣曲
(元省入絳縣尋𣸪一十七里)
霍州(元舊以霍邑省入二十里領縣一)
吉州(元舊以吉卿縣省入二十三里領縣一)鄉寕
隰州(元舊以隰川縣省入三十里領縣三)大寕(元省入隰川縣𣸪置三十一里)石樓(元舊一十)
(三里)永和(元舊一十一里)
大同府(至北京九百里至南京三千五百里)
禹貢冀州之域天文畢昴分野元路明改府領州四縣
七
縣大同(附郭元舊二十六里)懷仁(元舊九里)
永寕州(明添置十里領縣一)臨(元州明降属太原改属一十五里)
遼州(至北京一千三百里至南京二千四百二十里)
禹貢薊州之域天文参井分野元州属平陽路眀以遼
山縣省入領縣二
縣䄖社(元省入遼山縣𣸪置三十二里)和順(元舊二十二里)
沁州(至北京一千七百里至南京二千四百里)
禹貢冀州之域天文參井分野元州属平陽路明以附
郭銅鞮縣省入領縣二
縣沁源(元舊二十六里)武鄉(元舊四十九里)
潞安府(至北京一千三百里至南京二千二百六十里)
禹貢冀州之域天文參井分野元隆德府降州明仍之
後改今府以上黨縣省入領縣八
縣長治(附郭十百里)長子(元舊九十里)屯留(元併㐮垣𣸪置六十一里)襄垣
(元舊八十三里)潞城(元舊九十二里)壺關(元舊九十六里)黎城(元舊四十三里)平順
(明添置)
澤州(至北京一千八百里至南京一千八百里)
禹貢冀州之域天文觜参分野元州属平陽路明以晉
域縣省入領縣四
縣高平(元舊一百五十五里)陽城(元舊九十四里)陵川(元舊九十里)沁水(元舊明以)
(端民縣省入五十里)
山東布政司
右青兖地元直隷省部入明領府六縣八十九
濟南府(至北京九百里至南京一千八百五十里)
禹貢青州之域天文危分野元路明改府領州四縣二
十六
縣歴城(附郭元舊四十二里)章丘(元舊一百里)鄒平(元舊五十一里)淄川(元般陽路)
(明改州降縣六十里)長山(元属般陽明改属六十一里)新城(元属般陽眀改属四十二里)
齊河(元属德州明改属二十七里)齊東(元属河間明改属四十六里)濟陽(元舊一十)
(五里)禹城(元属曾州五十三里)臨邑(元属河間三十二里)長清(元属泰安明改属四十一)
(里)肥城(元舊二十三里)青城(元青平縣明併鄒平齊東二縣尋置今縣三十一里)陵(元州)
(属河間明降縣後治德州故城二十三里)
泰安州(元隷省部明以奉符縣省入六十里領縣二)新泰(元併莱蕪縣𣸪置二十一里)莱
蕪(元舊二十一里)
德州(元治安德明以安德省入尋与舊治及縣昜治三十二里領縣二)德平(元舊三十二里)平
原(元舊四十里)
武定州(元濱隶路改隶州明改楽安州以嚴次縣省入𣸪改今州九十八里領縣四)陽信(元舊)
(六十六里)海豊(元併樂陵𣸪置明更名二十五里)樂陵(元属滄州明改属四十七里)商
河(元属隶州明改属六十里)
濱州(元合隶州為濱利蹃降州明以渤海縣省入七十八里領縣二)利津(元舊三十六里)霑化
(元舊三十六里)蒲臺(元属般陽明改属五十九里)
兖州府(至北京一千二百二十里至南京一千二百二十里)
禹貢徐兖二州之域天文奎婁分野元州隷濟寕路明
陞府領州四縣二十三
縣嵫陽(附郭元舊明省入兖州尋𣸪置二十二里)曲阜(元舊一十五里)寕陽(元省入嵫陽𣸪)
(置三十六里)鄒(元属滕州明改属二十里)泗水(元省入曲阜𣸪置二十四里)滕(元属益部)
(路明属濟寕尋改五十九里)嶧(元州明降属濟寕𣸪改三十三里)金鄉(明仍元属済寕又改)
(二十四里)魚臺(元併金鄉復置明属徐州属済寕改今属二十四里)單(明省復置属済寕改三十)
(七里)城武(元属單州明属済寕改一十七里)
曺州(元徙治東北明降縣𣸪陞州二十九里領縣二)曺(明以元附郭入州尋改縣三十里)定陶
(元舊明省入州尋改二十里)
濟寕州(元路明改府降州以任城省入五十三里領縣三)嘉祥(明改元属一十一里)鉅野
(元舊初為済寕路治後徙治任城二十六里)鄆城(元属済寕明改属二十八里)
東平州(元路明改府降州以湏城縣省入属済寕府尋改二十七里領縣五)汶上(元舊三十二里)
東阿(元舊二十一里)平隂(元舊一十六里)陽縠(元舊二十二里)夀張(元舊明併入湏)
(城陽榖二縣𣸪置一十三里)
沂州(元以監沂縣省入明改元属不一一百一十二里領縣二)郯城(元舊四十八里)費(元舊六十)
(里)
東昌府(至北京九百四十里至南京一千五百四十五里)
禹貢兖州之域天文危室分野元博州路改東昌明改
路為府領州三縣十五
縣聊城(附郭元舊二十三里)堂邑(元舊一十七里)博平(元舊一十三里)荏平(元舊三十)
(六里)丘(元省入棠邑後復三十五里)莘(元舊一十四里)清平(元属德州明改属一十五里)
冠(元州明降二十一里)
臨清州(元旧属濮州明徙治改属又徙治縣東北三里外三十二里)舘陶(元属濮州二十二里)
高唐州(元旧高唐縣改州存縣明省縣入州三十四里領縣三)恩(元州明降三十二里)夏津
(元旧三十里)武城(元旧二十里)
濮州(元旧直隷省部明以鄄城縣省入景泰中徙治王村二十二里領縣三)范(元旧一十一里)觀
城(元旧九里)朝城(元旧二十五里)
青州府(至北京一千里至南京一千五百里)
禹貢靑州之域天文虛危分野元益都路明改府領州
一縣十三
縣益都(附郭元益都治明改縣二百六十七里)臨淄(元併益都後復六十六里)博興(元州)
(明䧏七十六里)高苑(元属益都明改属三十一里)樂安(元属益都明改属九十九里)夀
光(元属青州明改属一百三十三里)昌楽(元併北海縣復置属維州九十八里)臨朐(元併)
(益都路後復一百一十里)安丘(元旧一百八十二里)諸城(元属密州治明省入縣一百八十里)
蒙隂(元属莒州明改属五十里)
莒州(元州治莒縣明省縣入州二百八十里領縣二)沂水(元旧一百四十三里)日照(元舊八十)
(三里)
登州府(至北京一千七百里至南京一千九百里)
禹貢青州之域天文危分野元以州属益都路後属般
陽路明属萊州府尋陞府領州一縣七
縣蓬萊(附郭六十五里)黃(元属登州五十里)福山(元舊三十八里)棲霞(元旧五十二里)
招遠(元属萊州明改属五十三里)莱陽(元属莱州明改属百四十里)
寕海州(元直隷省部明以牟平省入属萊州府今改八十二里領縣一)文登(元旧七十三里)
莱州府(至北京一千四百里至南京一千五百里)
禹貢青州之域天文危分野元改莱州属益都路後属
般陽路明陞府領州二縣五
縣掖(附郭元莱州治八十三里)
平度州(元縣属莱州明陞州一百三十六里領縣二)濰(元縣属益都路明省縣入州復改縣属府)
(改州九十三里)昌邑(元属濰州明属萊州府復改属九十五里)
膠州(元属益都路明以膠西縣省入九十三里領縣二)高密(元旧八十八里)即墨(元旧明属)
(府改属八十五里)
遼東都指揮使司(至北京一千七百里至南京一千四百里)
禹貢青冀二州之域天文箕尾分野元為東京路尋改
遼陽路明洪武四年置定遼都衞八年改為遼東都指
揮使司十年革所属州縣置衞永楽七年復置安楽自
在二州今領衞二十五州二
定遼中衞左衛右衞前衞(元遼陽路站洪武十七年置)定遼後衞(洪武)
(八年改)東寕衞(以上皆附郭洪武十三年置五千戶所領所部夷人十九年復置衞寔謫戍)
海州衞(都司南一百二十里元澄州廢洪武九年置)盖州衞(都司南一百四十里元州)
(千戶所属衞)鐡嶺衛(都司北二百四十里洪武中置後調懿路泛河三千戶所属衛)三萬
衛(都司北三百三十里金都為上京元改開元路係野人乞例迷女直軍民府明置衛)遼海衞
(附開元郭明置初治牛家庄後徙)安楽州自在州(二州即開元城内永楽中置領新附)
(夷人後徙自在州治于都司城内)
河南布政司
古豫州地元置河南江北䓁處行中書省入明領府七
縣九十二
開封府(至北京二千五百八十里至南京一千七百七十五里)
禹貢兖豫二州之域天文角亢分野金為汴京改南京
後𣸪都元元南京路改汴梁路明改府領州四縣三十
縣祥符(附郭元旧明以開封縣省入一百二十四里)陳留(元旧三十五里)𣏌(元旧大十三里)
通許(元旧一十二里)大康(元旧一十六里)尉氏(元旧一十六里)洧川(元旧一十七里)鄢
陵(元旧一十六里)扶溝(元旧八里)中牟(元旧二十三里)陽武(元旧三十四里)原武(元属)
(鄭州明改属一十一里)封丘(元旧三十一里)延津(元旧二十里)蘭陽(元旧二十五里)
儀封(元属睢州明改属一十五里)
陳州(元旧以宛立縣附郭明省縣入州一十里領縣四)商水(元末徙治南頓縣九里)西華
(元旧一十三里)項城(元初省入商水縣後復八里)沈丘(明添設十里)
許州(元属河南路明以長社縣省入改属二十六里領縣四)臨穎(元旧一十四里)㐮城(元旧)
(二十一里)郾城(元旧一十三里)長葛(元旧二十二里)
禹州(元旧鈞州明以陽翟縣省入改禹州六十四里領縣二)新鄭(元旧一十九里)密(元旧二十)
(三里)
鄭州(元旧明以管城縣省入三十三里領縣四)荥陽(元旧二十三里)荥澤(元属汴梁路一十三)
(里)河隂(元移治廣武山明又徙今治五里)汜水(元旧十里)
歸德府(至北京至南京)
禹貢兖豫二州之域天文角亢分野元府明䧏州以睢
陽縣併入属開封後陞府領州一縣八
縣商丘(附郭明添設一十三里)寕陵(元旧八里)鹿邑(元属亳州明改属一十里)夏邑
(元併睢陽尋復以穀熟縣省入七里)永城(元旧一十六里)虞城(元属東平路後属済寕路明改)
(属里)
睢州(元以襄邑縣附郭明省縣入州二十一里領縣二)考城(元旧八里)柘城(元旧三里)
彰德府(至北京一千六百里至南京一千七百里)
禹貢冀州之域天文室壁分野元路明改府領州一縣
六
縣安陽(附郭元旧八十四里)湯隂(元旧四十三里)臨漳(元旧三十九里)林(元州明䧏三十)
(三里)
磁州(元滏源軍属廣平路後為磁州明以滏陽縣省入三十八里領縣二)武安(元併入邯郸縣尋復)
(三十里)涉(元以金崇州置縣属真定路明改属一十里)
衞輝府(至北京一千四百里至南京一千五百里)
禹貢冀州之域天文室壁分野元路明改府領縣六
縣汲(附郭元旧二十八里)胙城(元属胙州明改属二十里)新鄕(元旧五十里)獲嘉(元属)
(懷州明改属二十七里)淇(元州明降二十六里)輝(元州明䧏四十里)
懷慶府(至北京一千八百里至南京一千八百里)
禹貢冀州之域天文室壁分野元初為懷州改懷孟路
又改懷慶路明改府領縣六
縣河内(附郭元為懷州明降一百二里)濟源(元属孟州明改属七十里)脩武(元属懷州明改)
(属四十七里)武涉(元属懷州明改属四十六里)孟(元孟州属懷慶蹃明以河陽縣省入改属)
(一十九里)温(明添設一里)
河南府(至比京一千八百里至南京一千八百里)
禹貢豫州之域天文柳分野元路明改府領州一縣十
三
縣洛陽(附郭元旧八十七里)偃師(元旧三十里)鞏(元属洛州明改属二十五里)孟津
(元旧二十二里)宜陽(元旧五十五里)登封(元旧四十里)永寕(元属河南六十四里)新
安(元旧一十六里)沔池(元旧渑池併金韶州後復明改沔池二十八里)嵩(元州属南陽府明降)
(四十七里)
陕州(元旧明以陕縣省入三十四里領縣三)靈寳(元旧五十里)閿鄕(元以湖城縣省入二)
(十四里)盧氏(元属嵩州三十二里)
南陽府(至北京二千一百四十五里至南京一千七百里)
禹貢豫州之域天文張分野元陞申州為南陽府明因
之領州二縣十一
縣南陽(附郭元旧九里)鎮平(元併南陽縣尋復四里)唐(元州明降六里)泌陽(元旧後省)
(明復五里)桐栢(明添設十里)南召(明添設十里)
鄧州(元伯明以穣縣省入七里領縣三)内鄉(元旧以順陽縣省入二十二里)新野(元旧七里)
淅川(明添設十里)
𥙿州(元旧明以方城縣省入一十六里領縣二)舞陽(元省入葉縣後復二十里)葉(元旧二十里)
汝寕府(至北京二千三百里至南京二千二百五十里)
禹貢豫州之域天文角亢分野元蔡州陞汝寕府明因
之領州二縣十二
縣汝陽(附郭元舊以平興縣省入九里)上蔡(元属蔡州明改属一十六里)西平(元属蔡州)
(明改属一十二里)新蔡(元省明𣸪置三里)遂平(元省𣸪置一十一里)真陽(明添置)
(十里)
信陽州(元改宋信陽軍為州明降縣後陞州六里領縣二)羅山(元属州明属府𣸪改一十五里)
確山(元属蔡州明併汝陽縣改𣸪七里)
汝州(元舊明以梁縣省入八十四里領縣四)魯山(附郭元舊二十三里)郏(元初併梁縣後𣸪四)
(十四里)寳典(明添設十里)伊陽(明添設十里)
光州(至北京至南京)
禹貢揚州之域天文分野梁置元以定城縣省入
明属鳳陽府改今属領縣三
縣光山(元舊三十里)固始(元舊七十九里)高城(明添設十里)
陜西布政司
右雍州地元置陕西行中書省入明領府八衛七所一
行都司一
西安府(至南京二千四百三十里至北京二千陸百五十里)
禹貢雍州之域天文井鬼分野元安西路改奉元路明
改西安府領州六縣三十一
縣長安(附郭元旧五十五里)咸寕(附郭元旧八十二里)咸陽(元倂興平縣復置一十二里)
興平(元旧一十七里)臨潼(元旧以檪陽縣省入五十二里)涇陽(元省入高陵縣復置五十)
(里)高陵(元旧一十四里)鄠(元旧二十二里)藍田(元旧一十九里)盩厔(元旧四十里)
商州(元州明降縣復為州一十二里領縣一)鎮安(即乾祜縣元廢明于廢縣北復置八里)
同州(元以馮翊縣省入三十九里領縣五)朝邑(元旧八十二里)郃陽(元属穎州明改属七十里)
澄城(元旧六十四里)白水(元旧二十八里)韓城(元併楨州復置五十里)
華州(元以鄭縣省入四十九里領縣四)華隂(元旧三十四里)渭南(元旧六十六里)蒲城
(元旧六十七里)洛南(元属商州明改属一十里)山陽(明添設十里)商南(明添設)
(十里)
耀州(元以華原縣省入一十八里領縣三)三原(元旧三十一里)同官(元旧二十二里)富平
(元旧四十四里)
乾州(元旧一十七里領縣三)醴泉(元旧三十一里)武功(元旧一十六里)永夀(元旧一十)
(里)
邠州(元属鞏昌路又属陕西行省明改属以新平宜棣二縣省入一十七里領縣三)淳化(元旧三水縣省)
(入三十三里)三水(明添設十里)長武(明添設十里)
鳳翔府(至南京四千八里里至北京三千二百里)
禹貢雍州之域天文井鬼分野元路明改府領州一縣
七
縣鳳翔(附郭元旧四十里)岐山(元旧二十九里)寳鷄(元旧四十四里)扶風(元旧三十)
(二里)郿(元属西安路明改属一十八里)麟遊(元旧一十七里)
隴州(元属鞏昌府明以沂源縣省入改属一十八里領縣一)汧陽(元旧一十三里)
漢中府(至南京三千五百四十里至北京三千五百二十里)
禹貢梁雍二州之域天文井鬼翼軫分野元興元路明
改入府領州二縣十三
縣南鄭(附郭元旧五里)褒域(元旧二里)城固(元旧一十里)洋(元路以興道真符二縣併)
(入明改縣一十里)西鄕(元旧五里)鳳(元州以梁泉縣併入明降六里)沔(元州以鐸水縣併入)
(属廣元路明降改属二里)
寕羌州(明添設十里領縣一)略陽(元属沔州明改属一里)
興安州(元為金州属興元路明因之後改今州四里領縣四)平利(元併金州明復一里)石泉
(元併金州明復一里)洵陽(元併金州明復四里)漢隂(元併金州明𣸪二里)白河(明添設)
(十里)紫陽(明添設十里)
平涼府(至南京三千一百八十里至北京三千四百里)
禹貢雍州之域天文井鬼分野元改平凉軍為府明因
之領州三縣七
縣平凉(附郭元以潘原縣省入二十三里)崇信(元旧五里)華亭(元以平化縣省入八里)
鎮原(元州以臨湟彭陽東山三縣併入屬鞏昌路明降改属二十里)
固原州(元立開城路降州明降縣後𣸪陞州九里)
涇州(元旧明以涇川縣省入一十七里領縣一)靈臺(元省入州後復以良原縣省入二十里)
静寕州(元初為隴于州改静寕為鞏昌路明改属一十一里領縣二)莊浪(元縣陞州属平凉郡)
(明降改属七里)隆德(元旧五里)
鞏昌府(至南京三千六百三十里至北京三千六百二十里)
禹貢雍州之域天文井鬼分野元路明改府領州三縣
十四
縣隴西(元旧三十二里)安定(元州以西安通西二縣省入明降一十九里)會寕(元徙置會)
三
縣狄道(元旧二十五里)渭源(元旧四里)
蘭州(元州属鞏昌路明降縣改属復陞州七里領縣一)金(元州以龕石定遠二縣省入明降十里)
河州(明添設十里)
慶陽府(至南京至北京百里百里)
禹貢雍州之域天文井鬼分野元府明因之領州一縣
四
縣安化(附郭明𣸪三十二里)合水(元旧一十八里)環(元州以通遠縣省入属鞏昌路明䧏改属)
(四里)
寕州(元属鞏昌路明以安定縣省入改属四里領縣一)真寕(元旧二十一里)
延安府(至南京四千八百四十里至北京二千二百里)
禹貢雍州之域天文井鬼分野元路明改府領州三縣
十六
縣膚施(附郭元旧二十七里)安塞(元以敷政縣省入二十里)甘泉(元旧二十三里)安定
(元以丹頭縣省入九里)保安(元州後降為縣八里)宜川(元旧二十三里)延川(元旧九里)
延長(元旧一十里)青澗(元以綏平懷寕二縣省入明初属綏德尋改一十里)
鄜州(元旧五十一里領縣三)洛川(元旧六十里)中部(元廢坊州置縣二十四里)宜君
(元廢坊州置縣三十六里)
綏德州(元旧一十里領縣一)米脂(元以嗣武克戎二縣省入一十三里)
葭州(元旧八里領縣三)吴堡(元省復置三里)神木(元置雲州改神木縣五里)府谷(元旧)
(五里)
寕夏衛(至南京至北京)
禹貢雍州之域天文井鬼分野元路明置衛隷陕西都
司後增置前左右衛
寕夏中衛(至南京三千八百三十里至北京三千九百里)
元應理州属寕夏路明廢州移建中衛領千戶所五
洮州衛軍民指揮使司(至南京四千里里北京四千二百二十里)
禹貢雍州之域天文井鬼分野領千戶所五
岷州衛軍民指揮使司(至南京四千里至北京四千一百里)
禹貢雍州之域天文井鬼分野領千戶所四軍民千戶
所一
河州衛軍民指揮使司(至南京四千里至北京四千二百里)
禹貢雍州之域元為河州路属吐蕃宣慰司明置河州
衛洪武五年改衛為府轄寕河一縣尋置陕西行都司
立河州左右二衛十二年省行都司及府縣改右衛為
河州衛領千戶所六守禦千戶所一
靖鹵衛(至南京三千六百三十里至北京三千六百二十里)
元因金新州入明置靖鹵衛顉千戶所四
榆林衛
禹貢雍州之域地臨河套元曰榆林明置衛
陕西行都指揮使司(至南京五千三百一十四里至北京五千四百里)
禹貢雍州之域天文井鬼分野元立甘粛路總管府添
立宣慰司後改甘粛等處行中書省明洪武置甘粛衛
尋置陕西行都指揮使司領衛十二守禦千戶所二
甘州左右中前後衛(以上俱附郭)粛州衛(都司西)山丹衛(都司東北)
永昌衛(都司東南)凉州衛(都司東南)鎮番衛(都司東)莊浪衛(都司南)
西寕衛(都司東南)
鎮夷守禦千戶所(都司西北)古浪守禦千戶所(都司東)
浙江布政司
漢會稽郡元置浙江行中書省明領府十一縣七十四
杭州府(至北京四千二百里至南京九百里)
禹貢揚州之域天文斗分野元路明改府領縣九
縣錢塘(附郭元旧一百六十里)仁和(附郭元旧三百六十里)海寕(元為塩官州更名海)
(寕明改縣三百六十里)冨陽(元旧七十五里)餘杭(元旧七十一里)臨安(元旧四十一里)
於潜(元旧九里)新城(元旧一十二里)昌化(元旧九里)
嘉興府(至北京四千九百里至南京七百三十八里)
禹貢揚州之域天文斗分野元路明改府領縣七
縣嘉興(附郭元旧三百八十一里)秀水(附郭明析置二百三十二里)嘉善(朋析置治魏塘)
(鎮一百八十六里)海塩(元塩官州明降一百六十里)平湖(元旧海塩地明析置治當湖市)
(一百二十一里)崇德(元州明䧏縣二百七十里)桐鄉(明割崇德梧桐八鄕置縣一百七十八里)
湖州府(至北京四千三百里至南京七百二十里)
禹貢揚州之域天文斗牛分野元路明改府領州一縣
六
縣烏程(附郭元旧三百六十七里)歸安(附郭元旧三百九十里)長興(元州明称長安州尋)
(降三百五十里)孝豊(明添設里)德清(元旧二百一十一里)武康(元旧六十五里)
安吉州(元旧九十三里)
嚴州府(至北京四千四百二十八里至南京一千一百七十里)
禹貢揚州之域天文牛女分野元建德路明改建安府
又改今府領縣六
縣建德(附郭元旧八十六里)淳安(元旧九十三里)桐廬(元旧五十三里)遂安(元旧六十)
(四里)夀昌(元旧三十六里)分水(元旧一十八里)
金華府(至北京四千五百八十八里至南京一千三百三十里)
禹貢揚州之域天文牛女分野元置婺州路明改寕越
府又改今府領縣八
縣金華(附郭元旧二百一十七里)蘭溪(元州明降三百三十二里)東陽(元旧二百二十二里)
義烏(元旧一百五十二里)永康(元旧一百四十五里)武義(元旧九十二里)浦江(元旧)
(一十七里)湯溪(明添設十里)
衢州府(至北京四千六百四十里至南京一千百五十里)
禹貢揚州之域天文牛女分野元路明改龍游府又改
今府領縣五
縣西安(附郭元旧六十三里)龍游(元旧二百一十五里)常山(元旧一百三里)江山(元旧)
(一百二十六里)開化(元旧一百七十一里)
處州府(至北京四千五百八十里至南京一千三百三十里)
禹貢揚州之域天文斗分野元路明改府領縣十
縣麗水(附郭元旧一百一十五里)青田(元旧一百四十六里)晉雲(元旧一百八里)松陽
(元旧一百六里)遂昌(元旧七十四里)龍泉(元旧一百六十六里)慶元(元旧明省入龍泉尋)
(復五十九里)雲和(元麗水地明析置五十九里)宣平(元麗水地明析置六十里)景
寕(元青田地明析置六十六里)
紹興府(至北京四千六百五十八里至南京一千二百一十三里)
禹貢揚州之域天文牛女分野元路明改府領縣八
縣山隂(附郭元旧一百一十一里)會稽(附郭元旧一百三十一里)蕭山(元旧一百四十二里)
諸暨(元州明改諸全州尋降一百七十五里)餘姚(元旧明陞州尋改三百二里)上虞
(元旧一百四十八里)&KR0792;(元旧九十九里)新昌(元旧三十里)
寕波府(至北京四千六百四十里至南京一千三百八十五里)
禹貢揚州之域天文牛女分野元為慶元路明吴元年
改明州府尋改今府領縣五
縣鄞(附郭元旧四百五十一里)慈溪(元旧二百八里)奉化(元陞州明降一百四十九里)定
海(元旧明以昌國縣省入九十六里)象山(元旧三十一里)
台州府(至北京五千七百七十八里至南京一千八百三十三里)
禹貢揚州之域天文牛女分野元路明改府領縣五
縣臨海(附郭元旧一百八十八里)黃&KR1104;(元陞州明降一百五十六里)天台(元旧四十二里)
仙居(元旧九十五里)寕海(元旧一百一十三里)太平(明添設十里)
温州府(至北京四千六百九十里至南京一千八百九十里)
禹貢揚州之域天文斗牛女分野元路明改府領縣五
縣永嘉(附郭元旧二百八十四里)瑞安(元陞州明降一百三十八里)楽清(元旧一百一十)
(八里)平陽(元陞州明改二百四十一里)泰順(明從瑞安平陽析置一十八里)
江西布政司
古揚州地元於隆興路置江西等處行中書省入明領
府十三縣七十五
南昌府(至南京一千五百二十里至北京四千一百七十五里)
禹貢揚州之域天文斗分野元置隆興路明改洪都府
復改今府領州一縣七
縣南昌(附郭元旧四百九十九里)新建(附郭元旧一百九十七里)豊城(元富州明改今縣三)
(百五十四里)進賢(元旧一百九十八里)奉新(元旧一百五十一里)靖安(元旧三十里)
寕州(元州明改武寕縣復陞州五十一里)寕(元属寕州明析置十六里)
饒州府(至南京一千五百八十里至北京五千二十五里)
禹貢揚州之域天文斗分野元路属浙江行省明初鄱
陽府改今府領縣六
縣鄱陽(附郭元旧三百三十七里)餘干(元州明降二百六十里)樂平(元州明降二百七十)
(三里)浮梁(元州明降一百一十二里)德興(元旧八十三里)安仁(元旧九十七里)萬年
(明添設十里)
廣信府(至南京一千八百四十里至北京五千里)
禹貢揚州之域天文斗分野元改置信州路隷浙江行
省明改今府領縣七
縣上饒(附郭元旧一百八里)玉山(元旧五十七里)弋陽(元旧七十一里)鉛山(元州明降)
(五十七里)永豊(元旧六)興安(明添設十里)
南康府(至南京一千三百二十里至北京四千七百六十五里)
禹貢荆揚二州之域天文斗分野元路明改府領縣四
縣星子(附郭元旧二十四里)都昌(元旧五十九里)建昌(元州明降一百二十一里)安義
(明添設十里)
九江府(至南京一千二百六十里至北京四千六百里)
禹貢荆揚二州之域天文斗牛分野元置江州路明改
今府領縣五
縣德化(附郭元旧一十六里)德安(元旧一十八里)瑞昌(元旧一十四里)湖口(元旧一十)
(七里)彭泽(元旧一十七里)
建昌府(至南京二千三百八十里至北京五千八百二十五里)
禹貢揚州之域天文斗分野元路明改肇昌府尋改今
府領縣五
縣南城(附郭元旧二百八十四里)新城(元旧七十六里)南豊(元州明降一百二十九里)廣
昌(元旧二十四里)瀘溪(明添設十里)
撫州府(至南京七千四十里至北京五千四百八十五里)
禹貢揚州之域天文斗分野元路明改府領縣六
縣臨川(附郭元旧六百二十五里)崇仁(元旧二百五十五里)金谿(元旧二百一里)宜黃
(元旧七十二里)樂安(元旧二百三十二里)東鄕(明添設十里)
臨江府(至南京一千七百九十里至北京五千二百二十五里)
禹貢揚州之域天文斗分野元路明改府領縣四
縣清江(附郭元旧二百六十八里)新淦(元州明降五百四十八里)新喻(元州明降二百七十)
(里)峡江(明添設十里)
吉安府(至南京二千一百一十里至北京五千五百五十五里)
禹貢荆楊二州之域天文斗分野元吉州路改吉安路
明改府領縣九
縣廬陵(附郭元旧六百里)泰和(元太和州明䧏改太曰泰二百四十二里)吉水(元州明䧏)
(二百三十里)永豊(元旧三百二十九里)安福(元州明降二百三十六里)龍泉(元旧六十)
(三里)萬安(元旧九十六里)永新(元州明䧏一百八十四里)永寕(元旧四十二里)
瑞州府(至南京一千七百里至北京四千九百六十五里)
禹貢揚州之域天文斗分野元路明改府領縣三
縣高安(附郭元旧三百九十六里)上高(元旧一百七十五里)新昌(元州明降一百二十九里)
袁州府(至南京二千六百三十里至北京六千七十五里)
禹貢揚州之域天文斗分野元路明改府領縣四
縣宜春(附郭元旧一百五十里)分宜(元旧一百九里)萍鄉(元州明降一百三十一里)萬載
(元旧一百四里)
贑州府(至南京二千八百一十里至北京五千六百七十里)
禹貢揚州之域天文斗分野元路明改府領縣十二
縣贑(附郭元旧一百十二里)雩都(元旧一十七里)信豊(元旧五里)興國(元旧五十三里)
會昌(元州明䧏五里)安遠(元旧五里)寕都(元州明降一百三十七里)瑞金(元旧八里)
龍南(元旧四里)石城(元旧一十三里)長寕(明添設十里)定南(明添設十里)
南安府(至南京三千二百一十里至北京六千六百六十五里)
禹貢揚州之域天文斗分野元路明改府領縣三
縣大庾(附郭元旧二十里)南康(元旧三十二里)上猶(元改永清明復旧一十一里)崇
義(明添設十里)
湖廣布政司
古荆州地元置湖廣等處行中書省入明領府一十四
州二軍民指揮使司一軍民宣慰使司二縣一百七
武昌府(至南京一千七百一十五里至北京五千一百七十里)
禹貢荆州之域天文翼軫分野元置鄂州路改武昌路
明改府領州一縣九
縣江夏(附郭元舊六十三里)武昌(元舊三十九里)嘉魚(元舊一十二里)蒲圻(元舊三十)
(里)威寕(元舊一十六里)崇陽(元舊一十一里)通城(元舊一十五里)
興國州(元陞宋軍為路明改興國府尋降以永興縣省入四十四里領縣二)大冶(元舊二十九里)
通山(元舊六里)
漢陽府(至南京一千七百八十里至北京五千四百八十五里)
禹貢荆州之域天文翼軫分野元府明因之領縣二
縣漢陽(附郭元舊六里)漢川(元舊二十里)
襄陽府(至南京三千七百里至北京六千八百六十七里)
禹貢荆豫二州之域天文翼軫分野元路明改府領州
一縣六
縣㐮陽(附郭元舊一十九里)宜城(元舊七里)南漳(元舊一十三里)棗陽(元舊五里)糓
城(元舊一十五里)光化(元舊六里)
均州(元治武當縣明省縣入州八里)
德安府(至南京二千二百里至北京五千六百一十里)
禹貢荆州之域天文翼軫分野元湖北道改屬鄂州行
省隷黃州路明初改州隷黃州府尋陞府領州一縣五
縣安陸(附郭元舊明併德安州尋陞府復為縣七里)雲夢(元舊三里)應城(明併入雲夢後)
(復七里)孝感(明併德安州州陞府𣸪為縣二十六里)
随州(元治黃仙洞明廢州為縣後復以縣省入一十二里領縣一)應山(元舊明併入隨縣後復置)
(八里)
黃州府(至南京一千五百五十里至北京四千九百九十里)
禹貢荆州之域天文翼軫分野元路隷河南行省明改
府改屬領州一縣八
縣黃岡(附郭元舊八十六里)羅田(元舊四十九里)麻城(元舊一百三十五里)黃陂(元舊)
(四十六里)黃安(明置十里)蘄水(元舊四十六里)
蘄州(元路明改府䧏州六十四里領縣二)廣濟(元舊五十二里)黃梅(元舊四十二里)
荆州府(至南京一千七百一十五里至北京六千一百三十里)
禹貢荆州之域天文翼軫分野元江陵路改中興路明
改今府領州二縣十一
縣江陵(附郭元舊一百二十四里)公安(元舊三十二里)石首(元舊二十五里)監利(元舊)
(三十三里)松滋(元舊二十一里)枝江(元舊七里)
夷陵州(元峡州明陞峡州府尋改今州以夷陵縣省入四里半領縣三)長陽(元舊三里)宜都
(元舊四里丰)遠安(元舊一里半)
歸州(元陞路尋降明䧏秭歸縣属夷陵州後復設為州六里正統中併興山縣後復置領縣二)興山
(明置十里)巴東(明仍元舊初属夷陵州後改属九里半)
岳州府(至南京二千二百二十三里至北京五千六百七十里)
禹貢荆州之域天文翼軫分野元路明改府尋䧏州後
陞府領州一縣七
縣巴陵(附郭元舊明以縣併入岳州後復五十七里)臨湘(元舊八里)華客(元舊一十八里)
平江(元州明降五十里)
澧州(元路明改府降州属常德府後改属三十一里領縣三)石門(元舊二十五里)慈利(元州)
(属澧州路明䧏六十一里)安鄉(元舊一十里)
長沙府(至南京二千四百二十五里至北京五千八百七十里)
禹貢荆州之域天文翼軫分野元潭州路改天臨路明
改潭州府復改今府領州一縣十一
縣長沙(附郭元舊二十八里)善化(附郭元舊一十六里)湘潭(元州明降一十九里)湘隂
(元州明降三十九里)瀏陽(元州明降七十里)醴陵(元州明降二十七里)益陽(元州明降)
(二十二里)湘鄕(元州明降七十一里)攸(元州明降二十三里)安化(元舊一十里)
茶陵州(元州明降𣸪陞州四十九里)
寳慶府(至南京三千七十五里至北京五千三百九十五里)
禹貢荆州之域天文軫分野元路明改府領州一縣四
縣邵陽(附郭元舊四十六里)新化(元舊二十四里)城步(明置十里)
武岡州(元路明改府尋降以武岡縣省入四十三里領縣一)新寕(元舊明景泰初遷治于舊縣西)
(六里半)
衡州府(至南京三千二百一十五里至北京六千六百六十里)
禹貢荆州之南境天文翼軫分野元路明改府領州一
縣八
縣衡(附郭元舊五十一里)衡山(元舊二十一里)耒陽(元州明䧏二十八里)常寕(元州明䧏)
(七里)安仁(元舊二十八里)酃(元舊一十四里)
桂陽州(元路明改府降州以平陽縣省入六十三里領縣二)臨武(元舊二十五里)藍山(元舊)
(明初属府後改属二十五里)
常德府(至南京二千七百六十五里至北京六千二百一十里)
禹貢荆州之域天文翼軫分野元路明改府領縣四
縣武陵(附郭元舊四十五里)桃源(元州明降三十一里)龍陽(元州明降二十九里)沅冮
(元舊明併龍陽縣尋復五里)
辰州府(至南京二千五百里至北京七千里)
禹貢荆州之域天文翼軫分野元路明改府領州一縣
六
縣沅陵(附郭元舊五十八里)盧溪(元舊一十二里)辰溪(元舊八里)溆浦(元舊三十四里)
沅州(元路降州明改府尋降以盧陽縣省入二十七里領縣二)黔陽(元舊二十二里)麻陽(元舊)
(七里)
永州府(至南京三千四百三十五里至北京六千八百八十里)
禹貢荆州之域天文翼軫分野元路明改府領州一縣
六
縣零陵(附郭元舊二十八里)祁陽(元舊一十三里)東安(元舊八里)
道州(元路明改府改州三十五里領縣三)寕遠(元舊六十二里)永明(元舊二十里)江華
(元舊四里)
承天府(至南京二千六百八十里至北京六千一百二十五里)
禹貢荆州之域天文翼軫分野元安陸府隷河南行省
明改為州以長夀縣省入興王封地改承天府設興都
留守司衛所一如鳳陽故事領州二縣五
縣鍾祥(附郭明置十里)京山(元舊三十里)潜江(元舊二十三里)
沔陽州(元復州路改沔陽府明降以玉沙縣省入直隷湖廣嘉靖中改属四十二里領縣一)景陵
(元舊二十五里)荆門州(元府移治古城降州明因之以長林縣省入六十三里領縣一)
郴州(至南京三千七百里至北京七千三百里)
禹貢荆州之域天文翼軫分野元路明改州以郴陽
省入十二里領縣五
縣永興(元舊二十里)宜章(元舊七里)興寕(元舊一十四里)桂陽(元舊一十五里)桂
東(元舊四里)
施州衛軍民指揮使司(至南京三千四百五十五里至北京四千一百五十里)
禹貢荆梁二州之域天文翼分野元施州明仍之屬䕫
州府後置衛省州入衛屬湖廣都司三里領軍民千戶
所一宣撫司四安撫司八長官司八蠻彛長官司五
大田軍民千戶所(明初置散軍千戶所尋改)
施南宣撫司(明置施南長官司尋改領四安撫司)
東安五路安撫司領長官司五摇把峒上受茶峒
下愛茶峒鎮遠蠻彛隆奉蠻彛忠路安撫
司領劍南長官司忠孝安撫司毛峒安撫司領
西泙蠻彛長官司
散毛宣撫司(衛西元置散毛沿邊軍民宣慰司明改宣撫䧏散毛長官司尋復陞領二安撫)
龍覃安撫司大旺安撫司領長官司二東流蠻彛
臘壁峒蠻彛
忠建宣撫司(元置忠建軍民都元帥府明改領二安撫司)
忠峒安撫司(元置湖南鎮邊宣慰司明改置)高羅安撫司(元廢明復尋廢永楽)
(中復)領長官司三木冊(元舊)鎮南(元置宣撫廢明𣸪置尋改)唐崖(永樂中置)
(直隷施州衛)
容美宣撫司(明初置尋廢永楽中復置)領長官司四椒山瑪瑙五
峯石寳石梁下峒水盡元通塔平
永順軍民宣慰使司(至南京三千八百里至北京七千三百里)
禹貢荆州之域天文翼軫分野元時屬彭氏原宣撫司
入明内附陞宣慰領州三長官司六
州南渭(元廢明復置改屬)施溶(元州廢明𣸪置改属)上溪(元州廢明復置改属)
長官司六臘惹洞麥著黃洞驢遲洞施溶溪(以上)
(四司俱元置属思州安撫司明改属)田家洞(明置)
保靖州軍民宣慰使司(至南京三千八百里至北京七千三百里)
禹貢荆州之域天之翼軫分野元為保靖州明置安撫
尋陞宣慰領長官司二
長官司五寨(田氏世官斯土明初歸附因置)子坪(永楽中置)
四川布政司
古梁州地元置四川行中書省入明領府八州二十縣
一百八宣撫宣慰安撫各二長官司一
成都府(至南京七千二百六十里至北京一萬七百一十里)
禹貢梁州之域天文井鬼分野入参一度元路明改府
領州六縣二十五
縣成都(附郭元舊一十四里)華陽(附郭元舊一十一里)雙流(元舊五里)温江(元舊六里)
新繁(元舊五里)新都(元舊九里)金堂(元舊八里)仁夀(元州降縣明因之一十三里)
井研(元属隆州明廢州存縣尋以縣省入仁夀復置三里)郫(元舊八里)資(元州省入簡州復置)
(明降一十三里)内江(元属資州明改一十六里)灌(元灌州明䧏六里)彭(元州以九隴縣省入)
(明降以濛陽縣省入七里)崇寕(元属彭州明改属三里)安(元州以龍安神泉二縣省入明降七)
(里)
簡州(元州以安陽縣省入明降縣復陞州一十四里領縣一)資陽(元縣省入州明𣸪置一十里)
崇慶州(元州以江原縣省入明又以晉原永康二縣省入一十二里領縣一)新津(元舊七里)
漢州(元舊九里領縣三)什邡(元舊四里)綿竹(元舊七里)德陽(元德州尋降明因之七里)
綿州(元以魏城縣省入属潼川路明改属六里領縣二)彰明(元舊三里)羅江(元舊三里)
茂州(元治汶山縣明以縣省入四里鎮縣一)汶川(元舊五里)
威州(元舊九里領縣一)保(元以保寕併入威州後復置明因之後分置保縣四里)
保寕府(至南京五千九百里至北京一萬三百里)
禹貢梁州之域天文井鬼分野元府改路後𣸪為府明
因之領州二縣八
縣開中(附郭元治城東二十里明移治一十里)蒼溪(元舊六里)南部(元以新井新政西水)
(三縣省入明因之九里)廣元(元路明改州以綿谷縣省入復降縣九里)
巴州(元州明改縣以化城縣省入後復陞州一十八里領縣二)昭化(元属廣元路明改属二里)通
江(元併曾口路後復置六里)
劍州(元属廣元路明以普安縣省入改属三里領縣二)梓潼(元舊二里)南江(明添設)
順慶府(至南京五千五百六十里至北京八千八百二十五里)
禹貢梁州之域天文參井分野元置東川府改順慶路
明改府領州二縣八
縣南充(附郭元以漢初縣省入明因之一十里)西充(元以流溪縣省入明因之八里)
蓬州(元路降州治相如縣明以縣省入六里領縣二)營山(元以良山縣省入明因之三里)儀隴
(元以蓬池伏虞二縣省入明因之六里)
廣安州(元府明改州以渠江縣省入二十里領縣四)梁(元州明改縣以流江縣省入一十里)大
竹(元以隣山隣水二縣省入明因之三十三里)岳池(元以新明和溪二縣省入属廣安府明改)
(属一十五里)隣水(明析置一十里)
叙州府(至南京六千三十五里至北京九千二百五十里)
禹貢梁州之域天文井鬼分野元路以叙南等處宣撫
司治此明改為府領縣十
縣宜賓(附郭元舊二十八里)慶符(元舊六里)冨順(元州明改縣九十二里)南溪(元舊)
(一十九里)興文(明置一十里)長寕(元州属馬湖路明降改属一十七里)高(元州明降一十)
(七里)筠連(元州明降四里)珙(元下羅計長官司尋改為珙州明降九里)隆昌(明置一十里)
重慶府(至南京六千五百里至北京八千七百里)
禹貢梁州之域天文井鬼分野元路明改府領州三縣
十七
縣己江(附郭元以壁山縣省入明因之九十一里)江津(元舊三十七里)長夀(元併涪州明始)
(置属涪州尋改属二十七里)大足(元二十五里)永川(元併入大足明復置二十五里)
安居(明置里)營昌(元縣昌寕明改營昌二十七里)綦江(元置綦江長官司属播州明改)
(縣改属三里)南川(元以南平軍及隆化縣併入明因之四里)黔江(元舊里)
合州(元以赤水石照二縣入州明因之四十二里領縣三)銅梁(元以巴川縣併入明因之三十二里)
定遠(元州䧏縣明因之十里)壁山(明置里)
逹州(元州明降縣以通川縣省入復陞州一十三里領縣三)新寕(元属逹州明併入梁山縣後復)
(置七里)梁山(元州明䧏一十里)建始(元属施州明改属五里)
龍安府(至南京)
禹貢梁州之域天文井鬼分野元龍州明置龍州宣撫
司後改今府領縣三
縣平武(附郭明置里)江油(元州治江油縣属廣元路明省州入縣属保寕之劍州後改属二里)
石泉(元属安州明属成都府後改属三里)
馬湖府(至南京六千一百六十里至北京九千三百三十里)
禹貢梁州之東境天文鬼分野元路明改府領縣一
縣屏山(附郭元舊四長官司為泥溪為平彛為沐川明初仍四司後改縣十里)
潼川州(至南京七千二百六十五里至北京一萬二百六十五里)
禹貢梁州之域天文井鬼分野元路明改府降州以郪
縣併入領縣七
縣射洪(元以通泉縣併入明因之三里)鹽亭(元以永秦東關二縣併入明因之三里)中江
(元以飛鳥銅山二縣併入明因之五里)遂寕(元州明降一十七里)蓬溪(元以長江縣倂入明)
(因之六里)安岳(元置以安居樂至二縣併入明復置普州領安岳後併州入縣二十六里)樂至
(明置里)
眉州(至南京六千九百七十里至北京一萬四百一十里)
禹貢梁州之域天文井鬼分野元屬嘉定府以眉山縣
省入明改縣尋陞州領縣三
縣彭山(元縣明以眉縣省入復置五里)丹稜(元省入眉州明復五里)青神(明併入眉縣後)
(復置四里)
嘉定州(至南京六千七百七十里至北京九千八百四十五里)
禹貢梁州之域天文井鬼分野元路明改府䧏州以龍
游縣併入領縣六
縣峩眉(元舊六里)洪雅(元併夾江明𣸪置十里)夾江(明仍元舊復析歸洪雅一十五)
(里)犍為(元舊八里)榮(元州明因之降縣七里)威遠(元省入犍為復置明省入榮縣復置)
(四里)
卭州(至南京至北京)
禹貢梁州之域天文井鬼分野元立安撫司于此以臨
卭依政二縣省入明改縣後陞州領縣二
縣大邑(元以安仁火井二縣併入属卭州明改属嘉定又改属卭七里)蒲江(元併入卭州明復置)
(改属嘉定又改属卭五里)
瀘州(至南京七千五百里至北京一萬五百一十里)
禹貢梁州之域天文井鬼分野元属重慶路明改隷七
十里領縣三
縣納谿(元舊三里)合江(明仍元舊七里)江安(元舊二十里)
雅州(至南京七千七百里至北京一萬一千一百里)
禹貢梁州之域天文井鬼分野元屬嘉定路明以嚴道
縣省入改隷夲省領縣三
縣名山(眀省入雅州復置三里)荣經(元省入嚴道縣明復置二里)蘆山(元省入嚴道縣)
(明復置三里)
東川軍民府(至南京六千六百三十四里至北京九千七百九十七里)
禹貢梁州之境天文参分野元初置萬戶府再改東川
府明初隷雲南尋改屬
烏蒙軍民府(至南京六千六百三十五里至北京九千八百二里)
禹貢梁州之境天文井鬼分野元路明改府陞軍民府
改隷
烏撒軍民府(至南京六千三百一十里至北京九千四百八十里)
禹貢梁州之境天文井鬼分野元置烏撒路招討司陞
宣慰司明改府隷雲南後改軍民府改隷
鎮雄軍民府(至南京六千七十里至北京九千二百二十里)
禹貢梁州之域天文井鬼分野元置&KR0621;布路明改爲&KR0621;
部府隷雲南後陞鎮雄軍民府改隷
播州宣慰使司(至南京六千七百里至北京九千七百里)
禹貢梁州之境天文井鬼分野元播州沿邊宣撫司明
改宣慰司又陞宣慰使司領長官司六安撫司二
長官司播州(附郭元都鎮撫隷宣撫明改)餘慶(元餘慶州隷宣撫明改)白泥(元州)
(明改司)容山(元舊)真州(元爲珍州寕等處長官司後改真州明統長官司)重安(元黃)
(平府明改)
安撫司草塘(元舊州草塘等處長官司明改)黃平(元東平府隷宣撫明改)
永寕宣撫司(至南京五千六百一十里至北京八千七百八十里)
禹貢梁州之南境天文井鬼分野元永寕路領筠連州
及騰川縣後改宣撫司明初為永寕長官司後陞領長
官司一
九姓長官司(元立&KR0595;民羅氏党九人為搃把遂改九姓蠻彛長官千戶明改長官司)
酉陽宣撫司
禹貢梁州之域天文不及元思州明改宣撫隷重慶府
領長官司一
石砫宣撫司
禹貢梁州之域天文不及元仍宋石砫安撫使司明改
宣撫隷重慶衛
邑梅洞長官司
禹貢梁州之域天文不及元置軍民府明改長官司隷
重慶府
天全六番招討使司(至南京七千八百四卜里至北京一萬一千二百九十里)
禹貢梁州之南境天文井鬼分野元置宣撫司後分置
六番天全二招討明併一
黎州安撫司(至南京七千九百九十里至北京一萬一千四百四十里)
禹貢梁州之西境天文井鬼分野元屬土番宣慰司明
以漢源省入改為長官司陞安撫
平茶洞長官司(至南京五千七百六十里至北京八千八百六十七里)
禹貢荆梁二州之界天文軫分野元長官司隷思州安
撫明改隷酉陽宣撫司後復改隷
松潘等處軍民指揮使司(至南京八千二十五里至北京一萬一千四百七十里)
禹貢梁州之境天文觜參分野元松州明置松潘衛改
夲司領千戶所一長官司十七安撫司四
長官司皆稱簇為占蔵先結蠟匝白馬路山洞
阿昔洞北定麥匝者多牟力結班班
初命勒多包蔵阿昔思曩兒阿用潘
幹寨
安撫司為八郎麻兒匝阿角寨&KR0621;兒者
叠溪守禦軍民千戶所(至南京七千八百二十里至北京一萬一千二百七十里)
禹貢梁州之域天文觜參分野明初置右千戶所隷茂
州衛後改夲所領長官司二
長官司叠溪(渴卓等五寨屬)鬱郎(松中等五寨属)
四川行都指揮使司(至南京八千五百里至北京一萬一千五百里)
禹貢梁州之境天文井鬼分野元建昌隷雲南行省明
置建昌衛又改衛為府後廢府改行都司領衛六千戶
所八長官司五
六衛軍民指揮使司建昌建昌前(附郭)寕番(元蘇州衛明改置)
越嶲(元卭部州明改軍民州又改衛)塩井(元閠塩縣及栢興府隷羅羅斯宣慰司明改栢興千)
(戶所又改)會川(元置會川路隷羅羅斯明復立會川府改置守禦千戶所又改)
六千戶所守禦禮州後中(元立千戶改置禮州明改守禦所属建昌衛)守禦
打冲河中前(元建昌路明撥官軍守禦後置所属建昌衛)守禦德昌(元置德昌)
(路搃𬋩府属羅羅斯明改府後廢府改置属建昌衛)打冲河守禦中㔫(元建昌路明置)
(千戶所属塩井衛)守禦冕山橋(元蘇州地明冕山堡尋置千戶所属寕番衛)守禦
迷易(元會昌路明設會川守禦千戶所尋改)
長官司昌州(元州明属德昌府後改司属建衛)威龍(元州明改司隷建昌衛)普濟
(元州明改司隷建昌衛)馬刺(元属栢興府明置千戶所隷建昌衛併入塩井後分設長官司屬塩)
(井衛)卭部(元安撫招討司改卭部州明改卭部軍民州分殷長官司屬越嶲衛)
福建布政司
古七閩地元置福建等處行中書省于泉州尋徒福州
入明領府八縣五十九
福州府(至南京二千八百七十二里至北京六千一百三十三里)
禹貢揚州之域天文牛女分野元路明改府領縣九
縣閩(附郭元舊四十里)候官(附郭元舊四十八里)古田(元舊四十八里)閩清(元舊八里)
長楽(元舊十里)福淸(元長樂地明裁附郭懷安縣析置十里)連江(元舊一十四里)
羅源(元舊一十四里)永福(元舊三十六里)
泉州府(至南京三千二百五十五里至北京七千二百五十五里)
禹貢揚州之域天文牛女分野元路明改府領縣七
縣晉江(附郭元舊四十九里)南安(元舊四十七里)東安(元舊三十五里)德化(元舊一十)
(三里)安溪(元舊一十六里)同安(元舊三十四里)永春(元舊一十四里)
建寕府(至南京二千三百一十里至北京五千七百五十五里)
禹貢揚州之域天文牛女分野元路明改府領縣八
縣建安(附郭元舊二百四里)甌寧(附郭元舊二百二十二里)建陽(元舊二百一十九里)崇
安(元舊八十六里)浦城(元舊一百六十三里)政和(元舊三十四里)松溪(元舊二十里)
壽寕(明景泰中析福安地置二十四里)
延平府(至南京二千四百七十里至北京五千二百九十三里)
禹貢揚州之域天文牛女分野元南劍路改延平路明
改府領縣七
縣南平(附郭元舊一百三十三里)將樂(元舊七十六里)沙(元舊一百三十里)龍溪(元舊)
(一百二十二里)順昌(元舊五十五里)永安(明分沙龍二縣地置六十七里)大田(明添設)
(十里)
汀州府(至南京三千八百八十里至北京五千二百二十六里)
禹貢揚州之域天文牛女分野元路明改府領縣八
縣長汀(附郭元舊五十四里)寕化(元舊七十里)上杭(元舊十二里)武平(元舊二十)
(三里)淸流(元舊七十九里)連城(元舊三十二里)歸化(明添設十里)永定(明析)
(上杭地置十里)
興化府(至南京三千一百四十里至北京六千四百里)
禹貢揚州之域天文牛女分野元路明改府領州一縣
二
縣莆田(附郭元舊明正統中以興化縣分入二百九里)仙遊(元舊明以興化分入十二里)
邵武府(至南京二千四百五十里至北京四千八百三十里)
禹貢揚州之域天文牛女分野元路明改府領縣四
縣邵武(附郭元舊一百七十一里)光澤(元舊五十里)泰寕(元舊五十里)建寕(元舊)
(四十七里)
漳州府(至南京三千五百三十五里至北京七千五百二十五里)
禹貢揚州之域天文牛女分野元路明改府領縣十
縣龍溪(附郭元舊一百九十四里)漳浦(元舊九十四里)龍巖(元舊九十五里)南靖(元添)
(置明仍之六十二里)長泰(元舊九十五里)漳平(明添置十里)平和(明添置十)
(里)詔安(明添置十里)海澄(明添設十里)寕洋(明添設十里)
福寕州(至)
禹貢揚州之域天文牛女分野宋福安元為福明
初降縣隷福州府後陞州領縣二
縣福安(元舊三十六里)寕德(元陞福清州明降改属三十六里)
廣東布政司
古百粤地元置廣東海北海南道宣慰司隷江西行中
書省入明領府十縣六十六
廣州府(至南京四千五百九十里至北京七千八百三十五里)
禹貢揚州之南境天文牛女分野元路明改府領州一
縣十五
縣南海(附郭元舊三百五十一里)番禺(附郭元舊一百二十九里)順德(明析南海置一百六)
(十五里)東筦(元舊一百八十三里)增城(元舊九十五里)香山(元舊三十里)新會
(元舊二百三十八里)淸遠(元舊一十七里)從化(明析番禺地置十里)龍門(明析增城)
(地置十里)三水(明析南海高要地置里)新寕(明析新會縣置十里)
連州(元路降州隷英德路明初省復州一十七里領縣三)陽山(元屬桂陽州改連州以縣属韶州府)
(後改属六里)連山(元隷連州明属韶州府尋省入陽山縣後復置二里)新安(明析置十里)
韶州府(至南京三千五百九十里至北京七千三十五里)
禹貢揚州之域天文牛女分野元路明改府領縣六
縣曲江(附郭元舊三十六里)樂昌(元舊一十三里)仁化(元舊五里)乳源(元舊四里)翁
源(元属英德路明改属二里)英德(元路明降九里)
南雄府(至南京三千三百里至北京六千七百四十五里)
禹貢揚州之域天文牛女分野元路明改府領縣二
縣保昌(附郭元舊四十四里)始興(元舊七里)
惠州府(至南京四千九百里至北京八千三百四十五里)
禹貢掦州之南境天文女分野元循州路明廢循州改
惠州府領州一縣十
縣歸善(附郭元舊四十五里)慱羅(元舊五十五里)海豐(元舊四十里)龍川
長樂(元循州地明改縣隷府一十里)興寕(元舊七里)長寕(明添置十里)永安(明添)
(置十里)
連平州(明添置十里領縣二)河源(元舊改属一十里)和平(明析龍川地置一十里)
潮州府(至南京六千五百八十里至北京九千七百四十七里)
禹貢揚州之域天文牛分野元路明改府領縣十
縣海陽(附郭元舊三百里)潮陽(元舊一百四十三里)揭陽(元舊一百二十里)程鄕
(元置梅州治程鄉縣入明省州入縣二十八里)饒平(明析揭陽地四十里)大埔(明析置)
(十里)惠來(明析潮陽海豐地置十里)澄海(明添置十里)普寕(明添置)
(十里)平遠(明添置十里)
肇慶府(至南京四千二百六十里至北京七千四百一里)
禹貢揚州之南境天文牛女分野元路隷廣西尋改隷
明改府領州一縣十
縣高要(附郭元舊九十九里)四會(元舊六十二里)新興(元新州路降縣五十明里)
陽春(元縣属南思州明州廢存縣二十四里)陽江(元即縣置元屬南恩州明州廢為縣)
(里)高明(明添設十里)恩平(明添設十里)
德慶州(元路隷廣西道改隷廣東道明改府䧏州以端溪縣省入六十三里領縣三)廣寕(明添)
(置十里)封川(元路降州明降縣一十四里)開建(元縣属封州明廢州存縣四里)
高州府(至南京五千四百八十里至北京八千六百四十七里)
禹貢不及古越地天文牛女分野元路明改府領州一
縣五
縣茂名(附郭元舊四十六里)電白(元舊一十二里)信宜(元舊一十五里)
化州(元路明改府降州以石龍縣省入𣸪降縣又陞州二十七里領縣二)吴川(元舊十七里)石
城(元属化州路明属州二十七里)
廉州府(至南京五千六百三十里至北京九千六十五里)
禹貢不及古南粤地天文翼軫分野元路明改府又改
州屬雷州府後復為府領州一縣三
縣合浦(附郭元舊明省入石康縣𣸪置三十里)石康(元属廉州路明属雷州復改属一十七里)
欽州(元路明改府降州以安遠縣省入一十里領縣一)靈山(元舊三十里)
雷州府(至南京五千五百九十五里至北京九千四十里)
禹貢不及古粤地天文牛女分野元路眀改府領縣三
縣海康(附郭元舊一百五十里)遂溪(元舊四十八里)徐聞(元舊九十里)
瓊州府(至南京六千四十五里至北京九千四百九十里)
禹貢不及古粤地天文牛女分野元路明改府領州三
縣十
縣瓊山(附郭元舊一百三里)澄邁(元舊五十四里)臨高(元舊六十七里)定安(元舊三十)
(四里)文昌(元舊三十八里)會同(元舊七里)樂會(元舊一十二里)
儋州(元廢明𣸪置以宜倫縣省入四十六里領縣一)昌化(明置九里)
萬州(元萬安州明改萬州以萬安縣省入三十一里領縣一)陵水(元舊九里)
崖州(元吉陽軍明復置崖州以寕遠縣省入一十五里領縣一)感思(元舊初属儋州尋改属九里)
羅定州(至南京至北京)
禹貢揚州之南境天文牛女分野元瀧水縣屬德慶路
眀初屬肇慶府萬曆中陞今州領縣二
縣惠安(明萬曆五年置十里)西寕(同上十里)
廣西布政司
古百粤地元置廣西兩江道宣慰司尋置廣西等處行
中書省入明領府十二州八長官司二縣五十六
桂林府(至南京四千二百九十五里至北京七千四百六十二里)
禹貢荆州之域天文翼軫分野元静江路明改桂林府
領州二縣十一
縣臨桂(附郭元舊一百二十九里)興安(元舊一十里)靈州(元舊五十里)陽朔(元舊)
(一十三里)
永寕州(明初廢復置里領縣二)永福(元舊明以理定縣省入十二里)義寕(元舊十三里)
全州(元路明改府降州以清湘縣省入隷湖廣後改属八十九里領縣一)陽(元舊八里)
柳州府(至南京四千五百六十五里至北京七千七百三十二里)
禹貢不及天文翼軫分野古百粤地元路明改府領州
二縣十
縣馬平(附郭元舊七里)洛容(元舊五里)羅城(元廢眀復置属融州尋州廢改屬五十里)柳
城(元舊一十二里)懷遠(明廢𣸪置九里)融(元路復川明降以融水縣省入七十里)來賓
(元舊隷象州眀改属九里)
象州(元路降州眀以陽夀縣省入十里領縣一)武宣(元武仙縣明改僊為宣八里)
賓州(元路降州明因之十五里領縣二)遷江(元舊二里)上林(元舊八里)
慶遠府(至南京七千五百里至北京一萬一千里)
禹貢不及天文翼軫分野元路明改府領州四縣五
縣宜山(附郭元舊三十七里)天河(元舊一元舊二十八里思恩十二里)
河池州(元縣明因之以三旺州省入後陞州一十八里領縣一)忻城(元舊一里)
南丹州(元属安撫司明以永鸞福延四州省入尋州廢設南丹衛復為州一十九里領縣一)荔波
(元属安撫司明廢司併思恩縣復析置隷府又改隷一十六里)
東蘭州(元于舊蘭州加東字明仍之以安習忠文三州省入一十二里)
那地州(蠻名那地元為那地二州明併為一三里)
平樂府(至南京四千四百六十里至北京七千八百四十二里)
禹貢荆州之域天文翼軫分野元府明因之領州一縣
七
縣平樂(附郭元舊明以立山縣省入六里)恭城(元舊一里)冨川(元舊二里)賀(元州明以)
(臨賀縣省入尋改縣六里)荔浦(元舊明初属桂林尋改属三里)修仁(元舊明初屬桂林尋改属)
(三里)
永安州(明添設十里領縣一)昭平(明添設十里)
梧州府(至南京至北京)
禹貢荆州之域天文牛女分野元路明改府領州一縣
九
縣蒼梧(附郭元舊三十三里)藤(元州明降以潭津縣省入四十四里)容(元路降州明改縣以普寕)
(縣舊入一十六里)岑溪(元隷籐州明改属七里半)懷集(元属賀州明改属四里)
鬱林州(元舊明以南流縣省入四十三里領縣四)慱白(元舊三十三里)北流(死属容州明改)
(属二十里)陸川(元属容州明改属一十五里)興業(元舊七里)
潯州府(至南京五千五百里至北京八千五百四十五里)
禹貢不及古百粤地天文翼軫分野元路明以貴横二
州及永淳縣屬之尋改路為府改貴州為貴縣又以横
州割屬南寕府領州一縣三
縣桂平(附郭元舊二十四里)平南(元舊三十六里)貴(元州明降三十六里)
武靖州(明添設一里)
南寕府(至南京六千四百一十里至北京九千二百七十里)
禹貢掦州之西南境天文翼軫分野元置邕州路改南
寕明改府領州三縣三
縣宣化(附郭元舊五十二里)
新寕州(明添置領縣一)隆安(明添置)
横州(元横州路降州明改縣復州一十五里領縣一)永淳(元舊七里)
上思州(明添置十四里)
太平府(至南京六千九百八十里至北京一萬四百二十五里)
禹貢天文不及古粤交阯郡元置太平路明改府領州
十六縣三
太平州(元舊四里)思城州(上下思城二州併一明仍元舊)安平州(宋舊)養利州
(元舊)萬承州(元舊)左州(元舊)全茗州(元舊)鎮遠州(元舊)思同州(元舊)
(一里)茗盈州(元舊一里)龍英州(元州以上懷思州省入明仍之)結安州(元舊)結
倫州(明置)都結州(明置)上下凍州(元兮上下尋復為一隷龍州明割隷)永康
(復置不守)西平州(元舊明併思明府永樂三年𣸪置)思明州(元舊一里上石西)
州(元舊一里)下石西州(元舊一里)憑祥州(元憑祥洞明改鎮永楽中改縣陞州二里)
思恩軍民府(至南京七千五百里至北京一萬一千三百里)
禹貢天文不及古粤交阯郡元州屬田州路明因之後
改思恩府復改今府領縣一
縣武緣(元舊十五里明初屬横州改屬)
鎮安府(至南京七千六百五十里至北京一萬一千四百九十五里)
禹貢天文不及古粤交阯郡元路明改府
泗城州(至南京七千六百里至北京一萬一千四十五里)
禹貢天文不及古粤交阯郡元隷田州路明移冶古磡
洞領縣一
縣程(元程丑莊明陞縣一里)
利州(至南京七千六百里至北京一萬一千四百五里)
禹貢天文不及古粤交阯郡元屬寨明改
奉議州(至南京七千五百一十里至北京一萬九百五十五里)
禹貢天文不及古粤交阯郡元屬宣慰司明省入来安
府復置改衛又罷衛置州
向武州(至南京七千五百里至北京一萬九百四十五里)
禹貢天文不及古粤交阯郡元隷田州路明改置向武
軍民千戶所後罷所復置州領縣一
縣冨勞(元置明洪武間為夷獠所據建文四年復置永楽初以武陵縣省入)
都康州(至南京七千五百五十里至北京一萬九百九十五里)
禹貢天文不及古粤交阯郡元屬田州路明為夷獠所
據建文元年𣸪置
龍州(至南京七千一百十五里至北京一萬五百六十里)
禹貢天文不及古粤交阯郡元仍萬戶府明陞州隷太
平府後改屬
江州(至南京七千里至北京一萬四百四十五里)
禹貢天文不及古粤交阯郡元屬思明路明因之後改
屬三里領縣一
縣羅白(明仍元舊)
思陵州(至南京六千四百八十里至北京九千九百二十七里)
禹貢天文不及古粤交阯郡元屬思明路明省入府復
建改屬
上林長官司(至南京七千四百里至北京一萬八百四十五里)
禹貢天文不及古粤交阯郡元號上林洞屬泗城州明
永樂中置
安隆長官司(至南京八千一百二十里至北京一萬一千五百六十五里)
禹貢天文不及古粤交阯郡元為泗城州地明永樂中
置建
雲南布政司
古徼外夷地漠所為益州郡也元置雲南諸路行中書
省入明領府十四州四軍民府八軍民指揮使司三宣
慰使司六宣撫司三長官司三縣三十六
雲南府(至南京七千二百里至北京一萬六百四十五里)
禹貢梁州之界天文井鬼分野元置善閳萬戶府改置
中慶路眀改雲南府領州四縣十
縣昆明(附郭元善州領昆明官渡二縣後廢州及官渡一十六里)冨民(元黎灢千戶所改縣三里)
宜良(元州領大池大赤二縣後併四里)
嵩眀州(元舊眀以邵甸縣省入九里領縣一)楊林(元千戶所改縣一里)
晉寕州(元舊五里領縣二)歸化(元舊一里)呈貢(元千戶所改晟貢縣明改呈貢四里)
安寕州(元千戶所改州一十里領縣二)羅次(元羅次州改縣三里)禄豊(元舊三里)
昆陽州(元置臣橋萬戶府改本州四里領縣二)三泊(元舊二里)易門(元舊三里)
大理府(至南京八千里至北京一萬一千四百五十里)
禹貢梁州之界天文井鬼分野元置上下二萬戶府改
大䋥路明改府領州三縣三長官司一
縣太和(附郭元舊六十六里)
趙州(元建寕縣属趙州後併入州八里領縣一)雲南(元隷大理路明改隷十五里)
鄧川州(元德源千戶所改州十二里領縣一)浪穹(元䆡穹縣明以鳳羽縣省入稱浪穹二十五里)
賓川州(明添設)
十二關長官司(元置十二關防送千戶所眀改)
臨安府(至南京七千五百里至北京一萬九百九十里)
禹貢梁州之界天文井鬼分野元阿𤏡部萬戶改臨安
路屬廣西明改府領州四縣五長官司九
建水州(附郭元舊八里)
石屏州(元石坪州明稱石屏八里)
阿迷州(元阿寗萬戶府隷廣西宣慰司明改州改属一十二里)
寕州(元寕部萬戶改寕海府降寕州以西沙縣省入七里)
縣新平(明添置里)通海(元置通海千戶改縣里)河西(元州改縣四里)嶍峨(元千)
(戶隷𤏡萬戶改州後降七里)蒙自(元千戶所隷河𤏡萬戶尋改縣一十五里)
南安州(元州領廣通縣明以縣隷府存州五里)鎮南州(元州置石鼓定邊二縣後省石鼓明)
(以定邊屬府存州四里)
&KR0697;江府(至南京七千三百里至北京一萬七百四十五里)
禹貢梁州之界天分井鬼分野元置羅伽萬戶府改澂
江路明改府領州二縣四
縣河陽(附郭元州降縣六里)江川(元州降縣二里)陽宗(元千戶改縣二里)
新興州(元于休納置州明以斫和普舍省入二里)
路南州(元落蒙萬戶府改州三里領縣一)邑市(明仍元置後廢)
蒙化府(至南京七千九百七十里至北京一萬一千四百一十里)
禹貢天文不及漢益州郡地元蒙舍千戶所改蒙化府
陞路復降州屬大理明陞府領州一
雲龍州(元雲龍甸軍民總𬋩府明改州初屬大理府改屬)
景東府(至南京八千一百八十里至北京一萬一千六百里)
禹貢天文不及古柘南地元開南州隷威楚路明改本
府
廣南府(至南京七千九百九十里至北京一萬一千四百三十里)
禹貢天文不及宋特磨道元廣南西道宣撫司明置府
領州一
冨州(元舊明以安寕州省入二里)
廣西府(至南京七千五百二十里至北京一萬九百六十五里)
禹貢梁州之界天文不及古滇國東南境元落蒙萬戶
府改路屬元江明改廣西府領州三
師宗州(元舊一十六里)彌勒州(元舊一十六里)摩州(元舊九里)
鎮沅府(至南京八千六百里至北京一萬二千四百五十里)
禹貢天文不及西南濮落雜蠻所居元置案板寨明置
鎮沅州尋又陞府領長官司一
禄谷寨長官司(明永楽中置)
永寧府(至南京八千六百六十里至北京一萬二千一百里)
禹貢天文不及昔名樓頭賧地接吐蕃元置茶藍管民
官尋改州明仍之屬鶴慶府改屬瀾滄衞永樂中陞府
四里領長官司四
長官司刺次和革甸香羅瓦魯之(以上四司俱永樂中置)
順寕府(至南京八千一百八十里至北京一萬一千六百里)
禹貢天文不及本蒲蠻之地元府置慶甸縣明省縣
府
曲靖軍民府(至南京六千八百六十里至北京一萬三百五里)
禹貢梁州之界天文井鬼分野元礿置磨彌部萬戶再
改曲靖路陞宣慰司明改府領州四縣二
縣南寧(附郭元州改縣明以越石堡山之地省入三里)亦佐(元置明以越州屈即村省入一里)
霑益州(元領交水石梁羅山三縣明併三縣及越州之五鄕省入十四里)陸凉州(元領河納)
(芳華二縣明併二縣省入八里)馬龍州(元領通泉縣明併縣省入四里)羅雄州(元舊三里)
姚安軍民府(至南京七千七百六十五里至北京一萬一千二百一十里)
禹貢天文不及夲滇國地元立統矢千戶所改置姚州
屬大理路陞姚安路眀改府又改軍民府領州一縣一
姚州(附郭四里)
大姚縣(元舊四里)
鶴慶軍民府(至南京八千二百四十里至北京一萬一千六百九十里)
禹貢天文不及東漢永昌西北境元鶴慶路明改府後
改軍民府領州二
劍南州(元縣明陞一十八里)順州(元属北騰麻明改属三里)
武定軍民府(至南京七千三百九十里至北京一萬八百三十里)
禹貢梁州之界天文井鬼分野元路治南甸縣明改軍
民府領州二縣三
和曲州(元甸陞州七里領縣二)南甸(元武定路明改後裁四里)元謀(元舊五里)
禄勸州(元置明以易籠縣省入三里領縣一)石舊(明仍元舊四里後裁)
尋甸軍民府(至南京七千八十里至北京一萬五百二十里)
禹貢天文不及古滇國地元仁地萬戶府改仁德府領
為美歸厚二縣明改今府以二縣省入
麗江軍民府(至南京八千三百里至北京一萬一千七百六十里)
禹貢梁州之界天分井鬼分野元宣撫司明改麗江府
後改軍民府領州四縣一
通安州(附郭元舊一十三里)寳山州(元縣陞州明仍之六里)蘭州(元置属䴡江路明属)
(鶴慶後改四里)巨津州(元舊六里)
臨西縣(明仍元舊属巨津州後栽)
元江軍民府(至南京七千八百四十里至北京一萬一千二百八十五里)
禹貢天文不及古西南極邊地元萬戶府後置路明改
府又改軍民府領長官司一
因遠羅必甸長官司(附郭八里)
永昌軍民府(至南京八千三百六十里至北京一萬一千八百二十里)
禹貢梁州西南徼外地天文不及元立金齒宣撫司明
仍之後改金齒軍民指揮使司後改本軍民府領州一
縣二長官司二
滕越州(明添置)
縣保山(明添置)永平(明仍元舊)
長官司鳳溪施甸(元石甸)
孟定府(自府治東北至布政司二十八程轉達于京師)
禹貢天文不及舊名景麻元孟定路軍民總𬋩府領二
甸明改府
孟艮府(自府治北至布政司三十八程轉逹于京師)
禹貢天文不及蠻名孟指自古不通中國明置
新化州(至)
禹貢天文不及舊為馬龍他郎二甸地元時内附明置
威遠州(自州治東北至布政司一十九程轉逹于京師)
禹貢天文不及唐南詔銀生府之地濮落雜蠻所居元
置明仍之
湾甸州(自州治東北至布政司二十程轉逹于京師)
禹貢天文不及蠻名細賧元屬鎮康路明置州五里
鎮康州(自州治東北至布政司二十三程轉達于京師)
禹貢天文不及蠻名石賧黑𤏡所居元立鎮康路總𬋩
府領三甸明改府䧏州
大候州(自州治東北至布政司二十三程轉達于京師)
禹貢天文不及蠻名孟祐元屬麓川路明置長官司改
州
瀾滄衛軍民指揮使司(至南京八千三百里至北京一萬一千七百五十里)
禹貢天文不及元北勝州地明初屬鶴慶衛置今衛領
北勝蒗渠永寕三州尋永寕陞府北勝直隷布政司本
衞領州一隷雲南都司
蒗蕖州(明仍元舊三里)
潞江安撫司(元柔遠路總𬋩府明改柔遠府後降長官司陞夲司)
騰衝軍民指揮使司(至南京八千六百四十里至北京一萬二千八十五里)
禹貢天文不及漢永昌西境元騰越州置騰越縣尋復
騰衝府明改騰衝守禦千戶所隷金齒軍民指揮司後
金齒廢陞軍民指揮使司
車里軍民宣慰使司(自司治西北至布政司一十八程轉逹京師)
禹貢天文不及蠻名車里等雜居元置徹里總𬋩府領
六甸後置耿凍路明改置車里軍民府進本司
木邦軍民宣慰使司(自司治東北至布政司三十五程轉達京師)
禹貢天文不及舊名孟都一名孟祁元木邦總𬋩府領
三甸明改木邦府後改本司
孟餋軍民宣慰使司(自司治北至布政司三十七程轉達京師)
禹貢天文不及地名香栢城元雲遠總𬋩府明改雲遠
府又改夲司
𬗟甸軍民宣慰使司(自司治東北至布政司三十八程轉達京師)
禹貢天文不及元置邦牙宣慰司明改緬甸
八百大甸軍民宣慰使司(自司治北至布政司三十八程轉達京師)
禹貢天文不及元置八百等處宣慰司明改夲司
老撾軍民宣慰使司(自司治西北至布政司六十六程轉達京師)
禹貢天文不及俗呼曰撾家明置本司
南甸宣撫司(自司治東北至布政司二十二程轉逹京師)
禹貢天文不及舊名南宋元南甸總𬋩府領三甸明改
府尋降州正統中陞宣撫
干崖宣撫司(自司治東北至布政司三十三程轉逹京師)
禹貢天文不及其地舊名于頼元西路總𬋩府領二甸
眀改鎮西府𣸪改長官司後陞宣撫
隴川宣撫司(自司治東北至布政司二十六程轉達京師)
禹貢天文不及舊為麓川地元麓川路明置麓川平緬
宣慰司尋革置本司
潞江安撫司
元柔遠路總𬋩府明改府後置長官司陞夲司後裁
者樂甸長官司(至南京八千二百十五里至北京一萬一千六百四十里)
禹貢天文不及本馬龍他郎甸猛摩之地元隷元江路
明立本司
鈕兀長官司(自司治北至布政司一十八程轉達京師)
禹貢天文不及蠻名也兀明宣德中置
&KR0621;布長官司(自司治東北至布政司二十三程轉逹京師)
禹貢天文不及元茫施路總𬋩府領二甸明洪武中置
&KR0621;施府正統中改置長官司
按百彝之種麓川緬甸數為梗自洪武十五年牙
始服後于元江永昌之外設宣慰者以西南而沐
民轄之雲南之地南以元江為關車里為蔽而逹八
百大甸西以永昌為關麓川為蔽而逹木邦西南通諸
緬以底南海東南統寕遠而界安南西北盡䴡江而通
吐蕃諸省惟雲南諸夷襍聚廼明訖扵緬甸初為梗而終
厄之夫西南之應東北非地之故天之故矣
貴州布政司
古西南彛羅施鬼國地元置八番順元等宣慰司明初
以其地分隷湖廣四川雲南永樂十一年始置布政司
領府六州四安撫司二指揮使司十三宣慰司一縣九
貴陽府(至南京四千二百五十里至北京七千六百七十里)
禹貢荆梁南境天文參井分野元置順元等安撫司明
改宣慰使司隷四川尋改隷貴州隆慶中改貴陽府領
縣一安撫司一長官司十八
縣新貴(附郭即貴竹長官司析置里)
安撫司金筑(元金筑明萬曆中置里)
長官司貴竹(附郭里)上馬橋小程番(以上元舊)盧番程
番韋番方番洪番卧龍番金石番小
龍番大龍番羅番(以上十司元安撫司明改置)盧山(元舊)麻嚮
木瓜(元羅頼州)大華平伐(以上四司元置金筑府明改金筑安撫司初属四川)
(改貴州衛正統中並屬本府)
思州府(至南京四千二百里至北京七千七百二十里)
禹貢天文不及秦楚黔中地元思州安撫地明分置思
州宣慰司永樂中改府領長官司四
長官司都坪峩異溪蠻彛(附郭四里)都素蠻彛(二里)施溪(元舊一里)
黃道溪(元舊二里)
思南府(至南京四千四百五里至北京七千三百九十五里)
禹貢荆州荒裔天文不及元置安撫改宣撫隷湖廣明
改思南宣慰司永樂中改府隷貴州領縣二長官司四
縣婺川(元舊四里)印江(元安撫改思印江長官司明改縣四里)
長官司水德江(元舊明改稱四里)蠻彛(明置里)沿河祐溪(元舊明改三里)
朗溪蠻彛(明置隷思南宣慰司改属烏羅府後廢府改属思南二里)
鎮遠府(至南京四千四百里至北京七千九百三十里)
禹貢荆南荒裔天文不及元招討使改府屬思州宣撫
司明改州隷湖廣永樂中陞府改隷領縣二長官司三
縣鎮遠(附郭元長官司明仍之後改縣三里)施秉(元長官司明正統中改縣四里)
長官司金容(元稱金容金達蛮&KR0595;属思州宣撫明改属三里)偏橋(元舊明改二里)卭水
十五洞蠻&KR0595;(元置安定縣改邛水縣明改司五里)
石阡府(至南京四千里至北京七千七百六十里)
禹貢荆南荒裔天文不及元置長官司隷思州宣撫司
明改府領長官司四
長官司石阡(附郭明除元軍民二字五里)苗民(明置二里)葛彰葛商(元舊二里)
龍泉坪(元置思州宣撫司明改二里)
銅仁府(至南京四千二百七十里至北京七千八百里)
禹貢荆南荒裔天文星分野元初軍民長官司再改隷
思州宣撫明改長官司永樂中置府領長官司六
長官司銅仁(附郭五里)省溪(一里)提溪(一里)大萬山(一里)烏羅(明屬宣慰)
(司永楽中改属三里)平頭著可(以上六司俱元舊明改稱)
黎平府(至南京三千七百五十里至北京六千二百里)
禹貢荆南荒裔天文翼軫之餘元置潭溪長官司明增
立五開衛改置黎平新化二府宣德中以新化省入黎
平領長官司十三縣一
縣永從(元福禄長官司明正統中攻縣二里)
長官司潭溪蠻彛(三里)八舟蠻彛(二里)洪州泊里蠻彛(四里以上)
(三司俱宋置明改軍民為蛮彛)曹滴洞蠻彛(元置軍民司明以容江巴黃長官司併入改蠻)
(彛六里)古州蠻彛(元置洞軍司明攻蛮彛二里)西山陽洞蠻彛(明置二里)
普安州(至南京五千三百里至北京八千四百里)
禹貢梁州界天文井鬼分野元隷雲南行省明改軍民
府又改指揮使司永樂中改安撫司屬普安衛尋改州
永寕州(至南京四千八百三十里至北京八千二百里)
禹貢天文不及古荒服元置州屬雲南普定路改屬湖
廣明屬普定軍民府後廢府屬四川普定衛尋改屬領
長官司二
長官司慕役(元寨明置領原寨四)頂營(元寨明置領寨三)
鎮寕州(至南京四千八百六十里至北京八千二百二十里)
禹貢天文不及古荒服元置州屬雲南普定路明改屬
領長官司二
長官司二營(元寨明改領寨二十九)康佐(元寨明改領寨四)
安順州(至南京四千九百一十里至北京八千二百九十里)
禹貢天文不及古荒服元置習安州屬雲南普定路眀
改安順州屬普定府尋改屬四川普定衛尋改屬領長
官司二
長官司寕谷寨(元寨明改領寨二十九)西堡(元寨明改領寨四)
貴州宣慰司(至南京四千九百二十里至北京八千三百六十里)
禹貢荆梁二州之南境天文參井分野元以宣慰隷湖
廣明置威清站屬貴州衛改置威清衛隷貴州後改本
司領長官司九
長官司水東中曹蠻彛青山劄佐龍里(以上五司)
(元舊明改)白納底寨(以上二司明仍元舊)乖西蠻彛(元府明改)養龍坑
(元舊明改以上四司原屬貴陽後改屬)
普定衛軍民指揮使司(至南京四千六百四十里至北京八千二十里)
禹貢天文不及古羅甸國元普定府屬雲南行省改路
明仍府屬四川尋增置普定衛加軍民仍屬四川正統
三年改屬
新添衛軍民指揮使司(至南京四千七百三十里至北京八千二百六十里)
禹貢天文不及古荒服元置安撫司屬湖廣行省改屬
雲南明增置長官司改千戶所屬四川又改為今衛尋
改屬領長官司五
長官司新添(附郭)小平伐(元舊明改)把平寨(元舊明改)丹平(元置尋廢明𣸪)
(置)丹行(元舊明省永樂中𣸪置)
平越衛軍民指揮使司(至南京四千六百七十里至北京八千二百里)
禹貢荆梁南境天文不及明置夲司屬四川後改屬領
長官司三後改麻哈長官司為州存長官司二
長官司楊義樂平(以上明初置)
龍里衛軍民指揮使司(至南京四千八百五十里至北京八千三百八十五里)
禹貢天文不及元置平伐長官司明改龍里驛又改站
屬貴州衛𣸪改本衛領長官司二
長官司平伐太平伐(以上二司元舊明改)
畢節衛指揮使司(至南京六千三百九十里至北京九千五百六十里)
禹貢梁州之界天文不及元為順元宣慰司明為本省
宣慰司地尋徙鳥蒙衛于此改本衛
威清衛指揮使司(至南京四千九百二十里至北京八千三百六十里)
禹貢天文不及秦漢黔中地元屬貴州宣慰司明置威
清站屬貴州衛改置本衛
安莊衛指揮使司(至南京四千九百二十里至北京八千三百里)
禹貢天文不及唐宋屬羅甸國元永寕鎮寕二州地屬
普定路明置夲衛領千戶所一
關索嶺守禦千戶所
清平衛指揮使司(至南京四千七百里至北京八千二百里)
禹貢荆州南裔天文不及明置平堡改本衛領長官司
二
長官司清平平定(以上明初屬平越後改隷)
平壩衛指揮使司(至南京四千六百七十里至北京八千五十里)
禹貢天文不及古荒服明洪武中置
安南衛指揮使司(至南京四千六百五十里至北京七千一十四里)
禹貢天文不及古荒服元普安路明置尾灑驛後改衛
烏撒衛指揮使司(至南京至北京)
禹貢梁州之界天文不及明置
興隆衛指揮使司(至南京至北京)
禹貢天文不及古牂牁地明置
赤水衛指揮使司(至南京至北京)
禹貢天文不及古益州地明置
凱里安撫司(至南京四千八百八十里至北京八千二百五十里)
禹貢天文不及古荒服元永寕路明初屬四川以地當
滇貴要衝置普市守禦千戶所後改安撫司
女直
自混同江(至南京四千六百里至北亰三千五百里)
古肅慎地詳在荒服列傳金鼻祖之部落也初號女真
後避遼興宗諱改曰女直臣屬扵遼至阿骨打始大建
國曰金滅遼設都扵渤海上亰金亡歸元設軍民萬戶
府五鎮撫北邊(日桃温曰胡里改曰幹朵憐曰脱幹憐曰孛若江)分領混同江
南北水逹達及女直之人有合蘭府水達達䓁路以總
攝之入明悉境歸附自開原迤北因其部族所居建置
都司一衛一百八十四所二十官其酋長為都督指揮
指揮千百戶鎮撫等職給與印信俾仍舊俗各統其属
以時朝貢
奴兒千都司
衛一百十七(自亦迷以前永楽中置以後正統中置)
建州必里兀者兀者左兀者右兀者後
赤不罕屯河安河毛憐&KR0849;皮文失里
綿奴兒千堅河撒力古賁河右城塔
魯木蘇温河幹難河兀者前卜顔亦䍐
河納憐河麦蘭河兀列河雙城撒刺兒
亦馬刺兀蘭亦兒古里脱木河卜刺罕
密陳脱倫嘉河塔山阿速江速平江
木魯罕山馬英山土魯亭山木荅里山
朵林山兀也吾吉河劄竹哈福山肥河
哈温河木束河罕答河撒兒忽劄童
阿古河喜樂温河木陽河哈蘭城可令河
兀的河哥吉河野木河納刺吉河亦里
察河野兒定河卜魯丹河好屯河喜刺鳥
考郎兀亦速里河阿刺山随满河撒秃
河忽山古魯渾山阿資河甫里河答
刺河撒只刺河阿里河依木河亦文山
木蘭河朵兒必河甫門河納木河童寬山
兀魯罕河罕山者帖列山木興友帖
牙魯刺魯益實乞忽兀里奚山希灘河
弗朵秃河阿者迷河撒乂河幹蘭河阿直
河木忽刺河欽直河克默兒河察刺秃山
嘔罕河阮里河列門河秃都河實山
忽里吉山莫温河薛列河卜魯兀葛林
把城礼肥河忽石門礼嶺木里吉忽兒
海伏里其乞勒尼愛河把河禾屯吉
失里木阿倫古里河塔麻速木興河木
刺河喜申使坊河甫兒河亦麻河兀應
河法因河阿答赤河古木山葛里哥督
罕河建州左只兒蠻兀刺順民嚢哈兒
古魯满涇哈兒蠻塔亭也孫倫可木
河弗思木弗提幹朵倫哈兒兮阿兒温
河連塔兒河五屯河文城和卜羅老哈
河失兒兀赤卜忽秃河可河乞塔兀刺
忽渚冬河劄眞兀思哈里忽魯愛吉灘
河赤馬忽山河眞同眞亦東河亦迷河
建州右益實左阿塔赤河塔山左城討温
千戶所二十(係永樂間置)
兀者托温兀者穗勉赤兀者屯河兀者揆野
木海刺兒哈流温二秃河竦和兒哈三
哈刺哈兀的罕可里踼五音只陳鎻
郎哈眞河得的河粤江江哈魯門三古賁
河敷答河
安南
自交州府(至南京七千七百二十里至北京一萬一千一百六十五里)
古南交之地明洪武初安南國王陳日煃率先歸附賜
安南國王印傳至日焜其臣黎季犛篡立僣稱偽號永
樂四年新城侯張輔西平侯沐晟以兵俘獲季犛父子
求陳氏後無所得因郡縣其地置府十七州四十七縣
一百五十七衛十一所三市舶司一縱二千八百里横
一千七百六十里又建交趾布按都三司于交州府改
鷄陵關為鎮夷關洪熙元年寇孽黎利攻劫都邑命將
討之宣德二年安南擅立陳氏後曰暠者主其國詔即
封為安南王後利篡暠自立遣使謝罪請命許之罷郡
縣事在荒服列傳
交州府(領州五縣一十三)
州慈廉福安威蠻利仁三帶
縣東開慈廉石室芙蒥清潭清威應
平平陸利仁安郎安樂扶寕立石
北江府(領州三縣七)
州嘉林武寕北江
縣嘉林超類細江善才東岸慈山善
誓
縣至靈峡山古費安老水棠支封新
安安和同利萬寕雲屯西岐淸沔
建昌府(領州一縣六)
州快
縣徤昌布眞利東結芙蓉永涸
鎮蠻府(領縣四)
縣廷河太平古蘭多翼
奉化府(領縣四)
縣美禄西眞膠水順爲
建平府(領州一縣六)
州長安
縣長安大灣安本望安寕黎平
三江府(領州三縣五)
州洮江宣江沈江
縣麻溪夏華清波西闌古農
宣化府(領縣九)
縣曠當道文安平原底江收物大蠻
楊乙
太原府(領縣十一)
縣冨良司晨武禮洞喜永通宣化弄
石大慈安定感化太原
清化府(領州四縣一十二)
州九真爱清化葵
縣安定永寕古藤梁江東山古雷農
貢宋江俄楽磊江安楽
又安府(領州四縣一十三)
州驩南靖茶籠王麻
縣衙儀友羅丕禄土油偈江真福古
社土黃東岸石塘竒羅盤石河華
新平府(領州二縣三)
州政平南靈
縣衙儀福康左平
順化府(領州二縣一十一)
州順化
縣利調石闌巴閬安仁茶偈利蓬
令思蓉蒲苔蒲浪士榮
升華府(領縣一十四)
縣升華思義四川黎江都和安傋萬
安具熙禮悌持羊白烏義絶鵝杯
廣威州(領縣二)
縣麻籠美良
嘉興州(領縣三)
縣籠蒙四忙
歸化州(領縣四)
縣安立文盤文水尾
宣化州(領縣三)
縣赤土車來瑰
演州(領縣三)
縣瓊林茶清芙蒥
西蕃
古吐蕃羌屬元于河州置吐蕃宣慰司又于四川徼外
置碉門等處宣撫司郡縣其地設官分軄明洪武六年
詔吐蕃各族酋長舉故有官軄者至京授軄遂置五衙
門建官賜印俾因俗為治以攝帝師喃加巴藏卜為熾
盛佛寳國師亊在荒服列傳比歲或間歲赴京朝貢今
其地為衛三宣慰司三招討司六萬戶府四千戶所十
六
都指揮使司(衞二)
烏思藏朵丼(洪武中置)
朵甘思刺宗索里加長河西多八参孫
加入兆日納竹倫荅果由河里可哈思
的孛里加思東撒里土兒干参卜郎刺錯
牙泄里&KR0309;
赤斤蒙古衛(東至肅州界四百三十里至沙州界一百八十里至北京七千里)
古西戎地元時為瓜州地屬沙州路明永樂二年故韃
靼丞相苦木子塔力尼等率所部來歸詔建本所以塔
力尼為千戶賜誥印尋陞衛以塔力尼為指揮十一年
遣頭目鎻南吉利刺等送擒獲叛鹵老的罕等至京受
賞塔力尼卒子且旺失加襲朝貢不絶
罕東衛(在甘州衛西南)
古西戎部落明洪武三十年通貢因置衛以酋長鎻南
吉刺思為指揮僉事永樂二年鎻南吉刺思同兄荅力
襲等十六人貢馬又令塔力襲為指揮頭目奴奴為指
揮僉事各賜冠帶鈔幣歲貢不絶
定安衛阿端衛(東至罕東衛北至沙州衛)
韃靼别部其地廣袤千里明洪武七年撒里畏兀兒安
足王卜煙帖木兒遣使貢鎧甲刀剱賜以織金文綺命
其酋長立為四部給以印章曰阿端曰阿眞曰苦先曰
帖里八年立為定安阿端二衛俱遣使入貢
曲先衛(東抵寔安衛北距肅州衛)
古西戎部落元置曲先荅林元帥府明永樂四年置曲
先衛以土人散西思為指揮同知正統二年頭目黑麻
遣指揮火丁等朝貢
哈密衛(南抵沙州西拒火州北連瓦刺東南至肅州一千五百一十里)
古伊吾盧地在燉煌郡北犬磧之外為西北諸胡往來
要路元為忽納失里者封威武王改封肅王明永樂二
年設哈密衛改封安克帖木兒為忠順王以其頭目馬
哈麻火只等為指揮等官三年忠順兄子脱脫俘居中
國襲封遣還賜以誥印六年脱脫暨其祖母速哥失里
俱遣使朝貢九年脫脫卒以其從父子免力帖木兒嗣
改封忠義王賜誥印朝貢不絶每為西蕃所苦事在荒
服列傳
兀良哈(東接海西西連開平界北抵北海)
本春秋時戎地秦為遼西郡北境漢為奚酋所據元為
太寕路北境明洪武中以兀良哈地置三衛以處降胡
為東北外藩命其長為指揮使指揮同知各領舊部永
樂中葉之事在荒服列傳
泰寕衛指揮使司(自廣寕前屯衛至廣寕迤東白雲山)
朵顔衛指揮使司(自古北口至山海關)
福餘衛指揮使司(自白雲山迤東至開原)
徼外受封朝貢諸國(事在外國列傳)
朝鮮國(東西南瀕海北鄰女直西北至鴨綠江自國城至北京三千五百里)
洪武二年國王王顓表賀即位賜金印誥命封高麗國
王後侍郎李成桂篡主瑶請命詔許之更號朝鮮永樂
元年詔許成桂子芳遠襲封以後朝貢不絶
日本國(四際海去閩浙近其朝貢由浙寕波以入)
洪武四年國王良懷遣使僧祖朝貢以後數歲一至凢
嗣立皆受册封永樂初封其國壽安鎮國山鐫御製碑
文其地
琉球國(在福建泉州之東朝貢由福建以達)
其國逆拒元使唐宋以前未嘗朝貢洪武中遣使請命
永樂後并受册封
火州(東哈密西亦力把方南于闐北瓦刺東南至蕭州凢一月程)
元時號畏兀兒地明初平西域置逹魯花赤監治之永
樂七年遣使朝貢宣德五年火州王哈散同吐魯番萬
戶賽因帖木兒柳陳城萬戶瓦赤刺等貢馬及玉璞
亦力把力(東沙州西撒馬兒罕南于闐北瓦刺東南至肅州三千七百里)
元世祖立宣慰司後置元帥府領屯洪武二十四年國
王黑的兒火者遣貢永樂四年國王沙迷查千𣸪遣貢
十六年其頭目來朝言其王納黑失只罕為其從弟丕
思所弒改舊號别失八里為亦力把力正統以後貢使
不絶
撒馬兒罕(東亦力把力西哈烈東至蕭州九千里)
元駙馬帖木兒主其國洪武二十年帖木兒遣回回满
刺哈非思等入貢永樂間其孫兀魯伯遣貢以後貢吏
不絶
哈烈(東北至撒馬兒罕一千四百里東至蕭州一萬一千餘里)
元駙馬帖木兒之子沙哈魯為速魯檀猶華言官長也
建文四年詔諭其酋長永樂七年頭目麽賚等朝貢正
統二年指揮哈只等貢馬及玉石
于闐(東曲先衛北亦力把力東北至蕭州六千三百里)
永樂六年頭目打魯哇亦不刺金遣使貢玉璞
占城國(東距海西雲南南真臘北安南東北至廣東半月程至崖州七日程)
元至元間國王孛由補刺者吾内附後子𥙷的負固洪
武初其主阿荅阿者首遣臣虎都蠻朝貢詔册封為王
自後朝貢請命不絶
暹羅國(在占城極南)
本暹與羅斛二國元時併于羅斛遂為一國洪武初國
王參烈昭昆牙遣使臣奈思俚儕刺識悉替等進金葉
表貢詔賜大統曆永樂初王昭禄羣膺哆囉諦刺遣使
奈必表貢賜古今列女傳乞量衡式與之
瓜哇國(東抵古女人國西抵三佛齊國南抵古大食國北界占城國)
元時負固兵之不克洪武初國王昔里八刺遣其臣八
的占必等朝貢納元所授宣敕二道自是朝貢不絶
真臘國(東北占城有二種)
洪武初國王忽兒那遣其臣奈亦吉郎等表貢使遣不
絶
滿刺加國(在占城國南朝貢自廣東以逹)
前代不通中國永樂三年國王西八兒速刺遣使朝
貢賜印誥封為國王九年嗣王拜里迷蘇刺親率其妻
子來朝厚賚而還又順三年王無答佛呶沙卒其子蘇
丹茫速沙請命馳詔封之
古麻刺國(東南海中)
前代無考永樂中國王哇來頓本親率其臣来朝至福
川卒詔謚曰康靖勅&KR0830;閩縣有司歲時致祭
拂菻國(東南滅力沙北海皆四千里西海三十程東自大食及于闐回紇抵中國)
宋時通中國元不至洪武四年詔遣其國故民捏古倫
齎詔諭之乃遣使朝貢
三佛齊(占城國南五程其朝貢自廣東以入)
唐天祐中始通中國洪武四年國王哈刺札八刺(卜)遣
其臣玉的力馬罕亦里麻思奉金字表朝貢使遣不絶
浡泥國(去闍婆四十五程去三佛齊四十程去占城三十程其朝貢自廣東以入)
宋時始通中國洪武四年國王馬漠沙遣其臣亦思麻
逸表貢永樂三年詔封浡泥國麻那惹加那譌為王給
印符誥命六年率其妻子來朝卒于南京會同舘詔謚
恭順賜&KR0830;之其子遐旺襲封歸國是後貢使不絶
西洋瑣里又瑣里(两國風俗頗近)
前代無考洪武五年國王卜納的遣其臣撒馬牙茶嘉
兒幹的亦刺丹八兒奉金字表朝貢并圖其土地山川
以獻
韃靼(東兀良哈西脱忽麻及撒馬兒罕北盡沙漠)
北胡種落不一及蒙古代宋稱號曰元十四傳天命歸
明元順帝遁沙漠其後自殘部屬率來欵附洪武二十
五年遣將周興敗之于撒撒兒山永樂間封本雅失里
所部馬哈木為順寕王阿魯台為和寕王巳而叛服不
嘗親征者屡後本雅失里之妻率其部屬來朝願居京
師宣德中馬哈木攻殺阿魯台求元後脫脫不花立為
王居沙漠之北而馬哈子脱驩脫驩子也先居沙漠西
北瓦刺地正統初遣使朝貢
百花國(東瓜吐土西滿刺加屬三佛齊)
前代無考洪武十一年刺丁刺者望沙亦遣其臣八智
亞壇等来朝貢方物
西洋古俚國(東坎兒美北狼兒奴東南柯枝)
古俚為西洋諸番之會永樂元年國王馬那必加刺满
遣其臣馬戍朝貢
榜葛刺國(東南蘇門答刺即東印度)
古府西天有五印度此東印度國也永樂六年
國王靄牙思丁遣使朝貢踰年又遣把一濟等貢麒麟
等物
古里班卒國吕宋國合貓里國碟里國打回國日羅夏汝
國忽魯母恩國柯枝國婆羅國阿魯國錫蘭山國甘巴
國麻林國蘇綠國蘇門荅刺國彭亨國忽魯謨斯國加異
勒國祖法兒國溜山國阿哇國招納樸兒國
自古里班卒以下二十二國前代無考永樂中古里班
王遣其臣馬的吕宋國王遣其臣隔察老合貓國王遣
其臣回回道奴馬高碟里國王遣其臣馬黑木打回國
王遣其臣麻勿日羅國王遣其臣文那打時鎮母恩國
王遣其臣已即丁柯枝國王可亦里遣其臣完者荅兒
婆羅國王遣其臣勿黎哥阿魯國王速魯唐忽先遣其
臣滿刺哈三錫蘭國王不刺葛麻巴思刺查奉諭不至
及正統中遣其臣耶把漠的里啞天順中國王葛力生
夏刺昔利把交刺惹復遣其使甘巴國王兜哇刺查遣
其臣得名葛葛麻林國王遣其臣蘇綠國東王巴都葛
叭荅刺西王巴都葛叭蘇哩峒王叭都葛巴刺卜各率
其妻子頭目蘇門國王瑣丹難何必鎮遣其臣阿里
彭亨國王遣其臣蘇麻固門的里謨斯國王遣其臣馬
刺國王者麻里奈那遣其臣别里呆不來祖法
國王亞里遣其臣溜山國王亦速福遣其臣阿哇國(王)
昌古刺遣其臣先後來朝并貢方物獨招納國王一不
刺金奉諭未至
天方國默德那國白葛逹國
天方古筠冲地舊名天堂宣德中國王遣其臣沙獻默
德那即回回祖國宣德中國王使其臣隨天方使白葛
逹宣德中國王遣其臣和者里一思並來(朝)
貢
又有小葛蘭南巫里覧邦淡巴須文達那碟里默德
蘭丹竒刺尼夏刺比屈察尼烏涉刺竭阿丹魯密
那捨刺齊八可意坎巴夷替黑葛刺八荅黑商羅門
落凢二十三國咸來朝貢給勘合文册
按晉書十二次分野始于角亢者以東方蒼龍為首也
