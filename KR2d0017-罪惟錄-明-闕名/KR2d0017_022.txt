罪惟錄列傳卷之二十二
隐逸列傳總論
可無出不淂不隐逸也不以傳叚泄似矯然不矯不能擉
是其是世口膾炙兩處士而一不真渊明令彭澤六十日
是六十日彭澤令令也非處士也應以逸運外臣例之矣
若林君𣸪則诚長介子之風者哉且夫巢由之時天子無
天下之樂為之臣者擔水火稼穡最鉅不易勝任故寕謝
之而後世紛華醉心一釋褐便睨雲霓而能葆其清素掉
頭衡沱䡔巢由更難頋逸運之與隐逸迩雖似而窹寐不
同彼欲為勝國之遺逸此但安康衢之歌呼有心與無心
不以易也然又不能無辨圭組之门往往如水蓬蓽之
門往往如市則嘗有持管魏之隐而捷弋箕穎之名自
麋公以往至于太白山人咸可淂而論矣
隐逸列傳
吴宗元鄭淵陶宗儀鄭栢林希蔭
吴宗元字長卿浙江山隂人有孝行母病夢白衣神人謂
曰汝壽止此以孝為延一紀元末宣慰使辟宗元使受職
太息曰力田將母己矣何以仕為就浦陽鄭義門請其家
範循行之及卒為服朞功緦麻者千指
鄭渊字仲&KR0636;浙江浦江人師宋潜溪潜溪稱渊頗聞道侍
毋病疽跪而進藥膝為生胝母復病渴以不得西爪死遂
終身不食瓜頗走人患難元季薦為書院山長不就國初
求賢有司請以瞶辭
陶宗儀字九成浙江黃&KR1104;人元末舉進士不第即棄去學
古兼工書法淛帥秦不華南臺御史丑閭累辟皆不就吴
士誠議署軍諮不往洪武初以人才薦病免藝圃一區過
半種菊性喜獨酌歌所自為詩據掌大&KR1744;人莫測也著說
郛乙百卷輟耕錄三十卷書史會要九卷四書備遺二卷
鄭栢字叔瑞浙江浦江人隐居著書蜀王聞其名不能致
曰清逸之士也人以清逸處士稱之所著有聖朝文纂文
章正宗并續金華賢逹傳進德齋集
林希蔭字宜民廣東揭陽人通五経尤精於春秋與潮士
林厚相友善永樂中俱以孝廉舉希蔭獨不應詔厚累官
參政希廕家食自如天順間海寇蹂里大書其門林先生
廬犯一日泛舟遇賊賊見衣冠偉整知以為希蔭謝去族
人訟郡守吕希蔭貭之涕泣曰不能化族黨致訟希蔭罪
矣訟已
論曰國初中無所感而丼石隐吾自其赴元召知之宗
元渊䔍孝友宗儀柏希蔭皆大著𫐠子曰隐居以求其
志此之謂矣
張介福王寵邢参
張介福字子祺自覃懷徙吳少從許衡游制行有幅無或
斥越貧不能具夹𥜗或以紵絮遺之不受自以不及飬不
敢禄仕&KR0655;介必以礼偽吳兵入其家危坐不為𧺫斫面仆
地久甦𣸪取冠戴之坐自若兵駭以為鬼物走去迹其相
父墓則又介福冠而坐廬益號散士誠闻而欲致不
淂乃使其弟就情語以母乘亂貫貪天禍餽之金不受病
且死谓其友曰吾志慕古未能萬一惟無污于時庶幾哉
王寵吳人工書淂晉魏法性雅飾博記游于蔡羽所名鵲
𧺫為夀百後不以無所進茟馬失色曰使自汚傷不乃見
輕尚書顧璘極推之為诗与文微眀近而格稍遜悒悒無
所試用恣扵酒而隼王世貞履吉餖飣嚴整不耐咀嚼
邢参字丽文性湛默好書立士行講授里中昌糓諸子皆
与游貧不能朝夕亦竟不娶獨居里中以参性崔異干令
子弟就教或大雪累日盎無粒粟兀坐如朽株好反念之叩门
入参無慘廪色苐一語請觀新淂句若何或連雨𣸪往視之
則所屋三角墊参手韻側弁哦坐其一角見卧榻沾&KR0668;仍怡
然早新淂句又若何盖不粒者累日矣昌糓論參有四懿
居約而恬愉操穊履方劉鳳云吳士喜任侠若参者有道
君子也
論曰觀子祺行履許衡之教如斯而己乎王寵小矣自棄世
故棄之也若丽文之不娶以故不效王賓然所為安貧楽道
則㦯之有矣
顧仲英
顧仲英崑山人少為輕侠通賓客豪扵郡邑三十始
折節讀書家故饒益購古图籍彛噐自谓能瑜假然不
能不寄耳目於人鍳益精則益工為偽以誆誤之扵是凡
不值一錢百什襲不輕示人護惜過於其子習流至今不悟
嘗築舘茜涇狎賓客日夜其所交若張楊維禎抲九思
李孝先張雨于彦成琦璞等咸擅名一時庭宇藻丽供張
華侈声楽盡妙選長𬒮纖履招若狂诗歌間作才藝相
若違近傾企元嘗辟召不就偽吳時至欲付吏乃避去久
之用子恩為尉爵錢塘男丧母哀毁慕自髠洪武初見
時變恐不免故將易服逃竟与倪元鎮並以大家為張氏
客見法
論曰以子恩不淂己也時有馬麐以元亂僻居海濱营
田榖自晦苑囿禽魚讀書脩餙州郡豪傑多造云常引
避不見則又以貲自全者欤
袁凱
袁凱字景文别號海叟松江人負詩名有海叟集行世洪
武中以御史奉命同皇太子錄囚太子有所失出凱有陛
下法正太子心慈之奏上以其持兩端下獄凱不飲食三
日上以太子故遣人諭之食尋釋之凱惧禍偶過金水橋
詭作風疾仆不𧺫或云上疑其偽以木鑚觸其膚忍痛不
為動放歸凱毁形嘗自縶行市上使之者伺之向使者唱
月兒高還報凱果風淂免
論曰以偽風自全有之即法正心慈二語何至犯不赦
而出此木鑚毁形益齊東矣
王賓(韓奕)
王賓直隷吴縣人負異才貧居自爱未冠父殁遂終身不
冠凢經籍子史無不該貫精詩文亦悉乾象與袁柳庄至
契自晦為狂人不娶不仕藥點其面髽髮短服行歌道旁
故舊訪之箕踞捫虱不相酬對太守姚善造其閭避去後
乃屏騎從入其室折節下之與語皆關時故後姚廣孝功
成掃墓謁賓至三終不見廣孝從門隙窺的呼之賓曰和
尚差哉盖以吴音絶之也性至孝毋卒既葬䰟附杖歸賓
呼杖輒應久之絶著有吴名賢記古跡詩皆竒崛艱深語
其友韓奕字公望博學工詩與賓皆隐於醫太守善囙賓
致奕奕終不往一日偶詢奕在楞伽山亟與賓客往訪之
奕遽泛小舟入太湖去善嘆曰韓先生名可得聞身不可
得見也著有韓山人集賓醫學得之戴原禮而盛寅復從
賓得其傳醫有竒騐
論曰賓高絶俗不邇声華矣不冠缺父命廢礼寔失紹
先大義而不娶以致無後不孝之大何辭孟夫子所云
己甚賓与奕是也按奕係宋忠献魏王琦之後幼矝莊有
威動止不苟衆嚴憚之長乃傲僻遇野庐踞坐終日人叩之
終無所對衆目以為狂与賓俱以狂為醫不自醫狂
楊黼(黃流)
楊黼雲南太和人生成弘間通五經尤好釋典工書善篆
籕人或勸應舉曰不理性命理外物乎庭前有古桂樹大
合抱額樹曰桂楼棲其上著書編摹皆用小古篆片硯欲
乾滴桂露輒滿不常下桂也嘗以方言著竹枝詞千首皆
發明無極之旨蜀有無際大士辞親往訪之半道遇異人
曰見無際不如見佛苐歸入門所見是也及歸其母方迎
門因悟曰孝吾母是佛矣復登桂楼注孝經數萬餘言引
証群書極慱後入鷄足棲羅漢壁石窟山十餘年毫秃皆
不棄作筆塚於西原瘞之為銘以志年八十矣子孫迎歸
忽促沐浴令子孫拜别曰明日吾長行果明日卒棺殮訖
燈火熒熒家人黼被所殮衣竟自外入大笑曰楊黼先生
今日纔了事也己忽不見時有黃流者居玉岐之陽其為
學根㩀六經以獨子絶意仕進弘治初與同邑䔥子鵬並
徵鵬得嘉興教授流固辭不受旌門
論曰楊子五經誤為禅矣黃子尊經而以獨子不仕較
見佛入門訣頗直捷
吴珖陳鶴(一瓢道人)
吴珫字汝秀浙江長興人隐居蒙山五十餘年自號甘泉
子著書有三才廣志史類文編凢千卷又深曆數勾股之
學常苦問難無人慨然曰所學非所事所事非所學何以
增長吾智正德中夜觀乾象曰旦有竒士托我令童子候
之晚得一儒服者不自通冐入坐久無所言珫曰公非凢
人可告我儒者辟人語則劉南垣忤逆瑾罷官夜泊慮逮
傍徨也相與訂交居停久之珫與山人孫一元龍霓等結
社自娱以不見世為荣尚書劉璘曰吾舍丼泉如病肺渴
陳鶴自號海樵山人世襲南海百戶正德中從遊名山樂
之棄官好客放論今古凌跨恢宏詞章書畫無不依法盡
致將造顧尚書璘先一夕璘夢李白至及見鶴也璘嘗云
鶴氣凌邁似東方朔才敏贍似劉穆之其為瑣屑藝劇忽
整衣幘談理道辦世務又大類曺陳思云時有一瓢道人
匿其姓名敝幘蓬跣擔笻竹杖掛一瓢行澧中與新河宋
應登善宋工詩道人作畫多是大龍遊戲風雨晦冥臨畫
啣䄂奮𬒮瞑目逾刻信手便得華陽王焉之改舘一日請
王营黃腸既成坐其中令人舁之拱謝諸知既出郭而死
論曰珫知天鶴入夢一瓢知死皆有獨得
王古直
王古直浙黃&KR1104;人慱學工詩性簡傲正德中嘗與黃侍郎
孔昭謝侍郎鐸忘形交遊京師偶鄕故㘴事問之并閉獄
主事李廷美錄囚異之檢䄂得柯學士句令賦日影詩廷
美嘆服長揖出以是知名旅食三十年或贈以童僕謝不
受不置釡甑唯大籠五六過半貯古書畫及所手著詩文
間置壺鐺酒茗晨夕吹火引數勺啜蒸黍輒鐍之遍足
跡名勝偶自觸其泡燈碎為不怡竟日曰吾生計此盡矣
方作草書而一椽吏至遽擲茟若敗吾興目毒之猝裂此
草椽怒路辱之則䄂手往承曰王古直生宜一拳掾笑去
或勸且應制瞑目曰少年不為乃為之則何不借一薦綰
襍組大言曰彼束帶良苦寕以辱我惟對酒陶然微醺輒
語人此古直功名事業矣
論曰此所為隐扵盧市者哉
孫一元
孫一元字太初陜西人嘉靖中不亊舉子章句日闔戶獨
居家人亦罕窺其面年十八入終南山再入大白嚼草木
居息大崖下時有所得赤脚散髮走最高峯持古木松根
扣巨石為歌歌曰飡蘭桂兮薜荔衣卧虎豹兮從蜺螭笑
蒼雲兮胡不歸又歌曰悲萬役兮焉終乘元氣兮游無窮
聊歸来兮山中自號太白山人云性無所好獨喜為詩凢
感佚思作可喜可愕可悲可嗔一以寓之或欲薦之朝輒
撫掌大笑不為荅久之東入華山南浮湘漢登衡祝融峯
返嵩山渡汴謁闕里思孔夫子遺文依依不忍去遂止岱
宗日觀峯觀夜半日出滄海中發狂大呌復南徑吴入越
探會稽兩穴訪天台石橋返遇石州殷雲霄於太湖語合
意則渡楊子江訪雲霄東海上與登孤山闞海門飲别
去殷子曰吾嘗與一元縱論古今成敗得失(豪)傑士志術
有成有不成愕然驚聽也
論曰此太白山人遊記然可以想見其激宕之致
