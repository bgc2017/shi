罪惟錄列傳卷之十六
乘時諸臣列傳總論
宋人嘗以忌君事仇責齊之仲父仲父不服仲父曰仲時
君臣之義未眀也不知所以為君豈知所以為仇先公扵
紏與白非有成命然則但曰諸公子仲不過為諸公子奔
走倘無内難某公子淂立諸公子皆在北面之列仲奔走
諸公子之列安淂輒君子紏且國人奉先入
小白仇小白設使子紏知不可争投戈入
叙家(人)能且呼白君乎仲既呼白君又𣸪能
呼紏君乎上為
仲以罪賊其扵
其君能以社稷虛左夀其弟紏乎抑能坐受
其弟紏不不淂不比扵成王之處二叔無完
子紏矣之射鉤從出亡之義其請囚守事齊之義
非二也明是義而靖難諸臣不淂託夷吾以自觧矣其不
入扵叛逆之幸不誤贊周谷䓁王事敗而無所處也君
以功錄則附其君曰當其時者之倖也至
扵奪门曾密聞之后矣初以太后命監國則継以太后
命𣸪辟似無必有伊霍之忠之才奉太后眀旨于
天以不宜廢自立其子且錮其兄使不淂入其
母朝其故君于啓南宫迎上皇朝昧爽然而勢有
不能也倉皇先冐竊弄二字萬一景皇以兵逆拒臣
南宫者事成賊其弟雖以快臆而䁀定社禝大功致不終
諸臣不免扵&KR0647;事不成勢必寔景皇以無兄之罪而諸臣
益不免扵&KR0647;故亦曰當其時者之倖也倖云者私也世庙
議礼不揣扵情拘古太甚矢口父子互易一語古今不能
易礼徔宜期于不悖于情于理而止夫興王止一子
獨子雖支豈能為人浚既巳失之於先矣按譲皇尊故
皇太子為皇朝夲生母皆稱皇太后即乳母亦並
尊稱夫人類其
豈天子出継獨缺然恩典乎先臣學士楊士竒淂移
封其本生故祖之無後者此舊例可推也又指揮何誠請
追崇恩養父母詔可之許恩飬而况夲生夫不獲尊其母
如皇而反夷之臣子之列乎是故継統継嗣之說曲
觧也而有其至當稱本生皇父尊以帝號加謚稍减扵常
謚數字以示異立親庙扵京師時享而尊本生母為太后
稱兩宫亦猶凡皇帝之称兩宫也且夫以興献䓁於諸父
行無異數無論皇帝即天下萬世之人心安乎而議礼者
之心頋安之乎或以夲生之說無所夲按太祖孝慈錄亦
以意行當日諸臣不非况乎斟酌百王議礼原自天子為邦
之訓宣尼以周臣而尊夏殷若曰如有王者因革准乎此
即以為後王法可也至扵入廟尊宗諸僣越未免出扵激
初諸臣慫惠帝雖不及此而後無所匡救則前屯所為似
乎逢君兼之植党其隐不足述也以公而逃扵私也是故
三朝之臣皆曰乘時
乘時諸臣列傳
姚廣孝
姚廣孝幼名天禧直隷長洲人性早慧通儒書初從相城
道士席應珍涉兵書術家言攻占候一曰語父恕兒不楽
從父為醫碩學佛法祝髮里中妙智菴更名道衍字斯道
好為詩律高簡洪武六年給廣牒覺林寺友人王行私異
之嗟未遇時耳萬戶侯匪異事衍嘗遊弔京口摇膝豪吟
有萬歲楼空夜月寒之句(詩曰譙櫓年來戰血乾烟花猶自半凋殘五洲山近朝雲亂萬)
(歲搂空夜月寒沍水無潮通鉄甕野田有路到金壇䔥梁事業今何在北固青青眼倦看)僧宗泐私
誡曰此豈釋子所當言意小南朝矣七年宋濓薦會稽釋
氏郭傳文成雄贍上覧之為著拔儒僧文明年詔天下僧
能通儒者言給官衍就禮部試中選不碩仕賜僧服還山
十五年孝慈皇后崩詔十王之國王與高僧一諷經禳薦
衍以宗泐薦得見燕王藩邸則乘間請曰臣觀大王骨相
非常英武冠世今皇圖草昧東宫仁柔碩厚自愛大王試
乞臣府中臣奉白帽着王此隠語王著白其文皇也王乃
自求衍扵太祖得從至北&KR0685;上崩太孫嗣立往&KR0901;削奪諸
藩且及燕王惧手策令衍卜衍附耳曰卜天子乎王曰嘻
母妄言死矣衍乃辟左右進曰主上猜間宗室歴五王未
己矣大王先帝所愛也神明英武得士心主上所最忌也
夫燕勝國之遺而北方雄鎮也其民習弓馬地饒枣桑悉
雄薊屬郡之材官良家子彀甲可三十萬粟支十年大王
之護衞精兵投超距者又不下一二萬鼓行定山東略
河南勢若建瓴下誰與抗逆大王即不南机先發𣣔高卧
得耶旦暮匹夫矣臣窃幸大王卜之心已而上惟齊黃議
密詔北平都指揮張信執王燕邸以聞信露王&KR0901;驚疾召
衍議便殿王為嘆息泣下衍曰天之所與誰能廢之王因
問師期當若何曰待吾師時簷瓦忽無故堕地碎王為不
懌衍曰會改正色吉適兩司吏奈亨李友直持密旨復至
王廹兵𧺫衍請收張昺謝貴䓁疾攻九門出祭纛見被髮
而旌旗者蔽天王頋衍此何神曰向固言之吾師北方之
將玄武也于是王亦被髮服劍相應是日暴風雨王不寕
衍曰飛龍在天風雨從之元吉王兵南行衍輔世子居守
送王郊曰江南有方孝孺者即不肯䧏幸勿殺&KR0901;之讀書
種子絶矣時與前布政使郭資合謀守禦而衍力居多南
行進止王輙緘書飛騎間衍並條答去且曰師必克但費
两日燕師圍濟南不利去鉄鉉與盛庸合兵進復德州諸
郡縣及東昌燕師再北徔還北平衍曰王不聞乎費兩日
兩日昌也燕王遽有金陵衍功第一大封衍&KR0901;固辭乃授
僧錄司左善世居慶夀寺久之衍侍上若有不豫色上詰
之對曰臣早待漏午門與吏部尚書言歴五階而上言巳
歴五階而下臣誠劳上曰朕故思逸卿也即日拜太子少
師復姚姓賜今名廣孝諭留髮辭賜之第亦辭許娶妻謝
不奉詔賜二宫人受之不復近侍講太孫輔太子南京尋
命監脩高皇帝實錄成出賑蘇湖廣孝有姊初聞衍從燕
起數呼衍和尚慈悲如是乎至是盛衞還長洲求見姊姊
閉不納曰貴人来何為廣孝退昜僧服固請姊固不見久
之得入中堂廣孝遽遥拜姊曰勿拜學浮圖不終姊安得
有若弟拂衣入不復出故人王賓隠君子也廣孝就見之
三不可廣孝慚而退六年入朝北京時廣孝年八十有四
矣自號獨菴老人或曰逃虛子三月預知逝期上臨問後
事對曰臣出家復何事幸釋季潭獄上從之歛袵端坐而
寂七日異香不散上為卜地西山礱石建塔而火之心舌
與齒堅固不壊得舍利皆五色為御製神道碑廣孝官太
子少師推忠輔國恊謀宣力文臣階特進榮禄大夫勲柱
國追封榮國公謚恭靖加贈少師追封祖菊山父恕皆資
善大夫太子少師如其官祖母周世費俱夫人官其養子
繼為尚寳少卿廣孝所著有逃虛子集別有道餘錄則專
詆程朱其友張洪嘗云少師與我厚無以報之但見道餘
錄輙為焚棄或有見其焚餘漕河尚書劉東星家遺像留
崇國寺髠頂加唐帽状貌精峭上有題偈即廣孝手跡云
洪熙元年侑享成祖廟廷嘉靖九年移祀大興隆寺罷侑
享
論曰自弥勒降生而明王出皇覺寺為初造覺林寺為
再造盖天禧諷經北平而老佛且面壁雲南矣時金陵
尚高座而摇膝之吟所云萬歲樓空何所指豈預為其
䜟耶抑侍燕壁時直指也觀䔥梁二字已似為北京地
知非京口偶然拈弄爾矣白帽献燕己属無王道餘著
錄又𣸪非聖嘉靖中正宣尼祀典而斥其侑享存像大
興隆寺嗟不淂分燈皇覺矣夫
按賜名廣孝亦有由初元世祖時授慶寿寺僧聦書以
官瀀其姓名為劉秉忠位至太保道衍欲附于忠後曰
廣孝位亦至少師子繼不知何姓初書酒望閶門恭靖
嘉其筆法端整偕與見上上令子少師故賜名継侍東
宫讀書文華殿授官歸視少師喪覆奏失言帝立逐継
而重䘏少師弟姪于相城相城者故吴属姚之先自汴
扈駕居此洪熙中瀀召繼改太常少師收継指継相當
貴可四品惜年不甚永僅四十有二按尚寳題名碑稱
継為文敏䕫之子是誤即否䕫自有子繼
張玉(子輔)
張玉字世美河南祥符人仕元樞密知院随元亾沙漠洪
武十八年自拔来歸驍善戰饒智計積功遷燕山左護衛
指揮僉事數從燕王出塞料兵進都指揮同知建文初燕
以強大見猜玉私與王曰朝廷以大王為吳濞即王亦安
能㘴𦵔醢也王心然之會都指揮張信問王疾大露朝廷
密旨王疾呼玉與副千戶朱能促入百人𧺫奪北平九門
扵是燕自制授玉能都指揮僉事議所向玉曰肘腋患無
如薊先薊及玉兵出而馬宣果以薊兵南下一戰執宣殺
之乘勝突遵化玉以百人先登城開并略密雲攻居庸關
時北平指揮使余瑱走懷来與都督宋忠合力禦燕忠故
怒其衆曰若家北平燕殘且盡及戰燕反其計令所為張
忠者出忠故將士家屬對陳相問勞衆喧吾都督宋欺我
也陣亂玉渡河大敗忠并鹵瑱下懷来永平及山後諸州
皆不守總兵劉貞以大寕兵十萬出松關向遵化撓燕燕
以計亂其將陳亨傾同事指揮使卜萬南禦長興矦耿炳
文之師扵真定玉以先鋒夜掩雄縣不備擒都指揮楊松
而都督潘忠自鄚州来援亦為所執遂斬松兵勢並厲時
炳文盛軍滹沱河東玉单騎覘之謂耿軍無律往往屯處
上常有敗氣玉曰急進勿失諸將以衆寡懸猶豫玉曰彼
衆而囂不必我整王顧玉笑曰吾唯若一人果大敗炳文
斬首三萬獲馬二萬匹所從徹侯名將李堅&KR1108;忠顧成等
率俘燕復敗安陸侯吳傑軍詔曺國公景隆即軍中代炳
文還益兵共五十萬而令江隂侯吳高以遼東兵與都督
耿瓛揚文合圍永平急王語玉九江無能為玉為我先永
平玉師指永平高返走追敗之王以計間高高罪去随又
以玉兵乘便襲天寕殺都指揮朱鑑挾寕王歸并䧏其所
轄朵顔三衛胡騎立五軍以玉將中軍趣援北平則景隆
方困北平玉率五軍環拊其背出城中兵夹擊大敗文景
隆弃師南奔巳而景隆復與武定侯郭英安陸侯吳傑以
兵百萬再進玉曰吾聞兵法先事者勝請營白溝河待之
復大敗景隆逼濟南戰不利拔還濟南兵躡東昌圍王數
匝玉與王失王馳出玉縱突連擊殺百數十人久不得王
没扵陣王重痛玉自撰文祭玉椃所服袍焚之以衣玉丘
福謂朱能曰王志氣如此何憂大業不成王遂以兵属玉
子輔輔衰墨即戎既定金陵論功封輔信安伯食禄一千
石與世劵追封玉為特進榮禄大夫右柱國榮國公謚忠顯
洪熙中加封河間王改謚忠武侑享成祖廟庭輔字文弼
永楽三年以玉故進封新城侯世襲明年問罪安南先是
安南黎季犛弑其君陳日焜以其子蒼更名胡&KR1039;自稱為
帝僣號大虞改元號蒼上乃以成國朱能為征&KR0595;大將軍
將二十五軍兵八十萬而輔為右副西平侯晟為左副晟
出蒙自輔從能出思明能半道䘚詔輔代總其軍時季犛
擁䘚七百萬㩀三江之險列栅七百里意坐老我師輔數
季犛二十罪進斬三關即嘉林臨江而屯左軍時亦至三
帶州與輔會輔以賊栅邊江無用武之地獨多邦城下沙
平袤可陣扵是輔壁西南晟壁東南佯旗鼓𣣔戰而别遣都
督黃中夜舁攻具越重濠梯多邦城指揮蔡福奪門入賊
驅象巷戰輔出畫獅蒙馬馬前衝象反走城破兩軍遂循
冨良江焚栅下徑搗東都賊焚西都保海島巳賊復𧺫捲
水陸師躡戰冨良敗走木丸江復遁悶海口我軍益乘勝
逼膠水及大安五年竆至日南州竒羅海口乃擒季犛并
其子澄而胡&KR1039;與其太子苪亦尋就縳上初諭輔安南平
宜訪陳氏後立之輔集父老會議皆云陳氏為黎所盡無
可後安南係漢唐郡縣地願復故事便論功進封輔英國
公食禄三千石予世劵時有陳民故官簡定初仇季犛輕
騎跳歸明從征為别將頗有功茲以天子廢陳後憤悖自
王僣號大越反化州寇交黔國公晟戰不利諸郡縣皆䧟
上乃更命輔往遂有季擴者自稱陳王後振卒應簡定安
南民不忍忘陳王大率歸季擴季擴故多權略謬稱簡定
為上皇使使来告襲位求封輔曰嚮者廣求陳王後不應
今乃故稱陳王後且反矣果陳王後不赦麾兵窮追獲簡
定季擴走去七年輔獲季擴黨二千人坑之築京觀焉召
還留晟迹季擴季擴潜别遣使至上前請䧏上竟授季擴
交趾右布政使廼季擴䘚制扵其黨不受命復反是時州
縣初設重䋲約交人頗為官吏將䘚所苦往往思故俗以
是賊酋所至輙叛從之惟交州一郡完上固復出輔曰靖
交非輔不可乃以大將軍印總晟兵往征之賊走海㩀險
荷花口輔率兵促至爱子江賊伏象陣逆輔輔令曰一矢
落象奴再矢穿象鼻否者如軍法象還走自蹂大敗十二
年擒季擴交平上命輔留鎮輔常追賊至茶偈江都督黃
中撓法不進輔斬中以徇中子間走哭訴上輔故死中上
不懌都御史顧佐伺上意請落輔兵權召還命豊城候李
彬代鎮輔還踰年季擴黨黎利者復反上竟不遣輔令它
將往稱有陳嵩者請為後上以問輔輔曰成勞不可失臣請
再行天子卒用儒臣議冊封嵩䘚棄交趾云於是輔兩從
上北征阿魯台是後絶大漠無鹵旋師榆木川召受遺命
令諸軍悉聽節度輔有女弟為皇貴妃女復侍東宫仁宗
即位冊為敬妃進輔太師時大行喪服滿礼部尚書吕震
請從吉服受朝是日上素冠蔴服出獨輔與士竒等三學
士如上服上嘆曰張輔武臣顧知礼以輔與經筵宣德初
年漢庶人且反心惮輔使枚青者暗結輔事成裂數郡王
輔輔執青以獻上擬親征輔曰假臣輕騎二萬可計日縳
闕下上曰知卿足辦此朕初服少欲見威卿但從朕及漢
平加禄三百石刑部奏决重囚命輔同五軍府九卿審扵
朝枉者釋之朝審自輔始也三年上特賜勅可輟府事朝
夕朕得聞單國重務正統初仍知經筵盖監修三朝實錄
矣加號翊運佐理輔雖𧺫家武臣然好對接文士常乞假
率武臣詣國子監聽講是日諸侯伯皆列坐祭酒李時勉
獨引輔敵體稱一時盛事云輔歴四朝天下倚重四彛莫
不知名閹振擅權每屬吏勲舊獨加礼輔輔亦稍委蛇十
四年輔七十二老矣振挾天子北禦鹵強行不復預軍政
及土木死扵難景泰元年追封定興王謚忠烮輔器宇洪
壮顧盻有威不妄言笑子𢡟襲父爵贈寕陽王萬曆中例
奪王爵定興王有二弟皆以奪門功仲輗封文安伯叔軏
太平矦或云輔敗逃還知不可生自猛死家人以陣亡聞
論曰忠武以八百人𧺫勢四促乃猝覆耿長興李九江
百萬之師靖難惟若一人矣建文中拔護衛殊䓁防燕
頋不及玉与朱千戶知人盖難㦲忠烈之功大南交可
預開彊而以王故屈其子文安太平倖也按嘉靖三十
二年承天府守偹杜正茂甓公觧掘地淂一碑碑隂
露人影簇擁騎導見者指為英國公遺像工役夜見甲
胄偉人從碑中出乘馬空馳從者百人天門開有衮冕
者揖去驚呼早碑上淂詩一首曰北伐遺明主南征拜
上公萬龍己盡醉長侍大明宫閱久經雨霧影迹化或
言英國貌稍似魏國徐鵬舉鵬舉生時家人夢岳武穆
至其家迹北伐句似武穆再轉世為英國者事近紅存
之
朱能(子勇七世孫希孝希忠)
朱能字士弘南直懷遠人父亮從太祖起兵積功至燕山
中護衞副千戶能代父官魁偉負殊力能手挽石狻猊可
百步常從燕王北伐取元太尉朵兒不花覆其軍建文元
年上謀弱燕王迫𣣔𧺫能教王偽械府中一二官屬箋布
政使張昺都指揮使謝貴至前親授之便執殺昺貴以號
令北平王從其計署能都指揮僉事師出王親為大將每
戰能居前鋒擁敢死二十餘騎所嚮辟昜從攻薊州先登
徇永平東略地至灤河還從擊雄先登從擄潘忠扵月漾
橋從破長興俣炳文真定斬獲數萬從援永平追敗江隂
侯高二十餘萬從攻曺國公景隆鄭村&KR0309;潰其九營得軍
資甲仗巨萬從攻白溝河追奔至濟南䧏其卒萬人從攻
東昌王以千騎突出陳後南兵望王處悉務王&KR0901;短兵猝
幾不得出能奮潰圍入左右莫敢當王乘間脱走張玉死
焉能在諸將中最少善戰而河間玉善謀玉既䘚軍事詔
能歴陞燕都指揮同知從攻保定三年大敗歴城侯盛庸
扵夹河復敗平安兵于藁城追奔至真定能先鋒冐庸中
堅殺幾萬人連戰順德大名彰德衞輝皆有功破定州戰
蠡南蠡南兵大潰四年以燕都督僉事攻東平殺判官鄭
華戰小河不利諸將氣讋願旋師能獨進曰殿下師一北
不可復即豈能北面事人乎遂擊劍誓衆縱兵深入連戰皆
捷尋庸與安等合兵六十萬依潼山為陳能率李遠等
設竒四面進大敗之復敗其援師都督陳暉擒平安等三
十三人䧏十萬衆自是長驅涉淮取揚州渡江定京師燕
王得國論封授奉天靖難推誠宣力武臣特進榮禄大夫
右柱國成國公為左軍都督府左都歲禄二千五百石予
世劵進太傅三年充征彛將軍帥師八十萬討安南師
既出上覧星象驚曰西師其有憂乎踰旬能䘚龍川追封
東平王謚武烈後侑享成祖廟庭子勇嗣頗拆節礼士歴
掌都督府上北廵佐仁宗監國復從征鹵將右掖宣德
初從平漢復從征沙漠加太子太保嘗代英國公輔掌六
師頗損威望以善事中貴人得久其位既與諸將軍分道
出擊朵顔諸鹵還進太保正統中上親征以勇為大帥時
閹振擅權呼勇受事勇長跪惴&KR0901;惟謹鹵逼駕急詔勇率
兵四萬迎擊冐入鴉兒嶺全軍没駕蒙塵兵部尚書于謙
等議失律奪其封久之上由南城返正曲赦諸失事追封
勇平隂王謚武七傳希忠世宗時歴掌府事提督十二
團營屡充冊禮使再進經筵及監修國史歴三朝代祀圓
立方澤礼卒追封定㐮王謚恭靖後以例奪王弟希孝以
錦衣勳衞累遷左都督持節察舉京兆諸不法神廟時以
太子太傅掌錦衣衞事常持大體不為操切或受詔杖言
官每用平恕多所全活上籌邊策六折節下士好拯人扵
難
論曰時中朝領兵長興以七十萬曺國以五十萬再以
一百萬歷城等以六十萬並靖軍不止數十萬幾三百
餘萬衆而燕山拔戍所遺但東平及河间能手耴資燕
多寡無定形也嗟乎即能果善戰而金陵不任戰燕豈
能高飛哉北面事人一語亦可追附河间長慮盖可勝
不可敗余論古牧野王賊之間在反掌与北平相矛皆
騎危非知天最悉未可以語此也
丘福(李遠王聦火真王忠)鄭亨(妾張氏入閨懿目中)
丘福燕護衞千戶也戅而鷙不諳文義善撫循士卒燕師
𧺫與朱張互力每戰勝諸將争鹵獲福獨後王曰丘將軍
功我自知之王入國苐功以都督僉事封淇國公漢王高
煦數從征伐會議建儲福希上所愛請立高煦不果仁宗
居東宫以福為太子太師永楽七年拜福征鹵大將軍率
左右副將武城侯王聦同安侯火真參將靖安侯王忠平
安侯李遠以精兵十萬討北鹵本雅失里上戒福勿輕即
未捷寕再之福先驅摧鹵前鋒渡臚胊獲鹵尚書一人以
為導輕進薄其營相持者一日鹵戰輙引却平安矦遠泣
諫鹵示弱深入必不利不聽以同安矦火真故鹵人使詐
與鹵和而身率騎從其後火真猶豫從騎皆泣下福按劍
勒行鹵衆奄至圍數重王聦李遠戰死福與火真王忠並
被執死之所失亾數萬上追奪福誥劵徙其家嶺南
鄭亨守大同年七十矣以功封武安矦在行間威惠並著
前呵一出犬豕皆匿避之朔望騎馬過城隍祠舉手曰大
哥善照看卒時語不及私但云國家後門將来何人勿壞
我規制妾張氏死殉亨贈淑人
論曰淇國摧鋒之才不能大將軍文皇善將蒋而此頋
失遣然勿輕寕再之諭巳灼見深入之誤矣而武成安
平同安靖安四矦咸不返奪封從家不足贖也死靖難
當襍見武略此當与燕山矦孫興祖楽安伯孫&KR0849;同例
開國靖難殉邊也而淂封寔由乘時云
顧成
顧成字景韶祖父操舟江淮間居江都為諸大賈紀綱諸
顧率負氣好事號拳捧顧成于諸顧中尤徤武每為人持
不平遇強項必挫辱之乃巳自文其背𣣔入水以禦龍罔
象有盗入其舟同舟震去成獨夜短兵閗盗&KR0901;披靡走事
張士誠不楽来歸常執繖盖侍上出入從攻鎮江偕十一人
奮閗入城衆不継盡為其所縛成絶縛蹴仆其執兵者下
水身亦投亂流中淂間歸青軍據揚州成以母在楊州往
說之降不淂以計將母亡去歴從中山寕河開平戰功陞
金吾衞副千戶帶刀宿衞洪武元年扈從陳州舟膠負舟
而行上壮之即日陞堅城衞指揮僉事從臨江矦時西取
蜀道調成都後衞總帥守之禽妖賊王玄保于重慶太袒
名其省曰四川隷以貴州歸附諸蛮以成為貴州衞指揮
僉事九年先後討平瓮傍洛邦洛河刺掌黃絲谷阻諸叛
蠻&KR0901;中懾成呼為老虎以止兒哭十四年從穎川矦友德
征雲南守普定為留浚出兵克西堡尝生擒十八人斬其
十七縦一人歸曰夜二鼓行盡敵矣二鼓亂鼓角以声之
賊俱喙走追敗之悉平普定所隷諸蛮十七年平河黑螺
螄等十餘寨降尾灑蛮酋乃馬之衆二十一年討平乖西
扒古里谷劳金剛䓁寨擒誅關索嶺賊首葛蓬及叛酋阿
束䓁土官阿宗来攻普定成深入屡敗之其党殺阿宗以
&KR1113;立普定為衞析三州六長官司分治之陞鎮國將軍貴
州都指揮同知征康佐叛蛮阿老諸寨洞二十七年平都
勻豊寕西梁瓦林笄寇斬首萬四千俘生三千八百有竒
陞驃騎將軍都督府僉事佩征南將軍印征水西叛寇斬
其酋敬德五開蛮𣸪叛搗其諸峒悉平之己而西堡及諸
夷𣸪叛誅其叛首餘衆悉䧏之建文初以右都督從長興
矦北伐敗真定被執輔燕世子居守北平燕僧道衍不習
兵成與議多不合或以成南俘也世子䘚任成計却南軍
燕王即位封鎮遠矦鎮貴州如故時高煦懷有篡嫡意入
辭皇世子至云萬事有天當置小人扵度外成上書内寕
以防北鹵遺孽亦請早建東宫上嘉納之召還復遣鎮貴
州如故巳而播貴二州蛮作亂遣子勇勦平之思州思南
二宣慰相攻不己敕召不来成以兵五萬搗禽其首悪田
琛黃禧等琛妻冉氏𣸪鼓諸蛮臺羅等為亂成擊繋其酋
普亮殺叛党不可勝計亦率兵討清水江叛寇平之䘚年
八十有五成履行陣被創弗却料敵制勝百不爽一略涉
傳記矯取其用身至大將不以冨貴驕人在鎮之日蛮彛
生祠之及卒吏民哀慟長子統普定衞指揮使早卒子興
祖嗣永樂中贈成夏國父謚武毅
論曰鎮遠矯用傳記兵法之最深者矣以繖盖起歴功
偉烈率在西南使非真定被執與開國並光以世在鎮
務撫綏及䘚吏民哀慟可稱賢將矣
宋晟(子瑄瑛)
宋晟字景暘父朝用從渡江授天寕翼元帥父老晟襲積
功以都指揮使三鎮凉州進驃騎將軍右軍都督僉事洪武
二十三年為總兵征鹵哈密誅偽王子别列怯䓁三十餘
人獲鹵衆千三百人金印一銀印二又明年誅擒罕東西
番叛寇七千五百餘人獲馬二千五百牛羊十萬二十七
年充副總兵征鹵戰遼東腦温江獲其衆千餘明年討廣
西帡幪諸寨賊又明年勦平五開龍里蛮寇十三洞擒獲
男婦二千五百餘人建文元年以晟威信久著凉州使以
總兵官鎮河西燕王得國晟緩師不進德之陞後府都督
明年授平羌將軍充總兵官鎮甘粛言官或以晟專上益
勅以便宜䧏鹵把都帖才兒倫都兒灰部衆五千餘人馬
駝萬六千餘匹断匈奴右臂通回紇扵西陲上喜遴其勇
壮偵邏寨外封晟西寕矦三子瑄琥瑛以指揮使初從禦
燕有功虞壁之戰誤號突圍時諸营皆敗瑄猶格閗力屈
死之後永楽中追悪瑄不與嗣父爵而以琥嗣矦從燕戰
力許配以安成公主晟不敢從後令琥出其妻而尚主琥
弟瑛貌寢尚咸寕公主帝曰才足矣何貌為時號宗氏大小
駙馬晟卒追封鄆國公謚忠順琥以總兵代鎮甘粛仁宗監國
南京常出獵琥方襲聀守偹從獵兵部下千戶誤射一人死
監國諭勿奏琥諾而䆒以實聞千戶抵坐監國蒙切責致
减膳宫人往往多餓死東宮妃至假兩公主耳環咸寕與
之安成不與至再請亦却東宫不悅及即位奪琥爵與瑛
盡收所置舟車田庄卑咸寕公主令其兄弟不得往来正
統中瑛從土木戰殁正統中琥子請𣸪爵禮部諭自奏䆒不敢明
言止
論曰宋氏以緩師淂西寕以突圍不淂西寕父子之間
何如也以灵壁死以土木死兄弟之間何如也
陳瑄
陳瑄字彦純南京合肥人父聞開國功歴陞成都右衞指
揮同知以罪謫戍遼陽瑄請代戍從征卜木瓦寨冐險先
登復從征餘寇賈哈刺一日十三戰明日又七戰擒賈哈
刺陞四川行都司同知進督府僉事建文時召防江燕兵
至具舟迎䧏永樂初封平江伯世指揮使尋充總兵官督
舟師海運北京遼東歲米百萬石請建百萬倉直沽尹兒
湾城天津衛會有倭劫沙門島瑄以漕舟便進至朝鮮境
盡焚其舟殺溺死甚衆一率舟師備倭閩海堤海門歷通
泰北至塩城凡八百里又役人二十萬𧺫高丘嘉定為海運
表識名寳山上為樹碑山上巳而工部尚書宋禮開會通
河罷海運瑄建議造淺艖二千艘歲運二百萬䂖後增至
五百萬石䟽清江浦引水由𬋩家湖入鴨陳口逹淮就𬋩
家湖築堤亘十里以便引舟浚儀真瓜洲通潮鑿吕梁百
步二洪石平水勢開泰州白河通大江築高郵湖堤堤内
鑿渠亘四十里淮濱作常盈倉五十區貯江南輸税徐臨
清德州皆建倉便轉輸河淺處輙膠舟濱河置舍五百六
十八所舍置淺夫俾導舟可行處緣河堤鑿井樹木便人
行献陵初勅奬瑄與世伯劵景陵時鎮守淮安兼督漕運漕
政益修卒贈矦謚恭㐮所謂海運者本虞憂時沿江入海貢
道自劉家港開洋經黑水綠水白蓬頭水諸大洋險又有
伏礁洄以故粮多漂歲至數萬石挽卒往往溺死自會通
河成瑄又治䢴溝通江淮扵是漕大利便并罷中湾之運
瑄久祠清江浦正統十三年瑄孫豫綂兵討福建叛寇有
功明年滅鄧茂七進流矦卒贈黔國公子銳天順中出鎮
兩廣勦蛮賊奪還俘掠萬人召總漕運修渠有功銳子熊
亦總漕運劉瑾横金錢不淂謫熊戍海南衞奪誥劵瑾誅
𣸪爵
論曰知海運之艱廼能踵宋礼漕議悉暄亦飽邊大
依頼也張航海赫朱軸轤夀之後不可無平江而不
慊後世以防燕而迎燕
張信
張信南直臨淮人父興洪武開國功為永寕指揮僉事信
嗣官陞都指揮僉事建文元年燕王見疑大臣薦信謀勇
調北平都司密受勅與謝貴張昺合刀盡縛燕人来信憂
&KR0579;見于色母怪問之信對不以實母曰知子非此憂具告
我信屏左右告母母大驚曰汝父每言王氣在燕汝妄為
及門戶矣未幾勅促信益急信遂变計如母言三造燕邸
王称病不納信乃乘婦人輿求見切召入拜床下時王故
風不能言有頃信頓首曰殿下無恙即有恙臣能𧺫之王
乃言曰孤誠&KR0629;死爾信復曰殿下固不以情語臣乎朝廷
密勅信執殿下殿下意杲無他幸從臣歸命京師即否臣
可愈疾遂出密勅示玉王曰生我者信也會藩臬二吏奈
亨李友直䓁具言二司密䟽淂旨王乃立召僧道衍朱能
張玉定計奪九門信既䧏燕遂從行伍歴戰功入金川門
陞都督僉事封隆平矦食禄一千石典劵世伯文皇嘗呼
信為恩張凡召太子北京察藩王動静諸緊要事皆命信
永楽二十年征胡功加少師洪熙元年典世矦劵子鏞自
立功為指揮僉事正統七年信卒贈鄖國公謚㐮僖
論曰信母知興與漢陵母嫓固信父興之言也信與陳
平江皆防燕而迎燕頋暄時無可為信初密命一舉而
淂當處昜為之日而反之母教不忠豈能望陵母涯涘相
傳太宗欲廢太子立漢王楊荣湅不聽𣸪語隆平信言
如荣上曰果𡭗吾何用有此天下信曰臣欺心事只索
一試上怒其諷己命力士擊其顙血被袍齒折扶出上
遽令傳旨此社禝臣也命入血袍藏之以示後人
陳亨(子𢡟)王真
陳亨建文中以大寕行軍都督從總兵劉貞壁松亭遏燕
時指揮卜萬驍燕忌之偽為書盛稱萬約萬内應誤投亨
所亨故異萬縶萬而聞于朝燕王䧟大寕貞還援亨半道
拉陳寘劫貞叛降燕卜萬出獄與都指揮朱鑑俱戰死亨
從燕戰㶚上𣸪戰鞾山為平安所殺燕王即位追贈涇國
公謚敏子𢡟以父死事亦自立功封寕陽伯鎮寕夏先後
招&KR1880;降鹵三萬餘人上皆賜降鹵姓名居之寕夏韃靼平
章都連䓁既歸𣸪叛去𢡟追擒之進封為矦三從北征為
前鋒永樂二十二年總陜西三鎮兵直搗賀蘭山盡收也
先土干部落熙中加太保與世矦宣德初從討漢庶人復
鎮寕夏坐乾没累萬上不問正統中連敗鹵阿台朵只伯
䓁于黑河䓁處尋復敗之于平川剸其賊首陳中擄孛羅
雲獲其樞密銀印一久之被論罷削禄十三年起搃兵討
鄧茂七有功加太子太保卒贈濬國公謚武靖
王真以燕山右護衛百戶首從燕内難下廣昌徇雁門先
登王舉以勵諸將曰如真嚴而武何功不成破滄州追至&KR0632;
俘七千人淝河之戰突陣斬馘多後軍絶被圍數重身中
數十創急自刎死王入國追贈奉天靖難推誠宣力武臣
特進榮禄大夫柱國金鄊侯謚忠壮洪熙中追封寕國公
加號效忠封其子通武義伯後以督脩天寿山加封成山
矦宣德中充總兵官進攻交趾棄师還論死赦為民復起
歷都督同知孫琮天順中復失爵恩襲世䧏為伯
論曰燕將陣死自張譚渊陳文李彬外又兩人為亨与
真夫不為燕將或可以不陣死者也即陣死而不為燕
將死死猶生曰亨真死而有其後
薛禄
薛禄山東膠人也起䘚伍從燕奪九門東攻薊南破雄鄚
圍真定擒駙馬李堅東拔求平襲大寕旋師觧北平圍大
戰白溝河又戰夹河滹沱先登單家橋之戰馬蹶被擒奮
脱縛拔刀斬守兵數人復上馬去尋大敗平安軍轉戰淮
上有功積陞督府僉亊永楽中從北征有功進右軍都督
訓練幼軍董建宫殿十一年封陽武矦食禄千一百石再
從北征獻陵即位廵邊戰大松嶺斬獲多功與世劵加禄
五百石景陵親征樂安禄以宿將忠謹充先鋒擒高煦留
鎮楽安明年從上廵邊出會州敗鹵塞下留鎮薊州永平
復充鎮北大將軍護軍餉開平又出廵邊戰鹵鳳凰嶺斬
其酋收孳畜數萬加(太保條上)邊事城赤城永寕獨石疾作
召還卒贈鄞國公謚(忠武)禄有勇略謀定後戰以故往必
勝紀律嚴明秋毫無(犯)又㓗廉善撫健兒同甘苦人楽效
死
論曰靖難諸將惟河間東平与鄞國而三然則三國為
北平化國為天下者哉禄初名貴識之
袁彬(哈銘沙狐狸楊塤)
袁彬者江西人英宗称上皇居鹵中彬時以較尉為回回
賽㐲刺所鹵見上皇于雷家站上皇喜彬能書留之而哈
銘者故與其父只為通事被留鹵中時脱衣昜羊一牽伏
見上皇上皇以銘曉習鹵語亦併留之又沙狐狸者不知
其所始鹵擁上皇詣宣府大同門從居庸關抵京城復出塞
上下關坂晝夜渡澗河涉險冐凍所周旋弗矢唯三入冬
夜鹵帳彬與銘嘗陪寝彬脅煖上皇足而銘或睡熟手加
上皇胸上皇俟其轉側徐下之沙狐狸往反取水負薪皆
叩頭白也先也先異之淂三人名喜彬為人温美多計數
善言笑時時為隐語而哈銘沙狐狸亦能諧謔以悅鹵鹵
益安上皇上皇亦藉以稍破岑寂内官喜寕故彛種也勸
鹵挟上皇要京師不淂志復欲擁趍寕夏彬與銘止上皇
毋行喜寧計不淂行言鹵殺彬與銘者屡矣鹵抽革捆載
彬之蘆中行屠剥上皇急使銘往救銘竟用談笑觧之上
皇乃令喜寕即宣府索春衣于參將楊俊令軍士高磐俱
彬刻木藏磐髀間使因其来執之寕至宣府城磐與飲抱
持大呼俊從兵共縛之送京師伏法也先請以妹上上皇
彬勸上皇辭之曰返國而後行聘便彬中寒上皇手治糜
壓其背汗浃乃己熟羊髀召與共啖之笑語銘漢嚴光足
加帝腹疇夕之夜無似之耶銘叩頭萬死萬死也先間過
上皇帳好語曰皇帝所以治臣若民及日之出没領四十萬
衆来邊頋一人不得濟淂濟獨哈銘哈銘皇帝身若口也
皇帝歸宜善視哈銘上皇曰我不視哈銘誰當視哈銘上
皇且還以所服白綾中衣及也先所上戰裙賜彬明日入
京就南宫景帝以彬為試百戶上皇復辟超遷錦衣都指
揮僉事而擢銘指揮僉事尋以擒反功進同知賜姓為楊
銘成化中為指揮使弘治中准世襲指揮使沙狐狸為百
戶賜姓名李成賜彬城東第一區役千人彬娶命太舅孫
顯宗主之先後賜予甚渥問召宴見略用家人礼彬累遷
都指揮使而百戶門逹校尉逯杲者積官與彬並並治鎮
撫(上)欲裁抑曹石授彬意彬避謝不敢杲任之石彪坐誅
吉祥從子欽殺杲叛而逹專主鎮撫逹初沼獄多平反中
外翕然称之至是為杲所為以自媚扵上念得言已扵上
者唯彬與輔臣李賢詗知彬妾父千戶欽藉彬势強入民
財奏請下彬獄法司論彬贖徒還職逹意未快有錦衣力
士安者故為彬卒坐法戍邊赦還改府軍前衞逹以彬寔
為之關說𣸪言上捕彬并訐彬受曺石饋多用官木造私
舍索取内甎奪人女為妾凡數十事上不悦曰彬負我法
行還我活袁彬足矣彬不勝毒自誣伏長安有男子楊塤
者漆工也得倭法巧過倭不平遂奮擊登聞鼓上書駕留
鹵廷扈從走死盡保護艱難唯彬一人今者無所奏劾卒
然付獄拷掠偹至法司雖知其杻莫敢辯明乞以彬䓁御
前審錄其冤淂白上并收塤付逹治逹恚笞塤百曰此必
有人惎汝塤恐遠死不淂白又知逹意怫賢謬曰小人有
隂事且告公逹喜曰前前塤&KR3911;耳逹曰塤不識字寕辦此
此出李學士草逹益喜促罷笤出湯沐沐塤醪肉之奏請三
法司會鞫午門外令大言之塤許諾叮嚀者再遂欲执賢
置對太監裴尚曰俟招及收之未晚也塤至扵門懷其餘
肉大呼曰天乎冤哉小八何從得見李閣老死耳敢妄指
出其肉扵地此門指揮飽我令引李閣老也因數逹受賄
歴歴法司畏不敢盡聞論彬贖絞塤斬上命調彬南錦衣
帶俸閒住毁所賜第禁錮无李賢亦以淂免憲宗即位逹
淂罪論死久之减䓁戍南丹過南都而彬方召還餞逹郊
贈之金若忘初事者逹益愧而公卿以此益多彬嘉靖中
時錄彬孫天章為錦衣都指揮僉事以報彬翼戴功子成
在英宗時既得為百戶冀轉官竟入求内府上怒下錦衣
鞠之楊銘與達官也光帖木兒謀脱成上幸曺吉祥第也
先帖木兒間為成請上知出銘并下詔獄謫貴州衛副千
戶後遇赦俱復官銘以荊㐮功進錦衣指揮使弘治中猶
為大通事
論曰彬之護上皇漠北與楊銘李成共之獨其止寕夏
不入喜寕算而䘚計縛喜寕然後上皇淂返駕功尤絶
且其誠能感高磐而髀間刻木不露知人頋磐亦不負
彬而䘚不閡報磐何如秦舞陽不終豈作史者略之欤
如漢法彬冥列五等試百戶不足尚超遷亦未當功而
乃為門鎮撫所中使非楊漆彬万賢並不測帝情似不
記艱難矣楊&KR0238;數語即不入聽無死法而䘚不免何也按
喜寕初在鹵嘗勸也先挾太上入陜西南面稱尊然後
以故君之令開關束下也先且惑之使非哈銘曲觧太上意
怫幾何不畫孟津為南北哉
張春(何可剛妻翟氏)李大載左𢡟第陳用極王一斌王廷佐
張良佐刘統皆死甲申歲
臣艱難如是㦲付吏佐自治佐貸吏勉以(改)行上称佐淂
大体未幾有囚告佐枉人重罪淹不理上諭東陽此必死
囚教之矣立命三法司會鞫果出千戶臧清清殺無罪家
三人且付市因囚中傷佐冀稍遲之詔立决清故事朝退
諸臣往往淂游宴亦樓楼檻牙牌纍纍佐䟽劾禁止入直
廬獨處一小夹室非議政不邇諸司左右三五室絶呼叱
憩外廬立呵藤戶外諸曹過之急引避正統三年佐察去
御史邵宗并論陕西布政使周景賍面叱之去任尋宗見
原反訐佐而景以奥援無罪佐疾㷌上爲𣸪其家不𣸪𧺫
是時長南臺儼峻与佐齊名者爲邵玘玘蘭溪人字以光
永樂四年進士有孝行内艱哀毁灵芝産憂居之室
論曰佐与邵玘齊名淂同玘永樂四年進士更善立朝方
整紀綱粛至三楊&KR0786;而佐志不淂行則其淂行者由三
楊也相傳佐初為府尹長洲繆讓以懷挟露被辱後
讓為南畿觧元佐慙預宴慰諭之及讓舉進士而佐
長内臺譲以御史見佐𣸪引謝毋以昔日譲厲声曰
此日讓有罪公宜正言公有罪讓亦不敢諱佐嘿
然迹此似于嚴峻二字義未洽未幾瀼以察去而文
逹賢以佐正百僚朝綱大振然則湏問懷挾罪果
否也何慙何謝
李驥
李驥字尚德山東剡城人也才貌魁傑洪武中以鄕薦太
學生授戶科給事中尋坐事免巳薦𧺫新鄕令内艱永楽
初𧺫知東安陞刑部郎中𣸪㘴事謫保安驥官逾二十年
免𣸪𧺫&KR0901;𣸪謫皆坐直道而所居職最有民譽驥見事有
病民者輒請扵朝罷免之東安邑故荒墟多狼有寡婦訴
其子為狼所噬驥禱扵神深自咎責明旦狼死其所時称
異政仁廟中薦為御史陳經國利民十事上頗嘉納驥嘗
語人知無不言吾分内事以沽名吾不為也宣德六年陞
河南知府數忤伯王令旨王輒窘辱之驥聞于朝言王非
礼求臣臣不敢曲從府中官校虐害百姓臣職嚴戢臣冬
至四鼓至府陪班王以為遲縶臣儀衛司獄自惟前王府
無四鼓行礼者上廼下書王謹守祖法勿信讒邪府承奉長
史典儀其悉械京聽勘驥在河南逾六年䘚官
論曰尚德能以直匡伊不知以直應燕豈非時為之乎
東安令能使神應殺狼抵子非尚德之化也時在也
胡夀安
胡夀安字克仁南直新安人建文中以鄊薦太學生授信
陽令永楽中調獲鹿著能聲巳内艱𥙷新繁急民瘼事不
便者罷之有益子民者次苐舉行之常以右先王教民之
言諭鄊耆里甲俾知親睦在官粗糲如韋布尝卧一紙帳
題詩其上曰紫烟步障簇春華卧雪眠雲自一家雪又不
寒雲又暖扶持清夢到梅花後園種蘆菔數畦使客往来
者採之以供盤飣人呼菜知縣子從新安来省兩月烹二
鷄壽安怒讓之三宰大邑未尝携妻子之任考績囊槖罄
然惟畜一馬擬售馬為途資馬忽病醫治之數日醫妻死
待歸醫不去曰妻巳死即歸安淂生我宰公貧馬死沮計
事矣我寕負亡妻不可負宰公必活馬而去夀安行邑民
遮泣于道争投餽皆却之詩僧觧定上黃蘆菔十枚受其
一
論曰克仁自是清介苐一即否亦循良苐一惜其壬午
前為信陽令壬午後調繁獲鹿旦三繁也以其入時而
另格處之吾知克仁無乘時之心矣
陳璉王儞吳勤
陳璉字廷噐廣東&KR0901;莞人洪武初以孝廉授桂林府教授
陞國子監助教永楽間為廵狩平湖二頌及鐃鼓歌吹以獻
擢知許州改滁州所至用儒行為治以最召扈從滁人泣
留陞揚州知府掌滁如故按察四川存大体不事纖細人
自不欺正統中以礼部左侍郎致仕璉孝友和厚博通知
名學士林誌服其精洽師事之曰當今司馬君實也家有
禹卷堂四方士求觀者必舘轂焉
王儞字孟敬福建永福人父翰故元潮州路總管太祖聞
其賢礼聘之不来自刎死儞方九歲翰友吴海撫而教之
洪武中領薦為國子生陳情飬母居母喪有礼永樂間薦
授翰林簡討進講絰筵預脩永楽大典時四方儒臣集闕
下數千人觧縉稱儞人品文章當在蘇子瞻之列儞談吐
凌駕超越常有抗舉浮雲之意視餘子瑣瑣不啻卧之地
地下以是謗生謫交阯坐解縉請鑿漳江事連逮繋獄死
吳勤字孟勤江西永新人父師尹元名進士為永豊丞元
亡與觧子元同時佐義兵起不遂去國初兵下永安召勤
為泰和令以親老辭久之召徵名儒試中書堂淂勤苐一
特除武昌府學教授嚴正以例去官椘昭王聘為子師永
楽初召脩太祖實錄改教授開封蜀周二王咸以書幣厚
礼之勤為文章渾重雅則詩歌工敏善行楷書天性孝友
事継母尤謹道誘後進汲汲勿勝時誦佛經學者疑而貭
之泫然曰先母遺命非敢邀福也紀善具翺聞之難曰尹
和靖之孝歟自號匡山樵者晚更號翁
論曰大臣不脩乃責卑秩膳生乎論乘時而及三子例
嚴也而必及三子例更有嚴之者也璉与儞以孝廉鄕薦
勤以中書率文墨起家而又兩教授一太學咸以眀倫為汲
汲然則所朝夕循習謂何且璉称孝友歌頌惓惓亦可以巳矣
儞陳情養毋而獨忘父之却聘自裁乎勤果念父尝佐義兵
𧺫自宜從太守姚善之後即不然可將母辭也學士林誌師
王彰
王彰字文明河南鄭州人洪武末領鄉薦𥙷太學生使山
東平糴廉幹知名擢吏科諫士明年革諫士改給事中歴
授山西參政燕王入國歸誠永楽五年擢礼部右侍郎遷
戶部陕西疾遣禱華嶽還奏荒状且云民鬻男女償逋租
詔悉捐其逋官給楮幣贖所鬻男女改右副都御史會有
言周王𣣔反者上使兩御史從彰按視彰入見周王曰人
告殿下反上且彂兵至臣奉勅来不敢不先聞王&KR0901;大驚
長跪請教彰曰莫若以護衛歸朝廷計自飾王如彰言彰
立奏聞遂下令三護衞曰爾軰属朝廷矣衆戢伏上聞之
大悦彰因道察有司治状本州知州不善官理間求彰母
言扵彰&KR0901;入拜母&KR0901;治食&KR0901;彰語及知州彰曰有朝廷令典
非兒彰敢私食未既有丐者至母以餕餘與之丐御史也
為微行詗事彰後察淂之驚曰向吾母求食公乎為御史
當如此矣彰母託知州不得恚卧三日不食不言彰跪慰
曰彰萬死當以母意上聞知州善去洪熙初陞右都御史
廵撫河南既至待鄕舊如平生執法即親屬不貸嚴祲奏
停不急十餘事罷免貪暴官吏九百餘人招&KR1880;流亡幾五
萬家彂庫賑之捕斬亡命賊張大妖尼宋継善䓁境内粛
然宣德元年勅自良鄕至南京視民休戚䘚官
論曰御史丐詗都御史之家國初法行如是母與餕餘之
時彰或不及見丐頋丐亦不及察都御史之在家乎知州以
私求母不私何以求母然則以母意上聞將如何作草文明
名執法而性不鍥刻大者善周王矣
石亨(從子彪)
石亨陜西渭南人方面豊體美髯及膝從子彪體貌䧺偉
亦脩髯亨常與彪貰酒市遇相者大竒之曰令太平無所
事两公何自淂封矦尋亨嗣伯父為寬河衞指揮僉事精
騎射負膽略從征率先登累陞都指揮使正統中亨以大
同左參將守萬全路而彪從亨參謀己已英宗北狩亨坐
失援與總兵楊洪等並械繋錦衣獄既兵部尚書于謙出
亨令自贖亨綂兵安定門匹馬馳突彪率親兵從之諸軍
奮亨獨斬首鹵數十人鹵却而西亨等躡而西鹵復南亨
令彪率精兵千人南誘鹵彰義門鹵乘彪軍少亨率衆夾
擊之鹵復大潰亨追至清風店北遣諜者紿鹵亨且未至
將中軍偽亨名耳鹵信之及攻我軍亨等奮擊大呼直貫
鹵陣殺鹵數百人鹵始知真亨在盡棄所掠牛馬財物餌
我淂從紫荆倒馬關去鹵因請還上皇事平論功亨第一
封武清伯進封矦兼太子太師總京营彪陞都督僉事為
大同左參將尋亨恃功驕横于謙輙裁抑之畏不敢動景
帝不豫亨密與都督張軏都御史徐有貞内監曺吉祥等
謀是月壬午四鼓奉上皇𣸪辟輙謂于謙及王文矯取金
牌敕符迎㐮世子矣上殺謙及文以奪門功第一進封亨
忠國公歲禄三千石世劵彪為大同副總兵又以磨兒山
斬鹵酋秃王大敗之三山礅功封定遠伯諸從弟子侄及
諸婿子孫以奪門淂官錦衣都指揮指揮者三十二人千
戶鎮撫者二十一人其諸竄名冐官者四千餘人亨輿吉
祥出入禁廷持寵擅上權進退文武大臣盡革邊鎮撫奪
民間婦女田廬財物無筭彪亦益驕横御史楊瑄等聯章
劾亨亨疑有貞李賢等所嗾強上下賢有貞并都御史耿
九疇御史瑄等于獄會天大變異賢淂釋有貞九疇竟逐
去已而賢再入閣亨亦與有力亨益干朝政乞請無忌上
亦厭之上偶登翔鳳楼恭順矦吳瑾撫寕伯朱永從上故
指亨第何人居永謝不知瑾故曰當是王府非王府誰敢
僣奢如此上笑不然顧太監裴當曰而聞之人乃不敢言
上尋諭賢總兵官豈淂無故輙入内廷令左順門者閑不
入又以軍官貪暴復設廵撫弹&KR1062;之亨慚憤求革廵撫益
不許會兵部尚書陳汝言奸贓淂罪上喃喃前兵部于謙
好亨愈不自安而賢間語上曰奪門何功倖淂之上由是
益薄亨亨生兒未彌月上令襁兒見摩其頂曰虎兒朕行
與卿婚姻亨不喻輒伏對不敢不敢臣兒無福上笑而頷
之命取金鎻繋兒項賜封鎻定矦彪在大同嘗為代王請
增歲禄王長跪謝輙索王伎奉酒玉林衛軍有女美強汚
之收軍繋獄死久之戰鹵安邊营斬鹵酋鬼力赤擄四十
七斬首五百一十三級奪駝馬五百有竒進封矦益肆謾劾
都御史年冨訊無實而又數侮其總兵不堪總兵為流言
初彪奏城威寕海子懷異志上頋疑彪召彪彪諷大同千
戶斌等奏乞彪為總兵或曰彪結死黨留㩀大同為亨外
援上乃疑果出亨意召彪還京侍衞亨覺上疑令人促彪
疾入以釋上意會北鹵入貢亦一謁彪羅拜稱石王上疑
乃不可觧天順三年二月上密詔御史按劾斌等始知乞
留彪乃彪所使即日縳彪棄市籍其家遣執附彪都指揮
使諒等百餘人械至京師逮亨閒住于是錦衣逯杲言忠
國怨望且為妖言曰土木掌兵權指其所爱都督同知杜
清拆白土木也心怏怏且為不軌詔逮亨錦衣獄死李賢
請以肆市上竟瘞亨于是都御史寇深等論彪大逆不道
亨從孫進士俊亦被收死獨亨從侄錦衣都指揮使溟淂
戍郴州少子溍鎻定矦者幼未收溟在郴累功陞指揮溍
至正德末尚游食京師亨黨同縣孫弘初以迎駕功邀亨
薦倖陞吏部左侍郎亨意不足上曰再陞尚書矣亨曰即
尚書胡不可又薦馬昂輙為兵部尚書獨南京後軍都督
僉事張通嘗與亨同僚有姻奪門後亨曰通賄亨可論功
驟貴也通曰臣何敢欺君䘚辭亨
論曰亨之大展武武定門少保謙勇之也褁足大同時
獨非忠國乎奪門前以土木故蹶復奮𧺫成功奪门後
豈又有所為土木乎錦衣杲乘上心厭託告變為功寔
所為不軌非真也囙信有姻如張通無亨亦僉事老或
言亨朝退語其黨盧旺䓁吾所居官而軰想亦欲為之
乎羣謝此己過亨又曰趙太祖陳橋之變史不稱其
為篡然則吾官非而官乎羣微觧悸不敢對及按在人
不動之說知亨但作驕語奢人聽寔無此夢
徐有貞
徐有貞字元武初名珵字元玉南直吳縣人堅忍自負尝
語杜堇左堆金千笏右流血萬人而目不動乃可為宰相
矣宣德八年進士改庶吉士授編脩陞侍講珵習數學巳
巳之變召問成敗有貞曰騐之星象天命靡常請疾幸南
京避鹵太監金英叱珵出任于謙城守而珵疾驅其妻子
南歸景皇代立勅十五人勤要害屯兵為京師援有貞權監
察御史守彰德鹵退廷臣以為英所唾難進陳循勸昜名
母使内家知之景泰四年以薦進諭德兼侍講是冬河决
張湫代石璞以右僉都御史治河有貞自北東徂南西踰
濟汶沿衞入沁循河道濮范䆒源流度地行水以為先䟽
水水勢平乃治决决止乃濬&KR0782;多為之方以時節宣俾無
溢涸制曰可于是復奏蠲瀕河民馬牧庸役耑力河防以
省軍費紓民力工部請如有貞言以是淂成功是役也聚
而間役者四萬五千人分而常役者萬三千人用木大小
十萬行倍之鐡斤十有二萬錠二千絙八百釡二千八百
麻百萬斤荆倍之藁秸又倍之而用石若土不可算然用
糧于官僅五萬石為日五百五十有五論者謂元武之才
徵于是役也七年陞副都御史還朝竟以奪門功授奉天
翊衛推誠宣力守正文臣特進光禄大夫封武功伯兵部尚
書華盖殿大學士食禄千一百石蔭指揮使𬋩文渊閣事
時内閣諸臣盡淂罪死徙落籍去有貞既為首輔𣣔立功
名自異稍與總兵亨相左同官李賢益贊助之初内臣曺
吉祥亦以奪門功與國政自念不通文墨恐事歸司禮力
贊上事湏經内閣意籠内閣使附巳與亨埒頋内閣不甚
知吉祥所請于是亨與吉祥復合會御史楊瑄奮劾亨吉
祥䓁不法兩人疑出内閣風裁輙牽上衣泣伏地不𧺫曰
内閣專權𣣔盡殺奴軰且數奪門時出萬死立功今奄斃
有貞手上不淂己下有貞及楊瑄都御史耿九疇䓁詔獄
即曰雷雹交作大風拔木二凶家灾警尤甚上遂釋諸獄
䧏謫有差有貞參政廣東行至德州亨慮其復𧺫以養病
給事中吕秉彛名奏有貞毁謗秉彛不承復指有貞所親
馬士權為之追逮有貞詔獄士權又瀕死無一言乃以其
誥劵有纉禹神功䓁語刑部侍郎劉廣衡遂謂有貞自撰
制文窃弄國柄竟謂治水希蹤神禹敢以定策冒奪天功
大不敬論斬會雷破承天門聲徹後宫宥編置金齒或云
有貞從異僧受摩利支天法奉斗毋故尝危而得安四年
冬上㘴文華殿諭李賢王翺曰有貞才學亦難得當時有
何大罪為石亨張軏所䧟可釋歸田有貞得還鄊士權秦
州人博學善談論有氣節寓京師教授與有貞厚故亨輩
擠之有貞出獄感其義以女許配其子自金齒歸負約士
權無所言别載有貞為有禎
論曰程敏政預脩英庙寔錄頗有誣衊謂有貞迎𣸪後
向曺石乞哀碩以武弁從因淂封武功觀其自負抗不
下致傾䧟幾死使非帝垂念老金齒矣然則思廟食或
有之亦寕附賢者以為名余按南宫𣸪辟詔草有貞獨
不預名另出一草䄂中有云豈期監國之人遽攘當宁
之位迹其意以代廟為篡云是則不滿于物論者矣既
淂君驕頥指六卿若掾吏或諸曺畢集其堂卧不𧺫
堂中但設一座或勉出一揖託他故入然則所以居功者
未善也又相傳景泰七年祭酒缺有貞託其门人為于論
内戚楊宜者必謙言之謙不淂巳聞上上曰有貞雖祠葦
過人存心奸慝豈堪坊士不言故有貞終以不淂祭
酒啣謙
張孚敬
張孚敬名璁字秉用浙江永嘉人貌魁傑有大志弘治丙
午舉于鄊七上禮部不第歸聚徒姚溪山中自題羅峰書
院盖又一十五年登庚辰禮部會試適武廟方南廵明年
世宗即位始廷試璁得二甲隷事大理時廷臣議所以尊
崇獻皇后者久不决璁乃抗䟽主継統不継嗣之說上心
是之而迫于廷議首輔楊廷和乃出璁為南京刑部主事
璁上書争之因進所著或問二篇於是主事桂萼䟽亦上
具如璁指中外士大夫側目視璁且齮齕之矣然上益以
心動員外郎方獻夫主事霍韜都御史席書軰益推緣璁
說而進之上用以連桂輔臣禮官口甲申三月帝召璁等
詣京璁馳奏極論兩考之非必去本生二字臺諫交章論
璁請與席書並罪璁萼復列十三事以上一曰三代以前無
立後之禮二曰祖訓不言立後三曰孔子射于矍圃斥
為人後者四曰遺詔不言繼嗣五曰禮輕本生父母六曰
稱天子為叔伯父七曰漢宣帝光武俱為父立皇考廟八
曰朱熹常言定陶事為壞礼九曰古者遷國載主十曰祖
訓皇后治内凡外事無得干預不宜假昭聖懿旨十一曰
皇上于大行壽安太后不得率天下終三年喪十二曰新
頌詔宜改正十三曰臺諫連名章䟽勢有所迫礼官欺妄
所密問璁月以十數稱璁别號及字不名桂萼亦入輔名
寵俱當璁亞所言事不能無相左以故稍不平為悪語交
閧上前一清得因是以間璁&KR0901;以灾異辭詔暫歸待用而
萼削保傅以免璁歸至天津上念之復召入相璁入而一
清為霍韜所論逐矣上怒一清甚𣣔置之詔獄璁力觧得
免上嘗諭璁留都次神京而事皆中貴人專之何悖也擇
宗室一人留守便璁言高帝以親王領宗正不久而罷之
宗室預政久矣臣不敢奉詔自是乃數匕言中貴人暴横
狀上為悉裁鎮守監鎗市舶之類後先殆盡是時上日事
經筵作敬一箴及宋儒五箴註皆發之璁以一品初考賜
勅褒諭廕一子為國子生當是時上以明聖述作為任事
取璁裁定若分祭天地南北郊尋壇于東西為朝日夕月
正先師號昜像而主帝后行耕蚕禮皆其大者賜更名孚
敬字茂恭因給永嘉張茂恭印居第成以献皇帝手書含
春堂賜之而所讀書姚溪山中書院下有司為新之賜名
貞義堂額曰抱忠時夏文愍言亦以言禮貴驟當上意扵
璁不能盡合會雷震午門西序有言璁滿而横璁乃乞休
無何召復位進兼太子太師華盖殿大學士再乞休再召
進少師時昭聖皇太后弟昌國公鶴齡建昌侯延齡得罪
璁一再請宥之事在張皇后傳上恚謂自古強臣令君
非一璁爱死囚令我當自悔不從廷和上故爲重語欲
以愒止璁璁持不巳乃下詔悉緩諸當論者而終璁與太
后世延齡得長繋矣璁爲相務以明天子尊伸國威重輔
臣體初潞州盗陳卿據青羊山殺官吏中外頗務姑息璁
不然卒捕誅卿大同叛䘚殺其將璁薦劉源清卻永爲大
帥以必淂賊爲主而所薦頗不任帥賊挟鹵以重璁乃以
撫之說進而璁稍屈矣璁有子中書舍人遜志賢而夭哭
之成疾乞歸上謂璁得無以憂言故邑邑幸寬之璁抗辯
不置然自是乞益力而上益厚璁至手調藥以賜疾益甚
以死誓歸乃許之歲給八騶月俸米八石明年上使錦衣
視疾且促還朝再𧺫疾再作盖又三年而卒年六十有五
上聞訃為哀慟下書褒楊甚至贈太師諡文忠璁荷知眷驟
列台鼎慷慨任事持議正直雖屡蒙嚴責而剴切益堅密
謨讜論同列多不與聞在閣十年不進一内臣不容一私
謁不濫廕一子姪吏兵文武二選所指為内閣貭庫者未
尝有纖芥之私道有不合即奉身而退衣&KR0809;一篋巳渡潞
河既有温旨旋踵𣸪入行李鮮而内頋輕也璁殁未幾居
第侵風雨力不能飾諸孫多假貸于人以食璁別號羅峰
所為名書院者也最後上呼羅山云
論曰羅山可為淂君者矣時胡明善以督學取材西
山勒鉊石壓工人死坐眀善罪(下詔獄)而羅山以彗
星見夏言擠之歸且慮禍不測時人為之語曰白石
出西山羅明善灾從地彗星犯東井張孚敬禍
自天未又錦衣指揮嘗䟽璁短三十事致杖死
璁年己六十娶景寕潘氏女為継室上為之贊
羊酒合卺之夕子孫滿前分行執事里人笑之大率
以議礼之故品望稍减
席書
席書字文同四川遂寕人弘治庚戍進士以剡城知縣入
主事工部督漕著漕船志歷戶部員外郎十四年會雲南晝
晦五日命考察雲貴官員書䟽云灾異在朝廷而不係雲
貴在大臣而不在小臣因條奏時政數千言上令粘坐右
日覧對出為河南僉事河南飢議賑書曰苐停黃河三役
禁浚削其禆益過于賑正德四年陞副使提學貴州時王
陽明謫龍場驛書每學廉其秀者一二人集省城書院奉
龍場為師歴福建布政使宸濠之變募軍二萬赴援道聞
賊平乃返建道山書院以祀閩中諸六歴南京兵部右
侍郎嘉靖二年南京飢以原官兼僉都(御)史賑濟江北甲
申大礼議起書䟽曰礼官之議舉朝是之臣未敢以為是
璁韜之議舉朝非之臣未敢以為非昔舜繼堯統禹継舜
統未嘗不以瞽鯀為父也皇上尊為天子而父母無尊稱
果人情乎此非周武追王之心也今惟定號皇考興獻帝
立廟大内祀以天子之礼則大統正而昭穆不紊矣特陞
礼部尚書䟽辭不允時夲生之議巳定書及張璁霍韜復
抗議謂上以聖祖兄終弟及之訓入継大統非為人後者
比尊號宜具實以稱上卒如書等言尊興献王為皇帝后
為皇后去夲生字大礼始成書上所撰大礼考議四卷纂
要一卷帝手勅加太子太保頒其書扵天下梓行之書又
以世廟告成宜倣宋郊祀覃恩請前議禮獲罪諸臣從寬
矜宥詔褒答之六年加少保兼太子太保禮部尚書武英
殿大學士賜第京師月俸如故命下而書卒贈太傅謚文
㐮官其子中為尚寳司丞書才識英敏文章政事亦卓然
可稱其學專右象山而抑考亭嘗著鳴冤錄以明象山之
冤識者韙之
論曰唐虞禪自古言之矣廼以継亂之乎継字從家
天下而言于是初有天下其祖父雖匹夫必尊称但
周尊三代而後有四庙則損益二字夲之宣尼論世
原非死粘古夲可以合宜即以為人後言古亦無定格
扵心安扵事順礼在是議礼自天子而強以継統拄継嗣
可以服後世乎以夲生而追尊别庙致敬即百世可也
霍韜(裔孫子衡)
霍韜字渭崖廣東南海人正德九年會試苐一世宗入継
大統授兵部主事与張璁共議大禮為上所簡注而二三
元老方持濮議與上爭出璁主事南京以遠之韜遂乞歸
大禮定召起少詹事兼侍講學士韜辞臣不敢以議禮得
官上趣之時張桂已進秉台衡韜始受命尋進詹亊兼翰
林院學士充日講官韜以南人語音訛辞免日講而撰古
今政要及詩書叙略上之大禮書成歴進禮部尚書一再
辭韜獨立敢言累陳先朝故亊以禆政亊夏言議建兩郊請
親𧖟韜曰合祀皇祖定令也宜勿更皇(帝)出郊勞民太甚
非可常行行宫中甚善抗疏力爭言悪浮正卯下
韜御史臺獄尋釋之時册九嬪相璁請徹早朝慎保聖躬
私語韜北不可輕洩韜即抗䟽公言之以為蕃綿皇嗣保
重聖躬之道莫大于此上嘉納已而璁萼每攻訐大學士
一清韜語之曰二公雖忠懇為衆所嫉便留一清以繋衆
望璁萼不能用韜言尋為給事中陸粲等所論劾上為䧏
勅切責璁萼令致仕韜又上國是疏以救之以粲等皆為
一清主使一清乃自劾乞賜罷黜以謝三臣上聽韜言復
召還璁萼而反罷免一清一清去朝士多側目韜矣内艱
歸召起為吏部左侍郎時汪鋐為尚書至不敢自擅必從
韜教鋐罷韜攝部篆則欲盡刷部中積弊右宰張邦奇以
同秩相形數至詬詈韜剛執自如廷臣多不便韜出韜南
禮部尚書南科臣是時權重頗越溢途遇六卿不避馬同
事會坐与体敵拜聖六卿先至朝服以候大宗伯爲之搢
笏送茶韜曰此何禮也疏請正之六科噤不敢一語于是
南中僧尼庵院悉改爲社學娼籍遣還俗祭酒崔銑曰渭
崖南都舉動真禮部尚書也進太子少保禮部尚書掌詹
亊府事上東宫聖學圖上覧之曰是多隠語借以訕朕然
勿罷也卒于位贈太子太保謚文敏韜初登第不脩座主
禮嘉靖八年主會試進所取士命之曰爾諸士天子不用
為私臣我等執事豈敢曰士由吾進立朝一十三載建白
九十餘疏竭忠國亊及卒留都一小璫大呼朝廷崩一座
山矣魏莊渠貽林勿欺書有曰湄崖之亡扵世道有大關
係韜重瞳虬髯目不邪視風格峻整儼若尊神仕途甚淡
子與瑕進士為慈谿令以直道大察去後薦起南太僕丞
其後有子衡者合門死扵國難
桂萼方獻夫
桂萼字子實江西安仁人正德六年進士初歷三邑亡稱
世宗入稍遷南京刑部主事大禮議𧺫萼與璁同官深是
璁議先是撫臣席書吏部員外郎方獻夫𣣔具䟽附璁會
詔下己考孝宗且止至是萼知上意殊欝錄席方二䟽以
聞上大悦立召書獻夫䓁入對遷萼翰林院學士大禮成
進詹事同議寵任亡與比時費宏以大學士當國萼與璁
力誠務宏去宏去璁卒代宏明年謝遷去萼又代遷一清
尚為首輔二人又力攻一清于是言官相継論劾謂璁雖狠
愎自用執拗多私其術猶疎萼外若寬迂(由)實深刻如蝮蛇
鷙獸犯者必死上知二人之專肆也勅令致仕而且革萼
散官尋以詹事霍韜言特召璁還璁既入韜復為萼觧而
攻一清益甚于是一清去而萼復入矣又明年萼以疾乞
歸卒贈太傅謚文㐮子尚寳司丞輿私擬增建庙制㘴閒
住
方獻夫字叙賢廣東南海人也父鄊薦為州學正獻夫成
弘治十八年進士歴吏部員外郎王伯安自龍場還位亞
献夫獻夫乃粛贄受學尋引疾歸南海將卒志西樵山中
世宗入継大統詔錄𧺫用以議禮(中)上意驟遷翰林院侍
講學士大禮成陞詹事府少詹事時同列議礼者于異巳
者輙啣之獻夫曰人各有見何必爾歴礼部尚書加太子
太保改吏部皆兼翰林院學士獻夫在吏部頗私其鄊人
太宰璁私屬獻夫有所陞調獻夫又為曲狗言者論璁遂
及献夫獻夫引疾謝歸里明年上思之勅遣行人召還部
進武英殿大學士三年一品俸考滿加光禄大夫柱國遂
請歸進少保卒贈太保謚文㐮
論曰議礼兩文㐮萼三邑亡称獻夫曲徇吏部即寬迂
謙受教不尚也然則古㐮祇帝隐一事而己乃曰文㐮
文㐮
