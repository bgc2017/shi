罪惟錄列傳卷之二十五
庸誤諸臣列傳總論
危亾之故無非誤也我誤而彼為倖矣彼不倖則吾可以
不誤勝之也而誤有天與人之不同所付者無疵人
可倖而天或猝然敗之如專任諸葛而祚不長全恃檢
點而兵忽變是也事出不意知勇坐蹶誠無如之何矣若
廼當事而人自敗之則誠不宜以諉之天其以矜
者勿論矣至若闇扵幾先昧扵物故怰扵人情自知不任
則奉身而退俟能者為之受而不譲以致機势所逼姑可
(以)疑之兩可以争之獨可衡之無以聽之嗟壬午甲
申之故乎建文中秉樞事與贊樞事者或極講誠正之學
以為執常理可以應變而且自是黨是悪人之非之人主至
陽非而隂是之己大見其非矣猶矯而是之益不能非之
扵是奉行者露而惑而鈍而鄙而近不或一濟則雖志
向上帝不贖罪也崇楨中辦賊者始之粉餙希逸督
責繼之不諳攻守分昧扵任使䘚之入算蹈械而用誤
庸不能非之殆庸與誤相禅而大禍且成以身從之生平
非不可原而亂所自積萬世有口不可捫也論者于誤事
而死並有褒称然則何以處不誤事而死者哉
庸誤諸臣傳
齊泰
齊泰南直溧水人初名德洪武二十年發觧應天明年進
士歴禮兵部主事會雷震謹身殿以九年無過得陪祀
郊廟賜今名久之歴兵部尚書上嘗台泰問邊將姓名及
諸圖籍泰出手冊䄂中口舉無遺上大竒泰是年閠五月
受顧命輔皇太孫時諸王皆尊屬擁重兵專制遺詔諸王
臨邸(中)勿奔喪王國所在吏民聽朝廷節制諸王故不悦
謂此(齊)尚書言于新君矯皇考詔間我也時燕王入臨至
淮安泰請急出符勒歸國王益恨泰泰常使燕淂厚餽歸
上于朝上以是倍信重遂與太常卿黃子澄建策凡諸王
有罪輙除國泰𣣔先燕以王英武志廣而氣剛可借以襲
諸國子澄不以為然於是遷周王橚於雲南徙代王桂于
邊執齊王槫因之湘王柏闔宫有焚降岷王楩為民然
後圍燕王宫符下甚急燕兵遂𧺫以清君側為名上方召諸
學士坐便殿議行周官法度閫外事一付泰請大舉伐燕
廷臣曰未可也泰怒拂䄂𧺫意以名正言順師與古法合
往必克衆不能奪時諸老將惟耿炳文郭英在而炳文子
尚主最親拜下炳文平燕大將軍自遼東會兵五十萬進征
北平遣諸王各出監軍泰以谷王橞漏師遁還遼寕二王
近燕慮為變皆請召還遼王汎海至寕王竟不至及炳文
戰敗乃使李景隆代之泰極言其不可任上以其門第肺
腑至親必遣之師大&KR1518;四年北兵已逼淮泗猶以燕直丼
心泰子澄謫二人官而令景隆致書燕請罷兵燕王曰紿
我也不聽乃復召泰未及還而金川門失守或傳上遜去
泰追之廣德不及欲往他郡起兵圖恢復所乘馬白為人
所識執送京師不屈死之籍九族外親之親高滽等一十
六戶皆就逮兒甫六歲給配赦還今其子孫猶存故居稱
尚書鋪云嘉靖中知縣謝廷&KR0581;為祠祀泰守祠五世孫光
六歲兒後也弘光初追贈太保謚節愍
論曰先燕之計拙而况不先燕泰專樞事与方黃軰所
處不同乃無長算浪以全師盡驅為燕用即使先燕燕
未動何名以敗之燕即失封亦猶能借諸王𧺫也覌大寕
被劫輒共事泰豈能以取懟諸藩者孤應之乎有靜
持以俟其内釁大不幸割燕而北帝也雖然主守自固燕
理逆地寡無因而𧺫特難雖誤不一泰首泰以誤而比泰
議者不得辭
張昺(謝貴)
張昺山西澤州人洪武中以人才累官刑部左侍郎建文
元年諸大臣言周代岷谷相継告變宜簡精強有威望出
弹壓諸籓推昺北平布政使昺薦指揮僉事謝貴陞北平
都指揮使並受密命淂先發後聞僉事湯宗上書言北平
按察使陳瑛受王府金錢多有異謀詔逮瑛謫廣西下詔
譲燕急昺與貴遽以在城七衛兵及屯田軍士圍王城外
墻鞬木柵断端礼門燕王皇恐稱疾不出盛暑坐圍火中
猶寒顫長史葛誠報曰燕勿病病偽也昺不傋貴䓁乘馬
負盖過王門不下又殺王守城䘚登城擐甲執兵飛矢入
王城四面鼓噪王&KR0629;甚時有醉䘚磨刀扵市隣媪問其故
張目曰殺王府人適燕使至京逮訊淂實坐名求王人王
計先誅昺貴乃舉兵佯盡縳所逮官較置庭中召昺貴入
與之二人猶未敢進王促使者責昺貴怠事二人恐違命
而又以王果窘無大患入至端禮門為伏兵所縳燕王擲
杖𧺫曰我何病為爾軰所廹耳昺不服死之昺機淺初至
北平寄心腹于親吏李友直使刺事府中友直輙先事洩
昺謀以故敗昺死王擢友直北平參議渡江後族昺家連
程亨䓁五人上曰張昺之親與鉄同頑直湏爐冶引出生
燒之坐戍邊者甚衆一子得卞去久之上屡夢昺披髮為
厲令焚其屍面色如生洪熙中詔坐昺戍邊者家籍一人
餘悉縱還正德中知州馬如驥立祠祀之而謝貴山西平
陽人洪武中陞河南都指揮僉事坐事當死上特宥之降
河南衛指揮僉事弘光初追贈昺太子太保尚書謚節愍
貴英山伯謚勇愍
論曰昺果才坐鎮足矣昺即不才坐鎮足矣伺耳目燕
不能遽彂也受密命而使醉䘚公言之乎圍王城攻乎
堵乎王真病可不圍遽圍王城而不虞其偽病益憒憒
矣吏友直每洩燕辛螫左右而尚以為親信可知在廷
之任昺貴与昺之任友直雖邪正分而誤則一搃是不
知人非善任
耿炳文(子璿)
耿炳文濠人父君用積功爲管軍總𬋩戰死宜興炳文代
領其軍明年取長興改為長安州州㩀太湖口邊周陸通
廣德為要害太祖立永興軍以炳文為都元帥劉成李景
元左右副之時有處士温祥卿者在募通隂陽家言有智
筭炳文往往用其策周兵入寇皆敗走最後周李伯昇將
兵十萬結九寨困長興炳文嬰城守破其攻具月餘常將
軍往援大敗之斬首五千餘級移守江隂十年敵不敢越窺
金陵一步及姑蘇下陞大都督府僉事從征中原授鎮國上
將軍兼右率府副使復從平山陕守長安餉運鞏昌不乏
遂鎮陕西大浚堰渠興水利洪武二年授秦王府左相兼
陕西行省右丞封長興侯食禄千五百石子世劵十四年
從傅友德破鹵北黃河復還陕西移諭征南諸將值蛮寇
叛討平之歸第鳳陽贈父君用為侯時以逆黨故差次功
臣炳文附徐中山為一䓁總兵平两當妖人充征西將軍
勦蜀盗高福興俘獲多還鎮遼柬建文元年以征鹵大將
軍率衆三十萬北征燕壁真定都督徐凱以兵十萬駐河
間都督潘忠營鄚州楊松以先鋒扺雄縣不利忠松皆被
執反告燕炳文虛實燕張玉朱能等遂逆擊炳文大敗之
嚴陣滹沱河東復戰大潰副將駙馬李堅都督寗忠顧成
指揮劉燧俱被執燕兵圍真定两日不下去之帝始有憂
色召還以李景降代炳文䟽請專任臣可保其無他貽書
其子瓛自罪挫跌勉瓛努力無負朝廷燕師南下炳文䧏
永楽二年左都御史陳瑛䓁劾炳文衣服器皿僣餙龍鳳
玉帶僣丹鞓詔籍其家炳文自縊死子三璿尚江都公主
為駙馬都尉勇略父北征時勸直搗北平己聞屡敗悒悒
對公主泣燕兵入社門稱疾坐罪死公主仍降郡主亦以
憂䘚瓛後軍都督僉事瑄散騎舍人擢尚寳司卿北兵𧺫瓛
與江淮侯吴高及楊文率遼東兵園永平不克退保山海
關己而高被間奪兵瓛數請文攻永平以動北平文不聽
二人先後亦皆獲罪死而君用有兄君美積戰功子瑞死
敵瑞弟忠亦皆偉伐一門開國功温祥卿後以兵部尚書
調外弘光中李侍御清請原炳文謚武愍贈興國公詔可
之
論曰將將未易言也淮隂不厭多長興何人乃以三十
萬前驅乎初邊周利守呼吸近時己都荣氣衰有身兩
專征蜀福興積勢讋之不恃戰也簡書初下自審宜謝
退即否延得如温祥卿者稍集成算及凱忠䓁呼吸不
即如令多多適自累哉李清得見其貽子手札有恕辭
夫其中誠不與李小江一轍也
宋忠楊松潘忠
宋忠洪武中錦衣衛指揮使有百戶論死非其罪忠為䟽
救御史并劾之上曰忠率直無隐為人請命何罪久之坐
事調鳳陽中衛以參將從征鹵前將軍揚文討西&KR0595;凱旋
復官錦衣建文初敕忠以都督總邊兵三萬屯開平盡簡
燕府護衛壮士從忠聽忠節制又以都督徐凱屯臨清耿
瓛屯山海關與忠相犄角時張昺謝貴葛誠内應不成燕
兵𧺫忠進次居庸關適都督俞瑱退保居庸忠承制令瑱
守關而以兵駐懷来不進蕪兵既走瑱居庸計忠䓁擁重
兵懷来必復争居是遂乘其未至先擊之諸將以衆寡不
敵請扼關固守王曰此非爾䓁所知遂統精兵八千卷甲
倍道趋懷来忠兵倒戈走忠死之弘光初追贈夀昌伯謚
壮愍
楊松潘忠俱都指揮使建文中大將軍耿炳文帥兵三十
萬北禦駐真定遣松為先鋒而都督徐凱壁十萬于河間
潘忠屯鄭州松率驍勇九千人進據雄縣約忠為繼燕王
夜半乘其不備擊之黎明城破松率麾下南走時忠兵尚
未至燕王曰吾伏兵月漾橋伺忠援可淂志也忠果至伏
兵𧺫橋下忠戰敗急趋橋不淂北兵腹背夹擊遂虜忠并
獲松鄭州兵馬盡没松忠皆死
論曰廟算既不精而總兵者𣸪闇不觧事于是以䘚与
敵未己也又以將与敵然則將之不為敵而寕敵死尚
足錄矣宋都督楊潘二先鋒是也當時鋒頓羽折燕京
而南莫甚䧺縣之役自是滄州之戰死事如都督徐凱
陳暉程暹都指揮俞琪趙滸胡原李英張傑德州之戰
千戶蘇瓛滹沱河之戰指揮鄧戬陳鵬真定之圍都督
寗忠都指揮劉燧朱荣白溝河之戰都指揮何清指揮
滕聚定州之戰都指揮花英鄭琦王恭指揮詹忠渡涞
水則指揮賈荣敗東阿則指揮詹璟敗汶上則都指揮
薛鵬渦河之戰則胡騎都指揮林帖木兒胡騎將哈三
帖木兒娄鬼里淮河之戰則守將丁良朱彬灵璧之戰
則都指揮孫晟王貴䓁一百八十餘人嗟乎燕事不成
諸人豈非廟祀世劵荣後世無斁也哉燕事成而諸人
不庙祀世劵然則荣後世仍無斁也哉而成燕事以
庙祀世劵者又何如矣
袁應泰(子楷朱萬良姚居秀)
袁應泰字大来陕西鳳翔人萬曆戊戍進士知臨漳縣築
長堤四十餘里以禦漳水移知河内穿大行山為道引沁
水過之屈折成二十五堰灌田數萬頃居民利之擢都水
主事歷兵傋淮徐設法賑飢按察河南會遼撫熊廷弼以
人言求去擢應泰右僉都御史填之晉兵部右侍即為經
略甫出關誓諸神碩以身存亡遼建議收降&KR0595;飲食之與
官兵雜屯瀋陽東禦天啓二年瀋陽破大將尤世功死之
而川土帥徐邦屏李秉城周世禄䓁迎戰於竹截橋敗没
應泰駐遼陽禦戰南門頗捷鎮將朱萬良䧟陣死忽訛傳
東師已入城監軍高出牛維曜䓁縋城走將士無閗志會
城炮火反射軍益亂文武官走且盡應泰提劍廵城知事
不可爲粛衣冠望闕再拜遺表臣力謁果與遼俱亡矣佩
劍印自縊死妻兄子姚居秀從死僕唐世明撫屍大哭縱
火焚楼躍入死時同難張銓何廷魁崔儒秀皆淂贈恤獨
不及應泰久之追贈兵部尚書子祭葬廕一子子楷字茂
林天啓乙丑進士歴官按察副使家居辛已聞賊破鳳翔楷
不屈見害
論曰大来之才豈克辦危彊即不能力請芝岡戴罪自
贖亦宜倣其城守故轍百計綢繆令不行而訛傳作固
張鶴鳴(弟鶴騰)
張鶴鳴字鳳臯河南潁州人萬曆丙辰進士以歴城能歴
陕西右參政四十二年以禦鹵功加右布政尋擢右僉都
御史廵撫貴州貴州苗狆叛初廵撫吳桂芳討定之久之
復叛殺指揮楊可久䓁焚堡薄&KR0309;會城告急鶴鳴曰是不
可不勦兵以間出斬其酋阿回阿回者初殺可久者也三
山平時紅苗勢張甚攻平茶鹵土官毋掘石耶故土官墓
僇其屍二司雖隷蜀近黔鶴鳴援之以土司酋陽為盟主
總兵鄧鎮領之而椘蜀撫臣壁境上二司深入戰大小五
冲潰苗乘勝攻番播中衛大焚掠安氏堯臣亦縦所部行
剽諸土司多叛從之苗酋班勝龍焚茨堡諸處進圍平&KR0309;
六衛震動鶴鳴授計指揮黃運清夜啣枚襲其巢擒龍勝
斬之復與參政楊年都司李上林乘勝破寨千餘久之
復集漢土兵萬七千餘人先攻蒙昌蒙丘大巢破險囤數
十賊走洪邊追夹擊之復克險囤數十擒其首悪八十餘
人進薄大山菁燒寨入盡燬房舍斬首復數百級未幾小
江苗二千餘圍施秉令都司馬如錦搗平之洪邊大定廣
順亦降獨定番賊據捞平堡不下鶴鳴親出定番一鼓下
之斬劇賊王三蒲三䓁及其黨六千餘級撫歸農者萬人
四十六年紅苗復圍施秉出攻總場韋利巴團皆䧟鶴鳴
以椘蜀不相恊助上言乘此機便費餉五萬可收全功一
旦棄之恐終無勦兩江之期矣遷兵部右侍郎四十七年
水西與藺酋争地相攻鶴鳴頗庇水西坐訐不問以兵部
右侍郎告歸天啓元年遼瀋連敗没而毛文龍有鎮江之
捷鶴鳴以苗功𧺫兵部尚書蔭一子錦衣世千戶鶴鳴欲
倚文龍辦東事經略熊廷弼獨不可時朝議梁之垣往使
朝鮮兼制登萊鶴鳴以降&KR0595;不可信勿遣議不合求去不
許己而廷弼與撫臣王化貞争戰守鶴鳴右化貞未幾廣
寕危廹鶴鳴䟽報情事謂經略不肯出關徒欲踐其言為
左劵於是廷議經撫去留鶴鳴曰經撫不和必誤遼事意
請專任化貞方身出視師而廣寕敗問至御史江秉謙䟽
劾鶴鳴力主驟戰輕聽化貞而困廷弼于右屯以至扵敗宜
服上刑于是臺省周朝瑞劉弘化惠世揚熊德陽蕭基侯
震晹交章論鶴鳴罪上切責言者鶴鳴在關綢繆所論失
事將吏多歸罪廷弼而寬化貞廷議𣸪譁鶴鳴又捕治杜
茂以為佟卜年使為東謀請併逮治卜年及劉一瓛且言
一瓛輦金閣臣一燝為廷弼經营以敗廣寕之事收一瓛
刑部獄&KR0901;久不具上怒奪尚書王紀官坐茂一瓛死而卜
年流三千里廷臣言鶴鳴者益多謝病歸拾遺不聽復𧺫
南工部尚書時點賊未平逆魏大言非鶴鳴不辦以兵部
尚書總督五省兼撫貴州鶴鳴移檄招賊安邦彦耶彦為
嫚書鐫木牌數其為撫時諸受賂状鶴鳴怒乃始議勦崇
禎初敗賊海子峒擊却龍虎場大戰陸廣河先後斬首數
千級水外苗狆遂畏服不敢動四土府傾心給事中瞿式
耜劾鶴鳴隂通忠賢藉其奥援淂免廣寕之罰乃復夤緣
𣸪𧺫急宜裭斥言官萬鵬胡永順復極論之會報陸廣之
捷不問加太子太師久之落官䘖去七年賊䧟穎州鶴鳴
與其弟參政&KR1295;騰皆見害詔復原官
論曰鶴鳴西南亦頗料賊淂當此中虛直行其意無曕
頋也及論遼事意必曲安化貞以制廷弼其窹寐悪廷
弼甚扵東邊矣諸不甚誤而獨誤此諸不誤不足救則
諸不誤亦不足贖化貞誤信文龍鶴鳴矯信化貞以矯
而誤益甚非魏逢庇鶴鳴伏法廷弼存東事以戰不足
以守有餘矣而論者以比廷弼于趙彦朱爕元豈其倫
哉
楊鶴(子嗣昌)
楊鶴字湖廣常德人登萬曆末年進士歷都御史出陕
西三邊總督崇禎初陕西盗王貳𧺫初所部土賊居多二
年騎賊至七八千人撫臣胡廷宴與延綏廵撫岳和聲各
諱盗互委飬禍至是邊賊王子順䓁内圍韓城鶴與廵撫
劉廣生擊敗之子順走合府谷酋賊王嘉㣧掠延安慶陽
城堡俱䧟鶴主撫不以聞約廣生持牌四出招賊所欵但
不焚殺而淫掠不免扵是所在競樂爲賊兵科給事中劉
𢡟上言秦之流賊其勢日熾邊賊以土寇爲向導土寇以
邊賊爲羽翼兼以荒旱頻仍饑民影附流賊以得食當事
以不練之兵勦之不克徒以數饑民責賞而所撫者無從
餉之微聽之掠不問今斗粟金三繯逋营䘚餉且三十餘
月即慈母不能保其子况官之于民耶且营兵曠伍半役
扵司道半折扵武弁所餘老弱幾何何以當賊四年賊圍
慶陽鶴在邠乾不即援己而受賊孫継業䓁䧏無所安置
但令設誓而去更給之牒得牒者喜可更為盗出牒免有
盗神一魁者降扵鶴鶴青數其罪以其所挟戰騎五千上聞
侈請犒濟省臣劾鶴恇怯玩寇鶴䟽引咎尋又欵賊滿天
星散其黨萬二千人木幾其魁徤皆叛去賊上天龍馬老
&KR0849;獨行狼𣸪掠鄜州列三菅于太平原鶴與總兵承恩
擊敗之上天龍䓁以二千人降科臣奏撫賊欺餙之弊逮
鶴刑部獄論死子嗣昌以進士歷官至廵撫都御史表清
代父死詔鶴减戍嗣昌入為兵部尚書崇禎十四年以才薦
治賊奪情為束林所指自詞臣黃道周劾其墨縗不任于是
劉同升趙士春范景文成䓁交口不置同時盧象昇亦奪
情行問道周䓁不問也上悪黨同矯必用之以其言勇加
派海内怨望上仿古策遣之体且御製詩歌送之嗣昌負
殊禀可五官並效搗賊多有勝績忽三王一時並見害知必
無倖引帛盡
論曰胎于楊亦烮于楊前則恇怯图苟安春寇
是也後則增餉欽怨因而長乱奍寇在一方長乱滿
中原矣按鶴免死謝表有云臣既負國臣子不勝任
恐無以匡王嗟楊家父子自顕世譜哉雖然鶴与嗣
嗣昌生不凡是竒誤也夫既誤雖竒亦庸庸而誤誤
小以竒而误扵庸誤大
陳竒瑜
陳竒瑜字玉鉉保德州人萬曆中進士歷廵撫延綏崇禎六
年秦寇既盡入晉而賊首鑚天哨開山斧獨㩀延水關負固
不服竒瑜陽傳總制檄會師出不意搗之斬首千六百級
焚其巢二賊伏誅復分兵擊賊一座城斬之延水盗悉平
詔進守瑜兵部右侍郎總督陕西山西河南湖廣四川軍
務視賊所向随方勦撫竒瑜及撫沼鄖陽盧象㫒合數省
之兵併力扵椘楚中賊盡西奔漢中七年復合勦竹山溪寇
馘斬數千竒瑜意主撫偶賊數十人偽稱撫檄欲鳳翔
西门官軍誘殺之竒瑜奏撓撫下寳鷄知縣李嘉彥鳳翔
卿紳五十人于獄而諸賊竄漢中者凡數萬人川兵扼巴
西諸險賊不淂前連雨四十曰馬乏易多斃弓矢濕脱膠
不任用賊衆大困于車廂峽飢乞䧏竒瑜竒瑜喜受之檄
所過郡縣善為之治糗既過雲棧輒矯不受制起盡殺監
護官五十餘員闖入鳳翔掠隴州副將賀人龍張天礼為
所敗一路殘居民罷市匿去或從賊攻䧟麟遊永昌諸邑
勢益熾𣸪攻隴州城四十餘日督師洪承畴檄總兵尤光先
赴授与人龍挾擊大敗之論者始追恨竒瑜主撫之失廵
按御史傳永淳論奏竒瑜謂專主招降為盗所紿盡罷訊
詰以致一彂不可復收勦撫兩妨竒瑜乃請各撫鎮分地
責成意頗卸罪上初許之後知其譎削職聽勘
論曰不窮而求欵不可信也窮而永欵可信湏防其或
猝有不窮之一刻必有以善其欵後制軼平疑伺隙俾
一彂而終在吾敷中則非庸庸之所能及矣車廂之故
徒教之為賊也
熊文燦
熊文燦字貴州瀘溪人客蘄水無子有滇客道淂棄兒
歸名文燦令讀書成進士崇禎元年以都御史廵撫福建
招降弄海泉州鄭芝龍詔與遊擊御立功自贖己芝龍奉
檄擊走同盗劉香老扵小埕朝廷以為功晉文燦總督兩
廣時香老連犯長楽海豊詭云願撫意緩兵文燦信之令
道臣洪雲蒸康承祖參將夏之令張一傑䓁往謝道山受
降香老輙執之逆拒文燦諉過道將上曰賊渠受撫自當
聽其輸誠安得登舟降體督臣節制何在令文燦戴罪勦
盗明年芝龍合粤兵敗香老扵田尾遠洋香老自殺降其
衆千餘人詔以文燦為兵部尚書兼副都御史總理直隷
山陕川湖軍務督勦流寇文燦與樞臣楊嗣昌謀大舉兵
請加賦海内積怨文燦提邊兵奉限合勦次㐮陽遣副將
龍在田邀擊革里眼射塌天于双溝大破之老回回䓁奔
枣陽逐北斬首六千餘級奪其牛馬騾萬頭十一年曺操
䓁九营獨保險内浙山中文燦檄總兵左良玉陳洪範進
兵浙川意主招欵閱月總督洪承疇䓁以勤王之師出潼
關聲振曺操懼率九营從鄖陽淺渚亂流而涉突走均州
叩太和山提督太監李維政乞撫維政言文燦文燦止軍
上書赦其罪大餔諸营頭目請曺操游擊將軍曺操固謝
不受且曰不敢靡朝廷一錢願耕此自食文燦信之輙許
房竹百姓分居互耕群賊相保不散時献忠亦受欵糓城
曺操與潜通廵撫戴東旻為文燦危之告文燦宜以理臣
各鎮現在兵馬再令督臣調發秦兵由興安馳赴恊搗渠
魁授首脅從自散文燦不聽以為撓撫議嗣昌遂請罪免
東旻以王鰲永代之已而總兵左良玉遣降將劉國能往
招射天塌降其衆四千人文燦署國能為守偹六月献忠
先反穀城曺操九营亦𧺫應之良玉疾躡大敗扵房縣上
闻之大恨詔文燦革任仍視事尋論死西市而嗣昌以閣
部出督師文燦子曰會初走依鄭氏潜東澥
論曰盗有源以飢𧺫盗益擾民無耕地民盡走盗無耕
人故飢無己時盗亦無己時諸流与負固賊誤以
以為至诚可感失之甚也間以兵蹙就撫之有法盡其
魁訊即否與以名啣使東禦陽尊之寔孤之然後可以
竟撫之一字彼曰不靡朝廷一錢雖愚亦虞其後矣
文燦之計倖驕兒弗啼能必其弗啼哉与楊鎬王化貞
袁崇煥䓁搃之志無疪而略不足却喜事時奉命治
寇者上䟽不便直書賊某王(如諢世王渾天王之類)約軍中皆改
王為亡文燦偶戰順天王獲捷亦直書順天亡奏去始
悟三字不便為言官所摘嗚呼順天亡䜟矣夫
