罪惟錄列傳卷之二十
荒節諸臣列傳
觧縉(子婦胡氐)
觧縉字大紳沍西吉水人也父開洪武初以薦召見華盖
殿勸帝明德慎罸帝𣣔官之固辭歸縉幼才敏十八舉鄊
試苐一戊辰與綸並第禮部綸授禮部主事縉為庶吉士
縉常侍上大庖西室草封事萬餘言其略有曰陞下挺生
南服功高萬古臣碩以天地為一体以天下為一人令出
唯行不宜數改刑期扵無刑寕失不經乃立國至今且二
十載無幾時無無变之法無一日無&KR0901;過之人良由誠信
有間用刑太繁也臣見陛下好觀說苑韻府雜書夫說苑
出扵劉向&KR0901;學不純多戰(國)縱横(之說韻府出元隂時夫)
鄙猥細儒蝇集一時略無可采(陛下兢兢)扵畏(天畏鬼)
神所謂畏民者未至也孳&KR0901;扵治民治強暴所以治心者
未至也近年以来臺綱不肅以刑民輕重為能事以問囚
多寡為勛勞甚非所以厲清要長風采也御史紏弹皆承
密旨未聞舉善但曰除奸盖入人之罪或謂無私而出人
之罪必疑受賄迎逄甚易而或蒙褒营救甚难而多得禍
建不為君用之法所為取之盡錙銖置朋奸倚法之條所
謂用之如泥沙監生進士經明行修而多困扵州縣屈扵
下僚孝廉人材寞蹈瞽趋而咸布扵朝省驟歴清華推埋
嚚悍闒茸下愚者朝捐刀鑷暮擁冠裳左棄筐筴右綰符
章雖曰立賢無方亦豈帎恂有德古者鄊隣善悪必記今
雖有申明旌善之舉而無党庠鄊學之規互知之法雖嚴
訓告之方未俻陛下天資至高合扵道微百家神怪誕妄
恍愡無不洞燭其謬然猶不免以愚弄天下若所謂以神
道設教者臣謂不必然也夫罪人不孥罰弗及嗣連㘴起
扵秦法孥戮夲扵偽書今之為善者妻子未必蒙榮有過
者里胥必蹈其罪况律以人倫為重而有給配婦女之條
聽之扵不誼則亦何取夫節義哉上覽之喜稱竒才己又
獻太平十策上皆嘉納之乞歸期十年来朝及朝縉盖𢡟
所學矣又八年上崩縉(入臨京師被劾誦)河州衛(更建文)
中召還為翰林待詔燕王内難縉與楊士竒等相(約同殉)
國已獨周是脩如約餘皆迎戴進秩有差遂與中書舍人
黃淮每侍奉天門御榻俻顧問不數日入内閣諸制詔咸
出縉手尋復召湖廣楊士竒金幼孜胡&KR0770;揚荣䓁共直文
渊閣縉以侍讀學士總裁高皇帝實錄上賜諸直閣五品
公服令七人命婦赴柔儀殿朝中宫中宫訓劳如上語賜
七命婦冠服亦如之時在廷多功皇子高煦幾榣國本上
私語縉&KR0901;曰世子純孝天下歸心頋皇孫不凡上意决皇
太子立陞縉左春坊大學士乃往往微及漢王母以過寵
致生覬覦上怒頗疎縉高煦益使人謗縉漏洩禁中語會
上欲征交趾縉争不可上益怒出縉為廣西右參議李至
剛者遂逢上指讒縉怨望改交趾縉居交趾四載入京上
方北佂縉謁東宫辭去及上還(高)煦言縉瞰上出塞密覲
儲君無人臣禮縉方偕檢討王儞道廣東娱山水因上封
事請用數萬人鑿贑沍以便往来上怒曰人臣受事輙引
而避去乃更𣣔劳民如此逮縉并儞下詔獄儞先縉瘐死
永樂十三年錦衣上囚籍上見縉名曰錦衣猶有觧縉乎
錦衣帥遂飲縉酒為泣下縉觧意大醉㘴雪中暴䘚籍其
家徙妻子遼東初上嘗書廷臣十人名命縉䟽其品行縉
具實封以對曰蹇義天資厚重中無定見夏原吉(有德有)
量不遠小人劉儁雖有才幹不知頋義鄭賜可謂君子頗
短扵才李至剛誕而附勢雖才不端黃福秉心易直確有
執守陳瑛刻于用法好悪頗端宋禮戅直而苛人怨不恤
陳洽䟽通警敏亦不失正方賓薄書之才駔儈之心上覧
之頋東宫曰李至剛朕洞燭之矣東宫因問縉尹昌隆王
汝玉何如縉曰昌隆君子而量不弘汝玉文翰不易得所
惜者市心耳其後仁宗山縉䟽語楊士竒曰人率謂縉狂
縉非狂向所論十人皆至當乃赦縉妻子還鄊官其次子
禎為中書舍人已盡還其故産弘光中贈禮部侍郎謚文
毅縉喜拔士類重然諾表裏洞逹不屑意細故獨不畏強
禦文名籍一時書法亦精絶緩急人無倦色或言其濫與
笑曰兩露豈擇地施㦲為詩豪宕曲贍縉常教人曰寕為
有瑕玉勿作無瑕石此類其為人妻徐氏字爱玉黃州知
府大受女能詩寄衣謫所情詞凄冽時文渊大學士胡廣
與觧縉同官文皇語廣當有女壻縉子廣曰臣妻娠未卜
上曰必女果舉女遂以字縉子禎亮縉得罪死妻子戍邊
而廣𣣔悔婚女窃截耳自誓曰薄命之婚皇上主之父面
承之背君忘夫何用生為即求盡不奪數年觧民蒙宥女
歸禎亮事姑孝謹
論曰大紳庖西萬言皆刺帝隐廼嘉納一再稱竒才
定策東宮勿兵交趾寔治安久長要議乃竟賜一語以
死太宗任人之扵太祖何如矣小說家載縉幼穎悟諸
嬉戲絶倒即不果大率才露而矜非所以自全蒙赦
後不官禎亮而官禎期中書舍人確據何孟春所云從子
是真若西揚之志觧墓渭病死獄中諱之也按成化五
年禎亮自陳命𣸪中書舍舊職豈前未蒙蔭移禎期与
禎亮乎相傳禎期以工書故不由蔭則非次子明甚或
禎亮初官坐父罪削舊職之說所自来也
楊士竒
楊士竒名寄墓志云初名寓以字行沍西泰和人生周歲
孤随母適同里羅性數歲以不得入羅氏祠堂怪問其母
母以實告遂大慟為土室私奉楊氏祖考性見而竒之使
𣸪姓年十五受里中羣兒為社師弱冠遊章貢章貢守善
之命挕琴江教事琴沍令入覲罪死而士竒方又挕縣事
惧逃之武昌建文時遇赦還鄕王叔英薦入翰林充編纂
預脩高皇帝實錄時命吏部考第諸儒尚書張紞奏士竒
苐一授吳府審理副仍令執筆翰林燕王得國觧縉薦其
才時初建内閣改授編脩與縉胡靖揚榮黃淮金幼孜胡
&KR0770;䓁同入直旦百宫奏事退輙造扆前俻頋問典機密久
之歴左春坊大學士侍皇太子箋請留意真德秀大學衍
義一書十二年正旦日食請免賀與尚書吕震尤上從士
竒言廣東布政使徐竒入朝遺所知嶺南土物或彂其遺
目獨無士竒名上以問士竒對曰初竒出都門公卿皆餞
以詩此通報意臣病不與也物微無他上意觧北廵留輔
太子監國漢趙二王𢾗讒危太子宫僚多得罪士竒兩被
逮下錦衣獄而特見宥仁宗踐祚丧服踰卄有七日士竒
力争不宜遽昜服上是之陞禮部左侍郎兼華盖殿大學
士累加少傅兼兵部尚書舒仲成常以御史忤監國時士
奇為力言不宜追理其罪以信詔令扵天下定科舉南北
四六為額永為例言官以指訐得罪者士竒多為開觧尚
書李慶請朝覲官領馬歲課其息罸與民同士竒反覆痛
言之謂朝廷以禮待士大夫豈宜使之執賤上曰朕不𣣔
以卿言遽罷恐慶䓁交口卿也批免陕西按察使陳智章
中宣德元年上械漢庶人還尚書陳山遂𣣔移師逼趙群
臣皆請如山策獨士竒不可頃之上卒念士竒言待趙王
不失親親之禮安南黎利請立王孫暠為陳氏後士竒贊
揚榮議必許之方面郡守聽三品以上京官及藩臬使薦
用俾他日得連坐自是守令共稱得人寬恤屡詔上皆與
士竒密議上丹微行常夜半至士竒第士竒曰陛下輕身
奈宗廟社稷何時塞義與士竒皆蒙信重而蹇受亊常持
兩端淂士竒乃决帝上賓張太后取㐮府金符入内籍&KR0901;
且議長君士竒語榮曰梓宫未殯主少國疑祖宗社稷之
托非吾䓁誰任入臨畢即請見皇太子皇太子出士竒榮
叩頭呼萬歲殿下群臣亦皆叩頭呼萬歲浮議遂息是時
英宗方九歲天下亊皆白皇太后太后付三楊三楊者榮
為東楊溥南楊士竒而楊士竒首請開經筵簡侍從上冲
年未能親閱章奏每日預擬陳八事取旨閹振雖日侍𧺫
居脅權寵内畏太皇太后稍歛戢太后嘗使振持事詣閣
議振因與士竒置可否士竒謝閣事三日不出太后使人
慰問楊榮條故太后大怒詔鞭振令赴閣中謝罪以故數
年間政治清明天下稱三楊以宣宗實錄成進少師士竒
尋與南楊共争僉亊廖謨杖死驛丞事皆有私遂為振所
持漸摭其短扵太后稍弄權而三楊年亦向衰風裁非𣸪
曩時嗣東楊為振所中卒而太皇太后崩天子益比振振
益横士竒子稷多為不法數毆殺人為鄊人訐奏被逮死
士竒慚憤病卧不出遂卒贈太師謚文貞士竒卒後四年
而南楊亦卒裔孫載鳴嘉靖中進士督學東粤寅秋萬曆
初進士初授東莞令召入為侍御史出僉憲雲南莞民為
立生祠寅秋子嘉萬曆丙辰進士
論曰相傳文貞溺爱稷同鄕曺九鼎以典史入試礼部
稱稷循謹無過文貞喜廷試為預露題意于九鼎九鼎
淂為状元事即出野乘而西楊飬不率子致吉安口號有
害民楊稷云云預製祭文禱祈之亦可謂為國而忘其家者矣
至謂文貞因子故頗善璫振遂以絲綸薄付之又謂文貞
婿客京師將歸有知府賍敗幽獄走賂其婿文貞不淂
己當問理時遣人飯知府獄法官聞之為停訊䘚脱還職
嗟乎勢之所積不言而喻如此若夫恬退自守者不出其門
而指攻己者為輕薄錮其終身則物論久己不平之矣
夏原吉
夏原吉字維詰湖廣湘隂人洪武中鄊薦遊太學選入禁
廡書誥勅特授戶部主事尚書郁新知其才數與語事而
劉郎中者故忌原吉會劾諸司怠事上己宥之新以原吉
言請勿宥上怒新問誰教汝新免冠謝稱堂後書算生教
臣臣死罪劉郎中必以原吉承之上曰聞原吉能佐尚書
頋若必𣣔死原吉乎劉郎中與書算生皆棄市建文初陞
戶部右侍郎出廵撫福建未幾移蘄州金川不守降燕轉左
逾月進尚書晨夜悴亊經度無乏永樂元年吳淛大水出
治河農田大利七年從上北廵上征阿魯台輔太孫留守
原吉每旦入朝獨從扆前参决機務朝退郎中御史環請
口應手判聲色不動上都北京三殿災原吉請蠲逋負恤
流移以回天意時言者多以遷都不便主事䔥儀言尤峻
上怒殺儀跪言官典諸大臣午門難遷都利害原吉獨自
引罪上而宥之西域法王来朝上𣣔郊劳原吉争不可上
廼止上見法王便殿命原吉下拜原吉不肯拜曰臣一屈
膝辱天子大臣死不奉詔上笑曰卿𣣔效昌黎愈乎過侍
郎楊勉之遠矣十九年上議征鹵原吉力諫有云聖躬少
安尚須調護勿煩大師上怒繋内官監尋以尚書吕震䜛
必殺原吉皇太孫力營救獲免上竟北征阿魯台及兀良
哈明年又征阿魯台又明年北征還至榆木川上不豫頋
尤右曰廼知原吉爱我訃至太子走繋所呼原吉泣且問
國事原吉曰幸少甦民困復原吉戶部尚書初原吉在繋
不奔内艱矜是乞終制上不許曰國有大喪正湏共濟卿
無母朕有父乎令有司為原吉治母喪及皇太子立兼太
子少傅尋進少保仍兼太子少保尚書如故支三俸是時㕥
孤卿而兼宫秩獨原吉一人侍講李時勉言事頗激上怒
曰時勉朝辱朕必殺之原吉日時勉小臣豈能上損聖德
即𣣔罪之下法司議上怒少觧宣德六年漢王高煦反以
誅原吉為兵名楊士竒首勸上親征得原吉言益决從征
高煦還賜閽者三人復從廵邊上取原吉槖中糗嘗之笑
曰卿甘粗糲如是對曰臣得飬足矣頋行間將士尚或餒
者上還京俾與蹇義皆輟部務論道左右五年春䘚贈太
師謚忠靖朝議㕥為宜贈伯爵楊士竒持不可是時蹇夏
齊名義簡重善謀原吉弘𥙿善断一時公卿雅量推為苐
一吕震尝上前指原吉柔奸及震為子求官原吉稱震有
守城功足錄陳暄初歸誠燕請殺原吉原吉頋薦瑄才總
漕運嘗午夜閱牘拍案而嘆筆不遽下者再其妻問之原
吉曰此歲終大辟奏也吾筆一下死生决矣周忱為長史
或薦為郡守原吉言此不足展其才忱得陞侍郎廵撫嘗
有從隷汗所服織金賜衣惧𣣔逃原吉曰汗可浣也又吏
壊其所寳石親名慰之曰物必有壊母惧在吏部吏捧精
微文書風汗墨原吉不責吏詣上前引罪上命易之與同
列夜飲歸過禁門或𣣔竟趋過原吉曰君子不以冥冥惰
行其敬慎如此子宣尚寳司丞正統中言兵亊試不杲歴
南京太常寺少卿仍掌尚寳司事及卒草君德䟽遣子崇
文上之曰臣病旦夕死不言言無日矣
論曰原吉誠𥙿有執持而才足辦大紳所云有德有量
者是也相傳潮州慈感寺側有潮音橋橋下巨蚌常浮
水面忠靖治水宿寺夢黑衣白裏人携一女前曰被隣
豪所廹乞一字止之忠靖為作詩投女(詩有蚌傾心三字)未幾東
至吳淞𣸪夢金甲神出書求改判曰昔聘一隣女以大
人高吟不敢犯幸賜寬假忠靖覺始悟巨蚌為滛蛟所
脅遂牒之海神夜風雨有蛟死吳淞水北事即荒忽然
史載祭鱷渡&KR0849;等事倘亦誠能動物之偶然者乎
楊榮
楊榮字勉仁福建建安人建文二年進士授翰林編修燕
王入國首迎戴受知改脩撰簡入内閣寕夏被圍上召榮
議援師榮曰寕夏城堅人習戰度十日無継報敵退矣己
果然上笑曰卿榮能料敵如是皇太子立歴庶子從征夲
雅失里侍皇太孫學太孫深爱重之榮&KR0836;於邊事奉命兩
至甘粛經略䧏鹵還奏皆稱旨十三年從征瓦刺兼掌尚
寳司亊上雅𣣔皇太孫習武事令撫軍留榮與胡廣金幼
孜即軍中為太孫講說經史陞翰林學士時廷臣多挾恩
寵縦不檢榮指府部院十弊密奏上恐諸大臣叢怨榮留
榮章不下令榮意授御史鄧真以入詔諸司悛改進文渊
閣大學士仍兼翰林學士三殿災奉天門東偏切近密閣
榮奮身冐入麾士舁御書圖籍及制勅文書至東華門沙
次上弭災十事榮雖處諸忌然楽振同列李時勉方賓及
夏原吉䓁有罪皆以榮言獲解二十年阿魯台寇興和從
征至殺胡原明年掌西征軍務從至宣府又明年從征至
開平榮言軍士勞苦宜使使宣諭阿魯台釋其不順之罪
班師上崩榆木川時漢王方搆隙皇太子榮恐内变秘上
喪不彂從官上食𧺫居諸事如常儀或𣣔權它亊用勅榮
曰大行不可欺因馳訃皇太子太子踐祚進榮太常卿逾
月加太子少傅兼謹身殿大學士尋加工部尚書給三俸
與蹇夏西楊同輔政而軍旅事一以諮榮宣德元年漢王
高煦反榮首勸上親征上難之荣曰陛下不見李景隆事
乎上頋原吉原吉白榮言是上意决從械高煦歸三年凢
良哈犯塞從征至寬河加少傅是時西北多亊運籌猝應
内閣頋獨推榮士竒䓁諸不及榮從文皇涖邊久邊將習
榮往来頗密礼部尚書張瑛東宫舊臣也私言上榮畜馬
甚冨數與邊將交通上語士竒士竒頗為榮觧上曰朕初
即位榮數短卿乃為之地耶然自是不能專任榮英宗初
皇太后秉政寵遇無替正統三年與西楊並進少師閹振
乃日伺三楊短嘗語榮䓁曰三先生亦頗耄倦矣榮曰當
汲後軰以報國士竒出譲榮榮曰彼一旦出片紙指某某
入閣吾軰有束手去耳多助亦一說也士竒嘆服五年榮
歸省墓振乘荣去誣荣嘗受宗室某賄荣聞憤懣還京䘚
武林驛年七十贈太師謚文敏荣敏而能断頋議事未嘗
不遜西楊每秋諸人臣會讞英國下俱退避僉俟二楊先
生西揚訊之至不可了荣一問立决文皇英武群臣奏對
少稱旨獨爱荣才時怒他大臣不省事荣至輙霽威前此
&KR0916;朝每至日昃荣以𥙿陵幼冲早朝額言八亊先以副呈
閣中豫處分用為例子泰頗横其孫指揮燁習驕奢多貨
人天順初為鄊人所訐籍其家燁易姓名遁去久之露重
刑不承死獄中成化中給還田産而長支遂絶
論曰三楊皆粉餙盛明之才顧文敏號為知兵文皇時
頗游心域外雖漠北無功南交不䘚然兵威所建寔占
國運荣之翼贊有大過文貞文定者丘瓊山概歸過諸
楊或有未當獨其不早制閹振䘚為所困然則處淂為
而不為猶因時為功名者哉方仁廟厭議石室華表享殿
繁費荣曰守成之代莫比兩朝遂著為令代省億又以福建
海運多溧淂請折漕亦著為令或以其有濟物之仁不忍
却人之惠頗為致嘱使百職不能一意亦由此
按遁去當是匿汪直党韋瑛家瑛託营幹盡有其貲乃
出燁死獄而父建寕衛指揮泰坐斬之贖為民連泰弟
兵部主事仕偉中書舍人仕敬泰偦禮部主事董序
外謫原問官王應奎高崇咸以曲徇故崇死獄應奎
戍嗟三楊兩失詒謀獨文定之不任其子嘉可者多
清執是則所為有其家者哉
楊溥
楊溥字宏濟湖廣石首人建文時胡&KR0770;以桐城令典試椘
溥舉鄉試苐一明年第進士授翰林院編修燕王入國歸
誠上北廵侍東宫洗馬居守南都上入中貴讒以東宫迎
駕慢逮宫僚黃淮先至下獄楊士竒金問繼至上曰士竒
尚可宥朕不識間何人下法司訊詞連溥并下錦衣獄溥
㘴獄十年長陵崩乃釋為翰林學士時循文皇故亊别建
弘文閣思善門尤選用文儒而以閣印授溥掌其事陞太
常卿仍兼翰林院學士宣德元年罷閣務入文渊溥乃上
還閣印上復命與士竒䓁同辦内閣事進礼部尚書學士
如故正統元年天子幼冲昭皇后臨御𣸪命仍直文渊與
二楊同知經筵先是獻陵嘗與后言東宫時事輙慘然泣
下至是后㘴便殿英國公輔大學士士竒榮及溥尚書濙
被旨入朝英宗東立輔䓁分行下立太后語次及溥嘆曰
先皇帝常稱卿忠不謂今日得復相見溥伏地泣太后亦
泣左右皆悲愴后顧上曰此五臣三朝簡任皇帝萬幾非
經五臣贊畫不可行宣宗實錄成進少保武英殿大學士
溥文學不及東里政事不及建安而德量過之子自石首
來省言江陵令范理殊不當兒意溥特薦陞理德安太守
再擢貴州左布政使或勸理宜致書謝理曰宰相為朝廷
用人非私理也華容劉仁宅大夏父也令瑞昌與高安令
同入覲皆溥隣邑子溥遣僕瞷之僕報高安令雅稱官劉
令瓦盆煤灶殊不似溥輙薦仁宅為御史後仁宅家居溥
展墓還里過華容私造仁宅仁宅偶他往妻適過隣家磨
麺去溥引子大夏入内視卞所有牀上蒲席布被而已喜
曰操若是良御史哉不語姓名去己大夏白父仁宅曰此
必鄕先生楊少保也其觀人于所忽若此正統十一年卒
夀七十有五贈太師謚文定
論曰所謂南楊文學不及顧未必耳胡&KR0770;初評其鄕試卷
有曰他日立王階方寸地必能為董子之正言而不效漢
公孫弘之阿曲所持理已能贊運所謂詞之逹者哉及正
統中朝鐘不受杵例為文祭之猝不淂稿同事請率占
一語乃足成之文定一啓口鐘為作声然則㗋動而己
通神朝庙也己在繋往往粮絶益瀆書不&KR0786;同難者劳
之以朝聞夕死為誓
宋禮
宋禮字大夲河南永寕人也洪武中以太學生授山西僉
事㘴事左遷戶部主事巳復謫戍寕夏建文初薦𧺫為陕
西僉事又㘴事左遷刑部員外郎燕王入國歸誠署礼部
主事俄陞礼部右侍郎改左明年尚書上部上𣣔都北平
奉命取材川蜀礼乃奏木自行出大谷逹于江聲吼如雷
路草不偃上命代栮祭告山為聲應者三七年内艱詔令
墨衰治事禮不避&KR1104;險萬材畢具上以為能九年召還督
濬會通河明年漕成又入蜀九載考績理獄江西明年又
入蜀病召還部督造番舟又造黃舟而是年又入蜀明年
卒扵蜀礼性剛峻在蜀多年民稍苦之卒之日槖無遺貲
人不見德然肇建工役非禮不辦漕渠之在江淮間者平
江矦陳瑄功為大在齊魯間者礼功居多初禮䟽漕時用
老人白英畫築&KR0309;寕陽盡抑全汶之水無東流使入南旺
湖南旺者運河春也水至南旺中分之分十之四南流以
屬徐分十之六北流逹臨清相地高下逓增水閘以時蓄
洩自分水至臨清地䧏九十尺為閘十有七逹于漳御自
分水至沽頭地䧏百十有六尺為閘二十有一逹河役夫
三十萬功十旬蠲租一百十萬石南北運始通而又虞河
之歲變蝕漕也用侍郎張信畫䟽魚王口至中滦俾復舊
河故道以殺水勢用御史許諶畫自衛河東北䟽至海豊
古河以洩衞河之水於是漕無河憂漕粟直至京師而海
運罷不用矣上賞漕功礼為苐一洪熙元年賜祭葬正德
中賜祠會通河上
論曰治水刊木宋大夲職五行之二矣木之自行其常
也吼則水為之若山之声應頗近誣䛕治漕與平江埓
而率用人言大率夲之壷漏非臆測能百世也
黃福
黃福字如錫山東昌邑人也洪武中以龍江衞經歴上書
言事稱旨超拜工部右侍郎燕王入國自陳為奸臣所累
上復其官已而李景隆指福為齊黃黨福厲聲臣罪固應
死但目臣為奸黨臣死不服上不問尋轉左逾月與蹇夏
俱陞尚書永楽三年都御史陳瑛劾福改行部南交平以
尚書兼掌交趾布按二司事福善綏輯&KR0595;民新附頗馴習
中朝士遷謫至者咸見存恤戒郡縣吏專撫字每苛切中
官馬騏怙恩肆虐福數裁抑之騏亟去福窃上書誣福有
異志上察其妄不問昭皇即位名還福在交趾十八年内
外艱皆奪情在亊還日交人扶携走泣不忍别以福兼詹
事府詹事宣德元年騏激交趾反仍以福工部尚書兼詹
事出領交趾藩臬亊而總兵官柳升統大軍偕行升至䧟
没福被執賊一見皆驚下馬羅拜曰公不北歸我曺不至
此言己皆泣下餉白金餱糧肩與衞出境福至龍川悉以
賊遺歸官還京為行在工部尚書福持正不阿上命觀劇
戲曰臣性不好此命圍棋復對曰臣愚不觧帝不楽改南
京四年出與平江伯瑄贊理漕河䟽請也種積糧以省漕
粟事不果行上後得福䟽宫中出示閣臣士竒曰福所言
智慮深遠悔不能用改南京戶部尚書明年兼掌兵部初
上好遊觀蹇夏諸大臣多阿順福獨以礼自持𥙿陵即位
加少保參贊機務留都以文臣𠫭贊機務自福始正統五
年卒&KR0901;之日室無百緍福嘗以人才出扵學校宜設監司
提督迄今憲臣之有提學由福議也成化元年追封太保
謚忠宣
論曰忠宣黨齊黃必誤國乃不黨齊黃果克定國乎以
齊黃為奸則所為持正不阿者當是何䓁頋在交十八
年可為信之專矣而不免監騏之譖使召騏而老福交
籓可百世版南服無缺若夫屯積之䟽行可為綢邊長
計而惜不果行至于學督以憲体&KR0916;之可嚴聖教不意
自異齊黃而能出此初觧縉奉命品題大臣首舉黃
福知人哉
黃淮
黃淮字宗豫浙江永嘉人洪武丁丑舉二甲進士授中書
舍人壬午燕師渡江淮與周是脩䓁約同死國己而䧏燕
簡入内閣授翰林院編修進侍讀三月議立東宫淮從觧
縉後請立嫡以長仁宗既為皇太子命淮以庶子兼侍讀
五年進右春坊大學士輔導皇太孫七年帝廵狩北京命
蹇義金忠楊士竒及淮留守適長沙妖人李法良作亂皇
太子命豊城侯李彬討之漢王論彬不任淮争之曰豊城
老將必能成功既而法良就禽漢王益忌淮九年阿魯台
來䧏請併女直吐蕃諸部屬其約束廷議未决淮曰北鹵
狼子野心離其黨則易制併為一則難圖上頋左右曰黃
淮如立高岡無遠不矚上令中書舍人二十八人習羲獻
書淮兼領其事嘗請脱墨匠陳宗渊入士流許之十一年
再命留守南京陞翰林院學士時漢王高煦日夜讒監國
以迎駕遲緩收淮䓁繋獄中歴十年仁宗嗣位出繋加少
保戶部尚書兼武英殿大學士仁宗宴駕皇太子方奉命
省孝陵未至淮及楊士竒䓁佐鄭㐮獻王監國宣德改元
八月漢王高煦反上親征命淮留守師旋固請歸田適外
艱歸喪畢詣闕謝賜遊西苑乘肩輿登萬歲山餞太液池
諭曰明年卿来看朕生日如期至寵錫有加淮家居二十
餘載正統十四年䘚夀八十三謚文簡祭酒劉益謂淮好
訾毁同列或曰方正學尹昌隆許白雲之極刑皆出扵文
簡
論曰黃文簡生平止處分阿魯台一語推此可以料
邊若夫方許䓁故自求死非文簡所能贊一辞以其
好訾毁故曲罪之而尹昌隆指方黃為奸頗似黃福
然則坐吕震而死不淂稱誣
胡&KR0770;
胡&KR0770;字若思江西南昌人舉洪武丁卯鄕試苐二明年會
試副榜授華亭教諭改長垣上䟽乞便飬親改餘干遂著
為令建文中陞桐城知縣御史大夫練安薦&KR0770;召至京燕
兵渡江&KR0770;歸誠與翰林檢討觧縉䓁七人同直内閣&KR0770;通
衆緯識占候歴陞左諭德兼侍讀外艱詔奪情&KR0770;持論頗
戅急諸同亊頗不能容尋陞國子祭酒上北征以祭酒兼
侍講掌翰林院事輔導皇太孫監國洪熙元年以疾乞休
加授太子賓客致仕&KR0770;代宋訥在國學二十餘年時諸生
托故告歸者例法戍邊頼&KR0770;申論得免時人稱宋方正而
胡寬厚&KR0770;雖出内閣不復預機務然朝廷大制作凡脩太
祖實錄永楽大典天下圖志皆推總裁
論曰祭酒寬厚自不及訥頋色笑匪怒為風人之所深
嘉但朝夕聖經忠孝大義鑿鑿而不免奪情在後世沸
廷諍為名高者不知其幾矣
尹昌隆
尹昌隆江西泰和人建文元年以御史應詔陳言直云奸
臣專政隂盛陽衰謫見扵天是以地震執政悪之出知福
寕己復原官燕兵曰逼𣸪上書言大亊去矣北來章奏每
自許周公輔成王不若罷兵息戰許其入朝彼既欲申大
義扵天下不應遽尔違背設有蹉跌便湏讓位不失守藩
若沉吟不断祸至無日雖求為丹徒布衣不可得矣不報
革命日昌隆名在奸籍驅出就戮乃當陛大呼有奏牘在
可覆也檢淂之燕王曰火燒頭早用此言南北生靈受祸
不若是酷遂貸昌隆以為北平刑部主亊後坐吕震誣死
論曰以建文中專政諸臣謂不觧事腐不及情則可
而加以奸之一字千古寒心矣出諸燕王之口不淂已
也出諸燕王淂國後諸臣之口不淂巳也未至壬午而削
牘出此夫以革朝為遜國此事後權詞猶之後世之尊
稱譲皇也而頋欲寔見其事扵當日乎寔見其事子當
曰無論必不令終即長世克保貽羞社禝何如身付一
炬之為烈也而昌隆猶以丹徒布衣差勝于死昧大小
之分無過扵此矣初附奸黨胡為乎
金幼孜
金幼孜江西新淦人少習春秋與同邑練子寕俱負時名
練自許忠臣語幼孜公治世良臣也建文中練職臺憲幼
孜以進士授戶科給事中燕師渡江子寕死節幼孜歸誠
改翰林檢討入内閣轉侍講授太子春秋遷左春坊左諭
德永楽八年上北征與胡廣楊荣等扈行在後復兩扈北
征還次清水源帝命幼孜刻石紀行使後世知朕親征過
此歴文渊閣大學士仁宗嗣位以夲官兼戶部右侍郎加
太子少保兼武英殿明年復兼禮部尚書宣德初扈從廵
邊度鷄鳴山上語及唐太宗征遼出此對曰此舉太宗後
亦悔之矣憫忠閣所由建也時時傳元亡鷄鳴山崩上又
以為問對曰順帝務自亡雖山不崩何濟上曰信然六年
卒贈少保謚文靖幼孜簡易沉默不務為名病劇或勸稍
請身後之澤正色曰為子孫求禄君子所耻
論曰時文渊諸臣祗觧與二楊贊扆前淂當而不聞詘
幼孜与淮&KR0770;䓁可謂和衷夫恥為子孫求禄而未諗已
所以有恥云何
蹇義
蹇義字宜之四川巴人也初名鎔洪武十八年進士授中
書舍人奏事稱旨上丹書義字易其名命滿九載用之建
文中以太祖意超陞吏部右侍郎義居位歲餘無能有所
短長博士王紳貽書責之燕王入國義典侍郎夏原吉並
迎戴改左再閱月進尚書是時上方勇除建文諸新例義
曰監成憲者豈無因革反亂政者自有經權為陳數亊夲
末上以為允或遂譛義不忘譲皇上不聽曰人才皆出皇
考造就豈因先朝用事而遂棄之永樂七年上廵北京皇
太子監國義䓁留輔其時朝議大事太子多關决士竒義
醇謹而己十一年上征瓦刺還東宫迎上遲行逮諸輔導
臣義中途放還尋亦併釋士竒餘皆下詔獄十九年三殿
災奉命廵行天下義曰國家多事吏難盡法䋲束特斥太
甚者數人所過諸令長問所以安集百姓者悉條奏行之
二十年坐縱有罪下錦衣衞頌繋逾旬乃釋仁宗嗣位進
義少保兼尚書支二俸一歲中歴陞少傅少師賜義及原
吉䓁五人誥詞上親增二語以勉之上即世二陵實錄皆
義監脩宣德元年扈上出定楽安歸以年高不煩部務朝
夕侍左右頋問時非内閣而以師保預閣務唯義與原吉
二人及裕陵即位齋宿淂疾上令太監范弘就卧問所欲
言義對曰望聖明敬守成憲遂卒贈太師謚忠定子英荃
皆尚寳司丞
論曰以醇謹淂君以苛察淂君義与陳瑛陳瑄䓁當有
間而時稱義善謀顧未見其寔義歷事五朝五十餘年李
達稱義依達承順唐之蘇模&KR0994;宋之三旨宰相盖其人云
胡濙
胡濙字源㓗南直武進人建文二年進士授兵科給事中
燕王得國歸誠永楽元年轉戶科都給事中時傳譲皇荒
遊命濙名訪張三丰徧行郡縣歴椘湖南最遠久之還報
無所蹤跡會藩王屡造飛語危監國命濙以礼部右侍郎
出廵江浙便詗察監國淂失南京濙廉七事密聞言太子
孝謹無他上疑乃釋仁宗嗣位轉太子賓客兼南京祭酒
上偶宫中淂濙前七事䟽召謝濙卿故忠質朕乃不知卿
宣德中歴行在戶部尚書正統中即行在礼部偶失印上
不問更給之乃北狩濙留守(郕王)即真進濙太子太傅
議迎上皇時王文厲色(曰)孰可和不金帛必土地
方衆相頋不敢言議防变方略我與總戎責也衆
退濙竟上奉迎儀注明年右都御史楊善北使濙請附進
上皇衣幣不報上皇北還居南宮濙請明年正旦百官朝
上皇延安門不許二年災異乞歸不許其冬上皇萬夀節
濙請百官拜賀延安門𣸪不許三年加少傅懷獻太子立
進兼太子太師初帝之易儲都御史王文主之驟陞吏部
尚書入直文渊閣吏科都給事中林聦擬草弹文文先嗾
御史劾聦私其甥官善地下廷議必比律殺聦廷臣多附
文者濙獨語文曰公以宿憾而殺諫官母乃不可及署奏
濙不與曰公䓁自為之移疾不出上遣太監興安問濙疾
濙曰老臣無疾聞廷議殺聦悸不安耳興安還報聦淂不
死左遷國子監學正上皇復位力疾不見請老去上念濙
忠悃官其子長寕錦衣衞鎮撫世襲然竟以易儲清議削
宫僚秋免歸卒年八十有九贈太保謚忠安濙平易寬和
自奉澹泊立朝幾六十年十知禮部貢舉濙初在娠母夢
僧遺花一枝乃誕濙白髮曰眉誕之明日有僧至索兒觀
兒見僧笑僧曰此吾師天池後身也命我求見以笑為誌
此濙之夕常郡守夢濙以僧服入
辭
初太継尊土
竟忌懿文家事何也康
之為太子非其家憲庙之為太子亦非其家乎但仁庙
之為太子乃其家濙亦因時為功名爾能争給事聦
之忤王文而不能争王文之主易儲緩急大小舛矣頋
于迎上皇朝上皇賀上皇尝惓惓焉拈花一咲或在于
此
張紞
張紞字昭季冨平人洪武中舉通經為東宫侍書
以通政左參議遷左參政雲南初平以紞為參政勅以日
省目覺忠格誠合復賜詩二章送之在治五年百政興舉
乃設庙學錄上勅論三條及諸武臣所以經理蛮方者于
尊經閣而序其端有云虞書以典命名釋者謂册在几上
象尊閣之意也以見聖人經营之勤逸不忘劳安不忘危
敢告後之君子又作公𪠘記文而申其後曰雲南荒阻于
古不治部種如蜂蟻楽縱恣安悖亂耐饑渴
走險誠殊死不頭頋暗于事杋雖則易合亦復易
事則宜佚蕩簡易提守大綱或有蟊賊乘其未滋霆掣雷
擊指的而中之斯亦攻心伐謀之大端矣數年吏民孚悦
秩滿上令勿考璽書劳之建文初召為吏部尚書燕兵起
指錄中朝奸臣二十八人紞與焉已迎附赦為尚書如故
久之上曰卿老矣與戶部尚書王鈍並觧職務半俸居京
師紞惧退自經吏部之後堂
論曰紞才亦足錄二十八人數應列宿即偶晦不堕也
自絶吏部之後堂紞只是惧而論者寬之曰悔
