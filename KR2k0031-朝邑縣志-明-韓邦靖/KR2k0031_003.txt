朝邑縣志後序
右朝邑志七篇工部員外五泉韓汝慶之所編也紀錄
質實而文彩煥炳可誦其𫝊人物說高翔程濟及烈女
劉氏事婉乎若覩其人真足以廉頑而立懦不可謂無
筆力也而襍記一篇又多政事利害所關以示後之為
朝邑者何惑焉其餘五篇事雖不異他志而紀例亦自
殊稱為簡確之編信矣然則陵川王君純甫知是邑而
刻此編人雖曰不良於政則吾不信也正德己夘秋七
月卄二日賜進士及第翰林院修撰儒林郎同修國史
經筵講官高陵吕柟書
