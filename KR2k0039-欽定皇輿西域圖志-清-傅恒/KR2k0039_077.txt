欽定皇輿西域圖志卷二十六
水三
天山北路二
空格斯郭勒
空格斯郭勒源出空格斯東額通古里達巴西麓
其水西北流三百餘里至都爾伯勒津西南會特
克斯郭勒又西流三十里東北會哈什郭勒入伊
犂郭勒乾隆二十八年秩於祀典每歲春秋致祭
歲祭空格斯郭勒文
惟神洪源遠布遐澤旁敷潤西域之神臯灌輸攸賴隸
北庭之都護耕牧稱繁巨嶺東來束岡巒之蜿蜒大河
西折作襟帶于伊犂環沙漠以揚流效地靈而布德含
滋有慶命典聿昭朕撫恤羣藩削平諸部百靈效順張
雷動之六師庶彙咸昌興雲屯之千耦惟兹巨川之利
濟實為神爽所式憑在昔飲馬長流澄波既慶即今洗
兵蒙氾渥澤均沾特詔祠官載隆望祀屆春秋而將享
丕昭漸被之庥練時日以潔蠲克集懷柔之福承兹永
秩式此居歆
哈什郭勒
哈什郭勒在空格斯郭勒北源出哈什東一百二
十里哈喇古顔鄂拉南麓其水西南流二百四十
里至都爾伯勒津西會空格斯郭勒特克斯郭勒
西入伊犂郭勒乾隆二十八年秩於祀典每歲春
秋致祭
歲祭哈什郭勒文
惟神澤沛金方靈昭坎德滙特克斯而共注衆派同歸
經固爾札以分流平原獨沃淵澄方折記玉水之瀠洄
績著安瀾静銀波之浩淼效靈不爽錫典宜隆朕撫定
遐陬敉寧荒服塞烟隴月駐細柳以開營雪浪風濤挾
飛艎而競渡惟念斯河之天險益欽今日之波恬粤稽
嗢鹿名州益增式廓爰布沈貍令典用妥神明康我邊
陲永秩春秋之祀綏爾藩部共歌清晏之庥肅此苾芬
尚其昭格
特克斯郭勒
特克斯郭勒在伊犂西南一百五十里源出汗騰
格里鄂拉北麓東流三百餘里北會空格斯郭勒
又西流四十餘里至都爾伯勒津哈什郭勒東北
入之會入伊犂郭勒河自發源處東行南北山泉
支流咸會其在南山近西者曰沙拉揚子布拉克
又東曰古爾班哈巴哈布拉克又東曰哈爾兖布
拉克又東曰古爾班木素爾布拉克又東曰察罕
烏蘇又東曰阿古野斯布拉克又東曰古爾班莫
力台布拉克又東曰特里克布拉克又東曰庫克
烏蘇布拉克又東曰和爾代布拉克又東曰古爾
班濟爾班郎布拉克其在北山近西者曰阿爾班
布拉克又東曰哈爾噶郎圖布拉克又東曰色勒
圖布拉克
塔勒奇郭勒
塔勒奇郭勒在塔勒奇鄂拉南谷口外天山下西
南流一百二十里入伊犂郭勒
伊犂郭勒
伊犂郭勒東西經伊犂境内四百餘里東會空格
斯郭勒西南會特克斯郭勒東北會哈什郭勒合
而西流為伊犂郭勒南北支流不一其北流為固
爾扎郭勒又西為古爾班察漢烏蘇又西為阿里
瑪圖郭勒又西為策集郭勒其南流為呼那海博
拉郭勒又西為古爾班哈爾奇拉郭勒合而西流
四百餘里折而西北流又四百餘里南會支河北
行二百里東入巴勒喀什淖爾乾隆二十五年西
域平遣官告祭每歲春秋致祀
告祭伊犂郭勒文
朕受
命承家化綏億域懷神秩禮馨格一心爰從乙亥之春王
師申討始達伊犂之境時雨效靈凖人既即叙以敉寧
回部更偕來而式廓波恬兩岸屢憑舟騎之通派合千
山早受版章之隸惟神嘉貺翊我大勲萬里而遙久繪
圖以攬勝五年而近常掞藻以抒忱特崇賫帛之文肇
舉祭川之典瑞升雲物自今加澤邊氓功溉土田以歲
長歆國祀浩浩崑墟之北比於凟尊洋洋蒲海之東昭
兹坎德醴牲用潔遣告維虔乾隆二十五年月日
歲祭伊犂郭勒文
惟神洪源遠濬沛澤旁敷作襟帶於兑方朝宗有本協
盈虚於坎德用涉咸昭境過渠搜遐控流沙而外地連
越匿舊傳伊列之名環絶域以含滋亘平原而布潤效
靈不爽錫典宜優朕撫馭寰輿敉寧荒徼定凖噶爾之
全部刳木遙通俘厄魯特之名王恬波共慶惟兹巨川
之利濟實當大漠之隩區聲教所宣懷柔悉協在昔六
師飛渡既彰孚佑之庥於今千耦興屯益溥灌輸之利
爰隆秩祀特詔祠官頒制帛以孔虔練吉辰而肇舉春
秋將事萬里宏漸被之規牲醴薦馨諸藩享澄清之福
尚希昭格來饗苾芬
︹唐書突厥傳︺因伊列河約諸部河以西受令於咄
陸其東咥利失主之自是西突厥又分二國矣又
顯慶初蘇定方為伊麗道行軍大總管討賀魯定
方破其牙賀魯跳渡伊麗水
按天山以北諸水以圖斯庫勒巴勒喀什淖爾
為大伊犂為巴勒喀什上流經流千里川墟交
滙唐名伊列亦名伊麗當為一河又地理志北
庭都護府注過思渾川蟄失密城渡伊麗河一
名帝帝河至碎葉界則今之伊犂郭勒在唐又
名帝帝河也
察罕烏蘇
察罕烏蘇在塔勒奇郭勒西凡三河亦名古爾班
察罕烏蘇南流入伊犂郭勒又西為阿里瑪圖布
拉克乾隆二十八年秩於祀典每歲春秋致祭
歲祭察罕烏蘇文
惟神敷澤遐方分流絶徼波心澄澈鋪一片之白銀天
色空明映千層之素練沃壤則波羅塔拉遙待灌輸遠
峯則哈喇古顔若為環抱泝源有自利涉攸資朕統馭
八紘昭宣七德設候流沙以外載拓堯封洗兵瀚海之
西遠恢周索神效靈以徯應
天助順而成功惟兹察罕之川近在伊犂之域當王師之
度塞相予宏勲洎都護之屯田溥兹美利土膏滋液應
坎德以濟生民水氣和甘徧兌方而宣渥惠爰稽故典
載肅常禋奠玉幣以孔虔練春秋而致告吉蠲將事列
四凟之崇班肸蠁丕昭錫千秋之繁祉庶希鑒格永祚
塞垣
阿里瑪圖郭勒
阿里瑪圖郭勒在伊犂郭勒北固爾扎郭勒西濱
河有果木南流入伊犂郭勒乾隆二十八年秩於
祀典每歲春秋致祭
歲祭阿里瑪圖郭勒文
惟神德洽盈虚功資灌溉屬塔勒奇之左幹帶水分流
環海弩克之西偏平沙交錯涵濡嘉植千林呈離實之英
迴抱長川萬井沐滋培之益地靈克效祀事孔將朕既
纉武功用敷文命東風受吏聿彰柔遠之謨溟海來王
共叶安瀾之慶緬神功之布潤蔚物産之含滋秋實春
華平衍溥自然之利濟川作楫利涉占攸往之宜特詔
祠官祗申歲祀錫鴻儀於望秩肅薦馨香答靈貺於元
冥永光爼豆春秋勿替昭鑒在兹
策集郭勒
策集郭勒在伊犂郭勒北東北距博羅和洛鄂拉
五十里南流入伊犂郭勒乾隆二十八年秩於祀
典每歲春秋致祭
歲祭策集郭勒文
惟神導源西極流派北庭抱巖谷以奔趨莫禦激湍之
勢溉土田而沃衍聿宏潤物之功細浪翻銀脈絡遙連
乎察罕長虹飲練尾閭下注乎伊犂禹跡未通靈境軼
大荒經外堯封新拓嘉名補王會圖中朕撫育寰宇敉
寧邊徼武功丕振全收葱嶺之河屯政肇修遠引蒲昌
之海惟名川之用涉宜昭報之有加承坤德以流甘位
兌維而布潤往歲六軍飲馬式彰呵護之靈今兹重驛
欵關胥受懷柔之化爰崇明祀特敕所司陳璋邸以升
馨潔彛尊而致告澄波淼淼永環都護之城流水泱泱
遙繞祁連之嶂益甄靈貺尚鑒精誠
薩瑪勒郭勒
薩瑪勒郭勒在伊犂郭勒北東北距博羅和洛鄂
拉二百里南流東為額蘇克郭勒西為奎屯郭勒
伊犂郭勒北岸土田均資溉沃乾隆二十八年秩
於祀典每歲春秋致祭
歲祭薩瑪勒郭勒文
惟神靈源夙著渥澤常濡居額蘇克之上游衍伊犂河
之别派遙岑北拱萬疊雲連大水南環千條練瀉亘神
臯而利濟滋絶域以含膏奠彼迴瀾昭兹秩祀朕誕敷
文德式廓輿圖輯部落於荒陬功惟作潤軫羣黎之日
用期以飲和惟坎功之用涉咸昭斯戊校之開屯有藉
遣專官以致享典肅春秋酬靈貺而告虔吉服卒甲奎
屯上下益恢聲教之隆策集東西共受明禋之賜神其
昭鑒薦此椒馨
奎屯郭勒
奎屯郭勒在伊犂郭勒北策集郭勒西南流入伊
犂郭勒乾隆二十八年秩於祀典每歲春秋致祭
歲祭奎屯郭勒文
惟神衍𣲖天山導源月&KR1208;湛然無滓性殊湯谷之温注
焉不盈德比寒泉之食波成文而曲折下注伊犂水如
鏡以澄明近隣策集功惟潤下勢欲朝宗洵神應之聿
昭宜吉蠲之罔替朕并包九㝢戡定二庭路逾弱水之
西壬鈐遠授地盡河源之外戊校新屯乃咨都護之臣
肇舉名川之祀穿渠引水灌溉之利攸資刳木浮槎濟
涉之功尤遠自古版章未闢不登裴矩之圖於今中外
為家合補酈元之注清醪載酌制帛爰陳康我塞垣永
作渠搜之襟帶昭兹功德長歆嗣歲之馨香式薦苾芬
庶希鑒格
塔里雅圖布拉克
塔里雅圖布拉克在伊犂郭勒南岸布喀鄂拉南
二十里周迴十餘里又東南五十里為哈畢爾罕
布拉克又西南五十里為哈喇布拉克
︹唐書突厥傳︺乙毗沙鉢羅葉護可汗建廷雖合水
北謂之南廷東薄伊列河
按唐伊列河為今伊犂郭勒雖合水東薄伊列
則在今伊犂郭勒西可知第考河西如阿斯哈
郭勒塔拉錫克郭勒俱北流入伊犂郭勒者水
北殊無立國之地惟塔拉圖哈畢爾罕哈喇諸
布拉克當伊犂郭勒西南境宜屬雖合舊蹟則
所謂東薄伊列河者亦於方位適符耳
阿斯哈郭勒
阿斯哈郭勒在伊犂郭勒西源出阿斯哈達巴東
流一百五十里會入伊犂郭勒
塔拉錫克郭勒
塔拉錫克郭勒在阿斯哈郭勒南六十里源出墨
爾根西里鄂拉東流一百六十里會入伊犂郭勒
古爾班賽里郭勒
古爾班賽里郭勒在塔拉錫克郭勒西南六十里
其東為古爾班胡蘇圖郭勒又東為古爾穆圖郭
勒又東為烏蘭烏蘇又東為沙達圖布拉克又東
為鄂台郭勒又東為那林郭勒諸水皆發源南山
北流三十里滙而成河又東流折而北又西會塔
拉錫克郭勒阿斯哈郭勒北入於伊犂郭勒
圖爾根布拉克
圖爾根布拉克在伊犂郭勒下流南源出阿斯哈
達巴北麓東北流一百三十里入伊犂郭勒其東
南五十里為古爾班察布達爾布拉克源出阿斯
哈達巴東麓三泉相距各二十里東北流三十里
不通伊犂郭勒又東南為古爾班沙濟垓布拉克
三泉相距各二十里東北流十餘里不通伊犂郭
勤
塔拉噶爾郭勒
塔拉噶爾郭勒在圖爾根布拉克西北二十里伊
犂郭勒下流南東北流八十里入伊犂郭勒西二
十里為古爾班阿里瑪圖布拉克凡三道源出阿
圭鄂拉北麓東北流不通伊犂郭勒
額什圖郭勒
額什圖郭勒在塔拉噶爾郭勒西十五里東北流
八十里入伊犂郭勒下流
庫爾圖郭勒
庫爾圖郭勒在額什圖郭勒東南二十里東北流
百里入伊犂郭勒下流
奎屯郭勒
奎屯郭勒在庫爾圖郭勒西二十五里源出伊爾
該圖鄂拉東北行二百里入伊犂郭勒下流
庫克烏蘇郭勒
庫克烏蘇郭勒源出庫隴奎(舊音庫隴癸)鄂拉北麓北
流三百餘里東會哈喇塔勒郭勒察林郭勒入於
巴勒咯什淖爾
哈喇塔勒郭勒
哈喇塔勒郭勒在察罕布呼圖鄂拉東北西北流
三十里入察林郭勒
察林郭勒
察林郭勒源出汗哈爾察海鄂拉西麓西北流百
里南會哈喇塔勒郭勒又西北流八十里入庫克
烏蘇郭勒滙入巴勒喀什淖爾
哲克得郭勒
哲克得郭勒在察林郭勒北三十里西北流百餘
里入巴勒喀什淖爾
必齊干郭勒
必齊干郭勒在哲克得郭勒北五十里北流入巴
克伯勒齊爾郭勒
巴克伯勒齊爾郭勒
巴克伯勒齊爾郭勒在必齊干郭勒東北西北流
百五十里南會必齊干郭勒西入於巴勒喀什淖
爾
巴勒喀什淖爾
巴勒喀什淖爾周迴八百餘里伊犁全河經流千
里屈折至此百川萬𣲖於焉歸宿蓋準噶爾西北
境最大澤也左右支河水淺可渡處有五曰額蘇
斯德曰喀拉塔拉曰輝邁拉圖曰温托爾格曰塔
爾輝塔統名多渾多渾者蒙古語渡口之謂
︹唐書王方翼傳︺十姓阿史那車簿啜叛圍弓月城
方翼引軍戰伊麗河敗之斬首千級俄而三姓咽
麫兵十萬踵至方翼次熱海
按天山北路之水其周圍廣遠可以海名者惟
圖斯庫勒與巴勒喀什淖爾而伊犂郭勒即為
巴勒喀什淖爾上游境尤相屬王方翼因戰伊
麗河而次熱海似於今之巴勒喀什淖爾為近
况圖斯庫勒於唐為碎葉水考諸史傳方位適
符則巴勒喀什淖爾之為熱海更相合矣
巴倫裕勒都斯郭勒
巴倫裕勒都斯郭勒源出裕勒都斯西南五百里
額什克巴什鄂拉西麓其水東流一百二十里南
會特爾默哈達布拉克又東七十里南會布蘭布
拉克又東一百二十里南會哈爾噶納圖布拉克
又東二十里北會準裕勒都斯郭勒東南流五十
里分南北二流東行二百里而後合其北流會什
巴爾台布拉克賽喇木布拉克雅瑪圖哈布齊勒
布拉克古爾班努庫爾布拉克衮哈布齊勒布
拉克察罕烏蘇又合流三十里又北會三哈布齊
垓郭勒折而東南流為海都郭勒
特爾默哈達布拉克
特爾默哈達布拉克在巴倫裕勒都斯郭勒源東
南七十里南山下東北流入巴倫裕勒都斯郭勒
布蘭布拉克
布蘭布拉克在特爾默哈達布拉克東七十里南
山下東北流入裕勒都斯郭勒
哈爾噶納圖布拉克
哈爾噶納圖布拉克在布蘭布拉克東一百里東
北流入巴倫裕勒都斯郭勒又東八十里有泉北
流入哈爾噶圖布拉克
準裕勒都斯郭勒
準裕勒都斯郭勒源出裕勒都斯東北十里其水
西流會布拉圖扎哈蘇台諸布拉克出額勒伯克
鄂拉谷口與巴倫裕勒都斯郭勒合而東南流
布拉圖布拉克
布拉圖布拉克在裕勒都斯西五十里源出準裕
勒都斯郭勒北山凡二道西南行三十里入準裕
勒都斯郭勒
扎噶蘇台布拉克
扎噶蘇台布拉克在布拉圖布拉克西七十里源
出天山額布圖達巴東南流四十里入準裕勒都
斯郭勒
格訥特布拉克
格訥特布拉克在扎噶蘇台布拉克西四十里源
出天山額布圖達巴東南流四十里入準裕勒都
斯郭勒又西小泉二道相距三十里南流入沙磧
烏里雅蘇圖布拉克
烏里雅蘇圖布拉克在格訥特布拉克西二十里
源出天山額布圖達巴南麓南流三十里入準裕
勒都斯郭勒
烏爾圖布拉克
烏爾圖布拉克有兩源出額勒伯克鄂拉南流入
準裕勒都斯巴倫裕勒都斯兩河合流處
謨海沙喇布拉克
謨海沙喇布拉克在烏爾圖布拉克東二十里南
行入裕勒都斯郭勒北流
什巴爾台布拉克
什巴爾台布拉克在謨海沙喇布拉克東二十里
南行入裕勒都斯郭勒北流
賽喇木布拉克
賽喇木布拉克在什巴爾台布拉克東四十里南
行入裕勒都斯郭勒北流
雅瑪圖哈布齊勒布拉克
雅瑪圖哈布齊勒布拉克在賽喇木布拉克東三
十里南行入裕勒都斯郭勒北流
古爾班努庫爾布拉克
古爾班努庫爾布拉克在雅瑪圖哈布齊勒布拉
克東三十里又南行入裕勒都斯郭勒北流
衮哈布齊勒布拉克
衮哈布齊勒布拉克在古爾班努庫爾布拉克東
二十里南行入裕勒都斯郭勒北流
察罕烏蘇
察罕烏蘇在衮哈布齊勒布拉克東三十里南行
入裕勒都斯郭勒北流
︹唐書突厥傳︺永徽五年前軍蘇定方擊賀魯别帳
鼠尼施於鷹娑川斬首虜獲馬甚衆回鶻傳契苾
亦曰契苾羽在焉耆西北鷹娑川
按巴倫裕勒都斯郭勒經流三百餘里準裕勒
都斯郭勒經流三百里兩河既合又經流四百
里其間屈折迴環支流奔會是古所謂鷹娑川
在焉耆西北者也又唐書回鶻傳以契苾羽為
榆溪州所謂榆溪應即鷹娑之支流或一水殊
名未可知耳
巴倫哈布齊垓郭勒
巴倫哈布齊垓郭勒在裕勒都斯東一百九十里
源出額林哈畢爾噶鄂拉南麓經科舍圖達巴東
南行百里入裕勒都斯郭勒下流滙入海都郭勒
多木達都哈布齊垓郭勒
多木達都哈布齊垓郭勒在巴倫哈布齊垓郭勒
東五十里和屯博克達鄂拉南麓西南流入博羅
圖鄂拉口入裕勒都斯郭勒下流滙入海都郭勒
準哈布齊垓郭勒
準哈布齊垓郭勒在多木達都哈布齊垓郭勒東
三十里西南流百餘里入裕勒都斯郭勒下流滙
入海都郭勒
︹唐書突厥傳︺賀魯寇廷州敗數縣去詔左武衛大
將軍梁建方等擊之駱宏義請寬處月處蜜等罪
專誅賀魯願發射脾處月處蜜契苾等兵齎一月
食急趨之大軍憑住洛水上為之景助
按三哈布齊垓郭勒一水而東中西異其名源
出於東其流西行滙于海都郭勒入於博斯圖
淖爾近廷州西境之水其較大者應即唐之洛
水也當時賀魯寇廷州敗去建方追擊憑住洛
水宜在廷州西境與哈布齊垓郭勒地位相合
又按自巴倫裕勒都斯郭勒至此東西九百里
在伊犁東南境上
圖斯庫勒
圖斯庫勒在伊犁郭勒西南他巴爾遜達巴東西
距伊犁三百餘里東西四百里南北二百里周廣
六百餘里四圍之水咸會于此其自北入者東為
喀拉諾海布拉克西為沙塔圖布拉克又西為庫
爾墨圖布拉克又西為推圖墨克布拉克又西為
扎喀巴喀圖布拉克又西為和鄂爾察罕烏蘇又
西為古爾班薩里布拉克又西為古爾班克布拉
克其自東入者北為什巴爾台和賴布拉克南為
特布克布拉克又南為濟爾哈朗布拉克别有圖
爾根察布拉克古爾班扎爾竒斯布拉克西北入
濟爾哈朗布拉克滙入于庫勒其自南入者東為
阿爾沙爾布拉克西為哈拉郭勒又西為野圖庫
斯布拉克又西為伊克烏蘭烏蘇又西為昭哈布
拉克又西為古爾班雅爾哈沁布拉克又西為巴
爾渾布拉克又西為塔木哈布拉克又西為托索
爾布拉克又西為通布拉克又西為阿克布拉克
又西為塞布拉克又西為空郭爾額隆布拉克又
西為烏布什布拉克又西為鄂拉郭勒其自西北
入者南為和碩和爾布拉克北為運阿里克布拉
克又北為察察爾哈柰和頼布拉克其水分流西
北為吹郭勒千有餘里入和什庫勒
︹唐書王方翼傳︺初方翼次葛水暴漲師不可渡沈
祭以禱師涉而濟又七月次葉河無舟而冰一夕
合人以為祥︹突厥傳︺蘇定方追賀魯至碎葉水盡
奪其衆
按唐碎葉水在伊麗河西今伊犂郭勒西之水
最大者為圖斯庫勒其為碎葉遺跡無疑王方
翼兵次葉河冰合得渡時先敗咽麫兵於伊麗
河追北至此則所謂葉河者應即碎葉水之别
名而葛水與之相近當屬支河之分出者耳
吹郭勒
吹郭勒在圖斯庫勒西北二百里踰渾都賴鄂拉
又西北二百里分支東行百餘里為諾渾淖爾又
西北經流千里其自南來會之水咸發源呼巴海
鄂拉西境迤屬諸山内經流各一二百里滙入吹
郭勒西北入於和什庫勒
︹唐書西域傳︺有碎葉者出安西西北千里所得勃
逹嶺西南直葱嶺贏二千里水南流者經中國入
於海北流者經胡入於海繇勃達嶺北行贏千里
得細葉川川長千里
按圖斯庫勒名碎葉水吹郭勒自圖斯庫勒西
北出者亦得以碎葉名之吹郭勒之水北流入
和什庫勒南流入圖斯庫勒與唐書碎葉南流
北流之說合蓋圖斯庫勒特為碎葉會歸之處
若其支𣲖繁多經流廣遠自必合吹郭勒諸水
而後見碎葉之全至西域諸山泉源輸灌脉絡
遙通自木素爾逹巴一帶山泉北流入圖斯庫
勒南流入山南之木素爾哈布薩朗赫色勒諸
郭勒東南行千餘里入羅布淖爾則所謂水南
流經中國入於海者又舉其經流數千里全體
而言非謂碎葉一川即能跨越中外之境也
薩拉圖郭勒
薩拉圖郭勒在呼巴海鄂拉北北流六十里入吹
郭勒
沙木什郭勒
沙木什郭勒在薩拉圖郭勒西三十里北流八十
里入吹郭勒
烏蘭烏蘇郭勒
烏蘭烏蘇郭勒在沙木什郭勒西二十里北流一
百十里入吹郭勒
格格圖郭勒
格格圖郭勒在烏蘭烏蘇郭勒西二十五里有兩
源北流四十里而合又北流百二十里入吹郭勒
阿什圖郭勒
阿什圖郭勒在格格圖郭勒西二十里北流一百
四十里入吹郭勒
達布蘇圖郭勒
達布蘇圖郭勒在阿什圖郭勒西二十里北流百
里入阿什圖郭勒
阿爾察圖郭勒
阿爾察圖郭勒在達布蘇圖郭勒西四十里有東
北兩源各北流七十里而合又東北流五十里入
吹郭勒
伊蘭巴什郭勒
伊蘭巴什郭勒在阿爾察圖郭勒西南北流不通
吹郭勒
庫克薩爾郭勒
庫克薩爾郭勒在阿爾察圖郭勒西三十里北東
流一百五十里入吹郭勒
索郭魯克郭勒
索郭魯克郭勒在庫克薩爾郭勒西二十里北東
流一百五十里入吹郭勒
察罕烏蘇郭勒
察罕烏蘇郭勒在索郭魯克郭勒西二十里北東
流一百四十里入吹郭勒
哈喇巴勒圖郭勒
哈喇巴勒圖郭勒在察罕烏蘇郭勒西二十里北
流四十里成巨浸周三十里又北流五十里入吹
郭勒
古爾班哈納圖郭勒
古爾班哈納圖郭勒在哈喇巴勒圖郭勒西三十
里河流三道中東二道北流七十里而合又北流
六十里其西道北流一百五十里入墨爾根郭勒
阿什布魯爾郭勒
阿什布魯爾郭勒在哈納圖郭勒西二十五里北
流七十里入墨爾根郭勒
墨爾根郭勒
墨爾根郭勒在阿什布魯爾郭勒西二十五里北
流五十里東會阿什布魯爾郭勒哈納圖郭勒又
北東流八十里入吹郭勒
和什庫勒
和什庫勒在吹郭勒西北吹郭勒以南諸水咸會
於是周迴三百里
塔拉斯郭勒
塔拉斯郭勒在吹郭勒西南三百餘里源出天山
北額得墨克達巴初分四水北行三十餘里合流
北注東西岸滙入之河凡十餘道東西支河交會
之處經流二百餘里為塔拉斯郭勒上流又名烏
魯穆瑪拉爾郭勒支河交會後西行三百里之間
又名察拉哈雅郭勒由是折而西行二百里為小
海周迴三百里總名塔拉斯郭勒
按唐書西突厥傳稱其地東即突厥西雷翥海
南疏勒北瀚海以當時十姓部落考之五弩失
畢部居碎葉西則所謂雷翥海者應更在五弩
失畢部西境今圖斯庫勒西吹郭勒南岸額得
墨克諸境為唐五弩失畢部故壤而吹郭勒塔
拉斯郭勒下流瀦為淖爾又居其西北境或即
雷翥海舊蹟未可知也
額得墨克郭勒
額得墨克郭勒在塔拉斯郭勒源東北烏可克達
巴西河有兩源西北流三百餘里西入塔拉斯郭
勒
古爾班哲爾格郭勒
古爾班哲爾格郭勒在額得墨克郭勒北哲爾格
鄂拉西麓有三源西流三百里合為一水西入塔
拉斯郭勒
哈喇郭勒
哈喇郭勒在古爾班哲爾格郭勒北一百里源出
呼巴海鄂拉西麓北會四小水行三百里西入塔
拉斯郭勒
庫穆什郭勒
庫穆什郭勒在塔拉斯郭勒西南源出庫穆什鄂
拉東北流二百里入塔拉斯郭勒
哈喇布拉郭勒
哈喇布拉郭勒在庫穆什郭勒西北源出哈喇布
拉達巴東北流四百里入塔拉斯郭勒
森格爾淖爾
森格爾淖爾在陽阿爾西北二百里額得墨克達
巴南麓周圍五十餘里不通他水
阿爾沙郭勒
阿爾沙郭勒在塔拉斯郭勒西二百餘里源出南
山中始東流百餘里折而北流百餘里經巴噶布
魯勒鄂拉之西又西北流百餘里入於沙磧
明布拉克
明布拉克在阿爾沙郭勒南哈喇布拉達巴北西
流四十里滙為小澤周十餘里由是南踰山嶺入
布魯特境
阿克庫勒淖爾
阿克庫勒淖爾在阿爾沙郭勒西百餘里沙磧中
小澤也周圍五十里
必庫勒淖爾
必庫勒淖爾在阿克庫勒淖爾西北二百里圓廣
亦如之又西行入西哈薩克境
欽定皇輿西域圖志卷二十六
欽定皇輿西域圖志卷二十六
水三
天山北路二
空格斯郭勒
空格斯郭勒源出空格斯東額通古里達巴西麓
其水西北流三百餘里至都爾伯勒津西南會特
克斯郭勒又西流三十里東北會哈什郭勒入伊
犂郭勒乾隆二十八年秩於祀典每歲春秋致祭
歲祭空格斯郭勒文
惟神洪源遠布遐澤旁敷潤西域之神臯灌輸攸賴隸
北庭之都護耕牧稱繁巨嶺東來束岡巒之蜿蜒大河
西折作襟帶于伊犂環沙漠以揚流效地靈而布德含
滋有慶命典聿昭朕撫恤羣藩削平諸部百靈效順張
雷動之六師庶彙咸昌興雲屯之千耦惟兹巨川之利
濟實為神爽所式憑在昔飲馬長流澄波既慶即今洗
兵蒙氾渥澤均沾特詔祠官載隆望祀屆春秋而將享
丕昭漸被之庥練時日以潔蠲克集懷柔之福承兹永
秩式此居歆
哈什郭勒
哈什郭勒在空格斯郭勒北源出哈什東一百二
十里哈喇古顔鄂拉南麓其水西南流二百四十
里至都爾伯勒津西會空格斯郭勒特克斯郭勒
西入伊犂郭勒乾隆二十八年秩於祀典每歲春
秋致祭
歲祭哈什郭勒文
惟神澤沛金方靈昭坎德滙特克斯而共注衆派同歸
經固爾札以分流平原獨沃淵澄方折記玉水之瀠洄
績著安瀾静銀波之浩淼效靈不爽錫典宜隆朕撫定
遐陬敉寧荒服塞烟隴月駐細柳以開營雪浪風濤挾
飛艎而競渡惟念斯河之天險益欽今日之波恬粤稽
嗢鹿名州益增式廓爰布沈貍令典用妥神明康我邊
陲永秩春秋之祀綏爾藩部共歌清晏之庥肅此苾芬
尚其昭格
特克斯郭勒
特克斯郭勒在伊犂西南一百五十里源出汗騰
格里鄂拉北麓東流三百餘里北會空格斯郭勒
又西流四十餘里至都爾伯勒津哈什郭勒東北
入之會入伊犂郭勒河自發源處東行南北山泉
支流咸會其在南山近西者曰沙拉揚子布拉克
又東曰古爾班哈巴哈布拉克又東曰哈爾兖布
拉克又東曰古爾班木素爾布拉克又東曰察罕
烏蘇又東曰阿古野斯布拉克又東曰古爾班莫
力台布拉克又東曰特里克布拉克又東曰庫克
烏蘇布拉克又東曰和爾代布拉克又東曰古爾
班濟爾班郎布拉克其在北山近西者曰阿爾班
布拉克又東曰哈爾噶郎圖布拉克又東曰色勒
圖布拉克
塔勒奇郭勒
塔勒奇郭勒在塔勒奇鄂拉南谷口外天山下西
南流一百二十里入伊犂郭勒
伊犂郭勒
伊犂郭勒東西經伊犂境内四百餘里東會空格
斯郭勒西南會特克斯郭勒東北會哈什郭勒合
而西流為伊犂郭勒南北支流不一其北流為固
爾扎郭勒又西為古爾班察漢烏蘇又西為阿里
瑪圖郭勒又西為策集郭勒其南流為呼那海博
拉郭勒又西為古爾班哈爾奇拉郭勒合而西流
四百餘里折而西北流又四百餘里南會支河北
行二百里東入巴勒喀什淖爾乾隆二十五年西
域平遣官告祭每歲春秋致祀
告祭伊犂郭勒文
朕受
命承家化綏億域懷神秩禮馨格一心爰從乙亥之春王
師申討始達伊犂之境時雨效靈凖人既即叙以敉寧
回部更偕來而式廓波恬兩岸屢憑舟騎之通派合千
山早受版章之隸惟神嘉貺翊我大勲萬里而遙久繪
圖以攬勝五年而近常掞藻以抒忱特崇賫帛之文肇
舉祭川之典瑞升雲物自今加澤邊氓功溉土田以歲
長歆國祀浩浩崑墟之北比於凟尊洋洋蒲海之東昭
兹坎德醴牲用潔遣告維虔乾隆二十五年月日
歲祭伊犂郭勒文
惟神洪源遠濬沛澤旁敷作襟帶於兑方朝宗有本協
盈虚於坎德用涉咸昭境過渠搜遐控流沙而外地連
越匿舊傳伊列之名環絶域以含滋亘平原而布潤效
靈不爽錫典宜優朕撫馭寰輿敉寧荒徼定凖噶爾之
全部刳木遙通俘厄魯特之名王恬波共慶惟兹巨川
之利濟實當大漠之隩區聲教所宣懷柔悉協在昔六
師飛渡既彰孚佑之庥於今千耦興屯益溥灌輸之利
爰隆秩祀特詔祠官頒制帛以孔虔練吉辰而肇舉春
秋將事萬里宏漸被之規牲醴薦馨諸藩享澄清之福
尚希昭格來饗苾芬
︹唐書突厥傳︺因伊列河約諸部河以西受令於咄
陸其東咥利失主之自是西突厥又分二國矣又
顯慶初蘇定方為伊麗道行軍大總管討賀魯定
方破其牙賀魯跳渡伊麗水
按天山以北諸水以圖斯庫勒巴勒喀什淖爾
為大伊犂為巴勒喀什上流經流千里川墟交
滙唐名伊列亦名伊麗當為一河又地理志北
庭都護府注過思渾川蟄失密城渡伊麗河一
名帝帝河至碎葉界則今之伊犂郭勒在唐又
名帝帝河也
察罕烏蘇
察罕烏蘇在塔勒奇郭勒西凡三河亦名古爾班
察罕烏蘇南流入伊犂郭勒又西為阿里瑪圖布
拉克乾隆二十八年秩於祀典每歲春秋致祭
歲祭察罕烏蘇文
惟神敷澤遐方分流絶徼波心澄澈鋪一片之白銀天
色空明映千層之素練沃壤則波羅塔拉遙待灌輸遠
峯則哈喇古顔若為環抱泝源有自利涉攸資朕統馭
八紘昭宣七德設候流沙以外載拓堯封洗兵瀚海之
西遠恢周索神效靈以徯應
天助順而成功惟兹察罕之川近在伊犂之域當王師之
度塞相予宏勲洎都護之屯田溥兹美利土膏滋液應
坎德以濟生民水氣和甘徧兌方而宣渥惠爰稽故典
載肅常禋奠玉幣以孔虔練春秋而致告吉蠲將事列
四凟之崇班肸蠁丕昭錫千秋之繁祉庶希鑒格永祚
塞垣
阿里瑪圖郭勒
阿里瑪圖郭勒在伊犂郭勒北固爾扎郭勒西濱
河有果木南流入伊犂郭勒乾隆二十八年秩於
祀典每歲春秋致祭
歲祭阿里瑪圖郭勒文
惟神德洽盈虚功資灌溉屬塔勒奇之左幹帶水分流
環海弩克之西偏平沙交錯涵濡嘉植千林呈離實之英
迴抱長川萬井沐滋培之益地靈克效祀事孔將朕既
纉武功用敷文命東風受吏聿彰柔遠之謨溟海來王
共叶安瀾之慶緬神功之布潤蔚物産之含滋秋實春
華平衍溥自然之利濟川作楫利涉占攸往之宜特詔
祠官祗申歲祀錫鴻儀於望秩肅薦馨香答靈貺於元
冥永光爼豆春秋勿替昭鑒在兹
策集郭勒
策集郭勒在伊犂郭勒北東北距博羅和洛鄂拉
五十里南流入伊犂郭勒乾隆二十八年秩於祀
典每歲春秋致祭
歲祭策集郭勒文
惟神導源西極流派北庭抱巖谷以奔趨莫禦激湍之
勢溉土田而沃衍聿宏潤物之功細浪翻銀脈絡遙連
乎察罕長虹飲練尾閭下注乎伊犂禹跡未通靈境軼
大荒經外堯封新拓嘉名補王會圖中朕撫育寰宇敉
寧邊徼武功丕振全收葱嶺之河屯政肇修遠引蒲昌
之海惟名川之用涉宜昭報之有加承坤德以流甘位
兌維而布潤往歲六軍飲馬式彰呵護之靈今兹重驛
欵關胥受懷柔之化爰崇明祀特敕所司陳璋邸以升
馨潔彛尊而致告澄波淼淼永環都護之城流水泱泱
遙繞祁連之嶂益甄靈貺尚鑒精誠
薩瑪勒郭勒
薩瑪勒郭勒在伊犂郭勒北東北距博羅和洛鄂
拉二百里南流東為額蘇克郭勒西為奎屯郭勒
伊犂郭勒北岸土田均資溉沃乾隆二十八年秩
於祀典每歲春秋致祭
歲祭薩瑪勒郭勒文
惟神靈源夙著渥澤常濡居額蘇克之上游衍伊犂河
之别派遙岑北拱萬疊雲連大水南環千條練瀉亘神
臯而利濟滋絶域以含膏奠彼迴瀾昭兹秩祀朕誕敷
文德式廓輿圖輯部落於荒陬功惟作潤軫羣黎之日
用期以飲和惟坎功之用涉咸昭斯戊校之開屯有藉
遣專官以致享典肅春秋酬靈貺而告虔吉服卒甲奎
屯上下益恢聲教之隆策集東西共受明禋之賜神其
昭鑒薦此椒馨
奎屯郭勒
奎屯郭勒在伊犂郭勒北策集郭勒西南流入伊
犂郭勒乾隆二十八年秩於祀典每歲春秋致祭
歲祭奎屯郭勒文
惟神衍𣲖天山導源月&KR1208;湛然無滓性殊湯谷之温注
焉不盈德比寒泉之食波成文而曲折下注伊犂水如
鏡以澄明近隣策集功惟潤下勢欲朝宗洵神應之聿
昭宜吉蠲之罔替朕并包九㝢戡定二庭路逾弱水之
西壬鈐遠授地盡河源之外戊校新屯乃咨都護之臣
肇舉名川之祀穿渠引水灌溉之利攸資刳木浮槎濟
涉之功尤遠自古版章未闢不登裴矩之圖於今中外
為家合補酈元之注清醪載酌制帛爰陳康我塞垣永
作渠搜之襟帶昭兹功德長歆嗣歲之馨香式薦苾芬
庶希鑒格
塔里雅圖布拉克
塔里雅圖布拉克在伊犂郭勒南岸布喀鄂拉南
二十里周迴十餘里又東南五十里為哈畢爾罕
布拉克又西南五十里為哈喇布拉克
︹唐書突厥傳︺乙毗沙鉢羅葉護可汗建廷雖合水
北謂之南廷東薄伊列河
按唐伊列河為今伊犂郭勒雖合水東薄伊列
則在今伊犂郭勒西可知第考河西如阿斯哈
郭勒塔拉錫克郭勒俱北流入伊犂郭勒者水
北殊無立國之地惟塔拉圖哈畢爾罕哈喇諸
布拉克當伊犂郭勒西南境宜屬雖合舊蹟則
所謂東薄伊列河者亦於方位適符耳
阿斯哈郭勒
阿斯哈郭勒在伊犂郭勒西源出阿斯哈達巴東
流一百五十里會入伊犂郭勒
塔拉錫克郭勒
塔拉錫克郭勒在阿斯哈郭勒南六十里源出墨
爾根西里鄂拉東流一百六十里會入伊犂郭勒
古爾班賽里郭勒
古爾班賽里郭勒在塔拉錫克郭勒西南六十里
其東為古爾班胡蘇圖郭勒又東為古爾穆圖郭
勒又東為烏蘭烏蘇又東為沙達圖布拉克又東
為鄂台郭勒又東為那林郭勒諸水皆發源南山
北流三十里滙而成河又東流折而北又西會塔
拉錫克郭勒阿斯哈郭勒北入於伊犂郭勒
圖爾根布拉克
圖爾根布拉克在伊犂郭勒下流南源出阿斯哈
達巴北麓東北流一百三十里入伊犂郭勒其東
南五十里為古爾班察布達爾布拉克源出阿斯
哈達巴東麓三泉相距各二十里東北流三十里
不通伊犂郭勒又東南為古爾班沙濟垓布拉克
三泉相距各二十里東北流十餘里不通伊犂郭
勤
塔拉噶爾郭勒
塔拉噶爾郭勒在圖爾根布拉克西北二十里伊
犂郭勒下流南東北流八十里入伊犂郭勒西二
十里為古爾班阿里瑪圖布拉克凡三道源出阿
圭鄂拉北麓東北流不通伊犂郭勒
額什圖郭勒
額什圖郭勒在塔拉噶爾郭勒西十五里東北流
八十里入伊犂郭勒下流
庫爾圖郭勒
庫爾圖郭勒在額什圖郭勒東南二十里東北流
百里入伊犂郭勒下流
奎屯郭勒
奎屯郭勒在庫爾圖郭勒西二十五里源出伊爾
該圖鄂拉東北行二百里入伊犂郭勒下流
庫克烏蘇郭勒
庫克烏蘇郭勒源出庫隴奎(舊音庫隴癸)鄂拉北麓北
流三百餘里東會哈喇塔勒郭勒察林郭勒入於
巴勒咯什淖爾
哈喇塔勒郭勒
哈喇塔勒郭勒在察罕布呼圖鄂拉東北西北流
三十里入察林郭勒
察林郭勒
察林郭勒源出汗哈爾察海鄂拉西麓西北流百
里南會哈喇塔勒郭勒又西北流八十里入庫克
烏蘇郭勒滙入巴勒喀什淖爾
哲克得郭勒
哲克得郭勒在察林郭勒北三十里西北流百餘
里入巴勒喀什淖爾
必齊干郭勒
必齊干郭勒在哲克得郭勒北五十里北流入巴
克伯勒齊爾郭勒
巴克伯勒齊爾郭勒
巴克伯勒齊爾郭勒在必齊干郭勒東北西北流
百五十里南會必齊干郭勒西入於巴勒喀什淖
爾
巴勒喀什淖爾
巴勒喀什淖爾周迴八百餘里伊犁全河經流千
里屈折至此百川萬𣲖於焉歸宿蓋準噶爾西北
境最大澤也左右支河水淺可渡處有五曰額蘇
斯德曰喀拉塔拉曰輝邁拉圖曰温托爾格曰塔
爾輝塔統名多渾多渾者蒙古語渡口之謂
︹唐書王方翼傳︺十姓阿史那車簿啜叛圍弓月城
方翼引軍戰伊麗河敗之斬首千級俄而三姓咽
麫兵十萬踵至方翼次熱海
按天山北路之水其周圍廣遠可以海名者惟
圖斯庫勒與巴勒喀什淖爾而伊犂郭勒即為
巴勒喀什淖爾上游境尤相屬王方翼因戰伊
麗河而次熱海似於今之巴勒喀什淖爾為近
况圖斯庫勒於唐為碎葉水考諸史傳方位適
符則巴勒喀什淖爾之為熱海更相合矣
巴倫裕勒都斯郭勒
巴倫裕勒都斯郭勒源出裕勒都斯西南五百里
額什克巴什鄂拉西麓其水東流一百二十里南
會特爾默哈達布拉克又東七十里南會布蘭布
拉克又東一百二十里南會哈爾噶納圖布拉克
又東二十里北會準裕勒都斯郭勒東南流五十
里分南北二流東行二百里而後合其北流會什
巴爾台布拉克賽喇木布拉克雅瑪圖哈布齊勒
布拉克古爾班努庫爾布拉克衮哈布齊勒布
拉克察罕烏蘇又合流三十里又北會三哈布齊
垓郭勒折而東南流為海都郭勒
特爾默哈達布拉克
特爾默哈達布拉克在巴倫裕勒都斯郭勒源東
南七十里南山下東北流入巴倫裕勒都斯郭勒
布蘭布拉克
布蘭布拉克在特爾默哈達布拉克東七十里南
山下東北流入裕勒都斯郭勒
哈爾噶納圖布拉克
哈爾噶納圖布拉克在布蘭布拉克東一百里東
北流入巴倫裕勒都斯郭勒又東八十里有泉北
流入哈爾噶圖布拉克
準裕勒都斯郭勒
準裕勒都斯郭勒源出裕勒都斯東北十里其水
西流會布拉圖扎哈蘇台諸布拉克出額勒伯克
鄂拉谷口與巴倫裕勒都斯郭勒合而東南流
布拉圖布拉克
布拉圖布拉克在裕勒都斯西五十里源出準裕
勒都斯郭勒北山凡二道西南行三十里入準裕
勒都斯郭勒
扎噶蘇台布拉克
扎噶蘇台布拉克在布拉圖布拉克西七十里源
出天山額布圖達巴東南流四十里入準裕勒都
斯郭勒
格訥特布拉克
格訥特布拉克在扎噶蘇台布拉克西四十里源
出天山額布圖達巴東南流四十里入準裕勒都
斯郭勒又西小泉二道相距三十里南流入沙磧
烏里雅蘇圖布拉克
烏里雅蘇圖布拉克在格訥特布拉克西二十里
源出天山額布圖達巴南麓南流三十里入準裕
勒都斯郭勒
烏爾圖布拉克
烏爾圖布拉克有兩源出額勒伯克鄂拉南流入
準裕勒都斯巴倫裕勒都斯兩河合流處
謨海沙喇布拉克
謨海沙喇布拉克在烏爾圖布拉克東二十里南
行入裕勒都斯郭勒北流
什巴爾台布拉克
什巴爾台布拉克在謨海沙喇布拉克東二十里
南行入裕勒都斯郭勒北流
賽喇木布拉克
賽喇木布拉克在什巴爾台布拉克東四十里南
行入裕勒都斯郭勒北流
雅瑪圖哈布齊勒布拉克
雅瑪圖哈布齊勒布拉克在賽喇木布拉克東三
十里南行入裕勒都斯郭勒北流
古爾班努庫爾布拉克
古爾班努庫爾布拉克在雅瑪圖哈布齊勒布拉
克東三十里又南行入裕勒都斯郭勒北流
衮哈布齊勒布拉克
衮哈布齊勒布拉克在古爾班努庫爾布拉克東
二十里南行入裕勒都斯郭勒北流
察罕烏蘇
察罕烏蘇在衮哈布齊勒布拉克東三十里南行
入裕勒都斯郭勒北流
︹唐書突厥傳︺永徽五年前軍蘇定方擊賀魯别帳
鼠尼施於鷹娑川斬首虜獲馬甚衆回鶻傳契苾
亦曰契苾羽在焉耆西北鷹娑川
按巴倫裕勒都斯郭勒經流三百餘里準裕勒
都斯郭勒經流三百里兩河既合又經流四百
里其間屈折迴環支流奔會是古所謂鷹娑川
在焉耆西北者也又唐書回鶻傳以契苾羽為
榆溪州所謂榆溪應即鷹娑之支流或一水殊
名未可知耳
巴倫哈布齊垓郭勒
巴倫哈布齊垓郭勒在裕勒都斯東一百九十里
源出額林哈畢爾噶鄂拉南麓經科舍圖達巴東
南行百里入裕勒都斯郭勒下流滙入海都郭勒
多木達都哈布齊垓郭勒
多木達都哈布齊垓郭勒在巴倫哈布齊垓郭勒
東五十里和屯博克達鄂拉南麓西南流入博羅
圖鄂拉口入裕勒都斯郭勒下流滙入海都郭勒
準哈布齊垓郭勒
準哈布齊垓郭勒在多木達都哈布齊垓郭勒東
三十里西南流百餘里入裕勒都斯郭勒下流滙
入海都郭勒
︹唐書突厥傳︺賀魯寇廷州敗數縣去詔左武衛大
將軍梁建方等擊之駱宏義請寬處月處蜜等罪
專誅賀魯願發射脾處月處蜜契苾等兵齎一月
食急趨之大軍憑住洛水上為之景助
按三哈布齊垓郭勒一水而東中西異其名源
出於東其流西行滙于海都郭勒入於博斯圖
淖爾近廷州西境之水其較大者應即唐之洛
水也當時賀魯寇廷州敗去建方追擊憑住洛
水宜在廷州西境與哈布齊垓郭勒地位相合
又按自巴倫裕勒都斯郭勒至此東西九百里
在伊犁東南境上
圖斯庫勒
圖斯庫勒在伊犁郭勒西南他巴爾遜達巴東西
距伊犁三百餘里東西四百里南北二百里周廣
六百餘里四圍之水咸會于此其自北入者東為
喀拉諾海布拉克西為沙塔圖布拉克又西為庫
爾墨圖布拉克又西為推圖墨克布拉克又西為
扎喀巴喀圖布拉克又西為和鄂爾察罕烏蘇又
西為古爾班薩里布拉克又西為古爾班克布拉
克其自東入者北為什巴爾台和賴布拉克南為
特布克布拉克又南為濟爾哈朗布拉克别有圖
爾根察布拉克古爾班扎爾竒斯布拉克西北入
濟爾哈朗布拉克滙入于庫勒其自南入者東為
阿爾沙爾布拉克西為哈拉郭勒又西為野圖庫
斯布拉克又西為伊克烏蘭烏蘇又西為昭哈布
拉克又西為古爾班雅爾哈沁布拉克又西為巴
爾渾布拉克又西為塔木哈布拉克又西為托索
爾布拉克又西為通布拉克又西為阿克布拉克
又西為塞布拉克又西為空郭爾額隆布拉克又
西為烏布什布拉克又西為鄂拉郭勒其自西北
入者南為和碩和爾布拉克北為運阿里克布拉
克又北為察察爾哈柰和頼布拉克其水分流西
北為吹郭勒千有餘里入和什庫勒
︹唐書王方翼傳︺初方翼次葛水暴漲師不可渡沈
祭以禱師涉而濟又七月次葉河無舟而冰一夕
合人以為祥︹突厥傳︺蘇定方追賀魯至碎葉水盡
奪其衆
按唐碎葉水在伊麗河西今伊犂郭勒西之水
最大者為圖斯庫勒其為碎葉遺跡無疑王方
翼兵次葉河冰合得渡時先敗咽麫兵於伊麗
河追北至此則所謂葉河者應即碎葉水之别
名而葛水與之相近當屬支河之分出者耳
吹郭勒
吹郭勒在圖斯庫勒西北二百里踰渾都賴鄂拉
又西北二百里分支東行百餘里為諾渾淖爾又
西北經流千里其自南來會之水咸發源呼巴海
鄂拉西境迤屬諸山内經流各一二百里滙入吹
郭勒西北入於和什庫勒
︹唐書西域傳︺有碎葉者出安西西北千里所得勃
逹嶺西南直葱嶺贏二千里水南流者經中國入
於海北流者經胡入於海繇勃達嶺北行贏千里
得細葉川川長千里
按圖斯庫勒名碎葉水吹郭勒自圖斯庫勒西
北出者亦得以碎葉名之吹郭勒之水北流入
和什庫勒南流入圖斯庫勒與唐書碎葉南流
北流之說合蓋圖斯庫勒特為碎葉會歸之處
若其支𣲖繁多經流廣遠自必合吹郭勒諸水
而後見碎葉之全至西域諸山泉源輸灌脉絡
遙通自木素爾逹巴一帶山泉北流入圖斯庫
勒南流入山南之木素爾哈布薩朗赫色勒諸
郭勒東南行千餘里入羅布淖爾則所謂水南
流經中國入於海者又舉其經流數千里全體
而言非謂碎葉一川即能跨越中外之境也
薩拉圖郭勒
薩拉圖郭勒在呼巴海鄂拉北北流六十里入吹
郭勒
沙木什郭勒
沙木什郭勒在薩拉圖郭勒西三十里北流八十
里入吹郭勒
烏蘭烏蘇郭勒
烏蘭烏蘇郭勒在沙木什郭勒西二十里北流一
百十里入吹郭勒
格格圖郭勒
格格圖郭勒在烏蘭烏蘇郭勒西二十五里有兩
源北流四十里而合又北流百二十里入吹郭勒
阿什圖郭勒
阿什圖郭勒在格格圖郭勒西二十里北流一百
四十里入吹郭勒
達布蘇圖郭勒
達布蘇圖郭勒在阿什圖郭勒西二十里北流百
里入阿什圖郭勒
阿爾察圖郭勒
阿爾察圖郭勒在達布蘇圖郭勒西四十里有東
北兩源各北流七十里而合又東北流五十里入
吹郭勒
伊蘭巴什郭勒
伊蘭巴什郭勒在阿爾察圖郭勒西南北流不通
吹郭勒
庫克薩爾郭勒
庫克薩爾郭勒在阿爾察圖郭勒西三十里北東
流一百五十里入吹郭勒
索郭魯克郭勒
索郭魯克郭勒在庫克薩爾郭勒西二十里北東
流一百五十里入吹郭勒
察罕烏蘇郭勒
察罕烏蘇郭勒在索郭魯克郭勒西二十里北東
流一百四十里入吹郭勒
哈喇巴勒圖郭勒
哈喇巴勒圖郭勒在察罕烏蘇郭勒西二十里北
流四十里成巨浸周三十里又北流五十里入吹
郭勒
古爾班哈納圖郭勒
古爾班哈納圖郭勒在哈喇巴勒圖郭勒西三十
里河流三道中東二道北流七十里而合又北流
六十里其西道北流一百五十里入墨爾根郭勒
阿什布魯爾郭勒
阿什布魯爾郭勒在哈納圖郭勒西二十五里北
流七十里入墨爾根郭勒
墨爾根郭勒
墨爾根郭勒在阿什布魯爾郭勒西二十五里北
流五十里東會阿什布魯爾郭勒哈納圖郭勒又
北東流八十里入吹郭勒
和什庫勒
和什庫勒在吹郭勒西北吹郭勒以南諸水咸會
於是周迴三百里
塔拉斯郭勒
塔拉斯郭勒在吹郭勒西南三百餘里源出天山
北額得墨克達巴初分四水北行三十餘里合流
北注東西岸滙入之河凡十餘道東西支河交會
之處經流二百餘里為塔拉斯郭勒上流又名烏
魯穆瑪拉爾郭勒支河交會後西行三百里之間
又名察拉哈雅郭勒由是折而西行二百里為小
海周迴三百里總名塔拉斯郭勒
按唐書西突厥傳稱其地東即突厥西雷翥海
南疏勒北瀚海以當時十姓部落考之五弩失
畢部居碎葉西則所謂雷翥海者應更在五弩
失畢部西境今圖斯庫勒西吹郭勒南岸額得
墨克諸境為唐五弩失畢部故壤而吹郭勒塔
拉斯郭勒下流瀦為淖爾又居其西北境或即
雷翥海舊蹟未可知也
額得墨克郭勒
額得墨克郭勒在塔拉斯郭勒源東北烏可克達
巴西河有兩源西北流三百餘里西入塔拉斯郭
勒
古爾班哲爾格郭勒
古爾班哲爾格郭勒在額得墨克郭勒北哲爾格
鄂拉西麓有三源西流三百里合為一水西入塔
拉斯郭勒
哈喇郭勒
哈喇郭勒在古爾班哲爾格郭勒北一百里源出
呼巴海鄂拉西麓北會四小水行三百里西入塔
拉斯郭勒
庫穆什郭勒
庫穆什郭勒在塔拉斯郭勒西南源出庫穆什鄂
拉東北流二百里入塔拉斯郭勒
哈喇布拉郭勒
哈喇布拉郭勒在庫穆什郭勒西北源出哈喇布
拉達巴東北流四百里入塔拉斯郭勒
森格爾淖爾
森格爾淖爾在陽阿爾西北二百里額得墨克達
巴南麓周圍五十餘里不通他水
阿爾沙郭勒
阿爾沙郭勒在塔拉斯郭勒西二百餘里源出南
山中始東流百餘里折而北流百餘里經巴噶布
魯勒鄂拉之西又西北流百餘里入於沙磧
明布拉克
明布拉克在阿爾沙郭勒南哈喇布拉達巴北西
流四十里滙為小澤周十餘里由是南踰山嶺入
布魯特境
阿克庫勒淖爾
阿克庫勒淖爾在阿爾沙郭勒西百餘里沙磧中
小澤也周圍五十里
必庫勒淖爾
必庫勒淖爾在阿克庫勒淖爾西北二百里圓廣
亦如之又西行入西哈薩克境
欽定皇輿西域圖志卷二十六
