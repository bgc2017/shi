欽定皇輿西域圖志卷三十五
錢法
制式
回部舊屬準噶爾所用普爾錢文質以紅銅為之
制小而厚形圓撱而首微銳中無方孔當策妄阿
喇布坦時面鑄其形背附回字噶爾丹策凌嗣立
即易名更制乾隆二十四年西域底定更鑄錢文
初仍舊式後改如内地面鐫乾隆通寳漢字而以
設局地名附于背如鑄局在葉爾羌者書葉爾羌
字在阿克蘇者書阿克蘇字在烏什者書烏什字
在伊犂者書伊犂字初鑄時每一普爾重二錢乾
隆三十六年更定每一普爾重一錢五分三十九
年更定每一普爾重一錢二分
按漢武帝時公卿請令鑄官錢赤仄一以當五
官用非赤仄不得行如淳注謂以赤銅為其郛
也今回部錢用紅銅即古赤仄之意但漢則祗
以赤銅為郛回錢則全用赤銅為少異耳錢有
兩面漢五銖錢及唐宋各年號錢皆一面有字
一面無字有字者謂之面亦謂之文無字者謂
之漫亦謂之幕以其平漫而無文也其時西域
之錢則兩面俱有文或作人馬之形或作王與
夫人之面視今回部錢文又復有異我
朝錢式於面冠以年號於幕舊用清漢文附省名今回部
既入版圖從各省之例附彼處城名于其幕而
正面遵用
天朝年號以彰同文之治幕文兼用回字者從其俗
也
爐局
葉爾羌於乾隆二十五年設局以軍營備帶餘銅
鑄錢五十餘萬易回部舊錢銷燬更鑄新錢初議
得新錢十萬騰格即停鑄二十六年以舊錢查收
未竣酌增卯限至三十二年
奏停俟後積有舊普爾再為銷鑄三十三年續收舊
錢二百六十餘騰格加至一次三十四年於烏什
阿克蘇撥銅三千斤交葉爾羌鼓鑄尋議停
阿克蘇於乾隆二十六年設局以各城回民交納
額銅本城伯克交納貢銅及官採銅斤開鑄至三
十年移設烏什其阿克蘇爐局議停
烏什於乾隆三十一年設局開鑄如阿克蘇例伊
犂於乾隆四十年設局由烏什解銅三千斤又阿
克蘇喀什噶爾哈喇沙爾等城以餘糧折銅二千
三百四十餘斤共五千四百餘斤開鑄為例
名數
回人稱錢為雅爾瑪克以一錢為一普爾普爾為
言文也每一普爾直銀一分初以五十普爾為一
騰格後定以百普爾為一騰格直銀一兩回語謂
一曰必爾二曰伊奇三曰玉聚四曰托爾托五曰
别實六曰阿勒題七曰葉題八曰薩奇資九曰托
科資十曰温百曰玉資千曰明萬曰圖璊回語謂
温圖璊蓋十萬騰格也
按漢時銀八兩直錢一千緣當時銀賤錢貴之
故今回部錢文初以五十普爾為一騰格直銀
一兩則千錢直銀二十兩視漢時之錢約更貴
倍有半矣入版圖後價就平減近以百錢直一
兩則
聖朝休養有方泉貝流通充溢之概略可想見云
行使
葉爾羌開鑄之始令民以舊普爾易新錢應用舊
普爾盡後以銀易錢自爐局移安烏什後其錢文
由烏什按照解撥葉爾羌之銅三千斤鑄就錢文
解送葉爾羌備用
阿克蘇烏什先後開鑄其錢文以六分散給納銅回
民四分存官搭放兵餉又於回民六分錢内抽回十
分之二添備支餉之用其貢銅及官採銅斤所鑄
錢文全支兵餉庫車沙雅爾喀什噶爾哈喇沙爾
諸城每歲專遣伯克解交納額徵斤(詳見貢賦)到局即
領回錢文分别散給回民搭支兵餉如例其不徵
額銅處所亦得次第流通利民日用
按準噶爾部舊徵回部普爾即以回部所輸普
爾錢文資用凡台吉新立則於錢面易名改鑄
其法先鑄新錢一萬換易舊錢新者以一當二
旋換旋鑄舊錢銷盡乃已我
朝于新疆入版圖後葉爾羌開鑄伊始因其舊俗以
新錢一易舊普爾二乾隆二十六年三月奉
上諭回民交納舊普爾兑換新錢原為流通新錢之地
換收回民舊普爾宜視其力量辦理况交舊普爾二
枚換給新錢一文以來已二三載矣諒收舊鑄新已
可足用若仍如前例以一易二回民力恐難支于伊
等生計無益嗣後著加恩以普爾一枚換給新錢一
文庶民力可紓而普爾亦得收獲著曉諭回民等咸
知朕意大哉
王言誠保民如赤中外一體之至計也和通黔庶感沐
皇仁謳歌樂利之長永享圜緍之澤豈不休哉至各回
城額徵紅銅鉛斤詳貢賦門兹不復載
御製命儒臣排次回部錢文及所有古銅錢因題以句
(庚辰)
天佑西師蕆大功勞徠泉府貴流通形猶騰格因其俗寳
鑄乾隆奉我同(回城既定部人以騰格輸賦將軍等請仍其舊式惟于陽面加鑄乾隆通寳以)
(行又驛致回中所有古錢蓋古時妻主輸繒所致因命儒臣排次之)景德開元溯所有和
親互市鑑于中篋藏詎詡聲靈鬯垂德懷柔慎自躬
御製駐劄葉爾羌大臣呈覧所鑄乾隆通寳至因用排次
回部錢文詩韻紀事(庚辰)
昨歲元戎奏定功早籌鼓鑄市鄽通即看大冶範鎔就
仍屬司農職掌同(將軍兆惠歸為戸部尚書)寳是乾隆來自外錢殊
景德去由中(排次回部古錢時有開元景德諸錢彼時未能臣服其地自屬中國擕往者)用
權子母底其貢載戢干戈省厥躬
按周官太宰以九府歛財賄注云財錢穀也又
云賦口率出錢也漢律有口算人出百二十錢
然第施之丁男而已唐定兩稅法始以錢為惟
正之供宋因之元代用鈔惟武宗時嘗一鑄錢
未幾即罷故其時課入及俸給皆用銀明洪武
間詔歲解稅課錢鈔道里險遠者許易銀以進
正統後遂專用白金今回部以騰格輸稅蓋尚
沿唐宋之舊也開元景德古錢流傳當唐元宗
宋真宗時以和親互市羈縻異域偶自中土攜
往留貽至今實無當于大同之治也若乃採精
良于絶徼仿鎔範于中朝既發新型兼排古制
我
皇上前民利用之至意與懷柔載戢之深恩並垂千古
矣
︹漢書西域傳︺罽賓以金銀為錢文為騎馬幕為人
面烏弋山離錢貨之屬與罽賓同其錢獨文為人
面幕為騎馬安息亦以銀為錢文獨為王面幕為
夫人面王死乃輙更鑄
︹後漢書西域傳︺大秦以金銀為錢銀錢十當金錢一
隣國使到其界首者乘驛詣王給以金錢
︹唐書西域傳︺泥婆羅鑄銅為錢面文人形背牛馬
形
︹文獻通考︺三童常貨多用蕉越犀象作金幣文效
王之面亦效王后之面軒渠幣貨同三童阿鈎羌
市用錢為貨利得國市易用銅錢有文漫圓徑如
中國之制但實其中心不貫穿耳
︹明史西域傳︺巴什伯里(舊作别失八里今改正)交易用銀錢
大小三等不禁私鑄惟輸稅于酋長用印記無印
記者禁不用奇爾穆爾(舊作乞力麻兒今改正)交易用鐵錢
按西域諸國錢幣多用金銀間有用鐵者惟泥
婆羅利得則以銅為之但中無穿孔猶是金銀
為錢之式今回部錢文即其遺式第不用金銀
耳至如史書所紀大秦三童軒渠諸國或不盡
屬今之西域而其鑄錢之法有可稽者爰為附
見於此
欽定皇輿西域圖志卷三十五
欽定皇輿西域圖志卷三十五
錢法
制式
回部舊屬準噶爾所用普爾錢文質以紅銅為之
制小而厚形圓撱而首微銳中無方孔當策妄阿
喇布坦時面鑄其形背附回字噶爾丹策凌嗣立
即易名更制乾隆二十四年西域底定更鑄錢文
初仍舊式後改如内地面鐫乾隆通寳漢字而以
設局地名附于背如鑄局在葉爾羌者書葉爾羌
字在阿克蘇者書阿克蘇字在烏什者書烏什字
在伊犂者書伊犂字初鑄時每一普爾重二錢乾
隆三十六年更定每一普爾重一錢五分三十九
年更定每一普爾重一錢二分
按漢武帝時公卿請令鑄官錢赤仄一以當五
官用非赤仄不得行如淳注謂以赤銅為其郛
也今回部錢用紅銅即古赤仄之意但漢則祗
以赤銅為郛回錢則全用赤銅為少異耳錢有
兩面漢五銖錢及唐宋各年號錢皆一面有字
一面無字有字者謂之面亦謂之文無字者謂
之漫亦謂之幕以其平漫而無文也其時西域
之錢則兩面俱有文或作人馬之形或作王與
夫人之面視今回部錢文又復有異我
朝錢式於面冠以年號於幕舊用清漢文附省名今回部
既入版圖從各省之例附彼處城名于其幕而
正面遵用
天朝年號以彰同文之治幕文兼用回字者從其俗
也
爐局
葉爾羌於乾隆二十五年設局以軍營備帶餘銅
鑄錢五十餘萬易回部舊錢銷燬更鑄新錢初議
得新錢十萬騰格即停鑄二十六年以舊錢查收
未竣酌增卯限至三十二年
奏停俟後積有舊普爾再為銷鑄三十三年續收舊
錢二百六十餘騰格加至一次三十四年於烏什
阿克蘇撥銅三千斤交葉爾羌鼓鑄尋議停
阿克蘇於乾隆二十六年設局以各城回民交納
額銅本城伯克交納貢銅及官採銅斤開鑄至三
十年移設烏什其阿克蘇爐局議停
烏什於乾隆三十一年設局開鑄如阿克蘇例伊
犂於乾隆四十年設局由烏什解銅三千斤又阿
克蘇喀什噶爾哈喇沙爾等城以餘糧折銅二千
三百四十餘斤共五千四百餘斤開鑄為例
名數
回人稱錢為雅爾瑪克以一錢為一普爾普爾為
言文也每一普爾直銀一分初以五十普爾為一
騰格後定以百普爾為一騰格直銀一兩回語謂
一曰必爾二曰伊奇三曰玉聚四曰托爾托五曰
别實六曰阿勒題七曰葉題八曰薩奇資九曰托
科資十曰温百曰玉資千曰明萬曰圖璊回語謂
温圖璊蓋十萬騰格也
按漢時銀八兩直錢一千緣當時銀賤錢貴之
故今回部錢文初以五十普爾為一騰格直銀
一兩則千錢直銀二十兩視漢時之錢約更貴
倍有半矣入版圖後價就平減近以百錢直一
兩則
聖朝休養有方泉貝流通充溢之概略可想見云
行使
葉爾羌開鑄之始令民以舊普爾易新錢應用舊
普爾盡後以銀易錢自爐局移安烏什後其錢文
由烏什按照解撥葉爾羌之銅三千斤鑄就錢文
解送葉爾羌備用
阿克蘇烏什先後開鑄其錢文以六分散給納銅回
民四分存官搭放兵餉又於回民六分錢内抽回十
分之二添備支餉之用其貢銅及官採銅斤所鑄
錢文全支兵餉庫車沙雅爾喀什噶爾哈喇沙爾
諸城每歲專遣伯克解交納額徵斤(詳見貢賦)到局即
領回錢文分别散給回民搭支兵餉如例其不徵
額銅處所亦得次第流通利民日用
按準噶爾部舊徵回部普爾即以回部所輸普
爾錢文資用凡台吉新立則於錢面易名改鑄
其法先鑄新錢一萬換易舊錢新者以一當二
旋換旋鑄舊錢銷盡乃已我
朝于新疆入版圖後葉爾羌開鑄伊始因其舊俗以
新錢一易舊普爾二乾隆二十六年三月奉
上諭回民交納舊普爾兑換新錢原為流通新錢之地
換收回民舊普爾宜視其力量辦理况交舊普爾二
枚換給新錢一文以來已二三載矣諒收舊鑄新已
可足用若仍如前例以一易二回民力恐難支于伊
等生計無益嗣後著加恩以普爾一枚換給新錢一
文庶民力可紓而普爾亦得收獲著曉諭回民等咸
知朕意大哉
王言誠保民如赤中外一體之至計也和通黔庶感沐
皇仁謳歌樂利之長永享圜緍之澤豈不休哉至各回
城額徵紅銅鉛斤詳貢賦門兹不復載
御製命儒臣排次回部錢文及所有古銅錢因題以句
(庚辰)
天佑西師蕆大功勞徠泉府貴流通形猶騰格因其俗寳
鑄乾隆奉我同(回城既定部人以騰格輸賦將軍等請仍其舊式惟于陽面加鑄乾隆通寳以)
(行又驛致回中所有古錢蓋古時妻主輸繒所致因命儒臣排次之)景德開元溯所有和
親互市鑑于中篋藏詎詡聲靈鬯垂德懷柔慎自躬
御製駐劄葉爾羌大臣呈覧所鑄乾隆通寳至因用排次
回部錢文詩韻紀事(庚辰)
昨歲元戎奏定功早籌鼓鑄市鄽通即看大冶範鎔就
仍屬司農職掌同(將軍兆惠歸為戸部尚書)寳是乾隆來自外錢殊
景德去由中(排次回部古錢時有開元景德諸錢彼時未能臣服其地自屬中國擕往者)用
權子母底其貢載戢干戈省厥躬
按周官太宰以九府歛財賄注云財錢穀也又
云賦口率出錢也漢律有口算人出百二十錢
然第施之丁男而已唐定兩稅法始以錢為惟
正之供宋因之元代用鈔惟武宗時嘗一鑄錢
未幾即罷故其時課入及俸給皆用銀明洪武
間詔歲解稅課錢鈔道里險遠者許易銀以進
正統後遂專用白金今回部以騰格輸稅蓋尚
沿唐宋之舊也開元景德古錢流傳當唐元宗
宋真宗時以和親互市羈縻異域偶自中土攜
往留貽至今實無當于大同之治也若乃採精
良于絶徼仿鎔範于中朝既發新型兼排古制
我
皇上前民利用之至意與懷柔載戢之深恩並垂千古
矣
︹漢書西域傳︺罽賓以金銀為錢文為騎馬幕為人
面烏弋山離錢貨之屬與罽賓同其錢獨文為人
面幕為騎馬安息亦以銀為錢文獨為王面幕為
夫人面王死乃輙更鑄
︹後漢書西域傳︺大秦以金銀為錢銀錢十當金錢一
隣國使到其界首者乘驛詣王給以金錢
︹唐書西域傳︺泥婆羅鑄銅為錢面文人形背牛馬
形
︹文獻通考︺三童常貨多用蕉越犀象作金幣文效
王之面亦效王后之面軒渠幣貨同三童阿鈎羌
市用錢為貨利得國市易用銅錢有文漫圓徑如
中國之制但實其中心不貫穿耳
︹明史西域傳︺巴什伯里(舊作别失八里今改正)交易用銀錢
大小三等不禁私鑄惟輸稅于酋長用印記無印
記者禁不用奇爾穆爾(舊作乞力麻兒今改正)交易用鐵錢
按西域諸國錢幣多用金銀間有用鐵者惟泥
婆羅利得則以銅為之但中無穿孔猶是金銀
為錢之式今回部錢文即其遺式第不用金銀
耳至如史書所紀大秦三童軒渠諸國或不盡
屬今之西域而其鑄錢之法有可稽者爰為附
見於此
欽定皇輿西域圖志卷三十五
