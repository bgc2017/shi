欽定皇輿西域圖志卷十一目錄
疆域四(天山北路一)
庫爾喀喇烏蘇路
庫爾喀喇烏蘇
奎屯
布勒哈齊
達木達喀喇烏蘇
古爾圖喀喇烏蘇
托多克
鄂壘扎拉圖
噶順
烏里雅蘇圖
晶河
托里
察罕拜甡
托和木圖
塔爾巴噶台路
塔爾巴噶台
雅爾
竒爾噶遜齊布哈達遜
愛呼斯
烏蘭呼濟爾
綽爾郭
察罕呼濟爾
額敏
哲克得里克
納林和博克
格爾鄂爾格
克特和博克
烘郭爾鄂籠
什巴爾圖
烏爾圖
薩里
納木
穆呼勒戴鄂多特
達爾達木圖
蘇海圖
謨多圖布古圖
尼楚滚布古圖
伊竒爾
布爾噶蘇台
察拉垓
綽爾
齋爾
額爾齊斯
青吉勒
欽定皇輿西域圖志卷十一目錄
欽定皇輿西域圖志卷十一目錄
疆域四(天山北路一)
庫爾喀喇烏蘇路
庫爾喀喇烏蘇
奎屯
布勒哈齊
達木達喀喇烏蘇
古爾圖喀喇烏蘇
托多克
鄂壘扎拉圖
噶順
烏里雅蘇圖
晶河
托里
察罕拜甡
托和木圖
塔爾巴噶台路
塔爾巴噶台
雅爾
竒爾噶遜齊布哈達遜
愛呼斯
烏蘭呼濟爾
綽爾郭
察罕呼濟爾
額敏
哲克得里克
納林和博克
格爾鄂爾格
克特和博克
烘郭爾鄂籠
什巴爾圖
烏爾圖
薩里
納木
穆呼勒戴鄂多特
達爾達木圖
蘇海圖
謨多圖布古圖
尼楚滚布古圖
伊竒爾
布爾噶蘇台
察拉垓
綽爾
齋爾
額爾齊斯
青吉勒
欽定皇輿西域圖志卷十一目錄
欽定皇輿西域圖志卷十一
疆域四
天山北路一
庫爾喀喇烏蘇路東至奎屯接安西北路迪化州
綏來縣界西至托和木圖接伊犁東路之呼蘇圖
布拉克臺界北接塔爾巴噶台界南界天山
庫爾喀喇烏蘇
庫爾喀喇烏蘇在迪化州綏來縣屬安濟哈雅西
二十里庫爾郭勒源發天山北麓北流經其地乾
隆二十八年於河濱建遂成堡門四東曰延和西
曰迎灝南曰調薰北曰溥信設兵屯田(見屯政門)
奎屯
奎屯在庫爾喀喇烏蘇東五十里東有長河當孔
道舊為布爾古特台吉呢嗎游牧處呢嗎内附授
職從征後附阿睦爾撒納劫將軍和起乾隆二十
二年將軍成衮扎布遣副都統由屯等追至哈什
郭勒上游之阿爾齊圖山口擒之伏誅其地東與
廸化州綏來縣屬之安濟哈雅接界舊相毗連為
一部自奎屯北行九十里為庫爾郭勒東境又九
十里為沙拉烏蘇又七十里為鄂倫布拉克又北
接塔爾巴噶台界
布勒哈齊
布勒哈齊在庫爾喀喇烏蘇西六十五里西濱濟
爾噶朗郭勒南境有水北流入濟爾噶朗郭勒下
流彙入布勒哈齊郭勒西流入淖爾
按布勒哈齊在布勒哈齊淖爾西南境支河之
間自布勒哈齊迤西一帶應屬唐時西突厥之
攝舍提暾部地(說見後博羅塔拉條)
達木達喀喇烏蘇
達木達喀喇烏蘇在布勒哈齊西六十里額布圖
郭勒經流其地
古爾圖喀喇烏蘇
古爾圖喀喇烏蘇在達木達喀喇烏蘇西五十五
里地有流泉瀦為小澤
托多克
托多克在古爾圖喀喇烏蘇西六十里有泉三道
合而東北流南五十里曰阿克塔木
鄂壘扎拉圖
鄂壘扎拉圖在托多克西四十里乾隆二十一年
冬阿睦爾撒納之叛準噶爾宰桑等俱為煽惑將
軍兆惠自濟爾噶朗以偏師往守伊犁甫至鄂壘
扎拉圖突與達什策凌等賊遇乘夜出擊殱賊千
餘而噶爾藏多爾濟扎納噶爾布等渠酋復合兵
邀我師歸路適援兵圖倫楚至并力夾擊賊解圍
潜遁我師全隊還巴爾庫勒
御製戰圖補詠紀其事恭載卷首
噶順
噶順在鄂壘扎拉圖西三十里布勒哈齊淖爾瀦
其北哈喇古顔鄂拉峙其南
烏里雅蘇圖
烏里雅蘇圖在噶順西七十里有土城向為西路
大兵駐營之所
晶河
晶河地以河名在烏里雅蘇圖西三十里乾隆二
十三年十月將軍兆惠擒布爾古特台吉渾齊於
此初渾齊以從賊扎納噶爾布首級來獻及是降
之入版圖後于乾隆二十八年建豐潤堡門三曰
咸寧曰同軌曰景風其地土膏饒沃有屯田(見屯政門)
托里
托里在晶河西六十里地有小水清圓如鏡又西
南有地名古爾班呼蘇台
察罕拜甡
察罕拜甡在托里西五十里有舊城
托和木圖
托和木圖在察罕拜甡西二十里踰庫克木蘇克
郭勒至其地又西接伊犁界
塔爾巴噶台路自塔爾巴噶台東行至額爾齊
斯接喀爾喀界西行至齋爾接哈薩克界南踰
沙磧接安西北路迪化州界北接藩屬俄羅斯
界
塔爾巴噶台
塔爾巴噶台在迪化州北五百里東北距阿勒坦
鄂拉千里地廣饒水草宜畜牧當準噶爾東北境
舊為伊克明阿特部游牧之所巴雅爾之昂吉乾
隆二十年大兵進討準噶爾巴雅爾以其屬降及
阿睦爾撒納叛巴雅爾旋附為逆二十二年五月
參贊大臣富德窮追阿睦爾撒納至塔爾巴噶台
鄂拉特里特達巴時巴雅爾潜據山谷間侍衛竒
徹布等設伏於險驍騎校訥門德勒等伏雅爾郭
勒渡口夜半巴雅爾以其妻子及所屬逸出遇訥
門德勒殺四人擒一人竒徹布等追之至雅爾郭
勒下流窄河山岩内賊方造食竒徹布麾軍繞岩
進侍衛努三下流衝擊斬二十賊獲宰桑一及巴
雅爾子塔拉巴爾巴雅爾又以餘衆走匿塔爾巴
噶台山谷與護軍校占頗圖馬甲海蘭察遇擒之
於是塔爾巴噶台左右諸境俱入版圖乾隆三十
二年建綏靖城門三東曰翔和西曰布說南曰遂
亨
︹唐書回鶻傳︺葛邏禄本突厥諸族在北庭西北金
山之西有三族一謀落或為謀刺二熾俟或為婆
匐三踏實力永徽初高偘之伐車鼻可汗三族皆
内屬顯慶二年以謀落部為隂山都督府熾俟部
為大漠都督府踏實力部為元池都督府即用其
酋長為都督熾俟部置金附州三族當東西突厥
間常視其興衰附叛不常也後稍南徙自號三姓
葉護廷州以西諸突厥皆畏之開元初再來朝天
寳時與回紇拔悉密共攻殺烏蘇米施可汗又與
回紇擊拔悉密走其可汗阿史那施於北庭奔京
師葛禄(即葛邏禄)與九姓復立回紇葉護懷仁可汗於
是葛禄之處烏德鞬山者臣回紇在金山北庭者
自立葉護歲來朝久之葉護頓毗伽縛突厥叛酋
阿布思進封金山郡王天寳間凡五朝至德後葛
邏禄寖盛與回紇爭強徙十姓可汗故地盡有碎
葉怛邏斯諸城︹地理志︺顯慶三年分葛邏禄三部
置三府隂山州都督府以謀落部置大漠州都督
府以熾俟部置元池州都督府以踏實力部置金
附州都督府析大漠州置右隸北庭都護府
按唐書回鶻傳載賀魯居多邏斯川時統有歌
邏禄部歌邏禄即葛邏禄也賀魯滅於唐高宗
永徽四年而葛邏禄已於永徽之初内附其三
族分疆之處史無明文難以審証然考當時東
西突厥分有烏孫故地葛邏禄居東西突厥間
而沙陀突厥則與東西突厥雜居者為今塔爾
巴噶台以南迪化州以北一帶沙磧以此推之
葛邏禄舊壤當在沙磧之北與今塔爾巴噶台
全境所屬方位相合其地東直金山南直廷州
所謂在金山北庭者而頓毗伽封金山郡王亦
以其附近金山故有是號也至三葛邏禄與車
鼻接壤而史稱車鼻在金山之北益知葛邏禄
在金山之西矣
雅爾
雅爾在塔爾巴噶台西北二百里舊為準噶爾伊
克明阿特部游牧之所車凌班珠爾之昂吉乾隆
二十八年建肇豐城門四東曰翔和南曰乘離西
曰布說北曰暨朔土壤膏沃水草滋豐雅爾郭勒
經流其北西北流入愛呼斯淖爾
竒爾噶遜齊布哈達遜
竒爾噶遜齊布哈達遜在塔爾巴噶台東南朱爾
庫朱鄂拉西乾隆二十年阿睦爾撒納叛包沁部
宰桑阿克諸爾等附為逆時侍衛竒徹布監其衆
阿克諸爾以兵圍軍營竒徹布倉卒無備匹馬突
圍引弓左右射賊盡辟易且戰且走入柳林内賊
圍之數重懼其勇不敢犯復射殺十餘賊衆乃潰
天子壯其勇賜名舒布圖鎧巴圖魯於是包沁賊衆闌
出卡倫竄走北路喀爾喀郡王巴扎爾錫第等窮
追及此擒之所部乃定
御製舒布圖鎧巴圖魯竒徹布歌(丙子)
千人萬人敵昔有亦惟能將資衆力一人奮勇敵二千
昔未前聞今始出其人曰惟竒徹布向為侍衛備宿值
(叶)去歲從軍監包沁包沁之人乃通賊(厄魯特呼礟為包包沁其司礟)
(人也上年五月其宰桑阿克諸爾率衆二千餘人來附逆賊阿睦爾撤納之亂包沁煽動闌出卡倫為官軍所)
(殱)來圍其帳欲肆害竒徹布曾無懼色徐腰櫜鞬手弓
箭出帳跨馬聲霹靂蟻聚叫讙羣近前應弦馥倒賊辟
易辟易復前恃其衆長鎗大銃近相逼竒徹布且戰且
走得一柳林為障翼賊人圍之凡數重恐自傷無施銃
隙持鎗人亦不敢進進被箭死屍横骼二千人各二千
心一人氣奪二千魄侵尋天暮衆西奔竒徹布歸奏殊
績賜金賜爵酬勤勞復請從師肯宴息舒布圖鎧巴圖
魯神勇之名汝應得荆軻孟賁匹夫豪日月爝火光應
熄我歌嘉爾豈徒然勖我八旗永為式
愛呼斯
愛呼斯在塔爾巴噶台西七十里愛呼斯淖爾發
源其地瀦為大澤北接哈薩克界
烏蘭呼濟爾
烏蘭呼濟爾在雅爾東南北倚朱爾庫朱鄂拉舊
為布庫弩特鄂拓克游牧之所
︹後漢書西域傳︺蒲類王得罪單于徙六千餘口内
之匈奴右部阿惡地因號阿惡國南去車師後部
馬行九十餘日人口貧羸逃亡山谷間故留為國
云
按漢時匈奴烏孫交界處在焉耆直北今烏蘭
呼濟爾在闢展直北應屬匈奴西境所謂右部
者是己范史所稱阿惡國雖無里道遠近可考
然當時蒲類王得罪匈奴單于而西遷其人於
此以方位求之宜在今烏蘭呼濟爾南境近附
沙磧之地也由是而南入沙磧為沙陀突厥故
壤詳見本卷哲克得里克條
綽爾郭
綽爾郭在烏蘭呼濟爾西鄂爾和楚克鄂拉北地
饒水草舊為阿睦爾撒納之昂吉
察罕呼濟爾
察罕呼濟爾在鄂爾和楚克鄂拉北綽爾郭西舊
為達瓦齊之昂吉
額敏
額敏在察罕呼濟爾西烏里雅蘇台郭勒南岸地
饒水草舊為鄂畢特鄂拓克游牧處
自雅爾至此為塔爾巴噶台北境
哲克得里克
哲克得里克在塔爾巴噶台南境南至迪化州三
百里北境有河合流南下其東南境沙漠彌望東
西五百里南北三百里即唐所謂沙陀者也
︹唐書沙陀傳︺西突厥别部處月種也始突厥東西
部分治烏孫故地與處月處蜜雜居貞觀七年太
宗立利邲咄陸可汗而族人步真&KR1333;望謀并其弟
彌射乃自立彌射懼率處月等入朝而步真勢窮
亦歸國其留者咄陸以射匱特勒劫越之子賀魯
統之處月居金娑山之陽蒲類之東有大磧名沙
陀故號沙陀突厥云賀魯來降拜瑶池都督處月
朱邪闕俟斤阿厥亦請内屬永徽初賀魯反射脾
俟斤沙陀那速不肯從高宗以賀魯所領授之廢
瑶池都督府即處月地置金滿沙陀二州皆領都
督賀魯亡處月來歸乃置崑陵都護府統咄陸部
以彌射為都護龍朔初以處月酋沙陀金山從武
衛將軍薛仁貴討鐡勒長安二年為金滿州都督
子輔國嗣先天初徙部北庭率其下入朝開元二
年復領金滿州都督至德寳應間中國多故北庭
西州閉不通朝奏使皆道出回紇而虜多漁擷尤
苦之雖沙陀之倚北庭者亦困其暴歛貞元中沙
陀部七千帳附吐藩吐藩寇邊常以沙陀為前鋒
元和三年悉衆三萬落循烏德鞬山而東欵靈州
塞詔處其部鹽州置隂山府
按沙陀為西突厥别種而突厥治烏孫故地今
準噶爾地屬漢烏孫塔爾巴噶台南境大磧綿
亘其為沙陀故跡較然無疑漢時蒲類國得罪
匈奴而遷右部在今迪化州(說見前卷迪化州屬)沙磧正
當其北所謂沙陀即處月居蒲類之東者方位
不爽沙磧之中山谷委蛇祁連分支東西相望
金沙之山於是乎在賀魯居多邏斯川即今額
爾齊斯(說見本卷及卷二十五水)蓋建庭於此而南統沙陀
諸部也賀魯叛沙陀不從廢瑶池都督府而置
金滿沙陀二州於處月之地以賀魯所統授之
者蓋建庭於南而北統多邏斯川諸部也今自
烘和圖淖爾額爾齊斯郭勒南至大磧竟六百
里當時統馭所及方隅較然金滿沙陀二州交
界莫考然按漢書車師後部有金滿城唐書地
理志北庭大都護府有金滿縣則此金滿州宜
居南附山為漢金滿城舊地而沙陀州宜居北
以地有沙磧故名也賀魯亡後處月來歸即其
地置崑陵都護府者所以統金滿沙陀二州之
地而賀魯舊庭别置濛池都護府與崑陵都護
府南北分治則崑陵都護府所轄當在今薩里
山以南迄於天山而額爾齊斯郭勒一帶不及
焉沙陀金山之後或徙北庭或附吐蕃叛服不
常而故壤仍為所統自元和三年東徙鹽州范
希朝鎮太原料其勁騎為沙陀軍其酋長朱邪
執宜保神武川之黃花堆更號隂山北沙陀雖
仍舊名而非舊地矣
納林和博克
納林和博克在哲克得里克西北八十里北倚鄂
爾和楚克鄂拉山下有泉南流會克特和博克之
水合流南注於哲克得里克舊為布庫努特鄂拓
克游牧之所
︹唐書突厥傳︺西突厥始與東突厥分烏孫故地而
有之由焉耆西北七日行得南庭北八日行得北
庭與都陸努失畢歌邏禄處月處蜜伊吾諸種雜
按今山南回部之哈喇沙爾為古焉耆自哈喇
沙爾踰山直北至納林和博克六百餘里所謂
西突厥北庭由焉耆北八日行者宜屬此地也
後自泥橛處羅可汗朝隋被留不遣國人别立
射匱可汗徙庭三彌山其弟統葉護可汗復徙
千泉在今伊犁西境非復焉耆直北為北庭之
舊矣
格爾鄂爾格
格爾鄂爾格在納林和博克東又東為克特和博
克舊謂酋長所居之地為鄂爾格疑當時部酋建
庭於此故名
克特和博克
克特和博克在納林和博克東南二十里水南流
會納林和博克郭勒入哲克得里克境西三里許
有古廟為準噶爾境内舊蹟建置之始蓋莫考矣
︹唐書突厥傳︺使拔悉蜜奚契丹分道捕默棘連默
棘連大恐拔悉蜜距北庭三百里乃分兵由他道
襲拔其城天寳初其大部回紇葛邏禄拔悉蜜並
起攻葉護殺之尊拔悉蜜之長為頡跌伊施可汗
於是回紇葛邏禄自為左右葉護可汗國人奉判
闕特勒子為烏蘇米施可汗以其子葛臘哆為西
殺其下不與拔悉蜜等三部共攻烏蘇米施米施
遁亡其西葉護阿布思及噶臘哆率五千帳降以
葛臘哆為懷恩王三載拔悉蜜等殺烏蘇米施傳
首京師其弟白眉特勒鶻隴匐立是謂白眉可汗
於是突厥大亂國人推拔悉蜜酋為可汗詔朔方
節度使王忠嗣以兵乘其亂抵薩河内山擊其左
阿波達干十一部破之獨其右未下而回紇葛邏
禄殺拔悉蜜可汗奉回紇骨力裴羅定其國是謂
骨咄禄毗伽闕可汗明年殺白眉可汗傳首獻︹回
鶻傳︺拔悉蜜貞觀二十三年始來朝天寳初與回
紇葉護擊殺突厥可汗立拔悉蜜大酋阿史那施
為賀臘毗伽可汗遣使者入謝不三歲為葛邏禄
回紇所破奔北庭後朝京師拜左武衛將軍地與
衆歸回紇
按拔悉密與葛邏禄雜居東連回紇以暾欲谷
距北庭三百里之文考之宜在今烏魯木齊北
三百里外則正今之克特和博克納林和博克
一帶地其與三葛邏禄分疆處所即不可考要
其大槩自不可易也拔悉密為頡跌伊施可汗
時葛邏禄為右葉護其地自當在拔悉密西至
葛臘哆西殺之地方隅界址雖難確指然既名
西殺地應偏右當與葛邏禄雜居北境矣突厥
傳載白眉可汗立後拔悉蜜酋復為可汗應即
回鶻傳所謂賀魯毗伽可汗者與頡跌伊施可
汗分王故地不三歲而或殺或奔於是其地皆
歸葛邏禄唐書回鶻傳所謂在金山北庭自立
葉護與回紇爭強者也餘詳前塔爾巴噶台條
烘郭爾鄂籠
烘郭爾鄂籠在克特和博克東十五里
什巴爾圖
什巴爾圖在烘郭爾鄂籠東北百里西倚山岩南
臨沙磧無水有草
烏爾圖
烏爾圖在什巴爾圖東北五十里烏爾圖布拉克
經其南薩里鄂拉環其北
薩里
薩里在烏爾圖東北六十里北有薩里鄂拉其下
出泉東流入於沙磧
納木
納木在哲克得里克西踰哈畢爾噶布拉克托來
布拉克至其地北倚高山南麓有泉左右二源合
而南流入於沙磧舊為阿克巴集賽游牧之所
穆呼勒戴鄂多特
穆呼勒戴鄂多特在納木西四十里北倚鄂爾和
楚克鄂拉南臨額彬格遜淖爾山麓有泉南流入
於沙磧舊為阿克巴集賽游牧之所
達爾達木圖
達爾達木圖在穆呼勒戴鄂多特西二十里北倚
高山南臨淖爾山麓有泉南流入於沙磧亦阿克
巴集賽游牧之所
蘇海圖
蘇海圖在達爾達木圖西二十里北倚高山南臨
淖爾山麓有泉南流入於沙磧亦阿克巴集賽游
牧之所
謨多圖布古圖
謨多圖布古圖在蘇海圖西南二十里北倚高山
山麓有泉南流入於沙磧亦阿克巴集賽游牧之
所
泥楚滚布古圖
泥楚滚布古圖在謨多圖布古圖西南有泉南流
出谷入於沙磧亦阿克巴集賽游牧之所西十里
有鄂倫布拉克接庫爾喀喇烏蘇界
伊竒爾
伊竒爾在泥楚滚布古圖西四十里踰鄂倫布拉
克而止北倚高山山麓有泉南流入於沙磧舊為
伊克呼拉爾集賽游牧之所
布爾噶蘇台
布爾噶蘇台在伊竒爾西四十里北倚高山山麓
有泉南流入於沙磧亦伊克呼拉爾集賽游牧之
所
察拉垓
察拉垓在布爾噶蘇台西三十里北倚高山山麓
有泉南流入於沙磧舊為賚嗎里木集賽游牧之
所
綽爾
綽爾在察拉垓西四十里北倚高山山麓有泉南
流入於沙磧亦賚嗎里木集賽游牧之所
齋爾
齋爾在綽爾東北五十里踰山而至東北距額敏
三百里地廣饒水草舊為阿克巴拉布里木杜爾
巴推素隆伊克呼拉爾五集賽游牧之所乾隆二
十四年大兵進勦凖噶爾五集賽宰桑達什策凌
等以其地内屬
自哲克得里克至此為塔爾巴噶台西南境
額爾齊斯
額爾齊斯在塔爾巴噶台東南青吉勒郭勒北境
阿勒坦鄂拉西境東西七百里南北三百里額爾
齊斯郭勒經流其地為都爾伯特部游牧之所乾
隆十八年台吉策凌策凌伍巴什策凌孟克等率
所屬二千六百餘戶内附編設旗分優錫親王等
爵俾長故地都爾伯特為四衛拉特之一厥後綽
羅斯和碩特輝特以肆惡淪亡惟都爾伯特部終
守臣節至今弗替云
︹隋書西突厥傳︺西突厥者木杆可汗之子大邏便
也與沙鉢略有隙因分為二漸以彊盛東距都斤
西越金山龜兹鐡勒諸胡悉附之後處羅可汗居
無恒處然多在烏孫故地射匱襲處羅處羅大敗
東走遁於高昌︹鐡勒傳︺鐡勒之先匈奴之苖裔也
金山西南有薛延陀咥勒兒十槃達契等一萬餘
兵
︹唐書突厥傳︺突厥阿史那氏蓋匈奴北部也居金
山之陽臣於蠕蠕種裔繁衍至吐門遂彊大︹回鶻
傳︺裴羅攻殺突厥白眉可汗拜裴羅左驍衛員外
大將軍斥地愈廣東極室韋西金山南控大漠盡
得古匈奴地薛延陀者先與薛種雜居後滅延陀
部有之姓一利咥氏在鐡勒諸部最雄張西突厥
處羅可汗之殺鐡勒諸酋也其下往往相率叛去
奉薛延陀乙失鉢為野咥可汗在金山西役葉護
可汗貞觀二年乙失鉢孫曰夷男率部帳附頡利
後突厥衰夷男反攻頡利弱之太宗册拜為真珠
毗伽可汗樹牙鬱督軍山直京師西北六千里東
靺□西葉護突厥南沙磧北俱倫水地大衆附回
紇諸部莫不伏屬頡利可汗之滅夷男率其部稍
東保都尉楗山獨邏水之隂遠京師纔三千里而
贏東室韋西金山南突厥北瀚海蓋古匈奴地也
按今阿勒坦為古金山額爾齊斯在金山西南
境唐書稱阿史那氏居金山之陽裴羅西越金
山者宜在此地也回鶻傳稱薛延陀為葉護可
汗葉護可汗者伽那設之子畢賀咄葉護立為
乙毗沙鉢羅葉護可汗建庭雖合水北東薄伊
列河薛延陀西與為鄰則其地固當在伊犁之
東金山之西由額爾齊斯以西迄於伊犁皆是
也南沙磧者指沙陀所處之大磧北俱倫水者
即多邏斯川之分支蓋薛延陀未徙之前境界
如是自頡利滅而夷男東徙則向之在金山西
者乃始西倚金山而居金山之東矣
青吉勒
青吉勒在額爾齊斯西南即青吉勒郭勒北岸地
東為布拉青吉勒西為哈達青吉勒皆青吉勒郭
勒發源處
自額爾齊斯至此為塔爾巴噶台東南境
︹漢書匈奴傳︺西方呼揭王畔去自立為呼揭單于
右奥鞬王聞之即自立為車犁單于烏籍都尉自
立為烏籍單于屠耆兵擊車犁烏籍烏籍車犁皆
敗西北走與呼揭單于合烏籍呼揭去單于號并
力尊輔車犁屠耆單于自將西擊車犁車犁敗西
北走明年屠耆單于擊呼韓邪單于兵敗自殺從
弟休旬王自立為閏振單于在西邊東擊郅支單
于郅支與戰殺之并其兵攻呼韓邪破走之郅支
都單于庭後引其衆欲攻定右地屠耆單于小弟
亦亡之右地自立為伊利目單于郅支并其兵留
居右地自度力不能定匈奴乃益西近烏孫欲與
并力遣使見小昆彌烏就屠烏就屠乃殺郅支使
發八千騎迎郅支郅支勒兵逄擊烏孫破之因北
擊烏揭烏揭降發其兵西破堅昆北降丁令并三
國數遣兵擊烏孫常勝之郅支以道遠上書求侍
子漢遣谷吉送之郅支殺吉呼韓邪益強恐見襲
擊欲遠去會康居王數為烏孫所困與諸翕侯計
郅支困阨在外可迎置東邊使合兵取烏孫以立
之長無匈奴憂矣即使使至堅昆通語郅支遂與
相結引兵而西康居亦遣貴人迎郅支後都護甘
延夀副陳湯發兵即康居斬郅支
按漢烏孫為今準噶爾康居為今哈薩克而準
噶爾東境猶屬匈奴水經注稱敦薨水出焉耆
北敦薨山在匈奴之西烏孫之東焉耆即今哈
喇沙爾敦薨水即今海都郭勒郭薨山即今海
都塔克以此求之則自哈喇沙爾直北踰天山
為迪化州即烏魯木齊又直北為塔爾巴噶台
當屬漢匈奴烏孫交界處今自迪化州北抵塔
爾巴噶台以東之境均應屬漢匈奴右地呼揭
車犁烏籍閏振郅支伊利目於此互相角逐而
郅支西北通康居即今準部西北與哈薩克交
壤之處灼然可見至魏書蠕蠕傳西則焉耆之
地北渡沙漠高車主彌俄特與蠕蠕主伏圖戰
於蒲類海北伏圖次於伊吾北山則塔爾巴噶
台諸境在魏當為蠕蠕地也隋書突厥阿史那
以五百家奔茹茹(即蠕蠕史書互異)唐書西突厥與東
突厥分烏孫故地有之據此則烏孫東境即蠕
蠕舊地後入突厥亦無可疑者
欽定皇輿西域圖志卷十一
欽定皇輿西域圖志卷十一
疆域四
天山北路一
庫爾喀喇烏蘇路東至奎屯接安西北路迪化州
綏來縣界西至托和木圖接伊犁東路之呼蘇圖
布拉克臺界北接塔爾巴噶台界南界天山
庫爾喀喇烏蘇
庫爾喀喇烏蘇在迪化州綏來縣屬安濟哈雅西
二十里庫爾郭勒源發天山北麓北流經其地乾
隆二十八年於河濱建遂成堡門四東曰延和西
曰迎灝南曰調薰北曰溥信設兵屯田(見屯政門)
奎屯
奎屯在庫爾喀喇烏蘇東五十里東有長河當孔
道舊為布爾古特台吉呢嗎游牧處呢嗎内附授
職從征後附阿睦爾撒納劫將軍和起乾隆二十
二年將軍成衮扎布遣副都統由屯等追至哈什
郭勒上游之阿爾齊圖山口擒之伏誅其地東與
廸化州綏來縣屬之安濟哈雅接界舊相毗連為
一部自奎屯北行九十里為庫爾郭勒東境又九
十里為沙拉烏蘇又七十里為鄂倫布拉克又北
接塔爾巴噶台界
布勒哈齊
布勒哈齊在庫爾喀喇烏蘇西六十五里西濱濟
爾噶朗郭勒南境有水北流入濟爾噶朗郭勒下
流彙入布勒哈齊郭勒西流入淖爾
按布勒哈齊在布勒哈齊淖爾西南境支河之
間自布勒哈齊迤西一帶應屬唐時西突厥之
攝舍提暾部地(說見後博羅塔拉條)
達木達喀喇烏蘇
達木達喀喇烏蘇在布勒哈齊西六十里額布圖
郭勒經流其地
古爾圖喀喇烏蘇
古爾圖喀喇烏蘇在達木達喀喇烏蘇西五十五
里地有流泉瀦為小澤
托多克
托多克在古爾圖喀喇烏蘇西六十里有泉三道
合而東北流南五十里曰阿克塔木
鄂壘扎拉圖
鄂壘扎拉圖在托多克西四十里乾隆二十一年
冬阿睦爾撒納之叛準噶爾宰桑等俱為煽惑將
軍兆惠自濟爾噶朗以偏師往守伊犁甫至鄂壘
扎拉圖突與達什策凌等賊遇乘夜出擊殱賊千
餘而噶爾藏多爾濟扎納噶爾布等渠酋復合兵
邀我師歸路適援兵圖倫楚至并力夾擊賊解圍
潜遁我師全隊還巴爾庫勒
御製戰圖補詠紀其事恭載卷首
噶順
噶順在鄂壘扎拉圖西三十里布勒哈齊淖爾瀦
其北哈喇古顔鄂拉峙其南
烏里雅蘇圖
烏里雅蘇圖在噶順西七十里有土城向為西路
大兵駐營之所
晶河
晶河地以河名在烏里雅蘇圖西三十里乾隆二
十三年十月將軍兆惠擒布爾古特台吉渾齊於
此初渾齊以從賊扎納噶爾布首級來獻及是降
之入版圖後于乾隆二十八年建豐潤堡門三曰
咸寧曰同軌曰景風其地土膏饒沃有屯田(見屯政門)
托里
托里在晶河西六十里地有小水清圓如鏡又西
南有地名古爾班呼蘇台
察罕拜甡
察罕拜甡在托里西五十里有舊城
托和木圖
托和木圖在察罕拜甡西二十里踰庫克木蘇克
郭勒至其地又西接伊犁界
塔爾巴噶台路自塔爾巴噶台東行至額爾齊
斯接喀爾喀界西行至齋爾接哈薩克界南踰
沙磧接安西北路迪化州界北接藩屬俄羅斯
界
塔爾巴噶台
塔爾巴噶台在迪化州北五百里東北距阿勒坦
鄂拉千里地廣饒水草宜畜牧當準噶爾東北境
舊為伊克明阿特部游牧之所巴雅爾之昂吉乾
隆二十年大兵進討準噶爾巴雅爾以其屬降及
阿睦爾撒納叛巴雅爾旋附為逆二十二年五月
參贊大臣富德窮追阿睦爾撒納至塔爾巴噶台
鄂拉特里特達巴時巴雅爾潜據山谷間侍衛竒
徹布等設伏於險驍騎校訥門德勒等伏雅爾郭
勒渡口夜半巴雅爾以其妻子及所屬逸出遇訥
門德勒殺四人擒一人竒徹布等追之至雅爾郭
勒下流窄河山岩内賊方造食竒徹布麾軍繞岩
進侍衛努三下流衝擊斬二十賊獲宰桑一及巴
雅爾子塔拉巴爾巴雅爾又以餘衆走匿塔爾巴
噶台山谷與護軍校占頗圖馬甲海蘭察遇擒之
於是塔爾巴噶台左右諸境俱入版圖乾隆三十
二年建綏靖城門三東曰翔和西曰布說南曰遂
亨
︹唐書回鶻傳︺葛邏禄本突厥諸族在北庭西北金
山之西有三族一謀落或為謀刺二熾俟或為婆
匐三踏實力永徽初高偘之伐車鼻可汗三族皆
内屬顯慶二年以謀落部為隂山都督府熾俟部
為大漠都督府踏實力部為元池都督府即用其
酋長為都督熾俟部置金附州三族當東西突厥
間常視其興衰附叛不常也後稍南徙自號三姓
葉護廷州以西諸突厥皆畏之開元初再來朝天
寳時與回紇拔悉密共攻殺烏蘇米施可汗又與
回紇擊拔悉密走其可汗阿史那施於北庭奔京
師葛禄(即葛邏禄)與九姓復立回紇葉護懷仁可汗於
是葛禄之處烏德鞬山者臣回紇在金山北庭者
自立葉護歲來朝久之葉護頓毗伽縛突厥叛酋
阿布思進封金山郡王天寳間凡五朝至德後葛
邏禄寖盛與回紇爭強徙十姓可汗故地盡有碎
葉怛邏斯諸城︹地理志︺顯慶三年分葛邏禄三部
置三府隂山州都督府以謀落部置大漠州都督
府以熾俟部置元池州都督府以踏實力部置金
附州都督府析大漠州置右隸北庭都護府
按唐書回鶻傳載賀魯居多邏斯川時統有歌
邏禄部歌邏禄即葛邏禄也賀魯滅於唐高宗
永徽四年而葛邏禄已於永徽之初内附其三
族分疆之處史無明文難以審証然考當時東
西突厥分有烏孫故地葛邏禄居東西突厥間
而沙陀突厥則與東西突厥雜居者為今塔爾
巴噶台以南迪化州以北一帶沙磧以此推之
葛邏禄舊壤當在沙磧之北與今塔爾巴噶台
全境所屬方位相合其地東直金山南直廷州
所謂在金山北庭者而頓毗伽封金山郡王亦
以其附近金山故有是號也至三葛邏禄與車
鼻接壤而史稱車鼻在金山之北益知葛邏禄
在金山之西矣
雅爾
雅爾在塔爾巴噶台西北二百里舊為準噶爾伊
克明阿特部游牧之所車凌班珠爾之昂吉乾隆
二十八年建肇豐城門四東曰翔和南曰乘離西
曰布說北曰暨朔土壤膏沃水草滋豐雅爾郭勒
經流其北西北流入愛呼斯淖爾
竒爾噶遜齊布哈達遜
竒爾噶遜齊布哈達遜在塔爾巴噶台東南朱爾
庫朱鄂拉西乾隆二十年阿睦爾撒納叛包沁部
宰桑阿克諸爾等附為逆時侍衛竒徹布監其衆
阿克諸爾以兵圍軍營竒徹布倉卒無備匹馬突
圍引弓左右射賊盡辟易且戰且走入柳林内賊
圍之數重懼其勇不敢犯復射殺十餘賊衆乃潰
天子壯其勇賜名舒布圖鎧巴圖魯於是包沁賊衆闌
出卡倫竄走北路喀爾喀郡王巴扎爾錫第等窮
追及此擒之所部乃定
御製舒布圖鎧巴圖魯竒徹布歌(丙子)
千人萬人敵昔有亦惟能將資衆力一人奮勇敵二千
昔未前聞今始出其人曰惟竒徹布向為侍衛備宿值
(叶)去歲從軍監包沁包沁之人乃通賊(厄魯特呼礟為包包沁其司礟)
(人也上年五月其宰桑阿克諸爾率衆二千餘人來附逆賊阿睦爾撤納之亂包沁煽動闌出卡倫為官軍所)
(殱)來圍其帳欲肆害竒徹布曾無懼色徐腰櫜鞬手弓
箭出帳跨馬聲霹靂蟻聚叫讙羣近前應弦馥倒賊辟
易辟易復前恃其衆長鎗大銃近相逼竒徹布且戰且
走得一柳林為障翼賊人圍之凡數重恐自傷無施銃
隙持鎗人亦不敢進進被箭死屍横骼二千人各二千
心一人氣奪二千魄侵尋天暮衆西奔竒徹布歸奏殊
績賜金賜爵酬勤勞復請從師肯宴息舒布圖鎧巴圖
魯神勇之名汝應得荆軻孟賁匹夫豪日月爝火光應
熄我歌嘉爾豈徒然勖我八旗永為式
愛呼斯
愛呼斯在塔爾巴噶台西七十里愛呼斯淖爾發
源其地瀦為大澤北接哈薩克界
烏蘭呼濟爾
烏蘭呼濟爾在雅爾東南北倚朱爾庫朱鄂拉舊
為布庫弩特鄂拓克游牧之所
︹後漢書西域傳︺蒲類王得罪單于徙六千餘口内
之匈奴右部阿惡地因號阿惡國南去車師後部
馬行九十餘日人口貧羸逃亡山谷間故留為國
云
按漢時匈奴烏孫交界處在焉耆直北今烏蘭
呼濟爾在闢展直北應屬匈奴西境所謂右部
者是己范史所稱阿惡國雖無里道遠近可考
然當時蒲類王得罪匈奴單于而西遷其人於
此以方位求之宜在今烏蘭呼濟爾南境近附
沙磧之地也由是而南入沙磧為沙陀突厥故
壤詳見本卷哲克得里克條
綽爾郭
綽爾郭在烏蘭呼濟爾西鄂爾和楚克鄂拉北地
饒水草舊為阿睦爾撒納之昂吉
察罕呼濟爾
察罕呼濟爾在鄂爾和楚克鄂拉北綽爾郭西舊
為達瓦齊之昂吉
額敏
額敏在察罕呼濟爾西烏里雅蘇台郭勒南岸地
饒水草舊為鄂畢特鄂拓克游牧處
自雅爾至此為塔爾巴噶台北境
哲克得里克
哲克得里克在塔爾巴噶台南境南至迪化州三
百里北境有河合流南下其東南境沙漠彌望東
西五百里南北三百里即唐所謂沙陀者也
︹唐書沙陀傳︺西突厥别部處月種也始突厥東西
部分治烏孫故地與處月處蜜雜居貞觀七年太
宗立利邲咄陸可汗而族人步真&KR1333;望謀并其弟
彌射乃自立彌射懼率處月等入朝而步真勢窮
亦歸國其留者咄陸以射匱特勒劫越之子賀魯
統之處月居金娑山之陽蒲類之東有大磧名沙
陀故號沙陀突厥云賀魯來降拜瑶池都督處月
朱邪闕俟斤阿厥亦請内屬永徽初賀魯反射脾
俟斤沙陀那速不肯從高宗以賀魯所領授之廢
瑶池都督府即處月地置金滿沙陀二州皆領都
督賀魯亡處月來歸乃置崑陵都護府統咄陸部
以彌射為都護龍朔初以處月酋沙陀金山從武
衛將軍薛仁貴討鐡勒長安二年為金滿州都督
子輔國嗣先天初徙部北庭率其下入朝開元二
年復領金滿州都督至德寳應間中國多故北庭
西州閉不通朝奏使皆道出回紇而虜多漁擷尤
苦之雖沙陀之倚北庭者亦困其暴歛貞元中沙
陀部七千帳附吐藩吐藩寇邊常以沙陀為前鋒
元和三年悉衆三萬落循烏德鞬山而東欵靈州
塞詔處其部鹽州置隂山府
按沙陀為西突厥别種而突厥治烏孫故地今
準噶爾地屬漢烏孫塔爾巴噶台南境大磧綿
亘其為沙陀故跡較然無疑漢時蒲類國得罪
匈奴而遷右部在今迪化州(說見前卷迪化州屬)沙磧正
當其北所謂沙陀即處月居蒲類之東者方位
不爽沙磧之中山谷委蛇祁連分支東西相望
金沙之山於是乎在賀魯居多邏斯川即今額
爾齊斯(說見本卷及卷二十五水)蓋建庭於此而南統沙陀
諸部也賀魯叛沙陀不從廢瑶池都督府而置
金滿沙陀二州於處月之地以賀魯所統授之
者蓋建庭於南而北統多邏斯川諸部也今自
烘和圖淖爾額爾齊斯郭勒南至大磧竟六百
里當時統馭所及方隅較然金滿沙陀二州交
界莫考然按漢書車師後部有金滿城唐書地
理志北庭大都護府有金滿縣則此金滿州宜
居南附山為漢金滿城舊地而沙陀州宜居北
以地有沙磧故名也賀魯亡後處月來歸即其
地置崑陵都護府者所以統金滿沙陀二州之
地而賀魯舊庭别置濛池都護府與崑陵都護
府南北分治則崑陵都護府所轄當在今薩里
山以南迄於天山而額爾齊斯郭勒一帶不及
焉沙陀金山之後或徙北庭或附吐蕃叛服不
常而故壤仍為所統自元和三年東徙鹽州范
希朝鎮太原料其勁騎為沙陀軍其酋長朱邪
執宜保神武川之黃花堆更號隂山北沙陀雖
仍舊名而非舊地矣
納林和博克
納林和博克在哲克得里克西北八十里北倚鄂
爾和楚克鄂拉山下有泉南流會克特和博克之
水合流南注於哲克得里克舊為布庫努特鄂拓
克游牧之所
︹唐書突厥傳︺西突厥始與東突厥分烏孫故地而
有之由焉耆西北七日行得南庭北八日行得北
庭與都陸努失畢歌邏禄處月處蜜伊吾諸種雜
按今山南回部之哈喇沙爾為古焉耆自哈喇
沙爾踰山直北至納林和博克六百餘里所謂
西突厥北庭由焉耆北八日行者宜屬此地也
後自泥橛處羅可汗朝隋被留不遣國人别立
射匱可汗徙庭三彌山其弟統葉護可汗復徙
千泉在今伊犁西境非復焉耆直北為北庭之
舊矣
格爾鄂爾格
格爾鄂爾格在納林和博克東又東為克特和博
克舊謂酋長所居之地為鄂爾格疑當時部酋建
庭於此故名
克特和博克
克特和博克在納林和博克東南二十里水南流
會納林和博克郭勒入哲克得里克境西三里許
有古廟為準噶爾境内舊蹟建置之始蓋莫考矣
︹唐書突厥傳︺使拔悉蜜奚契丹分道捕默棘連默
棘連大恐拔悉蜜距北庭三百里乃分兵由他道
襲拔其城天寳初其大部回紇葛邏禄拔悉蜜並
起攻葉護殺之尊拔悉蜜之長為頡跌伊施可汗
於是回紇葛邏禄自為左右葉護可汗國人奉判
闕特勒子為烏蘇米施可汗以其子葛臘哆為西
殺其下不與拔悉蜜等三部共攻烏蘇米施米施
遁亡其西葉護阿布思及噶臘哆率五千帳降以
葛臘哆為懷恩王三載拔悉蜜等殺烏蘇米施傳
首京師其弟白眉特勒鶻隴匐立是謂白眉可汗
於是突厥大亂國人推拔悉蜜酋為可汗詔朔方
節度使王忠嗣以兵乘其亂抵薩河内山擊其左
阿波達干十一部破之獨其右未下而回紇葛邏
禄殺拔悉蜜可汗奉回紇骨力裴羅定其國是謂
骨咄禄毗伽闕可汗明年殺白眉可汗傳首獻︹回
鶻傳︺拔悉蜜貞觀二十三年始來朝天寳初與回
紇葉護擊殺突厥可汗立拔悉蜜大酋阿史那施
為賀臘毗伽可汗遣使者入謝不三歲為葛邏禄
回紇所破奔北庭後朝京師拜左武衛將軍地與
衆歸回紇
按拔悉密與葛邏禄雜居東連回紇以暾欲谷
距北庭三百里之文考之宜在今烏魯木齊北
三百里外則正今之克特和博克納林和博克
一帶地其與三葛邏禄分疆處所即不可考要
其大槩自不可易也拔悉密為頡跌伊施可汗
時葛邏禄為右葉護其地自當在拔悉密西至
葛臘哆西殺之地方隅界址雖難確指然既名
西殺地應偏右當與葛邏禄雜居北境矣突厥
傳載白眉可汗立後拔悉蜜酋復為可汗應即
回鶻傳所謂賀魯毗伽可汗者與頡跌伊施可
汗分王故地不三歲而或殺或奔於是其地皆
歸葛邏禄唐書回鶻傳所謂在金山北庭自立
葉護與回紇爭強者也餘詳前塔爾巴噶台條
烘郭爾鄂籠
烘郭爾鄂籠在克特和博克東十五里
什巴爾圖
什巴爾圖在烘郭爾鄂籠東北百里西倚山岩南
臨沙磧無水有草
烏爾圖
烏爾圖在什巴爾圖東北五十里烏爾圖布拉克
經其南薩里鄂拉環其北
薩里
薩里在烏爾圖東北六十里北有薩里鄂拉其下
出泉東流入於沙磧
納木
納木在哲克得里克西踰哈畢爾噶布拉克托來
布拉克至其地北倚高山南麓有泉左右二源合
而南流入於沙磧舊為阿克巴集賽游牧之所
穆呼勒戴鄂多特
穆呼勒戴鄂多特在納木西四十里北倚鄂爾和
楚克鄂拉南臨額彬格遜淖爾山麓有泉南流入
於沙磧舊為阿克巴集賽游牧之所
達爾達木圖
達爾達木圖在穆呼勒戴鄂多特西二十里北倚
高山南臨淖爾山麓有泉南流入於沙磧亦阿克
巴集賽游牧之所
蘇海圖
蘇海圖在達爾達木圖西二十里北倚高山南臨
淖爾山麓有泉南流入於沙磧亦阿克巴集賽游
牧之所
謨多圖布古圖
謨多圖布古圖在蘇海圖西南二十里北倚高山
山麓有泉南流入於沙磧亦阿克巴集賽游牧之
所
泥楚滚布古圖
泥楚滚布古圖在謨多圖布古圖西南有泉南流
出谷入於沙磧亦阿克巴集賽游牧之所西十里
有鄂倫布拉克接庫爾喀喇烏蘇界
伊竒爾
伊竒爾在泥楚滚布古圖西四十里踰鄂倫布拉
克而止北倚高山山麓有泉南流入於沙磧舊為
伊克呼拉爾集賽游牧之所
布爾噶蘇台
布爾噶蘇台在伊竒爾西四十里北倚高山山麓
有泉南流入於沙磧亦伊克呼拉爾集賽游牧之
所
察拉垓
察拉垓在布爾噶蘇台西三十里北倚高山山麓
有泉南流入於沙磧舊為賚嗎里木集賽游牧之
所
綽爾
綽爾在察拉垓西四十里北倚高山山麓有泉南
流入於沙磧亦賚嗎里木集賽游牧之所
齋爾
齋爾在綽爾東北五十里踰山而至東北距額敏
三百里地廣饒水草舊為阿克巴拉布里木杜爾
巴推素隆伊克呼拉爾五集賽游牧之所乾隆二
十四年大兵進勦凖噶爾五集賽宰桑達什策凌
等以其地内屬
自哲克得里克至此為塔爾巴噶台西南境
額爾齊斯
額爾齊斯在塔爾巴噶台東南青吉勒郭勒北境
阿勒坦鄂拉西境東西七百里南北三百里額爾
齊斯郭勒經流其地為都爾伯特部游牧之所乾
隆十八年台吉策凌策凌伍巴什策凌孟克等率
所屬二千六百餘戶内附編設旗分優錫親王等
爵俾長故地都爾伯特為四衛拉特之一厥後綽
羅斯和碩特輝特以肆惡淪亡惟都爾伯特部終
守臣節至今弗替云
︹隋書西突厥傳︺西突厥者木杆可汗之子大邏便
也與沙鉢略有隙因分為二漸以彊盛東距都斤
西越金山龜兹鐡勒諸胡悉附之後處羅可汗居
無恒處然多在烏孫故地射匱襲處羅處羅大敗
東走遁於高昌︹鐡勒傳︺鐡勒之先匈奴之苖裔也
金山西南有薛延陀咥勒兒十槃達契等一萬餘
兵
︹唐書突厥傳︺突厥阿史那氏蓋匈奴北部也居金
山之陽臣於蠕蠕種裔繁衍至吐門遂彊大︹回鶻
傳︺裴羅攻殺突厥白眉可汗拜裴羅左驍衛員外
大將軍斥地愈廣東極室韋西金山南控大漠盡
得古匈奴地薛延陀者先與薛種雜居後滅延陀
部有之姓一利咥氏在鐡勒諸部最雄張西突厥
處羅可汗之殺鐡勒諸酋也其下往往相率叛去
奉薛延陀乙失鉢為野咥可汗在金山西役葉護
可汗貞觀二年乙失鉢孫曰夷男率部帳附頡利
後突厥衰夷男反攻頡利弱之太宗册拜為真珠
毗伽可汗樹牙鬱督軍山直京師西北六千里東
靺□西葉護突厥南沙磧北俱倫水地大衆附回
紇諸部莫不伏屬頡利可汗之滅夷男率其部稍
東保都尉楗山獨邏水之隂遠京師纔三千里而
贏東室韋西金山南突厥北瀚海蓋古匈奴地也
按今阿勒坦為古金山額爾齊斯在金山西南
境唐書稱阿史那氏居金山之陽裴羅西越金
山者宜在此地也回鶻傳稱薛延陀為葉護可
汗葉護可汗者伽那設之子畢賀咄葉護立為
乙毗沙鉢羅葉護可汗建庭雖合水北東薄伊
列河薛延陀西與為鄰則其地固當在伊犁之
東金山之西由額爾齊斯以西迄於伊犁皆是
也南沙磧者指沙陀所處之大磧北俱倫水者
即多邏斯川之分支蓋薛延陀未徙之前境界
如是自頡利滅而夷男東徙則向之在金山西
者乃始西倚金山而居金山之東矣
青吉勒
青吉勒在額爾齊斯西南即青吉勒郭勒北岸地
東為布拉青吉勒西為哈達青吉勒皆青吉勒郭
勒發源處
自額爾齊斯至此為塔爾巴噶台東南境
︹漢書匈奴傳︺西方呼揭王畔去自立為呼揭單于
右奥鞬王聞之即自立為車犁單于烏籍都尉自
立為烏籍單于屠耆兵擊車犁烏籍烏籍車犁皆
敗西北走與呼揭單于合烏籍呼揭去單于號并
力尊輔車犁屠耆單于自將西擊車犁車犁敗西
北走明年屠耆單于擊呼韓邪單于兵敗自殺從
弟休旬王自立為閏振單于在西邊東擊郅支單
于郅支與戰殺之并其兵攻呼韓邪破走之郅支
都單于庭後引其衆欲攻定右地屠耆單于小弟
亦亡之右地自立為伊利目單于郅支并其兵留
居右地自度力不能定匈奴乃益西近烏孫欲與
并力遣使見小昆彌烏就屠烏就屠乃殺郅支使
發八千騎迎郅支郅支勒兵逄擊烏孫破之因北
擊烏揭烏揭降發其兵西破堅昆北降丁令并三
國數遣兵擊烏孫常勝之郅支以道遠上書求侍
子漢遣谷吉送之郅支殺吉呼韓邪益強恐見襲
擊欲遠去會康居王數為烏孫所困與諸翕侯計
郅支困阨在外可迎置東邊使合兵取烏孫以立
之長無匈奴憂矣即使使至堅昆通語郅支遂與
相結引兵而西康居亦遣貴人迎郅支後都護甘
延夀副陳湯發兵即康居斬郅支
按漢烏孫為今準噶爾康居為今哈薩克而準
噶爾東境猶屬匈奴水經注稱敦薨水出焉耆
北敦薨山在匈奴之西烏孫之東焉耆即今哈
喇沙爾敦薨水即今海都郭勒郭薨山即今海
都塔克以此求之則自哈喇沙爾直北踰天山
為迪化州即烏魯木齊又直北為塔爾巴噶台
當屬漢匈奴烏孫交界處今自迪化州北抵塔
爾巴噶台以東之境均應屬漢匈奴右地呼揭
車犁烏籍閏振郅支伊利目於此互相角逐而
郅支西北通康居即今準部西北與哈薩克交
壤之處灼然可見至魏書蠕蠕傳西則焉耆之
地北渡沙漠高車主彌俄特與蠕蠕主伏圖戰
於蒲類海北伏圖次於伊吾北山則塔爾巴噶
台諸境在魏當為蠕蠕地也隋書突厥阿史那
以五百家奔茹茹(即蠕蠕史書互異)唐書西突厥與東
突厥分烏孫故地有之據此則烏孫東境即蠕
蠕舊地後入突厥亦無可疑者
欽定皇輿西域圖志卷十一
