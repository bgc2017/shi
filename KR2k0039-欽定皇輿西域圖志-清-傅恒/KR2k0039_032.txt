欽定皇輿西域圖志卷二十
山一
安西南路
南山
南山在安西州南跨越州境及敦煌玉門二縣地
一名雪山亦名祁連山高峰疊巘積雪春夏消釋
其發源有大河三曰蘇賴曰昌馬曰黨河支流競
發境内資以溉田山自葱嶺分支由葉爾羌和闐
南逕安西州綿亘而東統曰南山由是東接陜西
肅甘涼三州境其東南一支包青海統黃河東入
陜西岷州界經渭水之南而東為武功太白太乙
諸山又東北達於太華即一行所謂北戎皆西域
南山一脈所分
︹漢書西域傳︺三十六國南北有大山其南山東出
金城與漢南山屬焉自玉門陽關出西域從鄯善
傍南山北波河西行至莎車為南道
︹隋書地理志︺福禄縣有祁連山
︹元和志︺雪山在晉昌縣南百六十里積雪至夏不
消東南連吐谷渾界
︹通志︺雪山在柳溝衛南三百里東西綿亘不絶今
亦名南山
按漢時所謂南北山皆自葱嶺分支其北山由
疏勒尉頭温宿龜兹焉耆車師六國東行即今
喀什噶爾烏什阿克蘇庫車哈喇沙爾闢展一
帶北境之山其南山由西夜莎車于闐扜彌戎
盧精絶鄯善諸國東行即今由葉爾羌和闐之
南入沙磧歴安西州敦煌玉門縣南境之山漢
書武帝紀貳師將軍出酒泉與右賢王戰於天
山師古曰即祁連山匈奴謂天為祁連山是漢
所謂天山者即指北山而言若西域傳所云東
出金城與漢南山屬又從鄯善傍山西行為南
道者止稱南山至隋書載福禄縣有祁連山而
晉書地理志載張祚以敦煌郡為商州張元靚以
商州為祁連郡唐書福禄縣東南一百二十里
有祁連戍又以近南山而被名於是南山亦號
天山與漢時之以北山為天山者同曰祁連而
實分兩幹也今西域回部諸國皆在南山之北
即漢書所謂南有大山也東至涼甘肅州皆與
此山為一脈即漢書所謂與漢南山屬也自安
西州境外西南行綿亘沙磧直抵葱嶺即漢書
所謂從鄯善傍南山北波河西行至莎車為南
道者也兹本漢時之舊以北山為天山而於三
十六國南境之山止稱南山庶幾稱名近古而
彼此不淆若一統志既稱南山在安西衛南五
十里又稱雪山在安西柳溝二衛南者以一山
分支各就所隸之境而言實未嘗有兩山爾
又按今安西州境本淵泉縣地初建沙州衛後
改府淵泉為附府首邑今改直隸州以敦煌玉
門二縣隸屬故於疆域則首叙州次叙縣例也
惟是山川脈絡源流大者跨越數境必統其全
局尋端竞委而後形勢昭然古今符合有未宜
凌躐首尾強與疆域相從者兹於安西山水仍
按大勢近由嘉峪關西出次第編叙審賓主拱
揖之形辨分合注入之道庶幾開帙瞭如此志
中類次諸部山川與疆域分門之通例為特著
於此
金山
金山在玉門縣北靖逆城東九十里環縣東西北
三面綿亘二百餘里其西北境山峽曰赤金峽赤
金湖自縣南北流逕峽中其下流入阿拉克池當
山之南麓
︹元和志︺金山在玉門縣東六十里出金
︹寰宇記︺玉門縣長三百里石門周帀山間
按一統志載金山在赤金所東又稱赤斤山在
赤金所西三十里似屬兩山今以形勢求之山
在玉門縣北而亘乎東西盖一山而異名者自
赤金峽折而北東逕縣城與寰宇記所云玉門
縣長三百里石門周帀山間者相合是則縣名
玉門衛名赤金皆取義於此
獨登山
獨登山在玉門縣北距城十里踰赤金湖而至又
玉門縣南有紅山
︹元和志︺獨登山在王門縣北十里其山出鹽甘美
有異常鹽取充貢獻
按今玉門縣北之山即赤金峽之折而東北者
舊名獨登當縣城直北應屬金山之支峰
寬臺山
寬臺山在玉門縣城東九十里惠回堡北山寬如
臺故名
︹一統志︺寬臺山在赤金所東南嘉峪關西
按今嘉峪關迤西之山統名南山寬臺亦應其
支峰也又唐書玉門縣南有神雨山疑與寬臺
山相近
尖山
尖山在安西州之東黃蘆岡西北九十里西南距
州城四百五十里踰河而至其東為往哈密孔道
青山
青山在尖山西北一百六十里中經東長流水至
此西南距縣城六百十里地當孔道
懸泉山
懸泉山在敦煌縣東一百三十里即南山之支峰
山脈自縣境南來復繞為東屏山中水峽即縣泉
也
︹元和志︺懸泉山在沙州東北百三十里
按沙州東北百三十里當屬漢廣至縣地據後
漢書注廣至故城在常樂東境又當為唐之常
樂據此則漢書地理志稱廣至縣有昆侖障唐
書地理志稱常樂縣有拔河帝山當與懸泉山
方位相近也
三危山
三危山在敦煌縣城東南四十里亦南山之支峰
三峰聳峙勢極危峻故名
︹山海經︺三危之山三青鳥居之是山也廣員百里
︹水經注︺三危山在敦煌縣南
︹隋書地理志︺敦煌郡敦煌縣有三危山
︹唐書地理志︺沙州敦煌郡敦煌縣東四十七里有
三危山
︹括地志︺山在敦煌縣東南三十里山有三峯故曰
三危
按尚書舜典竄三苗于三危禹貢雍州三危既
宅又導弱水至于三危孔安國傳三危西裔之
山此西域山名見於經者厥名為最古矣更以
山經以下諸書証之即今敦煌縣東南四十里
之山無疑也唐一行叙北戒諸山獨以三危為
首是不知皆葱嶺南山所分三危亦其支峯耳
魏書太平真君六年討吐谷渾杜豐追被囊度
三危山至雪山生擒之即謂此山又括地志三
危山俗名卑羽山寰宇記俗名昇雨山皆一山
而隨時異名者
鳴沙山
鳴沙山在敦煌縣東南十里黨河經其西南積沙
所成峯巒危峭踰於石山四面皆沙隴背如刀刃
人登之即鳴隨足墜落經宿雨吹輒復如舊天氣
晴朗沙鳴聞於城内其西即禹貢謂餘波入于流
沙者也山有泉曰沙井挹注不竭水極甘美山麓
有泉名月牙其東為千佛洞有雷音寺建寺之始
不詳年代岩石間佛像萬計寺有唐朝散大夫鄭
王府諮議隴西李太賓碑唐涼州司馬檢校國子
祭酒兼御史中丞(姓氏缺)碑各一
︹水經注︺敦煌縣南七里有鳴沙山
︹隋書地理志︺敦煌郡敦煌縣有神沙山
︹元和志︺鳴沙山一名神沙山
︹唐朝散大夫鄭王府諮議隴西李太賓碑文︺(缺五十二)
(字)飛閣(缺二字)霞連衣(缺二字)居(缺一字)出人境聖(缺一字)
時照一川星懸(缺一字)鐘(缺四字)雷(缺一字)靈仙鬼佛往
往而在(缺一字)以賊臣千(缺九字)暴殄天物東自隴(缺一)
(字)舊陌走狐兔之羣西盡陽關遺邑聚豺狼之窟
(缺一字)木夜驚和門晝扄㙮中委塵禪處生(缺一字)時
有信士朝散大夫鄭王府諮議隴西李太賓其先
指樹命氏紫氣度流沙之西㓨山騰芳(缺一字)名感
懸泉之下時高射虎人望登龍開國西涼稱藩東
晉諮議即興聖皇帝十三代孫遠派天分世濟其
美靈根地植代不乏賢六代祖寶隨使持節侍中
西陲諸軍事鎮西大將軍領護西戎校尉開府儀
同三司沙州牧燉煌公玉門(缺一字)封邑三千戶曾
祖達皇燉煌司馬其後因家焉祖操皇大黃府車
騎將軍考奉國皇昭武校尉甘州和平鎮將早逢
昌運得展雄材一命是凌雲之資百齡懷捧日之
慶垂條(字從原刻)布穎業繼弓裘築室連閎里成冠盖
難兄令弟卓然履道之賢翼子謀孫宛爾保家之
主諮議天授淳粹神假正直交遊仰其信鄉黨稱
其仁義泉深沈酌而不竭道氣虚遠感而遂通嘗
以為挹江海者難測其淺深望乾坤者不究其方
圓况色空皆空性相無相豈可以名言悟豈可以
文字知夫然故方丈小室默然入不二之妙智度
大道法爾表無念之真以其虚谷騰聲洪鐘應物
所以魔宫山坼佛日天開愛水朝清昏衢夜曉一
音演法四衆隨緣直解髻珠密傳心印凡依有相
即是所依若住無為還成有住由是巡山作禮歴
險經行盤迴未周軒檻(缺一字)斷刻削有地締搆無
人遂千金貿工百堵興役奮鎚聾壑揭石聒山素
湼盤像一鋪如意輪菩薩不空罥索菩薩各一鋪
畫報恩天請問普賢菩薩文殊師利菩薩東方藥
師西方淨土千手千眼觀世音菩薩彌勒上生下
生如意輪不空罥索等變各一鋪賢劫千佛一千
軀初坏土塗旋布錯彩豁開石壁儼現金容本自
不生示生於千界今則無滅示滅於雙林考經尋
源備物象設梵王奔世佛母下天如意聖輪圓轉
三有不空妙索維持四生人其報恩天則請問六
牙象寶摇紫佩以棲真五色獸王載青蓮而捧聖
十二上願列於淨刹十六觀門開其樂土大悲來
儀於鷲嶺慈(缺一字)降跡於龍華丕休哉千佛分身
聚成沙界八部敷衆重圍鐵山希夷無聲悉窣欲
動爾其簷飛雁翅砌盤龍鱗雲霧生於戸牖雷霆
走於階陛左豁平陸目極遠山前流長河波映重
閣風鳴道樹每韻苦空之聲露滴禪池更澄清淨
之趣時節度觀察處置使開府儀同三司御史大
夫蔡國公周公道洽生知才膺命世清明内照英
華外敷氣邁風雲心縣日月文物居執憲之重武
威當杖鉞之雄括囊九流住持十信爰因蒐練之
暇以申禮敬之誠揭竿操矛闟戟以從蓬頭駢脇
傍車而趨熊羆啓行鵷鷺陪乘𨼆(缺三字)蕩谷摇川
而至於斯窟也層軒九空複道一帶前引簫唱上
干雲霓雖以身容身投迹無地而舉足(缺一字)足登
天有階目窮二儀心出三界有若僧政沙門釋靈
悟法師即諮議之愛弟也戒珠圓明心鏡朗澈學
探萬偈辯折千人出火宅於(缺一字)乘破空遣相指
化城於四座虚往實歸於是引兄大賓弟朝英姪
子良子液子望子羽等拜手於階下法師及姪僧
志融歛袂於堂上曰主人恤人求瘼戡難濟時井
税且均家財自給是得旁開虚洞横敞危樓將以
翼大化將以福先烈休庇一郡光昭六親况祖孫
五枝圖素四刹堂構免墜詒厥無慚非石何以表
其貞非文何以紀其遠且登高能賦古或無遺遇
物斯銘今豈遐弃紛然遞進來以求蒙蔡公乃指
精廬而謂愚曰操斧伐柯取則不遠屬詞比事固
可當仁仰恭指歸俯就誠懇敢(缺二字)其狂簡庶髣
髴於真宗(缺十三字)十(缺一字)年龍集景辰(缺五字)有十五
日辛未建(缺二字)姝夫鄉貢明經攝燉煌州學博士
隂庭誡
︹唐涼州司馬撿校國子祭酒兼御史中丞(缺)碑︺(以上)
(缺)籍(缺二字)乃(缺八字)字(缺八字)王(缺二字)也(缺一字)增祖(缺九)
(字)司郎中賜緋魚袋(缺十三字)歸唐(缺一字)右散騎常侍
英髦驤駟(缺三字)皆以(缺一字)古微言留心儒素或登
華第更高拔(缺一字)之名文戰都堂每中甲科之的
雖云前䧟居(缺一字)而不墜弓裘暫冠(缺二字)猶次將
軍之列子既承恩鳳闕父乃擢處貂蟬朱門不愧
於五侯樹戟崇隆於貴族至於源分特秀門繼簮
裾家承九錫之枝流派祥雲之允時遭西陲汩沒
至德年中十郡土崩彌絶玉關之路凡三甲子運
偶大中之初中興啓途是金星耀芒之歲皇化溥
洽通乎八宏遐占雪山綿邈萬里府君春秋纔方
弱冠文藝卓犖進止規常迥然獨秀時則妻父河
西隴右一十一州節度管内觀察處置押蕃落營
田支度等使金紫光禄大夫特進食邑二千戶實
封三百戸賜紫金魚袋南陽張公諱義潮慕公之
高望藉公之文武於是乃為秦晉遂申伉儷之儀
將奉承祧世祚潘揚之美公其時也始蒙表薦因
依獻□(字從原刻)親拜彤庭宣宗臨軒(缺二字)所以公具
家諜面奏玉階上亦冲融破顔羣公愕視乃從别
(缺一字)勅授涼州司馬檢校國子祭酒兼御史中丞
賜紫金魚袋錫金銀寶貝詔命陪臣乃歸戎幕(缺二)
(字)餘載河右麾戈拔幟抉囊龍韜盡展克復神鳥
而壹戎衣殘勍寇於河蘭馘獯戎於澣(字從原刻義當作瀚)
海加以隴頭霧卷金河泯湍瀨之波蒲海梟鯨流
沙㢮列烽之患復天寶之(缺二字)致唐堯之夀域晏
如也百城無拜井之虞十郡豐登吏士賀來蘇之
政此乃三槐神异百辟稀功英雄半千名流萬古
公又累蒙朝奬恩渥日深方佩隼旟用堅磐石勲
猷未(缺一字)俄已云亡享齡五十有二終於燉煌之
私第亡叔僧妙弁在蕃以行高才峻遐邇瞻依名
達戎王贊普追召特留在内兼假臨壇供奉之號
(缺一字)以擅持談柄(缺一字)辯(缺一字)流恩洽燉煌庇休
家井高僧寶月取以為儔僧叡餘蹤扇於河隴亡
妣氾氏太夫人龍(缺一字)鼎鼐盛族孤標庭訓而保
子謀孫軌範而清資不乏承家建業薦累代而揚
名閥閱聯綿長緒帝王之室今乃逝矣佳譽存焉
故府君贈右散騎常侍生前遇三邊無警四人有
暇於東臯命駕傾誠謁先人之寶刹迴顧粉壁念
疇昔之遺蹤瞻禮玉豪嘆紅樓之半側豈使林風
透閨埃塵寶座之前峗嶺陽烏曝露茶毗之所嶝
道之南復有當家三窟今亦重修泥金華石篆籕
存焉於是乃募良工訪其杞梓貿材運斧百堵(缺一)
(字)成魯國班輸親臨勝境雲霞大豁寶砌崇墉未
及星環斯搆矗立雕簷化出巍巍不讓於龍宫懸
閣重軒曉方(缺一字)於日際其功大矣筆何宣哉亡
兄河西節度衙推兼監察御史明達天與孤貞松
筠比節懷文挾武有張賓之策謀破虜擒奸每得
玉堂之術曾朝綘闕敷奏金鸞指畫山川盡縱横
於天險兄明德任沙州錄事參軍摻持吏理六曹
無阿黨之言深避四知切慕乘鷗之詠兄明詮燉
煌處士今古滿懷灑落卿雲之彩(缺一字)先效靈光
騰矞露之文五□(字從原刻)閑居慕逍遥於㽵(字從原刻)老
夫人南陽郡君張氏即河西萬戶侯太保張公第
十四之女温和雅暢淑德令聞深遵陶母之仁至
切齊眉之摻先君歸覲不得同赴於京華外族留
連各分飛於南北於是兄亡弟喪社稷傾淪假手
托孤幾辛勤於苟免所賴太保神靈辜恩勦斃重
光嗣子再整遺(缺一字)雖手剏大功而心全弃置見
機取勝不以為懷乃義立姪男秉持旄鉞總兵戎
於舊府樹勲績於新墀内外肅清秋毫屏迹慶豐
山踴呈瑞色於朱軒陳霸動容歎(缺三字)壯室四方
嚮義信結隣羌運籌不媿於梓橦貞烈(缺一字)慚於
世婦間生神異成太保之徽猷雖處閨門實謂丈
夫之女然心悟道併弃樊籠巡禮仙巖□(字從原刻)圖
鐐於(缺二字)於時頓捨青鳬(缺一字)紫金於上國解纓
絡弃珠珍銷金鈿於廊廡運虚櫜於庭際乃得玉
毫朗耀光衝有頂之峯室相發輝直抵大羅之所
長男使持節沙州諸軍事(缺一字)沙州刺史兼節度
副使檢校右散騎常侍御史大夫上柱國宏愿輔
唐憂國政立祥風忠孝頗懇於君親禮讓靡忘於
伯玉六條布化千里隨車人歌來暮之(缺三字)龔黃
之績次男使持節瓜州刺使墨離軍押蕃落等使
兼御史大夫宏定文武全材英雄賈勇晉昌要險
能布頗牧之威(缺一字)野大荒屏盪匈奴之迹挾纊
(缺三字)士卒冺燧不媿於襄陽都河自注人知有道
之君積貯万(字從原刻)廂東郡著彫金之好次男使持
節甘州刺史(缺一字)御史中丞上柱國宏諫飛馳拔
拒惟慶忌而難儔(缺三字)楊非由基而莫比洎分符
於張掖改恤惸孤布皇化於專城懸魚發詠次男
朝議郎前守左神武軍(缺二字)兼侍御史宏益三端
俱備六藝精通工書有類(缺四字)札連芳於射戟(缺三)
(字)達文雅而德重王音於時豐年天稔星使西臨
親抵燉煌頒宣聖旨内常侍(缺六字)玉裕稱克珣副
倅師大夫稱齊珙判(缺一字)大夫(缺二字)回偕(缺五字)樞
密杞材遐耀天威呈祥塞表因鑿樂石共紀太平
余所不(缺二字)然狂簡(缺七字)秊歲次甲寅十月庚申
朔五日甲(缺十一字)宋國(缺八字)西(缺二字)節度使兼司徒
張(缺二字)妻弟前沙瓜伊(缺六字)撿挍(缺三字)兼御史(缺二)
(十餘字)節度度使兼御史大夫(以下缺)
︹五代高居誨使于闐記︺西至沙州南十里鳴沙山
︹寰宇記︺鳴沙山一名沙角山
按鳴沙神沙沙角一山而異名而鳴沙之名最
古後周併燉煌鳴沙平康效糓東鄉龍勒六縣
為鳴沙縣蓋亦因山而得名也至山麓雷音寺
唐碑二一為朝散大夫鄭王府諮議隴西李太
賓碑高四尺五寸闊二尺五寸一為涼州司馬
檢校國子祭酒兼御史中丞(姓氏缺)高四尺二寸
闊二尺一寸以李碑文義考之當是李大賓為
鄭王府諮議時捐金建寺而立其紀年之處有
十(缺)年龍集景辰字彷彿可辨終唐之世丙辰
紀年者五一為高宗顯慶元年一為元宗開元
四年一為代宗大歴十一年一為文宗開成元
年一為昭宗乾寧三年則此碑之立當屬大歷
之十冇一年也其涼州司馬碑姓氏無考文惟
稱其為張義潮女夫義潮薦之於朝者考義潮
於大中五年以瓜沙伊肅鄯甘河西蘭岷廓十
一州來歸即文内亦有大中之初及宣宗臨軒
之語其為宣宗後碑無疑碑末紀年雖缺而歲
次甲寅十月庚申朔五日等字則甚分明以甲
子推之宜屬昭宗乾寧元年也
羊膊山
羊膊山在敦煌縣南多山石少樹木
︹寰宇記︺敦煌縣有羊膊山又有王母樗蒲山山有
鹽池在縣西南
青墩峽(互見疆域)
青墩峽在敦煌縣北一百九十里踰南籍端水至
其地又迤西北行帀於兩山之間約百里許曰博
羅圖口為往哈密西道
三隴山
三隴山在鳴沙山西南八十里黨河西東距敦煌
縣城一百二十里形如山字巨石中斷形勢自鳴
沙山西走迤邐八十里至黨河而斷河西三峯卓
立肅州新志所謂玉門關外有三斷山石極大世
謂之三隴山是也由是而西沙多土少又四十里
過巴顔布拉克一望皆沙磧矣山北有五峯其一
名苜蓿峯東距敦煌縣城一百五十里
按唐岑參苜蓿峯寄家人詩云苜蓿峯前逢立
春註云玉門關外有五峯苜蓿峯其一也
龍勒山
龍勒山在敦煌縣西南三百里其下即為龍勒水
漢龍勒縣因山以名
︹舊唐書地理志︺夀昌漢龍勒縣地縣南有龍勒山
︹括地志︺龍勒山在夀昌縣南一百六十五里
按龍勒山應與龍勒故城相近者今黨河西境
高原之上城基三四號古營盤或即當時城郭
遺墟其左右山形環帶所謂龍勒山也
紅山
紅山在敦煌縣西東距縣城一百二十里黨河之西地
名紅山口東十里有石鄂博其西為古陽關(說見卷八疆域)
以上屬安西州
安西北路
星星峽(互見疆域)
星星峽在哈密東南四百九十五里南距安西州
屬之馬蓮井七十里迤邐東北行四百十五里為
西黃蘆岡峽在沙磧中接安西州界
塔勒納沁鄂拉
塔勒納沁鄂拉(鄂拉蒙古語謂山也後倣此)在塔勒納沁南星
星峽北二百五十里西南距哈密城四百五十里
勒納沁郭勒分出于其南北麓為二源其北四十
里有雪蓮坪相傳雪蓮産此者佳山脈自葱嶺分
支迤東而來三千餘里至此為天山東盡處
按塔勒納沁鄂拉天山東境於兹而盡由是歴
嶂西行入鎮西府(即巴爾庫勒)界峻嶺層沓亦屬天
山之尾閭兹以哈密及鎮西府界内峰巒皆舊
疆域所隸故先舉之
又按宋王延德高昌行記載自夏州歴樓于山
都督山唐回鶻之地又經馬騣山望鄉嶺嶺上
石龕有李陵題字處然後歴伊州伊州為今哈密
則樓于都督諸山當在今哈密東南境上惟是
史傳所紀其未載明方位及無道里可稽者必
一一指其山以實之則失之鑿矣為附見於此
以上屬哈密
雅爾瑪罕鄂拉
雅爾瑪罕鄂拉在塔勒納沁鄂拉西一百五十里
圖古里克之南西北距鎮西府城三百里山脈自
庫舍圖達巴東行二百里至此峰巒峻拔
必柳鄂拉
必柳鄂拉在雅爾瑪罕鄂拉西南一百里必柳布
拉克出其南麓
塔什達巴
塔什達巴(達巴蒙古語謂嶺也後倣此)在必柳鄂拉西北三十
里呼濟爾台之東南鞭桿河出其南麓
按蒙古謂山為鄂拉回語謂山為塔克嶺則同
謂之達巴志中凡以漢語名者皆仍其舊如南
山沙山金嶺葱嶺之屬其以蒙古語及回語名
者各以類從如塔勒納沁鄂拉塔什達巴哈布
塔克之屬庶稱名較順不相淆雜云
庫舍圖達巴
庫舍圖達巴在塔什達巴西奎蘇東南六十里西
北距鎮西府城一百五十里山脈自烏可克達巴
東行三百里至此即巴爾庫勒南山山徑稍夷為
南北通行之道俗名東打坂打坂即達巴之轉音
蓋言嶺也與西打坂東西相望度嶺北行十里為
招摩多(漢語名松樹塘)自哈密東北行五十里為南山口
即山南入嶺處上有唐左屯衛將軍姜行本碑雍
正十一年間將軍查郎阿開南山運道經數十折
達於山頂
︹唐左屯衛將軍姜行本勒石(缺二字)文︺昔匈奴未滅
竇將軍勒燕然之功閩越未清馬伏波樹銅柱之
蹟然振英風於絶域申壯績於殊方(缺)騰(缺)於千
秋播芳猷於萬古者矣大唐德合二儀道高五帝
握金鏡以朝萬國調玉燭以馭兆民濟濟衣冠煌
煌禮樂車書盛軌扶桑之表皆同治化所沾濛汜
之鄉咸暨苑天山而池瀚海開北戶以靜幽都莫
不解辮髮於&KR2208;街改左袵於夷邸高昌國者漢屯
田之舊壁遺兵之所居麴文泰即其酋豪也往因
晉室多難羣雄競馳中原乏主邊障遂隔間届(缺)
玉歴(缺)自王威遠被稽顙來庭雖沐仁風情懷首
鼠杜遠方之職貢阻重譯之(缺)肆豺狼之心起蜂
蠆之毒發徒聚衆兵(缺)政無已聖人愍彼蒼生申
兹弔伐乃詔使持節光禄大夫吏部尚書陳國公
侯君集交河道行軍大總管左屯衛大將軍上柱
國永安郡開國公薛萬鈞副總管左屯衛將軍上
柱國通川縣開國男姜行本等爰整三軍張行天
討但妖氛未殄將軍逞七縱之威百難作圍英竒
申九攻之略以通川公深謀間出妙思縱横命前
軍營造攻具乃統沙州刺史上柱國望都縣開國
侯劉德敏右監門中郎將上柱國淮安縣開國公
衡智錫左屯衛中郎將上柱國富陽縣開國伯屈
昉左武侯郎將李海岸前開州刺史時德衡右監
門府長王進威等並率驍雄鼓行而進以貞觀十
四年五月十日師次伊吾折羅漫山登里(缺)所未
盈旬月克成竒功伐木則山林殫盡叱咤則山谷
蕩薄衝梯暫(缺)百櫓冰(缺)機櫓一發千石雲飛墨
翟之術無施公輸之妙詎比大總管運籌帷幄繼
以中軍鐵騎亘原野金鼓動天地高旌蔽日月長
戟彗(缺)雲自秦漢出師以來未有如斯之盛也班
定遠之通西域故迹罕存鄭都護之滅車師空聞
前史雄圖世著彼獨何人乃勒石紀功傳諸不朽
其詞曰於赫大唐受天明命化齊得所功無與競
荒服猶阻夷君不定乃拜將軍殄兹梟獍(其一)六竒
動思羣雄逞力陣門龍(缺)營(缺)麗星日光旗明白
色揚旌塞表振威西極(其二)峩峩峻嶺渺渺平原塞
雲冥結胡風晝昏長征(缺)高樹(缺)銘功讚德(以下缺)
大唐貞觀十四年歲次庚子六月丁夘朔二十五
日辛夘瓜州司法參軍河内司馬(下缺)
︹唐書姜行本傳︺高昌之役為行軍副總管出伊州
距柳谷百里依山造攻械增損舊法械益精其處
有漢班超紀功碑行本磨去古刻更刊頌陳國威
靈遂與侯君集進平高昌
按庫舍圖達巴譯言碑嶺姜碑現存是嶺以碑
名無疑也舊一統志謂即侯君集平高昌後紀功
碑倣竇憲勒銘燕然意不在高昌國都然考唐
書太宗紀貞觀十三年十二月壬申侯君集為
交河道行軍大總管伐高昌十四年八月癸酉
克高昌侯君集傳高昌平君集刻石紀功還據
此則君集刻石紀功當在八月癸酉克高昌後
今碑嶺之碑石刻六月辛夘可知其非一碑且
文中但著出師之盛未陳凱捷之功更以姜行
本傳磨班碑更刊頌之文証之所謂依山造械
者正與碑文伐木殫林公輸比妙諸語相合則
此碑之建應在伊州造械時進平高昌以前是
侯君集平高昌紀功當别有刻石未可云即屬
此碑而當時紀功之碑亦未必不立於高昌國
都也
阿勒扎噶勒鄂拉
阿勒扎噶勒鄂拉在庫舍圖達巴西北東南距鎮
西府城八十里山脈自西五十里之和洛圖達巴
東北行綿亘百餘里與鎮西府北境哈套察罕哈
瑪爾阿達爾干諸山相接為天山之分支
鄂什竒鄂拉
鄂什竒鄂拉一名獨子山即阿勒扎噶勒鄂拉支
峰在巴爾庫勒淖爾南十五里
和洛圖達巴
和洛圖達巴在阿勒扎噶勒鄂拉西五十里蒐濟
西南當孔道東北距鎮西府城一百里山脈自西
五十里之烏可克達巴東行至此稍折而北
烏可克達巴
烏可克達巴在和洛圖達巴西五十里當孔道東
北距鎮西府城一百五十里山脈自西三十五里
之托來達巴東行至此山徑稍夷可通南北俗名
西打坂
托來達巴
托來達巴在烏可克達巴西三十五里托來布拉
克出其西麓東北距鎮西府城一百九十五里山
脈自西七百餘里之博克達鄂拉分支東北行至
北當鎮西府東南境
察罕托羅海
察罕托羅海猶云白峰也在托來達巴西
哈套鄂拉
哈套鄂拉在阿勒扎噶勒鄂拉西西里克拜甡城
東北東南距鎮西府城一百八十里山脈自西來
南接托來達巴東行為鎮西府境北屏
察罕哈瑪爾鄂拉
察罕哈瑪爾鄂拉在哈套鄂拉東巴爾庫勒淖爾
爾之北南距鎮西府城四十里
阿達爾干鄂拉
阿達爾干鄂拉在察罕哈瑪爾鄂拉東一百六十
里舊木城之北阿拉克椿濟郭勒流其東西南距
鎮西府城二百里
庫克托木達巴
庫克托木達巴在阿達爾干鄂拉東哈喇和屯之
西北山脈自哈套鄂拉東行為察罕哈瑪爾鄂拉
又東為阿達爾干鄂拉至此又東北行五百餘里
踰鎮西府界入於沙磧
︹漢書武帝紀︺天漢二年貳師將軍出酒泉與右賢
王戰於天山注晉灼曰在西域近蒲類國去長安
八千餘里師古曰即祁連山也匈奴謂天為祁連
今鮮卑語尚然
︹後漢書明帝紀︺永平十六年遣奉車都尉竇固出
酒泉伐北匈奴破呼衍王於天山十七年遣奉車
都尉竇固駙馬都尉耿秉騎都尉劉張出敦煌昆
侖塞擊破白山虜於蒲類海山遂入車師注河西
舊事曰白山冬夏有雪故曰白山匈奴謂之天山
過之皆下馬拜去蒲類海百里之内
︹魏書高車傳︺彌俄突與蠕蠕主伏圖戰為伏圖所
敗西走三百餘里伏圖次於伊吾北山
︹唐書地理志︺伊州伊吾縣有折羅漫山亦曰天山
按漢貳師將軍與賢賢王戰於天山出酒泉而
近蒲類國今之鎮西府即舊巴爾庫勒為匈奴
東蒲類王兹力支地則此天山應在鎮西府境
也漢敦煌太守裴岑誅呼衍王其碑刻現存竇
固破呼衍王於天山在唐伊川北擊破白山虜
遂入車師在蒲類海百里之内唐伊州為今哈
密及鎮西府漢車師為今闢展是竇固破虜之
處當在伊州之南車師之西所謂天山白山者
自今托來達巴至塔勒納沁鄂拉東西綿亘之
山皆是哈密及鎮西府漢為伊吾盧地於魏入
蠕蠕則魏書所謂伊吾北山即指伊吾盧北境
之山可知唐書稱折羅漫山亦曰白山蓋一天
山而古今異名者云在伊吾柔遠北則亦不外
哈密及鎮西府境内矣
又按舊一統志於哈密境内載有但密山據元
和志山北二十里正抵蒲類海之文謂但密山
在哈密東北而以元和志所謂繞海多良田漢
將趙充國屯者為無據今考充國傳前征匈奴
後征先零羌屯田係征羌時事先零羌居西域
之南充國屯田以隔絶羌胡在北祁連山之南
決無北踰天山而屯於蒲類之理又元和志稱
但密山在納職縣北一百四十里唐書納職縣
以鄯善故城置在玉門關西則元和志所云蒲
類海者當即蒲昌海境與南羌相近充國所屯
宜在於此而但密山之不在哈密境内可知也
必濟鄂拉
必濟鄂拉在庫克托木達巴北一百二十里地當
孔道南東北踰山至華烏里雅蘇台折而西北行
二百餘里為古爾畢達巴入天山北路界
阿濟鄂拉
阿濟鄂拉在必濟鄂拉東北一百里當孔道南通
哈喇和屯一百里
哈布塔克(互見疆域)
哈布塔克(塔克回語謂山也後倣此)在必濟鄂拉西北四圍皆
沙磧東南距鎮西府城四百里自此西北行與天
山北路之拜塔克相接為準噶爾舊疆交界處山
北六十里即布拉干郭勒
以上屬鎮西府
欽定皇輿西域圖志卷二十
欽定皇輿西域圖志卷二十
山一
安西南路
南山
南山在安西州南跨越州境及敦煌玉門二縣地
一名雪山亦名祁連山高峰疊巘積雪春夏消釋
其發源有大河三曰蘇賴曰昌馬曰黨河支流競
發境内資以溉田山自葱嶺分支由葉爾羌和闐
南逕安西州綿亘而東統曰南山由是東接陜西
肅甘涼三州境其東南一支包青海統黃河東入
陜西岷州界經渭水之南而東為武功太白太乙
諸山又東北達於太華即一行所謂北戎皆西域
南山一脈所分
︹漢書西域傳︺三十六國南北有大山其南山東出
金城與漢南山屬焉自玉門陽關出西域從鄯善
傍南山北波河西行至莎車為南道
︹隋書地理志︺福禄縣有祁連山
︹元和志︺雪山在晉昌縣南百六十里積雪至夏不
消東南連吐谷渾界
︹通志︺雪山在柳溝衛南三百里東西綿亘不絶今
亦名南山
按漢時所謂南北山皆自葱嶺分支其北山由
疏勒尉頭温宿龜兹焉耆車師六國東行即今
喀什噶爾烏什阿克蘇庫車哈喇沙爾闢展一
帶北境之山其南山由西夜莎車于闐扜彌戎
盧精絶鄯善諸國東行即今由葉爾羌和闐之
南入沙磧歴安西州敦煌玉門縣南境之山漢
書武帝紀貳師將軍出酒泉與右賢王戰於天
山師古曰即祁連山匈奴謂天為祁連山是漢
所謂天山者即指北山而言若西域傳所云東
出金城與漢南山屬又從鄯善傍山西行為南
道者止稱南山至隋書載福禄縣有祁連山而
晉書地理志載張祚以敦煌郡為商州張元靚以
商州為祁連郡唐書福禄縣東南一百二十里
有祁連戍又以近南山而被名於是南山亦號
天山與漢時之以北山為天山者同曰祁連而
實分兩幹也今西域回部諸國皆在南山之北
即漢書所謂南有大山也東至涼甘肅州皆與
此山為一脈即漢書所謂與漢南山屬也自安
西州境外西南行綿亘沙磧直抵葱嶺即漢書
所謂從鄯善傍南山北波河西行至莎車為南
道者也兹本漢時之舊以北山為天山而於三
十六國南境之山止稱南山庶幾稱名近古而
彼此不淆若一統志既稱南山在安西衛南五
十里又稱雪山在安西柳溝二衛南者以一山
分支各就所隸之境而言實未嘗有兩山爾
又按今安西州境本淵泉縣地初建沙州衛後
改府淵泉為附府首邑今改直隸州以敦煌玉
門二縣隸屬故於疆域則首叙州次叙縣例也
惟是山川脈絡源流大者跨越數境必統其全
局尋端竞委而後形勢昭然古今符合有未宜
凌躐首尾強與疆域相從者兹於安西山水仍
按大勢近由嘉峪關西出次第編叙審賓主拱
揖之形辨分合注入之道庶幾開帙瞭如此志
中類次諸部山川與疆域分門之通例為特著
於此
金山
金山在玉門縣北靖逆城東九十里環縣東西北
三面綿亘二百餘里其西北境山峽曰赤金峽赤
金湖自縣南北流逕峽中其下流入阿拉克池當
山之南麓
︹元和志︺金山在玉門縣東六十里出金
︹寰宇記︺玉門縣長三百里石門周帀山間
按一統志載金山在赤金所東又稱赤斤山在
赤金所西三十里似屬兩山今以形勢求之山
在玉門縣北而亘乎東西盖一山而異名者自
赤金峽折而北東逕縣城與寰宇記所云玉門
縣長三百里石門周帀山間者相合是則縣名
玉門衛名赤金皆取義於此
獨登山
獨登山在玉門縣北距城十里踰赤金湖而至又
玉門縣南有紅山
︹元和志︺獨登山在王門縣北十里其山出鹽甘美
有異常鹽取充貢獻
按今玉門縣北之山即赤金峽之折而東北者
舊名獨登當縣城直北應屬金山之支峰
寬臺山
寬臺山在玉門縣城東九十里惠回堡北山寬如
臺故名
︹一統志︺寬臺山在赤金所東南嘉峪關西
按今嘉峪關迤西之山統名南山寬臺亦應其
支峰也又唐書玉門縣南有神雨山疑與寬臺
山相近
尖山
尖山在安西州之東黃蘆岡西北九十里西南距
州城四百五十里踰河而至其東為往哈密孔道
青山
青山在尖山西北一百六十里中經東長流水至
此西南距縣城六百十里地當孔道
懸泉山
懸泉山在敦煌縣東一百三十里即南山之支峰
山脈自縣境南來復繞為東屏山中水峽即縣泉
也
︹元和志︺懸泉山在沙州東北百三十里
按沙州東北百三十里當屬漢廣至縣地據後
漢書注廣至故城在常樂東境又當為唐之常
樂據此則漢書地理志稱廣至縣有昆侖障唐
書地理志稱常樂縣有拔河帝山當與懸泉山
方位相近也
三危山
三危山在敦煌縣城東南四十里亦南山之支峰
三峰聳峙勢極危峻故名
︹山海經︺三危之山三青鳥居之是山也廣員百里
︹水經注︺三危山在敦煌縣南
︹隋書地理志︺敦煌郡敦煌縣有三危山
︹唐書地理志︺沙州敦煌郡敦煌縣東四十七里有
三危山
︹括地志︺山在敦煌縣東南三十里山有三峯故曰
三危
按尚書舜典竄三苗于三危禹貢雍州三危既
宅又導弱水至于三危孔安國傳三危西裔之
山此西域山名見於經者厥名為最古矣更以
山經以下諸書証之即今敦煌縣東南四十里
之山無疑也唐一行叙北戒諸山獨以三危為
首是不知皆葱嶺南山所分三危亦其支峯耳
魏書太平真君六年討吐谷渾杜豐追被囊度
三危山至雪山生擒之即謂此山又括地志三
危山俗名卑羽山寰宇記俗名昇雨山皆一山
而隨時異名者
鳴沙山
鳴沙山在敦煌縣東南十里黨河經其西南積沙
所成峯巒危峭踰於石山四面皆沙隴背如刀刃
人登之即鳴隨足墜落經宿雨吹輒復如舊天氣
晴朗沙鳴聞於城内其西即禹貢謂餘波入于流
沙者也山有泉曰沙井挹注不竭水極甘美山麓
有泉名月牙其東為千佛洞有雷音寺建寺之始
不詳年代岩石間佛像萬計寺有唐朝散大夫鄭
王府諮議隴西李太賓碑唐涼州司馬檢校國子
祭酒兼御史中丞(姓氏缺)碑各一
︹水經注︺敦煌縣南七里有鳴沙山
︹隋書地理志︺敦煌郡敦煌縣有神沙山
︹元和志︺鳴沙山一名神沙山
︹唐朝散大夫鄭王府諮議隴西李太賓碑文︺(缺五十二)
(字)飛閣(缺二字)霞連衣(缺二字)居(缺一字)出人境聖(缺一字)
時照一川星懸(缺一字)鐘(缺四字)雷(缺一字)靈仙鬼佛往
往而在(缺一字)以賊臣千(缺九字)暴殄天物東自隴(缺一)
(字)舊陌走狐兔之羣西盡陽關遺邑聚豺狼之窟
(缺一字)木夜驚和門晝扄㙮中委塵禪處生(缺一字)時
有信士朝散大夫鄭王府諮議隴西李太賓其先
指樹命氏紫氣度流沙之西㓨山騰芳(缺一字)名感
懸泉之下時高射虎人望登龍開國西涼稱藩東
晉諮議即興聖皇帝十三代孫遠派天分世濟其
美靈根地植代不乏賢六代祖寶隨使持節侍中
西陲諸軍事鎮西大將軍領護西戎校尉開府儀
同三司沙州牧燉煌公玉門(缺一字)封邑三千戶曾
祖達皇燉煌司馬其後因家焉祖操皇大黃府車
騎將軍考奉國皇昭武校尉甘州和平鎮將早逢
昌運得展雄材一命是凌雲之資百齡懷捧日之
慶垂條(字從原刻)布穎業繼弓裘築室連閎里成冠盖
難兄令弟卓然履道之賢翼子謀孫宛爾保家之
主諮議天授淳粹神假正直交遊仰其信鄉黨稱
其仁義泉深沈酌而不竭道氣虚遠感而遂通嘗
以為挹江海者難測其淺深望乾坤者不究其方
圓况色空皆空性相無相豈可以名言悟豈可以
文字知夫然故方丈小室默然入不二之妙智度
大道法爾表無念之真以其虚谷騰聲洪鐘應物
所以魔宫山坼佛日天開愛水朝清昏衢夜曉一
音演法四衆隨緣直解髻珠密傳心印凡依有相
即是所依若住無為還成有住由是巡山作禮歴
險經行盤迴未周軒檻(缺一字)斷刻削有地締搆無
人遂千金貿工百堵興役奮鎚聾壑揭石聒山素
湼盤像一鋪如意輪菩薩不空罥索菩薩各一鋪
畫報恩天請問普賢菩薩文殊師利菩薩東方藥
師西方淨土千手千眼觀世音菩薩彌勒上生下
生如意輪不空罥索等變各一鋪賢劫千佛一千
軀初坏土塗旋布錯彩豁開石壁儼現金容本自
不生示生於千界今則無滅示滅於雙林考經尋
源備物象設梵王奔世佛母下天如意聖輪圓轉
三有不空妙索維持四生人其報恩天則請問六
牙象寶摇紫佩以棲真五色獸王載青蓮而捧聖
十二上願列於淨刹十六觀門開其樂土大悲來
儀於鷲嶺慈(缺一字)降跡於龍華丕休哉千佛分身
聚成沙界八部敷衆重圍鐵山希夷無聲悉窣欲
動爾其簷飛雁翅砌盤龍鱗雲霧生於戸牖雷霆
走於階陛左豁平陸目極遠山前流長河波映重
閣風鳴道樹每韻苦空之聲露滴禪池更澄清淨
之趣時節度觀察處置使開府儀同三司御史大
夫蔡國公周公道洽生知才膺命世清明内照英
華外敷氣邁風雲心縣日月文物居執憲之重武
威當杖鉞之雄括囊九流住持十信爰因蒐練之
暇以申禮敬之誠揭竿操矛闟戟以從蓬頭駢脇
傍車而趨熊羆啓行鵷鷺陪乘𨼆(缺三字)蕩谷摇川
而至於斯窟也層軒九空複道一帶前引簫唱上
干雲霓雖以身容身投迹無地而舉足(缺一字)足登
天有階目窮二儀心出三界有若僧政沙門釋靈
悟法師即諮議之愛弟也戒珠圓明心鏡朗澈學
探萬偈辯折千人出火宅於(缺一字)乘破空遣相指
化城於四座虚往實歸於是引兄大賓弟朝英姪
子良子液子望子羽等拜手於階下法師及姪僧
志融歛袂於堂上曰主人恤人求瘼戡難濟時井
税且均家財自給是得旁開虚洞横敞危樓將以
翼大化將以福先烈休庇一郡光昭六親况祖孫
五枝圖素四刹堂構免墜詒厥無慚非石何以表
其貞非文何以紀其遠且登高能賦古或無遺遇
物斯銘今豈遐弃紛然遞進來以求蒙蔡公乃指
精廬而謂愚曰操斧伐柯取則不遠屬詞比事固
可當仁仰恭指歸俯就誠懇敢(缺二字)其狂簡庶髣
髴於真宗(缺十三字)十(缺一字)年龍集景辰(缺五字)有十五
日辛未建(缺二字)姝夫鄉貢明經攝燉煌州學博士
隂庭誡
︹唐涼州司馬撿校國子祭酒兼御史中丞(缺)碑︺(以上)
(缺)籍(缺二字)乃(缺八字)字(缺八字)王(缺二字)也(缺一字)增祖(缺九)
(字)司郎中賜緋魚袋(缺十三字)歸唐(缺一字)右散騎常侍
英髦驤駟(缺三字)皆以(缺一字)古微言留心儒素或登
華第更高拔(缺一字)之名文戰都堂每中甲科之的
雖云前䧟居(缺一字)而不墜弓裘暫冠(缺二字)猶次將
軍之列子既承恩鳳闕父乃擢處貂蟬朱門不愧
於五侯樹戟崇隆於貴族至於源分特秀門繼簮
裾家承九錫之枝流派祥雲之允時遭西陲汩沒
至德年中十郡土崩彌絶玉關之路凡三甲子運
偶大中之初中興啓途是金星耀芒之歲皇化溥
洽通乎八宏遐占雪山綿邈萬里府君春秋纔方
弱冠文藝卓犖進止規常迥然獨秀時則妻父河
西隴右一十一州節度管内觀察處置押蕃落營
田支度等使金紫光禄大夫特進食邑二千戶實
封三百戸賜紫金魚袋南陽張公諱義潮慕公之
高望藉公之文武於是乃為秦晉遂申伉儷之儀
將奉承祧世祚潘揚之美公其時也始蒙表薦因
依獻□(字從原刻)親拜彤庭宣宗臨軒(缺二字)所以公具
家諜面奏玉階上亦冲融破顔羣公愕視乃從别
(缺一字)勅授涼州司馬檢校國子祭酒兼御史中丞
賜紫金魚袋錫金銀寶貝詔命陪臣乃歸戎幕(缺二)
(字)餘載河右麾戈拔幟抉囊龍韜盡展克復神鳥
而壹戎衣殘勍寇於河蘭馘獯戎於澣(字從原刻義當作瀚)
海加以隴頭霧卷金河泯湍瀨之波蒲海梟鯨流
沙㢮列烽之患復天寶之(缺二字)致唐堯之夀域晏
如也百城無拜井之虞十郡豐登吏士賀來蘇之
政此乃三槐神异百辟稀功英雄半千名流萬古
公又累蒙朝奬恩渥日深方佩隼旟用堅磐石勲
猷未(缺一字)俄已云亡享齡五十有二終於燉煌之
私第亡叔僧妙弁在蕃以行高才峻遐邇瞻依名
達戎王贊普追召特留在内兼假臨壇供奉之號
(缺一字)以擅持談柄(缺一字)辯(缺一字)流恩洽燉煌庇休
家井高僧寶月取以為儔僧叡餘蹤扇於河隴亡
妣氾氏太夫人龍(缺一字)鼎鼐盛族孤標庭訓而保
子謀孫軌範而清資不乏承家建業薦累代而揚
名閥閱聯綿長緒帝王之室今乃逝矣佳譽存焉
故府君贈右散騎常侍生前遇三邊無警四人有
暇於東臯命駕傾誠謁先人之寶刹迴顧粉壁念
疇昔之遺蹤瞻禮玉豪嘆紅樓之半側豈使林風
透閨埃塵寶座之前峗嶺陽烏曝露茶毗之所嶝
道之南復有當家三窟今亦重修泥金華石篆籕
存焉於是乃募良工訪其杞梓貿材運斧百堵(缺一)
(字)成魯國班輸親臨勝境雲霞大豁寶砌崇墉未
及星環斯搆矗立雕簷化出巍巍不讓於龍宫懸
閣重軒曉方(缺一字)於日際其功大矣筆何宣哉亡
兄河西節度衙推兼監察御史明達天與孤貞松
筠比節懷文挾武有張賓之策謀破虜擒奸每得
玉堂之術曾朝綘闕敷奏金鸞指畫山川盡縱横
於天險兄明德任沙州錄事參軍摻持吏理六曹
無阿黨之言深避四知切慕乘鷗之詠兄明詮燉
煌處士今古滿懷灑落卿雲之彩(缺一字)先效靈光
騰矞露之文五□(字從原刻)閑居慕逍遥於㽵(字從原刻)老
夫人南陽郡君張氏即河西萬戶侯太保張公第
十四之女温和雅暢淑德令聞深遵陶母之仁至
切齊眉之摻先君歸覲不得同赴於京華外族留
連各分飛於南北於是兄亡弟喪社稷傾淪假手
托孤幾辛勤於苟免所賴太保神靈辜恩勦斃重
光嗣子再整遺(缺一字)雖手剏大功而心全弃置見
機取勝不以為懷乃義立姪男秉持旄鉞總兵戎
於舊府樹勲績於新墀内外肅清秋毫屏迹慶豐
山踴呈瑞色於朱軒陳霸動容歎(缺三字)壯室四方
嚮義信結隣羌運籌不媿於梓橦貞烈(缺一字)慚於
世婦間生神異成太保之徽猷雖處閨門實謂丈
夫之女然心悟道併弃樊籠巡禮仙巖□(字從原刻)圖
鐐於(缺二字)於時頓捨青鳬(缺一字)紫金於上國解纓
絡弃珠珍銷金鈿於廊廡運虚櫜於庭際乃得玉
毫朗耀光衝有頂之峯室相發輝直抵大羅之所
長男使持節沙州諸軍事(缺一字)沙州刺史兼節度
副使檢校右散騎常侍御史大夫上柱國宏愿輔
唐憂國政立祥風忠孝頗懇於君親禮讓靡忘於
伯玉六條布化千里隨車人歌來暮之(缺三字)龔黃
之績次男使持節瓜州刺使墨離軍押蕃落等使
兼御史大夫宏定文武全材英雄賈勇晉昌要險
能布頗牧之威(缺一字)野大荒屏盪匈奴之迹挾纊
(缺三字)士卒冺燧不媿於襄陽都河自注人知有道
之君積貯万(字從原刻)廂東郡著彫金之好次男使持
節甘州刺史(缺一字)御史中丞上柱國宏諫飛馳拔
拒惟慶忌而難儔(缺三字)楊非由基而莫比洎分符
於張掖改恤惸孤布皇化於專城懸魚發詠次男
朝議郎前守左神武軍(缺二字)兼侍御史宏益三端
俱備六藝精通工書有類(缺四字)札連芳於射戟(缺三)
(字)達文雅而德重王音於時豐年天稔星使西臨
親抵燉煌頒宣聖旨内常侍(缺六字)玉裕稱克珣副
倅師大夫稱齊珙判(缺一字)大夫(缺二字)回偕(缺五字)樞
密杞材遐耀天威呈祥塞表因鑿樂石共紀太平
余所不(缺二字)然狂簡(缺七字)秊歲次甲寅十月庚申
朔五日甲(缺十一字)宋國(缺八字)西(缺二字)節度使兼司徒
張(缺二字)妻弟前沙瓜伊(缺六字)撿挍(缺三字)兼御史(缺二)
(十餘字)節度度使兼御史大夫(以下缺)
︹五代高居誨使于闐記︺西至沙州南十里鳴沙山
︹寰宇記︺鳴沙山一名沙角山
按鳴沙神沙沙角一山而異名而鳴沙之名最
古後周併燉煌鳴沙平康效糓東鄉龍勒六縣
為鳴沙縣蓋亦因山而得名也至山麓雷音寺
唐碑二一為朝散大夫鄭王府諮議隴西李太
賓碑高四尺五寸闊二尺五寸一為涼州司馬
檢校國子祭酒兼御史中丞(姓氏缺)高四尺二寸
闊二尺一寸以李碑文義考之當是李大賓為
鄭王府諮議時捐金建寺而立其紀年之處有
十(缺)年龍集景辰字彷彿可辨終唐之世丙辰
紀年者五一為高宗顯慶元年一為元宗開元
四年一為代宗大歴十一年一為文宗開成元
年一為昭宗乾寧三年則此碑之立當屬大歷
之十冇一年也其涼州司馬碑姓氏無考文惟
稱其為張義潮女夫義潮薦之於朝者考義潮
於大中五年以瓜沙伊肅鄯甘河西蘭岷廓十
一州來歸即文内亦有大中之初及宣宗臨軒
之語其為宣宗後碑無疑碑末紀年雖缺而歲
次甲寅十月庚申朔五日等字則甚分明以甲
子推之宜屬昭宗乾寧元年也
羊膊山
羊膊山在敦煌縣南多山石少樹木
︹寰宇記︺敦煌縣有羊膊山又有王母樗蒲山山有
鹽池在縣西南
青墩峽(互見疆域)
青墩峽在敦煌縣北一百九十里踰南籍端水至
其地又迤西北行帀於兩山之間約百里許曰博
羅圖口為往哈密西道
三隴山
三隴山在鳴沙山西南八十里黨河西東距敦煌
縣城一百二十里形如山字巨石中斷形勢自鳴
沙山西走迤邐八十里至黨河而斷河西三峯卓
立肅州新志所謂玉門關外有三斷山石極大世
謂之三隴山是也由是而西沙多土少又四十里
過巴顔布拉克一望皆沙磧矣山北有五峯其一
名苜蓿峯東距敦煌縣城一百五十里
按唐岑參苜蓿峯寄家人詩云苜蓿峯前逢立
春註云玉門關外有五峯苜蓿峯其一也
龍勒山
龍勒山在敦煌縣西南三百里其下即為龍勒水
漢龍勒縣因山以名
︹舊唐書地理志︺夀昌漢龍勒縣地縣南有龍勒山
︹括地志︺龍勒山在夀昌縣南一百六十五里
按龍勒山應與龍勒故城相近者今黨河西境
高原之上城基三四號古營盤或即當時城郭
遺墟其左右山形環帶所謂龍勒山也
紅山
紅山在敦煌縣西東距縣城一百二十里黨河之西地
名紅山口東十里有石鄂博其西為古陽關(說見卷八疆域)
以上屬安西州
安西北路
星星峽(互見疆域)
星星峽在哈密東南四百九十五里南距安西州
屬之馬蓮井七十里迤邐東北行四百十五里為
西黃蘆岡峽在沙磧中接安西州界
塔勒納沁鄂拉
塔勒納沁鄂拉(鄂拉蒙古語謂山也後倣此)在塔勒納沁南星
星峽北二百五十里西南距哈密城四百五十里
勒納沁郭勒分出于其南北麓為二源其北四十
里有雪蓮坪相傳雪蓮産此者佳山脈自葱嶺分
支迤東而來三千餘里至此為天山東盡處
按塔勒納沁鄂拉天山東境於兹而盡由是歴
嶂西行入鎮西府(即巴爾庫勒)界峻嶺層沓亦屬天
山之尾閭兹以哈密及鎮西府界内峰巒皆舊
疆域所隸故先舉之
又按宋王延德高昌行記載自夏州歴樓于山
都督山唐回鶻之地又經馬騣山望鄉嶺嶺上
石龕有李陵題字處然後歴伊州伊州為今哈密
則樓于都督諸山當在今哈密東南境上惟是
史傳所紀其未載明方位及無道里可稽者必
一一指其山以實之則失之鑿矣為附見於此
以上屬哈密
雅爾瑪罕鄂拉
雅爾瑪罕鄂拉在塔勒納沁鄂拉西一百五十里
圖古里克之南西北距鎮西府城三百里山脈自
庫舍圖達巴東行二百里至此峰巒峻拔
必柳鄂拉
必柳鄂拉在雅爾瑪罕鄂拉西南一百里必柳布
拉克出其南麓
塔什達巴
塔什達巴(達巴蒙古語謂嶺也後倣此)在必柳鄂拉西北三十
里呼濟爾台之東南鞭桿河出其南麓
按蒙古謂山為鄂拉回語謂山為塔克嶺則同
謂之達巴志中凡以漢語名者皆仍其舊如南
山沙山金嶺葱嶺之屬其以蒙古語及回語名
者各以類從如塔勒納沁鄂拉塔什達巴哈布
塔克之屬庶稱名較順不相淆雜云
庫舍圖達巴
庫舍圖達巴在塔什達巴西奎蘇東南六十里西
北距鎮西府城一百五十里山脈自烏可克達巴
東行三百里至此即巴爾庫勒南山山徑稍夷為
南北通行之道俗名東打坂打坂即達巴之轉音
蓋言嶺也與西打坂東西相望度嶺北行十里為
招摩多(漢語名松樹塘)自哈密東北行五十里為南山口
即山南入嶺處上有唐左屯衛將軍姜行本碑雍
正十一年間將軍查郎阿開南山運道經數十折
達於山頂
︹唐左屯衛將軍姜行本勒石(缺二字)文︺昔匈奴未滅
竇將軍勒燕然之功閩越未清馬伏波樹銅柱之
蹟然振英風於絶域申壯績於殊方(缺)騰(缺)於千
秋播芳猷於萬古者矣大唐德合二儀道高五帝
握金鏡以朝萬國調玉燭以馭兆民濟濟衣冠煌
煌禮樂車書盛軌扶桑之表皆同治化所沾濛汜
之鄉咸暨苑天山而池瀚海開北戶以靜幽都莫
不解辮髮於&KR2208;街改左袵於夷邸高昌國者漢屯
田之舊壁遺兵之所居麴文泰即其酋豪也往因
晉室多難羣雄競馳中原乏主邊障遂隔間届(缺)
玉歴(缺)自王威遠被稽顙來庭雖沐仁風情懷首
鼠杜遠方之職貢阻重譯之(缺)肆豺狼之心起蜂
蠆之毒發徒聚衆兵(缺)政無已聖人愍彼蒼生申
兹弔伐乃詔使持節光禄大夫吏部尚書陳國公
侯君集交河道行軍大總管左屯衛大將軍上柱
國永安郡開國公薛萬鈞副總管左屯衛將軍上
柱國通川縣開國男姜行本等爰整三軍張行天
討但妖氛未殄將軍逞七縱之威百難作圍英竒
申九攻之略以通川公深謀間出妙思縱横命前
軍營造攻具乃統沙州刺史上柱國望都縣開國
侯劉德敏右監門中郎將上柱國淮安縣開國公
衡智錫左屯衛中郎將上柱國富陽縣開國伯屈
昉左武侯郎將李海岸前開州刺史時德衡右監
門府長王進威等並率驍雄鼓行而進以貞觀十
四年五月十日師次伊吾折羅漫山登里(缺)所未
盈旬月克成竒功伐木則山林殫盡叱咤則山谷
蕩薄衝梯暫(缺)百櫓冰(缺)機櫓一發千石雲飛墨
翟之術無施公輸之妙詎比大總管運籌帷幄繼
以中軍鐵騎亘原野金鼓動天地高旌蔽日月長
戟彗(缺)雲自秦漢出師以來未有如斯之盛也班
定遠之通西域故迹罕存鄭都護之滅車師空聞
前史雄圖世著彼獨何人乃勒石紀功傳諸不朽
其詞曰於赫大唐受天明命化齊得所功無與競
荒服猶阻夷君不定乃拜將軍殄兹梟獍(其一)六竒
動思羣雄逞力陣門龍(缺)營(缺)麗星日光旗明白
色揚旌塞表振威西極(其二)峩峩峻嶺渺渺平原塞
雲冥結胡風晝昏長征(缺)高樹(缺)銘功讚德(以下缺)
大唐貞觀十四年歲次庚子六月丁夘朔二十五
日辛夘瓜州司法參軍河内司馬(下缺)
︹唐書姜行本傳︺高昌之役為行軍副總管出伊州
距柳谷百里依山造攻械增損舊法械益精其處
有漢班超紀功碑行本磨去古刻更刊頌陳國威
靈遂與侯君集進平高昌
按庫舍圖達巴譯言碑嶺姜碑現存是嶺以碑
名無疑也舊一統志謂即侯君集平高昌後紀功
碑倣竇憲勒銘燕然意不在高昌國都然考唐
書太宗紀貞觀十三年十二月壬申侯君集為
交河道行軍大總管伐高昌十四年八月癸酉
克高昌侯君集傳高昌平君集刻石紀功還據
此則君集刻石紀功當在八月癸酉克高昌後
今碑嶺之碑石刻六月辛夘可知其非一碑且
文中但著出師之盛未陳凱捷之功更以姜行
本傳磨班碑更刊頌之文証之所謂依山造械
者正與碑文伐木殫林公輸比妙諸語相合則
此碑之建應在伊州造械時進平高昌以前是
侯君集平高昌紀功當别有刻石未可云即屬
此碑而當時紀功之碑亦未必不立於高昌國
都也
阿勒扎噶勒鄂拉
阿勒扎噶勒鄂拉在庫舍圖達巴西北東南距鎮
西府城八十里山脈自西五十里之和洛圖達巴
東北行綿亘百餘里與鎮西府北境哈套察罕哈
瑪爾阿達爾干諸山相接為天山之分支
鄂什竒鄂拉
鄂什竒鄂拉一名獨子山即阿勒扎噶勒鄂拉支
峰在巴爾庫勒淖爾南十五里
和洛圖達巴
和洛圖達巴在阿勒扎噶勒鄂拉西五十里蒐濟
西南當孔道東北距鎮西府城一百里山脈自西
五十里之烏可克達巴東行至此稍折而北
烏可克達巴
烏可克達巴在和洛圖達巴西五十里當孔道東
北距鎮西府城一百五十里山脈自西三十五里
之托來達巴東行至此山徑稍夷可通南北俗名
西打坂
托來達巴
托來達巴在烏可克達巴西三十五里托來布拉
克出其西麓東北距鎮西府城一百九十五里山
脈自西七百餘里之博克達鄂拉分支東北行至
北當鎮西府東南境
察罕托羅海
察罕托羅海猶云白峰也在托來達巴西
哈套鄂拉
哈套鄂拉在阿勒扎噶勒鄂拉西西里克拜甡城
東北東南距鎮西府城一百八十里山脈自西來
南接托來達巴東行為鎮西府境北屏
察罕哈瑪爾鄂拉
察罕哈瑪爾鄂拉在哈套鄂拉東巴爾庫勒淖爾
爾之北南距鎮西府城四十里
阿達爾干鄂拉
阿達爾干鄂拉在察罕哈瑪爾鄂拉東一百六十
里舊木城之北阿拉克椿濟郭勒流其東西南距
鎮西府城二百里
庫克托木達巴
庫克托木達巴在阿達爾干鄂拉東哈喇和屯之
西北山脈自哈套鄂拉東行為察罕哈瑪爾鄂拉
又東為阿達爾干鄂拉至此又東北行五百餘里
踰鎮西府界入於沙磧
︹漢書武帝紀︺天漢二年貳師將軍出酒泉與右賢
王戰於天山注晉灼曰在西域近蒲類國去長安
八千餘里師古曰即祁連山也匈奴謂天為祁連
今鮮卑語尚然
︹後漢書明帝紀︺永平十六年遣奉車都尉竇固出
酒泉伐北匈奴破呼衍王於天山十七年遣奉車
都尉竇固駙馬都尉耿秉騎都尉劉張出敦煌昆
侖塞擊破白山虜於蒲類海山遂入車師注河西
舊事曰白山冬夏有雪故曰白山匈奴謂之天山
過之皆下馬拜去蒲類海百里之内
︹魏書高車傳︺彌俄突與蠕蠕主伏圖戰為伏圖所
敗西走三百餘里伏圖次於伊吾北山
︹唐書地理志︺伊州伊吾縣有折羅漫山亦曰天山
按漢貳師將軍與賢賢王戰於天山出酒泉而
近蒲類國今之鎮西府即舊巴爾庫勒為匈奴
東蒲類王兹力支地則此天山應在鎮西府境
也漢敦煌太守裴岑誅呼衍王其碑刻現存竇
固破呼衍王於天山在唐伊川北擊破白山虜
遂入車師在蒲類海百里之内唐伊州為今哈
密及鎮西府漢車師為今闢展是竇固破虜之
處當在伊州之南車師之西所謂天山白山者
自今托來達巴至塔勒納沁鄂拉東西綿亘之
山皆是哈密及鎮西府漢為伊吾盧地於魏入
蠕蠕則魏書所謂伊吾北山即指伊吾盧北境
之山可知唐書稱折羅漫山亦曰白山蓋一天
山而古今異名者云在伊吾柔遠北則亦不外
哈密及鎮西府境内矣
又按舊一統志於哈密境内載有但密山據元
和志山北二十里正抵蒲類海之文謂但密山
在哈密東北而以元和志所謂繞海多良田漢
將趙充國屯者為無據今考充國傳前征匈奴
後征先零羌屯田係征羌時事先零羌居西域
之南充國屯田以隔絶羌胡在北祁連山之南
決無北踰天山而屯於蒲類之理又元和志稱
但密山在納職縣北一百四十里唐書納職縣
以鄯善故城置在玉門關西則元和志所云蒲
類海者當即蒲昌海境與南羌相近充國所屯
宜在於此而但密山之不在哈密境内可知也
必濟鄂拉
必濟鄂拉在庫克托木達巴北一百二十里地當
孔道南東北踰山至華烏里雅蘇台折而西北行
二百餘里為古爾畢達巴入天山北路界
阿濟鄂拉
阿濟鄂拉在必濟鄂拉東北一百里當孔道南通
哈喇和屯一百里
哈布塔克(互見疆域)
哈布塔克(塔克回語謂山也後倣此)在必濟鄂拉西北四圍皆
沙磧東南距鎮西府城四百里自此西北行與天
山北路之拜塔克相接為準噶爾舊疆交界處山
北六十里即布拉干郭勒
以上屬鎮西府
欽定皇輿西域圖志卷二十
