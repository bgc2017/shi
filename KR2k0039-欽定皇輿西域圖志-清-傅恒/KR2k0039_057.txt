欽定皇輿西域圖志卷三十五
錢法
(臣)等謹按西域錢法載諸史傳者罽賓安息大秦
金銀以為質人馬以為文略見彼地緍錢之概非能
以中土圜法推而行之九服之外也漢唐以來力
征經營郵傳往來資斧所攜暨妻主輸繒所致有
由中國流通其地者是以開元景德錢迄今猶存
回部而即于彼地依山採銅專官督鑄則古未前
聞宋熙寧中削除前禁沿邊軍州多闌出境外每
貫例收稅錢元祐中嚴出境首從流徙編配之法
而侍郎蘇轍則議于邊境行使鐵錢用防透漏緣
其時中外阻絶恐以内地鼓鑄之利舟遷車轉裱散
外藩兢兢專事隄防規制尤為𥚹隘我
國家聲教遠訖無中外之判葱山蒲海間版圖式廓
利用宜饒始因回部普爾之制銷舊易新繼藉每
歲輸將額銅兼設官丁採取於是獻地寳於金方
飾良倕于圜府選材合冶與内地司農所掌無異
爰稽其小大肉好之形輕重銖兩之等爐局安設
之方兵民積散之數彙力于編因以見刀貝紛羅
市廛闐溢不減于繩行沙度之區治理倍徵廣遠
抑(臣)等伏讀
御製排次回部錢文詩示懷柔之
德意戢干戈以省
躬借鑒于和親互市往轍之非殫心于鼓鑄流通新猷
之遠且仍騰格之舊名順和通之公好被潤澤而大
豐美固非水衡少府之常經所得盡其利賴也已
志錢法第十二
