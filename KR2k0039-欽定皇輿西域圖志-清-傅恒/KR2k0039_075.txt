欽定皇輿西域圖志卷二十五
水二
天山北路一
阿勒塔齊郭勒
阿勒塔齊郭勒源出迪化州城西南烏可克達巴
北麓東北流至迪化州城南分二支夾城各北流
一百里入於地西南有三泉東北流並入於郭勒
阿爾呼特布拉克
阿爾呼特布拉克在阿勒塔齊郭勒東北流三十
里入阿勒塔齊郭勒
多倫布拉克
多倫布拉克在阿勒塔齊郭勒東一百四十里源
出博克達鄂拉北麓北流四十五里至阜康縣城
南左右皆有泉同發源博克達山麓北流入於地
庫里葉圖布拉克
庫里葉圖布拉克在多倫布拉克東四十里源出
博克達鄂拉北麓北流四十里入於地
察罕烏蘇
察罕烏蘇在庫里葉圖布拉克東四十里源出額
得墨克達巴北麓北流三十五里入於地
納里特布拉克
納里特布拉克在察罕烏蘇東二十里源出額得
墨克達巴北麓北流三十里入於地
阿察郭勒
阿察郭勒在納里特布拉克東三十里有三源出
天山北麓北流五十里滙為一河餘波入於沙磧
鄂倫淖爾
鄂倫淖爾在阿察郭勒東一百二十里都爾伯勒
津城西十里源出天山北麓北流經得勒呼蘇台
行一百里瀦為淖爾圓徑三十里
鏗格爾布拉克
鏗格爾布拉克在鄂倫淖爾上流東三十里源出
天山北麓東又一泉合而北流六十里至都爾伯
勒津城南
必柳布拉克
必柳布拉克在鏗格爾布拉克東二十五里都爾
伯勒津城南源出天山北麓東又一泉名濟布庫
北行十里入必柳布拉克
多博綽克布拉克
多博綽克布拉克在必柳布拉克東三十里源出
天山北麓凡三道相距各二十里
濟爾瑪台布拉克
濟爾瑪台布拉克在多博綽克布拉克東三十里
源出天山北麓西北流凡三道相距各二十里西
為奇台布拉克又西為格根布拉克
烏里雅蘇台布拉克
烏里雅蘇台布拉克在濟爾瑪台布拉克東四十
里源出天山北麓西北流九十里入於地西二十
里有泉在木壘北
阿克塔斯布拉克
阿克塔斯布拉克在烏里雅蘇台布拉克東三十
里源出天山北麓凡三道相距各二十餘里
烏蘭烏蘇
烏蘭烏蘇在阿克塔斯布拉克東二十里源出天
山北麓東北流四十里至和濟格爾入於沙磧
按此為山北準夷舊疆東盡處又東為烏爾圖
哈畢爾噶托來諸布拉克入鎮西府境
鄂倫淖爾
鄂倫淖爾亦曰達布蘇淖爾在阿勒塔齊郭勒南
三十里南距迪化州城四十里周十里許其東别
有小池
︹唐書地理志︺後庭縣本蒲類有鹹泉鎮
按迪化州即烏魯木齊古蒲類地(詳見疆域)唐志稱
其有鹹泉疑即今所謂鄂倫淖爾者近是
昌吉郭勒
昌吉郭勒在迪化州西昌吉縣南源出孟克圖達
巴北麓有四源合而北流二百餘里經兩屯之間
踰孔道北又東北行入於地
羅克倫郭勒
羅克倫郭勒在昌吉郭勒西十五里其源出孟可
克達巴北麓有兩源北流二百餘里又西為格特
爾格羅克倫郭勒北流折而西入於呼圖克拜郭
勒
呼圖克拜郭勒
呼圖克拜郭勒在羅克倫郭勒西一百里地當孔
道有五源出天山北麓北流二百里東會格特爾
格羅克倫郭勒西北流入於額彬格遜淖爾
圖古里克郭勒
圖古里克郭勒在呼圖克拜郭勒西九十里源出
巴顔哈瑪爾鄂拉北麓北流百里踰孔道入於地
哈齊克郭勒
哈齊克郭勒在圖古里克郭勒西九十里呼圖克
拜郭勒西一百四十里有三源出哈屯博克達鄂
拉東北麓東北流一百二十里踰孔道入於地
瑪納斯郭勒
瑪納斯郭勒在哈齊克郭勒西一百里綏來縣治
西境有五源分出哈屯博克達鄂拉北麓合而北
流七十里循綏來縣治之西折而北三十里會烏
蘭烏蘇又北流一百里入額彬格遜淖爾
︹宋王延德高昌行紀︺北廷川長廣數千里鷹鷂鵰
鶻之所生多美草不生花汎舟於池中四面作鼓
樂
按今天山以北迪化州左右境於古胥屬北廷
山泉隨處濬發其經流之遠者若呼圖克拜瑪
納斯諸郭勒之滙入於額彬格遜淖爾若庫爾
濟爾噶朗諸郭勒之滙入於布勒哈齊淖爾其
較著也延德記稱其川長廣數千里或未免形
容失實然以方位求之則北廷川流之蹟於此
可得其槩也由是而西長如伊犁郭勒吹郭勒
塔拉斯郭勒廣如圖斯庫勒巴勒喀什淖爾其
去北廷太遠有非延德所及記者矣
額彬格遜淖爾
額彬格遜淖爾在博羅哈瑪爾鄂拉竒喇圖魯鄂
拉北二百里南會呼圖克拜郭勒瑪納斯郭勒烏
蘭烏蘇諸水咸瀦於是周可五十餘里乃布勒哈
齊淖爾東一巨澤也乾隆三十一年秩於祀典每
歲春秋致祭
歲祭額彬格遜淖爾文
惟神德滋邊土潤被遐陬接葱領以環流繞天山而表
勝澄光不動淵渟受衆壑之歸湛影惟清派合溥流泉
之利灌平原而布惠早看沃澤興屯通遠磧以效靈益
慶恬波利涉宜崇禋祀用荅神庥
按唐書蘇定方追擊處木昆部於曳咥河西由
是乘勝西行至雙河渡伊犁水乃禽賀魯伊麗
水為今伊犁河則由是以東至布勒哈齊淖爾
宜為雙河又東至額彬格遜淖爾宜為曳咥河
也
烏蘭烏蘇
烏蘭烏蘇在瑪納斯郭勒西六十里源出古爾班
多博克鄂拉北麓東北流一百里入瑪納斯郭勒
滙流入於額彬格遜淖爾
和爾郭斯郭勒
和爾郭斯郭勒舊音和落霍澌在烏蘭烏蘇西五
十里源出額林哈畢爾噶鄂拉北麓凡數處合而
北流五十里至孔道北復分三支入於地
安濟哈雅郭勒
安濟哈雅郭勒在和爾郭斯郭勒西北三十里源
出額林哈畢爾噶鄂拉凡三源東北流一百二十
里踰孔道北瀦為小澤
以上屬安西北路廸化州後屬天山北路
庫爾郭勒
庫爾郭勒在奎屯安濟哈雅西四十里源出天山
北麓北行迤東會阿爾沙圖布拉克又北行至布
勒哈齊北折而西行南會濟爾噶朗郭勒又西行
四十里南會額布圖郭勒合而西流為坤都侖布
爾哈齊郭勒西南流七十里入於布勒哈齊淖爾
濟爾噶朗郭勒
濟爾噶朗郭勒在庫爾郭勒西七十里源出天山
北麓北流二百里會庫爾郭勒西流入布勒哈齊
淖爾
額布圖郭勒
額布圖郭勒在濟爾噶朗郭勒西七十里源出額
布圖達巴北流一百八十里會庫爾郭勒濟爾噶
朗郭勒西流入布勒哈齊淖爾
布勒哈齊淖爾
布勒哈齊淖爾為天山西北一大澤周迴四百餘
里冬夏不盈虧東會額布圖郭勒濟爾噶朗郭勒
庫爾郭勒西會鄂拓克賽里郭勒庫色木蘇克郭
勒南會晶郭勒三面同入於淖爾
裕勒雅爾郭勒
裕勒雅爾郭勒舊音雅勒裕爾在額布圖郭勒西
三十里瀦為小澤餘波入布勒哈齊淖爾乾隆三
十一年秩於祀典每歲春秋致祭
歲祭裕勒雅爾郭勒文
惟神德毓靈源符標上善妙柔明而不滓抱清淨以無
塵遠浦渟涵勢縈迴而似帶晴瀾皎皛光㶑灧以如銀
值衆部之輸誠知百靈之效順禾麻長養咸資布潤之
功黍稷馨香宜有明禋之報用昭靈貺庶答神庥
晶郭勒
晶郭勒在烏里雅蘇圖西二十里源出孔道南三
十里天山下三源合而北流入布勒哈齊淖爾
庫色木蘇克郭勒
庫色木蘇克郭勒在察罕拜甡城西五里有兩源
出塔勒奇鄂拉西五十里過鄂拉東迤北行八十
里又折而東五十里入布勒哈齊淖爾
︹唐書突厥傳︺賀魯敗趨南道降步真定方命嗣業
婆潤趨邪羅斯川追虜任雅相提降兵踵後於是
晝夜進收所過人畜至雙河與彌射步真會又彌
射擊真珠葉護於雙河斬之
按蘇定方追賀魯至雙河後西二百里即抵金
牙山賀魯跳伊麗水而逸是雙河在伊麗水東
二百里外也今以天山北路伊犁郭勒迤東之
河考之其最近伊犁郭勒者為鄂拓克賽里郭
勒稍東南為庫色木蘇克郭勒兩河交流同入
於布勒哈齊淖爾應即唐書所謂雙河者亦因
其兩河交流而名之耳
鄂拓克賽里郭勒
鄂拓克賽里郭勒源出博羅和洛鄂拉西北行一
百里又西北一河源出罕哈爾察海鄂拉東南流
北合三河滙而東流三十里為博羅塔拉郭勒
博羅塔拉郭勒
博羅塔拉郭勒西承鄂拓克賽里郭勒及西北一
河合流三十里至此復分南北二流各東行七十
里又合而東流四十里南會庫色木蘇克郭勒入
於布勒哈齊淖爾
察罕賽喇木淖爾
察罕賽喇木淖爾在庫色木蘇克郭勒西北鄂拓
克賽里郭勒東南源出塔勒竒鄂拉西周迴可百
里乾隆二十八年秩於祀典每歲春秋致祭
歲祭察罕賽喇木淖爾文
惟神坎德宣昭蒙泉濬發自塔爾奇之峻嶺靈派遥分
為厄魯特之名川羣流交滙晴波浪澈作襟帶於烏孫
巨浪安恬慶澄清扵蒲海佐坤元而布化亘沙磧以含
滋允協懷柔宜崇昭報朕撫綏遐徼耆定豐功績紀犁
庭勒石格登之嶂威行破竹洗兵伊麗之河惟式廓之
丕增實有神之默相當秣馬龍堆之日效順而助皇威
洎屯田雁塞之年流潤以滋土脈用展沈貍之典庶期
肸蠁之通玉帛載陳春秋勿替興雲有渰萬頃溥灌溉
之功鼓枻遄行諸蕃效朝宗之願有感而必應用康靖
乎塞垣源遠則流長永馨香乎奕世式惟國典時乃神
庥
阿拉克圖古勒淖爾
阿拉克圖古勒淖爾在布勒哈齊淖爾西北五十
里周迴四百餘里乾隆三十一年秩於祀典每歲
春秋致祭
歲祭阿拉克圖古勒淖爾文
惟神協靈浩澤潛潤遐荒標名勝於月竁以西作襟帶
於天山之北王師飛渡瑞同䟽勒之名泉大漠永清廓
比蒲昌之靈海將屯衛資水泉之美普沃新疆而邊庭
仰雲雨之司用昭明德爰修祀典遥薦馨香
烏里雅蘇台布拉克
烏里雅蘇台布拉克源出拜塔克南麓有三流北
行入於沙磧
按此布拉克與後布爾噶蘇台烏爾圖兩布拉
克皆不通青吉勒郭勒
布爾噶蘇台布拉克
布爾噶蘇台布拉克在烏里雅蘇台布拉克西源
出拜塔克南麓有三流南行入於沙磧
烏爾圖布拉克
烏爾圖布拉克在布爾噶蘇台布拉克西拜塔克
南東北流入於沙磧
青吉勒郭勒
青吉勒郭勒在拜塔克北六十里河有兩源一為
布拉青吉勒郭勒一為哈達青吉勒郭勒出東北
百里外北山南麓西南流東會布拉干郭勒之水
西流五十里總名青吉勒郭勒始於哈布塔克之
西北經拜塔克之北又西流二百里入赫色勒
巴什淖爾
赫色勒巴什淖爾
赫色勒巴什淖爾在哈喇莽奈鄂拉北一百里上
承青吉勒郭勒之水西流三百餘里至此滙為巨
浸東西七十里南北三十里餘波入於沙磧
布拉干郭勒
布拉干郭勒在布拉青吉勒郭勒東源出和通鄂
博西山南麓西南流一百四十里東北會布拉青
吉勒郭勒又西行八十里東北會哈達青吉勒郭
勒又西流入青吉勒郭勒
烏英齊郭勒
烏英齊郭勒在布拉干郭勒東四十里源出必濟
鄂拉西南麓西南流入於沙磧
博東齊郭勒
博東齊郭勒在烏英齊郭勒東五十里源出必濟
鄂拉南麓西南流入於沙磧
額爾齊斯郭勒
額爾齊斯郭勒在赫色勒巴什淖爾北一百里源
出額爾齊斯東北山麓有兩源合而西行二百里
東北會哈喇圖郭勒又西行二百七十里東北會
哈喇額爾齊斯郭勒又折而西北行百里東會竒
喇郭勒又東會哈爾巴郭勒又西北行六十里東
會博喇濟郭勒又西北行四十里東會尼斯庫郭
勒又西北行四十里東會納林郭勒又西北行十
里入烘和圖淖爾由淖爾西北岸出仍名額爾齊
斯郭勒入哈薩克境
︹唐書突厥傳︺賀魯者室點蜜可汗五世孫曳步利
設射匱特勒劫越子也始阿史那步真來歸國咄
陸可汗以賀魯為葉護代步真居多邏斯川直西
州北千五百里
按今闢展唐屬西州額爾齊斯河在今闢展北
八百里外里數古浮今實重以山川廻互不皆
徑道則所云賀魯代步真居多邏斯川直西州
北千五百里者應即今額爾齊斯河也顯慶初
蘇定方與任雅相蕭嗣業婆閏窮討賀魯定方
命嗣業婆閏趨邪羅斯川追虜邪羅斯川應即
多邏斯川邪與多為音之訛羅邏書法稍變耳
哈喇圖郭勒
哈喇圖郭勒在額爾齊斯郭勒東北有兩源出古
爾畢達巴西流三百里西南入額爾齊斯郭勒
哈喇額爾齊斯郭勒
哈喇額爾齊斯郭勒在哈喇圖郭勒北四十里有
兩源出庫爾圖達巴西南流二百里入額爾齊斯
郭勒
奇喇郭勒
竒喇郭勒在哈喇額爾齊斯郭勒北四十里有兩
源出竒喇鄂拉西流一百九十里入額爾齊斯郭
勒
哈爾巴郭勒
哈爾巴郭勒在竒喇郭勒北四十里源出阿斯哈
圖達巴南麓西南流入竒喇郭勒滙入於額爾齊
斯郭勒
博喇濟郭勒
博喇濟郭勒在奇喇郭勒北六十里源出阿斯哈
圖達巴西麓西流百里入額爾齊斯郭勒
尼斯庫郭勒
尼斯庫郭勒在博喇濟郭勒北五十里源出古爾
班齊喇鄂拉西流四百里入額爾齊斯郭勒
納林郭勒
納林郭勒在尼斯庫郭勒北西流百里入額爾齊
斯郭勒
巴爾噶淖爾
巴爾噶淖爾在納林郭勒北額爾齊斯東百里外
小澤名周圍五里其流與額爾齊斯郭勒通
烘和圖淖爾
烘和圖淖爾在阿勒坦鄂拉西塔爾巴噶台東北
額爾齊斯郭勒挟諸河之水西北入之特穆爾圖
郭勒哈爾巴噶郭勒東入之周迴六百餘里南有
小河名烏得郭勒
︹唐書回鶻傳︺葛邏禄在金山西跨僕固振水
按阿勒坦鄂拉為古金山其西境之水以烘和
圖淖爾為大葛邏禄處金山西跨僕固振水應
即今之烘和圖淖爾也
哈柳圖郭勒
哈柳圖郭勒在阿勒坦鄂拉西北源出山西南麓
西北流一百餘里滙為巨浸由是西南行百餘里
至阿拉克鄂拉
北額爾齊斯郭勒
北額爾齊斯郭勒在烘和圖淖爾西北阿拉克淖
爾昌吉斯台郭勒柴羅爾郭勒東來入之其自西
來會入者有哈喇郭勒烘和爾堆布昆諸水西流
入哈薩克境
阿拉克淖爾
阿拉克淖爾在哈柳圖郭勒西二百里源出阿拉
克鄂拉西行三百里北會昌吉斯台郭勒柴羅爾
郭勒諸水入北額爾齊斯郭勒
昌吉斯台郭勒
昌吉斯台郭勒在阿拉克淖爾西北十里南流滙
入焉
柴羅爾郭勒
柴羅爾郭勒在昌吉斯台郭勒西二十五里西南
流入阿拉克淖爾
哈爾巴噶郭勒
哈爾巴噶郭勒在烘和圖淖爾西東流五十里滙
入淖爾
特穆爾圖郭勒
特穆爾圖郭勒在哈爾巴噶郭勒東南東北流入
烘和圖淖爾
烏得郭勒
烏得郭勒在特穆爾圖郭勒東南經流五十餘里
不通他水
空格爾郭勒
空格爾郭勒在烏得郭勒東南東流百餘里入額
爾齊斯郭勒
愛呼斯淖爾
愛呼斯淖爾在烘和圖淖爾西南二百五十里源
出朱爾庫朱鄂拉西北流五十里瀦為澤周圍數里
又西南有雅爾郭勒源出塔爾巴噶台鄂拉
烏里雅蘇台郭勒
烏里雅蘇台郭勒在愛呼斯淖爾南源出鄂爾和
楚克鄂拉東北麓又一源出其西北流三十里而
合又西流三百餘里入古爾格淖爾
額敏郭勒
額敏郭勒在烏里雅蘇台郭勒西鄂爾和楚克鄂
拉西北河流北注入古爾格淖爾乾隆三十一年
秩於祀典每歲春秋致祭
歲祭額敏郭勒文
惟神績奏安瀾祥符泰運地雖臨乎遠塞派原共此朝
宗一水淵渟流末同夫竹箭千層㶑灧風自息夫鯨波
入我版章共九河而貢順溉兹禾黍普百室以胥盈是
用嘉彼靈長登之秩祀用答神貺永固鴻基
古爾格淖爾
古爾格淖爾在愛呼斯西南一百五十里周圍百
餘里烏里雅蘇台郭勒額敏郭勒西流入之
布隆郭勒
布隆郭勒在烏里雅蘇台郭勒西南源出鄂爾和
楚克鄂拉北麓北流七十里入沙磧
阿里瑪圖巴爾楚克郭勒
阿里瑪圖巴爾楚克郭勒在布隆郭勒西一百五
十里額敏郭勒西南源出南山下北流三十里入
沙磧
察竒爾郭勒
察竒爾郭勒在阿里瑪圖巴爾楚克郭勒西一百
里源出南山下北百里
按此南山即鄂爾和楚克西境相接之山阿里
瑪圖巴爾椘克諸郭勒出其北麓故謂之南山穆
呼勒岱鄂多特諸泉出其南麓故謂之北山其
實一山也
烏蘭呼濟爾布拉克
烏蘭呼濟爾布拉克在齋爾西源出巴爾魯克鄂
拉東北麓
呼濟爾烏蘇
呼濟爾烏蘇在烏蘭呼濟爾布拉克西一百六十
里源出巴爾魯克鄂拉北麓
綽諾布拉克
綽諾布拉克在呼濟爾烏蘇西三十里源出巴爾
魯克鄂拉西北麓由是西行五十里與阿拉克圖
古勒淖爾接
達木郭勒
達木郭勒在納林和博克東二十里源出鄂爾和
楚克鄂拉南麓西南流十五里又一源西自納林
和博克東南來合而南流二十里入沙磧
烘郭爾布拉克
烘郭爾布拉克在達木郭勒東二十里源出鄂爾
和楚克鄂拉南麓西南流十五里入於沙磧
烏爾圖布拉克
烏爾圖布拉克在達木郭勒東二百里薩里鄂拉
南濱河兩岸山形周圍環匝
哈畢爾噶布拉克
哈畢爾噶布拉克在色伯蘇台鄂拉西五十里南
流入沙磧
托來布拉克
托來布拉克在哈畢爾噶布拉克西五十里源出
北山南麓南流三十里入沙磧
納木郭勒
納木郭勒在托來布拉克西五十里東距色伯蘇
台鄂拉一百十里源出北山下南流五十里又一
源西南來會而東南行又四十里入於沙磧西距
額彬格遜淖爾百里
穆呼勒岱布拉克
穆呼勒岱布拉克在納木郭勒西五十里源出北
山下南流旁有鄂多特布拉克
達爾達木圖布拉克
達爾達木圖布拉克在穆呼勒岱布拉克西五十
里源出北山下南流
蘇海圖布拉克
蘇海圖布拉克在達爾達木圖布拉克西五十里
源出北山下南流以上三泉在額彬格遜淖爾之
北三十里其流入於沙磧不通淖爾
摩多圖布古圖布拉克
摩多圖布古圖布拉克在蘇海圖布拉克西南五
十里源出北山下南流入於地
尼楚滚布古圖布拉克
尼楚滚布古圖布拉克在摩多圖布古圖布拉克
西五十里源出北山下南流入於地
鄂倫布拉克
鄂倫布拉克在尼楚滚布古圖布拉克西二十里
源出北山下南流入於地
伊竒爾布拉克
伊奇爾布拉克與布爾噶蘇台布拉克並流在鄂
倫布拉克西二十八里源出北山下南流入於地
布爾噶蘇台布拉克
布爾噶蘇台布拉克在伊竒爾布拉克西五十里
源出北山下南流入於地
察拉垓布拉克
察拉垓布拉克在布爾噶蘇台布拉克西五十里
源出北山下南流入於地
綽爾布拉克
綽爾布拉克在察拉垓布拉克西四十里源出北
山下南流入於地由是南行百里至布勒哈齊淖
爾
欽定皇輿西域圖志卷二十五
欽定皇輿西域圖志卷二十五
水二
天山北路一
阿勒塔齊郭勒
阿勒塔齊郭勒源出迪化州城西南烏可克達巴
北麓東北流至迪化州城南分二支夾城各北流
一百里入於地西南有三泉東北流並入於郭勒
阿爾呼特布拉克
阿爾呼特布拉克在阿勒塔齊郭勒東北流三十
里入阿勒塔齊郭勒
多倫布拉克
多倫布拉克在阿勒塔齊郭勒東一百四十里源
出博克達鄂拉北麓北流四十五里至阜康縣城
南左右皆有泉同發源博克達山麓北流入於地
庫里葉圖布拉克
庫里葉圖布拉克在多倫布拉克東四十里源出
博克達鄂拉北麓北流四十里入於地
察罕烏蘇
察罕烏蘇在庫里葉圖布拉克東四十里源出額
得墨克達巴北麓北流三十五里入於地
納里特布拉克
納里特布拉克在察罕烏蘇東二十里源出額得
墨克達巴北麓北流三十里入於地
阿察郭勒
阿察郭勒在納里特布拉克東三十里有三源出
天山北麓北流五十里滙為一河餘波入於沙磧
鄂倫淖爾
鄂倫淖爾在阿察郭勒東一百二十里都爾伯勒
津城西十里源出天山北麓北流經得勒呼蘇台
行一百里瀦為淖爾圓徑三十里
鏗格爾布拉克
鏗格爾布拉克在鄂倫淖爾上流東三十里源出
天山北麓東又一泉合而北流六十里至都爾伯
勒津城南
必柳布拉克
必柳布拉克在鏗格爾布拉克東二十五里都爾
伯勒津城南源出天山北麓東又一泉名濟布庫
北行十里入必柳布拉克
多博綽克布拉克
多博綽克布拉克在必柳布拉克東三十里源出
天山北麓凡三道相距各二十里
濟爾瑪台布拉克
濟爾瑪台布拉克在多博綽克布拉克東三十里
源出天山北麓西北流凡三道相距各二十里西
為奇台布拉克又西為格根布拉克
烏里雅蘇台布拉克
烏里雅蘇台布拉克在濟爾瑪台布拉克東四十
里源出天山北麓西北流九十里入於地西二十
里有泉在木壘北
阿克塔斯布拉克
阿克塔斯布拉克在烏里雅蘇台布拉克東三十
里源出天山北麓凡三道相距各二十餘里
烏蘭烏蘇
烏蘭烏蘇在阿克塔斯布拉克東二十里源出天
山北麓東北流四十里至和濟格爾入於沙磧
按此為山北準夷舊疆東盡處又東為烏爾圖
哈畢爾噶托來諸布拉克入鎮西府境
鄂倫淖爾
鄂倫淖爾亦曰達布蘇淖爾在阿勒塔齊郭勒南
三十里南距迪化州城四十里周十里許其東别
有小池
︹唐書地理志︺後庭縣本蒲類有鹹泉鎮
按迪化州即烏魯木齊古蒲類地(詳見疆域)唐志稱
其有鹹泉疑即今所謂鄂倫淖爾者近是
昌吉郭勒
昌吉郭勒在迪化州西昌吉縣南源出孟克圖達
巴北麓有四源合而北流二百餘里經兩屯之間
踰孔道北又東北行入於地
羅克倫郭勒
羅克倫郭勒在昌吉郭勒西十五里其源出孟可
克達巴北麓有兩源北流二百餘里又西為格特
爾格羅克倫郭勒北流折而西入於呼圖克拜郭
勒
呼圖克拜郭勒
呼圖克拜郭勒在羅克倫郭勒西一百里地當孔
道有五源出天山北麓北流二百里東會格特爾
格羅克倫郭勒西北流入於額彬格遜淖爾
圖古里克郭勒
圖古里克郭勒在呼圖克拜郭勒西九十里源出
巴顔哈瑪爾鄂拉北麓北流百里踰孔道入於地
哈齊克郭勒
哈齊克郭勒在圖古里克郭勒西九十里呼圖克
拜郭勒西一百四十里有三源出哈屯博克達鄂
拉東北麓東北流一百二十里踰孔道入於地
瑪納斯郭勒
瑪納斯郭勒在哈齊克郭勒西一百里綏來縣治
西境有五源分出哈屯博克達鄂拉北麓合而北
流七十里循綏來縣治之西折而北三十里會烏
蘭烏蘇又北流一百里入額彬格遜淖爾
︹宋王延德高昌行紀︺北廷川長廣數千里鷹鷂鵰
鶻之所生多美草不生花汎舟於池中四面作鼓
樂
按今天山以北迪化州左右境於古胥屬北廷
山泉隨處濬發其經流之遠者若呼圖克拜瑪
納斯諸郭勒之滙入於額彬格遜淖爾若庫爾
濟爾噶朗諸郭勒之滙入於布勒哈齊淖爾其
較著也延德記稱其川長廣數千里或未免形
容失實然以方位求之則北廷川流之蹟於此
可得其槩也由是而西長如伊犁郭勒吹郭勒
塔拉斯郭勒廣如圖斯庫勒巴勒喀什淖爾其
去北廷太遠有非延德所及記者矣
額彬格遜淖爾
額彬格遜淖爾在博羅哈瑪爾鄂拉竒喇圖魯鄂
拉北二百里南會呼圖克拜郭勒瑪納斯郭勒烏
蘭烏蘇諸水咸瀦於是周可五十餘里乃布勒哈
齊淖爾東一巨澤也乾隆三十一年秩於祀典每
歲春秋致祭
歲祭額彬格遜淖爾文
惟神德滋邊土潤被遐陬接葱領以環流繞天山而表
勝澄光不動淵渟受衆壑之歸湛影惟清派合溥流泉
之利灌平原而布惠早看沃澤興屯通遠磧以效靈益
慶恬波利涉宜崇禋祀用荅神庥
按唐書蘇定方追擊處木昆部於曳咥河西由
是乘勝西行至雙河渡伊犁水乃禽賀魯伊麗
水為今伊犁河則由是以東至布勒哈齊淖爾
宜為雙河又東至額彬格遜淖爾宜為曳咥河
也
烏蘭烏蘇
烏蘭烏蘇在瑪納斯郭勒西六十里源出古爾班
多博克鄂拉北麓東北流一百里入瑪納斯郭勒
滙流入於額彬格遜淖爾
和爾郭斯郭勒
和爾郭斯郭勒舊音和落霍澌在烏蘭烏蘇西五
十里源出額林哈畢爾噶鄂拉北麓凡數處合而
北流五十里至孔道北復分三支入於地
安濟哈雅郭勒
安濟哈雅郭勒在和爾郭斯郭勒西北三十里源
出額林哈畢爾噶鄂拉凡三源東北流一百二十
里踰孔道北瀦為小澤
以上屬安西北路廸化州後屬天山北路
庫爾郭勒
庫爾郭勒在奎屯安濟哈雅西四十里源出天山
北麓北行迤東會阿爾沙圖布拉克又北行至布
勒哈齊北折而西行南會濟爾噶朗郭勒又西行
四十里南會額布圖郭勒合而西流為坤都侖布
爾哈齊郭勒西南流七十里入於布勒哈齊淖爾
濟爾噶朗郭勒
濟爾噶朗郭勒在庫爾郭勒西七十里源出天山
北麓北流二百里會庫爾郭勒西流入布勒哈齊
淖爾
額布圖郭勒
額布圖郭勒在濟爾噶朗郭勒西七十里源出額
布圖達巴北流一百八十里會庫爾郭勒濟爾噶
朗郭勒西流入布勒哈齊淖爾
布勒哈齊淖爾
布勒哈齊淖爾為天山西北一大澤周迴四百餘
里冬夏不盈虧東會額布圖郭勒濟爾噶朗郭勒
庫爾郭勒西會鄂拓克賽里郭勒庫色木蘇克郭
勒南會晶郭勒三面同入於淖爾
裕勒雅爾郭勒
裕勒雅爾郭勒舊音雅勒裕爾在額布圖郭勒西
三十里瀦為小澤餘波入布勒哈齊淖爾乾隆三
十一年秩於祀典每歲春秋致祭
歲祭裕勒雅爾郭勒文
惟神德毓靈源符標上善妙柔明而不滓抱清淨以無
塵遠浦渟涵勢縈迴而似帶晴瀾皎皛光㶑灧以如銀
值衆部之輸誠知百靈之效順禾麻長養咸資布潤之
功黍稷馨香宜有明禋之報用昭靈貺庶答神庥
晶郭勒
晶郭勒在烏里雅蘇圖西二十里源出孔道南三
十里天山下三源合而北流入布勒哈齊淖爾
庫色木蘇克郭勒
庫色木蘇克郭勒在察罕拜甡城西五里有兩源
出塔勒奇鄂拉西五十里過鄂拉東迤北行八十
里又折而東五十里入布勒哈齊淖爾
︹唐書突厥傳︺賀魯敗趨南道降步真定方命嗣業
婆潤趨邪羅斯川追虜任雅相提降兵踵後於是
晝夜進收所過人畜至雙河與彌射步真會又彌
射擊真珠葉護於雙河斬之
按蘇定方追賀魯至雙河後西二百里即抵金
牙山賀魯跳伊麗水而逸是雙河在伊麗水東
二百里外也今以天山北路伊犁郭勒迤東之
河考之其最近伊犁郭勒者為鄂拓克賽里郭
勒稍東南為庫色木蘇克郭勒兩河交流同入
於布勒哈齊淖爾應即唐書所謂雙河者亦因
其兩河交流而名之耳
鄂拓克賽里郭勒
鄂拓克賽里郭勒源出博羅和洛鄂拉西北行一
百里又西北一河源出罕哈爾察海鄂拉東南流
北合三河滙而東流三十里為博羅塔拉郭勒
博羅塔拉郭勒
博羅塔拉郭勒西承鄂拓克賽里郭勒及西北一
河合流三十里至此復分南北二流各東行七十
里又合而東流四十里南會庫色木蘇克郭勒入
於布勒哈齊淖爾
察罕賽喇木淖爾
察罕賽喇木淖爾在庫色木蘇克郭勒西北鄂拓
克賽里郭勒東南源出塔勒竒鄂拉西周迴可百
里乾隆二十八年秩於祀典每歲春秋致祭
歲祭察罕賽喇木淖爾文
惟神坎德宣昭蒙泉濬發自塔爾奇之峻嶺靈派遥分
為厄魯特之名川羣流交滙晴波浪澈作襟帶於烏孫
巨浪安恬慶澄清扵蒲海佐坤元而布化亘沙磧以含
滋允協懷柔宜崇昭報朕撫綏遐徼耆定豐功績紀犁
庭勒石格登之嶂威行破竹洗兵伊麗之河惟式廓之
丕增實有神之默相當秣馬龍堆之日效順而助皇威
洎屯田雁塞之年流潤以滋土脈用展沈貍之典庶期
肸蠁之通玉帛載陳春秋勿替興雲有渰萬頃溥灌溉
之功鼓枻遄行諸蕃效朝宗之願有感而必應用康靖
乎塞垣源遠則流長永馨香乎奕世式惟國典時乃神
庥
阿拉克圖古勒淖爾
阿拉克圖古勒淖爾在布勒哈齊淖爾西北五十
里周迴四百餘里乾隆三十一年秩於祀典每歲
春秋致祭
歲祭阿拉克圖古勒淖爾文
惟神協靈浩澤潛潤遐荒標名勝於月竁以西作襟帶
於天山之北王師飛渡瑞同䟽勒之名泉大漠永清廓
比蒲昌之靈海將屯衛資水泉之美普沃新疆而邊庭
仰雲雨之司用昭明德爰修祀典遥薦馨香
烏里雅蘇台布拉克
烏里雅蘇台布拉克源出拜塔克南麓有三流北
行入於沙磧
按此布拉克與後布爾噶蘇台烏爾圖兩布拉
克皆不通青吉勒郭勒
布爾噶蘇台布拉克
布爾噶蘇台布拉克在烏里雅蘇台布拉克西源
出拜塔克南麓有三流南行入於沙磧
烏爾圖布拉克
烏爾圖布拉克在布爾噶蘇台布拉克西拜塔克
南東北流入於沙磧
青吉勒郭勒
青吉勒郭勒在拜塔克北六十里河有兩源一為
布拉青吉勒郭勒一為哈達青吉勒郭勒出東北
百里外北山南麓西南流東會布拉干郭勒之水
西流五十里總名青吉勒郭勒始於哈布塔克之
西北經拜塔克之北又西流二百里入赫色勒
巴什淖爾
赫色勒巴什淖爾
赫色勒巴什淖爾在哈喇莽奈鄂拉北一百里上
承青吉勒郭勒之水西流三百餘里至此滙為巨
浸東西七十里南北三十里餘波入於沙磧
布拉干郭勒
布拉干郭勒在布拉青吉勒郭勒東源出和通鄂
博西山南麓西南流一百四十里東北會布拉青
吉勒郭勒又西行八十里東北會哈達青吉勒郭
勒又西流入青吉勒郭勒
烏英齊郭勒
烏英齊郭勒在布拉干郭勒東四十里源出必濟
鄂拉西南麓西南流入於沙磧
博東齊郭勒
博東齊郭勒在烏英齊郭勒東五十里源出必濟
鄂拉南麓西南流入於沙磧
額爾齊斯郭勒
額爾齊斯郭勒在赫色勒巴什淖爾北一百里源
出額爾齊斯東北山麓有兩源合而西行二百里
東北會哈喇圖郭勒又西行二百七十里東北會
哈喇額爾齊斯郭勒又折而西北行百里東會竒
喇郭勒又東會哈爾巴郭勒又西北行六十里東
會博喇濟郭勒又西北行四十里東會尼斯庫郭
勒又西北行四十里東會納林郭勒又西北行十
里入烘和圖淖爾由淖爾西北岸出仍名額爾齊
斯郭勒入哈薩克境
︹唐書突厥傳︺賀魯者室點蜜可汗五世孫曳步利
設射匱特勒劫越子也始阿史那步真來歸國咄
陸可汗以賀魯為葉護代步真居多邏斯川直西
州北千五百里
按今闢展唐屬西州額爾齊斯河在今闢展北
八百里外里數古浮今實重以山川廻互不皆
徑道則所云賀魯代步真居多邏斯川直西州
北千五百里者應即今額爾齊斯河也顯慶初
蘇定方與任雅相蕭嗣業婆閏窮討賀魯定方
命嗣業婆閏趨邪羅斯川追虜邪羅斯川應即
多邏斯川邪與多為音之訛羅邏書法稍變耳
哈喇圖郭勒
哈喇圖郭勒在額爾齊斯郭勒東北有兩源出古
爾畢達巴西流三百里西南入額爾齊斯郭勒
哈喇額爾齊斯郭勒
哈喇額爾齊斯郭勒在哈喇圖郭勒北四十里有
兩源出庫爾圖達巴西南流二百里入額爾齊斯
郭勒
奇喇郭勒
竒喇郭勒在哈喇額爾齊斯郭勒北四十里有兩
源出竒喇鄂拉西流一百九十里入額爾齊斯郭
勒
哈爾巴郭勒
哈爾巴郭勒在竒喇郭勒北四十里源出阿斯哈
圖達巴南麓西南流入竒喇郭勒滙入於額爾齊
斯郭勒
博喇濟郭勒
博喇濟郭勒在奇喇郭勒北六十里源出阿斯哈
圖達巴西麓西流百里入額爾齊斯郭勒
尼斯庫郭勒
尼斯庫郭勒在博喇濟郭勒北五十里源出古爾
班齊喇鄂拉西流四百里入額爾齊斯郭勒
納林郭勒
納林郭勒在尼斯庫郭勒北西流百里入額爾齊
斯郭勒
巴爾噶淖爾
巴爾噶淖爾在納林郭勒北額爾齊斯東百里外
小澤名周圍五里其流與額爾齊斯郭勒通
烘和圖淖爾
烘和圖淖爾在阿勒坦鄂拉西塔爾巴噶台東北
額爾齊斯郭勒挟諸河之水西北入之特穆爾圖
郭勒哈爾巴噶郭勒東入之周迴六百餘里南有
小河名烏得郭勒
︹唐書回鶻傳︺葛邏禄在金山西跨僕固振水
按阿勒坦鄂拉為古金山其西境之水以烘和
圖淖爾為大葛邏禄處金山西跨僕固振水應
即今之烘和圖淖爾也
哈柳圖郭勒
哈柳圖郭勒在阿勒坦鄂拉西北源出山西南麓
西北流一百餘里滙為巨浸由是西南行百餘里
至阿拉克鄂拉
北額爾齊斯郭勒
北額爾齊斯郭勒在烘和圖淖爾西北阿拉克淖
爾昌吉斯台郭勒柴羅爾郭勒東來入之其自西
來會入者有哈喇郭勒烘和爾堆布昆諸水西流
入哈薩克境
阿拉克淖爾
阿拉克淖爾在哈柳圖郭勒西二百里源出阿拉
克鄂拉西行三百里北會昌吉斯台郭勒柴羅爾
郭勒諸水入北額爾齊斯郭勒
昌吉斯台郭勒
昌吉斯台郭勒在阿拉克淖爾西北十里南流滙
入焉
柴羅爾郭勒
柴羅爾郭勒在昌吉斯台郭勒西二十五里西南
流入阿拉克淖爾
哈爾巴噶郭勒
哈爾巴噶郭勒在烘和圖淖爾西東流五十里滙
入淖爾
特穆爾圖郭勒
特穆爾圖郭勒在哈爾巴噶郭勒東南東北流入
烘和圖淖爾
烏得郭勒
烏得郭勒在特穆爾圖郭勒東南經流五十餘里
不通他水
空格爾郭勒
空格爾郭勒在烏得郭勒東南東流百餘里入額
爾齊斯郭勒
愛呼斯淖爾
愛呼斯淖爾在烘和圖淖爾西南二百五十里源
出朱爾庫朱鄂拉西北流五十里瀦為澤周圍數里
又西南有雅爾郭勒源出塔爾巴噶台鄂拉
烏里雅蘇台郭勒
烏里雅蘇台郭勒在愛呼斯淖爾南源出鄂爾和
楚克鄂拉東北麓又一源出其西北流三十里而
合又西流三百餘里入古爾格淖爾
額敏郭勒
額敏郭勒在烏里雅蘇台郭勒西鄂爾和楚克鄂
拉西北河流北注入古爾格淖爾乾隆三十一年
秩於祀典每歲春秋致祭
歲祭額敏郭勒文
惟神績奏安瀾祥符泰運地雖臨乎遠塞派原共此朝
宗一水淵渟流末同夫竹箭千層㶑灧風自息夫鯨波
入我版章共九河而貢順溉兹禾黍普百室以胥盈是
用嘉彼靈長登之秩祀用答神貺永固鴻基
古爾格淖爾
古爾格淖爾在愛呼斯西南一百五十里周圍百
餘里烏里雅蘇台郭勒額敏郭勒西流入之
布隆郭勒
布隆郭勒在烏里雅蘇台郭勒西南源出鄂爾和
楚克鄂拉北麓北流七十里入沙磧
阿里瑪圖巴爾楚克郭勒
阿里瑪圖巴爾楚克郭勒在布隆郭勒西一百五
十里額敏郭勒西南源出南山下北流三十里入
沙磧
察竒爾郭勒
察竒爾郭勒在阿里瑪圖巴爾楚克郭勒西一百
里源出南山下北百里
按此南山即鄂爾和楚克西境相接之山阿里
瑪圖巴爾椘克諸郭勒出其北麓故謂之南山穆
呼勒岱鄂多特諸泉出其南麓故謂之北山其
實一山也
烏蘭呼濟爾布拉克
烏蘭呼濟爾布拉克在齋爾西源出巴爾魯克鄂
拉東北麓
呼濟爾烏蘇
呼濟爾烏蘇在烏蘭呼濟爾布拉克西一百六十
里源出巴爾魯克鄂拉北麓
綽諾布拉克
綽諾布拉克在呼濟爾烏蘇西三十里源出巴爾
魯克鄂拉西北麓由是西行五十里與阿拉克圖
古勒淖爾接
達木郭勒
達木郭勒在納林和博克東二十里源出鄂爾和
楚克鄂拉南麓西南流十五里又一源西自納林
和博克東南來合而南流二十里入沙磧
烘郭爾布拉克
烘郭爾布拉克在達木郭勒東二十里源出鄂爾
和楚克鄂拉南麓西南流十五里入於沙磧
烏爾圖布拉克
烏爾圖布拉克在達木郭勒東二百里薩里鄂拉
南濱河兩岸山形周圍環匝
哈畢爾噶布拉克
哈畢爾噶布拉克在色伯蘇台鄂拉西五十里南
流入沙磧
托來布拉克
托來布拉克在哈畢爾噶布拉克西五十里源出
北山南麓南流三十里入沙磧
納木郭勒
納木郭勒在托來布拉克西五十里東距色伯蘇
台鄂拉一百十里源出北山下南流五十里又一
源西南來會而東南行又四十里入於沙磧西距
額彬格遜淖爾百里
穆呼勒岱布拉克
穆呼勒岱布拉克在納木郭勒西五十里源出北
山下南流旁有鄂多特布拉克
達爾達木圖布拉克
達爾達木圖布拉克在穆呼勒岱布拉克西五十
里源出北山下南流
蘇海圖布拉克
蘇海圖布拉克在達爾達木圖布拉克西五十里
源出北山下南流以上三泉在額彬格遜淖爾之
北三十里其流入於沙磧不通淖爾
摩多圖布古圖布拉克
摩多圖布古圖布拉克在蘇海圖布拉克西南五
十里源出北山下南流入於地
尼楚滚布古圖布拉克
尼楚滚布古圖布拉克在摩多圖布古圖布拉克
西五十里源出北山下南流入於地
鄂倫布拉克
鄂倫布拉克在尼楚滚布古圖布拉克西二十里
源出北山下南流入於地
伊竒爾布拉克
伊奇爾布拉克與布爾噶蘇台布拉克並流在鄂
倫布拉克西二十八里源出北山下南流入於地
布爾噶蘇台布拉克
布爾噶蘇台布拉克在伊竒爾布拉克西五十里
源出北山下南流入於地
察拉垓布拉克
察拉垓布拉克在布爾噶蘇台布拉克西五十里
源出北山下南流入於地
綽爾布拉克
綽爾布拉克在察拉垓布拉克西四十里源出北
山下南流入於地由是南行百里至布勒哈齊淖
爾
欽定皇輿西域圖志卷二十五
