欽定皇輿西域圖志卷四十三
土産
準噶爾部
百糓草木之屬
五糓之屬有黍名哈喇塔蘭有高梁名珠古里有
糜名哈喇塔拉有大麥名阿爾拜有小麥名察罕
塔蘭有小豆名布爾察克青稞名同間有稻米不
甚粘名圖魯爾噶有麻名鄂羅遜瓜謂之勾菜謂
之諾衮野韮謂之庫瑪郭爾葱之根大而穗青高
者有二尺其名曰松吉結有小蒜其根甚小苗高
三四寸許其名曰達爾吉爾蒜名薩爾瑪蘇克野
蒜名薩喇納高尺餘色青獨莖頂結小花色深黃
其根有黃白二種食之味淡可以作羹木之有果
者名阿里瑪有松名哈喇默敦有柏名哈爾垓有
桃名沙布多里有李名扎納斯達有蒲萄名烏珠
木美者可釀酒木之似枸杞而實正黃者曰齊齊
爾噶納亦可食木之無果者有榆名額稜默敦有
桑名珠珠瑪有柳名布爾噶蘇有楊名烏里雅蘇
葉不甚垂其榦可屈為肉槽剡為舟楫有樹名胡
遜形如樺其方苞可為木椀其油可以然燈又有
樹曰察爾察形似山茶取其葉可以供飲彼中以
之代茶荈其根上旁出之苞可取以為木椀其草
之名則識之者罕有烏蘭竒竒克者草本高三五
尺不等葉形尖細有微毛花五瓣圓寸許色有深
紅淺紅二種以四月開七月落有沙拉竒竒克者
三種一如内地之虞美人一如金蓮花一如小黃
菊花有察罕竒竒克者花五瓣色白葉小而圓本
可高尺餘有庫克竒竒克者色綠花狀如梅有哈
喇庫克竒竒克者色深碧有數種或似野菊或似
翠翹有曰哈特者高三四尺葉小圓而頭岐花五
瓣小如豆其色白結小實如枸杞色紅黑其味酸
阿魏名星恭出天山麓根株獨立枝葉如盖臭氣
逼人生取其汁熬膏有羊刺草上生刺蜜味甚甘
美
︹山海經北山經︺潘侯之山其上多松柏其下多榛
楛敦薨之山其上多椶柟其下多茈草北嶽
之山多枳棘剛木北單之山多葱韭
︹漢書西域傳︺烏孫多松樠
︹唐書回鶻傳︺堅昆國稼有禾粟大小麥青稞步磑
以為麵糜穄以三月種九月穫以飯以釀酒而無
果蔬木松樺榆柳蒲松高者仰射不能及顛而樺
尤多︹西域傳︺笯赤建國地沃宜稼多蒲萄
︹五代史四裔傳︺回鶻其地宜白麥青䴹麥黃麻葱
韭胡荽
按準部不乏泉甘土肥性宜生植之地是以百
糓園蔬之屬幾於無物不有惜其逐水草事畜
牧未能物土之宜而布其利耳今烏魯木齊伊
犂諸處耕屯日闢種藝日饒可知天施地生之
故不限方隅而曩者準疆風物固地有遺利者
歟
羽毛鱗介之屬
鳥之屬有鶴名岑有鷹名哈爾察該有鷂名豁爾
有鵰名布爾古特有鴈名喀倫有鷺名渾間亦有
孔雀名託古斯其小者則燕名哈拉岱雀名博克
碩爾噶鴉名克哷鵲名沙札該雞名塔竒雅雉名
郭爾郭特味肥而鮮鴨名遜有鳥焉形如雉色黑
尾白班赤睛黃纈名鷟鸑爾其獸則有虎名巴爾
有豹名伊爾畢斯有犀名薩爾魯克有熊名哈喇
古囉蘇有牛名烏克爾有兕名布拉古囉蘇多鹿
麞鹿名布古麞名庫德里及馬名摩林驘名羅薩
驢名額爾集根駱駝名特們之屬有羚羊名布空
盤羊名烏呼勒拉山羊名伊滿盤羊之形甚肥碩
山羊之皮甚堅靭可為弓把猪名噶海蹄多白狗
名諾海形絶小免名洮賚狐名烏尼狼名綽諾大
者毛長三四寸貓名蜜大者重二三十觔獺名塔
爾巴噶毛色青伊犂産者佳有田鼠名呼魯郭納
貂鼠名布拉罕灰鼠名克哷穆銀鼠名烏音猿名
薩爾瑪沁魚之種類與中土異其無鱗者謂之竒
勒必長丈餘者謂之圖魯俱出額爾齊斯郭勒長
一二尺有通骨嘴甚長而無刺者名曰易里木長
二三尺腹甚扁而闊多腴者名曰納和又有呼爾
布百竒里兩種俱大魚之類也蛇名謨該多生水
中有渾身金點者蝦名哈畢爾噶和羅垓蟆名謨
勒克衣蛤名哈卜濟噶蘇蝦及蟆蛤之屬不以供
饌鼈名雅蘇台謨勒克伊龜名拉克謨勒克伊有
七八種其最貴者大如拳色如金甲如鋸爪如鈎
能緣木
御製鷟鸑爾詩(有序癸未)
尚書阿桂還自伊犂以所獲鷟鸑爾鳥進色正黝尾
中散白點如雪糝赤睛黃匡翎戢戢駢半雉扇然詢
其名既無義可索或請按鳥譜近似者當之予曰否
否昔夏后羽毛作貢厪中土職方恒産厥後吉光生
翠又不越嶺表炎洲而止且名率侈艷弗深考乃者
新域既屯既城綏遠所徵繄誌實是賴則思曩者剡
笴之雄風紀今時鳴岐之雅則不其韙乎爰仍其名
命郎世寧為之圖而系以詩
鷟鸑爾何出伊犂沙水潯戍還因致此鳥譜絶難尋項
背如鶹雉間關學戴鵀白斑黑尾點黃暈赤睛深忽得
羾京闕能無憶故林聊將紀殊域非是寶珍禽
御製俊鶻驄歌(戊寅)
烏良海獻胡青驄天閑牧養經再冬本是俊骨易調習
今來備駕秋圍中左旋右抽盡如意發小殪大皆從容
一馳疊獲鹿曰兩再馳更斃狐之封千二百騎所共覩
無此此輩惟面從致力可息佳名賜亦不啻力德並同
︹山海經北山經︺潘侯之山有獸焉其狀如牛而四
節生毛名曰旄牛大咸之山有蛇其毛如彘豪
其音如鼓柝敦薨之水其中多赤鮭其獸多兕
旄牛其鳥多鳲鳩少咸之山有獸焉其狀如牛
而赤身人面馬足名曰窫窳其音如嬰兒是食人
敦水多䰽䰽之魚食之殺人懷澤之水其中
多䲃魚其狀如鯉而雞足食之已疣有獸焉其狀如
犬而人面善投見人則笑其名山&KR0968;其行如風見
則天下大風諸懷之水多鮨魚魚身而犬首其
音如嬰兒食之已狂囂水有蛇一首兩身名曰
肥遺熊差之山多馬北鮮之山多馬隄山
多馬有獸焉其狀如豹而文首名曰狕隄水中
多龍龜
按山海經所載羽毛鱗介諸屬率多竒誕以今
証古核實為難存之以見流傳之舊文人或詭
華詞非身履目睹其誤於紀載之沿訛者不少
耳
︹漢書西域傳︺烏孫國多馬富人至四五千匹
︹後漢書西域傳︺蒲類國有牛馬駱駝羊畜出好馬
︹唐書突厥傳︺始虜未叛嗚鵽羣飛入塞吏曰所謂
突厥雀者南飛胡必至︹回鶻傳︺畜多大足羊堅
昆國畜馬至壯大以善鬭者為頭馬其獸有野馬
骨咄黃羊羱羝鹿黑尾者似麞尾大而黑魚有蔑
者長七八尺莫痕者無骨口出頤下鳥雁鶩烏鵲
鷹隼︹西域傳︺石國多良馬
︹五代史四裔傳︺回鶻出犛牛綠野馬獨峰駝白貂
鼠羚羊角罽㲲騊駼之革
︹裴矩西域圖記︺其馬騮馬烏馬多赤耳黃馬赤馬
多黑耳惟耳色别自餘毛色與常馬不異
金石珍寶之屬
金名阿勒坦銀名孟固銅名化斯鐵名特穆爾錫
名圖固勒噶鉛名和爾郭勒津五金之中多銅鐵
錫鉛少黃金白銀其鐵最良産硫黃名庫爾及&KR1288;
硝名察罕碩壘鹽名達布蘇有赤白二種大者如
枕堅者如石石名赤堆沙磧之中多産五色石子
大者如拳小者如梧子光瑩可愛玉名哈斯色多
青碧不如和闐遠甚其餘珍竒之物亦罕聞焉
︹山海經北山經︺潘侯之山其陽多玉其隂多鐵
大咸之山其下多玉少咸之山多青碧渾夕
之山多銅玉
︹北史西域傳︺悦般國南界有大山山傍石皆燋鎔
流地數十里乃凝堅人取以為藥即石硫黃也
︹唐書回鶻傳︺堅昆國有金鐵錫每雨俗必得鐵號
迦沙為兵絶犀利︹西域傳︺石國生瑟瑟
︹文獻通考︺回紇出玉碙砂金鋼鑽紅鹽
按古稱悦般國産石硫黃回紇出碙砂考字書
無碙字疑即&KR1288;砂&KR1288;砂本出北庭山中亦名北
庭砂本草又云石硫黃一名黃&KR1288;砂︹隋西域圖
記︺亦云白山出碙砂則所謂碙砂者或即今硫
黃未可知也至如史傳所載金玉瑟瑟之屬今
之準部不少概見惟多産鐵錫則古今地理衰
旺有不可一概論者
回部
百穀草木之屬
回部土地肥瘠不一五穀之種大抵稻米為少名
固倫特餘如黍名塔哩克稷名克資勒庫納克高
粱名圖布喇巴什庫納克麥名布赫岱青稞名阿
爾帕無所不有豆有豌豆名阿克普爾察克扁豆
名羅布雅小豆名納呼圖菉豆名瑪實麻名琨珠
特有黑白黃三種瓜名喀衮西瓜名塔爾布斯大
者重四五十觔甜瓜名塔特里克喀衮小而脆茄
名帕廷干瓠名阿實喀巴克紅蘿蔔名則爾達克
白蘿蔔名察木古爾菜名格咱克有野葱名闢雅
資黃芽韮名庫爾德秦椒名塔里瑪穆爾魯楚胡
椒名木爾楚薑名贊濟必勒樹之有果者石榴名
阿納爾蘋果名阿勒瑪木瓜名必喜梨名那什巴
第櫻桃名哲訥斯台杏名額魯克柿名阿拉瓦莫
濟特核桃名揚阿克李子名愛納魯蒲萄長者名
薩伊必圓者名裕租木别有綠色者味倍甘無核
截條栽地而生布哈爾部種也名竒石蜜食桃名
密惕薩沙布托里棗名竒蘭其桑椹實大而味厚
名裕珠瑪可佐粮儲無子者名沙圖特無果之樹
則榆名喀喇雅阿特槐名圖呼瑪克柳名喀拉薩
斡特大葉楊名喀喇特哷克有小葉楊枝附榦直
上不旁出最堅靭名之曰蘇斡巴達爾塔喇克松
名喀楚喇柏名喀爾該桐名圖呼喇克花草之形
似内地者如玫瑰名古里蘇魯克吉祥草名訥爾
格斯小雞冠名塔吉和喇斯大蜀葵名拉列古勒
千日紅名古里雅蘇曼鳳仙名赫納向日葵名阿
卜塔卜帕喇斯狗尾花名喀摩楚古勒有草焉沿
地蔓為藤花紅白子細而扁圓可煑食亦可飼馬
其名曰葉斯穆克有草實如繭中絲如細纑名為
克頗斯國人取織以為布
御製竒石蜜食(癸未)
回語綠蒲萄之名也凡蒲萄皆有子此獨無子截條
植地而生回中古亦無此種云數百年前自布哈爾
始得之布哈爾去葉爾羌西又數千里前年命取根
移植禁苑今成活結實詩以紀事
服食明垂貢旅獒苑中初熟綠蒲萄昔同目宿原有子
(中國蒲萄相傳種來自西域然皆有子者)此便離支寧比高(魏文帝詔南方龍眼荔枝寧比)
(西國蒲萄石蜜石蜜之音頗近回語豈當時亦曾見此耶)廣志徒傳三種色(廣志云蒲萄有)
(黃白黑三種)燕歌休詡一杯豪竒石(讀作平聲)蜜食賓方物慎德
那辭乾惕勞
枝葉蟬封獻者同碧琉璃顆獨中空采條移植上林茂
結實頒餐造物功欲笑醱醅歌太白直疑崖蜜詠坡翁
本來無子根何託雞卵誰先辨豈窮
御製阿克蘇桑椹熟因成八韻詠事(甲申)
嫩條阿克蘇(讀如素音)初移結實仍當夏五時食黮殊方還
獻黮曰梔爾雅詎為梔祇傳烏白原恒有訝見丹紅實
出竒詭異寧同尺以計(神異經東方有桑椹長三尺五寸)碩魁真比寸
猶欺迎眸磊落誠軒意可口甘芳孰朵頤鮮進
鳳闈欣遠奠熟頒鷺序沐恩滋銜殘漫擬櫻桃誚解熱奚
勞甘蔗隨分賜莫將容易看洸洸曾用濟王師(我師平回部時)
(所過桑椹豐穟廿美遠踰腹地營中恒佐軍食士卒采摘風戾兼足資糗糒之儲至今傳為盛事)
︹山海經西山經︺崇吾之山有木焉圓葉而白柎赤
華而黑理其實如枳不周之山爰有嘉果其實
如桃其葉如棗黃華而赤柎峚山其上多丹木
圓葉而赤莖黃花而赤實槐隂之山其陽多丹
粟其隂多榣木崑崙之邱有木焉其狀如棠黃
花赤實其味如李而無核名曰沙棠有草焉名曰
薲草其狀如葵其味如葱符惕之山其上多㯶
柟
︹水經注︺西河舊事葱嶺其山高大上生葱故曰葱
嶺墨山國多葭葦檉柳胡桐白草
︹漢書西域傳︺鄯善地沙鹵仰穀旁國多葭葦檉柳
胡桐白草且末有蒲萄諸果難兜種五糓蒲
萄諸果渠梨種五糓與中國同時熟
︹後漢書西域傳︺西夜生白草有毒
︹北史西域傳︺于闐土宜五糓桑麻高昌穀麥一
歲再熟多五果又饒漆有草名羊刺其上生蜜而
味甚佳多蒲萄酒焉耆糓有稻粟菽麥有蒲葦
龜兹出安息香疏勒土多稻粟菽麥朱居
國有麥多林果
︹唐書西域傳︺高昌土沃麥禾皆再熟有草名白疊
擷花可織為布焉耆土宜黍蒲萄龜兹土宜
麻麥秔稻蒲萄
︹宋史外國傳︺龜兹有米麥瓜果
︹王延德高昌行紀︺伊州生胡桐樹經雨即生胡桐
律地産五糓惟無蕎麥多美草不生花
︹明史西域傳︺柳城四面皆田園流水環繞樹木隂
翳土宜穄麥豆麻有桃李棗瓜胡蘆之屬而蒲萄
最多小而甘無核名鎖子蒲萄于闐桑麻黍禾
宛然中土
按回部五糓中稻米絶少而史傳所載焉耆疏
勒之屬則稱其多稻似不相合抑有其種者不
盡布其利歟更以回部旁國推之北史載漕國
多稻米唐書載中天竺稻歲四熟摩揭陀有異
稻巨粒悉立糓宜秔稻越底延多稻米文獻通
考載烏萇豐稻麥可知外域不絶秔稻之種或
舉其僅見者書之至其常産則黍稷粟高粱之
屬為厥土之宜矣明史載鎖子蒲萄甘小無核
即今之竒石蜜食回部於數百年前傳布哈爾
種在明代固當有之耳
羽毛鱗介之屬
回部之鳥鵰名布爾古特海青名喀爾察海免鶻
名伊特勒古鷹名鶻斯寒雅名塔哈納克雁名噶
斯多鸛而少鶴鸛名哈爾噶鶴名琿水鵓鴣亦巢
於木名克克庫克鸚鵡曰沙圖提雉名克爾果爾
班鳩之羽五色陸離名帕哈達克鵲之大者幾如
雁名薩克則干燕名哈爾魯阿特雀名阿克庫徹
喀徹俱巢於室及濱水之岸他如畫眉名布勒布
勒百靈名托爾海倒掛名伊資哈克鷃鶉名伯德
訥鴿名喀布特爾雞名圖赫依皆木棲鴨名鶚爾
德克鵝名阿克阿斯水禽則鵁鶄名阿克烏喀爾
鷺名烏喀爾水鴉名喀爾噶其獸則熊名愛伊克
虎名約勒巴爾斯豹名伊勒必斯犛牛名喀拉犀
名葉克沙赫馬名阿特驘名喀齊爾驢名額伊沙
克駱駝名圖噶盤羊名固勒札山羊牡名特克牝
名阿楚庫黃羊名哲楞羱羊名布爾喀克鹿名布
輝牝鹿名瑪喇勒獐名伊勒巴遜狼名貝哩狐名
圖勒齊貍名摩倫豕名通烏斯貓名穆舒克狗名
伊特免名托什干鼠名薩特堪灰鼠名題音銀鼠
名阿爾斯貂鼠名布勒罕娑羅鼠名蘇勒遜獺名
喀瑪蛇名伊蘭有無鱗之魚焉口甚圓身微扁大
者七八尺小者六七尺其名魯赫依龜名克里雅
爾有文蛤名帕哈察訥格蝦蟆名帕喀野蠶名闢
里雅庫爾圖牛馬驢羊諸畜生札達焉大可如拳
色或黃或白或如鸚哥嘴者為最貴其堅如石在
蛇腹者尤良牲畜有札達則漸羸瘦久則死以生
剖得者為靈彼俗祈雨以札達石浸水中咒之輒
有驗其人遂名為札達齊
︹山海經西山經︺崇吾之山有獸焉其狀如禺而豹
文虎臂而善投名曰舉父有鳥焉其狀如鳬而一
翼一目相得乃飛名曰蠻蠻見則天下大水自
峚山至于鍾山是多竒鳥怪獸竒魚皆異物焉
觀水多文鰩魚狀如鯉魚魚身而鳥翼蒼文而白
首常行西海遊於東海以夜飛其音如鸞雞其味
酸甘食之已狂見則天下大穰邱時之水其中
多蠃母崐崙之邱有獸焉其狀如羊而四角名
曰土螻是食人有鳥焉其狀如蜂大如鴛鴦名曰
欽原蠚鳥獸則死蠚木則枯有鳥焉名曰鶉鳥是
司帝之百服桃水多䱻魚其狀如蛇而四足是
食魚玉山有獸焉其狀如犬而豹文其角如牛
其名曰狡其音如吠犬見則其國大穰有鳥焉其
狀如翟而赤名胜遇是食魚其音如錄長留之
山其獸皆文尾其鳥皆文首章峩之山有獸焉
其狀如赤豹五尾一角其音如擊石其名如(當作曰)
猙有鳥焉其狀如鶴一足赤文青質而白喙名曰
畢方其鳴自呌也見則其邑有譌火隂山濁浴
之水其中多文貝有獸焉其狀如狸而白首名曰
天狗其音如榴榴可以禦凶三危之山有獸焉
其狀如牛白身四角其毫如披蓑其名曰□□是
食人有鳥焉一首而三身其狀如&KR2253;其名曰鴟
騩山下多積蛇翼望之山有獸焉其狀如狸一
目而三尾名曰讙其音如□百聲(注言其能作百種物聲也或曰)
(□百獸名)是可以禦凶服之已癉有鳥焉其狀如烏三
首六尾而善笑名曰鵸䳜服之使人不厭又可以
禦凶
︹漢書西域傳︺鄯善有驢馬多槖它焉耆近海水
多魚
︹北史西域傳︺于闐有好馬駞騾焉耆畜有駞馬
養蠶不以為絲惟充綿纊有魚鹽之饒龜兹出
□皮良馬犎牛等多孔雀羣飛山谷間人取而食
之孳乳如雞鶩其王家恒有千餘隻云
︹唐書西域傳︺高昌狗高六寸長尺能曳馬銜燭云
出拂林于闐鼠大如蝟色類金出入羣鼠為從
初無桑蠶丐鄰國不肯出其王即求婚許之將迎
乃告曰國無帛可持蠶自為衣女聞置蠶帽絮中
關守不敢驗自是始有蠶女刻石約無殺蠶蛾飛
盡得治繭焉耆國有魚鹽利
︹宋王延德高昌行紀︺伊州有羊尾大而不能走尾
重者三觔小者一觔肉如熊白而甚美貴人食馬
餘食羊及鳬雁出貂鼠地多馬王及王后太子各
養馬放牧平川中彌亘百餘里以毛色分别為羣
莫知其數北庭川長廣數千里鷹鷂鵰鶻之所生
砂鼠大如䨲鷙禽捕食之善馬直絹一匹駑馬充
食纔直一丈
︹明史西域傳︺柳城畜有牛羊馬駝
按回部飛走諸族雖繁其大槩亦不離乎中土
惟無鱗之魚内地罕聞而準部回部則皆有之
至如牛馬生札達陶宗儀輟耕錄作鮓答如牛
黃狗寶之類理非竒異也宋犖筠廊筆記亦載
此物可治竒疾難名者然則札達不但産於回
中雖内地亦聞有之耳
金石珍寶之屬
回部所産五金有黃金名阿勒屯白金名庫穆什
紅銅名蜜斯黃銅名圖特而無青銅有鉛名庫爾
阿遜鐵名圖摩爾錫不多産名喀里葉又有水銀
名斯瑪卜&KR1288;砂名察爾克庫蜜硫黃名古古爾圖
硝名碩喇&KR1288;砂硫黃産天山中天山為準部南
屏回部北屏故準回兩部皆有之玉名哈什産和
闐南山者為最良河出山中為玉河有紺黃青碧
元白數色小者如拳大者如枕因名其河為哈什
庫勒土爾番北山高崖下白石成堆似玉狀若人
骨文縷明析顔色光潤質輕脆而不可握相傳為
羅漢靈骨以近似名之而實非也鹽名圖斯白者
如玉赤者如朱堅者似石亦有金鋼鑽名阿勒瑪
斯百鍊不消可以切玉
御製和闐玉(己夘)
和闐昔于闐出玉素所稱不知何以出今乃悉情形石
藴山含輝耳食傳書生其實産於水在石亦浪名未治
斯為璞卞和識其精設云隔石識怪幻乃不經回域定
全部和闐駐我兵其河人常至隨取皆瑶瓊驛致貢天
閶瑟若孚勝呈瓌寳固匪求方物亦可聽在彼乃恒有何
關王道貞璠璵云於魯珵珩云於荆今胡不見出紀載誰
果誠博物折中理祛惑期可徵永言識顛末詎貴摛詞英
御製賦得和闐玉(庚辰)
玉隴(和闐六城之一)宛其玉珍賢詎此珍攄誠底方物慎德幸
咸賓却納非柔遠分頒庸展親葆光驗垂草瑞色現浮
筠如琢良工命匪求給事巡設將擬堯擲仍覺愧先民
御製和闐採玉行(丁亥)
和闐昔于闐音訛傳致差今之和闐惟採玉昔之于闐
乃採花採花信無用太白寓意蜚詞華採玉供追琢琅
玕豈歎埋泥沙然玉亦有别碔砆貌似寧足誇和闐採
玉人抱玉出水涯何曾璞裹之不掩瑜與瑕刖足之語
本荒誕千秋紀載百無一實真堪嗟
御製玉甕聯句(有序庚寅)
金應穰占鳳律韶華載啓玉徵德産龍章懷質初呈
將垂紀實之文用叶臚聲之唱粤自崑邱衍脈闐嶺
儲精謝氊包席裹於當時不辱西濛之豪敓抒山元
水蒼於此日留充東序之正供痕璺猶存界道微分
鋸齒輪囷不改挽輸直壓船脣三河滑碾冰匳詎費
萬牛回首四部囏攻水磨漫勞重繭生脛因兹度彼
良工斷手須廿年以竢爾乃資乎利器匠心甫六載
而竣(此甕初付工琢按常時寳砂&KR4259;石磨治法計之須二十年乃得蔵事玉人有請用秦中所産鋼)
(片雕鏤者試之殊利捷自癸未冬迄己丑長至月閱六年而成程工省十之七)陋紀獻䜌鼎
之&KR1102;然難名法物矜燕珤魯璠之瑟若曷副嘉稱然
而數典云遥傳觀自近瑪瑙哆言巨麗玫瑰讕語晶
瑩殷商亦祗獲三朡炎漢乃空求六璽謏聞未離乎
鼠朴真氣或晦於虹藏越考有元當至正之間相傳
酒海艷瀆山之製覆廣寒而作鎮凌瓊島以標竒從
官咱馬排筵翻匙惠徧衛士質孫備服立仗儀崇轉
流竟落叢祠虀蓄徒淹十斛薰沐旋登員嶠檀施特
畀千金相其麤礦留餘得地已圖臻瑞應對此礱鋟
具美交光尤契嫓援神雲海沿周范之紋襄炭下觀
泰壹山龍發虞裳之彩銜輝旁燭槫桑腹圍量九一
而更贏軒管適符生數面徑參二五而皆合箕籌還
協全規矧夫序屆上章國慶剛逢周甲支臨引達
慈歡早洽先辛初元酺讌爰開百執羣斟露液三節(田家)
(占正月初三日為上正三節)祥霙肇布九農喜浹穀精十幹輪初
(是日甲申)第盤盂而品推甲觀一春告協(立春前三日)鐫琬琰
而質叶申堅敷和則韻押七陽聯宿則躔週四舍期
爾吟成特達亦曰惟儒是珍顧予句郤譁囂詎云昭
德之至也哉
(御製)竒物大蒙久秘藏飛來不翼羾天閶象山瓌寶應時
顯(産此玉在葉爾羌西南之間爾山闢爾者回語謂象也)
麟閣
鴻勲邁古揚五譯遂通蔥嶺道三河直抵玉州疆風郵
上奏徵諸實(臣尹繼善)星使遥臨審厥詳剏制六年工
尚象觀成
萬夀喜躋堂驛從西極
西清煥(臣劉統勲)
宴接元正元會慶
月館涵和㪺沆瀣
霞箋分韻戛宫商未春琪蕊豐占集(臣陳宏謀)先日銀旛協
氣彰天施地生驪栗上嶽輸川效&KR1208;蒙鄉非其所
有莫能取(臣官保)
(御製)惟德之歸敢弗蘉聞昔伊犂卒艱致(玉舊有鋸痕二道深三寸許聞)
(是凖噶爾所鋸盖欲取而未能致者)際今闢爾竟呈祥溪流恰值堅冰結
(運玉時適河水已凍遂由冰而凂運尢為事半功倍)
石齒先經引鋸鋩六甲徑煩呵護力五丁底費鑿
劖忙温如倏判貞剛脈(臣劉綸)瑟若全離紫翠匡凌
捷轉圜功迥倍璞遄涉遠候纔當崖垠澤裔憑交
遞(臣託庸)屯吏回民共樂將歷塊乍知由勃律指途
俄報度蒲昌入關環琯風從
舜(臣于敏中)到
闕球琳州貢梁歲溯後庚支協洽律隣建子復初陽陳
庭臣曰供包匭(臣王際華)
(御製)庇糓予惟快兆穰韞石徒稱輝泰冒獻琛果見出崑
岡(葉爾羌一帶山皆崑崙支脈也)器因博大琢成甕
用稱輪囷滿挹漿爰進齅人圻瑑妙略侔剞氏&KR1154;
刀良金為攻錯資原利(臣素爾訥)沙謝磨礲屏未妨速
越痕都運輪磑巧逾喀嗎逞雕裝彭亨中穴堪刳
腹(臣蔡新)犖确邊鎪異截肪凹凸飾随材適就縱横
體合度均賞哆箕口徑週迴緣(臣福隆安)帖妥趺承曲
录牀外計以圍尋有半内衡可受石猶強色休瑳
璑玼璊伍(臣程景伊)
(御製)笵匪瓿罍缶甒量瑪瑙那期盛寶露琉璃却勝貯沙
糖雲龍隠見瓊華燦
山水彌綸藻采煌軒帝蓋形符邃古伊祈圓象辨
殊荒逢逢甫覺芝泥吐(臣觀保)矯矯真教碧沼翔觸
儗合膚肌縝密化幾燒尾燄暉芒垂虹雅與無心
類(臣索琳)畏鐵何曾本性忘峯作夏時層蔚綠鱗更
雨後潤浮蒼非烟渾起輝含側(臣金甡)或躍仍依矩
折旁别解䨓紋鋟鬲甗疇倫金彩幻青黃糺兮縵
縵舒英美(臣曹秀先)
(御製)靈也昭昭貴道藏出岫一般容靉靅在田九見勢軒
昂義詮雜說思韓愈
爻系文言闡素王刻畫斐然升筍席規橅魁爾鎮
瑶廊易陶尤異齊民術(臣倪承寬)釋詁咸尋急就章井
汲十犍詩想像坐消幾斛語徊徨丹書漫弆金絲
宅(臣奉寬)退筆虚留翰墨香園客&KR1472;筩輸喻似條支
鳥卵試形相閎深欲陋巵無當(臣劉星煒)特達誰矜邸
有璋較㲄論區終瑣屑採藍剖楚總荒唐考源史
陋陀犁克(臣莊存與)
(御製)典瑞圖登葉爾羌延喜佩寧同獲禹攄忱貢豈比俘
湯四城回部耕桑宴(回部城落雖多總以葉爾羌喀什噶爾和闐阿克蘇四大城統之)
萬里新輿尉候望宿飽士欣炊釡溢屢豐農忭瓦
盆嘗于焉任土趨紛繹(臣吉夢熊)藉此申誠走頡頑筆
室墨瓶湘几右瑛壺璿椀廣筵場式循天馬來馳
皂(臣王杰)狀準紈牛宛服箱赤壁佳遊摹玉局桃源
仙境寫柴桑洗收菡蓞甘膏液(臣毛輝祖)杓挽鸕鷀絳
雪囊盤詠懷任階左磩盂聯明炳
殿東廂鉅材相什更相伯(臣李中簡)
(御製)瑰製載賡宜載颺詎數獨珍傳日下訝看雙珏偶承
光(元玉甕流傳日久至淪作道人菜甕乙丑冬以千金易得貯之承光殿而系以詩但其質不純玉瑑制亦)
(未精工與今時之甕相去奚啻霄壤且瀆山酒海成至見於正史當時取義亦未當也)玢豳精質
還過彼
斑駁頑姿孰友卬刮楖烏容儕伯仲瑕瑜寧止隔
微芒拭塵幸免虀廚溷(臣邊繼祖)縱飲嗤緣酒海狂退
食記殊供掇拾輟耕錄太肆夸張猗與贄鰈供鶼
盛(臣曹文埴)允矣周球夏鼎行足鄙五都評價值矧偕
九牧萃梯航調和兕爵三豳籥(臣金士松)斟酌衢尊四
達莊署欵&KR1101;貞攝提格紀年肇叶未渠央譜芳榴
實多蕃衍(臣彭元瑞)
(御制)惡旨銀鏤戒樂康機事難施笑端木銘詞莫匹憶東
方希珍奕葉蘄永保慎德名言味最長
御製和闐採玉圖(辛夘)
和闐採美玉還成採玉圖撈水出球琳他山攻琢磨(叶)
纏頭採玉嘉無比賚以騰格並以米(回人採玉者賚錢米以示奬勞視所)
(採大小多寡等差之)上供歲貢下私鬻亦弗嚴禁聊聽爾(和闐採玉充貢)
(歲有常例餘亦有私售者雖為禁制然利之所在亦弗深求且良玉仍供内地貨肆之用耳)即今中
華玉頗多追琢其章市肆羅捐金捐珠古有訓其義或
得相同科
御製和闐採玉(壬辰)
和闐採玉春秋貢小者氊包大轝送置郵互遞其事常
亦豈役民致勞衆玉河富産瓊瑶瑛于思掇取久慣經
了知非自璞中出空傳刖足泣楚廷(傳紀卞和獻玉事以玉在璞中包孕)
(未剖人不知其為玉以致刖足若今和闐之玉産自河中回人皆能取之且可預定玉質之高下並無别有石)
(璞包其外人不易知也向作和闐採玉行是以有何曾璞裹之之句)獲玉者賚空弗罰賚
以米布用靡詘何有徵丁采藍溪樂府三歎韋應物米
布原非金帛偶以此纏頭頗竊取大者固難小易藏蘇
揚市鬻翻多有(回城採玉取其歲充職貢不過賜以米布酬勞今南中玉肆所在率多精璆一)
(望知為和闐之産可見回人及往來市儈徇利透漏然仍流通中華可聽之耳)利之所在計所
工奚必一一嚴究窮製噐仍或歸天府擲山不同中之同
︹山海經西山經︺丹水中多白玉是有玉膏其源沸沸
湯湯黃帝食食是饗是生元玉黃帝乃取峚山之
玉榮而投之鐘山之陽瑾瑜之玉為良堅栗精密
濁澤而有光(注濁謂潤厚)五色發作以和柔剛天地鬼
神是食是饗君子服之以禦不祥槐江之山其
上多青雄黃多藏琅玕黃金玉桃水多白玉
嬴母之山其下多青石長留之山多文玉石
章峩之山多瑶碧符惕之山下多金玉騩山
其上多玉而無石天山多金玉有青雄黃泑
山其上多嬰短之玉其陽多瑾瑜之玉其隂多青
雄黃翼望之山多金玉
︹水經注︺于闐南山上多玉石墨山國出玉沙
車有鐵山出青玉屈茨北二百里有山夜則火
光晝日但烟人取此山石灰冶此山鐵恒充三十
六國用蒲昌海地廣千里皆為鹽而剛堅行人
所逕畜産皆布氊卧之握發其下有大鹽方如巨
枕以次相累故蒲昌亦有鹽澤之稱
︹漢書西域傳︺鄯善出玉莎車有鐵山出青玉
子合出玉石于闐多玉石姑墨出銅鐵雌黃
龜兹能鑄冶有鉛山國出鐵難兜有銀銅
鐵
︹張華博物志︺西域硫黃出且彌山去高昌八百里
︹北史西域傳︺高昌出赤鹽味甚美復有白鹽其形
如玉取以為枕貢之中國魏太武討馬耆破之
獲其珍竒異玩譎詭難識之物龜兹饒銅鐵西
北大山中有如膏者流出成川行數里入地狀如
䬾餬甚臭服之髮齒落者更生癘人皆愈疏勒
多銅鐵錫雌黃
︹唐書西域傳︺于闐有玉河國人夜視月光盛處必
得美玉龜兹出黃金
︹宋史外國傳︺于闐有玉一塊重二百三十七觔
︹王延德高昌行紀︺伊州有礪石剖之得賓鐵謂之
喫鐵石金嶺口寶貨所出北庭北山中出碙砂山
中常有烟氣涌起無雲霧至夕光焰若炬火照見
禽鼠皆赤彩
按回部金玉並産而玉石尤良山海經載丹水
中多白玉是玉固有産於水者而于闐玉河載
諸史傳援古証今尤為毗切琛球輦致輝映
上林别有痕都斯坦玉器製作精良痕都斯坦部居
回部之南比因化浹天方得與闐産偕來仰邀
宸賞至於銅鉛所産足儲泉府之源鹽鐵所資取給民
生之用百産滋豐地不愛寶幾與中土比埒即
疆域之遠恢致物宜之畢獻誠非曩代侈陳一
二異物以誇聲教者比矣
欽定皇輿西域圖志卷四十三
欽定皇輿西域圖志卷四十三
土産
準噶爾部
百糓草木之屬
五糓之屬有黍名哈喇塔蘭有高梁名珠古里有
糜名哈喇塔拉有大麥名阿爾拜有小麥名察罕
塔蘭有小豆名布爾察克青稞名同間有稻米不
甚粘名圖魯爾噶有麻名鄂羅遜瓜謂之勾菜謂
之諾衮野韮謂之庫瑪郭爾葱之根大而穗青高
者有二尺其名曰松吉結有小蒜其根甚小苗高
三四寸許其名曰達爾吉爾蒜名薩爾瑪蘇克野
蒜名薩喇納高尺餘色青獨莖頂結小花色深黃
其根有黃白二種食之味淡可以作羹木之有果
者名阿里瑪有松名哈喇默敦有柏名哈爾垓有
桃名沙布多里有李名扎納斯達有蒲萄名烏珠
木美者可釀酒木之似枸杞而實正黃者曰齊齊
爾噶納亦可食木之無果者有榆名額稜默敦有
桑名珠珠瑪有柳名布爾噶蘇有楊名烏里雅蘇
葉不甚垂其榦可屈為肉槽剡為舟楫有樹名胡
遜形如樺其方苞可為木椀其油可以然燈又有
樹曰察爾察形似山茶取其葉可以供飲彼中以
之代茶荈其根上旁出之苞可取以為木椀其草
之名則識之者罕有烏蘭竒竒克者草本高三五
尺不等葉形尖細有微毛花五瓣圓寸許色有深
紅淺紅二種以四月開七月落有沙拉竒竒克者
三種一如内地之虞美人一如金蓮花一如小黃
菊花有察罕竒竒克者花五瓣色白葉小而圓本
可高尺餘有庫克竒竒克者色綠花狀如梅有哈
喇庫克竒竒克者色深碧有數種或似野菊或似
翠翹有曰哈特者高三四尺葉小圓而頭岐花五
瓣小如豆其色白結小實如枸杞色紅黑其味酸
阿魏名星恭出天山麓根株獨立枝葉如盖臭氣
逼人生取其汁熬膏有羊刺草上生刺蜜味甚甘
美
︹山海經北山經︺潘侯之山其上多松柏其下多榛
楛敦薨之山其上多椶柟其下多茈草北嶽
之山多枳棘剛木北單之山多葱韭
︹漢書西域傳︺烏孫多松樠
︹唐書回鶻傳︺堅昆國稼有禾粟大小麥青稞步磑
以為麵糜穄以三月種九月穫以飯以釀酒而無
果蔬木松樺榆柳蒲松高者仰射不能及顛而樺
尤多︹西域傳︺笯赤建國地沃宜稼多蒲萄
︹五代史四裔傳︺回鶻其地宜白麥青䴹麥黃麻葱
韭胡荽
按準部不乏泉甘土肥性宜生植之地是以百
糓園蔬之屬幾於無物不有惜其逐水草事畜
牧未能物土之宜而布其利耳今烏魯木齊伊
犂諸處耕屯日闢種藝日饒可知天施地生之
故不限方隅而曩者準疆風物固地有遺利者
歟
羽毛鱗介之屬
鳥之屬有鶴名岑有鷹名哈爾察該有鷂名豁爾
有鵰名布爾古特有鴈名喀倫有鷺名渾間亦有
孔雀名託古斯其小者則燕名哈拉岱雀名博克
碩爾噶鴉名克哷鵲名沙札該雞名塔竒雅雉名
郭爾郭特味肥而鮮鴨名遜有鳥焉形如雉色黑
尾白班赤睛黃纈名鷟鸑爾其獸則有虎名巴爾
有豹名伊爾畢斯有犀名薩爾魯克有熊名哈喇
古囉蘇有牛名烏克爾有兕名布拉古囉蘇多鹿
麞鹿名布古麞名庫德里及馬名摩林驘名羅薩
驢名額爾集根駱駝名特們之屬有羚羊名布空
盤羊名烏呼勒拉山羊名伊滿盤羊之形甚肥碩
山羊之皮甚堅靭可為弓把猪名噶海蹄多白狗
名諾海形絶小免名洮賚狐名烏尼狼名綽諾大
者毛長三四寸貓名蜜大者重二三十觔獺名塔
爾巴噶毛色青伊犂産者佳有田鼠名呼魯郭納
貂鼠名布拉罕灰鼠名克哷穆銀鼠名烏音猿名
薩爾瑪沁魚之種類與中土異其無鱗者謂之竒
勒必長丈餘者謂之圖魯俱出額爾齊斯郭勒長
一二尺有通骨嘴甚長而無刺者名曰易里木長
二三尺腹甚扁而闊多腴者名曰納和又有呼爾
布百竒里兩種俱大魚之類也蛇名謨該多生水
中有渾身金點者蝦名哈畢爾噶和羅垓蟆名謨
勒克衣蛤名哈卜濟噶蘇蝦及蟆蛤之屬不以供
饌鼈名雅蘇台謨勒克伊龜名拉克謨勒克伊有
七八種其最貴者大如拳色如金甲如鋸爪如鈎
能緣木
御製鷟鸑爾詩(有序癸未)
尚書阿桂還自伊犂以所獲鷟鸑爾鳥進色正黝尾
中散白點如雪糝赤睛黃匡翎戢戢駢半雉扇然詢
其名既無義可索或請按鳥譜近似者當之予曰否
否昔夏后羽毛作貢厪中土職方恒産厥後吉光生
翠又不越嶺表炎洲而止且名率侈艷弗深考乃者
新域既屯既城綏遠所徵繄誌實是賴則思曩者剡
笴之雄風紀今時鳴岐之雅則不其韙乎爰仍其名
命郎世寧為之圖而系以詩
鷟鸑爾何出伊犂沙水潯戍還因致此鳥譜絶難尋項
背如鶹雉間關學戴鵀白斑黑尾點黃暈赤睛深忽得
羾京闕能無憶故林聊將紀殊域非是寶珍禽
御製俊鶻驄歌(戊寅)
烏良海獻胡青驄天閑牧養經再冬本是俊骨易調習
今來備駕秋圍中左旋右抽盡如意發小殪大皆從容
一馳疊獲鹿曰兩再馳更斃狐之封千二百騎所共覩
無此此輩惟面從致力可息佳名賜亦不啻力德並同
︹山海經北山經︺潘侯之山有獸焉其狀如牛而四
節生毛名曰旄牛大咸之山有蛇其毛如彘豪
其音如鼓柝敦薨之水其中多赤鮭其獸多兕
旄牛其鳥多鳲鳩少咸之山有獸焉其狀如牛
而赤身人面馬足名曰窫窳其音如嬰兒是食人
敦水多䰽䰽之魚食之殺人懷澤之水其中
多䲃魚其狀如鯉而雞足食之已疣有獸焉其狀如
犬而人面善投見人則笑其名山&KR0968;其行如風見
則天下大風諸懷之水多鮨魚魚身而犬首其
音如嬰兒食之已狂囂水有蛇一首兩身名曰
肥遺熊差之山多馬北鮮之山多馬隄山
多馬有獸焉其狀如豹而文首名曰狕隄水中
多龍龜
按山海經所載羽毛鱗介諸屬率多竒誕以今
証古核實為難存之以見流傳之舊文人或詭
華詞非身履目睹其誤於紀載之沿訛者不少
耳
︹漢書西域傳︺烏孫國多馬富人至四五千匹
︹後漢書西域傳︺蒲類國有牛馬駱駝羊畜出好馬
︹唐書突厥傳︺始虜未叛嗚鵽羣飛入塞吏曰所謂
突厥雀者南飛胡必至︹回鶻傳︺畜多大足羊堅
昆國畜馬至壯大以善鬭者為頭馬其獸有野馬
骨咄黃羊羱羝鹿黑尾者似麞尾大而黑魚有蔑
者長七八尺莫痕者無骨口出頤下鳥雁鶩烏鵲
鷹隼︹西域傳︺石國多良馬
︹五代史四裔傳︺回鶻出犛牛綠野馬獨峰駝白貂
鼠羚羊角罽㲲騊駼之革
︹裴矩西域圖記︺其馬騮馬烏馬多赤耳黃馬赤馬
多黑耳惟耳色别自餘毛色與常馬不異
金石珍寶之屬
金名阿勒坦銀名孟固銅名化斯鐵名特穆爾錫
名圖固勒噶鉛名和爾郭勒津五金之中多銅鐵
錫鉛少黃金白銀其鐵最良産硫黃名庫爾及&KR1288;
硝名察罕碩壘鹽名達布蘇有赤白二種大者如
枕堅者如石石名赤堆沙磧之中多産五色石子
大者如拳小者如梧子光瑩可愛玉名哈斯色多
青碧不如和闐遠甚其餘珍竒之物亦罕聞焉
︹山海經北山經︺潘侯之山其陽多玉其隂多鐵
大咸之山其下多玉少咸之山多青碧渾夕
之山多銅玉
︹北史西域傳︺悦般國南界有大山山傍石皆燋鎔
流地數十里乃凝堅人取以為藥即石硫黃也
︹唐書回鶻傳︺堅昆國有金鐵錫每雨俗必得鐵號
迦沙為兵絶犀利︹西域傳︺石國生瑟瑟
︹文獻通考︺回紇出玉碙砂金鋼鑽紅鹽
按古稱悦般國産石硫黃回紇出碙砂考字書
無碙字疑即&KR1288;砂&KR1288;砂本出北庭山中亦名北
庭砂本草又云石硫黃一名黃&KR1288;砂︹隋西域圖
記︺亦云白山出碙砂則所謂碙砂者或即今硫
黃未可知也至如史傳所載金玉瑟瑟之屬今
之準部不少概見惟多産鐵錫則古今地理衰
旺有不可一概論者
回部
百穀草木之屬
回部土地肥瘠不一五穀之種大抵稻米為少名
固倫特餘如黍名塔哩克稷名克資勒庫納克高
粱名圖布喇巴什庫納克麥名布赫岱青稞名阿
爾帕無所不有豆有豌豆名阿克普爾察克扁豆
名羅布雅小豆名納呼圖菉豆名瑪實麻名琨珠
特有黑白黃三種瓜名喀衮西瓜名塔爾布斯大
者重四五十觔甜瓜名塔特里克喀衮小而脆茄
名帕廷干瓠名阿實喀巴克紅蘿蔔名則爾達克
白蘿蔔名察木古爾菜名格咱克有野葱名闢雅
資黃芽韮名庫爾德秦椒名塔里瑪穆爾魯楚胡
椒名木爾楚薑名贊濟必勒樹之有果者石榴名
阿納爾蘋果名阿勒瑪木瓜名必喜梨名那什巴
第櫻桃名哲訥斯台杏名額魯克柿名阿拉瓦莫
濟特核桃名揚阿克李子名愛納魯蒲萄長者名
薩伊必圓者名裕租木别有綠色者味倍甘無核
截條栽地而生布哈爾部種也名竒石蜜食桃名
密惕薩沙布托里棗名竒蘭其桑椹實大而味厚
名裕珠瑪可佐粮儲無子者名沙圖特無果之樹
則榆名喀喇雅阿特槐名圖呼瑪克柳名喀拉薩
斡特大葉楊名喀喇特哷克有小葉楊枝附榦直
上不旁出最堅靭名之曰蘇斡巴達爾塔喇克松
名喀楚喇柏名喀爾該桐名圖呼喇克花草之形
似内地者如玫瑰名古里蘇魯克吉祥草名訥爾
格斯小雞冠名塔吉和喇斯大蜀葵名拉列古勒
千日紅名古里雅蘇曼鳳仙名赫納向日葵名阿
卜塔卜帕喇斯狗尾花名喀摩楚古勒有草焉沿
地蔓為藤花紅白子細而扁圓可煑食亦可飼馬
其名曰葉斯穆克有草實如繭中絲如細纑名為
克頗斯國人取織以為布
御製竒石蜜食(癸未)
回語綠蒲萄之名也凡蒲萄皆有子此獨無子截條
植地而生回中古亦無此種云數百年前自布哈爾
始得之布哈爾去葉爾羌西又數千里前年命取根
移植禁苑今成活結實詩以紀事
服食明垂貢旅獒苑中初熟綠蒲萄昔同目宿原有子
(中國蒲萄相傳種來自西域然皆有子者)此便離支寧比高(魏文帝詔南方龍眼荔枝寧比)
(西國蒲萄石蜜石蜜之音頗近回語豈當時亦曾見此耶)廣志徒傳三種色(廣志云蒲萄有)
(黃白黑三種)燕歌休詡一杯豪竒石(讀作平聲)蜜食賓方物慎德
那辭乾惕勞
枝葉蟬封獻者同碧琉璃顆獨中空采條移植上林茂
結實頒餐造物功欲笑醱醅歌太白直疑崖蜜詠坡翁
本來無子根何託雞卵誰先辨豈窮
御製阿克蘇桑椹熟因成八韻詠事(甲申)
嫩條阿克蘇(讀如素音)初移結實仍當夏五時食黮殊方還
獻黮曰梔爾雅詎為梔祇傳烏白原恒有訝見丹紅實
出竒詭異寧同尺以計(神異經東方有桑椹長三尺五寸)碩魁真比寸
猶欺迎眸磊落誠軒意可口甘芳孰朵頤鮮進
鳳闈欣遠奠熟頒鷺序沐恩滋銜殘漫擬櫻桃誚解熱奚
勞甘蔗隨分賜莫將容易看洸洸曾用濟王師(我師平回部時)
(所過桑椹豐穟廿美遠踰腹地營中恒佐軍食士卒采摘風戾兼足資糗糒之儲至今傳為盛事)
︹山海經西山經︺崇吾之山有木焉圓葉而白柎赤
華而黑理其實如枳不周之山爰有嘉果其實
如桃其葉如棗黃華而赤柎峚山其上多丹木
圓葉而赤莖黃花而赤實槐隂之山其陽多丹
粟其隂多榣木崑崙之邱有木焉其狀如棠黃
花赤實其味如李而無核名曰沙棠有草焉名曰
薲草其狀如葵其味如葱符惕之山其上多㯶
柟
︹水經注︺西河舊事葱嶺其山高大上生葱故曰葱
嶺墨山國多葭葦檉柳胡桐白草
︹漢書西域傳︺鄯善地沙鹵仰穀旁國多葭葦檉柳
胡桐白草且末有蒲萄諸果難兜種五糓蒲
萄諸果渠梨種五糓與中國同時熟
︹後漢書西域傳︺西夜生白草有毒
︹北史西域傳︺于闐土宜五糓桑麻高昌穀麥一
歲再熟多五果又饒漆有草名羊刺其上生蜜而
味甚佳多蒲萄酒焉耆糓有稻粟菽麥有蒲葦
龜兹出安息香疏勒土多稻粟菽麥朱居
國有麥多林果
︹唐書西域傳︺高昌土沃麥禾皆再熟有草名白疊
擷花可織為布焉耆土宜黍蒲萄龜兹土宜
麻麥秔稻蒲萄
︹宋史外國傳︺龜兹有米麥瓜果
︹王延德高昌行紀︺伊州生胡桐樹經雨即生胡桐
律地産五糓惟無蕎麥多美草不生花
︹明史西域傳︺柳城四面皆田園流水環繞樹木隂
翳土宜穄麥豆麻有桃李棗瓜胡蘆之屬而蒲萄
最多小而甘無核名鎖子蒲萄于闐桑麻黍禾
宛然中土
按回部五糓中稻米絶少而史傳所載焉耆疏
勒之屬則稱其多稻似不相合抑有其種者不
盡布其利歟更以回部旁國推之北史載漕國
多稻米唐書載中天竺稻歲四熟摩揭陀有異
稻巨粒悉立糓宜秔稻越底延多稻米文獻通
考載烏萇豐稻麥可知外域不絶秔稻之種或
舉其僅見者書之至其常産則黍稷粟高粱之
屬為厥土之宜矣明史載鎖子蒲萄甘小無核
即今之竒石蜜食回部於數百年前傳布哈爾
種在明代固當有之耳
羽毛鱗介之屬
回部之鳥鵰名布爾古特海青名喀爾察海免鶻
名伊特勒古鷹名鶻斯寒雅名塔哈納克雁名噶
斯多鸛而少鶴鸛名哈爾噶鶴名琿水鵓鴣亦巢
於木名克克庫克鸚鵡曰沙圖提雉名克爾果爾
班鳩之羽五色陸離名帕哈達克鵲之大者幾如
雁名薩克則干燕名哈爾魯阿特雀名阿克庫徹
喀徹俱巢於室及濱水之岸他如畫眉名布勒布
勒百靈名托爾海倒掛名伊資哈克鷃鶉名伯德
訥鴿名喀布特爾雞名圖赫依皆木棲鴨名鶚爾
德克鵝名阿克阿斯水禽則鵁鶄名阿克烏喀爾
鷺名烏喀爾水鴉名喀爾噶其獸則熊名愛伊克
虎名約勒巴爾斯豹名伊勒必斯犛牛名喀拉犀
名葉克沙赫馬名阿特驘名喀齊爾驢名額伊沙
克駱駝名圖噶盤羊名固勒札山羊牡名特克牝
名阿楚庫黃羊名哲楞羱羊名布爾喀克鹿名布
輝牝鹿名瑪喇勒獐名伊勒巴遜狼名貝哩狐名
圖勒齊貍名摩倫豕名通烏斯貓名穆舒克狗名
伊特免名托什干鼠名薩特堪灰鼠名題音銀鼠
名阿爾斯貂鼠名布勒罕娑羅鼠名蘇勒遜獺名
喀瑪蛇名伊蘭有無鱗之魚焉口甚圓身微扁大
者七八尺小者六七尺其名魯赫依龜名克里雅
爾有文蛤名帕哈察訥格蝦蟆名帕喀野蠶名闢
里雅庫爾圖牛馬驢羊諸畜生札達焉大可如拳
色或黃或白或如鸚哥嘴者為最貴其堅如石在
蛇腹者尤良牲畜有札達則漸羸瘦久則死以生
剖得者為靈彼俗祈雨以札達石浸水中咒之輒
有驗其人遂名為札達齊
︹山海經西山經︺崇吾之山有獸焉其狀如禺而豹
文虎臂而善投名曰舉父有鳥焉其狀如鳬而一
翼一目相得乃飛名曰蠻蠻見則天下大水自
峚山至于鍾山是多竒鳥怪獸竒魚皆異物焉
觀水多文鰩魚狀如鯉魚魚身而鳥翼蒼文而白
首常行西海遊於東海以夜飛其音如鸞雞其味
酸甘食之已狂見則天下大穰邱時之水其中
多蠃母崐崙之邱有獸焉其狀如羊而四角名
曰土螻是食人有鳥焉其狀如蜂大如鴛鴦名曰
欽原蠚鳥獸則死蠚木則枯有鳥焉名曰鶉鳥是
司帝之百服桃水多䱻魚其狀如蛇而四足是
食魚玉山有獸焉其狀如犬而豹文其角如牛
其名曰狡其音如吠犬見則其國大穰有鳥焉其
狀如翟而赤名胜遇是食魚其音如錄長留之
山其獸皆文尾其鳥皆文首章峩之山有獸焉
其狀如赤豹五尾一角其音如擊石其名如(當作曰)
猙有鳥焉其狀如鶴一足赤文青質而白喙名曰
畢方其鳴自呌也見則其邑有譌火隂山濁浴
之水其中多文貝有獸焉其狀如狸而白首名曰
天狗其音如榴榴可以禦凶三危之山有獸焉
其狀如牛白身四角其毫如披蓑其名曰□□是
食人有鳥焉一首而三身其狀如&KR2253;其名曰鴟
騩山下多積蛇翼望之山有獸焉其狀如狸一
目而三尾名曰讙其音如□百聲(注言其能作百種物聲也或曰)
(□百獸名)是可以禦凶服之已癉有鳥焉其狀如烏三
首六尾而善笑名曰鵸䳜服之使人不厭又可以
禦凶
︹漢書西域傳︺鄯善有驢馬多槖它焉耆近海水
多魚
︹北史西域傳︺于闐有好馬駞騾焉耆畜有駞馬
養蠶不以為絲惟充綿纊有魚鹽之饒龜兹出
□皮良馬犎牛等多孔雀羣飛山谷間人取而食
之孳乳如雞鶩其王家恒有千餘隻云
︹唐書西域傳︺高昌狗高六寸長尺能曳馬銜燭云
出拂林于闐鼠大如蝟色類金出入羣鼠為從
初無桑蠶丐鄰國不肯出其王即求婚許之將迎
乃告曰國無帛可持蠶自為衣女聞置蠶帽絮中
關守不敢驗自是始有蠶女刻石約無殺蠶蛾飛
盡得治繭焉耆國有魚鹽利
︹宋王延德高昌行紀︺伊州有羊尾大而不能走尾
重者三觔小者一觔肉如熊白而甚美貴人食馬
餘食羊及鳬雁出貂鼠地多馬王及王后太子各
養馬放牧平川中彌亘百餘里以毛色分别為羣
莫知其數北庭川長廣數千里鷹鷂鵰鶻之所生
砂鼠大如䨲鷙禽捕食之善馬直絹一匹駑馬充
食纔直一丈
︹明史西域傳︺柳城畜有牛羊馬駝
按回部飛走諸族雖繁其大槩亦不離乎中土
惟無鱗之魚内地罕聞而準部回部則皆有之
至如牛馬生札達陶宗儀輟耕錄作鮓答如牛
黃狗寶之類理非竒異也宋犖筠廊筆記亦載
此物可治竒疾難名者然則札達不但産於回
中雖内地亦聞有之耳
金石珍寶之屬
回部所産五金有黃金名阿勒屯白金名庫穆什
紅銅名蜜斯黃銅名圖特而無青銅有鉛名庫爾
阿遜鐵名圖摩爾錫不多産名喀里葉又有水銀
名斯瑪卜&KR1288;砂名察爾克庫蜜硫黃名古古爾圖
硝名碩喇&KR1288;砂硫黃産天山中天山為準部南
屏回部北屏故準回兩部皆有之玉名哈什産和
闐南山者為最良河出山中為玉河有紺黃青碧
元白數色小者如拳大者如枕因名其河為哈什
庫勒土爾番北山高崖下白石成堆似玉狀若人
骨文縷明析顔色光潤質輕脆而不可握相傳為
羅漢靈骨以近似名之而實非也鹽名圖斯白者
如玉赤者如朱堅者似石亦有金鋼鑽名阿勒瑪
斯百鍊不消可以切玉
御製和闐玉(己夘)
和闐昔于闐出玉素所稱不知何以出今乃悉情形石
藴山含輝耳食傳書生其實産於水在石亦浪名未治
斯為璞卞和識其精設云隔石識怪幻乃不經回域定
全部和闐駐我兵其河人常至隨取皆瑶瓊驛致貢天
閶瑟若孚勝呈瓌寳固匪求方物亦可聽在彼乃恒有何
關王道貞璠璵云於魯珵珩云於荆今胡不見出紀載誰
果誠博物折中理祛惑期可徵永言識顛末詎貴摛詞英
御製賦得和闐玉(庚辰)
玉隴(和闐六城之一)宛其玉珍賢詎此珍攄誠底方物慎德幸
咸賓却納非柔遠分頒庸展親葆光驗垂草瑞色現浮
筠如琢良工命匪求給事巡設將擬堯擲仍覺愧先民
御製和闐採玉行(丁亥)
和闐昔于闐音訛傳致差今之和闐惟採玉昔之于闐
乃採花採花信無用太白寓意蜚詞華採玉供追琢琅
玕豈歎埋泥沙然玉亦有别碔砆貌似寧足誇和闐採
玉人抱玉出水涯何曾璞裹之不掩瑜與瑕刖足之語
本荒誕千秋紀載百無一實真堪嗟
御製玉甕聯句(有序庚寅)
金應穰占鳳律韶華載啓玉徵德産龍章懷質初呈
將垂紀實之文用叶臚聲之唱粤自崑邱衍脈闐嶺
儲精謝氊包席裹於當時不辱西濛之豪敓抒山元
水蒼於此日留充東序之正供痕璺猶存界道微分
鋸齒輪囷不改挽輸直壓船脣三河滑碾冰匳詎費
萬牛回首四部囏攻水磨漫勞重繭生脛因兹度彼
良工斷手須廿年以竢爾乃資乎利器匠心甫六載
而竣(此甕初付工琢按常時寳砂&KR4259;石磨治法計之須二十年乃得蔵事玉人有請用秦中所産鋼)
(片雕鏤者試之殊利捷自癸未冬迄己丑長至月閱六年而成程工省十之七)陋紀獻䜌鼎
之&KR1102;然難名法物矜燕珤魯璠之瑟若曷副嘉稱然
而數典云遥傳觀自近瑪瑙哆言巨麗玫瑰讕語晶
瑩殷商亦祗獲三朡炎漢乃空求六璽謏聞未離乎
鼠朴真氣或晦於虹藏越考有元當至正之間相傳
酒海艷瀆山之製覆廣寒而作鎮凌瓊島以標竒從
官咱馬排筵翻匙惠徧衛士質孫備服立仗儀崇轉
流竟落叢祠虀蓄徒淹十斛薰沐旋登員嶠檀施特
畀千金相其麤礦留餘得地已圖臻瑞應對此礱鋟
具美交光尤契嫓援神雲海沿周范之紋襄炭下觀
泰壹山龍發虞裳之彩銜輝旁燭槫桑腹圍量九一
而更贏軒管適符生數面徑參二五而皆合箕籌還
協全規矧夫序屆上章國慶剛逢周甲支臨引達
慈歡早洽先辛初元酺讌爰開百執羣斟露液三節(田家)
(占正月初三日為上正三節)祥霙肇布九農喜浹穀精十幹輪初
(是日甲申)第盤盂而品推甲觀一春告協(立春前三日)鐫琬琰
而質叶申堅敷和則韻押七陽聯宿則躔週四舍期
爾吟成特達亦曰惟儒是珍顧予句郤譁囂詎云昭
德之至也哉
(御製)竒物大蒙久秘藏飛來不翼羾天閶象山瓌寶應時
顯(産此玉在葉爾羌西南之間爾山闢爾者回語謂象也)
麟閣
鴻勲邁古揚五譯遂通蔥嶺道三河直抵玉州疆風郵
上奏徵諸實(臣尹繼善)星使遥臨審厥詳剏制六年工
尚象觀成
萬夀喜躋堂驛從西極
西清煥(臣劉統勲)
宴接元正元會慶
月館涵和㪺沆瀣
霞箋分韻戛宫商未春琪蕊豐占集(臣陳宏謀)先日銀旛協
氣彰天施地生驪栗上嶽輸川效&KR1208;蒙鄉非其所
有莫能取(臣官保)
(御製)惟德之歸敢弗蘉聞昔伊犂卒艱致(玉舊有鋸痕二道深三寸許聞)
(是凖噶爾所鋸盖欲取而未能致者)際今闢爾竟呈祥溪流恰值堅冰結
(運玉時適河水已凍遂由冰而凂運尢為事半功倍)
石齒先經引鋸鋩六甲徑煩呵護力五丁底費鑿
劖忙温如倏判貞剛脈(臣劉綸)瑟若全離紫翠匡凌
捷轉圜功迥倍璞遄涉遠候纔當崖垠澤裔憑交
遞(臣託庸)屯吏回民共樂將歷塊乍知由勃律指途
俄報度蒲昌入關環琯風從
舜(臣于敏中)到
闕球琳州貢梁歲溯後庚支協洽律隣建子復初陽陳
庭臣曰供包匭(臣王際華)
(御製)庇糓予惟快兆穰韞石徒稱輝泰冒獻琛果見出崑
岡(葉爾羌一帶山皆崑崙支脈也)器因博大琢成甕
用稱輪囷滿挹漿爰進齅人圻瑑妙略侔剞氏&KR1154;
刀良金為攻錯資原利(臣素爾訥)沙謝磨礲屏未妨速
越痕都運輪磑巧逾喀嗎逞雕裝彭亨中穴堪刳
腹(臣蔡新)犖确邊鎪異截肪凹凸飾随材適就縱横
體合度均賞哆箕口徑週迴緣(臣福隆安)帖妥趺承曲
录牀外計以圍尋有半内衡可受石猶強色休瑳
璑玼璊伍(臣程景伊)
(御製)笵匪瓿罍缶甒量瑪瑙那期盛寶露琉璃却勝貯沙
糖雲龍隠見瓊華燦
山水彌綸藻采煌軒帝蓋形符邃古伊祈圓象辨
殊荒逢逢甫覺芝泥吐(臣觀保)矯矯真教碧沼翔觸
儗合膚肌縝密化幾燒尾燄暉芒垂虹雅與無心
類(臣索琳)畏鐵何曾本性忘峯作夏時層蔚綠鱗更
雨後潤浮蒼非烟渾起輝含側(臣金甡)或躍仍依矩
折旁别解䨓紋鋟鬲甗疇倫金彩幻青黃糺兮縵
縵舒英美(臣曹秀先)
(御製)靈也昭昭貴道藏出岫一般容靉靅在田九見勢軒
昂義詮雜說思韓愈
爻系文言闡素王刻畫斐然升筍席規橅魁爾鎮
瑶廊易陶尤異齊民術(臣倪承寬)釋詁咸尋急就章井
汲十犍詩想像坐消幾斛語徊徨丹書漫弆金絲
宅(臣奉寬)退筆虚留翰墨香園客&KR1472;筩輸喻似條支
鳥卵試形相閎深欲陋巵無當(臣劉星煒)特達誰矜邸
有璋較㲄論區終瑣屑採藍剖楚總荒唐考源史
陋陀犁克(臣莊存與)
(御製)典瑞圖登葉爾羌延喜佩寧同獲禹攄忱貢豈比俘
湯四城回部耕桑宴(回部城落雖多總以葉爾羌喀什噶爾和闐阿克蘇四大城統之)
萬里新輿尉候望宿飽士欣炊釡溢屢豐農忭瓦
盆嘗于焉任土趨紛繹(臣吉夢熊)藉此申誠走頡頑筆
室墨瓶湘几右瑛壺璿椀廣筵場式循天馬來馳
皂(臣王杰)狀準紈牛宛服箱赤壁佳遊摹玉局桃源
仙境寫柴桑洗收菡蓞甘膏液(臣毛輝祖)杓挽鸕鷀絳
雪囊盤詠懷任階左磩盂聯明炳
殿東廂鉅材相什更相伯(臣李中簡)
(御製)瑰製載賡宜載颺詎數獨珍傳日下訝看雙珏偶承
光(元玉甕流傳日久至淪作道人菜甕乙丑冬以千金易得貯之承光殿而系以詩但其質不純玉瑑制亦)
(未精工與今時之甕相去奚啻霄壤且瀆山酒海成至見於正史當時取義亦未當也)玢豳精質
還過彼
斑駁頑姿孰友卬刮楖烏容儕伯仲瑕瑜寧止隔
微芒拭塵幸免虀廚溷(臣邊繼祖)縱飲嗤緣酒海狂退
食記殊供掇拾輟耕錄太肆夸張猗與贄鰈供鶼
盛(臣曹文埴)允矣周球夏鼎行足鄙五都評價值矧偕
九牧萃梯航調和兕爵三豳籥(臣金士松)斟酌衢尊四
達莊署欵&KR1101;貞攝提格紀年肇叶未渠央譜芳榴
實多蕃衍(臣彭元瑞)
(御制)惡旨銀鏤戒樂康機事難施笑端木銘詞莫匹憶東
方希珍奕葉蘄永保慎德名言味最長
御製和闐採玉圖(辛夘)
和闐採美玉還成採玉圖撈水出球琳他山攻琢磨(叶)
纏頭採玉嘉無比賚以騰格並以米(回人採玉者賚錢米以示奬勞視所)
(採大小多寡等差之)上供歲貢下私鬻亦弗嚴禁聊聽爾(和闐採玉充貢)
(歲有常例餘亦有私售者雖為禁制然利之所在亦弗深求且良玉仍供内地貨肆之用耳)即今中
華玉頗多追琢其章市肆羅捐金捐珠古有訓其義或
得相同科
御製和闐採玉(壬辰)
和闐採玉春秋貢小者氊包大轝送置郵互遞其事常
亦豈役民致勞衆玉河富産瓊瑶瑛于思掇取久慣經
了知非自璞中出空傳刖足泣楚廷(傳紀卞和獻玉事以玉在璞中包孕)
(未剖人不知其為玉以致刖足若今和闐之玉産自河中回人皆能取之且可預定玉質之高下並無别有石)
(璞包其外人不易知也向作和闐採玉行是以有何曾璞裹之之句)獲玉者賚空弗罰賚
以米布用靡詘何有徵丁采藍溪樂府三歎韋應物米
布原非金帛偶以此纏頭頗竊取大者固難小易藏蘇
揚市鬻翻多有(回城採玉取其歲充職貢不過賜以米布酬勞今南中玉肆所在率多精璆一)
(望知為和闐之産可見回人及往來市儈徇利透漏然仍流通中華可聽之耳)利之所在計所
工奚必一一嚴究窮製噐仍或歸天府擲山不同中之同
︹山海經西山經︺丹水中多白玉是有玉膏其源沸沸
湯湯黃帝食食是饗是生元玉黃帝乃取峚山之
玉榮而投之鐘山之陽瑾瑜之玉為良堅栗精密
濁澤而有光(注濁謂潤厚)五色發作以和柔剛天地鬼
神是食是饗君子服之以禦不祥槐江之山其
上多青雄黃多藏琅玕黃金玉桃水多白玉
嬴母之山其下多青石長留之山多文玉石
章峩之山多瑶碧符惕之山下多金玉騩山
其上多玉而無石天山多金玉有青雄黃泑
山其上多嬰短之玉其陽多瑾瑜之玉其隂多青
雄黃翼望之山多金玉
︹水經注︺于闐南山上多玉石墨山國出玉沙
車有鐵山出青玉屈茨北二百里有山夜則火
光晝日但烟人取此山石灰冶此山鐵恒充三十
六國用蒲昌海地廣千里皆為鹽而剛堅行人
所逕畜産皆布氊卧之握發其下有大鹽方如巨
枕以次相累故蒲昌亦有鹽澤之稱
︹漢書西域傳︺鄯善出玉莎車有鐵山出青玉
子合出玉石于闐多玉石姑墨出銅鐵雌黃
龜兹能鑄冶有鉛山國出鐵難兜有銀銅
鐵
︹張華博物志︺西域硫黃出且彌山去高昌八百里
︹北史西域傳︺高昌出赤鹽味甚美復有白鹽其形
如玉取以為枕貢之中國魏太武討馬耆破之
獲其珍竒異玩譎詭難識之物龜兹饒銅鐵西
北大山中有如膏者流出成川行數里入地狀如
䬾餬甚臭服之髮齒落者更生癘人皆愈疏勒
多銅鐵錫雌黃
︹唐書西域傳︺于闐有玉河國人夜視月光盛處必
得美玉龜兹出黃金
︹宋史外國傳︺于闐有玉一塊重二百三十七觔
︹王延德高昌行紀︺伊州有礪石剖之得賓鐵謂之
喫鐵石金嶺口寶貨所出北庭北山中出碙砂山
中常有烟氣涌起無雲霧至夕光焰若炬火照見
禽鼠皆赤彩
按回部金玉並産而玉石尤良山海經載丹水
中多白玉是玉固有産於水者而于闐玉河載
諸史傳援古証今尤為毗切琛球輦致輝映
上林别有痕都斯坦玉器製作精良痕都斯坦部居
回部之南比因化浹天方得與闐産偕來仰邀
宸賞至於銅鉛所産足儲泉府之源鹽鐵所資取給民
生之用百産滋豐地不愛寶幾與中土比埒即
疆域之遠恢致物宜之畢獻誠非曩代侈陳一
二異物以誇聲教者比矣
欽定皇輿西域圖志卷四十三
