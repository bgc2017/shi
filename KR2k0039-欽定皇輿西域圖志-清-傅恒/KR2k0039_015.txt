欽定皇輿西域圖志卷十五目錄
疆域八(天山南路二)
哈喇沙爾屬
哈喇沙爾
烏沙克塔勒
察罕通格
楚輝
塔噶爾齊
特伯勒古
碩爾楚克
博爾海
哈勒噶阿璊
庫隴勒
車爾楚
策特爾
英噶薩爾
玉古爾
鄂頗爾
庫車屬(兼轄沙雅爾)
庫車
阿巴特
托和鼐
常格
哈喇阿薩爾
裕赤哈喇
阿勒玉蘇布
嬴和
逹烏圖
庫克體騫
哈魯納斯
特勒伯
額什克巴什
特集克
竒里什
沙雅爾
托伊博羅多
塔里木
塔木根庫勒
喀伊木阿塔
坡斯
查盤
哈爾噶齊
庫克布葉
葉勒阿里克
葉伊勒干
布古斯孔郭爾郭
欽定皇輿西域圖志卷十五目錄
欽定皇輿西域圖志卷十五目錄
疆域八(天山南路二)
哈喇沙爾屬
哈喇沙爾
烏沙克塔勒
察罕通格
楚輝
塔噶爾齊
特伯勒古
碩爾楚克
博爾海
哈勒噶阿璊
庫隴勒
車爾楚
策特爾
英噶薩爾
玉古爾
鄂頗爾
庫車屬(兼轄沙雅爾)
庫車
阿巴特
托和鼐
常格
哈喇阿薩爾
裕赤哈喇
阿勒玉蘇布
嬴和
逹烏圖
庫克體騫
哈魯納斯
特勒伯
額什克巴什
特集克
竒里什
沙雅爾
托伊博羅多
塔里木
塔木根庫勒
喀伊木阿塔
坡斯
查盤
哈爾噶齊
庫克布葉
葉勒阿里克
葉伊勒干
布古斯孔郭爾郭
欽定皇輿西域圖志卷十五目錄
欽定皇輿西域圖志卷十五
疆域八
天山南路二
哈喇沙爾屬東至烏沙克塔勒出蘇巴什塔克口
東南至察罕通格出納林竒喇塔克口接闢展界
西至第納爾郭勒接庫車界北至天山踰山接安
西北路迪化州昌吉綏来縣界南踰沙山至羅布
淖爾
哈喇沙爾
哈喇沙爾在闢展西一千六百里踰哈喇烏蘇至
其地距京師九千一百里有舊城二一在海都郭
勒西十里一在海都郭勒西南二十里久廢今移
建新城於哈喇沙爾周一里五分土田肥沃魚鹽
蒲葦之饒甲於他處為古焉耆國地
︹漢書西域傳︺焉耆國王治員渠城西南至都護治
所四百里南至尉犂百里北與烏孫接近海水多
魚焉耆國近匈奴叛殺都護但欽莽不能討天鳳
二年遣五威將王駿等將莎車龜兹兵七千餘人
分為數部入焉耆焉耆伏兵要遮駿及姑墨尉犂
危須國為反間還共襲擊駿等皆殺之惟戊巳校
尉郭欽别將兵後至焉耆焉耆兵未還欽擊殺其
老弱引兵還
︹後漢書班超傳︺永平十八年焉耆攻沒都護陳睦
永元六年超發龜兹鄯善等八國兵討焉耆焉耆
王廣大恐乃欲悉驅其人共入山超大會諸國王
揚聲當重加賞賜於是廣詣超國相腹久等亡入
海超收廣等於陳睦故城斬之傳首京師更立焉
耆王於是西域五十餘國悉皆内屬︹西域傳︺焉耆
國王居南河城北去長史所居八百里其國四面
有大山與龜茲相連道險阸易守有海水曲入四
山之内周帀其城三十餘里
晉書西戎傳焉耆國方四百里武帝太康中其王
龍安遣子入侍世子會少而勇傑安謂曰我嘗謂
龜兹王白山所奪汝能雪之乃吾子也及會立襲
滅白山遂據其國遣子熙歸本國為王會有膽氣
籌略䓤嶺以東莫不率服為龜兹國人羅雲所殺
沙州刺史楊宣疆理西域熙率羣下四萬人肉袒
於宣吕光討西域復降於光及光僣位熙又遣子
入侍
︹魏書西域傳︺焉耆國在車師南都員渠城白山南
七十里其王姓龍名鳩尸卑那即前凉長軌所討
龍熙之後東去高昌九百里西去龜兹九百里皆
沙磧東南去瓜州二千二百里恃地險頗剽刦中
國使世祖詔萬度歸討之屠其城其王奔龜兹
︹隋書西域傳︺焉耆國都白山南七十里漢時舊國
也其王姓龍字突騎大業中遣使貢方物
︹唐書西域𫝊︺焉耆國直京師西七千里而贏横六
百里縦四百里東高昌西龜兹南尉犂北烏孫太
宗貞觀六年其王龍突騎支始遣使来朝侯君集
討高昌突騎支引兵佐唐西突厥約為輔車勢不
朝貢安西都護郭孝恪討之執突騎支以栗婆準
攝國事焉耆立栗婆準而從兄薛婆阿那支自為
王號瞎千執栗婆準獻龜兹殺之阿史那社尒討
龜兹何那支奔之為社尒所禽斬以徇立突騎支
弟婆伽利為王以其地為焉耆都督府婆伽利死
國人請還前王突騎支高宗許之開元七年以焉
耆備四鎮訖天寳常朝貢︹地理志︺焉耆都督府貞
觀十八年滅焉耆置突厥傳有特厖勒居焉耆城
稱葉護餘部保金莎領衆至二十萬
︹唐西域記︺出高昌故地自近者始曰阿耆尼國舊
曰烏(烏為焉字之訛)耆東西六百餘里南北四百餘里國
大都城周六七里四面據山道險易守衆流交帶
引水為田
︹元史地理志︺至元十五年授巴克察徹爾(舊作八撤察里)
(改改正)虎符掌巴什伯里(舊作别失八里今改正)畏兀城子里
軍站事十七年以萬戶綦公直戊巴什伯里十八
年自大和嶺至巴什伯里置新站三十二十年立
巴什伯里和州等處宣慰司二十三年遣侍衞新
附兵千人屯田巴什伯里置元帥府即其地以總之
︹明史西域傳︺巴什伯里西域大國也南接于闐北
連衞拉特(舊作瓦喇今改正)西抵賽瑪爾堪(舊作撒馬皃罕今改正)
東抵哈喇和卓(舊作火州今改正)東南距嘉峪關三千七
百里或曰焉耆或曰龜兹元世祖時設宣慰司尋
改為元帥府其後以諸王鎮之洪武中其王喀第
爾和卓(舊作黑的兒火者今改正)即遣千戶克瑪里丁(舊作哈馬力丁)
(今改正)等來朝貢二十四年命主事肯徹(舊作寬徹今改正)
等使西域以書諭哈苐爾和卓成祖即位之冬遣
官齎璽書綵幣使其國十六年貢使蘇卜克(舊作速哥)
(今改正)言其王為從弟烏蘇(舊作歪思今改正)所弑而自立徙
其部而去更國號曰伊勒巴拉(舊作亦力把里今改正)帝以
番俗不足治授蘇卜克為都督僉事自後使臣多
授官成化元年定西域朝貢期令伊勒巴拉三歲五
歲一貢使者不得過十人自是朝貢遂稀
按哈喇沙爾城北倚大雪山額格爾齊塔克屏
其東南庫隴勒塔克繞其西南遥山環拱所包
地面縱横四五百里當為焉耆國全境後漢書
謂四面有大山唐書謂横六百里縱四百里西
域記謂東西六百餘里南北四百餘里四面據
山者是也山内海都郭勒南趨會博斯騰淖爾
之水西南出庫隴勒塔克口東赴羅布淖爾羅
布淖爾為古蒲昌海所謂海水曲入山南者也
云曲入者約略之詞其實四山内之水流出注
海耳哈喇沙爾東去闢展一千六十里西去庫
車一千里闢展古高昌庫車古龜兹與魏書焉
耆東去高昌九百里西去龜茲九百里之說大
略相合則其為古焉耆無疑也惟是城郭變遷
今城南去博斯騰淖爾止四里以魏書南去海十
餘里之文証之度古員渠城故址猶在今城北
十餘里所謂水帀其城三十餘里者形勢宛存
至其國本在車師前國西南而魏書云在車師
南唐書王名突騎支而隨書止稱突騎此紀載
之疏也
又按焉耆自宋以後史傳不著其入朝中國然
考宋史載咸平四年回鶻可汗王禄勝遣曹萬
通來貢稱其國東至黃河西至雪山有小郡數
百别有夜落紇通朝貢龜兹亦回鶻别種東至
夏州九十日或稱西州回鶻或稱西州龜兹又稱
龜兹回鶻自天聖至熙寧五年入貢者七則自
西州以至龜兹為今闢展西至庫車之地皆屬
回鶻故其名通用而朝貢不絶特焉耆之號無
存耳降自元眀國號巴什伯里元置軍站宣慰
司元帥府於此而眀史稱其南接于闐北連衞
拉特西抵賽瑪爾堪東抵哈喇和卓或曰焉耆
或曰龜兹是當時巴什伯里疆域甚廣自今烏
沙克塔勒諸城踰哈喇沙爾庫車而西皆其境也
烏沙克塔勒
烏沙克塔勒在哈喇沙爾城東二百十五里自闢
展西行入蘇巴什塔克口又西南行踰庫木什阿
克瑪塔克額格爾齊塔克三百四十里至其地為
哈喇沙爾東境
︹唐書地理志︺經盤石百里有張三城守捉
按烏沙克塔勒東之額格爾齊塔克為唐地理
志所載之盤石(說見山)由是西行得烏沙克塔勒
之廢城應即所謂張三城者也唐置守捉於此
固地利所必争歟
察罕通格
察罕通格在烏沙克塔勒西西南距哈喇沙爾城
一百九十五里地有廢城城西有泉委折而南經
烏沙克塔勒城東分導灌田自闢展西入納林竒
喇塔克博羅圖塔克谷口循博羅圖郭勒踰塔什
海至其地為哈喇沙爾東北境
楚輝
楚輝在烏沙克塔勒西五十里察罕通格西南七
十里有城垣西距哈喇沙爾城一百二十五里自
烏沙克塔勒察罕通格南北兩道至此會而為一
︹魏書焉耆𫝊︺成周公萬度歸入焉耆東界擊其邊
守左回尉犂二城拔之進軍向員渠
︹唐書地理志︺張三城西南一百四十五里經新城
館
按左回與楚輝字音相近而居哈喇沙爾城東
應屬當時東界邊守之城是今之楚輝即魏左
回城更以今之烏沙克塔勒卽唐張三城推之
則楚輝應属新城然唐志兩城相去一百四十
五里今兩城相距僅五十里則亦非當時舊址
也
塔噶爾齊
嗒噶爾齊在楚輝西三十里踰小河一道至其地
西距哈喇沙爾城九十五里
特伯勒古
特伯勒古在塔噶爾齊西十五里踰竒爾歸圖郭
勒至其地有小城西踰哈喇沙爾城八十里自烏
沙克塔勒察罕通格楚輝至此得四城皆居哈喇
沙爾城東漢時危須國當在此間
︹漢書西域傳︺危須國王治危須城西至都護治所
五百里至焉耆百里
︹魏略︺危須國并屬焉耆
按漢書山國西至尉犂二百四十里至危須二
百六十里而尉犂在焉耆南危須在焉耆東境
界毗連厥後盡為焉耆所并晉魏隋唐諸史所
云四面有大山者舉其旣并之後言之則今自
東之額格爾齊塔克西之庫隴勒塔克南之沙
山北之石山四山之中盡焉耆國地其在於漢
則危須尉犂焉耆三國皆在大山環抱之内縦
横四五百里間今以唐書地理志自西州至焉
耆鎮城道里考之則所謂焉耆鎮城者當屬今
之哈喇沙爾由是而推東為危湏西南為尉犂
方位較然是漢時所謂危湏城者必在特伯勒
古以東察罕通格以西四城間矣
碩爾楚克
碩爾楚克東北距哈喇沙爾城四十里有水草可
駐牧其東北二十里有舊城
博爾海
博爾海在碩爾楚克西南二十里東北距哈喇沙
爾城六十里
哈勒噶阿璊
哈勒噶阿璊在碩爾楚克南五十里東北距哈喇
沙爾城九十里在古當為尉犂國地海都郭勒繞
其南西趨庫隴勒
︹漢書西域傳︺尉犂國王治尉犂城西至都護治所
三百里南與鄯善且末接又焉耆國南至尉犂百
里
魏略尉棃國并屬焉耆
按漢書焉耆西南至都護治所四百里尉犂西
至都護治所三百里是尉犂為焉耆西南百里
國可知也云焉耆南至尉犂百里者或傳寫之訛
耳夫焉耆正南海水瀰漫海北既無容國之地
若在海南何止百里哉况後漢班超討焉耆自
西而来先至尉犂界焉耆王廣絶葦橋以拒漢
軍超更從他道厲渡觀此則尉犂至焉耆中有
水道隔絶明甚今哈喇沙爾之為焉耆既無可
疑而哈勒噶阿璊在其西南九十里中隔海都
郭勒當年形勢猶有存者則此當属尉犁故城
也北魏萬度歸擊其邊守左回尉犂二城左回
即楚輝尉犂即漢尉犂國城其為今之哈勒噶
噶阿璊城可知魏略尉梨應犂字之訛稱其并
屬焉耆而文獻通考亦云焉耆後并有尉犂盖
尉犂既并之後焉耆西境即以今庫隴勒為界云
庫隴勒
庫隴勒在哈勒噶阿璊西南七十里東北距哈喇
沙爾一百八十里山勢險峻古焉耆以西諸國關
隘也山南海都郭勒繞而西流山麓瀕河處右山
左河徑極險窄河南岸為庫隴勒城其東境傍山六
十里為庫徹瑪南濱羅布淖爾
︹唐書西域傳︺自焉耆西南步二百里度小山徑大
河二又步七百里至龜兹
按庫隴勒在漢當屬尉犂國西境與額格爾齊
塔克東西環抱為焉耆國之西南屏所謂四面
有山者也若今之哈喇沙爾西境直踰玉古爾
至第納爾郭勒盖已兼有漢時輪臺渠犂之地
未可以焉耆一境當之矣
車爾楚
車爾楚在庫隴勒西一百七十里東北距哈喇沙爾
城三百五十里踰海都郭勒而至西抵額什墨郭
勒
︹晉書西域𫝊︺沙州刺史楊宣疆理西域宣以部將
張植為前鋒所向風靡軍次焉耆熙拒戰於賁輪
城進屯鐵門未至十餘里熙又率衆先要之於遮
留谷植將至或曰谷名遮留殆將有伏單騎嘗之
果有伏發植馳擊敗之進據尉犂
︹唐書地理志︺自焉耆西五十里過鐵門關又二十
里至于術守捉城
按晉書鐵門應即唐書之鐵門關今庫隴勒為
古焉耆西境則焉耆西五十里之鐵門關宜在
今車爾楚之東也晉書遮留谷未至鐵門十餘
里唐書于術守捉城東去鐵門關二十里宜與
今車爾楚相近晉楊宣部將張植由鐵門遮留
谷而進據尉犂尉犂在漢為焉耆西南百里國
在晉為焉耆西界之城是時疆理西域還攻焉
耆從國之西境入是以先據尉犂而鐵門遮留
谷之在今哈喇沙爾西境益無疑也
策特爾
策特爾在車爾楚西一百四十里東北距哈喇沙
爾城四百九十里踰額什墨郭勒至其地饒水草
︹漢書西域傳︺宣帝時遣衞司馬使護鄯善以西數
國時漢獨護南道未能盡并北道也神爵三年使
鄯善并護北道故號曰都護督察烏孫康居諸外
國治烏壘城去陽關二千七百三十八里與渠犂
田官相近土地肥饒於西域為中故都護治焉又
云烏壘城與都護同治
︹後漢書西域傳︺莎車王賢攻殺龜兹王遂兼其國
乃分龜茲為烏壘國徙駟鞬為烏壘王
︹唐書地理志︺河西内属諸胡州十二一名烏壘州
按烏壘為前漢都護治所漢書謂在焉耆西南
四百里尉犂西三百里今自哈勒噶阿璊至庫
隴勒為尉犂國地則自庫隴勒西至策特爾三
百里為烏壘之地無疑所謂烏壘城者當於是
乎在後漢龜兹為莎車所滅分其地為烏壘國
即此城也唐為河西之烏壘州謂之河西者地
屬海都郭勒西境烏壘為河西最東之州也自
策特爾南行瀕額爾勾勒為漢渠犂國地
︹漢書西域傳︺渠犂城東北與尉犂東南與且末南
與精絶接西有河至龜兹五百八十里廣饒水草
處温和田美可益通溝渠種五穀與中國同時熟
又烏壘南三百三十里至渠犂
︹唐書地理志︺渠犂都督府
按渠犂為漢時小國在烏壘南三百三十里度
其地瀕今額爾勾郭勒河水東入羅布淖爾當
在渠犂南而史云西有河者水流屈曲或西境
薄河舉其近者言之耳地處天山之陽得水泉
之利故以為處温和田美可益通溝渠種五穀
也晉魏以降其名不著當為龜兹所并唐時渠
犂都督府則因其舊而名之耳
英噶薩爾
英噶薩爾在策特爾西七十里東北距哈喇沙爾
城五百六十里舊有城恩楚魯克郭勒經流其地
︹唐書地理志︺于術守捉城又二百里至榆林守捉
按唐于術守捉城與今車爾楚相近則西二百里
之榆林守捉宜在英噶薩爾間也又唐書自榆
林守捉西五十里至龍泉守捉當在今英噶薩
爾之西(詳見水)
玉古爾
玉古爾在英噶薩爾西一百二十里踰伊蘭布拉
克至其地東北距哈喇沙爾城六百八十里有城
垣當孔道盖即古輪臺地也由是西行接庫車界
︹史記大宛傳︺貳師軍至侖頭侖頭不下攻數月屠
之又曰侖頭有田卒數百人
︹漢書西域傳︺昭帝時以扞彌太子賴丹為校尉將
軍田輪臺輪臺與渠犂地相連也龜兹貴人姑翼
謂其王曰賴丹本臣屬吾國今佩漢印綬来廹吾
國而田必為害王即殺賴丹而上書謝漢漢未能
征
︹魏書西域傳︺龜兹國東有侖臺即漢貳師將軍
李廣利所屠者
︹唐書地理志︺北庭大都護府領輪臺縣有静塞軍
大歷六年置又有輪臺州都督府又自龍泉守捉
六十里至東夷僻守捉
按輪頭即輪臺漢時小國李廣利屠之後其國
并於龜茲而舊城尚存故漢屯田之使於斯托
處漢書稱其與渠犂地相連魏書謂在龜兹國
東盖渠犂西去即為輪臺亦瀕河之地漢詔輪
臺西於車師千餘里特粗舉其槩耳其實輪臺
在車師西南也唐書有輪臺縣復有輪臺州者
縣與金滿後庭西海並列所轄之境殊廣州屬
北庭二十三都督府之一視縣為小而均隸北
庭原非兩地又唐書地理志所謂龍泉為伊蘭
布拉克(詳見水)則西六十里之東夷僻守捉當在
玉古爾西也又按唐書地理志注云自庭州西
延城西六十里有沙鉢城守捉又有馮洛守
捉又八十里有耶勒城守捉又八十里有俱六
城守捉又百里至輪臺縣
鄂頗爾
鄂頗爾在英噶薩爾北三十里東距哈喇沙爾城
五百九十里自英噶薩爾經此西行可通庫車
以上屬哈喇沙爾
庫車屬(兼轄沙雅爾)庫車東至第納爾郭勒接哈喇沙爾
界西至烏恰特達里雅(亦名鄂根河)接賽喇木界南至
烏恰特達里雅北至額什克巴什鄂拉通天山北
路伊犂界沙雅爾東至托伊博羅多接哈喇沙
爾界南至塔里木濱大河西至塔木根庫勒接阿
克蘇界北至烏恰特達里雅
庫車
庫車在第納爾郭勒西二百五十里距京師一萬
八十里城周四里六分東南北三面形圓西面形
方高一丈九尺乾隆二十三年五月大兵追討逆
回霍集占至此六月霍集占來援庫車我師敗之
於烏恰特達里雅以殘兵入庫車城七日復西遁
八月逆黨阿布都克勒木拒守未下攻之閱三月
舊伯克阿集等以城降城西六十里曰沙爾達朗
西行至烏恰特達里雅西北行至赫色勒郭勒
御製軍書(戊寅)
軍書羽速至謂喜顧生恨言志兼紀事顛末必傳信先
是搴回纛將謂賊渠遁兹因沙雅降(雅爾哈善等先以迎𠞰霍集占殱衆)
(搴旗回酋兔脱走報至是沙雅爾城回長阿三和卓木乞降錄其供詞始將軍霍集占敗入庫車潰圍不得出)
(後乘夤夜遁去諸將並未追擒情節歴歴叙明)伯克親詳訊始知霍集占來救
庫車困為我兵所截入城欲伺釁合力旋突出被遮復
挫靭仍率四百騎夜出身免憗咄哉堪扼腕選將吾未
慎失機有如此是豈疎防僅譬鴞自投羅解放翻成吝
夷考自軍興誤事率臣藎徒憐諸士卒奮勇冒白刅賴
天雖有成決策屢多悶自責不知人遑敢弛國憲
御製得庫車誌事(有序戊寅)
庫車之圍將軍雅爾哈善坐失事機方小和卓木率
衆來援屢經被殲而任其潜入潜出若罔聞知前後
奏報矛遁俱見前詩知其株守淹時必致逆黨兔脱
坐得空城以自解今報知悉如所料詩以識恨
我師久圍賊庫車(讀作歌韻)殲其援者紛如麻惟是將軍無
紀律卒至竄走彼么麽軍書之什已誌恨後聞地穴為
賊遮(雅爾哈善州綠營穴地火攻計轉而為賊覺横截一溝焚燒兵丁乃不自引咎惟委罪將佐塞責)
預料將得空城耳彼賊腹心仍逃他驛章忽至共披閱
一一如言曾不差言則不差事則僨用匪其人愧若何
︹漢書西域傳︺龜兹國王治延城去長安七千四百
八十里南與精絶東南與且末西南與扜彌(史記作扞)
(罙後漢書作拘彌)北與烏孫西與姑墨接東至都護治所
烏壘城三百五十里初貳師將軍李廣利擊大宛
還過扜彌扜彌遣太子賴丹為質於龜兹廣利責
龜兹曰外國皆臣属於漢龜兹何以得受扜彌質
即將賴丹入至京師昭帝以丹為校尉將軍田輪
臺龜兹王殺賴丹宣帝時長羅侯常惠使烏孫還
攻龜兹責以前殺校尉賴丹龜兹王謝曰迺我先
王時為貴人姑翼所誤我無罪執姑翼詣惠惠斬
之時烏孫公主遣女来至京師學鼓瑟漢遣侍郎
樂奉送公主女過龜兹龜兹前遣人至烏孫求公
主女未還會女過龜兹龜兹王留不遣復使使報
公主主許之後公主上書願令女比宗室入朝而
龜兹王絳賓亦愛其夫人上書言得尚漢外孫為
昆弟願與公主女俱入朝元康元年遂来朝賀王
及夫人皆賜印綬夫人號稱公主留且一年厚賜
送之後數來朝賀絳賓其子丞德自謂漢外孫成
哀帝時往来尤數漢遇之亦甚親密東通尉犂六
百五十里
︹後漢書西域傳︺建武二十二年莎車王賢既攻殺
龜兹王遂兼其國又自立其子則羅為龜兹王數
歲龜兹國人共殺則羅而遣使向匈奴更請立王
匈奴立龜兹貴人身纛為龜兹王龜兹由是属匈
奴︹班超傳︺龜兹王建為匈奴所立倚恃虜城據有
北道攻破疏勒永元三年龜兹降以超為都護拜
白霸為龜兹王遣司馬姚光送之超與光共脅龜
兹廢其王尤利多而立白霸使光將尤利多還京
師超居龜兹它乾城六年超發龜兹兵討焉耆延
光三年班勇至樓蘭龜兹王白英自疑未下勇開
以恩信白英乃率姑墨温宿自縳詣勇降
︹晉書西戎傳︺龜兹國西去洛陽八千二百八十里
俗有城郭其城三重中有佛塔廟千所武帝太康
中其王遣子入侍惠懷末遣使貢方物於張重華
苻堅時堅遣其將吕光率衆七萬伐之其王白純
距境不降光進軍討平之
︹魏書西域傳︺龜兹國在尉犂西北白山之南一百
七十里都延城其王姓白即後涼吕光所立白震
之後所居城方五六里東有輪臺其南三百里有
大河東流號計式水即黃河也東去焉耆九百里
南去于闐一千四百里西去疏勒一千五百里北
去突厥牙帳六百餘里東南去瓜州三百里其東
闕城戍寇竊非一世祖詔萬度歸擊之龜兹遣烏
羯目提等拒戰度歸擊走之大獲駝馬而還自後
每使朝貢
︹周書異域傳︺保定元年龜兹遣使來獻
︹隋書西域傳︺龜兹漢時舊國也東南去瓜州三千
一百里大業中遣使貢方物
︹唐書西域傳︺龜兹一曰邱兹一曰屈兹東距京師
七千里而贏自焉耆西南步二百里度小山經大
河二又步七百里乃至横千里縱六百里君姓白
氏居伊邏盧城北倚阿羯田山高祖受禪王蘇伐
勃厥遣使入朝會死子素伐疊立號時健莫賀俟
利發後臣西突厥郭孝恪伐焉耆乃遣兵與焉耆
影援自是不朝貢蘇伐疊死弟訶黎布失畢立二
十一年兩遣使朝貢然帝怒其佐焉耆叛乃以阿
史那社尒為崑丘道行軍大總管部兵十萬討之
社尒次磧石去王城三百里先遣伊州刺史韓威
以千騎居前右驍衞將軍曹繼叔次之至多褐與
王遇大破之追奔八十里王嬰城社尒將圍之王
引突騎西走城遂拔社尒凡破五大城男女數萬
遣使者諭降小城七百餘西域震懼社尒立王弟
葉護王其國勒石紀功始徙安西都護於其都統
于闐碎葉疏勒號四鎮高宗復封訶黎布失畢為
龜兹王與那利羯獵顛還國久之王来朝還羯獵
顛拒不内遣使降賀魯悒悒死詔擒羯獵顛窮誅部
黨以其地為龜兹都督府更立子素稽為王授右
驍衞大將軍為都督天授三年王延田跌来朝始
儀鳳時吐番攻焉耆以西四鎮皆沒長夀元年武
威道總管王孝傑破土番復四鎮地置安西都護
府於龜兹以兵三萬鎮守開元七年王白莫苾死
子多市立改名孝節十八年遣弟孝義来朝︹地理
志︺龜兹都督府貞觀二十年平龜兹置領州九闕
︹唐西域記︹屈支國東西千餘里南北六百里國大
都城周十七八里伽藍百餘所僧徙五千餘人國
東境城北天祠前有大龍池諸龍易形交合牝馬
遂生龍駒𢤱悷難馭龍駒之子方乃馴駕所以此國多
出善馬恃力作威不恭王命王乃引搆突厥殺此
城人略無噍類城今荒蕪人煙斷絶城北四十餘
里接山阿隔一河水西北渡河西行六百餘里經
小沙磧至䟦禄迦國
︹宋史外國傳︺龜兹本回鶻别種其國主自稱師子
王國有市井而無錢貨東至夏州九十里或稱西
州回鶻或稱西州龜兹又稱龜兹回鶻自天聖至
景祐四年入貢者五
按古龜兹國境後倚白山前臨大河東通輪臺
烏壘尉犂焉耆西接姑墨今庫車北去額什克
巴什鄂拉一百二十里即魏隋諸書所云在南
山南一百七十唐書北倚阿羯田山亦曰白山
者也南有額爾勾郭勒横亘於前東歸羅布淖
爾距孔道二百餘里即魏書所謂南三百里大
河東流號計式水即黃河者也輪臺今之玉古
爾烏壘今之策特爾尉犂今之哈勒噶阿璊及
庫隴勒焉耆國都城今之哈喇沙爾皆屬庫車
東境即漢書所謂東至都護治所烏壘城三百
五十里東通尉犂六百五十里魏書所謂東有
輪臺東至焉耆九百里唐書所謂自焉耆西南
步二百里又步七百里乃至者也姑墨當今庫
車西境即漢書所謂西與姑墨接唐西域記所
謂從此西行六百餘里至䟦禄迦國者也第考
漢魏二史俱稱龜兹居延城漢書謂焉耆西南
至都護治所四百里龜兹至都護治所三百里
合計凡七百五十里又為焉耆南至尉犂百里
龜兹東通尉犂六百五十里合計數亦相符而
魏書則云東去焉耆九百里夫同此延城東去
焉耆里數兩史互異如此及唐書伊邏盧城不
知即舊延城與否其與焉耆相距里數乃
與魏書正同史家記里前後牴牾容有不
必核其實者抑漢之記里長魏若唐計里短也
今考漢書車師前國西南至焉耆八百三十五
里魏書焉耆東至高昌九百里高昌都城在今
土爾番而今之哈喇沙爾東去土爾番實止七
百餘里可知魏以後計里最短漢較長而今之
計里為最長也里短故數多里長則數少此一
定之理試以此例推之庫車東去哈喇沙爾九
百八十里如即以為龜兹所都不應今之里數
反浮於古大抵延城伊邏盧城故址當在今額
什克巴什郭勒之東阿巴特托和鼐間而庫車
特其西境爾是以魏書稱其東有輪臺見輪臺
逼近延城之東而漢書東至烏壘城三百里可
無疑於計里之太近也其地去瓜州絶遠當以
隋書東南去瓜州三千一百里之說為是而魏
書去瓜州三百里應是三千字之訛也至三國
志引魏略稱姑墨國温宿國尉頭國皆屬龜兹
是其西境已兼有今之阿克蘇烏什眀史稱巴
什伯里為西域大國南接于闐北連衞拉特西
抵賽瑪爾堪東抵哈喇和卓是其東境又兼有
今之哈喇沙爾也至元史所載之巴什伯里其
疆圉闊遠大略相符可想見矣
阿巴特
阿巴特為庫車最東境西距庫車城二百里西瀕
竒里什郭勒
︹唐書地理志︺東夷僻守捉又七十里西夷僻守捉
按東夷僻守捉在玉古爾西則西七十里之西
夷僻守捉當在今阿巴特也
托和鼐
托和鼐在阿巴特西南一百四十里村落比連烟
戶稠蜜西距庫車城六十里乾隆二十三年六月
大兵討逆回波羅泥都霍集占進圍庫車散秩大
臣鄂對告將軍雅爾哈善托和鼐西南有地名托
木洛克者道賽喇木拜兩城為逆回援兵要路乃
遣侍衞達克他那率兵往偵霍集占以兵三千由
托木洛克來拔達克他那誇至托和鼐遣副都統
順德納等增兵進禦前張兩翼賊依溝升阜列陣
未安我兵競進環其四面鎗矢風發喊震林木賊
大亂退伏溝隂惟以短兵自衞我軍益賈勇争進
自午迄未殲之盡無一賊脱者器甲山積獲馬駝
羊無算
御製托和鼐行(戊寅)
我師攻圍賊庫車臨衝茀茀四面羅舊降伯克(回部中宰桑謂)
(之伯克)為我用其名鄂對顯職加(授職散秩大臣)備知彼中之形
勢悉告將臣防周遮托和鼐(地名)通賽里木(地名)賊來援者
所必過爰遣達克他那(藍翎侍衞名)瞭遂見蹤跡詳寡多以
計誘賊賊遂至(達克他那緩行誘賊賊住亦住賊進則退遂引至近軍營處)請為前
導𠞰賊窠發師順德訥(副都統領隊大臣)率往堂堂之陣誰逆
賊賊不自量犯兩翼兩翼飛馳張鸛鵝長箭大礟如雨
下狂回奔亂氣消磨填溝受殺敢迴顧血流漂杵時無
何𠞰賊二千四百餘傷我十數忠堪嘉是為征回第一
戰遂叨
天祐威荒遐軍書日馳六百里奏函夜至披衣視賜官錫
禄酬庸勲克城更待頒恩旨討逆伐罪非得已鯨鯢京
觀豈所喜
常格
常格在庫車城南七十里廬舍比密為大村莊
哈喇阿薩爾
哈喇阿薩爾在常格北三十里北距庫車城四十
里
裕赤哈喇
裕赤哈喇在哈喇阿薩爾北二十里西北距庫車
城二十里
阿勒玉蘇布
阿勒玉蘇布在裕赤哈喇東南十里西北距庫車
城三十里
嬴和
嬴和在裕赤哈喇西南四十里東北距庫車城七
十里
達烏圖
達烏圖在嬴和東北三十里東北距庫車城四十
里
庫克體騫
庫克體騫在達烏圖北十五里東北距庫車城二
十五里
哈魯納斯
哈魯納斯在庫克體騫北十里東北距庫車城十
五里
特勒伯
特勒伯在常格東南三十里西北距庫車城一百
里不通路徑
額什克巴什
額什克巴什在天山南麓西北距庫車城九十里
特集克
特集克在常格西北四十里東北距庫車城一百
里傍烏恰特逹里雅
竒里什
竒里什在庫車城東北六十里其正北境當天山
正幹阿爾坦呼蘇南麓距庫車城一百里又西北
地名沙爾達朗
以上屬庫車
沙雅爾
沙雅爾北距庫車城一百五十里踰烏恰特達里
雅而至距京師一萬二百三十里城周二里許高
一丈四尺南北二門霍集占自伊犂歸時裭其舊
有伯克烏哈墨第以逆黨阿布爾什木為伯克横
征口糧驅虜牲畜回氏愁怨未敢發乾隆二十三
年六月我師攻圍庫車賊自沙雅爾來援者為大
兵擊敗阿布爾木什聞風震懾挈妻子逃奔阿克
蘇烏哈墨第乃遣其子阿三和卓以沙雅爾城内
附
按唐西域傳龜兹横千里縱六百里阿史那社
尒討龜兹破五大城遣使諭降小城七百當時
龜兹并有姑墨是以東西拓地千里其小城七
百之舊雖難悉考如今賽喇木拜沙雅爾諸城
在五大城數内則大略可覩也
托伊博羅多
托伊博羅多在沙雅爾城東一百二十里踰烏恰
特達里雅而至東通哈喇沙爾界
塔里木
塔里木在沙雅爾城南臨大河
塔木根庫勒
塔木根庫勒在沙雅爾城西一百四十里地多沙
磧不可耕
喀伊木阿塔
喀伊木阿塔在沙雅爾城東南四十里南臨大河
不通徑路
坡斯
坡斯在沙雅爾城東北三十里
查盤
查盤在沙雅爾城西南四十里又西南通阿克蘇
境
哈爾噶齊
哈爾噶齊一名卡魯瓦乞在沙雅爾城西北五十
里烏恰特達里雅南西通阿克蘇境
庫克布葉
庫克布葉在沙雅爾西北四十里城垣卑小東傍
烏恰特達里雅
以上屬沙雅爾
葉勒阿里克
葉勒阿里克在沙雅爾西南七十里南距大河八
十里
葉伊勒干
葉伊勒干在葉勒阿里克西八十里
布古斯孔郭爾郭
布古斯孔郭爾郭在葉伊勒干西二百五十里
按自沙雅爾西行至此為漢姑墨南境唐屬龜
兹西南境南傍塔里木鄂斯騰即水經所謂河
水東逕姑墨國南唐書地理志所謂自撥換碎
葉西南渡渾河者也
以上係沙雅爾西南境外地
欽定皇輿西域圖志卷十五
欽定皇輿西域圖志卷十五
疆域八
天山南路二
哈喇沙爾屬東至烏沙克塔勒出蘇巴什塔克口
東南至察罕通格出納林竒喇塔克口接闢展界
西至第納爾郭勒接庫車界北至天山踰山接安
西北路迪化州昌吉綏来縣界南踰沙山至羅布
淖爾
哈喇沙爾
哈喇沙爾在闢展西一千六百里踰哈喇烏蘇至
其地距京師九千一百里有舊城二一在海都郭
勒西十里一在海都郭勒西南二十里久廢今移
建新城於哈喇沙爾周一里五分土田肥沃魚鹽
蒲葦之饒甲於他處為古焉耆國地
︹漢書西域傳︺焉耆國王治員渠城西南至都護治
所四百里南至尉犂百里北與烏孫接近海水多
魚焉耆國近匈奴叛殺都護但欽莽不能討天鳳
二年遣五威將王駿等將莎車龜兹兵七千餘人
分為數部入焉耆焉耆伏兵要遮駿及姑墨尉犂
危須國為反間還共襲擊駿等皆殺之惟戊巳校
尉郭欽别將兵後至焉耆焉耆兵未還欽擊殺其
老弱引兵還
︹後漢書班超傳︺永平十八年焉耆攻沒都護陳睦
永元六年超發龜兹鄯善等八國兵討焉耆焉耆
王廣大恐乃欲悉驅其人共入山超大會諸國王
揚聲當重加賞賜於是廣詣超國相腹久等亡入
海超收廣等於陳睦故城斬之傳首京師更立焉
耆王於是西域五十餘國悉皆内屬︹西域傳︺焉耆
國王居南河城北去長史所居八百里其國四面
有大山與龜茲相連道險阸易守有海水曲入四
山之内周帀其城三十餘里
晉書西戎傳焉耆國方四百里武帝太康中其王
龍安遣子入侍世子會少而勇傑安謂曰我嘗謂
龜兹王白山所奪汝能雪之乃吾子也及會立襲
滅白山遂據其國遣子熙歸本國為王會有膽氣
籌略䓤嶺以東莫不率服為龜兹國人羅雲所殺
沙州刺史楊宣疆理西域熙率羣下四萬人肉袒
於宣吕光討西域復降於光及光僣位熙又遣子
入侍
︹魏書西域傳︺焉耆國在車師南都員渠城白山南
七十里其王姓龍名鳩尸卑那即前凉長軌所討
龍熙之後東去高昌九百里西去龜兹九百里皆
沙磧東南去瓜州二千二百里恃地險頗剽刦中
國使世祖詔萬度歸討之屠其城其王奔龜兹
︹隋書西域傳︺焉耆國都白山南七十里漢時舊國
也其王姓龍字突騎大業中遣使貢方物
︹唐書西域𫝊︺焉耆國直京師西七千里而贏横六
百里縦四百里東高昌西龜兹南尉犂北烏孫太
宗貞觀六年其王龍突騎支始遣使来朝侯君集
討高昌突騎支引兵佐唐西突厥約為輔車勢不
朝貢安西都護郭孝恪討之執突騎支以栗婆準
攝國事焉耆立栗婆準而從兄薛婆阿那支自為
王號瞎千執栗婆準獻龜兹殺之阿史那社尒討
龜兹何那支奔之為社尒所禽斬以徇立突騎支
弟婆伽利為王以其地為焉耆都督府婆伽利死
國人請還前王突騎支高宗許之開元七年以焉
耆備四鎮訖天寳常朝貢︹地理志︺焉耆都督府貞
觀十八年滅焉耆置突厥傳有特厖勒居焉耆城
稱葉護餘部保金莎領衆至二十萬
︹唐西域記︺出高昌故地自近者始曰阿耆尼國舊
曰烏(烏為焉字之訛)耆東西六百餘里南北四百餘里國
大都城周六七里四面據山道險易守衆流交帶
引水為田
︹元史地理志︺至元十五年授巴克察徹爾(舊作八撤察里)
(改改正)虎符掌巴什伯里(舊作别失八里今改正)畏兀城子里
軍站事十七年以萬戶綦公直戊巴什伯里十八
年自大和嶺至巴什伯里置新站三十二十年立
巴什伯里和州等處宣慰司二十三年遣侍衞新
附兵千人屯田巴什伯里置元帥府即其地以總之
︹明史西域傳︺巴什伯里西域大國也南接于闐北
連衞拉特(舊作瓦喇今改正)西抵賽瑪爾堪(舊作撒馬皃罕今改正)
東抵哈喇和卓(舊作火州今改正)東南距嘉峪關三千七
百里或曰焉耆或曰龜兹元世祖時設宣慰司尋
改為元帥府其後以諸王鎮之洪武中其王喀第
爾和卓(舊作黑的兒火者今改正)即遣千戶克瑪里丁(舊作哈馬力丁)
(今改正)等來朝貢二十四年命主事肯徹(舊作寬徹今改正)
等使西域以書諭哈苐爾和卓成祖即位之冬遣
官齎璽書綵幣使其國十六年貢使蘇卜克(舊作速哥)
(今改正)言其王為從弟烏蘇(舊作歪思今改正)所弑而自立徙
其部而去更國號曰伊勒巴拉(舊作亦力把里今改正)帝以
番俗不足治授蘇卜克為都督僉事自後使臣多
授官成化元年定西域朝貢期令伊勒巴拉三歲五
歲一貢使者不得過十人自是朝貢遂稀
按哈喇沙爾城北倚大雪山額格爾齊塔克屏
其東南庫隴勒塔克繞其西南遥山環拱所包
地面縱横四五百里當為焉耆國全境後漢書
謂四面有大山唐書謂横六百里縱四百里西
域記謂東西六百餘里南北四百餘里四面據
山者是也山内海都郭勒南趨會博斯騰淖爾
之水西南出庫隴勒塔克口東赴羅布淖爾羅
布淖爾為古蒲昌海所謂海水曲入山南者也
云曲入者約略之詞其實四山内之水流出注
海耳哈喇沙爾東去闢展一千六十里西去庫
車一千里闢展古高昌庫車古龜兹與魏書焉
耆東去高昌九百里西去龜茲九百里之說大
略相合則其為古焉耆無疑也惟是城郭變遷
今城南去博斯騰淖爾止四里以魏書南去海十
餘里之文証之度古員渠城故址猶在今城北
十餘里所謂水帀其城三十餘里者形勢宛存
至其國本在車師前國西南而魏書云在車師
南唐書王名突騎支而隨書止稱突騎此紀載
之疏也
又按焉耆自宋以後史傳不著其入朝中國然
考宋史載咸平四年回鶻可汗王禄勝遣曹萬
通來貢稱其國東至黃河西至雪山有小郡數
百别有夜落紇通朝貢龜兹亦回鶻别種東至
夏州九十日或稱西州回鶻或稱西州龜兹又稱
龜兹回鶻自天聖至熙寧五年入貢者七則自
西州以至龜兹為今闢展西至庫車之地皆屬
回鶻故其名通用而朝貢不絶特焉耆之號無
存耳降自元眀國號巴什伯里元置軍站宣慰
司元帥府於此而眀史稱其南接于闐北連衞
拉特西抵賽瑪爾堪東抵哈喇和卓或曰焉耆
或曰龜兹是當時巴什伯里疆域甚廣自今烏
沙克塔勒諸城踰哈喇沙爾庫車而西皆其境也
烏沙克塔勒
烏沙克塔勒在哈喇沙爾城東二百十五里自闢
展西行入蘇巴什塔克口又西南行踰庫木什阿
克瑪塔克額格爾齊塔克三百四十里至其地為
哈喇沙爾東境
︹唐書地理志︺經盤石百里有張三城守捉
按烏沙克塔勒東之額格爾齊塔克為唐地理
志所載之盤石(說見山)由是西行得烏沙克塔勒
之廢城應即所謂張三城者也唐置守捉於此
固地利所必争歟
察罕通格
察罕通格在烏沙克塔勒西西南距哈喇沙爾城
一百九十五里地有廢城城西有泉委折而南經
烏沙克塔勒城東分導灌田自闢展西入納林竒
喇塔克博羅圖塔克谷口循博羅圖郭勒踰塔什
海至其地為哈喇沙爾東北境
楚輝
楚輝在烏沙克塔勒西五十里察罕通格西南七
十里有城垣西距哈喇沙爾城一百二十五里自
烏沙克塔勒察罕通格南北兩道至此會而為一
︹魏書焉耆𫝊︺成周公萬度歸入焉耆東界擊其邊
守左回尉犂二城拔之進軍向員渠
︹唐書地理志︺張三城西南一百四十五里經新城
館
按左回與楚輝字音相近而居哈喇沙爾城東
應屬當時東界邊守之城是今之楚輝即魏左
回城更以今之烏沙克塔勒卽唐張三城推之
則楚輝應属新城然唐志兩城相去一百四十
五里今兩城相距僅五十里則亦非當時舊址
也
塔噶爾齊
嗒噶爾齊在楚輝西三十里踰小河一道至其地
西距哈喇沙爾城九十五里
特伯勒古
特伯勒古在塔噶爾齊西十五里踰竒爾歸圖郭
勒至其地有小城西踰哈喇沙爾城八十里自烏
沙克塔勒察罕通格楚輝至此得四城皆居哈喇
沙爾城東漢時危須國當在此間
︹漢書西域傳︺危須國王治危須城西至都護治所
五百里至焉耆百里
︹魏略︺危須國并屬焉耆
按漢書山國西至尉犂二百四十里至危須二
百六十里而尉犂在焉耆南危須在焉耆東境
界毗連厥後盡為焉耆所并晉魏隋唐諸史所
云四面有大山者舉其旣并之後言之則今自
東之額格爾齊塔克西之庫隴勒塔克南之沙
山北之石山四山之中盡焉耆國地其在於漢
則危須尉犂焉耆三國皆在大山環抱之内縦
横四五百里間今以唐書地理志自西州至焉
耆鎮城道里考之則所謂焉耆鎮城者當屬今
之哈喇沙爾由是而推東為危湏西南為尉犂
方位較然是漢時所謂危湏城者必在特伯勒
古以東察罕通格以西四城間矣
碩爾楚克
碩爾楚克東北距哈喇沙爾城四十里有水草可
駐牧其東北二十里有舊城
博爾海
博爾海在碩爾楚克西南二十里東北距哈喇沙
爾城六十里
哈勒噶阿璊
哈勒噶阿璊在碩爾楚克南五十里東北距哈喇
沙爾城九十里在古當為尉犂國地海都郭勒繞
其南西趨庫隴勒
︹漢書西域傳︺尉犂國王治尉犂城西至都護治所
三百里南與鄯善且末接又焉耆國南至尉犂百
里
魏略尉棃國并屬焉耆
按漢書焉耆西南至都護治所四百里尉犂西
至都護治所三百里是尉犂為焉耆西南百里
國可知也云焉耆南至尉犂百里者或傳寫之訛
耳夫焉耆正南海水瀰漫海北既無容國之地
若在海南何止百里哉况後漢班超討焉耆自
西而来先至尉犂界焉耆王廣絶葦橋以拒漢
軍超更從他道厲渡觀此則尉犂至焉耆中有
水道隔絶明甚今哈喇沙爾之為焉耆既無可
疑而哈勒噶阿璊在其西南九十里中隔海都
郭勒當年形勢猶有存者則此當属尉犁故城
也北魏萬度歸擊其邊守左回尉犂二城左回
即楚輝尉犂即漢尉犂國城其為今之哈勒噶
噶阿璊城可知魏略尉梨應犂字之訛稱其并
屬焉耆而文獻通考亦云焉耆後并有尉犂盖
尉犂既并之後焉耆西境即以今庫隴勒為界云
庫隴勒
庫隴勒在哈勒噶阿璊西南七十里東北距哈喇
沙爾一百八十里山勢險峻古焉耆以西諸國關
隘也山南海都郭勒繞而西流山麓瀕河處右山
左河徑極險窄河南岸為庫隴勒城其東境傍山六
十里為庫徹瑪南濱羅布淖爾
︹唐書西域傳︺自焉耆西南步二百里度小山徑大
河二又步七百里至龜兹
按庫隴勒在漢當屬尉犂國西境與額格爾齊
塔克東西環抱為焉耆國之西南屏所謂四面
有山者也若今之哈喇沙爾西境直踰玉古爾
至第納爾郭勒盖已兼有漢時輪臺渠犂之地
未可以焉耆一境當之矣
車爾楚
車爾楚在庫隴勒西一百七十里東北距哈喇沙爾
城三百五十里踰海都郭勒而至西抵額什墨郭
勒
︹晉書西域𫝊︺沙州刺史楊宣疆理西域宣以部將
張植為前鋒所向風靡軍次焉耆熙拒戰於賁輪
城進屯鐵門未至十餘里熙又率衆先要之於遮
留谷植將至或曰谷名遮留殆將有伏單騎嘗之
果有伏發植馳擊敗之進據尉犂
︹唐書地理志︺自焉耆西五十里過鐵門關又二十
里至于術守捉城
按晉書鐵門應即唐書之鐵門關今庫隴勒為
古焉耆西境則焉耆西五十里之鐵門關宜在
今車爾楚之東也晉書遮留谷未至鐵門十餘
里唐書于術守捉城東去鐵門關二十里宜與
今車爾楚相近晉楊宣部將張植由鐵門遮留
谷而進據尉犂尉犂在漢為焉耆西南百里國
在晉為焉耆西界之城是時疆理西域還攻焉
耆從國之西境入是以先據尉犂而鐵門遮留
谷之在今哈喇沙爾西境益無疑也
策特爾
策特爾在車爾楚西一百四十里東北距哈喇沙
爾城四百九十里踰額什墨郭勒至其地饒水草
︹漢書西域傳︺宣帝時遣衞司馬使護鄯善以西數
國時漢獨護南道未能盡并北道也神爵三年使
鄯善并護北道故號曰都護督察烏孫康居諸外
國治烏壘城去陽關二千七百三十八里與渠犂
田官相近土地肥饒於西域為中故都護治焉又
云烏壘城與都護同治
︹後漢書西域傳︺莎車王賢攻殺龜兹王遂兼其國
乃分龜茲為烏壘國徙駟鞬為烏壘王
︹唐書地理志︺河西内属諸胡州十二一名烏壘州
按烏壘為前漢都護治所漢書謂在焉耆西南
四百里尉犂西三百里今自哈勒噶阿璊至庫
隴勒為尉犂國地則自庫隴勒西至策特爾三
百里為烏壘之地無疑所謂烏壘城者當於是
乎在後漢龜兹為莎車所滅分其地為烏壘國
即此城也唐為河西之烏壘州謂之河西者地
屬海都郭勒西境烏壘為河西最東之州也自
策特爾南行瀕額爾勾勒為漢渠犂國地
︹漢書西域傳︺渠犂城東北與尉犂東南與且末南
與精絶接西有河至龜兹五百八十里廣饒水草
處温和田美可益通溝渠種五穀與中國同時熟
又烏壘南三百三十里至渠犂
︹唐書地理志︺渠犂都督府
按渠犂為漢時小國在烏壘南三百三十里度
其地瀕今額爾勾郭勒河水東入羅布淖爾當
在渠犂南而史云西有河者水流屈曲或西境
薄河舉其近者言之耳地處天山之陽得水泉
之利故以為處温和田美可益通溝渠種五穀
也晉魏以降其名不著當為龜兹所并唐時渠
犂都督府則因其舊而名之耳
英噶薩爾
英噶薩爾在策特爾西七十里東北距哈喇沙爾
城五百六十里舊有城恩楚魯克郭勒經流其地
︹唐書地理志︺于術守捉城又二百里至榆林守捉
按唐于術守捉城與今車爾楚相近則西二百里
之榆林守捉宜在英噶薩爾間也又唐書自榆
林守捉西五十里至龍泉守捉當在今英噶薩
爾之西(詳見水)
玉古爾
玉古爾在英噶薩爾西一百二十里踰伊蘭布拉
克至其地東北距哈喇沙爾城六百八十里有城
垣當孔道盖即古輪臺地也由是西行接庫車界
︹史記大宛傳︺貳師軍至侖頭侖頭不下攻數月屠
之又曰侖頭有田卒數百人
︹漢書西域傳︺昭帝時以扞彌太子賴丹為校尉將
軍田輪臺輪臺與渠犂地相連也龜兹貴人姑翼
謂其王曰賴丹本臣屬吾國今佩漢印綬来廹吾
國而田必為害王即殺賴丹而上書謝漢漢未能
征
︹魏書西域傳︺龜兹國東有侖臺即漢貳師將軍
李廣利所屠者
︹唐書地理志︺北庭大都護府領輪臺縣有静塞軍
大歷六年置又有輪臺州都督府又自龍泉守捉
六十里至東夷僻守捉
按輪頭即輪臺漢時小國李廣利屠之後其國
并於龜茲而舊城尚存故漢屯田之使於斯托
處漢書稱其與渠犂地相連魏書謂在龜兹國
東盖渠犂西去即為輪臺亦瀕河之地漢詔輪
臺西於車師千餘里特粗舉其槩耳其實輪臺
在車師西南也唐書有輪臺縣復有輪臺州者
縣與金滿後庭西海並列所轄之境殊廣州屬
北庭二十三都督府之一視縣為小而均隸北
庭原非兩地又唐書地理志所謂龍泉為伊蘭
布拉克(詳見水)則西六十里之東夷僻守捉當在
玉古爾西也又按唐書地理志注云自庭州西
延城西六十里有沙鉢城守捉又有馮洛守
捉又八十里有耶勒城守捉又八十里有俱六
城守捉又百里至輪臺縣
鄂頗爾
鄂頗爾在英噶薩爾北三十里東距哈喇沙爾城
五百九十里自英噶薩爾經此西行可通庫車
以上屬哈喇沙爾
庫車屬(兼轄沙雅爾)庫車東至第納爾郭勒接哈喇沙爾
界西至烏恰特達里雅(亦名鄂根河)接賽喇木界南至
烏恰特達里雅北至額什克巴什鄂拉通天山北
路伊犂界沙雅爾東至托伊博羅多接哈喇沙
爾界南至塔里木濱大河西至塔木根庫勒接阿
克蘇界北至烏恰特達里雅
庫車
庫車在第納爾郭勒西二百五十里距京師一萬
八十里城周四里六分東南北三面形圓西面形
方高一丈九尺乾隆二十三年五月大兵追討逆
回霍集占至此六月霍集占來援庫車我師敗之
於烏恰特達里雅以殘兵入庫車城七日復西遁
八月逆黨阿布都克勒木拒守未下攻之閱三月
舊伯克阿集等以城降城西六十里曰沙爾達朗
西行至烏恰特達里雅西北行至赫色勒郭勒
御製軍書(戊寅)
軍書羽速至謂喜顧生恨言志兼紀事顛末必傳信先
是搴回纛將謂賊渠遁兹因沙雅降(雅爾哈善等先以迎𠞰霍集占殱衆)
(搴旗回酋兔脱走報至是沙雅爾城回長阿三和卓木乞降錄其供詞始將軍霍集占敗入庫車潰圍不得出)
(後乘夤夜遁去諸將並未追擒情節歴歴叙明)伯克親詳訊始知霍集占來救
庫車困為我兵所截入城欲伺釁合力旋突出被遮復
挫靭仍率四百騎夜出身免憗咄哉堪扼腕選將吾未
慎失機有如此是豈疎防僅譬鴞自投羅解放翻成吝
夷考自軍興誤事率臣藎徒憐諸士卒奮勇冒白刅賴
天雖有成決策屢多悶自責不知人遑敢弛國憲
御製得庫車誌事(有序戊寅)
庫車之圍將軍雅爾哈善坐失事機方小和卓木率
衆來援屢經被殲而任其潜入潜出若罔聞知前後
奏報矛遁俱見前詩知其株守淹時必致逆黨兔脱
坐得空城以自解今報知悉如所料詩以識恨
我師久圍賊庫車(讀作歌韻)殲其援者紛如麻惟是將軍無
紀律卒至竄走彼么麽軍書之什已誌恨後聞地穴為
賊遮(雅爾哈善州綠營穴地火攻計轉而為賊覺横截一溝焚燒兵丁乃不自引咎惟委罪將佐塞責)
預料將得空城耳彼賊腹心仍逃他驛章忽至共披閱
一一如言曾不差言則不差事則僨用匪其人愧若何
︹漢書西域傳︺龜兹國王治延城去長安七千四百
八十里南與精絶東南與且末西南與扜彌(史記作扞)
(罙後漢書作拘彌)北與烏孫西與姑墨接東至都護治所
烏壘城三百五十里初貳師將軍李廣利擊大宛
還過扜彌扜彌遣太子賴丹為質於龜兹廣利責
龜兹曰外國皆臣属於漢龜兹何以得受扜彌質
即將賴丹入至京師昭帝以丹為校尉將軍田輪
臺龜兹王殺賴丹宣帝時長羅侯常惠使烏孫還
攻龜兹責以前殺校尉賴丹龜兹王謝曰迺我先
王時為貴人姑翼所誤我無罪執姑翼詣惠惠斬
之時烏孫公主遣女来至京師學鼓瑟漢遣侍郎
樂奉送公主女過龜兹龜兹前遣人至烏孫求公
主女未還會女過龜兹龜兹王留不遣復使使報
公主主許之後公主上書願令女比宗室入朝而
龜兹王絳賓亦愛其夫人上書言得尚漢外孫為
昆弟願與公主女俱入朝元康元年遂来朝賀王
及夫人皆賜印綬夫人號稱公主留且一年厚賜
送之後數來朝賀絳賓其子丞德自謂漢外孫成
哀帝時往来尤數漢遇之亦甚親密東通尉犂六
百五十里
︹後漢書西域傳︺建武二十二年莎車王賢既攻殺
龜兹王遂兼其國又自立其子則羅為龜兹王數
歲龜兹國人共殺則羅而遣使向匈奴更請立王
匈奴立龜兹貴人身纛為龜兹王龜兹由是属匈
奴︹班超傳︺龜兹王建為匈奴所立倚恃虜城據有
北道攻破疏勒永元三年龜兹降以超為都護拜
白霸為龜兹王遣司馬姚光送之超與光共脅龜
兹廢其王尤利多而立白霸使光將尤利多還京
師超居龜兹它乾城六年超發龜兹兵討焉耆延
光三年班勇至樓蘭龜兹王白英自疑未下勇開
以恩信白英乃率姑墨温宿自縳詣勇降
︹晉書西戎傳︺龜兹國西去洛陽八千二百八十里
俗有城郭其城三重中有佛塔廟千所武帝太康
中其王遣子入侍惠懷末遣使貢方物於張重華
苻堅時堅遣其將吕光率衆七萬伐之其王白純
距境不降光進軍討平之
︹魏書西域傳︺龜兹國在尉犂西北白山之南一百
七十里都延城其王姓白即後涼吕光所立白震
之後所居城方五六里東有輪臺其南三百里有
大河東流號計式水即黃河也東去焉耆九百里
南去于闐一千四百里西去疏勒一千五百里北
去突厥牙帳六百餘里東南去瓜州三百里其東
闕城戍寇竊非一世祖詔萬度歸擊之龜兹遣烏
羯目提等拒戰度歸擊走之大獲駝馬而還自後
每使朝貢
︹周書異域傳︺保定元年龜兹遣使來獻
︹隋書西域傳︺龜兹漢時舊國也東南去瓜州三千
一百里大業中遣使貢方物
︹唐書西域傳︺龜兹一曰邱兹一曰屈兹東距京師
七千里而贏自焉耆西南步二百里度小山經大
河二又步七百里乃至横千里縱六百里君姓白
氏居伊邏盧城北倚阿羯田山高祖受禪王蘇伐
勃厥遣使入朝會死子素伐疊立號時健莫賀俟
利發後臣西突厥郭孝恪伐焉耆乃遣兵與焉耆
影援自是不朝貢蘇伐疊死弟訶黎布失畢立二
十一年兩遣使朝貢然帝怒其佐焉耆叛乃以阿
史那社尒為崑丘道行軍大總管部兵十萬討之
社尒次磧石去王城三百里先遣伊州刺史韓威
以千騎居前右驍衞將軍曹繼叔次之至多褐與
王遇大破之追奔八十里王嬰城社尒將圍之王
引突騎西走城遂拔社尒凡破五大城男女數萬
遣使者諭降小城七百餘西域震懼社尒立王弟
葉護王其國勒石紀功始徙安西都護於其都統
于闐碎葉疏勒號四鎮高宗復封訶黎布失畢為
龜兹王與那利羯獵顛還國久之王来朝還羯獵
顛拒不内遣使降賀魯悒悒死詔擒羯獵顛窮誅部
黨以其地為龜兹都督府更立子素稽為王授右
驍衞大將軍為都督天授三年王延田跌来朝始
儀鳳時吐番攻焉耆以西四鎮皆沒長夀元年武
威道總管王孝傑破土番復四鎮地置安西都護
府於龜兹以兵三萬鎮守開元七年王白莫苾死
子多市立改名孝節十八年遣弟孝義来朝︹地理
志︺龜兹都督府貞觀二十年平龜兹置領州九闕
︹唐西域記︹屈支國東西千餘里南北六百里國大
都城周十七八里伽藍百餘所僧徙五千餘人國
東境城北天祠前有大龍池諸龍易形交合牝馬
遂生龍駒𢤱悷難馭龍駒之子方乃馴駕所以此國多
出善馬恃力作威不恭王命王乃引搆突厥殺此
城人略無噍類城今荒蕪人煙斷絶城北四十餘
里接山阿隔一河水西北渡河西行六百餘里經
小沙磧至䟦禄迦國
︹宋史外國傳︺龜兹本回鶻别種其國主自稱師子
王國有市井而無錢貨東至夏州九十里或稱西
州回鶻或稱西州龜兹又稱龜兹回鶻自天聖至
景祐四年入貢者五
按古龜兹國境後倚白山前臨大河東通輪臺
烏壘尉犂焉耆西接姑墨今庫車北去額什克
巴什鄂拉一百二十里即魏隋諸書所云在南
山南一百七十唐書北倚阿羯田山亦曰白山
者也南有額爾勾郭勒横亘於前東歸羅布淖
爾距孔道二百餘里即魏書所謂南三百里大
河東流號計式水即黃河者也輪臺今之玉古
爾烏壘今之策特爾尉犂今之哈勒噶阿璊及
庫隴勒焉耆國都城今之哈喇沙爾皆屬庫車
東境即漢書所謂東至都護治所烏壘城三百
五十里東通尉犂六百五十里魏書所謂東有
輪臺東至焉耆九百里唐書所謂自焉耆西南
步二百里又步七百里乃至者也姑墨當今庫
車西境即漢書所謂西與姑墨接唐西域記所
謂從此西行六百餘里至䟦禄迦國者也第考
漢魏二史俱稱龜兹居延城漢書謂焉耆西南
至都護治所四百里龜兹至都護治所三百里
合計凡七百五十里又為焉耆南至尉犂百里
龜兹東通尉犂六百五十里合計數亦相符而
魏書則云東去焉耆九百里夫同此延城東去
焉耆里數兩史互異如此及唐書伊邏盧城不
知即舊延城與否其與焉耆相距里數乃
與魏書正同史家記里前後牴牾容有不
必核其實者抑漢之記里長魏若唐計里短也
今考漢書車師前國西南至焉耆八百三十五
里魏書焉耆東至高昌九百里高昌都城在今
土爾番而今之哈喇沙爾東去土爾番實止七
百餘里可知魏以後計里最短漢較長而今之
計里為最長也里短故數多里長則數少此一
定之理試以此例推之庫車東去哈喇沙爾九
百八十里如即以為龜兹所都不應今之里數
反浮於古大抵延城伊邏盧城故址當在今額
什克巴什郭勒之東阿巴特托和鼐間而庫車
特其西境爾是以魏書稱其東有輪臺見輪臺
逼近延城之東而漢書東至烏壘城三百里可
無疑於計里之太近也其地去瓜州絶遠當以
隋書東南去瓜州三千一百里之說為是而魏
書去瓜州三百里應是三千字之訛也至三國
志引魏略稱姑墨國温宿國尉頭國皆屬龜兹
是其西境已兼有今之阿克蘇烏什眀史稱巴
什伯里為西域大國南接于闐北連衞拉特西
抵賽瑪爾堪東抵哈喇和卓是其東境又兼有
今之哈喇沙爾也至元史所載之巴什伯里其
疆圉闊遠大略相符可想見矣
阿巴特
阿巴特為庫車最東境西距庫車城二百里西瀕
竒里什郭勒
︹唐書地理志︺東夷僻守捉又七十里西夷僻守捉
按東夷僻守捉在玉古爾西則西七十里之西
夷僻守捉當在今阿巴特也
托和鼐
托和鼐在阿巴特西南一百四十里村落比連烟
戶稠蜜西距庫車城六十里乾隆二十三年六月
大兵討逆回波羅泥都霍集占進圍庫車散秩大
臣鄂對告將軍雅爾哈善托和鼐西南有地名托
木洛克者道賽喇木拜兩城為逆回援兵要路乃
遣侍衞達克他那率兵往偵霍集占以兵三千由
托木洛克來拔達克他那誇至托和鼐遣副都統
順德納等增兵進禦前張兩翼賊依溝升阜列陣
未安我兵競進環其四面鎗矢風發喊震林木賊
大亂退伏溝隂惟以短兵自衞我軍益賈勇争進
自午迄未殲之盡無一賊脱者器甲山積獲馬駝
羊無算
御製托和鼐行(戊寅)
我師攻圍賊庫車臨衝茀茀四面羅舊降伯克(回部中宰桑謂)
(之伯克)為我用其名鄂對顯職加(授職散秩大臣)備知彼中之形
勢悉告將臣防周遮托和鼐(地名)通賽里木(地名)賊來援者
所必過爰遣達克他那(藍翎侍衞名)瞭遂見蹤跡詳寡多以
計誘賊賊遂至(達克他那緩行誘賊賊住亦住賊進則退遂引至近軍營處)請為前
導𠞰賊窠發師順德訥(副都統領隊大臣)率往堂堂之陣誰逆
賊賊不自量犯兩翼兩翼飛馳張鸛鵝長箭大礟如雨
下狂回奔亂氣消磨填溝受殺敢迴顧血流漂杵時無
何𠞰賊二千四百餘傷我十數忠堪嘉是為征回第一
戰遂叨
天祐威荒遐軍書日馳六百里奏函夜至披衣視賜官錫
禄酬庸勲克城更待頒恩旨討逆伐罪非得已鯨鯢京
觀豈所喜
常格
常格在庫車城南七十里廬舍比密為大村莊
哈喇阿薩爾
哈喇阿薩爾在常格北三十里北距庫車城四十
里
裕赤哈喇
裕赤哈喇在哈喇阿薩爾北二十里西北距庫車
城二十里
阿勒玉蘇布
阿勒玉蘇布在裕赤哈喇東南十里西北距庫車
城三十里
嬴和
嬴和在裕赤哈喇西南四十里東北距庫車城七
十里
達烏圖
達烏圖在嬴和東北三十里東北距庫車城四十
里
庫克體騫
庫克體騫在達烏圖北十五里東北距庫車城二
十五里
哈魯納斯
哈魯納斯在庫克體騫北十里東北距庫車城十
五里
特勒伯
特勒伯在常格東南三十里西北距庫車城一百
里不通路徑
額什克巴什
額什克巴什在天山南麓西北距庫車城九十里
特集克
特集克在常格西北四十里東北距庫車城一百
里傍烏恰特逹里雅
竒里什
竒里什在庫車城東北六十里其正北境當天山
正幹阿爾坦呼蘇南麓距庫車城一百里又西北
地名沙爾達朗
以上屬庫車
沙雅爾
沙雅爾北距庫車城一百五十里踰烏恰特達里
雅而至距京師一萬二百三十里城周二里許高
一丈四尺南北二門霍集占自伊犂歸時裭其舊
有伯克烏哈墨第以逆黨阿布爾什木為伯克横
征口糧驅虜牲畜回氏愁怨未敢發乾隆二十三
年六月我師攻圍庫車賊自沙雅爾來援者為大
兵擊敗阿布爾木什聞風震懾挈妻子逃奔阿克
蘇烏哈墨第乃遣其子阿三和卓以沙雅爾城内
附
按唐西域傳龜兹横千里縱六百里阿史那社
尒討龜兹破五大城遣使諭降小城七百當時
龜兹并有姑墨是以東西拓地千里其小城七
百之舊雖難悉考如今賽喇木拜沙雅爾諸城
在五大城數内則大略可覩也
托伊博羅多
托伊博羅多在沙雅爾城東一百二十里踰烏恰
特達里雅而至東通哈喇沙爾界
塔里木
塔里木在沙雅爾城南臨大河
塔木根庫勒
塔木根庫勒在沙雅爾城西一百四十里地多沙
磧不可耕
喀伊木阿塔
喀伊木阿塔在沙雅爾城東南四十里南臨大河
不通徑路
坡斯
坡斯在沙雅爾城東北三十里
查盤
查盤在沙雅爾城西南四十里又西南通阿克蘇
境
哈爾噶齊
哈爾噶齊一名卡魯瓦乞在沙雅爾城西北五十
里烏恰特達里雅南西通阿克蘇境
庫克布葉
庫克布葉在沙雅爾西北四十里城垣卑小東傍
烏恰特達里雅
以上屬沙雅爾
葉勒阿里克
葉勒阿里克在沙雅爾西南七十里南距大河八
十里
葉伊勒干
葉伊勒干在葉勒阿里克西八十里
布古斯孔郭爾郭
布古斯孔郭爾郭在葉伊勒干西二百五十里
按自沙雅爾西行至此為漢姑墨南境唐屬龜
兹西南境南傍塔里木鄂斯騰即水經所謂河
水東逕姑墨國南唐書地理志所謂自撥換碎
葉西南渡渾河者也
以上係沙雅爾西南境外地
欽定皇輿西域圖志卷十五
