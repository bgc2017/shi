欽定皇輿西域圖志卷二十八
水五
天山南路二
塔里木郭勒
塔里木郭勒在阿克蘇東南三百里西域大川源
出葱嶺者二喀什噶爾達里雅葉爾羌諤斯騰皆
東流出南山者一和闐達里雅北流出北山者一
阿克蘇郭勒南流咸會於此合而東流六百餘里
統名塔里木郭勒又東入額爾勾郭勒又東入羅
布淖爾
按水經載南河東北逕扜彌國北又北河東逕
姑墨國南姑墨故地在拜之西阿克蘇之東塔
里木郭勒經其南踰河入砂磧地屬于闐東境
為古扜彌國地正當塔里木郭勒之北是水經
所謂東逕姑墨國南扜彌國北者應指塔里木
郭勒而言也又按塔里木郭勒西承喀什噶爾
葉爾羌于闐諸河自為古河源合流東注之始
水經注所載與今形勢頗合自杜佑作通典以
水經為非據而後人因之駁辨紛如轉滋岐悮
茲為摭錄佑說而詳訂之如左
︹杜佑通典︺水經所云河出崑崙山者宜出於禹本
記山海經所云南入葱嶺及出于闐南山者出於
漢書西域傳而酈道元都不詳正所注河之發源
亦引禹記山經釋法明遊天竺記釋氏西域記所
註南入葱嶺一源出于闐山合流入蒲昌海雖約
漢書亦不尋究又水經云出海外南至積石山下有石
門然後南流入葱嶺據此則積石山當在葱嶺之
北又云入塞過敦煌酒泉張掖郡南並今郡地也
夫山水地形固有定體自葱嶺于闐之東至敦煌
酒泉張掖之間華人來往非少從後漢至大唐圖
籍相承註記不絶大磧距數千里未有桑田碧海
之變陵遷谷移之談此處豈有河流纂集者不詳
斯甚又按禹導河積石者堯時洪水下人昏墊禹
所開決本救人患積石之西砂鹵之地河流小地
勢復高不為人患此以施功發跡自積石山而東
則今西平郡龍支縣界山是也固無禹理水之功
自葱嶺之北其本紀荒唐撰經者取為準的班固
云言九州者尚書近之矣誠為愜當其漢書西域
傳云河水一源出葱嶺一源出于闐合流東注蒲
昌海皆以潛流地下南出積石為中國河云比禹
記山經猶較附近終是紕繆按此宜惟憑張騫使
大夏見兩道水從葱嶺于闐合流入蒲昌海其于闐
出美玉所以騫傳遂云窮河源也按古圖書名河
所出曰崑崙山疑所謂古圖書即禹本記以于闐
山出玉乃謂之崑崙即所出便云是河也窮究諸
說悉皆謬誤孟堅又以禹貢云導河自積石遂疑
潛流從此方出且漢時諸羌種衆雖多不相統一
未為強國漢家或未嘗遣使詣西南羌中或未知自
有河也寧有今吐蕃中河從西南數千里向東北
流見與積石山下河相連聘使涉歴無不言之吐
蕃自云崑崙山在國中西南則河之所出也又按
尚書云織皮崑崙析支渠搜西戎即叙又後漢書
云羌在漢金城郡之西南濱於賜支續漢書曰河
關西可千餘里有典羌謂之賜支盖析支也然則
析支在積石之西是河之上流眀矣崑崙在土蕃
中當亦非謬而不謂河之本源乃引葱嶺于闐之
河謂從蒲昌伏流數千里至積石方出斯又班生
之所未詳也佑以水經僻書代人多不知覩或有
好事者於諸書中見有引處謂其審正此殊未之
精也
按葱嶺河源之說疑之者始於杜佑而宋歐
陽忞元潘昂霄因之皆緣西域未隸版圖是以
無從審正今葱嶺于闐咸隸版籍兩河合流之
蹟較若列眉有可與山經水注諸書相發眀者
考水經稱河水出海外南至積石山下有石門
河水冒以西南流此指河源之發於積石山者
下云河水又南入葱嶺山此指河源之發於蔥
嶺于闐者一出海外而南行一入蔥嶺而東注
上下文義各别而佑引經文則云南至積石山
下有石門然後南流入蔥嶺強加然後二字使
語氣混淆而因申其說以為積石山不當在蔥
嶺之北不知水經原文固未嘗云積石山在蔥
嶺北也漢書西域傳稱西域三十六國南北有
大山中央有河今自蔥嶺以東和闐葉爾羌喀
什噶爾阿克蘇赫色勒諸河羣流東下數千里
按諸水經一一脗合而佑則以為自葱嶺于闐
至敦煌酒泉張掖惟是大磧數千里並無河流
其為紕繆更自顯著史記載漢使窮河源河源
出于闐其山多玉石天子案古圖書名河所出
山曰崑崙者史記夲意直云當時漢天子強名
于闐山為崑崙未嘗以此為真崑崙也積石葱
嶺于闐皆河所自出謂之河源者言崑崙之源
於此乎發現耳水經既云河出崑崙墟南至積
石山下又云河水南入葱嶺山又一源出葱嶺
于闐河與之合者見此二水同源崑崙而並行
不悖又曷嘗專主葱嶺于闐之河而謂積石以
上非河源所在耶佑於水經原文未暇詳審亦
未睹西域水道全局執其偏端漫以古人為不
足述至宋元以来襲謬承訛亦惟佑說為之先
導有不足深論者矣
哲克得布拉克
哲克得布拉克在齋都伯西南四十里源出北山
南麓
哈喇布拉克
哈喇布拉克在哲克得布拉克西南四十里源出
北山南麓
博羅和碩郭勒
博羅和碩郭勒在玉斯屯阿喇圖什西南二十里
源出西北山中東南流過阿喇圖什而止不通大
河
木什諤斯騰
木什諤斯騰在喀什噶爾城北源出赫色勒郭勒
北山中東南流過喀什噶爾城北會赫色勒郭勒
入雅璊雅爾諤斯騰
特們郭勒
特們郭勒在木什諤斯騰北源出北山東西二源
合而東南流入木什諤斯騰
赫色勒郭勒
赫色勒郭勒在喀什噶爾城南十五里源出北山
麓東南流會特爾墨楚克郭勒入雅璊雅爾諤斯
騰
特爾墨楚克郭勒
特爾墨楚克郭勒在赫色勒郭勒南五里西北山
下同源異流在北為赫色勒南即此河東南流二
百里而復合同入雅璊雅爾諤斯騰
雅璊雅爾諤斯騰
雅璊雅爾諤斯騰在特爾墨楚克郭勒南二十里
源發蔥嶺出山東流經塔什巴里克城南名此河
又東北流經喀什噶爾城南赫色勒特爾墨楚克
二水合流北來會之名喀什噶爾達里雅
喀什噶爾達里雅
喀什噶爾達里雅在喀什噶爾城南五十里即雅
璊雅爾之下流西北會赫色勒特爾墨楚克兩河
之水又東行五百里逕巴爾楚克城南又東行六
百里北會阿克蘇郭勒南會葉爾羌諤斯騰和闐
郭勒入塔里木郭勒
察罕烏蘇
察罕烏蘇在英噶薩爾城南五里源出西山東流
百餘里過英噶薩爾而止不通大河
哈喇庫勒
哈喇庫勒即雅璊雅爾諤斯騰上流在烏魯阿喇
特達巴西北有兩源出北山中合流南行至此渟
瀦成澤周圍百餘里又東出為雅璊雅爾諤斯騰
葉爾羌諤斯騰
葉爾羌諤斯騰在葉爾羌城北五十里源出西南
葱嶺中屈曲出山東北流分為二道過葉爾羌城
南名哈喇烏蘇又東行復合為一南會聽雜阿布
諤斯騰東北行六百餘里入塔里木額爾勾郭勒
東注羅布淖爾
︹漢書西域傳︺河有兩原一出葱嶺山
︹水經︺北河又東逕莎車國南
按葉爾羌為古莎車國地葉爾羌郭勒經流城
南應即水經所謂北河逕莎車國南者且莎車
於後漢時雄長西域兼龜茲滅媯塞其國之北
境闢地既廣則河流固當在國之南境矣其源
出於西北葱嶺即漢書所謂河源一出葱嶺者
証諸形勢灼然不誣至其下流歸墟之處東流
千里詳見塔里木郭勒額爾勾郭勒羅布淖爾
諸條下
聽雜阿布諤斯騰
聽雜阿布諤斯騰在葉爾羌城東南五十里源出
庫克雅爾塔克北流出山經沙圖伯什阿里克托
古斯恰特北會哈喇烏蘇入葉爾羌諤斯騰
哈喇烏蘇
哈喇烏蘇舊音喀喇烏蘇源出葉爾羌城西蔥嶺
中東流逕城東乾隆二十三年十月將軍兆惠攻
圍葉爾羌城未下從城東率師渡哈喇烏蘇進兵
城南兵過河纔四百餘賊擁衆四五千騎迎戰持
鳥鎗長鎗在前步行之賊分持棍棒瓜斧在後彌
望無數兆惠等以兵分三隊將軍居中副都統由
屯居右鄂木布居左三隊齊進直衝賊陣將領親
冒矢石為士卒先呼聲震天賊騎兵敗走分兵前
後迎戰兆惠等奮勇衝擊賊騎敗已又分兵從兩
旁來犯我師馬力絀不能馳驟總兵高天喜副都
統三格侍衛鄂實特通額死之因復踰哈喇烏蘇
而東固守大營築堡堅壘鼓厲士氣上下一心賊
時於堡外濬濠築臺決水灌營掘隧潜進百計掩
襲我師隨機應禦三閱月無稍懈者復於營中掘
得糧窖拾取鎗砲鉛丸日久士無饑色兵器彌利
賊驚以為神會阿里衮奉
旨解馬千匹馳至富德等亦統新調兵自阿克蘇南下
大敗賊於呼拉瑪(舊音呼爾璊)兆惠等聞營北鎗礟聲
遂駕雲梯選兵分兩翼直衝賊人負固處焚燒賊
臺殺賊千有餘人富德等亦分中軍兩翼自外殺
賊三百餘人兩軍乃合還阿克蘇
御製黑水行(己夘)
喀喇烏蘇者唐言黑水同去年我軍薄回穴強弩之末
難稱雄築壘黑水待圍解詎人力也
天帡幪眀瑞馳驛踰月到(毅勇承恩公明瑞領孝賢皇后姪也命以副都統兵行間為)
(前鋒召回京問以被圍情狀自葉爾羌抵京路萬五千里疾馳踰月而至)面詢其故悚予衷
蜂蟻張甄數無萬三千餘人守從容窖米濟軍軍氣壯
奚肯麥麴山鞠藭引水灌我我豫備(逆回導渠淹我營壘將軍兆惠等豫)
(開溝引之入河且轉資其用)反資衆飲用益豐銃不中(去聲)人中營樹
何至析骸薪材充著木銃鐵獲萬億(賊據高施銃鉛丸坌集營樹上我軍)
(斫木為薪木中得鉛丸萬億即取以擊賊斃賊無算)翻以擊賊賊計窮先是營内所
穿井圍將解乃眢其中聞言為之悵諸臣實鞠躬隨復
為之感
天眷深信崇敬讀
皇祖實錄語所載曾聞我
太宗時眀四總兵來戰正值大霧彌雺雺敵施火礟樹皆
燬都統艾塔往視攻回奏敵礟止傷樹我兵曾無傷矢
弓匪今伊昔蒙
帝佑覲揚
前烈勵予沖詎人力也
天帡幪大清寰海欽皇風
御製惜陣亡總兵高天喜詩(有序庚辰)
喀喇烏蘇之役我師渡河猝被賊遮時總兵高天喜
奉將軍令董率修橋在後聞將軍陷陣中乃捨橋衝
入賊陣以致陣亡推恩優䘏如例凱還備悉其事詩
以惜之
始由小校出從征優擢竒雄至總兵留後修橋恥苟活
復前入陣遂捐生綠旗中祗一人實絶域外傳千載名
裹血結纓寧讓古詩非奬勇奬忠誠
提斯衮諤斯騰
提斯衮諤斯騰在葉爾羌諤斯騰東十里横當孔
道不通大河
庫森諤斯騰
庫森諤斯騰在提斯衮南五里河身深廣不通大
河
和闐達里雅
和闐達里雅源出皮什雅南五十里南山中北流
將近皮什雅城南分為二道夾城而過城東曰玉
隴哈什郭勒城西曰哈喇哈什郭勒俱北流四百
里至喀提里什兩河交會是為和闐達里雅又北流
五百里西會葉爾羌諤斯騰折而東流千有餘里
入羅布淖爾又和闐達里雅北流盡處别有支河
通葉爾羌亦名哈喇烏蘇
︹史記大宛傳︺鹽澤潜行地下其南則河源出焉多
玉石又云漢使窮河源河源出于窴其山多玉石
采來天子案古圖書名河所出曰崑崙云
︹漢書西域傳︺河有兩原一出于闐在南山下其河
北流與葱嶺河合東注蒲昌海
︹水經注︺南源導于闐南山俗謂之仇摩置自置北
流逕于闐國西又西北流注於河即經所謂北注
葱嶺河也
按漢書稱從鄯善傍南山北波河西行至莎車為南
道所謂河者當指和闐達里雅而言水經注所謂
仇摩置者也魏書于闐國有樹枝水一名計式
水即黃河也應亦指和闐達里雅而言
玉隴哈什郭勒
玉隴哈什郭勒為和闐達里雅上流出皮什雅南
五十里南山中與哈喇哈什郭勒分道經皮什雅
城東北流六十里至玉隴哈什城南又分為二夾
城流六十里復合為一北至喀提里什東哈喇哈
什郭勒自西南来會之入和闐達里雅其經流玉
隴哈什城東處長三里出白玉
︹魏書西域傳︺于闐城東三十里有苜拔河
︹唐西域記︺王城東南百餘里有大河西北流國人
利之以用溉田其後斷流王深怪異羅漢曰是龍
所為耳宜速祠求當復昔利祠祭河龍忽有一女
凌波而至求選大臣以為配偶大臣入河履水不
溺濟乎中流麾鞭畫水水為中開白馬浮出負一
栴檀大鼓懸城東南若有寇至鼓聲先震河水遂
流至今利用歲月浸遠龍鼓久無舊懸之處今仍
有鼓池側伽藍荒圮無僧
按今玉隴哈什郭勒在額里齊城東南境上北
入河闐達里雅中分兩流行六十里而復合其
西流為魏書所載樹枝水則東流應屬苜拔河
也又唐西域記稱王城東南有大河應指今玉
隴哈什北通和闐之河苐今額里齊城東境距
河甚近則所謂東南百里者當指發源之處而
言今負郭土田悉資引灌溉田之利記志非爽
惟和闐不奉佛教仰蒙
聖訓精詳鏡示萬古羅漢伽藍均難徵信而龍女求配
尤近於誣象教所編聊資聞見而已
哈喇哈什郭勒
哈喇哈什郭勒亦和闐達里雅上流與玉隴哈什
郭勒同源異流經皮什雅南西北流六十里至哈
喇哈什城南亦分為二夾城而流城東之河距城
二里東北流至喀提里仆入于和闐達里雅哈喇
哈什城東有河三處並長三十里出青玉
︹魏書西域傳︺于闐國城東二十里有大水北流號
樹枝水即黃河也一名計式水城西五十五里亦
有大水名達利水與樹枝水會俱北流
︹晉高居誨使于闐記︺河源所出至于闐分為三東
曰白玉河西曰綠玉河又西曰烏玉河三河皆有
玉而色異每歲秋水涸國王撈玉於河然後國人
得撈玉
按樹枝水即今玉隴哈什郭勒達利水即今哈
喇哈什郭勒水流分合及兩水東西相距以古
騐今若合符節又水有主輔此水自以樹枝為
主而達利會之宋史載于闐玉河全用居誨語
而云其國貢使云然眀史因之於采玉則用唐
書月光盛處得玉之文盖史家未嘗身歴其境
承用舊籍自不能有所正定也今考玉隴哈什
河在東出白玉哈拉哈什河在西出綠玉是白
玉綠玉兩河信而有徵所謂烏玉河者以地位
求之應即今皂窪勒諤斯騰然未嘗出玉又回
語謂黑為哈喇則哈喇哈什又應屬古之烏玉河也
土人或言玉夲生南山中山水漲發隨流入河
豈能取有常處玉有定色然顔延之詩璇源載
圓折玉水記方流凡玉固有生於水者何疑於
于闐之玉乎其水四時有玉當秋水涸取之為
易唐書視月光得玉亦未必然
皂窪勒諤斯騰
皂窪勒諤斯騰在哈喇哈什西即哈喇哈什河分
流北行百餘里而止不通他水
克勒底雅郭勒
克勒底雅郭勒在克勒底雅東十里南北經流二
百餘里通葉什勒庫勒
葉什勒庫勒
葉什勒庫勒在南山中周圍十餘里克勒底雅郭
勒南流入之
︹唐西域記︺嫓摩川東入沙磧行二百餘里至尼壤
城周三四里在大澤中澤地熱濕難以履涉蘆草
荒茂無復途疆惟趣城路僅得通行故往來者莫
不由此城焉
︹唐書西域傳︺于闐東三百里有建德力河
按嫓摩川為齊爾拉城西境之河則由是東行
二百里為尼壤城當即今克勒底雅城所謂大
澤應即葉什勒庫勒克勒底雅郭勒應即西域
傳之建德力河其東即古拘彌國地
烏蘭庫勒
烏蘭庫勒在和闐西境葱嶺中周圍五十餘里不
通他河
布隆庫勒
布隆庫勒在阿喇楚勒(舊音阿爾楚爾今改正)西百餘里周
圍五十里水自拔達克山界内北流至此滙成巨
澤居山谷間
按唐書西域傳喝盤陀都城負徒多河喝盤陀
為今塞爾勒克喀爾楚迤西諸境地則所謂徒
多河者應屬布隆庫勒上流左行分出之河故
得依山負險而立國於此也
葉什勒庫勒淖爾
葉什勒庫勒淖爾舊音伊西洱庫爾淖爾在布隆
庫勒西四十里水勢深廣萬山環繞北通安集延
西限蔥嶺南抵拔達克山副將軍富德窮追逆回
波羅泥都霍集占至此奔拔達克山遣使索俘二
酋旋授首淖爾之上勒碑紀功以示萬世云
御製平定回部勒銘伊西洱庫爾淖爾碑文
機有視若失而反得智者之所懃而愚者之所惑也事
有初若勞而終逸壯者之所劭而懦者之所怯也若夫
定全回殲二酋戰無不克攻無不取皆二將軍及諸參
贊以及行間衆將士之力也然予亦有所深慰於其間
者則以五年劼劬宵旰運籌狎至實未敢偷安於頃刻
也幸我武保定庶因答
乾貺慰
先志且以免浮議之指斥也伊西洱庫爾淖爾者我副將
軍富德等窮追二酋至拔達克山之界獲其降者萬人
二酋僅以身免而遣使索俘遂得獻馘振旅以成茂勣
也其地倚山臨水單騎可容而我突將無前四甄並發
如入無人之域也賊衆首尾不能相顧堅我回纛以招
之降者鋪崖以來霍集占持刅止之或且反戈倒戟也
是以二酋見事不成拔身遠跳駾突而喙息也先是蹙
之於霍斯庫魯克襲之於阿爾楚爾無不以少勝衆批
亢擣堅桓桓之士真如驅虎豹而逐貍兔纏頭碩鼻者
流皆惃惃踉踉見即辟易也是以先聲異域駭其跳盪遮
逆助順用攫重輜而獻兇級也我兵未深入拔達克山境
者則以討逆之師不蹂無罪之地姑遣使焉彼或曉逆順
亦將擒獻是以將帥之臣審機度時我武少輯也卒蕆
事而告成功則亦未為計之失也回部始末已見於勒
銘葉爾竒木之碑辭不復綴也特紀耆定之在茲是以
誌歲月而刻石也
︹唐書吐蕃傳︺吐蕃并西洱河諸蠻盡臣羊同党項
諸羌其地東與松茂嶲接南極婆羅門西取四鎮
北抵突厥幅員餘萬里漢魏諸戎所無也
按西洱河疑即今葉什勒庫勒淖爾舊音為伊
西洱庫爾者其地曾入吐蕃以大勢論之吐蕃
西取四鎮而疏勒西盡葱嶺則自焉耆以西割
據廣遠亦當以葱嶺為其邊陲也
欽定皇輿西域圖志卷二十八
欽定皇輿西域圖志卷二十八
水五
天山南路二
塔里木郭勒
塔里木郭勒在阿克蘇東南三百里西域大川源
出葱嶺者二喀什噶爾達里雅葉爾羌諤斯騰皆
東流出南山者一和闐達里雅北流出北山者一
阿克蘇郭勒南流咸會於此合而東流六百餘里
統名塔里木郭勒又東入額爾勾郭勒又東入羅
布淖爾
按水經載南河東北逕扜彌國北又北河東逕
姑墨國南姑墨故地在拜之西阿克蘇之東塔
里木郭勒經其南踰河入砂磧地屬于闐東境
為古扜彌國地正當塔里木郭勒之北是水經
所謂東逕姑墨國南扜彌國北者應指塔里木
郭勒而言也又按塔里木郭勒西承喀什噶爾
葉爾羌于闐諸河自為古河源合流東注之始
水經注所載與今形勢頗合自杜佑作通典以
水經為非據而後人因之駁辨紛如轉滋岐悮
茲為摭錄佑說而詳訂之如左
︹杜佑通典︺水經所云河出崑崙山者宜出於禹本
記山海經所云南入葱嶺及出于闐南山者出於
漢書西域傳而酈道元都不詳正所注河之發源
亦引禹記山經釋法明遊天竺記釋氏西域記所
註南入葱嶺一源出于闐山合流入蒲昌海雖約
漢書亦不尋究又水經云出海外南至積石山下有石
門然後南流入葱嶺據此則積石山當在葱嶺之
北又云入塞過敦煌酒泉張掖郡南並今郡地也
夫山水地形固有定體自葱嶺于闐之東至敦煌
酒泉張掖之間華人來往非少從後漢至大唐圖
籍相承註記不絶大磧距數千里未有桑田碧海
之變陵遷谷移之談此處豈有河流纂集者不詳
斯甚又按禹導河積石者堯時洪水下人昏墊禹
所開決本救人患積石之西砂鹵之地河流小地
勢復高不為人患此以施功發跡自積石山而東
則今西平郡龍支縣界山是也固無禹理水之功
自葱嶺之北其本紀荒唐撰經者取為準的班固
云言九州者尚書近之矣誠為愜當其漢書西域
傳云河水一源出葱嶺一源出于闐合流東注蒲
昌海皆以潛流地下南出積石為中國河云比禹
記山經猶較附近終是紕繆按此宜惟憑張騫使
大夏見兩道水從葱嶺于闐合流入蒲昌海其于闐
出美玉所以騫傳遂云窮河源也按古圖書名河
所出曰崑崙山疑所謂古圖書即禹本記以于闐
山出玉乃謂之崑崙即所出便云是河也窮究諸
說悉皆謬誤孟堅又以禹貢云導河自積石遂疑
潛流從此方出且漢時諸羌種衆雖多不相統一
未為強國漢家或未嘗遣使詣西南羌中或未知自
有河也寧有今吐蕃中河從西南數千里向東北
流見與積石山下河相連聘使涉歴無不言之吐
蕃自云崑崙山在國中西南則河之所出也又按
尚書云織皮崑崙析支渠搜西戎即叙又後漢書
云羌在漢金城郡之西南濱於賜支續漢書曰河
關西可千餘里有典羌謂之賜支盖析支也然則
析支在積石之西是河之上流眀矣崑崙在土蕃
中當亦非謬而不謂河之本源乃引葱嶺于闐之
河謂從蒲昌伏流數千里至積石方出斯又班生
之所未詳也佑以水經僻書代人多不知覩或有
好事者於諸書中見有引處謂其審正此殊未之
精也
按葱嶺河源之說疑之者始於杜佑而宋歐
陽忞元潘昂霄因之皆緣西域未隸版圖是以
無從審正今葱嶺于闐咸隸版籍兩河合流之
蹟較若列眉有可與山經水注諸書相發眀者
考水經稱河水出海外南至積石山下有石門
河水冒以西南流此指河源之發於積石山者
下云河水又南入葱嶺山此指河源之發於蔥
嶺于闐者一出海外而南行一入蔥嶺而東注
上下文義各别而佑引經文則云南至積石山
下有石門然後南流入蔥嶺強加然後二字使
語氣混淆而因申其說以為積石山不當在蔥
嶺之北不知水經原文固未嘗云積石山在蔥
嶺北也漢書西域傳稱西域三十六國南北有
大山中央有河今自蔥嶺以東和闐葉爾羌喀
什噶爾阿克蘇赫色勒諸河羣流東下數千里
按諸水經一一脗合而佑則以為自葱嶺于闐
至敦煌酒泉張掖惟是大磧數千里並無河流
其為紕繆更自顯著史記載漢使窮河源河源
出于闐其山多玉石天子案古圖書名河所出
山曰崑崙者史記夲意直云當時漢天子強名
于闐山為崑崙未嘗以此為真崑崙也積石葱
嶺于闐皆河所自出謂之河源者言崑崙之源
於此乎發現耳水經既云河出崑崙墟南至積
石山下又云河水南入葱嶺山又一源出葱嶺
于闐河與之合者見此二水同源崑崙而並行
不悖又曷嘗專主葱嶺于闐之河而謂積石以
上非河源所在耶佑於水經原文未暇詳審亦
未睹西域水道全局執其偏端漫以古人為不
足述至宋元以来襲謬承訛亦惟佑說為之先
導有不足深論者矣
哲克得布拉克
哲克得布拉克在齋都伯西南四十里源出北山
南麓
哈喇布拉克
哈喇布拉克在哲克得布拉克西南四十里源出
北山南麓
博羅和碩郭勒
博羅和碩郭勒在玉斯屯阿喇圖什西南二十里
源出西北山中東南流過阿喇圖什而止不通大
河
木什諤斯騰
木什諤斯騰在喀什噶爾城北源出赫色勒郭勒
北山中東南流過喀什噶爾城北會赫色勒郭勒
入雅璊雅爾諤斯騰
特們郭勒
特們郭勒在木什諤斯騰北源出北山東西二源
合而東南流入木什諤斯騰
赫色勒郭勒
赫色勒郭勒在喀什噶爾城南十五里源出北山
麓東南流會特爾墨楚克郭勒入雅璊雅爾諤斯
騰
特爾墨楚克郭勒
特爾墨楚克郭勒在赫色勒郭勒南五里西北山
下同源異流在北為赫色勒南即此河東南流二
百里而復合同入雅璊雅爾諤斯騰
雅璊雅爾諤斯騰
雅璊雅爾諤斯騰在特爾墨楚克郭勒南二十里
源發蔥嶺出山東流經塔什巴里克城南名此河
又東北流經喀什噶爾城南赫色勒特爾墨楚克
二水合流北來會之名喀什噶爾達里雅
喀什噶爾達里雅
喀什噶爾達里雅在喀什噶爾城南五十里即雅
璊雅爾之下流西北會赫色勒特爾墨楚克兩河
之水又東行五百里逕巴爾楚克城南又東行六
百里北會阿克蘇郭勒南會葉爾羌諤斯騰和闐
郭勒入塔里木郭勒
察罕烏蘇
察罕烏蘇在英噶薩爾城南五里源出西山東流
百餘里過英噶薩爾而止不通大河
哈喇庫勒
哈喇庫勒即雅璊雅爾諤斯騰上流在烏魯阿喇
特達巴西北有兩源出北山中合流南行至此渟
瀦成澤周圍百餘里又東出為雅璊雅爾諤斯騰
葉爾羌諤斯騰
葉爾羌諤斯騰在葉爾羌城北五十里源出西南
葱嶺中屈曲出山東北流分為二道過葉爾羌城
南名哈喇烏蘇又東行復合為一南會聽雜阿布
諤斯騰東北行六百餘里入塔里木額爾勾郭勒
東注羅布淖爾
︹漢書西域傳︺河有兩原一出葱嶺山
︹水經︺北河又東逕莎車國南
按葉爾羌為古莎車國地葉爾羌郭勒經流城
南應即水經所謂北河逕莎車國南者且莎車
於後漢時雄長西域兼龜茲滅媯塞其國之北
境闢地既廣則河流固當在國之南境矣其源
出於西北葱嶺即漢書所謂河源一出葱嶺者
証諸形勢灼然不誣至其下流歸墟之處東流
千里詳見塔里木郭勒額爾勾郭勒羅布淖爾
諸條下
聽雜阿布諤斯騰
聽雜阿布諤斯騰在葉爾羌城東南五十里源出
庫克雅爾塔克北流出山經沙圖伯什阿里克托
古斯恰特北會哈喇烏蘇入葉爾羌諤斯騰
哈喇烏蘇
哈喇烏蘇舊音喀喇烏蘇源出葉爾羌城西蔥嶺
中東流逕城東乾隆二十三年十月將軍兆惠攻
圍葉爾羌城未下從城東率師渡哈喇烏蘇進兵
城南兵過河纔四百餘賊擁衆四五千騎迎戰持
鳥鎗長鎗在前步行之賊分持棍棒瓜斧在後彌
望無數兆惠等以兵分三隊將軍居中副都統由
屯居右鄂木布居左三隊齊進直衝賊陣將領親
冒矢石為士卒先呼聲震天賊騎兵敗走分兵前
後迎戰兆惠等奮勇衝擊賊騎敗已又分兵從兩
旁來犯我師馬力絀不能馳驟總兵高天喜副都
統三格侍衛鄂實特通額死之因復踰哈喇烏蘇
而東固守大營築堡堅壘鼓厲士氣上下一心賊
時於堡外濬濠築臺決水灌營掘隧潜進百計掩
襲我師隨機應禦三閱月無稍懈者復於營中掘
得糧窖拾取鎗砲鉛丸日久士無饑色兵器彌利
賊驚以為神會阿里衮奉
旨解馬千匹馳至富德等亦統新調兵自阿克蘇南下
大敗賊於呼拉瑪(舊音呼爾璊)兆惠等聞營北鎗礟聲
遂駕雲梯選兵分兩翼直衝賊人負固處焚燒賊
臺殺賊千有餘人富德等亦分中軍兩翼自外殺
賊三百餘人兩軍乃合還阿克蘇
御製黑水行(己夘)
喀喇烏蘇者唐言黑水同去年我軍薄回穴強弩之末
難稱雄築壘黑水待圍解詎人力也
天帡幪眀瑞馳驛踰月到(毅勇承恩公明瑞領孝賢皇后姪也命以副都統兵行間為)
(前鋒召回京問以被圍情狀自葉爾羌抵京路萬五千里疾馳踰月而至)面詢其故悚予衷
蜂蟻張甄數無萬三千餘人守從容窖米濟軍軍氣壯
奚肯麥麴山鞠藭引水灌我我豫備(逆回導渠淹我營壘將軍兆惠等豫)
(開溝引之入河且轉資其用)反資衆飲用益豐銃不中(去聲)人中營樹
何至析骸薪材充著木銃鐵獲萬億(賊據高施銃鉛丸坌集營樹上我軍)
(斫木為薪木中得鉛丸萬億即取以擊賊斃賊無算)翻以擊賊賊計窮先是營内所
穿井圍將解乃眢其中聞言為之悵諸臣實鞠躬隨復
為之感
天眷深信崇敬讀
皇祖實錄語所載曾聞我
太宗時眀四總兵來戰正值大霧彌雺雺敵施火礟樹皆
燬都統艾塔往視攻回奏敵礟止傷樹我兵曾無傷矢
弓匪今伊昔蒙
帝佑覲揚
前烈勵予沖詎人力也
天帡幪大清寰海欽皇風
御製惜陣亡總兵高天喜詩(有序庚辰)
喀喇烏蘇之役我師渡河猝被賊遮時總兵高天喜
奉將軍令董率修橋在後聞將軍陷陣中乃捨橋衝
入賊陣以致陣亡推恩優䘏如例凱還備悉其事詩
以惜之
始由小校出從征優擢竒雄至總兵留後修橋恥苟活
復前入陣遂捐生綠旗中祗一人實絶域外傳千載名
裹血結纓寧讓古詩非奬勇奬忠誠
提斯衮諤斯騰
提斯衮諤斯騰在葉爾羌諤斯騰東十里横當孔
道不通大河
庫森諤斯騰
庫森諤斯騰在提斯衮南五里河身深廣不通大
河
和闐達里雅
和闐達里雅源出皮什雅南五十里南山中北流
將近皮什雅城南分為二道夾城而過城東曰玉
隴哈什郭勒城西曰哈喇哈什郭勒俱北流四百
里至喀提里什兩河交會是為和闐達里雅又北流
五百里西會葉爾羌諤斯騰折而東流千有餘里
入羅布淖爾又和闐達里雅北流盡處别有支河
通葉爾羌亦名哈喇烏蘇
︹史記大宛傳︺鹽澤潜行地下其南則河源出焉多
玉石又云漢使窮河源河源出于窴其山多玉石
采來天子案古圖書名河所出曰崑崙云
︹漢書西域傳︺河有兩原一出于闐在南山下其河
北流與葱嶺河合東注蒲昌海
︹水經注︺南源導于闐南山俗謂之仇摩置自置北
流逕于闐國西又西北流注於河即經所謂北注
葱嶺河也
按漢書稱從鄯善傍南山北波河西行至莎車為南
道所謂河者當指和闐達里雅而言水經注所謂
仇摩置者也魏書于闐國有樹枝水一名計式
水即黃河也應亦指和闐達里雅而言
玉隴哈什郭勒
玉隴哈什郭勒為和闐達里雅上流出皮什雅南
五十里南山中與哈喇哈什郭勒分道經皮什雅
城東北流六十里至玉隴哈什城南又分為二夾
城流六十里復合為一北至喀提里什東哈喇哈
什郭勒自西南来會之入和闐達里雅其經流玉
隴哈什城東處長三里出白玉
︹魏書西域傳︺于闐城東三十里有苜拔河
︹唐西域記︺王城東南百餘里有大河西北流國人
利之以用溉田其後斷流王深怪異羅漢曰是龍
所為耳宜速祠求當復昔利祠祭河龍忽有一女
凌波而至求選大臣以為配偶大臣入河履水不
溺濟乎中流麾鞭畫水水為中開白馬浮出負一
栴檀大鼓懸城東南若有寇至鼓聲先震河水遂
流至今利用歲月浸遠龍鼓久無舊懸之處今仍
有鼓池側伽藍荒圮無僧
按今玉隴哈什郭勒在額里齊城東南境上北
入河闐達里雅中分兩流行六十里而復合其
西流為魏書所載樹枝水則東流應屬苜拔河
也又唐西域記稱王城東南有大河應指今玉
隴哈什北通和闐之河苐今額里齊城東境距
河甚近則所謂東南百里者當指發源之處而
言今負郭土田悉資引灌溉田之利記志非爽
惟和闐不奉佛教仰蒙
聖訓精詳鏡示萬古羅漢伽藍均難徵信而龍女求配
尤近於誣象教所編聊資聞見而已
哈喇哈什郭勒
哈喇哈什郭勒亦和闐達里雅上流與玉隴哈什
郭勒同源異流經皮什雅南西北流六十里至哈
喇哈什城南亦分為二夾城而流城東之河距城
二里東北流至喀提里仆入于和闐達里雅哈喇
哈什城東有河三處並長三十里出青玉
︹魏書西域傳︺于闐國城東二十里有大水北流號
樹枝水即黃河也一名計式水城西五十五里亦
有大水名達利水與樹枝水會俱北流
︹晉高居誨使于闐記︺河源所出至于闐分為三東
曰白玉河西曰綠玉河又西曰烏玉河三河皆有
玉而色異每歲秋水涸國王撈玉於河然後國人
得撈玉
按樹枝水即今玉隴哈什郭勒達利水即今哈
喇哈什郭勒水流分合及兩水東西相距以古
騐今若合符節又水有主輔此水自以樹枝為
主而達利會之宋史載于闐玉河全用居誨語
而云其國貢使云然眀史因之於采玉則用唐
書月光盛處得玉之文盖史家未嘗身歴其境
承用舊籍自不能有所正定也今考玉隴哈什
河在東出白玉哈拉哈什河在西出綠玉是白
玉綠玉兩河信而有徵所謂烏玉河者以地位
求之應即今皂窪勒諤斯騰然未嘗出玉又回
語謂黑為哈喇則哈喇哈什又應屬古之烏玉河也
土人或言玉夲生南山中山水漲發隨流入河
豈能取有常處玉有定色然顔延之詩璇源載
圓折玉水記方流凡玉固有生於水者何疑於
于闐之玉乎其水四時有玉當秋水涸取之為
易唐書視月光得玉亦未必然
皂窪勒諤斯騰
皂窪勒諤斯騰在哈喇哈什西即哈喇哈什河分
流北行百餘里而止不通他水
克勒底雅郭勒
克勒底雅郭勒在克勒底雅東十里南北經流二
百餘里通葉什勒庫勒
葉什勒庫勒
葉什勒庫勒在南山中周圍十餘里克勒底雅郭
勒南流入之
︹唐西域記︺嫓摩川東入沙磧行二百餘里至尼壤
城周三四里在大澤中澤地熱濕難以履涉蘆草
荒茂無復途疆惟趣城路僅得通行故往來者莫
不由此城焉
︹唐書西域傳︺于闐東三百里有建德力河
按嫓摩川為齊爾拉城西境之河則由是東行
二百里為尼壤城當即今克勒底雅城所謂大
澤應即葉什勒庫勒克勒底雅郭勒應即西域
傳之建德力河其東即古拘彌國地
烏蘭庫勒
烏蘭庫勒在和闐西境葱嶺中周圍五十餘里不
通他河
布隆庫勒
布隆庫勒在阿喇楚勒(舊音阿爾楚爾今改正)西百餘里周
圍五十里水自拔達克山界内北流至此滙成巨
澤居山谷間
按唐書西域傳喝盤陀都城負徒多河喝盤陀
為今塞爾勒克喀爾楚迤西諸境地則所謂徒
多河者應屬布隆庫勒上流左行分出之河故
得依山負險而立國於此也
葉什勒庫勒淖爾
葉什勒庫勒淖爾舊音伊西洱庫爾淖爾在布隆
庫勒西四十里水勢深廣萬山環繞北通安集延
西限蔥嶺南抵拔達克山副將軍富德窮追逆回
波羅泥都霍集占至此奔拔達克山遣使索俘二
酋旋授首淖爾之上勒碑紀功以示萬世云
御製平定回部勒銘伊西洱庫爾淖爾碑文
機有視若失而反得智者之所懃而愚者之所惑也事
有初若勞而終逸壯者之所劭而懦者之所怯也若夫
定全回殲二酋戰無不克攻無不取皆二將軍及諸參
贊以及行間衆將士之力也然予亦有所深慰於其間
者則以五年劼劬宵旰運籌狎至實未敢偷安於頃刻
也幸我武保定庶因答
乾貺慰
先志且以免浮議之指斥也伊西洱庫爾淖爾者我副將
軍富德等窮追二酋至拔達克山之界獲其降者萬人
二酋僅以身免而遣使索俘遂得獻馘振旅以成茂勣
也其地倚山臨水單騎可容而我突將無前四甄並發
如入無人之域也賊衆首尾不能相顧堅我回纛以招
之降者鋪崖以來霍集占持刅止之或且反戈倒戟也
是以二酋見事不成拔身遠跳駾突而喙息也先是蹙
之於霍斯庫魯克襲之於阿爾楚爾無不以少勝衆批
亢擣堅桓桓之士真如驅虎豹而逐貍兔纏頭碩鼻者
流皆惃惃踉踉見即辟易也是以先聲異域駭其跳盪遮
逆助順用攫重輜而獻兇級也我兵未深入拔達克山境
者則以討逆之師不蹂無罪之地姑遣使焉彼或曉逆順
亦將擒獻是以將帥之臣審機度時我武少輯也卒蕆
事而告成功則亦未為計之失也回部始末已見於勒
銘葉爾竒木之碑辭不復綴也特紀耆定之在茲是以
誌歲月而刻石也
︹唐書吐蕃傳︺吐蕃并西洱河諸蠻盡臣羊同党項
諸羌其地東與松茂嶲接南極婆羅門西取四鎮
北抵突厥幅員餘萬里漢魏諸戎所無也
按西洱河疑即今葉什勒庫勒淖爾舊音為伊
西洱庫爾者其地曾入吐蕃以大勢論之吐蕃
西取四鎮而疏勒西盡葱嶺則自焉耆以西割
據廣遠亦當以葱嶺為其邊陲也
欽定皇輿西域圖志卷二十八
