欽定皇輿西域圖志卷四十六
藩屬三
拔達克山
拔達克山在葱嶺中東南自喀什噶爾葉爾羌西
南行六百餘里至其境有城郭部落繁盛戸十萬
有竒其酋曰素爾坦沙其國負山險扼葱嶺之右
頗擅形勢有河北流經博洛爾拔達克山兩部之
間至葉什得拉克分流一流經北入圖斯庫爾一
流道西南又北入於葉什勒庫勒(舊對音伊西洱庫爾今改正)
淖爾其北鄙之城曰斡罕其地北極高三十六度
二十三分距京師偏西四十三度五十分在古當
為烏秅國地也乾隆二十四年八月波羅泥都霍
集占自葉什勒庫勒淖爾敗後奔拔達克山副將
軍富德率師追之遣使往諭其汗素爾坦沙宣示
波羅泥都霍集占負
恩悖逆狀今擒獻是時二賊方竄入拔達克山沙木爾
伯克所屬之錫克南村詭稱假道往墨克時沙木
爾伯克適在素爾坦沙處賊得乘間逸去肆掠村
落及沙木爾伯克與將軍遣使遇送致素爾坦沙
素爾坦沙因遵檄縳波羅泥都而以兵圍霍集占
於阿爾渾楚哈嶺賊退保齊那爾河素爾坦沙以
其屬進戰賊不能支傷背及胯乳擒之囚之於柴
札布柴札布者拔達克山繫囚處也素爾坦沙乃
遣人詣軍門投欵報逆賊就擒副將軍富德察其
忠順進使者撫諭素令獻俘進軍斡罕以待之是
時痕都斯坦方以兵臨拔達克山謀劫霍集占兄
弟而塔爾巴斯者拔達克山讎國也賊將通之攻
拔達克山初素爾坦沙以二酋與已同派噶木巴
爾派欲縳獻恐諸部不從難之富德曉以順逆利
害之故即感悟曰我屬為
大皇帝臣當同所惡且豈忍以兩兇故貽數萬生靈患
耶乃殺波羅泥都霍集占波羅泥都屍身被盗遂
專凾霍集占首來獻率其部落十萬戸與博洛爾
部三萬戸俱降二十五年遣陪臣額穆爾伯克等
入
覲貢八駿馬
賜宴瀛臺並頒
勅諭嘉奬時素爾坦沙與姪塔什瑪木特相攻塔什瑪
木特聞
勅使至即釋爭率屬内附二十六年素爾坦沙貢刀斧
二十八年獻波羅泥都屍及其妻子並遣使來朝
是年拔達克山侵博洛爾部葉爾羌駐臣諭還戸
口牲畜尋素爾坦沙以博洛爾部之齊特喇爾為
拔達克山舊遊牧地表乞給與下
詔斥責素爾坦沙隨奉表請罪恭順有加
御製驛章(己卯)
中途驛章遞遠自軍營來啟篋急披視既慰又廑懷拔
達山遵檄興兵阻逃回(拔達克山汗曰素爾坦沙奉將軍富德等檄即親率兵遮截逆)
(酋和卓木兄弟於阿爾渾楚哈嶺酋退伏嶺下齊那爾小河相持再戰素爾坦沙並調拔達克山屬沙木爾伯)
(克帶兵星赴協勦)阿爾渾楚哈其嶺高崔嵬相持回少却守齊
那爾隈厥路乃四通薩嘛罕布孩(二回部名居布魯特安集延極西)獲
否未可知遁或投其儕備悉報將軍回字頭人差(先是逆酋)
(於伊西洱庫爾為我兵擊敗竄至拔達克山沙木爾伯克所轄錫克南村詭稱欲赴墨克地方禮拜時沙木爾)
(適赴拔達克山汗所幼子在遊牧不知其詐也及沙木爾遇將軍遣使即為供馬送致素爾坦沙而自遣頭人)
(賽特多羅特馳報賊情且齎回字表具言前因葉爾羌為凖噶爾所有我等亦為服屬今天朝悉定回城我等)
(均為大皇帝臣僕矣詞甚恭順)將軍正言斥此語皆阻推二豎數百衆
如雉往投䍙不以時即擒巧語將誰詒(叶以將軍富德等軍營遣使)
(未回而彼中所遣回目恐是潛來試探且賊敗竄時殘衆無幾又經拔達克山部内沙莾蘇爾阿里瑪伯克沙)
(木爾伯克素爾坦沙汗各處俱云賊人被殺馬駝被獲何至遲延未擒又云素爾坦沙與賊相持之所路通薩)
(嘛罕布孩各處或是預為他時縱賊地因書檄督責尅日傳送令即縳囚以獻)勒兵在汝境為
奉皇恩恢虞驚汝老幼再遲兵臨哉(將軍等責遣回使時一面復宣示恩)
(意以爾等部曲褊小不忍遽行移兵若不即擒賊則罪在爾等應早自為計因對使揀派偵探兵付副都統伊)
(柱等帶領啟行并將卡倫按隊外展以須繼進)區畫頗中綮所惜少徘徊(閱摺内部)
(署索賊具協機宜惟我兵直抵拔達克山連界時未即窮追就獲以遠道亟攻故馬力不及事會殊堪惜耳)
馬力實不進亦弗深督責(叶)縳獻斯事畢飲至凱宴開
設或更逸去數月復延&KR3446;迢迢萬里外機務親籌裁寧
辭午夜勞所期七德諧
御製副將軍富德奏報拔達克山汗素爾坦沙獻逆賊
霍集占首級並以全部納欵稱臣信至詩以誌事(己卯)
冞入殲渠逃望風情知三窟已途窮嘉兹識早獻馘順
笑彼悔遲跋扈雄和衆永看兩部定成功速在五年中
(西師之役始於乙亥春凖噶爾汗達瓦齊即於是秋就擒各部欵附嗣是辦理回部收城服衆距今逆酋授首)
(統計蕆事未踰五年)
天恩如此昭優貺保泰彌殷慎勅躬
御製瀛臺賜宴拔達克山來使即席得句(庚辰)
歸俘獻馘識忠誠貢使隨來萬里行第一西方足嘉國
無雙天下此都京俾觀禮樂三千盛待賞烟花午夜明
重譯又須宣象寄(近始略習回語可以不煩譯寄而拔達克山居極西語又異於葉爾羌故)
(仍須回人譯彼語也)筠沖語異逮濛瀛
御製瀛臺宴拔達克山諸部回使詩以紀事(庚辰)
遠使徠朝宴遣歸傾誠憐彼戀依依燈宵剛度韶春麗
夜雨欣晴瑞旭輝乍可頒餳聯撒荔何妨卉服接絲衣
從來曰信大蒙重安爾耕桑永受禨
御製拔達克山八駿馬歌(庚辰)
大宛駿馬斯已竒拔達山駿竒陪之方隅貢山南以西
獻馘稱臣誠識時艮驥服皂納賮隨青驄送喜領羣蹄
捷音早共紅旂馳(右送喜驄)堅昆底定我馬歸鶻其英鷙色
其騏(右堅昆鶻)洱海(即伊西洱淖爾)一戰搴厥旗獲良翻以徠白羲
(右洱海驦)有騋紫電名雅宜掃塵滅迹追無遺(右紫電騋)服遠在
德不在威闞虎(舊上方十駿之一)已老兹其妃(右服遠騮)蝦蟆一跳
丈六齊掉尾肅肅白玉題(右玉題駿)呈覧按隊過荷池祥霞
輝映光配黎(右祥霞驥)逸足未騁望可知籋雲底藉鞭箠施
(右籋雲騢)徒觀骨格皆英姿揣稱且命儒臣為天閑調習付
有司待余秋獮徐試騎譬霍集斯居京師(回部郡王霍集斯以擒達)
(瓦齊及隨征功賜第留京城父子俱膺封賞盖以望族傑材不宜令歸回部具深意焉)富貴之更
教禮儀遊閭闔兮觀玉臺(叶)初非求馬興戎麾銷兵從
此含生熙
御製拔達克山汗素爾坦沙貢刀歌(辛巳)
獻馘早已嘉攄誠薄來厚往遣使行感恩致貢器用呈
佩刀一握偃月形兩馬先之白與青邊臣代進達帝京
出鞘麗水輝如星昆吾割玉古所稱銛鋒鑄出浪人精
寳鈿金錯太麗生皮室革帶堅且輕無所用也方銷兵
付弆武庫徵來庭
御製詠拔達克山汗素爾坦沙所進斧(辛巳)
素爾坦沙自獻俘奉貢夙著悃忱後因遣侍衛等齎
勅宣諭各部拔達克山復以使臣還朝疏進方物中
有斧一白金鏤錯文盖回製所重也詩以誌事且鍥
諸函
齊斧方戡亂蠻書遂獻誠嘉忠頒厚賚貢物表衷情肅
肅喻由義蛾蛾叶利貞(斧刀蛾蛾利匠人之貞見太元經)匵藏無所用
聊識武功成
︹漢書西域傳︺烏秅國王治烏秅城去長安九千九
百五十里東北至都護治所四千八百九十二里
北與子合蒲犁西與難兜接山居田石間有白草
累石為室民接手飲其西則有縣度去陽闋五千
八百八十八里去都護治所五千二百里縣度者
石山也谿谷不通以繩索相引而度云
︹魏書西域傳︺權於摩國故烏秅國也其王居烏秅
城在悉居半西南去代一萬二千九百七十里
阿鈎羌國在莎車西南去代一萬三千里西有縣
度山其間四百里中往往有棧道下臨不測之淵
人行以繩索相持而度因以名之
︹唐書西域傳︺喝盤陀或曰漢陀曰渴館檀亦謂渴
羅陀由疏勒西南入劒末谷不忍嶺六百里其國
也距瓜州四千五百里直朱俱波西南縣度山北
抵疏勒西獲密西北判汗國也治蔥嶺中都城負
徒多河其王夲疏勒人世相承為之西南即頭痛
山也蔥嶺環其國後魏太延中始通中國貞觀九
年遣使者來朝開元中破平其國置蔥嶺守捉安
西極邊戍也
︹元史地理志︺西北地附錄巴達哈傷(今更正為拔達克山)
︹明史西域傳︺八答黑商(應即元史之巴達哈傷均為拔達克山之訛)在
俺都淮東北城周十餘里民俗富饒
按漢書皮山國西南至烏秅國千三百四十里
皮山在于闐國西今自和闐城西行至拔達克
山國都亦千三百餘里路適相當其國居蔥嶺
南境四面皆山與班史山居田石間之說相合
則今之拔達克山在漢為烏秅在魏為權於摩
也又魏書載阿鈎羌國在莎車西南西有縣度
山輿漢書烏秅國西有縣度之說合莎車今之
葉爾羌在拔達克山東北亦與阿鈎羌國在莎
車西南之說合叉權於摩國去代一萬二千九
百七十里阿鉤羌國去代一萬三千里二國相
距止三十里當屬毗聯之境疑漢時統為烏秅
至魏乃分兩國東屬權於摩故去代較近西屬
阿鈎羌故獨與縣度相接也唐書不載烏秅權
於摩阿鈎羌諸國而有喝盤陀由疏勒西南六
百里至其國今之喀什噶爾古疏勒地西南六
百里至拔達克山道里相合城居山内河抱城
東所謂治蔥嶺負徒多河者形勢可驗至元史
舊載巴達哈傷明史舊載八答黑商均為拔達
克山對音之訛今元史明史俱經更正夲音與
喀什噶爾之訛為哈實哈爾塔什罕之訛為達
失干無異証以道里方位亦往往而合可以類
推矣
博洛爾
博洛爾在拔達克山東有城郭戸三萬有竒四面
皆山西北面有河乾隆二十四年其酋沙瑚沙默
特與拔達克山同時内附二十五年遣使沙伯克
等來朝
賜宴賚予優渥並頒
勅書二十八年貢劒及斧二十九年為拔達克山素爾
坦沙所侵乞援于葉爾羌駐劄都統新柱諭素爾
坦沙還俘罷兵沙瑚沙默特表謝并遣使來朝貢
匕首宴賚如例三十四年貢雙玉欛匕首其地北
極高三十七度距京師偏西四十三度三十八分
御製博洛爾部沙瑚沙默特伯克所進武器製匣藏之
並紀是什(癸未)
文列星行光溢濤切崑璆似斷秋毫于闐西去千餘里
(博洛爾在和闐西幾二千里和闐即古于闐也)那數尋常玉欛刀(宋開寳二年于闐貢玉欛)
(刀)
右回劔
齊斧言旋早洗兵更無拓遠袛持盈集鱗流仰寧當拒
厚往惟嘉底貢誠
右回斧
御製博洛爾部沙瑚沙默特所獻匕首歌(甲申)
風胡歐冶徒傳昔淬鋒歛鍔術誰核外域尚鬭防暴廹
必佩利器求精飭博洛小部自守城近拔達山時被逼
訴之守臣為和息(拔達克山與博洛爾部接壤屢行搆釁圍城劫掠其部長沙瑚沙默特乞)
(援于駐劄葉爾羌都統新柱遣使誡諭拔達克山恪遵約束還俘罷兵沙瑚沙默特進貢謝恩匕首尤其部中)
(所最珍者)感恩獻此表食德出匣月芽光奕奕斷蛟龍復剸
犀革解紛懷遠斯堪式非同侈詡鄭遵得
御製博洛爾部沙瑚沙默特伯克進玉欛雙匕首詩以
紀事(己丑)
戢干西極各安居表進佉盧弗改初雙器先之宜酌納
五年貢亦不為疎(是部隔和闐又二千餘里癸未年曾遣使進武器亦有詩)球琳欛
内鐵銜定氆氌室内銀鏤諸以短乘長休諭彼薄來厚
往益懷予
按博洛爾部附近拔達克山應即古烏秅國地
布哈爾
布哈爾在拔達克山西乾隆二十五年回部底平
遣使頒
勅賚二十九年其部長阿布勒噶爾遣使諾羅斯伯克
達雅爾伯克因拔達克山素爾坦沙以其屬内附
其地北極高三十八度四十二分距京師偏西五
十七度三十二分當屬古難兜國地
︹漢書西域傳︺難兜國王治去長安萬一千五百里
東北至都護治所八百九十里西南至罽賓三百
三十里
按布哈爾部在拔達克山西境拔達克山為古
烏秅國也說見前條漢書烏秅西與難兜接則
今布哈爾當為古難兜國也
愛烏罕
愛烏罕在拔達克山布哈爾西南部落最大為古
大月氏地乾隆二十七年其汗愛哈默特沙知西
域底平聞風慕義遣使密爾漢等來朝貢刀及四
駿馬
賜宴賚予優渥二十八年正月頒
勅書嘉奬遣使歸國
御製愛烏罕刀(癸未)
西濛奉表馳使伻獻名駒二抒遠誠陪臣乘傳達帝京
敬同諸部朝元正豐饗曲宴皆預令承筐幣帛厚賜行
繄密爾漢(密爾漢陪臣名)感悅并貢刀可否諮公卿笑而許之
聯彼情長跪百鍊雙手擎彎如碧水弓在檠雖弗適用
器則精(刀取輕直乃宜刺斫此刀彎如半弓知不適用)上有白氣横長庚不資
磨瑩漫理呈匣庋武庫誌偃兵玉關開後通崑瀛既非
招致來亦迎殷殷予意惟持盈
御製愛烏罕四駿歌(癸未)
天山左右多回部聲教古艱通譯鞮分疆劃界各領衆
其名不可僂指稽愛烏罕實土著國遥在拔達山更西
遣使進表非招致浡泥蠟紙金字題先以乘馬色不一
嘉誠那責比物齊使者郵至早賜遣按程馬到憐穿蹏
曰驄超洱菊花簇度西海忽蹀金隄(右超洱驄)昂藏之駵若
□玉用昭徠遠房星低(右徠遠駵)有騋有騋生月&KR1633;一形十
影耳竹批(右月&KR1633;騋)凌崑之駿色正白不須鞭策行追霓(右凌)
(崑白)高逾七尺長八尺為龍一一皆駃騠于闐董氊四五
尺(見李伯時五馬圖)伯時圖畫猶艷提别毛按品予嘉號永誌
底貢無乖暌所幸在此懼在彼太保作訓吾將徯
御製命金廷標橅李公麟五馬圖法畫愛烏罕四駿因
叠前韻作歌(癸未)
元祐頗亦訖聲教于闐董氊達狄提左騏驥院育良駟
鳳頭錦膞名堪稽以此公麟留妙蹟不脛乃入西清西
徒觀傳神及畫骨詎珍金躞與玉題兹者致貢愛烏罕
昂藏有過無不齊泰西繪具别傳法(前歌曾命郎世寧為圖)没骨
曾命寫褭蹏著色精細入毫末宛然四駿騰沙隄似則
似矣遜古格盛事可使方前低廷標南人善南筆橅舊
令貎銳耳批驄駵騋駿各曲肖卓立意已起雲霓副以
于思服夲色(郎世寧所畫有馬而無人兹各寫執靮人一如伯時卷中法)執靮按隊
牽駃騠以郎(世寧)之似合李(公麟)格爰成絶藝稱全提匪說
攸聞垂往訓萬類一理終無暌長歌慚匪工部健徒懷
往作吟蘇徯(向題李公麟五馬圖起句云杜陵題畫馬不一要貴取義非脩辭又子美别蘇徯詩)
(有贈爾秦人策莫鞭轅下駒之句)
︹漢書西域傳︺南道西踰蔥嶺則出大月氏大月氏
國治監氏城去長安萬一千六百里不屬都護東
至都護治所四千七百四十里南與罽賓接都媯
水北為王庭
︹後漢書西域傳︺初月氏為匈奴所滅遂遷于大夏
分其國為五部翖侯後貴霜翖侯邱就攻滅四翖
侯自立為貴霜王又滅濮達罽賓悉有其國邱就
郤死子閻膏珍代為王復滅天竺置將一人監領
之月氏自此之後最為富盛
︹魏書西域傳︺嚈噠國大月氏種類也原出塞北自
金山而南在于闐之西都馬許水南二百餘里去
長安一萬一百里去瓜州六千五百里
︹隋書西域傳︺挹怛國都烏滸水南二百餘里大月
氏之種類也大業中遣使貢方物
按愛烏罕為今蔥嶺西大國漢書南道西踰蔥
嶺則出大月氏與今愛烏罕方位相符也愛烏
罕東南接痕都斯坦部痕都斯坦為古罽賓國
說見後條愛烏罕南與相接亦與漢書大月氏
南接罽賓之說合惟其境壤相接是以貴霜王
得滅罽賓而有之也罽賓南與北印度接五印
度即五天竺國范史稱貴霜王于滅罽賓後并
滅天竺亦其境地毗接之明證又班書稱大月
氏都媯水北魏書稱其都馬許水隋書稱其都
烏滸水烏滸與媯為音之近烏滸與馬許則字
之訛也范史又稱天竺在月氏之東南天竺為
今西藏亦適當愛烏罕東南境據此斷以愛烏
罕為月氏故壤無疑
痕都斯坦
痕都斯坦在拔達克山西南愛烏罕東國工治玉
以水磨成器最精為内地所弗逮舊於葉爾羌貿
易乾隆二十五年頒
勅書賜物令通市如故其地盖北印度交界北極高二
十九度十五分距京師偏西四十五度五分當為
古罽賓國地
御製題痕都斯坦雙玉盤得十韻(戍子)
蔥嶺接崑崙痕都天竺藩(向稱温都斯坦乃痕都斯坦之誤今考梵文改正以新疆)
(道里方向證之其地當由回部過蔥嶺至拔達克山西南即其地蓋北印度交界說詳考訛篇中)瓊枝
産寳夥水磨省工煩(聞彼處治玉以水磨不以沙石錯)泰冒徒聞浴和
闐此溯源匪求來不拒弗韞賈堪言盈尺區寧論(去聲)成
雙珏實存中規仍瓣瓣合度更渾渾帶蒂芳葩簇通身
翠葉翻荒唐說泝水(卞和之事向曾有詩辨其誣)約略比嬰垣謾詡
連城貴端知五德尊孫卿有佳喻恭已慎臨軒
御製詠痕都斯坦玉墨瓶筆室(有序戊子)
製出回中珍儲席上抽璚筦則擬毛錐戢戢珥時可
比昭華貯隃糜則見墨海潭潭蘸處奚誇銀甕琢成
附體文房信具二難收便聯凾璧府疑兼雙珏蓋彼
貴人所用供奉謄章其來萬里而遥微慚玩物為憶
旁行左向緘秘笈者曾供削牘之書更同四角中央
詠瓣香焉試續銘盤之句
削木中書擬管城(中土聚毫為筆外域削木供書猶存古製也)横行却向左
而行(梵書向右行外域書多同惟回書雖旁行而向左與漢書同)宛看琢玉成筆室
更介為瓶貯墨卿點染謄章供述事取攜湊便恰怡情
非珍新樣兼精玖用識同文異獻荆
御製詠痕都斯坦玉壺(己丑)
繽紛水葉翻水磨製嬰垣細入毫髮理渾無斧鑿痕冰
心欣可在仁色表斯温典雅司空品買春且漫論
御製詠痕都斯坦滿尺玉盤(己丑)
考工未藉玉人為萬里從風貢自馳(守伊犁將軍伊勒圖所進)巧匠
由來琢喀嗎(回之古巧匠名)金神會是守勲池規圓外復出瓜
瓣尺滿中仍結&KR0581;蕤不寳華囂寳獻善王孫圉語廑吾
思
御製詠痕都斯坦玉椀(己丑)
良璆出大蒙山石那須攻省力資水磨精鐫夲鬼工式
成瓜列辨氣吐草垂虹曾未三朡伐(平定回部師未至痕都斯坦)貢
原西旅同
御製詠痕都斯坦荷葉杯(庚寅)
痕都斯坦玉杯一圓橢作荷葉形跗有蒂曲柄環之
旁出艾葉二達於杯脣卷其上可執瑩薄如紙惟彼
中匠能之内地玉工謝弗及也
四疊團荷葉雙牽長艾枝製非出華夏巧實勝般倕撫
處不留手琢時那搆思旅獒垂法語三復略慙斯
御製詠痕都斯坦玉盤(庚寅)
崑嶠産瑶琳泰蒙每獻琛薄來雖厚往不寳恧攸箴跗
鄂承還疊英華燦且沈錦囊珍什襲可復憶雲岑
御製題痕都斯坦玉杓(庚寅)
掌非周玉府攻自泰西瀛絶勝舒州杓何須力士鐺璞
原誤荆國蕊特艷昌城試問宜誰贈應調傅說羹
御製詠痕都斯坦玉椀(有序庚寅)
郵從西土蕊簇四面重臺碾出筠浮暈若兩旁抱珥
貢效泰蒙包匭來隨都護歸軺用是摛吟以代紀實
截肪出泰冒製椀自痕都形色雙合相磨礲了似無葉
翻含蕾耳瓣發抱花趺通道恒來貢懷柔義廑吾
御製題痕都斯坦白玉盌(庚寅)
懿此嬰垣玉出惟羭次山色真勝霜雪器豈類釵鐶設
貢岐周際應陳琬琰間車磲定何物八斗費言艱(曹植有車)
(磲盌賦)
御製題痕都斯坦白玉盤(庚寅)
周尺將盈尺斯盤乃是盤幾曾掌玉府見說鬻都丸(拔達)
(克山迤西至痕都斯坦掌貨稅者皆為之都丸)圓似月輪滿薄于楮葉單截肪
置其裏辨質信應難
御製詠痕都斯坦玉瓿(庚寅)
荷柄曲擎一朵花旁生兩蕾致堪挐琢由西海如甊瓿
製弗東周有虺蛇栗縝圓雕粲瑶蕊髮絲微起尚瓊華
竒珍不脛還常至空谷白駒歎轉遐
御製痕都斯坦白玉杯(庚寅)
痕都澇玉出河濱水磨(去聲)磨(平聲)成製絶倫百辨細攢稳
承足雙葩夾輔巧持脣瓊瑶自古來西域精緻而今勝
玉人不以飲醪以啜茗戒哉惡旨久書紳
杯圓而橢口四出趺攢菊英下圍敷葉十二左右長
葉各一上出及杯脣稍外偃復有兩花下垂承以短
葉可用執玉既瑩淨製薄如紙良材巧琢非中土玉
工所能髣髴也
御製題痕都斯坦菊花椀(辛丑)
徑一圍三尺有餘水磨工異考工書耳垂翻出雙苞綴
足底紛承碎瓣舒包貢却非來玉隴(和闐所屬城名)通商恒是
走渠胥(痕都斯坦猶在拔達克山西南彼處商人時持玉器來鬻葉爾羌)菊花依舊重
陽節合贈淵明五柳居
御製詠痕都斯坦玉盂(有序壬辰)
製出月邦貢來蔥嶺撫碧琳之温潤搴芳艾之葳蕤
腴琢連城閬圃宜承晞露光開四照善卷正艷秋陽
惟置盂取義乎益安而銘器寓懷于非寳
四出形如秋海裳葉翻雙耳執承漿瓊英那許薰池守
垂草當生敖岸陽冷語譁囂漫致誚温容沕穆自含光
泰西製豈能知古喻水休論圓與方
御製詠痕都斯坦玉椀(有序壬辰)
璞韞崑山鏤傳印度卷芳莖而環耳攢花纈以承趺
晶瑩一規允彼良工巧琢瑑縈五字嘉兹寳器恒來
西崑率産玉良匠出痕都楮刻異三載水磨成百瑜製
精畫難比器鉅執如無不寳非求彼頻來却慙吾
御製痕都斯坦玉瓜瓣瓢(癸巳)
玉瓢一握如瓜瓣有蒂有葉還有花和闐有玉不能琢
(和闐雖有玉工而不能精琢精琢者皆出痕都斯坦彼處亦出玉盖愈西愈近崑崙矣)琢自痕都
萬里遐崑崙之岡産美質喀嗎水磨攻錯加製為飲器
可攜帶清泉舉酌勝烹茶異域都大尚武備以獵以戰
隨操挐是盖彼中貴者用非棗乃似安期瓜弗徵弗索
聽貿易近利市至三倍奢徒置棐几佐文玩殊方聲教
奚事誇却笑設贈許顔輩棄而弗顧當興嗟
御製詠痕都斯坦玉燈檠(癸巳)
遠域逮西瀛崇崑産翠瓊省工有水磨巧匠作燈檠那
更稱銀燭雅宜燦玉瑛趺承盤一具柄置盞雙撐緻芴
層翻葉昂藏獨挺莖寧誇高七尺真足重連城善市由
他致(回人皆善賈痕都斯坦雖地當印度絶遠而懋遷每至葉爾羌故今恒得其玉器聞其攻玉純用水)
(磨工省而製精尤内地所不及也)頻来亦自驚似兹供繼照藉可贊離明
御製詠痕都斯坦小玉合(癸巳)
崑嶠産瓊琪良工精琢之爛然七寶聚斐若五花披漆
製徒傳古金縷詎足竒南山藍玉合雅似李家詩
御製詠痕都斯坦玉椀(有序甲午)
劚出雲腴擎来雪椀磨是西濛之水挹殊北斗之漿
圜規徑四寸而贏輕縠比五銖以薄截肪既美超魏
札鏤冰況巧壓吴工無翼斯飛有懷朅詠
良球本是出崑墟中(去聲)噐成珍亦鮮(上聲)如巧製水磨貽
喀嗎(古時回巧匠名)羞稱吳匠富專諸(吴中玉匠多居專諸巷)羊脂比色
脂嫌膩楮葉方輕葉欠疎精玩弗求廼頻致每因擎用
率慙予
御製題痕都斯坦玉飲器(甲午)
西崑玉工巧無比水磨(去聲)磨(平聲)玉薄如紙製為飲器佐
閜盌形異梓人載周禮半匡芰荷葉翻上一朵薝蔔花
承底又如老蚌擘方諸映月分明欲生水撫不知痕視
知痕何以措思何運指竒技直擬下增椎徐觀又復弗
忍耳
御製詠痕都斯坦玉瓜瓣飲器(甲午)
天方瓜樣夥此器肖瓜形瓤訝留斯白皮寧藉彼青一
花承妥貼五瓣列勻停貯水鄭門市擎漿裴驛亭種疑
召家圃泣匪楚王庭綿瓞雖徵雅賓夷亦惕經
御製詠痕都斯坦白玉杯六韻(有序甲午)
瑩比截肪薄疑鏤翼質輕且美五銖機若仙成制巧
而精十合規由神運磨水既冺兹圭角貯冰自徹彼
中邊徠遠足珍詠懷非寳
稷翼出竒質良工心運靈作杯成照世映斗見明星(禮含)
(文嘉曰玉石得宜則太白常明)耳葉翻而拱身花勻且停磨礲冺楞角
攢簇鎖瓏玲在手疑無物定睛知有形自應生穆瀣那
可酌湘&KR0812;
御製題痕都斯坦荷葉洗(甲午)
色如截肪薄如紙西崑玉人巧無比那知士禮設東榮
萬里流沙亦有此器同其製略弗同荷葉為形柄曲委
讀阿里卜(回書名讀其書者必始于此)通漢書寓義依然是承水
御製詠痕都斯坦古玉瓢(乙未)
痕都玉器來已夥似兹舊物誠罕覩製既樸雅非華囂
質亦渾然穆而古瓠可酌水斯象之細腰大腹如剖腑
皮略為瓣疑就模(瓠無瓣此器外皮有瓣上林以模夾葫蘆成器者乃有之或外國葫蘆夲)
(有有瓣則不可知矣)柄孔穿繩便攜取瓢飲由來古所稱而彼那
知顔與許喀嗎(匠名)琢為眉哩(汗名)用戰獵佩之隨步武賁
來中國兩無藉數典難尋周玉府宣和刻印非所云(洞天)
(清錄宣和有玉瓢御寳)建初脱粟儉堪祖(漢章帝紀有恨不能瓢飲脫粟耳之語)文
房真稱(去聲)伴清吟偶用輙因懷杜甫(杜甫詩瓢飲惟三徑)
御製題痕都斯坦綠玉盤(乙未)
量材為器匪瓊英(此玉盤品乃中平而製絶精巧蓋以掩其不逮也)工緻訝難
意想成喀嗎(回語以匠人為喀嗎)匠能逞彼巧專諸人或遜其精
(蘇城玉人多居專諸巷)相金釘寳撫無迹簇葉攢花視有情每憶
旅獒篇著訓摛吟還覺愧平生
御製詠痕都斯坦玉盤
初琢繼磨細花攢葉簇精目原覩其疊手乃撫之平表
裏都圓㓗色形若混成新疆歲貢果三品恰宜盛(回部歲貢)
(蘋果石榴木瓜三果每以盤貯陳設向曾與乾清宮西暖閣几上虎錞内所供之吉祥草同繪為歲朝圖因以)
(聫句)
御製題痕都斯坦瓜瓣瓢(丙申)
脂白原非綠緣何形作瓜庭堅臉如削顔子巷曾挐蔓
自青連葉背還黃綴花考工當致愧攻錯若為加
御製題痕都斯坦玉椀(丁酉)
年班伯克入朝覲(伯克回部官名而職掌及名號各不同其曰阿竒木伯克總理一城事務)
(若内地之都統伊什罕伯克協理事務若内地之副都統其品級則自三品至七品不等皆以城務大小為差)
(又有噶咱納齊伯克管理地畝錢粮商伯克為其協理哈資伯克司刑名訥克布伯克司貿易匠役摩提色布)
(伯克司念經事密圖巴哩伯克司買賣田産密拉布伯克司水利都管伯克司來使供給及文移等事巴濟格)
(爾伯克司牲畜稅務巴克瑪塔爾伯克司果園什瑚兒伯克備差遣之事阿爾巴布伯克承催錢糧帕提沙布)
(伯克管廵捕事明伯克管夲城夲村一切事務及雜項差務克拉克雅拉克伯克司外來貿易稅務哈資伯克)
(司詞訟鄂爾親伯克司水利事默克塔布伯克司教幼童經卷塞依得爾伯克司街道廵察及園木事務哲百)
(伯克司軍器官品大小及員數皆不同亦視各城之繁簡為率其職掌相沿以久官名悉仍其舊而選補則由)
(駐辦大臣等核定奏聞兹叙其大略其詳則于西域輿圖志備載之)包貢呈由典屬官崑
嶠良材中(去聲)盂椀痕都巧製冺雕刓食芹負曝通誠遠
厚往薄來折賞寬(回部貢物所司例應折賞命倍其直予之以示柔遠)不貴異物
賤用物慚仍民足致艱觀
︹漢書西域傳︺罽賓國王治循鮮城去長安萬二千
二百里不屬都護東北至都護治所六千四十里
其民巧雕文刻鏤出珠璣珊瑚虎魄璧流離
︹唐書西域傳︺西天竺與罽賓波斯接罽賓居蔥嶺
南距京師萬二千里而贏貞觀中遣果毅何處羅
拔等厚齎其國并撫慰天竺罽賓王遣人導護使
者至天竺
按五天竺國即五印度唐書稱罽賓居蔥嶺南
與天竺接導引唐使者至天竺其國在印度交
界可知伏讀
御製詩注痕都斯坦為北印度交界揆其方位與罽賓
為近是矣又漢書罽賓國民巧工雕刻出璧流
離今痕都斯坦治玉精巧甲于西域其俗亦相
似也
巴勒提
巴勒提在博洛爾南東接土伯特西接克什米爾
又西接痕都斯坦南接哈普倫中有長河其地北
極高三十一度五十分距京師偏西四十五度二
十八分分兩部落其酋默默斯帕爾烏蘇完分統
之各八千餘衆舊在葉爾羌貿昜乾隆二十五年
六月内附令通市如故
按巴勒提部在痕都斯坦東痕都斯坦為古罽
賓國巴勒提與之附近應屬罽賓國東境也
欽定皇輿西域圖志卷四十六
欽定皇輿西域圖志卷四十六
藩屬三
拔達克山
拔達克山在葱嶺中東南自喀什噶爾葉爾羌西
南行六百餘里至其境有城郭部落繁盛戸十萬
有竒其酋曰素爾坦沙其國負山險扼葱嶺之右
頗擅形勢有河北流經博洛爾拔達克山兩部之
間至葉什得拉克分流一流經北入圖斯庫爾一
流道西南又北入於葉什勒庫勒(舊對音伊西洱庫爾今改正)
淖爾其北鄙之城曰斡罕其地北極高三十六度
二十三分距京師偏西四十三度五十分在古當
為烏秅國地也乾隆二十四年八月波羅泥都霍
集占自葉什勒庫勒淖爾敗後奔拔達克山副將
軍富德率師追之遣使往諭其汗素爾坦沙宣示
波羅泥都霍集占負
恩悖逆狀今擒獻是時二賊方竄入拔達克山沙木爾
伯克所屬之錫克南村詭稱假道往墨克時沙木
爾伯克適在素爾坦沙處賊得乘間逸去肆掠村
落及沙木爾伯克與將軍遣使遇送致素爾坦沙
素爾坦沙因遵檄縳波羅泥都而以兵圍霍集占
於阿爾渾楚哈嶺賊退保齊那爾河素爾坦沙以
其屬進戰賊不能支傷背及胯乳擒之囚之於柴
札布柴札布者拔達克山繫囚處也素爾坦沙乃
遣人詣軍門投欵報逆賊就擒副將軍富德察其
忠順進使者撫諭素令獻俘進軍斡罕以待之是
時痕都斯坦方以兵臨拔達克山謀劫霍集占兄
弟而塔爾巴斯者拔達克山讎國也賊將通之攻
拔達克山初素爾坦沙以二酋與已同派噶木巴
爾派欲縳獻恐諸部不從難之富德曉以順逆利
害之故即感悟曰我屬為
大皇帝臣當同所惡且豈忍以兩兇故貽數萬生靈患
耶乃殺波羅泥都霍集占波羅泥都屍身被盗遂
專凾霍集占首來獻率其部落十萬戸與博洛爾
部三萬戸俱降二十五年遣陪臣額穆爾伯克等
入
覲貢八駿馬
賜宴瀛臺並頒
勅諭嘉奬時素爾坦沙與姪塔什瑪木特相攻塔什瑪
木特聞
勅使至即釋爭率屬内附二十六年素爾坦沙貢刀斧
二十八年獻波羅泥都屍及其妻子並遣使來朝
是年拔達克山侵博洛爾部葉爾羌駐臣諭還戸
口牲畜尋素爾坦沙以博洛爾部之齊特喇爾為
拔達克山舊遊牧地表乞給與下
詔斥責素爾坦沙隨奉表請罪恭順有加
御製驛章(己卯)
中途驛章遞遠自軍營來啟篋急披視既慰又廑懷拔
達山遵檄興兵阻逃回(拔達克山汗曰素爾坦沙奉將軍富德等檄即親率兵遮截逆)
(酋和卓木兄弟於阿爾渾楚哈嶺酋退伏嶺下齊那爾小河相持再戰素爾坦沙並調拔達克山屬沙木爾伯)
(克帶兵星赴協勦)阿爾渾楚哈其嶺高崔嵬相持回少却守齊
那爾隈厥路乃四通薩嘛罕布孩(二回部名居布魯特安集延極西)獲
否未可知遁或投其儕備悉報將軍回字頭人差(先是逆酋)
(於伊西洱庫爾為我兵擊敗竄至拔達克山沙木爾伯克所轄錫克南村詭稱欲赴墨克地方禮拜時沙木爾)
(適赴拔達克山汗所幼子在遊牧不知其詐也及沙木爾遇將軍遣使即為供馬送致素爾坦沙而自遣頭人)
(賽特多羅特馳報賊情且齎回字表具言前因葉爾羌為凖噶爾所有我等亦為服屬今天朝悉定回城我等)
(均為大皇帝臣僕矣詞甚恭順)將軍正言斥此語皆阻推二豎數百衆
如雉往投䍙不以時即擒巧語將誰詒(叶以將軍富德等軍營遣使)
(未回而彼中所遣回目恐是潛來試探且賊敗竄時殘衆無幾又經拔達克山部内沙莾蘇爾阿里瑪伯克沙)
(木爾伯克素爾坦沙汗各處俱云賊人被殺馬駝被獲何至遲延未擒又云素爾坦沙與賊相持之所路通薩)
(嘛罕布孩各處或是預為他時縱賊地因書檄督責尅日傳送令即縳囚以獻)勒兵在汝境為
奉皇恩恢虞驚汝老幼再遲兵臨哉(將軍等責遣回使時一面復宣示恩)
(意以爾等部曲褊小不忍遽行移兵若不即擒賊則罪在爾等應早自為計因對使揀派偵探兵付副都統伊)
(柱等帶領啟行并將卡倫按隊外展以須繼進)區畫頗中綮所惜少徘徊(閱摺内部)
(署索賊具協機宜惟我兵直抵拔達克山連界時未即窮追就獲以遠道亟攻故馬力不及事會殊堪惜耳)
馬力實不進亦弗深督責(叶)縳獻斯事畢飲至凱宴開
設或更逸去數月復延&KR3446;迢迢萬里外機務親籌裁寧
辭午夜勞所期七德諧
御製副將軍富德奏報拔達克山汗素爾坦沙獻逆賊
霍集占首級並以全部納欵稱臣信至詩以誌事(己卯)
冞入殲渠逃望風情知三窟已途窮嘉兹識早獻馘順
笑彼悔遲跋扈雄和衆永看兩部定成功速在五年中
(西師之役始於乙亥春凖噶爾汗達瓦齊即於是秋就擒各部欵附嗣是辦理回部收城服衆距今逆酋授首)
(統計蕆事未踰五年)
天恩如此昭優貺保泰彌殷慎勅躬
御製瀛臺賜宴拔達克山來使即席得句(庚辰)
歸俘獻馘識忠誠貢使隨來萬里行第一西方足嘉國
無雙天下此都京俾觀禮樂三千盛待賞烟花午夜明
重譯又須宣象寄(近始略習回語可以不煩譯寄而拔達克山居極西語又異於葉爾羌故)
(仍須回人譯彼語也)筠沖語異逮濛瀛
御製瀛臺宴拔達克山諸部回使詩以紀事(庚辰)
遠使徠朝宴遣歸傾誠憐彼戀依依燈宵剛度韶春麗
夜雨欣晴瑞旭輝乍可頒餳聯撒荔何妨卉服接絲衣
從來曰信大蒙重安爾耕桑永受禨
御製拔達克山八駿馬歌(庚辰)
大宛駿馬斯已竒拔達山駿竒陪之方隅貢山南以西
獻馘稱臣誠識時艮驥服皂納賮隨青驄送喜領羣蹄
捷音早共紅旂馳(右送喜驄)堅昆底定我馬歸鶻其英鷙色
其騏(右堅昆鶻)洱海(即伊西洱淖爾)一戰搴厥旗獲良翻以徠白羲
(右洱海驦)有騋紫電名雅宜掃塵滅迹追無遺(右紫電騋)服遠在
德不在威闞虎(舊上方十駿之一)已老兹其妃(右服遠騮)蝦蟆一跳
丈六齊掉尾肅肅白玉題(右玉題駿)呈覧按隊過荷池祥霞
輝映光配黎(右祥霞驥)逸足未騁望可知籋雲底藉鞭箠施
(右籋雲騢)徒觀骨格皆英姿揣稱且命儒臣為天閑調習付
有司待余秋獮徐試騎譬霍集斯居京師(回部郡王霍集斯以擒達)
(瓦齊及隨征功賜第留京城父子俱膺封賞盖以望族傑材不宜令歸回部具深意焉)富貴之更
教禮儀遊閭闔兮觀玉臺(叶)初非求馬興戎麾銷兵從
此含生熙
御製拔達克山汗素爾坦沙貢刀歌(辛巳)
獻馘早已嘉攄誠薄來厚往遣使行感恩致貢器用呈
佩刀一握偃月形兩馬先之白與青邊臣代進達帝京
出鞘麗水輝如星昆吾割玉古所稱銛鋒鑄出浪人精
寳鈿金錯太麗生皮室革帶堅且輕無所用也方銷兵
付弆武庫徵來庭
御製詠拔達克山汗素爾坦沙所進斧(辛巳)
素爾坦沙自獻俘奉貢夙著悃忱後因遣侍衛等齎
勅宣諭各部拔達克山復以使臣還朝疏進方物中
有斧一白金鏤錯文盖回製所重也詩以誌事且鍥
諸函
齊斧方戡亂蠻書遂獻誠嘉忠頒厚賚貢物表衷情肅
肅喻由義蛾蛾叶利貞(斧刀蛾蛾利匠人之貞見太元經)匵藏無所用
聊識武功成
︹漢書西域傳︺烏秅國王治烏秅城去長安九千九
百五十里東北至都護治所四千八百九十二里
北與子合蒲犁西與難兜接山居田石間有白草
累石為室民接手飲其西則有縣度去陽闋五千
八百八十八里去都護治所五千二百里縣度者
石山也谿谷不通以繩索相引而度云
︹魏書西域傳︺權於摩國故烏秅國也其王居烏秅
城在悉居半西南去代一萬二千九百七十里
阿鈎羌國在莎車西南去代一萬三千里西有縣
度山其間四百里中往往有棧道下臨不測之淵
人行以繩索相持而度因以名之
︹唐書西域傳︺喝盤陀或曰漢陀曰渴館檀亦謂渴
羅陀由疏勒西南入劒末谷不忍嶺六百里其國
也距瓜州四千五百里直朱俱波西南縣度山北
抵疏勒西獲密西北判汗國也治蔥嶺中都城負
徒多河其王夲疏勒人世相承為之西南即頭痛
山也蔥嶺環其國後魏太延中始通中國貞觀九
年遣使者來朝開元中破平其國置蔥嶺守捉安
西極邊戍也
︹元史地理志︺西北地附錄巴達哈傷(今更正為拔達克山)
︹明史西域傳︺八答黑商(應即元史之巴達哈傷均為拔達克山之訛)在
俺都淮東北城周十餘里民俗富饒
按漢書皮山國西南至烏秅國千三百四十里
皮山在于闐國西今自和闐城西行至拔達克
山國都亦千三百餘里路適相當其國居蔥嶺
南境四面皆山與班史山居田石間之說相合
則今之拔達克山在漢為烏秅在魏為權於摩
也又魏書載阿鈎羌國在莎車西南西有縣度
山輿漢書烏秅國西有縣度之說合莎車今之
葉爾羌在拔達克山東北亦與阿鈎羌國在莎
車西南之說合叉權於摩國去代一萬二千九
百七十里阿鉤羌國去代一萬三千里二國相
距止三十里當屬毗聯之境疑漢時統為烏秅
至魏乃分兩國東屬權於摩故去代較近西屬
阿鈎羌故獨與縣度相接也唐書不載烏秅權
於摩阿鈎羌諸國而有喝盤陀由疏勒西南六
百里至其國今之喀什噶爾古疏勒地西南六
百里至拔達克山道里相合城居山内河抱城
東所謂治蔥嶺負徒多河者形勢可驗至元史
舊載巴達哈傷明史舊載八答黑商均為拔達
克山對音之訛今元史明史俱經更正夲音與
喀什噶爾之訛為哈實哈爾塔什罕之訛為達
失干無異証以道里方位亦往往而合可以類
推矣
博洛爾
博洛爾在拔達克山東有城郭戸三萬有竒四面
皆山西北面有河乾隆二十四年其酋沙瑚沙默
特與拔達克山同時内附二十五年遣使沙伯克
等來朝
賜宴賚予優渥並頒
勅書二十八年貢劒及斧二十九年為拔達克山素爾
坦沙所侵乞援于葉爾羌駐劄都統新柱諭素爾
坦沙還俘罷兵沙瑚沙默特表謝并遣使來朝貢
匕首宴賚如例三十四年貢雙玉欛匕首其地北
極高三十七度距京師偏西四十三度三十八分
御製博洛爾部沙瑚沙默特伯克所進武器製匣藏之
並紀是什(癸未)
文列星行光溢濤切崑璆似斷秋毫于闐西去千餘里
(博洛爾在和闐西幾二千里和闐即古于闐也)那數尋常玉欛刀(宋開寳二年于闐貢玉欛)
(刀)
右回劔
齊斧言旋早洗兵更無拓遠袛持盈集鱗流仰寧當拒
厚往惟嘉底貢誠
右回斧
御製博洛爾部沙瑚沙默特所獻匕首歌(甲申)
風胡歐冶徒傳昔淬鋒歛鍔術誰核外域尚鬭防暴廹
必佩利器求精飭博洛小部自守城近拔達山時被逼
訴之守臣為和息(拔達克山與博洛爾部接壤屢行搆釁圍城劫掠其部長沙瑚沙默特乞)
(援于駐劄葉爾羌都統新柱遣使誡諭拔達克山恪遵約束還俘罷兵沙瑚沙默特進貢謝恩匕首尤其部中)
(所最珍者)感恩獻此表食德出匣月芽光奕奕斷蛟龍復剸
犀革解紛懷遠斯堪式非同侈詡鄭遵得
御製博洛爾部沙瑚沙默特伯克進玉欛雙匕首詩以
紀事(己丑)
戢干西極各安居表進佉盧弗改初雙器先之宜酌納
五年貢亦不為疎(是部隔和闐又二千餘里癸未年曾遣使進武器亦有詩)球琳欛
内鐵銜定氆氌室内銀鏤諸以短乘長休諭彼薄來厚
往益懷予
按博洛爾部附近拔達克山應即古烏秅國地
布哈爾
布哈爾在拔達克山西乾隆二十五年回部底平
遣使頒
勅賚二十九年其部長阿布勒噶爾遣使諾羅斯伯克
達雅爾伯克因拔達克山素爾坦沙以其屬内附
其地北極高三十八度四十二分距京師偏西五
十七度三十二分當屬古難兜國地
︹漢書西域傳︺難兜國王治去長安萬一千五百里
東北至都護治所八百九十里西南至罽賓三百
三十里
按布哈爾部在拔達克山西境拔達克山為古
烏秅國也說見前條漢書烏秅西與難兜接則
今布哈爾當為古難兜國也
愛烏罕
愛烏罕在拔達克山布哈爾西南部落最大為古
大月氏地乾隆二十七年其汗愛哈默特沙知西
域底平聞風慕義遣使密爾漢等來朝貢刀及四
駿馬
賜宴賚予優渥二十八年正月頒
勅書嘉奬遣使歸國
御製愛烏罕刀(癸未)
西濛奉表馳使伻獻名駒二抒遠誠陪臣乘傳達帝京
敬同諸部朝元正豐饗曲宴皆預令承筐幣帛厚賜行
繄密爾漢(密爾漢陪臣名)感悅并貢刀可否諮公卿笑而許之
聯彼情長跪百鍊雙手擎彎如碧水弓在檠雖弗適用
器則精(刀取輕直乃宜刺斫此刀彎如半弓知不適用)上有白氣横長庚不資
磨瑩漫理呈匣庋武庫誌偃兵玉關開後通崑瀛既非
招致來亦迎殷殷予意惟持盈
御製愛烏罕四駿歌(癸未)
天山左右多回部聲教古艱通譯鞮分疆劃界各領衆
其名不可僂指稽愛烏罕實土著國遥在拔達山更西
遣使進表非招致浡泥蠟紙金字題先以乘馬色不一
嘉誠那責比物齊使者郵至早賜遣按程馬到憐穿蹏
曰驄超洱菊花簇度西海忽蹀金隄(右超洱驄)昂藏之駵若
□玉用昭徠遠房星低(右徠遠駵)有騋有騋生月&KR1633;一形十
影耳竹批(右月&KR1633;騋)凌崑之駿色正白不須鞭策行追霓(右凌)
(崑白)高逾七尺長八尺為龍一一皆駃騠于闐董氊四五
尺(見李伯時五馬圖)伯時圖畫猶艷提别毛按品予嘉號永誌
底貢無乖暌所幸在此懼在彼太保作訓吾將徯
御製命金廷標橅李公麟五馬圖法畫愛烏罕四駿因
叠前韻作歌(癸未)
元祐頗亦訖聲教于闐董氊達狄提左騏驥院育良駟
鳳頭錦膞名堪稽以此公麟留妙蹟不脛乃入西清西
徒觀傳神及畫骨詎珍金躞與玉題兹者致貢愛烏罕
昂藏有過無不齊泰西繪具别傳法(前歌曾命郎世寧為圖)没骨
曾命寫褭蹏著色精細入毫末宛然四駿騰沙隄似則
似矣遜古格盛事可使方前低廷標南人善南筆橅舊
令貎銳耳批驄駵騋駿各曲肖卓立意已起雲霓副以
于思服夲色(郎世寧所畫有馬而無人兹各寫執靮人一如伯時卷中法)執靮按隊
牽駃騠以郎(世寧)之似合李(公麟)格爰成絶藝稱全提匪說
攸聞垂往訓萬類一理終無暌長歌慚匪工部健徒懷
往作吟蘇徯(向題李公麟五馬圖起句云杜陵題畫馬不一要貴取義非脩辭又子美别蘇徯詩)
(有贈爾秦人策莫鞭轅下駒之句)
︹漢書西域傳︺南道西踰蔥嶺則出大月氏大月氏
國治監氏城去長安萬一千六百里不屬都護東
至都護治所四千七百四十里南與罽賓接都媯
水北為王庭
︹後漢書西域傳︺初月氏為匈奴所滅遂遷于大夏
分其國為五部翖侯後貴霜翖侯邱就攻滅四翖
侯自立為貴霜王又滅濮達罽賓悉有其國邱就
郤死子閻膏珍代為王復滅天竺置將一人監領
之月氏自此之後最為富盛
︹魏書西域傳︺嚈噠國大月氏種類也原出塞北自
金山而南在于闐之西都馬許水南二百餘里去
長安一萬一百里去瓜州六千五百里
︹隋書西域傳︺挹怛國都烏滸水南二百餘里大月
氏之種類也大業中遣使貢方物
按愛烏罕為今蔥嶺西大國漢書南道西踰蔥
嶺則出大月氏與今愛烏罕方位相符也愛烏
罕東南接痕都斯坦部痕都斯坦為古罽賓國
說見後條愛烏罕南與相接亦與漢書大月氏
南接罽賓之說合惟其境壤相接是以貴霜王
得滅罽賓而有之也罽賓南與北印度接五印
度即五天竺國范史稱貴霜王于滅罽賓後并
滅天竺亦其境地毗接之明證又班書稱大月
氏都媯水北魏書稱其都馬許水隋書稱其都
烏滸水烏滸與媯為音之近烏滸與馬許則字
之訛也范史又稱天竺在月氏之東南天竺為
今西藏亦適當愛烏罕東南境據此斷以愛烏
罕為月氏故壤無疑
痕都斯坦
痕都斯坦在拔達克山西南愛烏罕東國工治玉
以水磨成器最精為内地所弗逮舊於葉爾羌貿
易乾隆二十五年頒
勅書賜物令通市如故其地盖北印度交界北極高二
十九度十五分距京師偏西四十五度五分當為
古罽賓國地
御製題痕都斯坦雙玉盤得十韻(戍子)
蔥嶺接崑崙痕都天竺藩(向稱温都斯坦乃痕都斯坦之誤今考梵文改正以新疆)
(道里方向證之其地當由回部過蔥嶺至拔達克山西南即其地蓋北印度交界說詳考訛篇中)瓊枝
産寳夥水磨省工煩(聞彼處治玉以水磨不以沙石錯)泰冒徒聞浴和
闐此溯源匪求來不拒弗韞賈堪言盈尺區寧論(去聲)成
雙珏實存中規仍瓣瓣合度更渾渾帶蒂芳葩簇通身
翠葉翻荒唐說泝水(卞和之事向曾有詩辨其誣)約略比嬰垣謾詡
連城貴端知五德尊孫卿有佳喻恭已慎臨軒
御製詠痕都斯坦玉墨瓶筆室(有序戊子)
製出回中珍儲席上抽璚筦則擬毛錐戢戢珥時可
比昭華貯隃糜則見墨海潭潭蘸處奚誇銀甕琢成
附體文房信具二難收便聯凾璧府疑兼雙珏蓋彼
貴人所用供奉謄章其來萬里而遥微慚玩物為憶
旁行左向緘秘笈者曾供削牘之書更同四角中央
詠瓣香焉試續銘盤之句
削木中書擬管城(中土聚毫為筆外域削木供書猶存古製也)横行却向左
而行(梵書向右行外域書多同惟回書雖旁行而向左與漢書同)宛看琢玉成筆室
更介為瓶貯墨卿點染謄章供述事取攜湊便恰怡情
非珍新樣兼精玖用識同文異獻荆
御製詠痕都斯坦玉壺(己丑)
繽紛水葉翻水磨製嬰垣細入毫髮理渾無斧鑿痕冰
心欣可在仁色表斯温典雅司空品買春且漫論
御製詠痕都斯坦滿尺玉盤(己丑)
考工未藉玉人為萬里從風貢自馳(守伊犁將軍伊勒圖所進)巧匠
由來琢喀嗎(回之古巧匠名)金神會是守勲池規圓外復出瓜
瓣尺滿中仍結&KR0581;蕤不寳華囂寳獻善王孫圉語廑吾
思
御製詠痕都斯坦玉椀(己丑)
良璆出大蒙山石那須攻省力資水磨精鐫夲鬼工式
成瓜列辨氣吐草垂虹曾未三朡伐(平定回部師未至痕都斯坦)貢
原西旅同
御製詠痕都斯坦荷葉杯(庚寅)
痕都斯坦玉杯一圓橢作荷葉形跗有蒂曲柄環之
旁出艾葉二達於杯脣卷其上可執瑩薄如紙惟彼
中匠能之内地玉工謝弗及也
四疊團荷葉雙牽長艾枝製非出華夏巧實勝般倕撫
處不留手琢時那搆思旅獒垂法語三復略慙斯
御製詠痕都斯坦玉盤(庚寅)
崑嶠産瑶琳泰蒙每獻琛薄來雖厚往不寳恧攸箴跗
鄂承還疊英華燦且沈錦囊珍什襲可復憶雲岑
御製題痕都斯坦玉杓(庚寅)
掌非周玉府攻自泰西瀛絶勝舒州杓何須力士鐺璞
原誤荆國蕊特艷昌城試問宜誰贈應調傅說羹
御製詠痕都斯坦玉椀(有序庚寅)
郵從西土蕊簇四面重臺碾出筠浮暈若兩旁抱珥
貢效泰蒙包匭來隨都護歸軺用是摛吟以代紀實
截肪出泰冒製椀自痕都形色雙合相磨礲了似無葉
翻含蕾耳瓣發抱花趺通道恒來貢懷柔義廑吾
御製題痕都斯坦白玉盌(庚寅)
懿此嬰垣玉出惟羭次山色真勝霜雪器豈類釵鐶設
貢岐周際應陳琬琰間車磲定何物八斗費言艱(曹植有車)
(磲盌賦)
御製題痕都斯坦白玉盤(庚寅)
周尺將盈尺斯盤乃是盤幾曾掌玉府見說鬻都丸(拔達)
(克山迤西至痕都斯坦掌貨稅者皆為之都丸)圓似月輪滿薄于楮葉單截肪
置其裏辨質信應難
御製詠痕都斯坦玉瓿(庚寅)
荷柄曲擎一朵花旁生兩蕾致堪挐琢由西海如甊瓿
製弗東周有虺蛇栗縝圓雕粲瑶蕊髮絲微起尚瓊華
竒珍不脛還常至空谷白駒歎轉遐
御製痕都斯坦白玉杯(庚寅)
痕都澇玉出河濱水磨(去聲)磨(平聲)成製絶倫百辨細攢稳
承足雙葩夾輔巧持脣瓊瑶自古來西域精緻而今勝
玉人不以飲醪以啜茗戒哉惡旨久書紳
杯圓而橢口四出趺攢菊英下圍敷葉十二左右長
葉各一上出及杯脣稍外偃復有兩花下垂承以短
葉可用執玉既瑩淨製薄如紙良材巧琢非中土玉
工所能髣髴也
御製題痕都斯坦菊花椀(辛丑)
徑一圍三尺有餘水磨工異考工書耳垂翻出雙苞綴
足底紛承碎瓣舒包貢却非來玉隴(和闐所屬城名)通商恒是
走渠胥(痕都斯坦猶在拔達克山西南彼處商人時持玉器來鬻葉爾羌)菊花依舊重
陽節合贈淵明五柳居
御製詠痕都斯坦玉盂(有序壬辰)
製出月邦貢來蔥嶺撫碧琳之温潤搴芳艾之葳蕤
腴琢連城閬圃宜承晞露光開四照善卷正艷秋陽
惟置盂取義乎益安而銘器寓懷于非寳
四出形如秋海裳葉翻雙耳執承漿瓊英那許薰池守
垂草當生敖岸陽冷語譁囂漫致誚温容沕穆自含光
泰西製豈能知古喻水休論圓與方
御製詠痕都斯坦玉椀(有序壬辰)
璞韞崑山鏤傳印度卷芳莖而環耳攢花纈以承趺
晶瑩一規允彼良工巧琢瑑縈五字嘉兹寳器恒來
西崑率産玉良匠出痕都楮刻異三載水磨成百瑜製
精畫難比器鉅執如無不寳非求彼頻來却慙吾
御製痕都斯坦玉瓜瓣瓢(癸巳)
玉瓢一握如瓜瓣有蒂有葉還有花和闐有玉不能琢
(和闐雖有玉工而不能精琢精琢者皆出痕都斯坦彼處亦出玉盖愈西愈近崑崙矣)琢自痕都
萬里遐崑崙之岡産美質喀嗎水磨攻錯加製為飲器
可攜帶清泉舉酌勝烹茶異域都大尚武備以獵以戰
隨操挐是盖彼中貴者用非棗乃似安期瓜弗徵弗索
聽貿易近利市至三倍奢徒置棐几佐文玩殊方聲教
奚事誇却笑設贈許顔輩棄而弗顧當興嗟
御製詠痕都斯坦玉燈檠(癸巳)
遠域逮西瀛崇崑産翠瓊省工有水磨巧匠作燈檠那
更稱銀燭雅宜燦玉瑛趺承盤一具柄置盞雙撐緻芴
層翻葉昂藏獨挺莖寧誇高七尺真足重連城善市由
他致(回人皆善賈痕都斯坦雖地當印度絶遠而懋遷每至葉爾羌故今恒得其玉器聞其攻玉純用水)
(磨工省而製精尤内地所不及也)頻来亦自驚似兹供繼照藉可贊離明
御製詠痕都斯坦小玉合(癸巳)
崑嶠産瓊琪良工精琢之爛然七寶聚斐若五花披漆
製徒傳古金縷詎足竒南山藍玉合雅似李家詩
御製詠痕都斯坦玉椀(有序甲午)
劚出雲腴擎来雪椀磨是西濛之水挹殊北斗之漿
圜規徑四寸而贏輕縠比五銖以薄截肪既美超魏
札鏤冰況巧壓吴工無翼斯飛有懷朅詠
良球本是出崑墟中(去聲)噐成珍亦鮮(上聲)如巧製水磨貽
喀嗎(古時回巧匠名)羞稱吳匠富專諸(吴中玉匠多居專諸巷)羊脂比色
脂嫌膩楮葉方輕葉欠疎精玩弗求廼頻致每因擎用
率慙予
御製題痕都斯坦玉飲器(甲午)
西崑玉工巧無比水磨(去聲)磨(平聲)玉薄如紙製為飲器佐
閜盌形異梓人載周禮半匡芰荷葉翻上一朵薝蔔花
承底又如老蚌擘方諸映月分明欲生水撫不知痕視
知痕何以措思何運指竒技直擬下增椎徐觀又復弗
忍耳
御製詠痕都斯坦玉瓜瓣飲器(甲午)
天方瓜樣夥此器肖瓜形瓤訝留斯白皮寧藉彼青一
花承妥貼五瓣列勻停貯水鄭門市擎漿裴驛亭種疑
召家圃泣匪楚王庭綿瓞雖徵雅賓夷亦惕經
御製詠痕都斯坦白玉杯六韻(有序甲午)
瑩比截肪薄疑鏤翼質輕且美五銖機若仙成制巧
而精十合規由神運磨水既冺兹圭角貯冰自徹彼
中邊徠遠足珍詠懷非寳
稷翼出竒質良工心運靈作杯成照世映斗見明星(禮含)
(文嘉曰玉石得宜則太白常明)耳葉翻而拱身花勻且停磨礲冺楞角
攢簇鎖瓏玲在手疑無物定睛知有形自應生穆瀣那
可酌湘&KR0812;
御製題痕都斯坦荷葉洗(甲午)
色如截肪薄如紙西崑玉人巧無比那知士禮設東榮
萬里流沙亦有此器同其製略弗同荷葉為形柄曲委
讀阿里卜(回書名讀其書者必始于此)通漢書寓義依然是承水
御製詠痕都斯坦古玉瓢(乙未)
痕都玉器來已夥似兹舊物誠罕覩製既樸雅非華囂
質亦渾然穆而古瓠可酌水斯象之細腰大腹如剖腑
皮略為瓣疑就模(瓠無瓣此器外皮有瓣上林以模夾葫蘆成器者乃有之或外國葫蘆夲)
(有有瓣則不可知矣)柄孔穿繩便攜取瓢飲由來古所稱而彼那
知顔與許喀嗎(匠名)琢為眉哩(汗名)用戰獵佩之隨步武賁
來中國兩無藉數典難尋周玉府宣和刻印非所云(洞天)
(清錄宣和有玉瓢御寳)建初脱粟儉堪祖(漢章帝紀有恨不能瓢飲脫粟耳之語)文
房真稱(去聲)伴清吟偶用輙因懷杜甫(杜甫詩瓢飲惟三徑)
御製題痕都斯坦綠玉盤(乙未)
量材為器匪瓊英(此玉盤品乃中平而製絶精巧蓋以掩其不逮也)工緻訝難
意想成喀嗎(回語以匠人為喀嗎)匠能逞彼巧專諸人或遜其精
(蘇城玉人多居專諸巷)相金釘寳撫無迹簇葉攢花視有情每憶
旅獒篇著訓摛吟還覺愧平生
御製詠痕都斯坦玉盤
初琢繼磨細花攢葉簇精目原覩其疊手乃撫之平表
裏都圓㓗色形若混成新疆歲貢果三品恰宜盛(回部歲貢)
(蘋果石榴木瓜三果每以盤貯陳設向曾與乾清宮西暖閣几上虎錞内所供之吉祥草同繪為歲朝圖因以)
(聫句)
御製題痕都斯坦瓜瓣瓢(丙申)
脂白原非綠緣何形作瓜庭堅臉如削顔子巷曾挐蔓
自青連葉背還黃綴花考工當致愧攻錯若為加
御製題痕都斯坦玉椀(丁酉)
年班伯克入朝覲(伯克回部官名而職掌及名號各不同其曰阿竒木伯克總理一城事務)
(若内地之都統伊什罕伯克協理事務若内地之副都統其品級則自三品至七品不等皆以城務大小為差)
(又有噶咱納齊伯克管理地畝錢粮商伯克為其協理哈資伯克司刑名訥克布伯克司貿易匠役摩提色布)
(伯克司念經事密圖巴哩伯克司買賣田産密拉布伯克司水利都管伯克司來使供給及文移等事巴濟格)
(爾伯克司牲畜稅務巴克瑪塔爾伯克司果園什瑚兒伯克備差遣之事阿爾巴布伯克承催錢糧帕提沙布)
(伯克管廵捕事明伯克管夲城夲村一切事務及雜項差務克拉克雅拉克伯克司外來貿易稅務哈資伯克)
(司詞訟鄂爾親伯克司水利事默克塔布伯克司教幼童經卷塞依得爾伯克司街道廵察及園木事務哲百)
(伯克司軍器官品大小及員數皆不同亦視各城之繁簡為率其職掌相沿以久官名悉仍其舊而選補則由)
(駐辦大臣等核定奏聞兹叙其大略其詳則于西域輿圖志備載之)包貢呈由典屬官崑
嶠良材中(去聲)盂椀痕都巧製冺雕刓食芹負曝通誠遠
厚往薄來折賞寬(回部貢物所司例應折賞命倍其直予之以示柔遠)不貴異物
賤用物慚仍民足致艱觀
︹漢書西域傳︺罽賓國王治循鮮城去長安萬二千
二百里不屬都護東北至都護治所六千四十里
其民巧雕文刻鏤出珠璣珊瑚虎魄璧流離
︹唐書西域傳︺西天竺與罽賓波斯接罽賓居蔥嶺
南距京師萬二千里而贏貞觀中遣果毅何處羅
拔等厚齎其國并撫慰天竺罽賓王遣人導護使
者至天竺
按五天竺國即五印度唐書稱罽賓居蔥嶺南
與天竺接導引唐使者至天竺其國在印度交
界可知伏讀
御製詩注痕都斯坦為北印度交界揆其方位與罽賓
為近是矣又漢書罽賓國民巧工雕刻出璧流
離今痕都斯坦治玉精巧甲于西域其俗亦相
似也
巴勒提
巴勒提在博洛爾南東接土伯特西接克什米爾
又西接痕都斯坦南接哈普倫中有長河其地北
極高三十一度五十分距京師偏西四十五度二
十八分分兩部落其酋默默斯帕爾烏蘇完分統
之各八千餘衆舊在葉爾羌貿昜乾隆二十五年
六月内附令通市如故
按巴勒提部在痕都斯坦東痕都斯坦為古罽
賓國巴勒提與之附近應屬罽賓國東境也
欽定皇輿西域圖志卷四十六
