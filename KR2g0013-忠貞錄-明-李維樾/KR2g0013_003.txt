忠貞錄卷三
明李維樾林增志同編
悼忠詩
曹睦(翰林庶吉士)
朔吹驚朝捲赤旌孤臣持節值艱貞綱常頼振千秋重
生死真如一髮輕心對蒼蒼誠激烈身殱汶汶獨揚清
同袍不减壎篪雅愁聽山陽笛裏聲
楊景衡(福建左參政)
主聖臣忠未易論運扶義仗漢乾坤憑將國是輕生死
俯却宸衷一眷存不盡斷魂歸帝所孑遺孤女荷君恩
雲飛古渡閒來去天際長江自吐吞
韓偉(四川御史)
力竭扶天腕折時此生肝膽有誰知高風能起千夫懦
壯氣端非寸鐵移北斗精光應未散南昌遺事最堪悲
直將許國丹心在猶與絪緼塞两儀
項旻(建陽縣知縣)
綱常千古重君親臨難憑誰屈此身孝感有靈扶虎背
忠言無忌逆龍鱗五宗已逐孤臣老一女還叨聖主仁
壯志未酬豪氣在空隨明月度城闉
任道遜(太常卿)
蹇蹇忠誠耀北辰高祠萬古仰明禋天生英武能平亂
公為成仁敢殺身宇宙有靈垂竹帛風雲無際展經綸
不湏更采西山蕨溪藻年年得薦春
蔡鼎(太理寺副)
孤臣孑立變俄臨萬古綱常定力任勁血直教當輦轂
肢骸何憚潤刀砧名山巨海培英爽白日青天照赤心
公論不磨祠廟肅風霜凛冽栢森森
周令(通政使)
鼎湖龍馭晏高皇靖難雄師震北方四海撫心安社稷
孤臣張膽任綱常事為已逐風塵化奏對猶爭日月光
正使夷齊論伯仲敢將王魏問低昂
李釗(九江教授)
金陵雲暗走沙塵靖難王師逼盟津共擁玄黃依鳳翼
獨持丹赤逆龍鱗矢心不作殷庭客碎首甘為洛邑民
風撼西山明月夜至今猶為淚沾巾
黃思親(撫州府同知)
長干秋色草離離劍化青山杳莫追生氣百年廻板蕩
先幾一䟽係安危國家養士洵無負海嶽鍾靈綽有竒
却恐丹忠描不盡襄江如愬似公悲
程豫(莆田訓𨗳)
高風曾憶首陽山仰止如公不可攀九族頓虚精化碧
孤臣垂盡淚成斑逆鱗今日猶驚膽褒語當年尚霽顔
耿耿英魂隨鶴去月明華表幾時還
鮑鐸(常熟教諭)
仗義英聲振廟堂孤忠獨為植綱常從龍忍敢忘鍾阜
叩馬寧甘等首陽百鍊丹衷天共老千秋青史日爭光
寳香卓嶼尋遺蹟屈指誰人可頡頏
何格(沂州知州)
日落鍾山草色蒼朔風吹雨暗長楊杓沉龍(闕)雲雷厄
星燄旄頭劍戟光桑土有謀人自(闕)經不墜死何妨
至今白露洲前水洶洶東流與恨長
林桴(石城府教授)
敢爇心期一瓣香峴山祠下拜清光两朝知遇恩榮重
百代瞻依感慨長正氣蚤收還海嶽丹衷元不媿穹蒼
巫陽遼邈忠魂渺獨對西風為涕滂
朱綽(吳縣訓𨗳)
仰止英標覺凛然孤忠耿耿日星懸不隨王魏收功業
直與夷齊照簡編風静大江天已定雲連高嶽恨猶牽
故墟荒草應無問千古衷情託杜鵑
吳綸(湖州府學訓𨗳)
天挺英豪海嶽竒貞標蚤識始髫時曾憑虎背徵原異
更逆龍鱗苦獨持卓嶴千秋留正氣寳香一脉寄遐思
干逄心事崇朝剖豈待西山餓伯夷
項㺭(邑學生)
一死報君臣節盡两朝抗䟽寸衷孤青編歴歴從頭數
忠智如公幾丈夫
李師言(惠州府通判)
莫向當年問革除非關桑土計全疎周家鼎運天方屬
嬴得綱常竹帛書
吳鎮(思恩縣知縣)
卓峰屹立碧江臯間氣鍾成名世豪赴義已甘探虎口
捐生何啻等鴻毛驚聞遺女還墟梓忍見窮碑沒野蒿
一點忠貞昭萬古空江長使鬼神號
秦激(湯溪訓𨗳)
忠義知公自秉常非扵分外著毫芒胸中已信同金石
天下何妨有鼎鐺本學臯䕫崇揖讓欲回湯武復虞唐
遭時不偶違心事到底夷齊是頡頏
陳大訓(郡庠生)
孤祠肇桑梓空山儼遺靈俯瞰海東注仰觀星北傾寳
香舊憑眺咫尺煙水平馴虎禔篤孝逆鱗值艱貞元會
適陽九未雨憂滿盈良臣不可願叩馬誰敢攖憐才荷
宸眷殉節寧偷生矢死靡孑遺宇宙存精英報主誼無
二天王奄聖明歷歲億萬禩綱常與之并公生際革命
三仁齊令名吠堯與食周此理將安評顧求寸心靖疇
識太山輕倬彼盧陵𫝊感激同純誠吁嗟忠與孝末世
徒涕嬰鄒魯悵頽運頑懦振希聲冠裳玷兹土能勿汗
沾纓
虞書(恩貢)
靖難忠祠何處尋窮碑高臥峴山隂風雲忽訝飛龍會
鼎鑊難回叩馬心四海有天人共戴孤臣未雨慮應深
國家養士分何負赫赫明謨已賞音
薛繼忠(霍山知縣)
吾鄉挺先哲公儲間世精寳香讀書處浩氣浮太清憑
虎感至孝移孝輸忠貞培植自高廟幾微宸慮嬰天造
值草昧雷雨已滿盈豈不炳歷數豈不懷聖明許身旣
有屬念之當誰傾臣忠主所眷節殉死彌輕公生有殊
表公死凛如生其君洵無負天語華衮榮百載緬桑梓
崇朝軫皇情褒祀渙大號爼豆遡靈英弭節下帝旁首
陽希芳聲人綱頼以柱爭似兆庚庚
林萬梅(南陽通判)
國步爭如革命時惟公抗疏冐艱危採薇清節元無二
勁草孤忠更有誰家逐斷雲飛古渡心隨寒月照荒祠
盧陵遺𫝊千秋在讀罷令人涕泗垂(以上俱邑人作載舊刻)
周鳴(原任辰州推官)
符命非無定鑾輿已改音謨言徒懇惻死節豈推尋惜
士回光霽成仁倩孔壬臣綱存烈烈國脉始森森北拱
皇圖壯東潜忠魄深山名齊墮淚廟貎迥寒心英爽長
松挺精誠旭日臨獸趨猶夜返霧散若清吟爼豆由殊
典掃除自所欽恍知神妥處風色動靈襟
康元穗
千秋生氣奕瞳矇沼沚褎然爼豆崇白簡霜飛銀界凛
丹衷風烈紫塵蒙香山隐隐徵憑虎易水蕭蕭直貫虹
吾向滄洲尋劍樹芳魂應作怒濤洪
張德明(廣東參政)
繄惟革除際天意何分明一以昌帝圖為世開太平一
以立臣極為道扶忠貞偉哉卓夫子仗義甘捐生砥柱
屹然立坐障滄溟傾綱常旣標表日月㢠廻光精乃知有
自來扵事良有徵當其童丱日純孝根天經深夜馭虎
歸呵護煩山靈在生為烈士在天為列星餘勁鼓噫氣
猶足鞭雷霆明也産公里睠言跂芳聲采采西山薇糅
以沅湘蘅再拜寳香麓佇立獨屏營天風灑毛髮恍見
來霓旌
林必成(郫縣知縣)
慷慨英風當國危殷憂曾進徙薪辭人言聖主承家日
我謂孤臣致命時一木難支千古恨寸心不負九重知
至今卓嶴峯前過春雨年年喚子規
劉康祉
文皇龍戰定垓埏九廟鐘簴儼不遷薄海金甌歸共主
孤臣玉碎肯移天生前灝氣馴彪虎千載英魂繞杜鵑
化鶴猶歸故鄉否忠貞祠廟海雲邊
陳堯言(已未進士)
當年國事際亨屯不負丹心屬老臣純孝肫肫馴虎性
孤忠耿耿逆龍鱗桐封若就先幾䟽楓陛誰蒙後日塵
千古首陽昭白雪仰公高節獨嶙峋
周應期(禮部主事)
綱常負荷此孤身忠悃先教逹紫宸薪徙預謀安社稷
鼎烹濱死見君臣留丹一寸心如結化碧千年血有神
讀罷遺編倍惆悵不堪杜宇正啼春
李光春(廣信府推官)
為君為國為綱常恨不兵權借上方觀變密謀防北邸
審時先計徙南昌飛龍天錫英君祚逐燕人悲烈士亡
落落忠魂何所傍千秋星斗夜光芒
李維樾
遜國踐阼初扶桑始昭晢陽德云乍亨彌綸見章臬公
抽五色絲欲補山龍闕便殿陳嘉謨幾先&KR1423;萌枿家令
空綢繆賈生何憤切帝運方屬燕閏紐垂已齧御闥倏
焚如禁門幾蹀血率土孰非臣旅進隨茅蕝固非公所
能臨危甘仗節回天力不任吠日聲難輟蘭隕芳未捐
玉碎光逾潔至今襄江濤悲風為嗚咽神廟涣綸音精
禋表忠烈編摩錄遺文耿耿懸日月邑子挹餘芬焚香
讀苔碣溪毛薦芳鮮寒泉潄清冽
林增志
高皇尺箠掃羣孽六龍南飛御天闕手挈神噐歸文孫
两戒河山開日月燕國黃旗高彗雲南内闔宫俄自焚
徙薪不救燎原勢孤臣淚雨空紛紛阿誰了鳥具章服
望塵雅拜迎新君新君自是高皇子人道一身可無死
孤臣頸血偏逆流要濺新君御袍紫血凝為碧烱不磨
千古英英照青史國家養士三十年不負其君今有士
安陽遺祠蘋藻香忠魂歸兮歸故鄉我歌九歌擊如意
恍見騎麟來大荒
忠貞錄卷三
