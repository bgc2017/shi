河防通議卷下元沙克什撰
功程第四
功程
按唐六典凡役有輕重功有短長法以四五六七月為
長功二三八九月為中功十十一十二正月為短功看
詳得夏至日長有至六十刻者冬至日短有至四十刻
者若一等定功則枉棄日刻甚多唐六典稱功以十分
為率長功加一分短功減二分凡役夫每日收五時辰
功每時收二分如遇風雨寒暑所避時除破役夫每日
辨明入沒酉時放罷(河防緊急不拘此例)夏至後至立秋自己正
至未正兩時放役夫憩歇
埽兵假日
天壽節元日清明冬至(並給假一日)祖父母父母吉凶事并
已身嫁娶(並給假三日)妻子吉凶事(給假二日)
脩築開掘等功
凡運土脩填積水並量水淺深尺寸為法增減土尺若
有合用梢草者下樁打索攀繫打邊櫃水設禁絍欄之
類皆折功水深一尺收土九分水深二尺收土八分水
深三尺收土七分水深四尺收土六分水深五尺收土
五分水深六尺收土四分水深七尺收土三分水深八
尺收土二分
開掘脩砌石岸
若旋開掘脩砌每以二十尺為功專以脩砌五十尺為
功(打樁下板)開掘檻子嵌坑以五十尺為功若遇泥水以三
十尺為功折補脩砌巖空以三十尺為功開掘裝擔子
開掘裝擔出土以二百尺為功裝擔出土以二百五十
尺為功擔出土以三百尺為功添用碎磚瓦三分打築
以五十尺為功
打築臺身
開掘裝土以二百尺為功(擔般遠近計地里臨時增減)打築以四十
尺為功
開掘柱窩
開掘出土以一百尺為功打築以三十尺為功覆入壤
土折五十尺為功(敲破磚瓦篩沙添用碎磚瓦抄三分在内)
行墻檻子
開掘出土入土以一百二十尺為功(添用磚瓦三分)打築以五
十尺為功
開挑塞河
開挑裝擔(有泥濘以一百五十尺為功無泥濘以三百尺為功)般擔(有泥濘以七十五尺為功)
(無泥濘以一百尺為功)
打築堤道
開掘裝擔以二百尺為功(地里遠近别計折除)打築以八十尺為
功
築墻
例於墻下留捍水臺五尺外取土每功土尺開列於後
高七尺取土五十尺高八尺取土四十七尺高九尺取土
四十四尺高一丈取土四十一尺墻下無土二十步外
取土作貼堤法細計之高五尺取土四分三釐(以前土尺為十)
(分此取四分三釐也)高六尺取四分一釐五毫高七尺取土四分
高八尺取三分八釐五毫高九尺取三分七釐高一丈取三
分五釐五毫高一丈一尺取三分四釐高一丈二尺取
三分三釐五毫
築墻每步功程
高七尺每步三功高八尺每步四功高九尺每步五功
高一丈每步六功高丈一每步七功高丈二每步八功
雜作功例
造船一百料合用功役船匠一百六功鋸匠一百六功
錛匠一百六功計三百一十八功(雜役夫在外)打樁日下取
功每二十人為朋二丈至一丈八尺每朋二十條一丈
六尺至一丈四尺每朋二十五條擗橛拽後橛每朋六
十條籠打高鎚樁頭水手每十三人為朋打八條為功
(每條該一功六分二釐半)
打索葽接索功程
捲埽竹索以一條為功(長徑見料例)小較索以七條為功(圍二)
(寸半者四條為功)手索以一條為功定石索每條四功綻索每
條一功半通河索每條三十四功欄杆索以一條為功
綿葽以十二條為功(長四十八尺以十條為功)荆葽以十二條為功
接心索攢七三厮接檐五緷為十功接摟索兩厮折接
三十緷為十功
採打石叚
每一十塊為功各長一尺五寸闊厚各一尺重一百二
十斤荒整各半用石匠一工體夫一工係每功採斫五
叚二人共得十塊若依常例每夫一名前去舜神山採
般石叚一去三十里往廻六十里每塊長一尺五寸闊
厚各一尺重一百二十斤每六十斤為功計二日納前
項石一塊荒整各半(鉄匠小爐填鎚撚鑿大爐打鐵桁在外)斫樁大小皆
以三十條為功
斫橛材
長一尺五百根為功長三尺一百根為功
削橛子
長二百箇為功短四百箇為功
剸剭榆柳
榆以八束為功柳以一十二束為功上樹斫柳枝以一
百根為功(長六七尺截在内)栽柳枝用引橛以二百根為功(斫尖)
(在内)栽柳椑子以二百箇為功(計合栽月分十二月至正月終)雜栽榆柳
三百根為功(掘坑斫橛子下栽打築擔水在内)
澆灌榆柳擔水依擔土例
鋤剗榆柳每五畝為一功(若難鋤者臨時增減)挑塹遮榆柳以一
百二十尺為功(只是擺土岸上兼於塹外遶遭拍土成岸垠其塹自方一丈五尺深三尺)河
勢緊急望青採斫榆柳自管束縛青松以二十束為功芟草
以二十五束為功(元十五束疑為二斤十五束濕重三十)榆柳檉以二十五
束為功青雜梢自管斫束以二十束為功(帶□濕重三十斤)束
亂稍草自管打葽以一百束為功河場收芟草雜青紫
八月秋成下手每功三十束九月減五束十月十一月
又減五束河勢危急轉廻牽拽浮橋脚船擺布繫泊遮
影水勢每船一隻折五百功打淨鐵以四斤為功功錢
五百四十文泥補墻壁以二百尺為功仰泥以一百尺
為功
輸運第五
定功脚例
舊定新里堠比舊里堠一百里計一百一十里明昌二
年二月二十五日準牒奉戶部看定到舊里堠細筭得
比新里堠一百里計一百一十四里
百里百斤脚價
平川(春冬季一百三十五文夏秋季一百五十七八文)山險(春冬季一百單九文夏秋季二百文)
水脚
定到樁橛下水行百里每重一石脚錢四十文三分六
絲每石定一百一十五斤每一百斤該脚錢三十五文
四釐四毫梢草每束一十五斤每斤脚錢三分五釐四
絲四忽計該脚錢五文二分五釐六毫六絲
清河上水每百里脚價
明昌六年七月十五日戶部委差官斷定清州每斤脚
錢三貫九百四十文滄州脚錢每斤三分九釐四毫
陸運
凡般擔諸物每擔重六十斤往還六十里為一功
擡&KR1053;樁橛(明昌七年本監申刑部准擬定例)
樁長三丈六人一條二丈五尺五人一條二丈四人一
條拽後橛七尺五寸一人一條擗橛二丈五尺二人一
條簽橛一丈二尺或一丈一人一條出漉竹栰解坼上
岸竹每人一百竿(不論大小)木一丈二尺至一丈四尺每人
四十條一丈八尺至二丈(徑六寸)每人二十五條二丈二
尺至二丈五尺每人一十五條積垜梢草就近般使以
二百尺為功(積垜結山苫蓋般運用積尺見後)般至垜下每功三百束
場外般至場裏每功二百束結山苫蓋每功一百束
水運
輕重船上下水日行里路上水(重船日行三十五里輕船日行五十里)下
水(重船日行一百里輕船日行二百里)
裝船斤重
河橋司渡船每隻各長七十尺口闊一丈八尺係八百
料今比附定到三百料至八百料船合裝般運物數合
用橰梢埽兵如後
三百料一十五人下水裝一萬六千二百五十斤上水
裝六千斤四百料一十八人下水裝二萬一千六百五
十斤上水裝八千斤五百料二十一人下水裝二萬七
千五百斤上水裝一萬斤六百料二十四人下水裝三
萬二千四百五十斤上水裝一萬二千斤七百料二十
七人下水裝三萬七千四百五十斤上水裝一萬四千
斤八百料三十人下水裝四萬三千二百五十斤上水
裝一萬六千斤二百料小船合裝物料梢裝六百束
草裝七百束竹索二百一十條樁(三丈二十條二丈五三十五條二丈七十)
(條一丈六尺八十條)拽後橛三百條(七尺五寸)簽橛(一丈百六十條)擗橛一百
條(一丈五尺)
般運石叚
若用三百料船可載一百五十塊橰梢水手一十八人
船長四十五尺闊一丈除前後水倉占訖一丈五尺外
有三丈每尺為一十料每一料容重六十斤沿山河放
船行若呼小尾是船頭直上行呼擡尾是船頭直下行
歴步減土法(鍬杵功例附)
凡一步内取土以一百尺為功每展一步則減土積一
尺(謂兩步取土則以九十九尺為功)展至五十步以五十尺為功每十
人破鍬杵二功五十一步至一百步取土每展五步減
土一尺展至一百步以四十尺為功每十五人破鍬杵
二功一百一步至二百步取土每展十步減土一尺五
寸展至二百步以二十五尺為功每二十人破鍬杵二
功二百一步至三百步取土每展一十步減土六
寸展至三百步以一十九尺為功每二十五人破鍬杵
二功三百一步至四百步取土每展一十步減土五寸
展至四百步以一十四尺為功每三十人破鍬杵二功
四百一步至五百步取土每展十步減土三寸展至五
百以一十一尺為功每三十五人破鍬杵二功五百一
步以上計檐子往廻六十里每石重六十斤為功若展
步則皆以里法三百六十步約為里數計檐子遭數折
土尺為功(謂如五百四十步為一里半二十遭為六十里折一十尺為功)展至三千六
百步以一尺五寸為功每四十人破鍬杵二功(此亦以行六十)
(里擔六十斤為率每一石土得實積五百寸蓋土自方一寸重二兩五百寸則一千兩總為六十斤單四兩以)
(此為率折為土功)若遇泥濘泉石之類并冬月地凍日短雨雪
官司臨時相度增減
本監定到諸物尺寸斤重樁每一尺重八斤三丈重
二百四十斤二丈五尺重二百斤二丈重一百六十斤
一丈二尺重五十四斤一丈四十五斤拽後橛每尺五
斤七尺五寸三十七斤半(元定三十八斤)擗橛每尺七斤四分
一丈五尺一百一十斤竹索每尺一斤半長一百尺一
百五十斤梢每束一十五斤葦每束一十五斤草每束
一十三斤荆每束三十斤
諸石斤重
前定石每塊長三尺闊二尺厚一尺重七百二十斤後
定石每塊長一尺闊一尺厚一尺重一百二十斤(元定一百)
(三十斤)經角山正石自方一尺重一百三十斤艾葉青石
自方一尺重一百二十七斤白石並沙石自方一尺重
一百二十斤舜神山石長一尺五寸闊厚各一尺重一
百二十斤
荒淨鐵斤重
荒鐵一秤收淨鐵七斤四兩五錢(用炭二科)
枋木損寸
黃松青簽赤栝自方一尺重二十五斤(方寸重四錢)白栝自
方一尺重二十斤(方寸重三錢二分)常例枋長一丈六尺闊一
尺二寸厚六寸得積一萬一千五百二十寸每尺積七
百二十寸自方一尺積一千寸每寸重四錢每四十寸
重一斤自方一尺重二十五斤(係四百兩)前積計二百八十
八斤
山雜木(棗櫟榆槐之類)
自方一尺重三十斤方寸重四錢八分
芟草青雜柴
濕重三十斤半乾重二十三斤至入場時重一十五斤
全乾
雜用諸物斤重
土自方一寸重二兩(泥重三兩)塼自方一尺重八十七斤半
(方寸重錢一兩四)瓦自方一尺重九十斤一十兩(方寸重一兩四錢半)黃金
方寸重一斤玉方寸重一十二兩錢一貫重五斤(係八十陌)
米每石重一百六斤一十二兩(定一百斤)粳米一斗重一十
七斤糯米一斗重一十八斤一十五兩鹽一斗重一十
斤濕鹽一斗重一十二斤蜜一斗重一十二斤半漆一
斗重一十斤油一斗重九斤
樁梢徑寸
樁長二丈至三丈中徑六寸大徑八寸小徑四寸擗橛
長一丈五尺中徑五寸大徑七寸小徑三寸拽後橛長
七尺五寸中徑三寸大徑四寸半小徑一寸半
榆柳梢束徑寸
上等徑一尺五寸中等徑一尺至一尺四下等徑五寸
至九寸
筭法第六
雜法
假令有草一萬三千五百束各重一十三斤欲折一十
五斤草問折多少荅曰一萬一千七百束法曰置草一
萬三千五百束在地以十三斤乘之得積一十七萬五
千五百斤以所折草重一十五斤約之合問
假令使綿葽三百五十條每條用草一束三分問計用
草多少荅曰四百五十五束法曰置綿葽數三百五十
在地以一束三分乘之合問
假令竹二十八竿打索一條今有竹一千五百六十八
竿問打多少荅曰五十六條法曰列竹一千五百六十
八竿以二十八竿約之合問
假令有工三百三十三人每三人打索二條問打多少
荅曰二百二十二條法曰置人數在地按異乘同除法
二因三除得數合問
假令有梢草一萬五千三百五十束過脚赴場送納議
定百里百斤脚錢二百四十四文每束一十五斤到場九
十里問總該脚錢多少荅曰五百五貫六百二十九
文法曰列百里脚錢二百四十四文以乘九千里得二十
一貫九百六十文以百里約之得九十里脚錢二百一
十九文六分即百斤脚錢也以百斤約之得二文一分
九釐六毫為一斤脚錢以每束十五斤通之得三十二
文九分四釐為一束脚錢又以總梢草數乘之得數合
問
積垜
假令有梢草一垜長八十步闊四十步山高九尺砧高
八尺問為梢多少荅曰五千束法曰長闊各以步法五
尺通之復相乘得八百尺寄左又折半山高加入砧高
得一十二尺半為停高以乘前數得萬尺為總梢積
以每束積二尺約之合問
假令有芟草一垜長四步闊二步半砧高五尺山高六
尺問積多少荅曰一千束法曰置闊二步半歸尺得一
丈二尺五寸長四步歸尺得二丈相乘得積二百五十
尺寄左置山高折半加入砧高得八尺以乘寄左得二
千尺以二尺約之合問
假令有枋一條長三丈五尺闊一尺五寸厚一尺二寸
問積多少荅曰六萬三千寸法曰長闊相乘得五千二
百五十寸以厚一尺二寸乘之合問
假令桅一條長三丈三尺大頭徑一尺二寸小頭徑九
寸問積多少荅曰二萬七千四百七十二寸半法曰置
大小徑各三因之為周大周得三尺六寸小周得二尺
七尺按積寸法大周自乘小周自乘大小周相乘三位
併之得二千九百九十七寸以三十六約之得一尺積
八十三寸二分半以長三丈三尺通之得數合問
竹索積寸
圍三寸每尺積一十五尺圍四寸每尺積二十六尺六
寸六分圍五寸四十一尺六寸六分圍六寸六十尺圍七寸
八十一尺六寸六分圍八寸一百六尺六寸六分圍九
寸一百三十五尺圍一尺一百六十六尺六寸六分圍
一尺一寸二百一尺六寸六分圍一尺二寸二百四十
尺圍一尺三寸二百八十一尺六寸六分圍一尺四寸
三百二十六尺六寸六分圍一尺五寸三百七十五尺法
曰置圍三寸自乘得九寸去二得七分半四因折半得
一丈五尺為每尺積寸其餘以類推之各見每尺積寸
(此法未詳姑存其舊)
假令截脩堤長三十四步中闊三十五尺高七尺三十
步取土問積多少都功幾何答曰積四萬一千六百五
十尺五百九十五功法曰高闊相乘得二百四十五尺以
步法五尺通之得一千二百二十五尺為每步積以長
三十四步乘之得四萬一千六百五十尺為都積三十
步取土例以七十尺為功以七十尺除都積得都功合
問
假令補脩一百步舊堤高一丈五尺闊三尺五寸用夫
二百人五日功畢問遠近取土以幾何為功答曰一百
四十步取土三十四尺為功法曰高闊相乘以步法五
尺通之得一步積又以長一百步通之得二萬六千二
百五十尺為總積寄左置二百人以五日通之為一
千功以除總積得二十六尺二寸半為一功積即築堅
積也折開地三十四尺以歷步減土法考之乃一百四
十步取土也合問
假令脩堤一料長一千步高一丈用三千人以五十尺
為功三日畢問闊多少答曰闊九尺法曰置每功五十
尺以三千人通之得一十五萬尺為一日功積又以三
日乘之得四十五萬尺為都功積以長一千步乘之得
四百五十尺為一步積以步法五尺約之合問
假令堤長九百步高一丈今欲幇闊一十步用二千人
以五十尺為功三日畢問高多少答曰一尺三寸三分
二釐法曰置每功五十尺以二千人乘之得一十萬尺
為一日功以三日乘之得三十萬尺為都積以長九百
步除之得三百三十三尺為每步積(不盡打零)以高一丈約之
得數以闊一十步折五十尺半之為停闊以除之(蓋斜幇成)
(勾股故用停闊)
假令脩堤長三百七十五步直高八尺外貼東頭闊一
丈五尺西頭闊二丈七尺欲從東脩接長一百三十二
步問住處闊幾尺答曰闊一丈九尺二寸二分四釐法
曰置西頭闊二丈七尺除却東頭闊一丈五尺外有一
丈二尺以長三百七十五步除之得三分二釐為每步
差以接長一百三十二步乘之得四尺二寸二分四釐
為接住處差復加入東頭闊一丈五尺共為接住處合
問
假令築堤長四十步南頭高六尺下闊三丈四尺北頭
高四尺下闊二丈六尺一例面闊一丈問積多少答曰
二萬一百三十三尺三分尺之一法曰倍南高加北高
得一丈六尺又併南頭上下廣折半得二十二尺為停
闊以乘之得三百五十二尺寄左倍北高加南高得一
丈四尺又併北頭上下廣折半得一丈八尺為停闊以
乘之得二百五十二尺與寄左相併得六百單四尺置
長四十步歸尺得二百尺以乘之得一十二萬八百尺
為六叚積以六除之不盡者作餘分合問
井橛法自乘井橛堤面(堤面自方一尺兩次入土打築一百二十件)謂如高
半寸以每步積土半寸乘之便是每步高之積土也如
要見每步虧功以每虧半寸乘每步功數便是也
假令築圓臺一座上周三丈下周六十尺高一丈五尺
問積多少(按此下脱去答曰一條)法曰上周自乘得九百尺下周
自乘得三千六百尺上下周相乘得一千八百尺三位
相併共得六千三百尺以高乘之得九萬四千五百尺
以三十六除之合問
假令築方臺一座上方三丈二尺下方五丈六尺高四
十八尺問積多少答曰七千九百三十六尺法曰上方
自乘得一千單二十四尺下方自乘得三千一百三十
六尺上下方相乘得一千七百九十二尺三位相併得
五千九百五十二尺以高尺乘之得二十八萬五千六
百九十六尺以三十六除之合問
假令築土牛一座上長二丈五尺下長三丈五尺上闊
一丈下闊二丈高一丈八尺問積多少答曰八千一百
尺法曰上下長相併折半得三丈為停長又上下闊相
併折半一丈五尺為停闊相乘得四百五十尺以高尺
乘之得數合問
捲埽
除心索例常例捲埽梢三草七心索積於梢積内除之
諸埽高闊不等例長二十步定高闊各一尺合除心索
五尺今列合除心索積於後
高闊各五尺除一十二尺五寸六尺除一十八尺七尺
除二十四尺五寸八尺除三十二尺九尺除四十尺五
寸一丈除五十尺一丈一尺除六十尺五寸一丈二尺
除七十二尺一丈三尺除八十四尺五寸一丈四尺除九十
八尺一丈五尺除一百十二尺五寸一丈六尺除一百
二十八尺一丈七尺除一百四十四尺五寸一丈八尺
除一百六十二尺一丈九尺除一百八十尺五寸二丈
除二百尺法曰置高闊一尺依圓法自乘三因四除得
積七寸半又置高闊五尺自乘三因四除得積一十八
尺七寸半按異乘因除法以例除心索積五尺乘之以
一尺積七寸半除之得一十二尺五寸合問(餘類推之)又法
曰置各高闊自乘以五尺通之合問(此法甚要)
假令捲埽一束長二十步高闊各一丈問積多少合用
梢草幾何答曰梢一千一百束草二千六百二十五束
法曰高闊自乘三因四除得七十五尺又以長一百尺乘之得
七千五百尺為都積以梢草積二尺除之得三千七百
五十束乃梢草共數也按梢三草七三因十除得一千
一百二十五束外餘一千一百束又置梢草共數七因
十除得二千六百二十五為草數合問
假令有埽墊坑一百八十步闊二十步深一丈五尺每
三尺六寸用梢草一束中半用之問各多少答曰一千
八百七十五束法曰長闊步歸尺相乘得九千尺以深
一丈五尺乘之得一萬三千五百尺為積以三尺六寸
除之得三千七百五十束半之合問
假令埽墊外展離堤欲上捲重埽固護長二十步闊一
丈五尺深七尺至一丈問使梢草幾何答曰梢草共六
百三十七束半法曰二深相併半之得八尺五寸以元
闊乘之得積一百二十七尺半為一尺積以步法五尺
通之得六百三十七尺五寸為每步積以長二十步乘
之得一千二百七十五尺為都積以每束積二尺約之
合問
假令剏填水渲一處長七步廣六步深一丈於三十步
取土脩填問積多少幾功可畢答曰積一萬五百尺總
一百五十功法曰置廣歸尺以深乘之得三百尺以長
步歸尺乘之得一萬單五百尺為都積三十步取土以
七十尺為功七十約之合問
假令捲牛子高闊各一尺例梢倍草數問使梢草各多
少答曰梢一束二分半草六分二釐半法曰置高闊一
尺為圓徑自乘得一百寸三因四除得七十五寸為每
尺積以步法五尺通之為每步積三百七十五寸以每
束積二尺約之得梢草共數三除為草數倍之為梢數
合問
假令脩木岸一料長一千三百五十步高闊各八尺例
每三尺六寸使梢草一束簽樁一條梢草各用中半問
使樁梢多少答曰樁一十二萬條梢草一十二萬束(各該)
(六萬束)法曰高闊相乘得六十四尺以步法五尺通之得
三百二十尺為每步積以長一千三百五十步乘之得
四十三萬二千尺為都積以三尺六寸約之合問
開河
假令開渠河一道正長五百步東頭上闊千單四十
尺下闊一千尺西頭上闊八百九十尺下闊八百五十
尺同深一丈總積二千三百六十二萬五千尺一百步
取土以四十尺為功計五十九萬單六百二十五功今欲
分一十四萬四千四百五十功問截長闊多少答曰截
長一百二十步截闊九百單六尺(截上闊九百二十六尺截下闊八百八十)
(六尺)法曰置東頭上下闊相併折半得一千單二十尺為
停大闊又置西頭上下闊相併折半得八百七十尺為
停小闊以減停大闊餘一百五十尺為闊差以正長五
百步除之得三寸為每步差立天天元為截長丨以
乘每步差為截住處闊差□加停小闊共為截處停(三)
□加停大闊為二叚停藏闊(三)□以深一丈乘之為二
叚每尺積□五因為二叚每步積以元一截長乘之為
二叚截積□□元截功埽積二之得一千一百五十五
萬六千尺與寄左相消得一百五十五萬六千尺為實
九萬四千五百尺從萬一十五從隅平方開之得一百
二十步為截長置截功歸積得五百七十七萬八千尺
以截長歸尺除之得九千六百三十尺以深一丈除之
為停截闊倍之内減停大闊一千單二十尺餘九百單
六尺為停截闊倍之得一千八百一十二尺併上下截
闊内減上下闊差四十尺餘半之得八百八十六尺為
截下闊復加四十尺得九百二十六尺為截上闊合問
