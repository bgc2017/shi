史記索隱卷二十三
唐司馬貞撰
張丞相列傳第三十六
陽武人(按縣名屬陳畱)柱下方書(周秦皆有柱下史謂御史也所掌及侍立恒在殿柱之下)
(史謂御史故老子為周柱下史今蒼在秦代亦居斯職方書者如淳以為方技謂小事書之於方也或曰主四)
(方文書也姚氏以為下云明習天下圖書計籍主郡上計則方為四方文書是也)伏質(小顏云質椹也)
為主計(謂改計相之名更名主計也此蓋權時立號也)為職志(官名也職主也志旗也謂掌旗)
(幟之官也音昌志反)東廂(韋昭曰殿東堂也小顔云正寝之東西室皆號曰箱言似箱篋之形)幾廢
(上音祈)不知所出(謂不知其計所出也)極知其左遷(按諸侯王表云左官之律韋昭)
(以為左猶下也禁不得下仕於諸王也然按地道尊右右貴左賤故謂貶秩為左遷他皆此類也)注諡
悼(按漢書列傳及表咸言周昌諡悼韋昭云或諡惠非也漢書又曰傳子至孫意有罪國除景帝復封昌孫)
(左車為安陽侯有罪國除)若百工(按晉灼說以為若預及之辭為得也)注文帝二年(皆徐)
(氏據漢書為說而誤云二年裴駰又引任安書證為得其實)子康侯代(按漢書云傳子至孫毅有)
(罪國除今此云康代八年子類代侯則毅即類也與漢書略同也)材官蹶張(孟康曰主張強弩又)
(如淳曰材官之多力能蹹強弩張之故曰蹶張蹶音其月反漢令有蹶張士百人是也)隊率(所類反)
壖垣(如淳音畏懦之懦乃喚反韋昭音而緣反又音輭)故他官居其中(漢書作冗官謂)
(散官也)娖娖(側角反小顔云持整之貌漢書作&KR1029;&KR1029;音初角反)注一作斷一作&KR1029;
(上斷音都亂反義如尚書斷斷猗無他技一作&KR1029;則漢書文也)韋丞相(自車千秋以下皆褚先生等所)
(記然丞相傳都自省略漢書則備)繁君(繁姓也音婆)太史公曰深惟(按此論匡衡已)
(來事則後人所述也而亦稱太史公其序述淺陋一何誣也)
酈生陸賈列傳第三十七
高陽人(按高陽屬陳畱圉縣高陽鄉名也故耆舊傳云食其高陽鄉人)落魄(按鄭氏云魄音薄應)
(邵云志行衰惡之貌也)握齱(應劭曰齱音若促鄒氏音麄角反韋昭云握齱小節也)好苛禮
(按苛亦作荷賈逵云苛煩也小顔云苛細也)適食其里中子(適音釋服虔蘇林皆云沛公騎)
(士適是食其里中人也按言適近作騎士)莫為我先(按先謂先容言無人為我作介紹也)溲溺
(上所由反下乃弔反亦如字溲即溺也)踞牀洗(按樂彦云邊牀曰踞)豎儒(按豎者僮僕之稱沛)
(公輕之以比奴豎故曰豎儒也)王者以人為天(按此語出管子)工女(謂女工工巧也漢書)
(作紅音功)適卒(上音直革反按通俗文云罰罪云讁即所謂讁戍又音陟革反卒租忽反)漢反却
自奪便(以言不取敖倉是漢却自奪其利便)方舡(按方舡謂並舟也戰國策方舡積粟循江而下)
(也)刓而不能授(上音五官反按郭象注莊子云杬團無圭角漢書作玩言玩惜不忍授人也)
破北魏(謂魏豹也豹在河北故也亦謂西魏以大梁在河南故也)子疥(音界更後封武遂三世地)
(理志武遂屬河間按漢書作武陽子遂衍文也)陸賈楚人(按陳畱風俗傳云陸氏春秋時陸渾國之)
(後晉侯伐之故陸渾子奔楚賈其後又陸氏譜云齊宣公支子逹食采於陸達生發發生臯適楚賈孫也)尉
他(趙他為南越尉故曰尉他他音駞)魋結(上直追反下音計謂為髻一撮似椎而結之故字從結按)
(其魋結二字依字讀之亦得謂夷人本被髮左袵今化同其風俗但魋其髮而結之)真定(趙地也本名東)
(恒屬常山)抗衡(按崔浩云抗對也衡車扼上横木也抗衡言兩衡相對拒言不相避下)蹶然(蘇林)
(音厥禮記子夏蹶然而起埤蒼云蹶起也)何渠(劉氏音詎漢書作遽字小顔以為有何迫促不如漢也)
橐中裝(音托按如淳云以為明珠之屬也又按詩傳曰大曰橐小曰囊埤蒼云有底曰囊無底曰橐謂)
(以寳物以入囊橐也)卒滅趙氏(按韋昭云秦伯益後以趙同出非廉至造父有功於穆王封之趙城)
(由此一姓趙氏)率不過(上音律下音戈)數見不鮮(上朔現二音謂時時來見汝也不鮮言必)
(令鮮美作食莫令見不鮮之物也漢書作數擊鮮如淳云新殺曰鮮)無久慁公為(慁患也公賈自)
(謂也言汝諸子無久厭患公也)深念(深念深思之也)食三萬戶(按陳平傳食戶五千以曲逆秦)
(時有三萬戶恐復業至此故稱)梁父侯(史失名如淳注漢書云遂布臣非也臣瓚曰布不用梁父侯計)
(遂反耳其說是也)發喪(按劉氏云謂欲葬時須啓其殯宮故云發喪也)義不知君(按崔浩云)
(建以母在義不以身許人也)百金往税(按說文税贈終服也音式芮反亦音遂)閎籍(按佞)
(幸傳云高祖時有籍儒孝惠時有閎儒今總言閎籍儒誤也)諸吕至深(按如淳說以為宜誅非也)
(小顔云辟陽侯與諸吕相知至深重得其理也)召其子為太中大夫(按下文所謂與太史)
(公善者)
傅靳蒯成列傳第三十八
起横陽(按横陽邑名在韓韓公子成初封横陽君張良立為韓王也)共德君(謂號耳非地邑)
(共音恭)食邑雕隂(按孟康徐廣云縣名屬上郡)待懷(按服虔云待高祖於懷縣小顔按地)
(理志屬河内今懷州也)屬淮隂(張晏云信時為相國云淮隂者終言之也)殘博(博太山縣也顔)
(祕監云屬曹參以殘破博縣也)為代丞相將屯(如淳云漢初諸王官屬如漢朝故代有丞相按)
(孔文祥云邊郡有屯兵寬為代相國兼領屯兵後因置將屯將軍也)靳歙(音翕然之翕也)邢說軍
(邢姓說名音悦)菑南(上音災今之考城屬濟隂也)趙將賁郝軍(漢書作趙賁軍按此在河)
(北非曹參樊噲之所擊也)東至繒(按地理志繒屬東海)江陵王(按孔文祥云敖子共尉也)蘄
竹(二邑名上音機竹即竹邑)狶丞相敞破之(小顔云侯敞)事國人過律(按劉)
(氏云役使也謂使人違律數多矣)蒯成侯緤者(姓周名緤緤音辥蒯者鄉名按三倉云蒯鄉在)
(城父漢書作䣙字從崩從邑今書本並作蒯音管蒯之蒯蘇音苦催反晉灼按功臣表屬長沙崔浩音苦壞反)
(楚漢春秋作憑成侯則陪憑聲相近或得其實也)注緤子應為鄲侯(蘇林音多屬陳留地)
(理志云沛郡有多縣按此文云子居表云子應不同也)操心(音倉高反)
劉敬叔孫通列傳第三十九
劉敬(本姓婁漢書作婁敬高祖曰婁即劉也因姓劉耳)脱輓輅(輓者牽也音晚輅者鹿車前横)
(木二人前輓一人後推之音胡格反)鮮衣(上音仙鮮衣美服也)附離(按謂使離者相附也義見莊子)
天府(按戰國策蘇秦說惠王曰大王之國地勢形便此所謂天府高誘注云府聚也)搤其亢(搤音)
(厄亢音胡朗反一音胡剛反蘇林以為亢頸大脉俗字謂胡脉)即日駕西(按謂即日西都之計定也)
奉春君(按張晏云春為歲之始以其首謀都關中故號奉春君)羸瘠(上力為反下音稷瘠瘦也)
(漢書作胔音漬胔肉也恐非)沮吾軍(沮才叙反詩傳曰沮止也壞也)擊敬廣武(地理志縣)
(名屬雁門)河南白羊樓煩王(按張晏白羊國名二者並在河南按在朔方之河南舊竝匈奴)
(地秦亦謂新秦中也)徙所言十餘萬口(按小顔云今高陵櫟陽諸田華隂好畤諸景及三輔)
(諸屈諸懷尚多皆此時所徙)叔孫通者辥人(按楚漢春秋云名何辥縣名屬魯國也)衣
一襲(按國語云一稱賈逵按禮記袍必有表單衣必有裳謂之一稱杜預云衣單複具云稱也)楚製
(按孔文祥云短衣便事非儒者衣服高帝楚人故從其俗裁製)大猾(按類集云猾狡也音滑)搴旗
(上音起焉反又已勉反按方言云南方取物云搴許慎云搴取也)注阰之(按王逸云阰山名又按埤)
(蒼云在楚地)綿蕞(徐音子外反如淳云剪茅樹地為纂位尊卑之次蘇林音纂韋昭云引繩為綿立表)
(為蕞音兹會反)注茅蕝(按賈逵云束茅以表位為蕝又纂文云蕝今之纂字包愷音即悦反又音纂)
習肄(肄亦習也音異)朝十月儀(按小顔云漢以十月為正故行朝歲之禮史家追書十月也按)
(諸書云十月為歲首不言以十月為正月古今注亦云羣臣始朝十月也)傳言趨(按小顔云傳聲教入)
(者皆令趨趨疾行為敬也)九賓臚傳(漢書云設九賓臚句傳蘇林云上傳語告下云臚下傳語上云)
(句臚猶行者矣韋昭云大行人掌賓客之禮今謂之鴻臚也九賓則周禮九儀也謂公侯伯子男孤卿大夫士)
(也漢依此以為臚傳也以次傳令上也向秀注莊子云從上語下曰臚音閭句音九注反)輦出房(按輿)
(服志云殷周以輦載軍器職載芻豢至秦始去輪而輿為尊也)報職傳警(上職音&KR0008;亦音試傳警漢)
(儀云帝輦動則左右侍帷幄者稱警是也)置法酒(按文穎作酒法令也姚氏云進酒有禮也古人飲酒)
(不過三爵君臣百拜終日宴不為之亂也)攻苦食啖(按孔文祥云與帝共攻冒苦難俱食淡也按說)
(文云淡薄味也音唐敢反)願先誅(楚漢春秋蕭何云臣三諫不從請以身當之撫劒將自殺上離席云)
(吾定計不易太子)間往數蹕(韋昭云蹕止人行也按長樂未央宫東西相去稍遠間往謂非時也)
(中間往來清道煩於人也)過舉(按謂舉動有過也傳云君不舉不書)櫻桃(按吕氏春秋仲春羞以含)
(桃先薦寢廟高誘云進含桃也鸎鳥所含故曰含桃今之朱櫻即是也)若詘(音屈)委蛇(蛇音移)
季布欒布列傳第四十
任俠(上而禁反下音協如淳曰相與信為任同是非為侠權行州里力折公侯者其說為近)注俠
俜(下音普丁反其義難喻)廣柳車(按服虔臣瓚所據云東郡謂廣轍車為廣柳車及茂陵書稱每)
(縣廣柳車數百乘則凡大車任載者通名廣柳車然則柳為車通名鄧展所說柳皆棺飾載以喪車欲人不知)
(也事義相協最為通允故禮曰設柳翣為使人勿惡也鄭玄注周禮云桺聚也諸飾所聚也則是喪車稱桺後)
(人通謂車為桺也)乘軺車(按謂輕車一馬車也)使酒難近(使音如字近音其靳反使酒謂)
(因酒縱性謂之使酒即酗酒也)無功竊寵(季布言已無功能竊承恩寵得待罪河東其詞典省而文)
(也)數招權顧金錢(義如孟康文穎所說)辜較(姑角二音)袁絲(盎字絲)中司
馬(漢書作中尉之司馬)竊籍其名(籍音子亦反)布母弟丁公(按謂布之舅也)為
家人時(謂居家之人無官職)趣亨(上音促下音普盲反謂疾命赴鑊也)提趣(上音啼下音趨)
趣湯(上音娶徐廣云一作走走趣向之也)身履軍(按徐氏云一作覆按下云搴旗則覆軍為是勝)
(於屢之與履)
袁盎鼂錯列傳第四十一
袁盎(音如周禮盎音烏浪反)主在與在(按如淳云人主在時與共理在時之事也)亾與
亾(如淳云不以人主亾而不行其政令按如說為得)上益莊(莊嚴也)賁育(賁孟賁育夏育)
(也尸子云孟賁水行不避蛟龍陸行不避兕虎戰國策曰夏育叱呼駭三軍身死庸夫高誘曰育為申繻所殺)
(賁音奔也)常侍騎(按漢書儀云持節夾乘輿車騎從者云常侍騎)不垂堂(按張揖云恐簷瓦墮)
(中人或云臨堂邊垂恐墮墜也)不騎衡(張晏云木衡馬也如淳云騎音於歧反衡樓殿邊欄楯也韋昭)
(云衡車衡也騎音倚謂跨之按如淳之說為長也)注欄楯(按纂要云宫殿四面欄縱者云檻横者云)
(楯也)治之有絶(按謂有絶吳反心也)辟吾親(按張晏云辟隱也言自隱辟親不使遇禍也)
刀决張(按帳軍幕也决之以出也)不以親為解(按謂不以親為辭也今此云解者亦謂不)
(以親在而自解)其後語塞(按鄒氏云塞當作露非也按以盎言不宜立弟之義其後立梁王之語塞)
(絶也)棓生(文穎云棓音陪韋昭云棓姓也)鼂錯(上音朝下音厝一如字讀按朝氏出南陽今西鄂晁)
(氏謂子朝之後也)軹張恢生所(軹縣人張恢先生所學申商之法)掌故(服虔云百石卒)
(吏漢舊儀云太常博士弟子試射策中甲科補郎中乙科補掌故也)注術岸高(按韋昭云本無術字)
(或云術道路也)曰峭(七笑反峭峻也)壖垣(上音乃戀反謂墻外之短垣也又音而緣反)噤口
(上音其錦反又音其禁反)
張釋之馮唐列傳第四十二
堵陽(韋昭音赭又音如字地名屬南陽)訾(音子移反字苑云貲積財也)卑之無甚高
(按卑下也欲令且卑下其志無甚高談論但令依時事無說古遠也)上林尉(漢書表上林有八丞十二)
(尉百官志尉秩三百石)諜諜(音牒漢書作喋喋口多言)徒文具(按謂空具其文而無其實也)
北臨厠(劉氏音初吏反按李竒曰霸陵北頭厠近霸水蘇林曰厠邊側也包愷音側義亦兩通也)此
走(音奏按走猶向也)猗瑟(上音於綺按謂歌聲合於瑟聲相依倚也)紵絮(上張吕反下息慮反)
斮陳絮漆其間(斮音側略反絮音女居反按斮陳絮以漆著其間也)錮南山(按張晏錮)
(鑄也帝北向故北山回顧向南故云南山今按大顔云北山青石肌理密堪為碑槨至今猶然故秦本紀作阿)
(房或作酈山石槨是也故帝欲北山之石為槨取其精牢釋之答言但使薄葬冢中無可貪雖無石槨有何憂)
(焉若使厚殉冢中有物雖并錮南山猶為人所發掘也言南山者取其高厚之意張晏殊失其旨也)出中
渭橋(張晏臣瓉之說皆非也按今渭橋有三所一所在城西北咸陽路曰西渭橋一所在東北高陵道曰)
(東渭橋其中渭橋在古城之北也)公共也(小顔云公謂不私也)廷尉當是(按崔浩云當謂)
(處其罪也按百官志云廷尉平刑罰奏當所應郡國讞疑罪皆處當以報之也)以法奏之(按法者依)
(律以斷也)一抔(音步侯反按禮運云汙尊而抔飲鄭氏云抔手抔之字從手字本或作杯言一勺一杯兩)
(音並通又音普回反坯者塼之未燒之名也注一坏土張晏云不欲指言故以取土譬者蓋不欲言盜開長陵)
(及說傷迫近先帝故也)釋之恐(謂帝為太子時與梁王入朝不下司馬門釋之曾劾故恐也)結
襪(上音如字又音計)取容當世(謂性公直不能曲屈見容於當世故至免官不仕也)為中
郎署長(按謂為郎署之長也)輦過(下音戈謂文帝乘輦曾過郎署)何自為郎(按崔浩云)
(自從也帝訪唐何從為郎又小顔云年老矣乃自為郎怪之也)為官卒將(按國語闔閭卒百人為徹)
(行行頭皆官將徐廣云一云官士將也)注百人為徹行將帥(按國語百人為徹行行頭)
(皆官師賈逵云百人為一隊也官師隊大夫也)唐曰主臣(按樂彦云人臣進對前稱主臣猶上書前)
(云昧死按志林云馮唐面折萬乘何言不懼主臣為驚怖其言益著也又魏武謂陳琳云卿為本初檄何乃言)
(及上祖琳謝云主臣益明主臣是驚怖也解已見前志也)朝那(上音朝早也下音乃何反縣名屬安定也)
都尉卭(按都尉姓孫名卭)注撅(音其月反)軍市之租(按謂軍中立市市有税税即租)
(也)選車(按六韜書有選車之法)彀騎萬三千(如淳云彀音構彀騎張弓之騎也)百
金之士(晉灼云百金取其貴重也服虔曰良士直百金也劉氏云其功可賞百金者事見管子及爾雅)
東胡(按崔浩云烏丸之先也國在匈奴之東故云東胡也)澹林(上丁甘反一本作檐檻)趙幾
霸(幾音祈)其母倡也(按列女傳云邯鄲之倡)郭開(按開是趙之寵臣戰國策云秦多與)
(開金使為反間)顔聚(音以喻反漢書作最本齊將也)私養錢(按漢書市肆租税之入為新私奉養)
(如淳云廪假錢也云官所别廪給也)五日一椎牛(椎音直追反擊也)尺籍伍符(按尺)
(籍者謂書其斬首之功於一尺之版伍符者命軍人伍伍相保不容奸詐)注故行不行(按謂故命)
(人行而身不自行奪勞二歲也故與雇同)莫府(按莫訓大也又崔浩云古者出征無常處以幕為府舍故)
(云莫府莫當為幕古字少耳)不相應(音乙陵反按謂數不同也)
萬石張叔列傳第四十三
馴行(音廵)戚里(小顔云此上有姻戚者皆居之故名其里為戚里長安記戚里在城内)譙讓
(上才笑反譙讓責讓)為便坐(上于偽反下便音婢綿反蓋謂為之不處正室别坐他處故曰便坐坐音)
(如字便坐非正坐處也故王者所居有便殿便房義亦然也音婢見反亦通也)雖燕(燕謂閒燕之時燕安)
(也)入子舍(按劉氏謂小房内非正室也小顔以為諸子之舍若今諸房也)中帬厠牏(按親)
(謂父也中帬近身衣也蘇林曰牏音投又音豆孟康曰厠行清牏行清中受糞函也言建又自洗盪厠竇竇者)
(洗除檅汙之穴也又晉灼云今世謂反開小袖衫為侯牏此最厠近身之衣而徐廣云牏短板以築築厠墻也)
(未知其義何從恐非也)陵里(按小顔陵里里名在茂陵非長安之戚里也)注趙同坐酎
金(按漢書而知也)無名數四十萬(按小顔云無名數若今之無戶籍)歸難乎(音乃)
(彈反言欲歸於何人)建陵侯(地理志縣名在代)戲車(按應劭云能左右超乘按今亦有弄車之)
(戲)注櫟機轊(櫟音歴謂超踰之也轊音衛謂車轂頭)不噍呵(誰何二音誰何猶借訪也)
(一作譙呵譙責讓也言不嗔責綰也)施易(上音移下音亦)無他腸(小顔云心腸之内無他惡也)
誅栗卿(栗姬之兄弟蘇林云栗太子之舅也)如職所奏(以言但守職分而已不别有所奏議)
(也)塞侯直不疑(按塞國名今桃林之塞也直姓也不疑名也與雋不疑同字)妄意不
疑(謂妄疑其盗取將也)善盜嫂(按小顔云盜謂私之)仁為人隂重不泄常衣
弊補衣溺袴(按其解二各有理服虔云周仁性質重不泄人之隂謀也小顔云隂密也為性密重)
(不泄人言也霍去病少言不泄亦類也其人又常衣弊補衣及溺袴故為不潔清之服是以得幸入卧内也又)
(張晏云隂重不泄隂下溼故溺袴是以得比宦者出入後宫也仁有子孫者先未得此疾病所生也二者未知)
(誰得其實也)期為不潔清(謂心中常期不潔之服則期是故之意也小顔亦同)祕戲(謂後)
(宫中戲劇所宜祕也)張歐(音烏後反漢書作歐孟康音驅也)安丘侯說(音悦)治刑名
言(按劉向别錄云申子學號曰刑名家者循名以責實其尊君卑臣崇上抑下合於六經也說者云刑名家)
(即太史公所說六家之一也)塞侯功微而周文處讇(按直不疑以吳楚反時為二千)
(石將景帝封之功微也周文處讇者為郎中令也隂重得幸出入卧内也)
田叔列傳第四十四
田叔(按下文字少卿)陘城人(音刑按縣名也屬中山)樂巨公(本燕人樂毅之後)蟲
出(按謂死而蟲出也左傳齊桓公死未葬蟲流於戶外是也)搏二十(音博)㬥坐(上音步卜反)
將車(將車猶御車也)因占著名數(言卜占而自占著家口名數隷於武功猶今附籍然也占)
(音之豔反)無豪易高也(易音以豉反言邑小無豪易得高名也)為詳耶(詳音羊謂詐受)
(節不發兵不傅會太子也)不傅事可也(傅音附謂不附會也)鮮好者(上音仙謂太子請其)
(鮮好之兵甲也)
史記索隱卷二十三
