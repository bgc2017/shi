史記索隠卷七
唐司馬貞撰
建元以來侯者年表第八
荆荼是徵(荼音舒徵音澄)翕侯趙信(元朔二年以匈奴相國降侯後降單于翕音吸按漢)
(表在内黃也)持裝(漢表作轅)侯樂(音岳匈奴都尉降侯漢表在南陽也)親陽侯月氏
(匈奴相降侯表在舞陽也)若陽侯猛(匈奴相降侯表在平氏也)長平烈侯衛青(以車)
(騎將軍再擊匈奴侯地理志縣名在汝南)平陵侯蘇建(表在武當)岸頭侯張次公
(表在皮氏)平津侯公孫弘(表在高城子度山陽太守失侯)涉安侯於單(音丹以單)
(于太子降侯)昌武侯趙安稽(似匈奴王降侯表在武陽)襄城侯無龍(漢表作襄)
(武侯乘龍不同也按韓嬰亦封襄城侯地理志襄城在潁川襄武在隴西也)南奅侯公孫賀
(徐廣曰匹孝反劉氏普教反張揖奅空也纂文云奅虚大也茂陵中書云南大侯此本字也衛青𫝊作峁說文)
(以為從穴音柳宥反從本音延孝反)合騎侯公孫敖(表在高城也)安樂侯李蔡
(以丞相有罪自殺安樂表在昌地理志昌縣在琅邪也)龍頟侯韓說(以横海將軍後封按道侯)
(免子增復封漢表以龍頟按道為二人封非也地理志縣名屬平原劉氏音額崔浩音洛又云今河間有龍額)
(村與弓高相近韋昭云按道屬齊也)隨成侯趙不虞(表在千乘)石累(累音壘險阻地名漢)
(表作舋音門)以聞非實坐謾(謂上聞天子狀不實為謾而國除謾音木干反)從平侯
公孫戎奴(表在樂昌邑)涉軹侯李朔(漢表軹在西安無涉字地理志西安在齊郡涉)
(軹猶從驃然皆當時意也故上文有涉安侯)宜春侯衛伉(志縣名屬汝南豫章亦有之)隂
安侯衛不疑(志縣名屬魏郡)發干侯衛登(志縣名屬東郡已上三人皆大將軍衛青)
(子)博望侯張騫(志縣名屬南陽)冠軍侯霍去病(縣名屬南陽)衆利侯
郝賢(衆利表在陽城姑莫後以封伊即軒也郝音呼惡反又音釋)潦(表在舞陽)悼侯趙王
煖訾(煖音況遠反訾即移反)宜冠侯高不識(冠音官表在昌也)煇渠(鄉名案表)
(在魯陽煇上下竝音徽)忠侯僕多(漢表作僕朋此云僕多與衛青傳同)從驃侯趙破
奴(以從驃騎得封故曰從驃後封從野侯)下麾侯呼毒尼(表在猗氏麾音撝)漯隂
魏侯蘇(表在平原魏諡蘇名諡法克捷行軍曰魏也)煇渠(韋昭云僕多所封則作煇渠應庀所)
(封則作渾渠二者皆鄉名在魯陽今竝作煇誤也案漢表及傳亦作煇孔文祥云同是元狩中封則一邑分封)
(二人也其義為得)悼侯扁訾(漢表作悼侯應庀庀讀必二反扁必顯反訾子移反)河綦康
侯烏犂(表在濟南郡漢書作禽犂)常樂肥侯稠雕(表在濟南漢書衛青傳作彫離)符
離侯路博德(縣名屬沛郡)將重會期(將重將字上屬重者再也會期言再赴期將去)
(聲重平聲)壯侯復陸支(表在東平)衆利質侯伊即軒(表志闕軒居言反)樓
剸王(剸音專)手自劍合功侯(手自劍謂手刺其王而合戰封)湘成侯敞屠
洛(表在陽城)義陽侯衛山(表在平氏)散侯董荼吾(表在陽城劉氏荼音大姑反蓋)
(誤耳今以其人名余吾余吾匈奴小名也)臧馬康侯延(表在朱虚)周子南君(表在長社)
樂通侯欒大(韋昭云在臨淮高平)瞭侯次公(音遼表在舞陽)述陽侯建德
(表在下邳)龍亢侯廣德(晉灼云龍闕左傳齊侯圍龍龍魯邑蕭該云廣德所封止是龍有亢者誤)
(也)蟉(居虬反)成安侯延年(表在郊志在陳留)昆侯渠復累(表在鉅鹿樂彦)
(累力委反顔師古音力追反)騏侯駒幾(志屬河東表在北屈)梁期侯任破胡(志屬)
(魏郡)牧丘恪侯石慶(表在平原)瞭侯畢取(表在下邳初以封次公又封畢取)將
梁侯楊僕(表志闕)安道揭陽令定(表在南陽)隨桃侯趙光(表在南陽)
湘成侯監居翁(表在堵陽監官也居姓翁字)海常莊侯蘇弘(表在瑯琊)北
石侯吳陽(漢表作外石在濟南)下酈侯左將軍黃同(漢表作鄜西南夷𫝊甌駱)
(將左黃同則左是姓恐悞漢表云將黃同則左將是官不疑)繚嫈侯劉福(繚音繚繞之繚嫈按)
(字林音乙耕反西南夷𫝊音聊嫈)蘌兒莊侯轅終古(韋昭云在吳越界今為鄉也)開
陵侯建成(表在臨淮)臨蔡侯孫都(表在河内)東成侯居服(表在九江)無
錫侯多軍(表在會稽)涉多侯嘉(表在南陽)平州侯唊(表在梁父)荻苴侯
韓隂(音狄蛆表在渤海)澅侯參(表在齊澅音獲水名在齊又音平卦反)騠兹侯稽
滑姑(騠音啼表在瑯琊)若苴王(苴子餘反)浩侯王恢(表志闕)瓡讘侯扜
者(縣名案表在河東志亦同即狐字扜音烏亦音汙)幾侯張䧄(音機表在河東韋昭云䧄姑洛)
(反)湼陽侯子最(表在濟志屬南陽)
右太史公本表
當塗魏不害(表在九江)潦陽江德(潦音遼表在清河)富民田千秋(表在)
(蘄)
右孝武封國名
安陽上官桀(表在蕩陰志屬汝南)桑樂上官安(表在千乘)富平張安世
(志屬平原)義陽傅介子(表在平氏)商利王山(表在徐郡)建平杜延年(表在)
(濟陽)弋陽任宫(志屬汝南)宜城燕倉(表在濟隂)宜春王訢(志屬汝南)安平
楊敞(表在汝南志屬涿郡)
右孝昭封國名
陽平蔡義(志屬東郡)扶陽韋賢(志屬沛郡表在蕭)平陵范明友(表在武當)
營平趙充國(表在濟南)陽成田延年(表在濟隂非也且濟隂有成陽縣耳而潁川汝)
(南又各有陽成縣城字從土在陽之下今此似誤不可分别也)平丘王遷(志屬陳留表在肥城)家
在衛(一作衙音牙地理志衙縣在馮翊)樂成霍山(表在平氏志屬南陽)冠軍霍雲
(志屬南陽)平恩許廣漢(志屬魏郡)昌水田廣明(表在於陵)高平魏相(志屬)
(臨淮)博望許中翁(志屬南陽)平臺史子叔(志屬常山)樂陵史子長(志屬)
(臨淮平原亦有樂陵)博成張章(表在臨淮)都成金安(志屬潁川)平通楊惲(表在)
(博陽)高昌董忠(志屬千乘)爰戚趙成(漢表作趙長平)樂昌王稚君(表在汝南)
卭成王奉光(表在濟隂)安遠鄭吉(表在慎)博陽邴吉(表在南頓)建成
黃霸(表在沛)西平于定國(表在臨淮)
右孝宣時封
陽平(表在東郡)
建元已來王子侯者年表第九
兹侯明(表志闕)安成侯蒼(表在豫章)宜春侯成(表志闕)句容哀侯
黨(表在會稽)句陵侯福(表志闕)杏山侯成(表志闕)浮丘侯不審(表在)
(沛)廣戚節侯擇(表志闕魯共王子)丹陽哀侯敢(表在蕪湖)盱台侯象
之(表志闕象之表作蒙之)湖孰頃侯胥(表在丹陽胥表作胥行)秩陽終侯漣
(表作秣陵漣表名纏)雎陵侯定國(表作淮陵)龍丘侯代(表在瑯琊)張梁哀侯
仁(表志闕已上皆江都易王子)劇原侯錯(表志闕)壤夷侯高(表志闕)平望
夷侯賞(表志闕)臨原敬侯始昌(表作臨衆)葛魁節侯寬(表志闕或鄉名)
益都侯胡(表志皆闕)平酌戴侯疆(漢表作平的志屬北海)劇魁夷侯墨
(志屬北海)夀梁侯守(表在夀樂)平度侯衍(志屬東萊)宜成康侯偃(表在平原)
臨朐哀侯奴(表在東海已上皆菑川懿王子)雷侯稀(表在東海)東莞侯吉(志在)
(瑯琊)辟節侯壯(表在東陽皆城陽共王子)尉文節侯丙(表在南郡)封斯共侯
胡陽(志屬常山)榆丘侯夀福(表志皆闕)襄嚵侯建(韋昭云廣平縣嚵音仕咸反又)
(仕儉反)邯會侯仁(志屬魏郡)朝侯義(凡侯不言郡縣表志皆闕)東城侯遺(志屬)
(九江)隂城侯蒼(表志闕已上皆趙敬肅王子)廣望侯安(志屬涿郡)將梁侯朝
平(志在涿郡)新館侯未央(表在涿郡)新處侯嘉(表在涿郡)陘城侯貞(表在)
(涿志屬中山已上皆中山靖王子)蒲領侯嘉(表在東海)西熊侯明(表志皆闕)棗彊
侯晏(志屬清河)畢梁侯嬰(表在魏郡已上皆廣川惠王子)房光侯殷(表在魏郡)距
陽侯白(表志皆闕)蔞安侯邈(蔞音刀俱反漢表蔞節侯無安字節諡也)阿武湣侯
豫(表志皆闕)參戶侯勉(志屬渤海)州鄉節侯禁(志屬涿郡)成平侯禮(表在)
(南皮)廣侯順(表在渤海)蓋胥侯讓(漢志在泰山表在魏郡已上皆河間獻王子)陪安
侯不害(表在魏郡)榮簡侯騫(漢表在營關在茌平)周堅侯何(表志皆闕)安陽
侯桀(表在平原)五㯫侯雘丘(表在泰山舊作&KR0008;音劬劉氏音烏霍反)富侯襲(表志)
(皆闕)倍繆侯明(表在平原)叢侯信(叢音緅漢表作前在平原今平原無前縣此例非一蓋鄉)
(名也)平侯遂(志屬河南)羽侯成(志屬平原)胡母侯楚(表在泰山自陪安侯不害已下)
(十一人是濟北王子而漢表自安陽侯已下是濟北武王子同是元朔三年十月封恐因此誤也)離石
侯綰(表在上黨志屬西河)邵侯慎(表在山陽)昌利侯嘉(志屬齊郡)藺侯憙(志屬)
(西河)臨河侯賢(志屬朔方)隰成侯忠(志屬西河)土軍侯郢客(志屬西河)臯
狼侯遷(表在臨淮)千章侯遇(表在平原已上皆代共王子)博陽康侯就(志屬)
(汝南)寧陽節侯恢(表在濟南)瑕丘節侯貞(志屬山陽)公丘夷侯順(志屬)
(沛郡)郁狼侯騎(韋昭云屬魯志不載狼音盧黨反又音郎)西昌侯敬(已上皆魯共王子)
陘城(漢表作陸地)侯義(中山靖王子按漢表陸地為得靖王子貞已封陘二人不合重封)邯
平侯順(趙敬肅王子四人以異年封故别見於此表在廣平也)武始侯昌(後立為趙王表)
(在魏)象氏節侯賀(韋昭云鉅鹿縣)易(一作鄗)安侯平(已上皆趙敬肅王子志屬涿郡)
(表在鄗也)洛陵侯章(長沙定王子六人)攸輿侯則(按今長沙有攸縣攸本名攸輿表在)
(南陽今無之也)荼陵侯欣(表在桂陽志屬長沙)建城侯拾(表在豫章)安衆康侯
丹(志屬南陽山拊音趺)葉康侯嘉(葉音攝縣名屬南陽已上皆長沙定王子也)利鄉侯
嬰(城陽共王子十人也)有利侯釘(表志闕)東平侯慶(表志闕)運平侯訢
(表在東海)山州侯齒(表志闕)海常侯劉福(表在琅邪)鈞丘侯憲(漢表作騶)
(丘敬侯寬也)南城侯貞(表志闕)廣陵虒侯表(徐廣曰一作廣陽晉灼曰虒音斯)
莊原侯臯(已上皆城陽共王子漢表作杜原)臨樂敦侯光(中山靖王子四人韋昭曰)
(縣名屬渤海敦諡法善行不怠曰敦)東野戴侯章(表志闕)高平侯嘉(表在平原)廣
川侯頗(已上皆中山靖王子)千鍾侯搖(漢表作重侯檐河間獻王子一人表在平原地理志)
(有重丘也)披陽敬侯燕(齊孝王子九人蕭該音皮劉氏音皮彼反志屬千乘也)定敫侯
越(定地名敫諡也說文云敫讀如躍)稻夷侯定(志屬琅邪)山侯國(表在渤海)繁安
夷侯忠(表志闕)柳康侯陽(表志闕)雲夷侯信(志屬琅邪)牟平共侯
渫(音薛志屬東萊)柴原侯代(已上皆齊孝王子志屬泰山也)栢陽(漢表作暢)侯終古
(趙敬肅王子二人表在中山)鄗(漢表作㪣)安侯延年(音霍已上二人趙敬肅王子志屬常山)
桑丘節侯洋(漢表名將夜中山靖王子九人表在深澤也)高丘哀侯破胡(表志)
(闕)柳宿夷侯蓋(表在涿郡)戎丘侯讓(表志闕)樊輿節侯條(表志闕)
曲成侯萬歲(表在涿郡)安郭侯博(表志闕)安險侯應(志屬中山)安遥
侯恢(已上皆中山靖王子)夫夷敬侯義(長沙定王十五人)舂陵節侯買(志屬)
(南陽)都梁敬侯遂(志屬零陵)洮陽靖侯狗彘(志屬零陵洮音滔又音道漢表名將)泉
陵節侯賢(已上長沙定王子志屬零陵)終弋侯廣買(衡山王賜子一人表在汝南)
麥侯昌(城陽項王子十九人漢表二十人有挾僖侯霸疑此表脱在琅邪)鉅合侯發(表在)
(平原)昌侯羌(志屬琅邪)費侯萬(音祕又扶謂反表在琅邪也)雩康侯澤(志屬琅邪)
(音呼加二音)石洛侯敢(表在琅邪)扶㴆(漢表挾術)侯昆吾(表在琅邪㴆音浸)挍
侯霸(漢表名雲挍音效志闕說者或以為琅邪被縣恐不然也)朸侯讓(朸音勒朸縣名屬平原)
父城侯光(徐廣云一作六城志在遼西表在東海)彭侯疆(表在東海)庸侯談(漢表)
(名餘在琅邪)翟侯夀(表在東海)鱣侯應(表在襄賁賁音肥襄賁縣名)報侯息(報縣)
(名志屬北海漢作瓡節諡也韋昭以瓡為諸縶反顔師古云即瓠字也然此作報徐廣又云作瓠也)虚(墟音)
(栒也)水侯禹(志屬琅邪)東淮侯類(表在北海)䘩(音荀)侯賢(表在東海按志䘩在扶風)
(與栒别也)淯(音育也)侯不疑(已上十九人皆城陽頃王子表在東海按淯水在南陽南陽有淯陽)
(縣疑表非也)陸侯何(菑川靖王子表在夀光)廣饒康侯國(志屬齊郡)缾(音萍也)
敬侯成(韋昭云古缾邑音蒲經反志屬琅邪也)俞閭侯無害(已上菑川靖王子也)甘
井侯元(廣川繆王子二人表在鉅鹿也)襄陵侯聖(已上廣川繆王子表在鉅鹿也志屬河東)
臯虞侯建(膠東王子三人志屬琅邪)魏其暢侯昌(志屬琅邪)祝兹侯延(已上)
(膠東王子按志松兹在廬江亦作祝兹表在琅邪劉氏云諸侯封名史漢表多有不同不敢輒改今亦略檢表)
(志同異以備多識也)
漢興以來將相名臣年表第十
漢(高皇帝元年以漢王還定雍明年立太子盈)大事記(謂誅代封建薨叛)相位(置立丞相)
(太尉三公也)將位(命將興師)御史大夫(亞相也)都關中(咸陽也東函谷南嶢武西)
(散關北蕭關在四關之中故曰關中用劉敬張良計都之也)破楚垓下(音陔堤名也在洨縣也)
踐皇帝位定陶(在濟隂沇水之陽)命咸陽曰長安(高帝六年按上盧綰及帝)
(已封長安侯者蓋當時别有長安君也)張倉為計相(計相主天下書計及計吏)郃陽侯
(郃隂合在馮翊劉仲封也)太上皇(名執嘉一名瑞)酇侯(音嵯此在沛郡後代酇音贊在南陽也)
御史大夫汾隂侯周昌(汾隂縣屬河東)江邑食侯趙堯(御史大夫江邑)
(漢志闕)蜀湔氐反(湔音煎氐音柢蜀郡縣名也)辟陽侯曹窋(竹律反)代王
武(景帝子後封梁)遷嚴道死雍(嚴道在蜀郡雍在扶風)滕公卒(汝隂侯夏侯嬰也為)
(滕令故曰滕公)芷陽鄉為霸陵(芷音止又音昌改反地理志有芷陽縣名霸陵者以霸水為名)
(也)復作(音伏)句注(竝如字句又音鉤)復土將軍(復音伏)屬國桿(戶幹反亦)
(作悍徐廣曰姓徐一名厲即祝兹侯)修侯周亞夫(修音條勃海有修市縣一作修)御史大
夫趙綰(代衛綰)御史大夫青翟(姓莊)李沮(音子如反)廟壖垣(而戀反壖)
(垣外垣短牆也)因杅將軍(音于因杅地名公孫敖也)御史大夫式(卜式也)御史
大夫寬(兒寬也)御史大夫卿(王卿也)御史大夫周(杜周也)太初
元年改歷(以正月為歲首始用夏正也)大始元年(裴駰以為自天漢已後後人所續即)
(禇先生所補也後史所記又無異呼故今不討論也)
武帝建元元年(年之有號始自武帝凡十一號六建光六元光六元朔六元狩元)
(鼎六和四)(太初六天漢四)(元封六後元一)(大始四四征凡五十年)
史記索隠卷七
