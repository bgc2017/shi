史記索隠卷十三
唐司馬貞撰
趙系家第十三
季勝生孟增是為宅臯狼(按如此說是名孟增號宅臯狼而徐廣云或曰臯狼地名)
(在河西按地理志臯狼是西河郡之縣名蓋孟增幸於成王成王居之於臯狼故云臯狼)取驥之乘
匹(言造父取八駿品其色齊其力使馴調也竝四曰乘竝兩曰匹)見西王母(穆天子傳曰穆王與)
(西王母觴於瑤池之上作歌是樂而忘歸也譙周不信此事而云余嘗聞之代俗以東西陰陽所出入宗其神)
(謂之王父母或曰地名在西域有何見乎)攻徐偃王(譙周曰徐偃王與楚文王同時去周王遠矣且)
(王者行有周衞豈聞亂而獨長駈日行千里乎竝言此事非實也)五世生趙夙夙生共
共生孟孟生衰(系本云公明生共孟及趙夙夙生成季衰衰生宣孟盾在左傳云趙夙弟而此)
(系家云共孟生衰譙周亦以此為誤耳)賜趙夙耿(杜預曰耿今河東皮氏縣耿鄉是)趙衰
為原大夫(系本云成季徙原宋忠云今鴈門原平縣)太子母(穆嬴也)晉景公(成公)
(之子名據)更立襄公曾孫周是為悼公(徐廣云年表云襄公孫也晉系家襄公少)
(子名周)生景叔(系本云景叔名成)公孫支與子輿(二子秦大夫公孫支子桑)范
魁之西(范魁地名不知所在蓋趙地)胄女孟姚(即姓嬴吳廣之女姚姓孟字也七代孫武)
(靈王也)吾有所見子晰也(簡子見當道者乃寤曰嘻是吾前夢所見知其名曰子晰者)
籍秦(據系本晉大夫籍游之孫籍談之子)范氏(系本云范氏晉大夫隰叔之子士蒍之後蒍生成伯)
(缺缺生武子會會生文叔燮燮生宣叔匄匄生獻子鞅鞅生吉射)中行氏(系本云晉大夫逝敖生桓)
(伯林父林父生宣伯庚宿庚宿生獻伯偃偃生穆伯吳吳生寅本姓荀自荀偃將中軍晉改中軍曰中行因氏)
(焉元與智伯同祖逝遨故智氏亦稱荀)智瑶(系本云逝遨生莊子首首生武子罃罃生莊子朔朔生悼)
(子盈盈生文子櫟櫟生宣子申申生智伯瑶)荀櫟(智文子)韓不佞(韓簡子)魏哆(魏簡)
(子系本名取)二子(范吉射荀寅也)中行文子(荀寅也)范昭子(范吉射也)昭公
曾孫驕(驕懿公也或作哀公其大父雍即昭公少子號藏子)張孟同(按戰國策作張孟談談者)
(史遷之父名遷例改為同)代成君子浣立(代成君名周伯魯之子系本云代成子起起即襄子)
(之子無伯魯非也)治中牟(此趙中牟在河北非鄭之中牟)襄子弟桓子(系本云襄子子)
(桓子與此不同)中山武公初立(按中山古鮮虞國姬姓也系本云中山武公居顧桓公徙靈夀)
(為趙武靈王所滅不言誰之子孫徐廣云中武公西周桓公之子亦無所據蓋未能得其實耳)槍石二
人(槍七羊反槍與石二人名)弟武公立(譙周云系本及說趙語者竝無其事蓋别有據)魏獻
榮椽因以為檀臺(劉氏云榮椽蓋地名其中有一高處可以為臺非也按榮椽是良材可為)
(椽斲飾有光榮所以魏獻之故趙因用之以為檀臺)肅侯(系本名語)子武靈王立(名雍)召
公子職為燕王(燕系家無其事蓋是疎也今此云使樂池送之必是憑舊史為說且紀年之書)
(其說又同則裴駰之解得其旨矣)孟姚也(孟姚吳廣女也廣舜之後故上文云余思虞舜之勲故命)
(其胄女孟姚以配而七代之孫是已然舜後封虞在河東太陽山西上虞城是亦曰吳城虞吳音相近故舜後)
(亦姓吳非獨太伯虞仲之裔)錯臂(錯臂亦文身謂以丹青錯畫其臂孔衍作右臂左衽謂右袒其臂也)
使紲謁之叔(為句)甌越之人(劉氏云今珠崖儋耳謂之甌人是有甌越)三胡(林胡)
(樓煩東胡是三胡也)且服奇者志淫(按鄒魯好長纓是奇服非其志皆淫僻也而有孔門顔冉)
(之屬豈是無奇行哉)俗僻者人易(言方俗僻處山谷而人皆改易不通大化則是吳越無秀士何)
(得有延州來及大夫種之等)至寧葭(一作蔓葭縣名在中山)而籍之(籍錄也謂當時即記)
(錄書之於籍)二十五年惠后卒(按謂武靈之前后太子章之母惠文王之嫡母也惠后卒)
(後吳娃始當正室至孝成二年稱惠文后卒是也而下文又云孟姚卒後何寵衰欲并立亦誤也)主父
開之(開謂開門而納之俗本亦作聞字者非也譙周及孔衍皆作閉之閉謂之藏也)探爵&KR1145;而
食之(按曹大家云&KR1145;雀子也生受哺者謂之&KR1145;)梗陽(地理志云太原榆次有梗陽鄉與杜預所據小)
(别也)十四年樂毅將趙秦韓魏燕攻齊(按年表及韓魏等系家五國攻齊在)
(明年然此下文十五年重擊齊是此文為得蓋此年同伐齊耳)老婦恃輦而行耳(按束晳云)
(趙惠文王何者吳廣之甥娃嬴之子也如系家計之則武靈王十六年夢吳娃而納之至二十七年王薨及惠)
(丈三十二年卒考成王元年遣長安君若娃年二十入王宫至此亦年六十左側亦可稱老而束廣微言太后)
(纔三十有奇者誤也)信期曰(即下文高信也)公主死(蓋吳娃女惠文王之姉)以德與
國(與國趙也秦趙今為與國秦徵兵韓帥之共趙伐齊以威聲和趙是以德與國)上佼(佼猶行也)燕
周(趙人為趙將)歐代(東胡叛趙駈略代地人衆以叛)燕相公孫操弑其王(按樂)
(資云其王即惠王也)子義聞之(子義趙之賢人)長安君(孔衍云惠文后之少子也趙亦有長)
(安今其地闕趙上黨亦然)信梁(秦將也)太子死(趙之太子也史失名)徒父祺出(趙大)
(夫名祺)廥燒(積芻藁之處為火所燒)以尉文相國(尉文蓋地名或曰尉官文名謂以尉)
(文所食之地以封廉頗也古文質略文省耳)栗腹卿秦(二人皆燕將姓名)十四年平
原君趙勝死(按年表在十五年也)趙與燕易(音亦謂與燕換易縣也)幽繆王
遷(徐廣云系本年表及古史考皆云今王遷無諡今唯此獨稱幽繆王者蓋秦滅趙之後人臣竊追諡之太)
(史公或别有所見故得而記之耳)
魏系家第十四
畢公高與周同姓(左傳富辰說文王之子十六國有畢原郇豐言畢公是文王之子此云與)
(周同姓似不用左氏之說馬融亦云畢毛文王庶子)卜偃曰(晉掌卜大夫郭偃也)生魏武子
(左傳武子名犨系本云畢萬生芒季芒季生武仲州州與犨聲相近字異耳代亦不同)生悼子徙
治霍(系本云武仲生莊子絳無悼子又系本居篇曰魏武子居魏悼子徙霍宋忠曰霍今河東彘縣也則)
(是有悼子系本卿大夫代自脱耳然魏今河北魏縣是也)生魏絳(諡昭子系本云莊子文錯也居篇又)
(曰昭子徙安邑亦與此文同也)僇辱楊子(左傳曰戮楊干之僕)生魏嬴嬴生獻子(系本)
(云獻子名荼荼莊子之子無魏嬴)獻子生魏侈(侈他本亦作哆蓋哆字誤而代數錯也按系本)
(獻子生簡子取取生襄子多而左傳云魏曼多是也則侈是襄子中間少簡子一代)魏侈之孫曰
魏桓子(系本云襄子生桓子駒)桓子之孫曰文侯都(系本云桓子生文侯斯其)
(傳云孺子&KR1506;是魏駒之子與此系代亦不同也)趙簡子(趙鞅)中行文子(荀寅)范獻子
(范吉射)韓康子(名虔)趙襄子(名無恤)智伯(智瑶也本姓荀亦曰荀瑶)韓武子
(系本武子名啟章康子子)子擊生子罃(乙耕反擊武侯也罃惠王也)河内(按大河在鄴東)
(故名鄴為河内)三十五年秦復侵我陰晉(按年表作齊侵陰晉秦本紀云惠王六年)
(魏納陰晉更名曰寧秦徐氏云今之華陰也)三十八年秦敗我武下得其將
識(識將名也武下魏地)文侯卒(三十八年卒紀年云五十年卒)武侯元年趙敬侯
初立(按紀年魏武侯之元年當趙列侯之十四年不同也又系本敬侯名章)二年城安邑
王垣(按紀年十四年城洛陽及安邑王垣徐廣云垣縣在王屋山故曰王垣)翟敗我于澮
(古外反于澮於澮水之側)齊威王初立(按紀年齊幽公之十八年而威王立)十六年武
侯卒(按紀年武侯二十六年卒)公孫頎(音祈)韓懿侯(哀侯之子)趙成侯(系本云成)
(侯名種)子罃與公子緩爭為太子(按紀年武侯元年封公子緩趙侯種韓懿侯伐)
(我取蔡而惠王伐趙圍濁陽七年公子瑗如邯鄲以作難是說此事矣)故曰君終無適子
(此蓋古人之言及俗說故云故曰)三年齊敗我觀津(田完系家云敗魏於濁津而圍惠王)
(惠王請獻觀以和解)六年伐取宋儀臺(按年表作義臺然義臺見莊子司馬彪亦曰臺名郭)
(象云義臺靈臺)中山君相魏(按魏文侯滅中山其弟守之後尋復國至是始令相魏其中山後又)
(為趙所滅)十五年魯衛宋鄭來朝(按紀年魯恭侯宋桓侯衛成侯鄭釐侯來朝皆在十)
(四年是也鄭釐侯者韓昭侯也韓哀侯滅鄭而徙都之改號曰鄭)三十年與齊人戰敗
於馬陵(徐廣曰在元城按紀年二十八年與齊田朌戰于馬陵上二年魏敗韓馬陵十八年趙又敗魏)
(桂陵與馬陵異處)三十一年秦趙齊共伐我(按紀年二十九年五月齊田朌伐我)
(東鄙九月秦衛鞅伐我西鄙十月邯鄲伐我北鄙王攻衛鞅我師敗績是也然言二十九年不同)於是
徙大梁(紀年以為惠王九年蓋誤也)三十六年惠王卒(按紀年惠成王三十六年)
(改元稱一年未卒也)子襄王立(系本襄王名嗣)子哀王立(按系本襄王生昭王無哀王蓋)
(脱一代耳而紀年說惠成王三十六年又稱後元一十七年卒今此文分惠王之歷以為二王之年又有哀王)
(凡二十二年紀事甚明蓋無足疑而孔衍叙魏語亦有哀王蓋紀年之作失哀王之代故分襄王之年為惠王)
(後元即以襄王之年包哀王之代耳)樗里子(秦昭王弟疾居樗里因號焉)犀首(犀首官名即公)
(孫衍)岸門(徐廣云潁陰有岸門亭劉氏云河東皮氏縣有岸頭亭也)六年秦求立公子
政(魏公子也)八年伐衛(紀年云八年翟章伐衛)昭魚(昭奚恤也)薛公(田文也)魏
章(章為魏將後又相秦)太子之自相(太子即襄王也)陽晉封陵(紀年作晉陽封谷)
二十三年哀王卒(按汲冢紀年終於哀王二十年昭王三年喪畢始稱元年耳)子昭
王立(系本昭王名遫)芒夘以詐重(謂夘以智詐見重於魏)子安釐王立(系本)
(安僖王名圉)郪丘(七絲反又音妻)中旗馮琴(按戰國策作推琴者春秋後語作伏琴而韓子)
(作推琴說苑作伏瑟文各不同)願王之勿易也(以豉反)唐雎(七餘反)足以為
與也(與謂許與為親而結和也)騎危(上音奇危棟上也禮云中屋履危蓋昇屋以避兵)與大
梁鄴(戰國策鄴作鄰字為得)是復閼與之事(復音扶富反謂前年秦韓相攻閼與而趙)
(奢破秦軍)道涉谷(道猶行也涉谷是往楚之險路從秦向楚有兩道涉谷是西道河内是東道)垝
津(在河北音九毁反)所攻甚難(攻亦作致戰國策見作致軍言致軍糧難也)邢丘城
(按戰國策云邢丘安城此少安字耳)河内共汲(汲亦作波波及汲皆縣名俱屬河内)聽使(上平)
(聲下去聲)從林鄉軍(劉氏云林地名蓋春秋時鄭地之棐林在大梁之西北徐廣云在宛陵也)五
入囿中(囿即圃田圃田鄭藪屬魏徐廣云一作城而戰國策作國中)文臺隳(文臺臺名列士)
(傳曰𨼆隠陵君施酒文臺也)垂都焚(垂地名有廟曰都竝魏邑名)異日從之不成也
(從音足松反)秦撓之以講(橈音尼孝反謂韓被秦之兵撓擾已經三年云欲講說與韓和)識
亡不聽(識猶知也故戰國策云韓知亡猶不聽也)故臣願以從事(從音足松反從事言)
(信而事王也戰國策亦然)趙挾韓之質(言韓以質子入趙則趙挾韓質而親韓也)韓必效
之(效猶致也謂致故地於趙也)或為增謂秦王(按戰國策作蘇秦為公子增謂秦王)公
孫喜(戰國策作公孫衍)太子增立是為景湣王(系本云安釐王生景湣王午)
說者皆曰魏以不用信陵云云雖得阿衡之徒曷益乎
(按譙周曰以予所聞所謂天之亡者有賢而不用也如用之何有亡哉使紂用三仁周不能王況秦虎狼乎)
韓系家第十五
韓之先與周同姓(按左氏傳云邘晉應韓武之穆是武子之子故詩稱韓侯出祖是有韓而)
(先滅今據此文云其後裔事晉封于韓原曰韓武子則武子本是韓侯之後晉又封之於韓原即今之馮翊韓)
(城是也然按系本及左傳舊說皆謂韓萬是曲沃桓叔之子即是晉之支庶又國語叔向謂韓宣子能修武子)
(之德起再拜謝曰自桓叔已下嘉吾子之賜亦言桓叔是韓之祖也今以韓侯之後别有桓叔非關曲沃之桓)
(叔如此則與太史公之意亦有違)武子後三世(系本云萬生賕伯賕伯生定伯簡簡生輿輿生)
(獻子厥)宣子徙居州(宣子名起州今在河内是也)貞子徙平陽(系木作平子名)
(須宣子子也又云景子居平陽平陽在山西宋忠曰今河東平陽縣)簡子代(徐廣云史記多無簡子莊)
(子而云貞子生康子班氏亦同按系本有簡子名不信莊子名庚趙系家亦有簡子名不佞)康子(名虎)
武子(名啟章)子景侯立(紀年及系本皆作景子名處)子列侯取立(系本作武)
(侯)列侯三年聶政殺韓相俠累(戰國策作殺韓傀高誘曰韓傀俠侯累也)列
侯子文侯立(按紀年無文侯系本無列侯)哀侯二年滅鄭(按紀年魏武侯二十)
(一年韓滅鄭哀侯入于鄭二十二年晉桓公邑哀侯于鄭是韓既徙都因改號曰鄭故戰國策謂韓惠王曰鄭)
(惠王猶魏徙大梁稱梁王然也)六年韓嚴弑其君哀侯而懿侯立(按年表懿)
(侯作莊侯又紀年云晉桓公邑哀侯于鄭韓山堅賊其君哀侯而立韓若山若山即懿侯也則韓嚴為韓山堅)
(也而戰國策又有韓仲子名遂又恐是韓嚴也)韓姬弑其君悼公(紀年姬亦作玘竝音羊之)
(反姬是韓大夫而王劭亦云不知悼公何君也)二十六年昭侯卒(按紀年鄭昭侯武薨次威)
(侯立威侯七年與邯鄲圍襄陵五月梁惠王會威侯于巫沙十月鄭宣王朝梁不見威侯之卒下敗韓舉在威)
(侯八年而此系家即以為宣惠王之年又上有殺悼公悼公又不知是誰之諡則韓微小國史失代系故此文)
(及系本不同蓋亦不可復考)八年魏敗我將韓舉(韓舉則是韓將不疑而紀年云韓舉)
(趙將蓋舉先為趙將後入韓又紀年云其敗當韓威王八年是不同也)敗我修魚(地名)韓將
䱸申差(䱸申差二將䱸音瘦亦作鯁)公仲(韓相國名侈)一易二之計(一謂名都)
(也二謂使不伐韓而又與之伐楚也)警公仲之行(警戒也戰國策作衞)將西購於秦
(戰國策作講講亦謀議與購求意通)韓不能聽我(言韓王信楚之救雖不能聽待楚救至折入於)
(秦猶德於楚也)韓之德王也必不鴈行以來(言韓以楚必救己已雖隨秦來戰猶)
(德於王故不為鴈行而來言不同心旅進也)以楚殉韓(殉從死也言以死助韓)止公仲
之行(止不令西之秦)丹陽(故楚都在今均州)方城之外(方城楚之北境之外北境之北)
(也)殆不合矣(殆不合於南鄭)以到之(到欺也猶俗云張到然戰國策作勁勁強也)楚
陰得秦之不用也(言楚陰知秦不為公用亦必易為公相支拒也)昭魚(戰國策謂之昭)
(䱷)言收璽(劉氏云詐言昭魚來秦欲得秦官之印璽收即取之義也)芈戎(芈姓戎名秦宣太后)
(弟號新成君)公叔伯嬰(按戰國策公叔伯嬰與蟣蝨及公子咎竝是襄王子然伯嬰即太子嬰嬰)
(前死故咎與蟣蝨又爭立此取戰國策說伯嬰未立之前亦與蟣蝨爭立故事重而文到也)為韓求
質子(令韓求楚更以别人為質以替蟣蝨也)楚王聽入質子於韓(質子蟣蝨也)
公又為秦求質子於楚(令芈戎教秦於楚索韓所送質子令入之於秦也)陳筮(徐廣)
(云一作荃戰國策作田荼)
田敬仲完系家第十六
陳厲公他(音徒何反此系家以他為厲公而左傳厲公名躍陳系家又有利公躍利即厲也是厲公)
(名躍蓋他是厲公之兄未踰年無諡今此云厲公他非也他一名五父故經云蔡人殺陳他傳又云蔡人殺五)
(父是也)敬仲生穉孟夷(系术作夷孟思蓋穉是名孟夷字也)孟夷生湣孟莊
(系本作閩孟克)注一作芷(昌改反)以陳字為田氏(據如此云敬仲奔齊以陳田二)
(字聲相近遂以為田氏應劭云始食菜於田則田是地名未詳其處)欒逞(音盈史記多作逞字)國惠
子(名夏)高昭子(名張)子荼(音舒又如字)槖中(音託槖中謂皮槖之中)御鞅(御官)
(也鞅名也亦田氏之族)監止(上音如字又音苦濫反監姓也名止)嫗乎采芑(言嫗之采芑莱)
(皆歸入於田成子以刺齊國之政將歸陳)子我者監止之宗人也(按齊系家云子我夕)
(賈逵云即監止也尋其文意當是監止今云宗人蓋太史誤也)需事之賊(上音須需者疑也疑必致)
(難故云事之賊也)徐州(音舒徐州齊邑薛縣是也非九州之徐)襄子盤(徐廣云一作暨音許)
(既反系本作班)莊子曰(系本名伯)自安平以東(按司馬彪郡國志北海東安平六國時曰)
(安平則徐廣云在北海是)成子有七十餘男(按鮑昱云陳成子有數十婦生男百餘人與此)
(亦異然譙允南按春秋陳恒為人雖志大負殺君之名至於行事亦修整故能自保固非苟為禽獸之行夫成)
(事在德雖有姦子七十祗以長亂事豈然哉言其非實也)莊子卒子太公和立(按紀年齊)
(宣公十五年田莊子卒明年立田悼子卒乃次立田和是莊子後有悼子蓋立年無幾所以作系本及記史者)
(不得錄也而莊周及鬼谷子亦云田成子殺齊君十二代而有齊國今據系本系家自成子至王建之滅唯祗)
(十代若如紀年則悼子及侯剡即有十二代乃與莊子鬼谷說同明紀年亦非妄)宣公五十一
年田會自廩丘反(紀年宣公五十一年公孫會以廩丘叛於趙十二月宣公薨於周正為明)
(年二月)康公貸立(音土代反)注伐魯取最(音祖外反)伐衛取毌(毌音貫古)
(國名衛之邑今作毌者字殘缺耳)與魏文侯會濁澤(徐廣云康公十六年蓋依年表為說)
(而不省此上文貸立十四年又云明年會平陸又三年會濁津則是十八年表及此注竝誤也)太公和
卒子桓公午立(紀年齊康公五年田侯午生二十二年田侯剡立後十年齊田午弑其君及孺)
(子喜而為公春秋後傳亦云田午弑田侯及其孺子喜而兼齊是為桓侯與此系家不同也)段干朋
(段干姓朋名也戰國策作段干綸)田臣思(戰國策作田期思紀年謂之徐州子期蓋即田忌也)桓
公午五年秦魏攻韓求救於齊齊桓公召大臣而謀(謂騶)
(忌段干朋如戰國策威王二十六年邯戰之役有此謀臣耳又南梁之難在宣王二年有騶子田忌孫臏之謀)
(戰國策又有張田其辭前後交互是記史者所取名異故不同耳)六年救衛桓公卒(按紀)
(年梁惠王十二年當齊桓公十八年後威王始見則桓公十九年而卒與此不同)大弦濁以溫
者君也(按春秋後語溫字作春春氣温義亦相通也蔡邕曰凡絃以緩急為清濁琴緊其弦則清縵其)
(絃則濁)醳之愉(上音釋與下文舍字竝同愉音舒也)得全全昌(按得全謂人臣事君之禮)
(全具無失故云得全也全昌者謂若無失則身名獲昌故云全昌也)謹毋離前(謂佩服此言常無離)
(心目之前)狶膏棘軸(狶膏猪脂也棘軸以棘木為車軸至滑而堅也然而穿孔若方則不能運轉言)
(逆理反經也故下忌曰請謹事左右言每事須順從)弓膠昔幹(音孤捍反昔久舊也幹弓幹也徐廣)
(又曰一作乾考工記作㭊幹則㭊昔音相近言作弓之法以膠被昔幹而納諸檠中則是以勢令合耳)而
不能傅合疏罅(傅音附罅音五嫁反以言膠幹可以勢暫合而久亦不能常傅合於疏罅隙縫)
(以言人臣自宜彌縫得所豈待拘以禮制法式哉故下云請自附於萬人是也)大車不較(較者校量)
(也言有常制若大車不較則車不能載常任琴不能成五音也)魏王問曰王亦有寳乎
威王曰有(按韓嬰詩外傳以為齊宣王其說異也)檀子者(檀子齊臣檀姓子美稱大夫皆)
(稱子盼子田盼也黔夫及種首皆臣名事悉具戰國策也)泗上十二諸侯(邾莒宋魯之比)孫
子(孫臏也)敗魏桂陵(在威王二十六年)破魏馬陵(在宣王二年)殺其大
夫牟辛(牟辛大夫姓字也徐廣曰一作夫人按年表亦作夫人字王劭按紀年云齊桓公十一年殺其)
(君母宣王八年殺王后然則夫人之字或如紀年之說)三十五年公孫閱(戰國策作公孫)
(閎)謂成侯鄒忌曰(云云)田忌聞之因率其徒攻臨淄求成
侯不勝而奔(按戰國策田忌前敗魏於馬陵因被構不得入齊非是居齊歴十年乃出奔也是時)
(齊都臨淄且孟嘗列傳云田忌襲齊之邊邑其言為得即與系家不同也)戰於南梁(晉太康地理記)
(曰戰國謂梁為南梁者别之於大梁少梁也)宣王二年戰南梁王召騶忌子
(按紀年威王十四年田朌伐梁戰馬陵戰國策南梁之難有張田對曰早救之此云鄒忌者王劭云此時鄒忌)
(死已四年又齊威時未稱王故戰國策謂之田侯今此以田侯為宣王又横稱騶忌皆謬矣)明年梁
惠王卒(按紀年梁惠王乃是齊湣王為東帝秦昭王為西帝時此時梁惠王改元稱一年未卒也而系)
(家以其後即為魏襄王之年又以此文當齊宣王時實所不能詳考)齊稷下學士復盛(劉向)
(别錄曰齊有稷門齊城門也談說之士期會於其下齊地記曰齊城西門側系水左右有講室趾往往存焉蓋)
(因側系水出故曰稷門古側稷音相近耳又虞喜曰齊有稷山立館其下以待游士亦異說也春秋傳曰莒子)
(如齊盟于稷門)湣王地(系本名遂)寡人弗能拔(能猶勝也言不勝其拔故聽齊拔之耳)
逐張儀(逐隨也)摶三國之兵(摶音團團謂握領也徐作專亦通)三川(韓也)公
令楚王(公謂陳軫)執左券(券要也左不正也言我以右執其左而責之)宋治不安
(戰國策作宋地不安)結軼(軼音姪軼者車轍也言車轍往還如結也戰國策作結靷)淖齒(淖音女教)
(反)周子(蓋齊之謀臣史失名也戰國策以周子為蘇秦而楚字皆作燕然此時蘇秦死已久矣)住
建共者客耶(音邪謂是建客邪客說建住言遂乃失策令建遷共共今在河内也)用客之
不詳也(謂不詳審用客不知其善否也)比犯二君(比如字又頻律反二君即悼公簡公也僖)
(子廢晏孺子鮑牧以乞故殺悼公而成子又殺簡公故云田氏比犯二君也)
史記索隠卷十三
