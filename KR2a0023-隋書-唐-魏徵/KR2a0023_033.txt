隋書卷三十三
唐太尉揚州都督監修國史上柱國趙國公臣長孫無忌等撰
志第二十八
經籍二(史)
史記一百三十卷(目錄一卷漢中書令司馬遷撰)史記八十卷(宋南中郎外兵)
(參軍裴駰注)史記音義十二卷(宋中散大夫徐野民撰)史記音三卷(梁輕)
(車錄事參軍鄒誕生撰)古史考二十五卷(晉義陽亭侯譙周撰)漢書一百一
十五卷(漢護軍班固撰太山太守應劭集解)漢書集解音義二十四卷(應劭)
(撰)漢書音訓一卷(服虔撰)漢書音義七卷(韋昭撰)漢書音二
卷(梁潯陽太守劉顯撰)漢書音二卷(夏侯詠撰)漢書音義十二卷(國子博士)
(蕭該撰)漢書音十二卷(廢太子勇命包愷等撰)漢書集注十三卷(晉灼)
(撰)漢書注一卷(齊金紫光祿大夫陸澄撰)漢書續訓三卷(梁北平諮議參軍韋)
(稜撰)漢書訓纂三十卷(陳吏部尚書姚察撰)漢書集解一卷(姚察撰)論
前漢事一卷(蜀丞相諸葛亮撰)漢書駁議二卷(晉安北將軍劉寳撰)定漢
書疑二卷(姚察撰)漢書敘傳五卷(項岱撰)漢疏四卷(梁有漢書孟康)
(音九卷劉孝標注漢書一百四十卷陸澄注漢書一百二卷梁元帝注漢書一百一十五卷並亡)東觀
漢記一百四十三卷(起光武記注至靈帝長水校尉劉珍等撰)後漢書一百
三十卷(無帝紀吳武陵太守謝承撰)後漢記六十五卷(本一百卷梁有今殘缺晉)
(散騎常侍薛瑩撰)續漢書八十三卷(晉祕書監司馬彪撰)後漢書十七卷
(本九十七卷今殘缺晉少府卿華嶠撰)後漢書八十五卷(本一百二十二卷晉祠部郎謝)
(沈撰)後漢南記四十五卷(本五十五卷今殘缺晉江州從事張瑩撰)後漢書九
十五卷(本一百卷晉祕書監袁山松撰)後漢書九十七卷(宋太子詹事范曄撰)後
漢書一百二十五卷(范曄本梁剡令劉昭注)後漢書音一卷(後魏太常)
(劉芳撰)范漢音訓三卷(陳宗道先生臧競撰)范漢音三卷(蕭該撰)後漢
書讚論四卷(范曄撰)漢書纘十八卷(范曄撰梁有蕭子顯後漢書一百卷王韶)
(後漢林二百卷韋闡後漢音二卷亡)魏書四十八卷(晉司空王沈撰)吳書二十五
卷(韋昭撰本五十五卷梁有今殘缺)吳紀九卷(晉太學博士環濟撰晉有張勃吳錄三十卷亡)
三國志六十五卷(敘錄一卷晉太子中庶子陳夀撰宋太中大夫裴松之注)魏志音
義一卷(盧宗道撰)論三國志九卷(何常侍撰)三國評志三卷(徐爰撰梁)
(有三國志序評三卷晉著作佐郎王濤撰亡)晉書八十六卷(本九十三卷今殘缺晉著作郎)
(王隱撰)晉書二十六卷(本四十四卷訖明帝今殘缺晉散騎常侍虞預撰)晉書十
卷(未成本十四卷今殘缺晉中書郎朱鳳撰訖元帝)晉中興書七十八卷(起東晉宋)
(湘東太守何法盛撰)晉書三十六卷(宋臨川内史謝靈運撰)晉書一百一十
卷(齊徐州主簿臧榮緒撰)晉書十一卷(本一百二卷梁有今殘缺蕭子雲撰)晉史草
三十卷(梁蕭子顯撰梁有鄭忠晉書七卷沈約晉書一百一十一卷庾銑東晉新書七卷亡)宋書
六十五卷(宋中散大夫徐爰撰)宋書六十五卷(齊冠軍錄事參軍孫嚴撰)宋書
一百卷(梁尚書僕射沈約撰梁有宋文明中所撰宋書六十一卷亡)齊書六十卷(梁吏)
(部尚書蕭子顯撰)齊紀十卷(劉陟撰)齊紀二十卷(沈約撰梁有江淹齊史十三卷)
(亡)梁書四十九卷(梁中書郎謝吳撰本一百卷)梁史五十三卷(陳領軍大)
(著作郎許亨撰)梁書帝紀七卷(姚察撰)通史四百八十卷(梁武帝撰起三)
(皇訖梁)後魏書一百三十卷(後齊僕射魏收撰)後魏書一百卷(著作)
(郎魏彦深撰)書四十二卷(訖宣帝陳吏部尚書陸瓊撰)周史十八卷(未成)
(吏部尚書牛弘撰)
右六十七部三千八十三卷(通計亡書合八十部四千三十卷)
古者天子諸侯必有國史以紀言行後世多務其道彌
繁夏殷以上左史記言右史記事周則太史小史内史
外史御史分掌其事而諸侯之國亦置史官又春秋國
語引周志鄭書之說推尋事迹似當時記事各有職司
後又合而撰之總成書記其後陵夷衰亂史官放絶秦
滅先王之典遺制莫存至漢武帝時始置太史公命司
馬談為之以掌其職時天下計書皆先上太史副上丞
相遺文古事靡不畢臻談乃據左氏國語世本戰國策
楚漢春秋接其後事成一家之言談卒其子遷又為太
史令嗣成其志上自黃帝訖于炎漢合十二本紀十表
八書三十世家七十列傳謂之史記遷卒以後好事者
亦頗著述然多鄙淺不足相繼至後漢扶風班彪綴後
傳數十篇并譏正前失彪卒明帝命其子固續成其志
以為唐虞三代世有典籍史遷所記乃以漢氏繼於百
王之末非其義也故斷自高祖终於孝平王莽之誅為
十二紀八表十志六十九傳潛心積思二十餘年建初
中始奏表及紀傳其十志竟不能就固卒後始命曹大
家續成之先是明帝召固為蘭臺令史與諸先輩陳宗
尹敏孟冀等共成光武本紀擢固為郎典校祕書固撰
後漢事作列傳載記二十八篇其後劉珍劉毅劉陶伏
無忌等相次著述東觀謂之漢記及三國鼎峙魏氏及
吳並有史官晉時巴西陳壽刪集三國之事唯魏帝為
紀其功臣及吳蜀之主並皆為傳仍各依其國部類相
從謂之三國志夀卒後梁州大中正范穎表奏其事帝
詔河南尹洛陽令就夀家寫之自是世有著述皆擬班
馬以為正史作者尤廣一代之史至數十家唯史記漢
書師法相傳並有解釋三國志及范曄後漢雖有音注
既近世之作並讀之可知梁時明漢書有劉顯韋稜陳
時有姚察隋代有包愷蕭該並為名家史記傳者甚微
今依其世代聚而編之以備正史
紀年十二卷(汲冢書并竹書同異一卷)漢紀三十卷(魏祕書監荀悦撰)後漢
紀三十卷(袁彦伯撰)後漢紀三十卷(張璠撰)獻帝春秋十卷(袁曄)
(撰)魏氏春秋二十卷(孫盛撰)魏紀十二卷(左將軍隂澹撰)漢魏春
秋九卷(孔舒元撰)晉紀四卷(陸機撰)晉紀二十三卷(干寳撰訖愍帝)晉
紀十卷(晉前軍諮議曹嘉之撰)漢晉陽秋四十七卷(訖愍帝晉榮陽太守習鑿)
(齒撰)晉紀十一卷(訖明帝晉荆州别駕鄧粲撰)晉陽秋三十二卷(訖哀帝孫)
(盛撰)晉紀二十三卷(宋中散大夫劉謙之撰)晉紀十卷(宋吳興太守王韶之撰)
晉紀四十五卷(宋中散大夫徐廣撰)續晉陽秋二十卷(宋永嘉太守檀道鸞)
(撰)續晉紀五卷(宋新興太守郭李産撰)宋略二十卷(梁通直郎裴子野撰)宋
春秋二十卷(梁吳興令王琰撰)齊春秋三十卷(梁奉朝請吳均撰)齊典
五卷(王逸撰)齊典十卷三十國春秋三十一卷(梁湘東世子蕭萬等)
(撰)戰國春秋二十卷(李槩撰)梁典三十卷(劉璠撰)梁典三十
卷(陳始興王諮議何之元撰)梁攝要三十卷(陳征南諮議隂僧仁撰)梁後略十
卷(姚最撰)梁太清紀十卷(梁長沙蕃王蕭韶撰)淮海亂離志四卷(蕭世)
(怡撰敘梁末侯景之亂)齊紀三十卷(紀後齊事崔子發撰)齊志十卷(後齊事王劭撰)
右三十四部六百六十六卷
自史官放絶作者相承皆以班馬為凖起漢獻帝雅好
典籍以班固漢書文繁難省命潁川荀悅作春秋左傳
之體為漢紀三十篇言約而事詳辨論多美大行於世
至晉太康元年汲郡人發魏襄王冡得古竹簡書字皆
科斗發冢者不以為意往往散亂帝命中書監荀勖令
和嶠撰次為十五部八十七卷多雜碎怪妄不可訓知
唯周易紀年最為分了其周易上下篇與今正同紀年
皆用夏正建寅之月為歲首起自夏殷周三代王事無
諸侯國别唯特記晉國起自殤叔次文侯昭侯以至曲
沃莊伯盡晉國滅獨記魏事下至魏哀王謂之今王蓋
魏國之史記也其著書皆編年相次文意大似春秋經
諸所記事多與春秋左氏扶同學者因之以為春秋則
古史記之正法有所著述多依春秋之體今依其世代
編而敘之以見作者之别謂之古史
周書十卷(汲冢書似仲尼刪書之餘)古文璅語四卷(汲冡書)春秋前傳
十卷(何承天撰)春秋前雜傳卷九(何承天撰)春秋後傳三十一卷
(晉著作郎樂資撰)戰國策三十二卷(劉向錄)戰國策二十一卷(高誘)
(撰注)戰國策論一卷(漢京兆尹延篤撰)楚漢春秋九卷(陸賈撰)古今
注八卷(伏無忌撰)越絶記十六卷(子貢撰)吳越春秋十二卷(趙曄)
(撰)吳越春秋削繁五卷(揚方撰)吳越春秋十卷(皇甫遵撰)吳越
記六卷南越志八卷(沈氏撰)小史八卷漢靈獻二帝
紀三卷(漢侍中劉芳撰殘缺梁有六卷)山陽公載記十卷(樂資撰)漢末英
雄記八卷(王粲撰殘缺梁有十卷)九州春秋十卷(司馬彪撰記漢末事)魏武
本紀四卷(梁并歷五卷)魏尚書八卷(孔衍撰梁十卷成)魏晉世語十
卷(晉襄陽令郭頒撰)魏末傳二卷(梁又有魏末傳并魏氏大事六卷亡)呂布本事
一卷(毛范撰)晉諸公讚二十一卷(晉祕書監傅暢撰)晉後略記五
卷(晉下邳太守荀綽撰)晉書鈔三十卷(梁豫章内史張緬撰)晉書鴻烈六卷
(張氏撰)宋中興伐逆事二卷宋拾遺十卷(梁少府卿謝綽撰)左
史六卷(李槩撰)魏國統二十卷(梁祚撰)梁帝紀七卷梁太
清錄八卷梁承聖中興略十卷(劉仲威撰)梁末代紀一卷
梁皇帝實錄三卷(周興嗣撰記武帝事)梁皇帝實錄五卷(梁中書郎)
(謝吳撰記元帝事)棲鳳春秋五卷(臧嚴撰)陳王業歷一卷(陳中書郎趙齊)
(旦撰)史要十卷(漢桂陽太守衛颯撰約史記要言以類相從)典略八十九卷(魏郎)
(中魚豢撰)史漢要集二卷(晉祠部郎王蔑撰抄史記入春秋者不錄)三史略二十
九卷(吳大子太傅張温撰)史記正傳九卷(張瑩撰)後漢略二十五卷
(張緬撰)漢皇德紀三十卷(漢有道徵士侯瑾撰起光武至冲帝)洞紀四卷(韋昭)
(撰記庖犧已來至漢建安二十七年)續洞紀一卷(臧榮緒撰)帝王世紀十卷(皇甫)
(謐撰起三皇盡漢魏)帝王世紀音四卷(虞綽撰)帝王本紀十卷(來奥撰)
續帝王世紀十卷(何茂材撰)十五代略一卷(吉文甫撰起庖犧至晉)帝
王要略十二卷(環濟撰紀帝王及天官地理喪服)周載八卷(東晉臨賀太守孟儀)
(撰略記前代下至秦本三十卷今亡)漢書鈔三十卷(晉散騎常侍葛洪撰)拾遺錄二
卷(偽秦姚萇方士王子年撰)王子年拾遺記十卷(蕭綺撰)華夷帝王世
紀三十卷(楊曄撰)正史削繁九十四卷(阮孝緒撰)童悟十二卷
帝王世錄一卷(甄鸞撰)先聖本紀十卷(劉縚撰)年歷帝紀
三十卷(姚恭撰)帝王諸侯世略十一卷王霸記三卷(潘傑)
(撰)歴代記三十二卷隋書六十卷(未成祕書監王劭撰)
右七十二部九百一十七卷(通計亡書七十三部九百三十九卷)
自秦撥去古文篇籍遺散漢初得戰國策蓋戰國遊士
記其策謀其後陸賈作楚漢春秋以述誅鋤秦項之事
又有越絶相承以為子貢所作後漢趙曄又為吳越春
秋其屬辭比事皆不與春秋史記漢書相似蓋率爾而
作非史策之正也靈獻之世天下大亂史官失其常守
博達之士愍其廢絶各記聞見以備遺亡是後羣才景
慕作者甚衆又自後漢已來學者多鈔撮舊史自為一
書或起自人皇或斷之近代亦各其志而體制不經又
有委巷之說迂怪妄誕眞虛莫測然其大扺皆帝王之
事通人君子必博采廣覽以酌其要故備而存之謂之
雜史
趙書十卷(一曰二石集記石勒事偽燕太傅長史田融撰)二石傳二卷(晉北中郎參軍)
(王度撰)二石偽治時事二卷(王度撰)漢之書十卷(常璩撰)華陽
國志十二卷(常璩撰梁有蜀平記十卷蜀漢偽官故事一卷亡)燕書二十卷(記慕)
(容雋事偽燕尚書范亨撰)南燕錄五卷(記慕容德事偽燕尚書郎張詮撰)南燕錄六
卷(記慕容德事偽燕中書郎王景暉撰)南燕書七卷(遊覽先生撰)燕志十卷(記馮)
(跋事魏侍中高閭撰)秦書八卷(何仲熙撰記苻健事)秦記十一卷(宋殿中將軍裴景仁)
(撰梁雍州主簿席惠明注)秦紀十卷(記姚萇事魏左民尚書姚和都撰)涼記八卷(記張)
(軌事偽燕右僕射張諮撰)涼書十卷(記張軌事偽涼大將軍從事中郎劉景撰)西河記
二卷(記張重華事晉侍御史喻歸撰)涼記十卷(記呂光事偽涼著作佐郎段龜龍撰)涼書
十卷(高道讓撰)涼書十卷(沮渠國史)托跋涼錄十卷敦煌實錄
十卷(劉景撰)十六國春秋一百卷(魏崔鴻撰)纂錄一十卷戰
國春秋二十卷(李槩撰)漢趙記十卷(和苞撰)吐谷渾記二卷
(宋新亭侯叚國撰梁有翟遼書二卷諸國略紀二卷永嘉後纂年記二卷段業傳一卷亡)天啟紀十
卷(記梁元帝子諝據湘州事)
右二十七部三百三十五卷(通計亡書合三十三部三百四十六卷)
傳曰不有君子其能國乎自晉永嘉之亂皇綱失馭九
州君長據有中原者甚衆或推奉正朔或假名竊號然
其君臣忠義之節經國字民之務蓋亦勤矣而當時臣
子亦各記錄後魏克平諸國據有嵩華始命司徒崔浩
博采舊聞綴述國史諸國記注盡集祕閤爾朱之亂並
皆散亡今舉其見在謂之霸史
穆天子傳六卷(汲冡書郭璞注)漢獻帝起居注五卷晉泰始
起居注二十卷(李軌撰)晉咸寧起居注十卷(李軌撰)晉泰康
起居注二十一卷(李軌撰)晉元康起居注一卷(梁有永平元康永寧)
(起居注六卷又有惠帝起居注二卷永嘉建興起居注十三卷亡)晉建武大興永昌起
居注九卷(梁有二十卷)晉元康起居注一卷晉咸和起居
注十六卷(李軌撰)晉咸康起居注二十二卷晉建元起
居注四卷晉永和起居注十七卷(梁有二十四卷)晉升平起
居注十卷晉隆和興寧起居注五卷晉咸安起居
注三卷晉泰和起居注六卷(梁十卷)晉寧康起居注六
卷晉泰元起居注二十五卷(梁五十四卷)晉隆安起居注
十卷晉元興起居注九卷晉義熙起居注十七卷
(梁三十四卷)晉元熙起居注二卷晉起居注三百一十七
卷(宋北徐州主簿劉道會撰梁有三百二十二卷)流别起居注三十七卷(梁有晉宋)
(起居注鈔五十一卷晉宋先朝起居注二十卷亡)宋永初起居注十卷宋景
平起居注三卷宋元嘉起居注五十五卷(梁六十卷)宋孝
建起居注十二卷宋大明起居注十五卷(梁三十四卷又有景)
(和起居注四卷明帝在藩注三卷亡)宋泰始起居注十九卷(梁二十三卷)宋泰
豫起居注四卷(梁有宋成徽起居注二十卷昇明起居注六卷亡)齊永明起居
注二十五卷(梁有三十四卷又有建元起居注十二卷隆昌延興建武起居注四卷中興起居注)
(四卷亡)梁大同起居注十卷後魏起居注三百三十六
卷陳永定起居注八卷陳天嘉起居注二十三卷
陳天康光大起居注十卷陳太建起居注五十六
卷陳至德起居注四卷後周太祖號令三卷隋
開皇起居注六十卷南燕起居注一卷
右四十四部一千一百八十九卷
起居注者錄紀人君言行動止之事春秋傳曰君舉必
書書而不法後嗣何觀周官内史掌王之命遂書其副
而藏之是其職也漢武帝有禁中起居注後漢明德馬
后撰明帝起居注然則漢時起居似在宫中為女史之
職然皆零落不可復知今之存者有漢獻帝及晉代已
來起居注皆近侍之臣所錄晉時又得汲冡書有穆天
子傳體制與今起居正同蓋周時内史所記王命之副
也近代已來别有其職事在百官志今依其先後編而
次之其偽國起居唯南燕一卷不可别出附之於此
漢武帝故事二卷西京雜記二卷漢魏吳蜀舊事
八卷晉朝雜事二卷晉宋舊事一百三十五卷
晉要事三卷晉故事四十三卷晉建武故事一卷
晉咸和咸康故事四卷(晉孔愉撰)晉修復山陵故事五卷
(車灌撰)交州雜事九卷(記士燮及陶璜事)晉八王故事十卷晉
四王起事四卷(晉廷尉盧綝撰)大司馬陶公故事三卷郗太
尉為尚書令故事三卷桓玄偽事三卷晉東宫舊
事十卷秦漢已來舊事十卷尚書大事二十卷(范汪)
(撰)沔南故事三卷(應思遠撰)天正舊事三卷(釋撰亡名)皇儲故事
二卷梁舊事三十卷(内史侍郎蕭大環撰)東宫典記七十卷(左庶)
(子宇文愷撰)開業平陳記二十卷
右二十五部四百四卷
古者朝廷之政發號施令百司奉之藏于官府各修其
職守而弗忘春秋傳曰吾視諸故府則其事也周官御
史掌治朝之法太史掌萬民之約契與質劑以逆邦國
之治然則百司庶府各藏其事太史之職又總而掌之
漢時蕭何定律令張蒼制章程叔孫通定儀法條流派
别制度漸廣晉初甲令已下至九百餘卷晉武帝命車
騎將軍賈充博引羣儒刪采其要增律十篇其餘不足
經遠者為法令施行制度者為令品式章程者為故事
各還其官府搢紳之士撰而錄之遂成篇卷然亦隨代
遺失今據其見存謂之舊事篇
漢官解詁三篇(漢新汲令王隆撰胡廣注)漢官五卷(應劭注)漢官儀十
卷(應劭撰)漢官典職儀式選用二卷(漢衛尉蔡質撰梁有荀攸魏官儀一卷韋)
(昭官儀職訓一卷亡)晉公卿禮秩故事九卷(傅暢撰)晉新定儀注十
四卷(梁有徐宣瑜晉官品一卷荀綽百官表注十六卷干寳司徒儀一卷宋職官記九卷晉百官儀服錄)
(五卷大興二年定官品事五卷百官品九卷亡)百官階次一卷齊職儀五十
卷(齊長水校尉王珪之撰梁有王珪之齊儀四十九卷亡)齊職儀五卷梁選簿
三卷(徐勉撰)梁勲選格一卷職官要錄三十卷(陶薻撰)梁
官品格一卷百官階次三卷新定將軍名一卷
吏部用人格一卷官族傳十四卷(何晏撰)百官春秋五
十卷(王秀道撰)百官春秋二十卷魏晉百官名五卷晉
百官名三十卷晉官屬名四卷陳百官簿狀二卷
陳將軍簿一卷新定官品二十卷(梁沈約撰)梁尚書職
制儀注四十一卷職令古今百官注十卷(郭演撰)
右二十七部三百三十六卷(通計亡書合三十六部四百三十三卷)
古之仕者名書於所臣之策各有分職以相統治周官
冢宰掌建邦之六典而御史數凡從正者然則冡宰總
六卿之屬以治其政御史掌其在位名數先後之次焉
今漢書百官表列衆職之事記在位之次蓋亦古之制
也漢末王隆應劭等以百官表不具乃作漢官解詁漢
官儀等書是後相因正史表志無復百僚在官之名矣
搢紳之徒或取官曹名品之書撰而錄之别行於世宋
齊已後其書益繁而篇卷零疉易為亡散又多瑣細不
足可紀故刪其見存可觀者編為職官篇
漢舊儀四卷(衛敬仲撰梁有衛敬仲漢中興儀一卷亡)晉新定儀注四十卷
(晉安成太守傅瑗撰)晉雜儀注十一卷晉尚書儀十卷甲辰
儀五卷(江左撰)封禪儀六卷宋儀注十卷宋儀注二
十卷宋尚書雜注十八卷(本二十卷)宋東宫儀記二十三
卷(宋新安太守張鏡撰)徐爰家儀一卷東宫新記二十卷(蕭子雲撰)
梁吉禮儀注十卷(明山賓撰)梁賓禮儀注九卷(賀瑒撰案梁明山賓撰吉)
(儀注二百六卷錄六卷嚴植之撰凶儀注四百七十九卷錄四十五卷陸璉撰軍儀注一百九十卷錄二卷司)
(馬褧撰嘉儀注一百一十二卷錄三卷並亡存者唯士吉及賓合十九卷)皇典二十卷(梁豫章太)
(守丘仲孚撰)雜凶禮四十二卷政禮十卷(何胤撰梁有何胤士喪儀注九)
(卷亡)雜儀注一百八十卷陳尚書雜儀注五百五十卷
陳吉禮一百七十一卷陳賓禮六十五卷陳軍
禮六卷陳嘉禮一百二卷後魏儀注五十卷後
齊儀注二百九十卷雜嘉禮三十八卷國親皇太
子序親簿一卷隋朝儀禮一百卷(牛弘撰)大漢輿服志
一卷(魏博士董巴撰)魏晉諡議十三卷(何晏撰)汝南君諱議二卷
決疑要注一卷(摯虞撰)車服雜注一卷(徐廣撰)禮儀制度
十三卷(王逡之撰)古今輿服雜事二十卷(梁周遷撰)晉鹵簿圖一
卷鹵簿儀二卷陳鹵簿圖一卷齊鹵簿儀一卷
諸衛左右廂旗圖樣十五卷内外書儀四卷(謝元撰)
書儀二卷(蔡超撰)書筆儀二十一卷(謝朏撰)宋長沙檀太妃
薨弔答書十二卷弔答儀十卷(王儉撰)書儀十卷(王弘撰)
皇室儀十三卷(鮑行卿撰)吉書儀二卷(王儉撰)書儀疏一卷(周捨)
(撰)新儀三十卷(鮑泉撰)文儀二卷(梁修端撰)趙李家儀十卷(錄一)
(卷李穆叔撰)書儀十卷(唐瑾撰)言語儀一卷嚴植之儀二卷
邇儀四卷(馬樞撰)婦人書儀八卷僧家書儀五卷(釋曇)
(瑗撰)要典雜事五十卷
右五十九部二千二十九卷(通計亡書合六十九部三千九十四卷)
儀注之興其所由來久矣自君臣父子六親九族各有
上下親疏之别養生送死弔恤賀慶則有進止威儀之
數唐虞已上分之為三在周因而為五周官宗伯所掌
吉凶賓軍嘉以佐王安邦國親萬民而太史執書以協
事之類是也是時典章皆具可履而行周衰諸侯削除
其籍至秦又焚而去之漢興叔孫通定朝儀武帝時始
祀汾隂后土成帝時初定南北之郊節文漸具後漢又
使曹襃定漢儀是後相承世有制作然猶以舊章殘缺
各遵所見彼此紛争盈篇滿牘而後世多故事在變通
或一時之制非長久之道載筆之士刪其大綱編于史
志而或傷於淺近或失於未達不能盡其旨要遺文餘
事亦多散亡今聚其見存以為儀注篇
律本二十一卷(杜預撰)漢晉律序注一卷(晉僮長張斐撰)雜律解
二十一卷(張斐撰案梁有杜預雜律七卷亡)晉宋齊梁律二十卷(蔡法度撰)
梁律二十卷(梁義興太守蔡法度撰)後魏律二十卷北齊律十
二卷(目一卷)陳律九卷(范泉撰)周律二十五卷周大統式
三卷隋律十二卷隋大業律十一卷晉令四十
卷梁令三十卷(錄一卷)梁科三十卷北齊令五十
卷北齊權令二卷陳令三十卷(范泉撰)陳科三十卷
(范泉撰)隋開皇令三十卷(目卷)一隋大業令三十卷漢朝
議駮三十卷(應劭撰案梁建武律令故事一卷應劭律略論五卷亡)晉雜議十卷
晉彈事十卷南臺奏事二十二卷漢名臣奏事
三十卷魏主奏事十卷魏名臣奏事四十卷(日一卷陳)
(夀撰)魏臺雜訪議三卷(高堂隆撰)魏廷尉決事十卷晉駮事
四卷晉雜制六十卷晉刺史六條制一卷齊五
服制一卷陳新制六十卷
右三十五部七百一十二卷(通計亡書合三十八部七百三十六卷)
刑法者先王所以懲罪惡齊不軌者也書述唐虞之世
五刑有服而夏后氏正刑有五科條三千周官司寇掌
三典以刑邦國司刑掌五刑之法麗萬民之罪太史又
以典法逆于邦國内史執國法以考政事春秋傳曰在
九刑不忘然則刑書之作久矣蓋藏于官府懼人之知
争端而輕於犯及其末也肆情越法刑罰僭濫至秦重
之以苛虐先王之正刑滅矣漢初蕭何定律九章其後
漸更增益令甲已下盈溢架藏晉初賈充杜預刪而定
之有律有令有故事梁時又取故事之宜於時者為梁
科後齊武帝時又於麟趾殿刪正刑典謂之麟趾格後
周太祖又命蘇綽撰大統式隋則律令格式並行自律
已下世有改作事在刑法志漢律久亡故事駮議又多
零失今錄其見存可觀者編為刑法篇
三輔決錄七卷(漢太僕趙岐撰摯虞注)海内先賢傳四卷(魏明帝時撰)
四海耆舊傳一卷海内士品一卷先賢集三卷
兖州先賢傳一卷徐州先賢傳一卷徐州先賢傳
贊九卷(劉義慶撰)海岱志二十卷(齊前將軍記室崔慰祖撰)交州先賢傳
三卷(晉范瑗撰)益部耆舊傳十四卷(陳長夀撰)續益部耆舊傳二
卷諸國清賢傳一卷魯國先賢傳二卷(晉大司農白襃撰)
楚國先賢傳贊十二卷(晉張方撰)汝南先賢傳五卷(魏周斐撰)陳
留耆舊傳二卷(漢議郎圈稱撰)陳留耆舊傳一卷(魏散騎侍郎蘇林撰)陳
留先賢像贊一卷(陳英宗撰)陳留志十五卷(東晉剡令江敞撰)濟北
先賢傳一卷廬江七賢傳二卷東萊耆舊傳一卷
(王基撰)襄陽耆舊記五卷(習鑿齒撰)會稽先賢傳七卷(謝承撰)會
稽後賢傳記二卷(鍾離岫撰)會稽典錄二十四卷(虞豫撰)會稽
先賢像贊五卷漢世要記一卷吳先賢傳四卷(吳左)
(丞相陸凱撰)東陽朝堂像讚一卷(晉南平太守留叔先撰)豫章烈士傳
三卷(徐整撰)豫章舊志三卷(晉會稽太守熊默撰)豫章舊志後傳一
卷(熊欣撰)零陵先賢傳一卷長沙舊傳讚三卷(晉臨川王郎中)
(劉彧撰)桂陽先賢書贊一卷(吳左中郎張勝撰)武昌先賢志二卷
(宋天門太守郭緣生撰)蜀文翁學堂像題記二卷聖賢高士傳
贊三卷(嵇康撰周續之注)高士傳六卷(皇甫謐撰)逸士傳一卷(皇甫謐撰)
逸民傳七卷(張顯撰)高士傳二卷(虞槃佐撰)至人高士傳讚二
卷(晉廷尉卿孫綽撰)高隱傳十卷(阮孝緒撰)高隱傳十卷高僧
傳六卷(虞孝敬撰)止足傳十卷續高士傳七卷(周弘讓撰)孝子
傳讚三卷(王昭之撰)孝子傳十五卷(晉輔國將軍蕭廣濟撰)孝子傳十
卷(宋員外郎鄭緝之撰)孝子傳八卷(師覺授撰)孝子傳二十卷(宋躬撰)孝
子傳略二卷孝德傳三十卷(梁元帝撰)孝友傳八卷曾
參傳一卷忠臣傳三十卷(梁元帝撰)顯忠錄二十卷(梁元帝撰)
丹陽尹傳十卷(梁元帝撰)英蕃可錄二卷(張萬賢撰邵武侯新注)高才
不遇傳四卷(後齊劉晝撰)良吏傳十卷(鍾岏撰)海内名士傳一
卷正始名士傳三卷(袁敬仲撰)江左名士傳一卷(劉義慶撰)竹
林七賢論二卷(晉太子中庶子戴逵撰)七賢傳五卷(孟氏撰)文士傳
五十卷(張隱撰)列士傳二卷(劉向撰)隂德傳二卷(宋光祿大夫范晏撰)
悼善傳十一卷雜傳三十六卷(任昉撰本一百四十七卷亡)東方
朔傳八卷毌丘儉記三卷管輅傳三卷(管辰撰)雜傳
四十卷(賀蹤撰本七十卷亡)雜傳十九卷(陸澄撰)雜傳十一卷玄
晏春秋三卷(皇甫謐撰)孔子弟子先儒傳十卷李氏家傳
一卷桓任家傳一卷王朗王肅家傳一卷太原
王氏家傳二十三卷褚氏家傳一卷(褚覬等撰)薛常侍家
傳一卷江氏家傳七卷(江祚等撰)庾氏家傳一卷(庾斐撰)裴
氏家傳四卷(裴松之撰)虞氏家記五卷(虞覽撰)曹氏家傳一卷
(曹毗撰)范氏家傳一卷(范汪撰)紀氏家紀一卷(紀友撰)韋氏家
傳一卷何顒使君家傳一卷明氏家訓一卷(偽燕衛尉)
(明岌撰)明氏世錄六卷(梁信武記室明粲撰)陸史十五卷王氏江
左世家傳二十卷(王襃撰)孔氏家傳五卷崔氏五門家
傳二卷(崔氏撰)暨氏家傳一卷周齊王家傳一卷(姚氏撰)
爾朱家傳二卷(王氏撰)周氏家傳一卷令狐氏家傳一
卷新舊傳四卷漢南家傳三卷何氏家傳三卷
童子傳二卷(王瑱之撰)幼童傳十卷(劉昭撰)訪來傳十卷(來奥)
(撰)懷舊志九卷(梁元帝撰)知已傳一卷(盧思道撰)全德志一卷(梁元)
(帝撰)同姓名錄一卷(梁元帝撰)列女傳十五卷(劉向撰曹大家注)列女
傳七卷(趙母注)列女傳八卷(高氏撰)列女傳頌一卷(劉歆撰)列
女傳頌一卷(曹植撰)列女傳讚一卷(繆襲撰)列女後傳十卷
(項原撰)列女傳六卷(皇甫謐撰)列女傳七卷(綦母邃撰)列女傳要錄
三卷女記十卷(杜預撰)美婦人傳六卷妬記二卷(虞通)
(之撰)道人善道開傳一卷(康泓撰)名僧傳三十卷(釋寳唱撰)高僧
傳十四卷(釋僧祐撰)江東名德傳三卷(釋法進撰)法師傳十卷(王巾)
(撰)衆僧傳二十卷(裴子野撰)薩婆多部傳五卷(釋僧祐撰)梁故草
堂法師傳一卷尼傳二卷(皎法師撰)法顯傳二卷法顯
行傳一卷梁武皇帝大捨三卷(嚴暠撰)列仙傳讚三卷
(劉向撰鬷續孫綽讚)列仙傳讚二卷(劉向撰晉郭元祖讚)列仙傳十卷(葛洪撰)
說仙傳一卷(朱思祖撰)養性傳二卷漢武内傳三卷太
元眞人東鄉司命茅君内傳一卷(弟子李遵撰)清虚眞人王
君内傳一卷(弟子華存撰)清虚眞人裴君内傳一卷正一
眞人三天法師張君内傳一卷太極左仙公葛君内
傳一卷仙人馬君隂君内傳一卷仙人許遠遊傳
一卷靈人辛玄子自序一卷劉君内記一卷(王珍撰)
陸先生傳一卷(孔稚珪撰)列仙讚序一卷(郭元祖撰)集仙傳十卷
洞仙傳十卷王喬傳一卷關令内傳一卷(鬼谷先生)
(撰)南嶽夫人内傳一卷蘇君記一卷(周季通撰)嵩高寇天
師傳一卷華陽子自序一卷太上眞人内記一卷
(李氏撰)道學傳二十卷宣驗記三十卷(劉義慶撰)應驗記一
卷(宋光祿大夫傅亮撰)冥祥記十卷(王琰撰)列異傳三卷(魏文帝撰)感應
傳八卷(王延秀撰)古異傳三卷(宋永嘉太守袁王夀撰)甄異傳三卷(晉西)
(戎主簿戴祚撰)述異記十卷(祖沖之撰)異苑十卷(宋給事劉敬叔撰)續異苑
十卷搜神記三十卷(干寳撰)搜神後記十卷(陶潛撰)靈鬼
志三卷(荀氏撰)志怪二卷(祖台之撰)志怪四卷(孔氏撰)神錄五卷
(劉之遴撰)齊諧記七卷(宋散騎侍郎東陽元疑撰)續齊諧記一卷(吳均撰)幽
明錄二十卷(劉義慶撰)補續冥祥記一卷(王曼穎撰)漢武洞冥記
一卷(郭氏撰)嘉瑞記三卷(陸瓊撰)祥瑞記三卷符瑞記十
卷(許善心撰)靈異錄十卷靈異記十卷研神記十卷(蕭繹)
(撰)旌異記十五卷(侯君素撰)近異錄一一卷(劉質撰)鬼神列傳一
卷(謝氏撰)志怪記三卷(殖氏撰)舍利感應記三卷(王劭撰)眞應
記十卷周氏冥通記一卷集靈記二十卷(顔之推撰)冤
魂志三卷(顔之推撰)
右二百一十七部一千二百八十六卷(通計亡書合二百一)
(十九部一千五百三卷)
古之史官必廣其所記非獨人君之舉周官外史掌四
方之志則諸侯史記兼而有之春秋傳曰虢仲虢叔王
季之穆勲在王室藏於盟府臧紇之叛季孫命太史召
掌惡臣而盟之周官司寇凡大盟約涖其盟書登于天
府太史内史司會六官皆受其貳而藏之是則王者誅
賞具錄其事昭告神明百官史臣皆藏其書故自公卿
諸侯至于羣士善惡之迹畢集史職而又閭胥之政凡
聚衆庶書其敬敏任卹者族師每月書其孝悌睦婣有
學者黨正歲書其德行道藝者而入之於鄉大夫鄉大
夫三年大比考其德行道藝舉其賢者能者而獻其書
王再拜受之登于天府内史貳之是以窮居側陋之士
言行必達皆有史傳自史官曠絶其道廢壞漢初始有
丹書之約白馬之盟武帝從董仲舒之言始舉賢良文
學天下計書先上太史善惡之事靡不畢集司馬遷班
固撰而成之股肱輔弼之臣扶義俶儻之士皆有記錄
而操行高潔不涉於世者史記獨傳夷齊漢書但述楊
王孫之儔其餘皆略而不記又漢時阮倉作列仙圖劉
向典校經籍始作列仙列士列女之傳皆因其志尚率
爾而作不在正史後漢光武始詔南陽撰作風俗故沛
三輔有耆舊節士之序魯廬江有名德先賢之讚郡國
之書由是而作魏文帝又作列異以序鬼物竒怪之事
嵇康作高士傳以敘聖賢之風因其事類相繼而作者
甚衆名目轉廣而又雜以虚誕怪妄之說推其本源蓋
亦史官之末事也載筆之士刪採其要焉魯沛三輔序
贊並亡後之作者亦多零失今取其見存部而類之謂
之雜傳
山海經二十三卷(郭璞注)水經三卷(郭璞注)黃圖一卷(記三輔宮)
(觀陵廟明堂辟雍郊畤等事)洛陽記四卷洛陽記一卷(陸機撰)洛陽
宫殿簿一卷洛陽圖一卷(晉懷州刺史楊佺期撰)述征記二卷
(郭緣生撰)西征記二卷(戴延之撰)婁地記一卷(吳顧啓期撰)風土記三
卷(晉平西將軍周處撰)吳興記三卷(山謙之撰)吳郡記一卷(顧夷撰)京口
記二卷(宋太常卿劉損撰)南徐州記二卷(山謙之撰)會稽土地記一
卷(朱育撰)會稽記一卷(賀循撰)隋王入沔記六卷(宋侍中沈懷文撰)
荆州記三卷(宋臨川王侍郎盛弘之撰)神壤記一卷(記滎陽山水黃閔撰)豫章
記一卷(雷次宗撰)蜀王本記一卷(揚雄撰)三巴記一卷(譙周撰)珠
崖傳一卷(偽燕聘晉使蓋泓撰)陳留風俗傳三卷(圈稱撰)鄴中記二
卷(晉國子助教陸翽撰)春秋土地名三卷(晉裴秀客京相璠撰)衡山記一卷
(宋居士撰)遊名山志一卷(謝靈運撰)聖賢冡墓記一卷(李彤撰)佛國
記一卷(沙門釋法顯撰)遊行外國傳一卷(沙門釋智猛撰)交州以南外
國傳一卷十洲記一卷(東方朔撰)神異經一卷(東方朔撰張華注)
異物志一卷(後漢議郎楊孚撰)南州異物志一卷(吳丹陽太守萬震撰)蜀
志一卷(東京武平太守常寬撰)發蒙記一卷(束晳撰載物産之異)地理書一
百四十九卷(錄一卷陸澄合山海經已來一百六十家以為此書澄本之外其舊事並多零失見)
(存别部自行者唯四十二家今列之於上)三輔故事二卷(晉世撰)湘州記二卷
(庾仲雍撰)吳郡記二卷(晉本州主簿顧夷撰)日南傳一卷江記五卷
(庾仲雍撰)漢水記五卷(庾仲雍撰)居名山志一卷(謝靈運撰)西征記一
卷(戴祚撰)廬山南陵雲精舍記一卷永初山川古今記
二十卷(齊都官尚書劉澄之撰)元康三年地記六卷司州記二
卷并帖省置諸郡舊事一卷地記二百五十二卷
(梁任昉增陸澄之書八十四家以為此記其所增舊書亦多零失見存别部行者唯十二家今列之於上)山
海經圖讚二卷(郭璞注)山海經音二卷水經四十卷(酈善)
(長注)廟記一卷地理書抄二十卷(陸澄撰)地理書抄九卷
(任昉撰)地理書抄十卷(劉黃門撰)洛陽伽藍記五卷(後魏楊衒之撰)荆
南地志二卷(蕭世諴撰)巴蜀記一卷交州異物志一卷(楊孚)
(撰)元康六年戸口簿記三卷元嘉六年地記三卷
九州郡縣名九卷扶南異物志一卷(朱應撰)臨海水土
物志一卷(沈瑩撰)益州記三卷(李氏撰)湘州記一卷(郭仲彦撰)湘
州圖副記一卷四海百川水源記一卷(釋道安撰)京師寺
塔記十卷(錄一卷劉璆撰)華山精舍記一卷(張光祿撰)南雍州記六
卷(鮑至撰)京師寺塔記二卷(釋曇景撰)張騫出關志一卷外
國傳五卷(釋曇景撰)歴國傳二卷(釋法盛撰)西京記三卷京師
錄七卷尋江源記一卷後園記一卷江表行記
一卷淮南記一卷古來國名二卷十三州志十
卷(闞駰撰)慧生行傳一卷宋武北征記一卷(戴氏撰)林邑
國記一卷涼州異物志一卷閟象傳二卷(閭先生撰)司
州山川古今記三卷(劉澄之撰)江圖一卷(張氏撰)江圖二卷(劉氏)
(撰)廣梁南徐州記五卷(虞孝敬撰)水飾圖二十卷甌閩傳
一卷北荒風俗記二卷諸蕃風俗記二卷男女
二國傳一卷突厥所出風俗事一卷古今地譜二
卷輿地志三十卷(陳顧野王撰)序行記十卷(姚最撰)魏永安
記三卷(温子昇撰)國都城記二卷周地圖記一百九卷
冀州圖經一卷齊州圖經一卷齊州記四卷(李叔布撰)
幽州圖經一卷魏聘使行記六卷聘北道里記三
卷(江德藻撰)李諧行記一卷聘遊訖三卷(劉師知撰)朝覲記六
卷封君義行記一卷(李繪撰)輿駕東行記一卷(薛泰撰)北
伐記七卷(諸葛潁撰)廵撫揚州記七卷(諸葛潁撰)大魏諸州記
二十一卷并州入朝道里記一卷(蔡允恭撰)趙記十卷
代都略記三卷世界記五卷(釋僧祐撰)州郡縣簿七卷
大隋飜經婆羅門法師外國傳五卷隋區宇圖志一
百二十九卷隋西域圖三卷(裴矩撰)隋諸州圖經集一
百卷(郎蔚之撰)隋諸郡土俗物産一百五十一卷西域道
里記一卷諸蕃國記十七卷方物志二十卷(許善心撰)
并州總管内諸州圖一卷
右一百三十九部一千四百三十二卷(通計亡書合一百四)
(十部一千四百三十四卷)
昔者先王之化民也以五方土地風氣所生剛柔輕重
飲食衣服各有其性不可遷變是故疆理天下物其土
宜知其利害達其志而通其欲齊其政而修其教故曰
廣谷大川異制人居其間異俗書錄禹别九州定其山
川分其圻界條其物産辨其貢賦斯之謂也周則夏官
司險掌建九州之圖周知山林川澤之阻達其道路地
官誦訓掌方志以詔觀事以知地俗春官保章以星土
辨九州之地所封之域以觀祅祥秋官職方掌天下之
圖地辨四夷八蠻九貉五戎六狄之人與其財用九榖
六畜之數周知利害辨九州之國使同其貫司徒掌邦
之土地之圖與其人民之教以佐王擾邦國周知九州
之域廣輪之數辨其山林川澤丘陵墳衍原隰之名物
及土會之法然則其事分在衆職而冢宰掌建邦之六
典實總其事太史以典逆冡宰之治其書蓋亦總為史
官之職漢初蕭何得秦圖書故知天下要害後又得山
海經相傳以為夏禹所記武帝時計書既上太史郡國
地志固亦在焉而史遷所記但述河渠而已其後劉向
略言地域丞相張禹使屬朱貢條記風俗班固因之作
地理志其州國郡縣山川夷險時俗之異經星之分風
氣所生區域之廣戸口之數各有攸敘與古禹貢周官
所記相埓是後載筆之士管窺末學不能及遠但記州
郡之名而已晉世摯虞依禹貢周官作畿服經其州郡
及縣分野封略事業國邑山陵水泉鄉亭城郭道里土田
民物風俗先賢舊好靡不具悉凡一百七十卷今亡而
學者因其經歴並有記載然不能成一家之體齊時陸
澄聚一百六十家之說依其前後遠近編而為部謂之
地理書任昉又增陸澄之書八十四家謂之地記陳時
顧野王抄撰衆家之言作輿地志隋大業中普詔天下
諸郡條其風俗物産地圖上于尚書故隋代有諸郡物
産土俗記一百三十一卷區宇圖志一百二十九卷諸
州圖經集一百卷其餘記注甚衆今任陸二家所記之
内而又别行者各錄在其書之上自餘次之於下以備
地理之記焉
世本王侯大夫譜二卷世本二卷(劉向撰)世本四卷(宋衷)
(撰)漢氏帝王譜三卷(梁有宋譜四卷劉湛百家譜二卷亡)齊帝譜屬十卷
百家集譜十卷(王儉撰梁有王逡之續儉百家譜四卷南族譜二卷百家譜拾遺一卷又)
(有齊梁帝譜四卷梁帝譜十三卷亡)百家譜三十卷(王僧孺撰)百家譜集鈔十
五卷(王僧孺撰)百家譜二十卷(賈執撰)百家譜十五卷(傳昭撰)百
家譜世統十卷百家譜鈔五卷姓氏英賢譜一百
卷(賈執撰案梁有王司空新集諸州譜十一卷又别有諸姓譜一百一十六卷益州譜四十卷關東關北譜)
(三十三卷梁武帝總責境内十八州譜六百九十卷亡)後魏辯宗錄二卷(元曄業撰)後
魏皇帝宗族譜四卷魏孝文列姓族牒一卷後齊
宗譜一卷益州譜三十卷冀州姓族譜二卷洪
州諸姓譜九卷吉州諸姓譜八卷江州諸姓譜十
一卷諸州雜譜八卷袁州諸姓譜八卷揚州譜
鈔五卷京兆韋氏譜二卷謝氏譜一十卷楊氏
血脉譜二卷楊氏家譜状并墓記一卷楊氏枝分
譜一卷楊氏譜一卷北地傅氏譜一卷蘇氏譜
一卷述系傳一卷(姚最撰)氏族要狀十五卷姓苑一
卷(何氏撰)複姓苑一卷齊永元中表簿五卷竹譜一
卷錢譜一卷(顧烜撰)錢圖一卷
右四十一部三百六十卷(通計亡書合五十三部一千二百八十卷)
氏姓之書其所由來遠矣書稱别生分類傳曰天子建
德因生以賜姓周家小史定繫世辨昭穆則亦史之職
也秦兼天下剗除舊迹公侯子孫失其本繫漢初得世
本敘黃帝已來祖世所出而漢又有帝王年譜後漢有
鄧氏官譜晉世摯虞作族姓昭穆記十卷齊梁之間其
書轉廣後魏遷洛有八氏十姓咸出帝族又有三十六
族則諸國之從魏者九十二姓世為部落大人者並為
河南洛陽人其中國士人則第其門閥有四海大姓郡
姓州姓縣姓及周太祖入關諸姓子孫有功者並令為
其宗長仍撰譜錄紀其所承又以關内諸州為其本望
其鄧氏官譜及族姓昭穆記晉亂已亡自餘亦多遺失
今錄其見存者以為譜系篇
七略别錄二十卷(劉向撰)七略七卷(劉歆撰)晉中經十四卷
(荀勖撰)晉義熙已來新集目錄三卷宋元徽元年四部
書目錄四卷(王儉撰)今書七志七十卷(王儉撰)梁天監六年
四部書目錄四卷(殷鈞撰)梁東宮四部目錄四卷(劉遵撰)梁
文德殿四部目錄四卷(劉孝標撰)七錄十二卷(阮孝緒撰)魏闕書
目錄一卷陳祕閣圖書法書目錄一卷陳天嘉六
年壽安殿四部目錄四卷陳德教殿四部目錄四卷
陳承香殿五經史記目錄二卷開皇四年四部目
錄四卷開皇八年四部書目錄四卷香厨四部目
錄四卷隋大業正御書目錄九卷法書目錄六卷
雜儀注目錄四卷雜撰文章家集敘十卷(荀勖撰)文
章志四卷(摯虞撰)續文章志二卷(傅亮撰)晉江左文章志三
卷(宋明帝撰)宋世文章志二卷(沈約撰)書品二卷名手畫錄
一卷正流論一卷
右三十部二百一十四卷
古者史官既司典籍蓋有目錄以為綱紀體制堙滅不
可復知孔子刪書别為之序各陳作者所由韓毛二詩
亦皆相類漢時劉向别錄劉歆七略剖析條流各有其
部推尋事迹疑則古之制也自是之後不能辨其流别
但記書名而已博覽之士疾其渾漫故王儉作七志阮
孝緒作七錄並皆别行大體雖凖向歆而遠不逮矣其
先代目錄亦多散亡今總其見存編為簿錄篇
凡史之所記八百一十七部一萬三千二百六十四
卷(通計亡書合八百七十四部一萬六千五百五十八卷)
夫史官者必求博聞強識疏通知遠之士使居其位百
官衆職咸所貳焉是故前言往行無不識也天文地理
無不察也人事之紀無不達也内掌八柄以詔王治外
執六典以逆官政書美以彰善記惡以垂戒範圍神化
昭明令德窮聖人之至賾詳一代之斖斖自史官廢絶
久矣漢氏頗循其舊班馬因之魏晉已來其道逾替南
董之位以祿貴遊政駿之司罕因才授故梁世諺曰上
車不落則著作體中何如則祕書於是尸素之儔盱衡
延閣之上立言之士揮翰蓬茨之下一代之記至數十
家傳說不同聞見舛駁理失中庸辭乖體要致令允恭
之德有闕於典墳忠肅之才不傳於簡策斯所以為蔽
也班固以史記附春秋今開其事類凡三十種别為史
部
隋書卷三十三
隋書卷三十三考證
經籍志二漢皇德紀三十卷注漢有道徵士侯瑾撰
監本瑾訛謹按後漢文范傳侯瑾字子瑜
凉書十卷注沮渠國史監本沮訛泪按晉書載記沮
渠蒙遜為北凉
交州雜事九卷注記士燮及陶璜事監本璜訛黃按
晉書陶璜傳孫皓時璜為蒼梧太守遂䧟交趾因用
為交州刺史璜有謀策開置三郡及九眞屬國三十
餘縣入晉封宛陵侯
條流派别監本派訛泒按泒音孤水名與流派之派
匹卦切者異
隋書卷三十三考證
