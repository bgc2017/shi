隋書卷二十七
唐太尉揚州都督監修國史上柱國趙國公臣長孫無忌等撰
志第二十二
百官中
後齊制官多循後魏置太師太傅太保是為三師擬古
上公非勲德崇者不居次有大司馬大將軍是為二大
並典司武事次置太尉司徒司空是為三公三師二大
三公府三門當中開黃閤設内屏各置長史司馬諮議
参軍從事中郎掾屬主簿錄事功曹記室戸曹金曹中
兵外兵騎兵長流城局刑獄等参軍事東西閤祭酒及
参軍事法墨田水鎧集士等曹行参軍兼左戸右戸行
参軍長兼行参軍参軍督護等員司徒則加有左右長
史三公下次有儀同三司加開府者亦置長史已下官
屬而減記室倉城局田水鎧士等七曹各一人其品亦
每官下三府一階三師二大置佐史則同太尉府乾眀
中又置丞相河清中分為左右亦各置府僚云
特進左右光祿金紫銀青等光禄大夫用人俱以舊德
就閑者居之自一品已下從九品以上又有驃騎車騎
衛四征四鎮中軍鎮軍撫軍翊軍四安冠軍輔國龍驤
鎮遠安遠建忠建節中堅中壘振威奮威廣德弘義折
衝制勝伏波陵江輕車樓船勁武昭勇眀威顕信度遼
横海踰岷越嶂戎昭武毅雄烈恢猛揚麾曜鋒蕩邊開
城静漠綏戎平越殄夷飛騎隼擊武牙武奮清野横野
偏裨等將軍以襃賞勲庸
尚書省置令僕射吏部殿中祠部五兵都官度支等六
尚書又有錄尚書一人位在令上掌與令同但不糾察
令則彈糾見事與御史中丞更相廉察僕射職為執法
置二則為左右僕射皆與令同左糾彈而右不糾彈錄
令僕射總理六尚書事謂之都省其屬官左丞(掌吏部考功主)
(爵殿中儀曹三公祠部主客左右中兵左右外兵都官二千石度支左右戸十七曹并彈糾見事又主管轄臺)
(中有違失者兼糾駮之)右丞各一人(掌駕部虞曹屯田起部都兵比部水部膳部倉部金部庫)
(部十一曹亦管轄臺中又主凡諸用度雜物脂燈筆墨幃帳唯不彈糾餘悉與左同)并都令史八
人共掌其事其六尚書分統列曹吏部統吏部(掌襃崇選補等)
(事)考功(掌考第及秀孝貞士等事)主爵(掌封爵等事)三曹殿中統殿中(掌駕)
(行百官留守名帳宮殿禁衞供御衣倉等事)儀曹(掌吉凶禮制事)三公(掌五時讀時令諸曹囚帳)
(斷罪赦日建金雞等事)駕部(掌車輿牛馬廐牧等事)四曹祠部統祠部(掌祠部醫)
(藥死喪贈賜等事)主客(掌諸蕃雜客等事)虞曹(掌地圖山川遠近園囿田獵殽膳雜味等事)
屯田(掌籍田諸州屯田等事)起部(掌諸興造工匠等事)五曹祠部無尚書則
右僕射攝五兵統左中兵(掌諸郡督告身諸宿衞官等事)右中兵(掌畿内丁)
(帳事力蕃兵等事)左外兵(掌河南及潼關巴東諸州丁帳及發召征兵等事)右外兵(掌河)
(北及潼關巴西諸州所典與左外同)都兵(掌鼓吹太樂雜戸等事)五曹都官統都官
(掌畿内非違得失事)二千石(掌畿外得失等事)比部(掌詔書律令勾檢等事)水部(掌舟)
(船津梁公私水事)膳部(掌侍官有司禮食肴饌等事)五曹度支統度支(掌計會凡)
(軍國損益事役糧廪等事)倉部(掌諸倉帳出入等事)左戸(掌天下計帳戸籍等事)右戸(掌天)
(下公私田宅租調等事)金部(掌權衡量度内外諸庫藏文帳等事)庫部(掌凡是戎仗器用所湏事)
六曹凡二十八曹吏部三公郎中各二人餘並一人凡
三十部中吏部儀曹三公虞曹都官二千石比部左戸
各量事置掌故主事員門下省掌獻納諫正及司進御
之職侍中給事黃門侍郎各六人錄事四人通事令史
主事令史八人統局六領左右局領左右各二人(掌知朱華)
(關内諸事宣傳已下白衣齋子已上皆主之)左右直長四人尚食局典御二
人(總知御膳事)丞監各四人尚藥局典御及丞各二人(總知御藥)
(事)侍御師尚藥監各四人主衣局都統子統各二人(掌御)
(衣服玩等事)齋帥局齋帥四人(掌鋪設灑掃事)殿中局殿中監四人
(掌駕前奏引行事制請修補東耕則進耒耜)
中書省管司王言及司進御之音樂監令各一人侍郎
四人并司伶官西凉部直長伶官西凉四部伶官龜兹
四部伶官清商部直長伶官清商四部又領舍人省(掌署)
(勑行下宣旨勞問)中書舍人主書各十人
祕書省典司經籍監丞各一人郎中四人校書郎十二
人正字四人又領著作省郎二人佐郎八人校書郎二
人
集書省掌諷議左右從容獻納散騎常侍通直散騎常
侍各六人諫議大夫七人散騎侍郎六人員外散騎常
侍二十人通直散騎侍郎六人給事中六人員外散騎
侍郎一百二十人奉朝請二百四十人又領起居省散
騎常侍通直散騎常侍散騎侍郎通直散騎侍郎各一
人校書郎二人
中侍中省掌出入門閤中侍中二人中常侍中給事中
各四人又有中尚藥典御及丞并中謁者僕射各二人
中尚食局典御丞各二人監四人内謁者局統丞各一
人
御史臺掌察糾彈劾中丞一人治書侍御史二人侍御
史八人殿中侍御史檢校御史各十二人錄事四人領
符節署令一人符璽郎中四人
都水臺管諸津橋使者二人参事十人又領都尉合昌
坊城等三局尉皆分司諸津橋
謁者臺掌凡諸吉凶公事導相禮儀事僕射二人謁者
三十人錄事一人
太常光祿衛尉宗正太僕大理鴻臚司農太府是為九
寺置卿少卿丞各一人各有功曹五官主簿錄事等員
太常掌陵廟羣祀禮樂儀制天文術數衣冠之屬其屬
官有博士(四人掌禮制)協律郎(二人掌監調律呂音樂)八書博士(二人)等
員統諸陵(掌守衛山陵等事)太廟(掌郊廟社稷等事)太樂(掌諸樂及行禮節奏等事)
衣冠(掌冠幘舄履之屬等事)鼓吹(掌百戱鼓吹樂人等事)太祝(掌郊廟贊祝祭祀衣服等)
(事)太史(掌天文地動風雲氣色律歷卜筮等事)太毉(掌醫藥等事)廩犧(掌養犧牲供祭)
(羣祀等事)太宰(掌諸神祀烹宰行禮事)等署令丞而太廟兼領郊祠(掌五)
(郊羣神事)崇虚(掌五岳四瀆神祀在京及諸州道士簿帳等事)二局丞太樂兼領清
商部丞(掌清南音樂等事)鼓吹兼領黃戸局丞(掌供樂人衣服)太史兼
領靈臺(掌天文觀候)太卜(掌諸卜筮)二局丞
光禄寺掌諸膳食帳幕器物宫殿門戶等事統守宫(掌凡)
(張設等事)太官(掌食膳事)宫門(主諸門籥事)供府(掌供御衣服玩弄之事)肴藏(掌器)
(物鮭味等事)清漳(主酒歲二萬石春秋中半)華林(掌禁籞林木等事)等署宫門署
置僕射六人以司其事餘各有令丞又領東園局丞員
(掌諸凶具)
衞尉寺掌禁衞甲兵統城門寺置校尉二人以司其職
(掌宫殿城門并諸倉庫管籥等事)又領公車(掌尚書所不理有枉屈經判奏聞)武庫(掌甲)
(兵及吉凶儀仗)衛士(掌京城及諸門兵士)等署令武庫又有修故局丞(掌領)
(匠修故甲等事)
太宗正寺掌宗室屬籍統皇子王國諸王國諸長公主
家
太僕寺掌諸車輦馬牛畜産之屬統驊騮(掌御馬及諸鞍乘)左
右龍左右牝(掌駝馬)駝牛(掌飼駝騾驢牛)司羊(掌諸羊)乘黃(掌諸輦輅)車
府(掌諸雜車)等署令丞驊騮署又有奉承直長二人左龍署
有左龍局右龍署有右龍局左牝署有左牝局右牝署
有右牝局駝牛署有典駝特牛牸牛三局司羊署有特
羊牸羊局諸局並有都尉寺又領司訟典腊出入等三
局丞
大理寺掌决正刑獄正監評各一人律博士四人眀灋
掾二十四人檻車督二人掾十人獄丞掾各二人司直
眀法各十人
鴻臚寺掌蕃客朝會吉凶弔祭統典客典寺司儀等署
令丞典客署又有京邑薩甫二人諸州薩甫一人典寺
署有僧祗部丞一人司儀署又有奉禮郎三十人
司農寺掌倉市薪菜園池果實統平準太倉鈎盾典農
導官梁州水次倉石濟水次倉藉田等署令丞而鈎盾
又别領大囿上林遊獵柴草池藪苜蓿等六部丞典農
署又别領山陽平頭督亢等三部丞導官署又有御細
部麴麵部典庫部等倉督員
太府寺掌金帛府庫營造器物統左中右三尚方左藏
司染諸冶東西道署黃藏右藏細作左校甄官等署令
丞左尚方又别領别局樂器器作三局丞中尚方又别
領别局涇州絲局雍州絲局定州紬綾局四局丞右尚
方又别領别局丞司染署又别領京坊河東信都三局
丞諸冶東道又别領滏口武安白間三局丞諸冶西道
又别領晉陽冶泉部大&KR2293;原仇四局丞甄官署又别領
石窟丞
國子寺掌訓教胄子祭酒一人亦置功曹五官主簿錄
事員領博士五人助教十人學生七十二人太學博士
十人助教二十人太學生二百人四門學博士二十人
助教二十人學生三百人
長秋寺掌諸宫閣卿中尹各一人(並用宦者)丞二人亦有功
曹五官主簿錄事員領中黃門掖庭晉陽宫中山宫園
池中宫僕奚官等署令丞又有暴室局丞其中黃門又
有冗從僕射及博士四人掖庭晉陽中山各有宫教博
士二人中山署又别有麪豆局丞園池署又别有桑園
部丞中宫僕署又别有乘黃局教尉細馬車都督車府
部丞奚官署又别有染局丞
將作寺掌諸營建大匠一人丞四人亦有功曹主簿錄
事員若有營作則立將副將長史司馬主簿錄事等各
一人又領軍主副幢主副等
昭玄寺掌諸佛教置大統一人統一人都維那三人亦
置功曹主簿員以管諸州郡縣沙門曹
領軍府將軍一人掌禁衞宫掖朱華閣外凡守衞官皆
主之輿駕出入督攝仗衛中領軍亦同有長史司馬功
曹五官主簿錄事釐其府事又領左右衛領左右等府
左石衛府將軍各一人掌左右廂所主朱華閣以外各
武衛將軍二人貳之皆有司馬功曹主簿錄事釐其府
事其御仗屬官有御仗正副都督御仗五職御仗等員
其直盪屬官有直盪正副都督直入正副都督勲武前
鋒正副都督勲武前鋒五藏等員直衛屬官有直衛正
副都督翊衛正副都督前鋒正副都督等員直突屬官
有直突都督勲武前鋒散都督等員直閣屬官有朱衣
直閣直閣將軍直寢直齋直後之屬又有武騎雲騎將
軍各一人驍騎遊擊前後左右等四軍將軍左右中郎
將各五人步兵越騎射聲屯騎長水等校尉奉車都尉
等各十人武賁中郎將羽林監各十五人冗從僕射三
十人騎都尉六十人積弩積射強弩將軍及武騎常
侍各二十五人殿中將軍五十人員外將軍一百人殿
中司馬督五十人員外司馬督一百人
領左右府有領左右將軍領千牛備身又有左右備身
正副都督左右備身五職左右備身員又有刀劍備身
正副都督刀劍備身五職刀劍備身員又有備身正副
督備身五職員
護軍府將軍一人掌四中關津輿駕出則護駕中護軍
亦同有長史司馬功曹五官主簿錄事釐其府事其屬
官東西南北四中府皆統之四府各中郎將一人長史
司馬錄事参軍統府錄事各一人又有統府直兵及功
曹倉曹中兵外兵騎兵長流城局等参軍各一人法田
鎧等曹行参軍各一人又領諸關尉津尉
行臺在令無文其官置令僕射其尚書丞郎皆隨權制
而置員焉其文未詳
太子太師太傅太保是為三師掌師範訓導輔翊皇太
子少師少傅少保是為三少各一人掌奉皇太子以觀
三師之德出則三師在前三少在後
詹事總東宫内外衆務事無大小皆統之府置丞功曹
五官主簿錄事員領家令率更令僕等三寺左右衞二
坊三寺各置丞二坊各置司馬俱有功曹主簿以承其
事
家令領食官典倉司藏等署令丞又領内坊令丞(掌知閣内)
(諸事)其食官又别領器局酒局二丞典倉又别領園丞司
藏又别領仗庫典作二局丞率更領中盾署令丞各一
人(掌周衞禁防漏刻鍾鼓)
僕寺領廐牧署令丞署又别有車輿局丞
左右衛坊率各領騎官備身正副都督騎官備身五職
騎官備身員又有内直備身正副都督内直備身五職
内直備身員又有備身正副都督備身五職員又有直
閣直前直後員又有旅騎屯衛典軍等校尉各二人騎
尉三十人
門下坊中庶子中舍人通事守舍人主事守舍人各四
人又領殿内典膳藥藏齋帥等局殿内局有内直監二
人副直監四人典膳藥藏局監丞各二人藥藏又有侍
醫四人齋帥局齋帥内閤帥各二人
典書坊庶子四人舍人二十八人又領典經坊洗馬八
人守舍人二人門大夫坊門大夫主簿各一人并統伶
官西凉二部伶官清商二部
自諸省臺府寺各因其繁簡而置吏有令史書令史書
吏之屬又各置曹兵以共其役其員因繁簡而立其餘
主司專其事者各因事立名條流甚衆不可得而具也
王位列大司馬上(非親王則位在三公下)置師一人餘官大抵與
梁制不異其封内之調盡以入臺三分食一公已下四
分食一
皇子王國置郎中令大農中尉常侍各一人侍郎二人
上中下三將軍各一人上中大夫各二人防閣四人典
書典祠學官典衛等令各一人齋帥四人食官廐牧長
各一人典醫丞二人典府丞一人執書二人謁者四人
舍人十人等員諸王國則加有陵長廟長常侍各一人
而無中將軍員上中大夫各减一人諸公又减諸王防
閣齋帥典毉丞等員諸侯伯子男國又减諸公國將軍
大夫員諸公主則置家令丞主簿錄事等員
司州置牧屬官有别駕從事史治中從事史州都主簿
西曹書佐記室尸曹功曹金曹租曹兵曹騎曹都官法
曹部郡等從事員(主簿置史西曹已下各置掾史)又領西東市署令丞
及統清都郡諸畿郡
清都郡置尹丞中正功曹主簿督郵五官門下督錄事
主記議及功曹記室戸田金租兵騎賊法等曹掾中部
掾等員
鄴臨漳成安三縣令各置丞中正功曹主簿門下督錄
事主記議及功曹記室戸田金租兵騎賊法等曹掾員
鄴又領右部南部西部三尉又領十二行經途尉凡一
百三十五里里置正臨漳又領左部東部二尉左部管
九行經途尉凡一百一十四里里置正成安又領後部
北部二尉後部管十一行經途尉七十四里里置正清
都郡諸縣令已下官員悉與上上縣同諸畿郡太守已
下悉與上上郡同
上上州刺史置府屬官有長史司馬錄事功曹倉曹中
兵等参軍事及掾史主簿及掾記室掾史外兵騎兵長
流城局刑獄等参軍事及掾史参軍事及法墨田鎧集
士等曹行参軍及掾史右戸掾史行参軍長兼行参軍
督護統府錄事統府直兵箱錄事等員州屬官有别駕
從事史治中從事史州都光迎主簿主簿西曹書佐市
令及史祭酒從事史部郡從事早服從事典籖及史門
下督省事都錄事及史箱錄事及史朝直刺姦記室掾
戸曹田曹金曹租曹兵曹左戸等掾史等員
上上州府州屬官佐史合三百九十三人上中州减上
上州十人上下州减上中州十人中上州减上下州五
十一人中中州减中上州十人中下州减中中州十人
下上州减中下州五十人下中州减下上州十人下下
州减下中州十人
上上郡太守屬官有丞中正光迎功曹光迎主簿功曹
主簿五官省事錄事及西曹戸曹金曹租曹兵曹集曹
等掾佐太學博士助教太學生市長倉督等員合屬官
佐史二百一十二人上中郡减上上郡五人上下郡减
上中郡五人中上郡减上下郡四十五人中中郡减中
上郡五人中下郡减中中郡五人下上郡减中下郡四
十人下中郡减下上郡二人下下郡减下中郡二人
上上縣令屬官有丞中正光迎功曹光迎主簿功曹主
簿錄事及西曹戸曹金曹租曹兵曹等掾市長等員合
屬官佐史五十四人上中縣减上上縣五人上下縣减
上中縣五人中上縣减上下縣六人中中縣减中上縣
五人中下縣减中中縣一人下上縣减中下縣一人下
中縣减下上縣一人下下縣减下中縣一人
自州郡縣各因其大小置白直以供其役
三等諸鎮置鎮將副將長史錄事参軍倉曹中兵長流
城局等参軍事鎧曹行参軍市長倉督等員
三等戍置戍主副掾隊主副等員
官一品每歲祿八百匹二百匹為一秩從一品七百匹
一百七十五匹為一秩
二品六百匹一百五十匹為一秩從二品五百匹一百
二十五匹為一秩
三品四百匹一百匹為一秩從三品三百匹七十五匹
為一秩
四品二百四十匹六十匹為一秩從四品二百匹五十
匹為一秩
五品一百六十匹四十匹為一秩從五品一百二十匹
三十匹為一秩
六品一百匹二十五匹為一秩從六品八十匹二十匹
為一秩
七品六十匹十五匹為一秩從七品四十匹十匹為一
秩
八品三十六匹九匹為一秩從八品三十二匹八匹為
一秩
九品二十八匹七匹為一秩從九品二十四匹六匹為
一秩
祿率一分以帛一分以粟一分以錢事繁者優一秩平
者守本秩閑者降一秩長兼試守者亦降一秩官非執
事不朝拜者皆不給禄又自一品已下至於流外勲品
各給事力一品至三十人下至於流外勲品或以五人
為等或以四人三人二人一人為等繁者加一等平者
守本力閑者降一等焉
州郡縣制祿之法刺史守令下車各前取一時之秩
上上州刺史歲秩八百匹與司州牧同上中上下各以
五十匹為差中上降上下一百匹中中及中下亦以五
十匹為差下上降中下一百匹下中下下亦各以五十
匹為差
上郡太守歲秩五百匹降清都尹五十匹上中上下各
以五十匹為差中上降上下四十匹中中及中下各以
三十匹為差下上降中下四十匹下中下下各以二十
匹為差
上上縣歲秩一百五十匹與鄴臨漳成安三縣同上中
上下各以十匹為差中上降上下三十匹中中及中下
各以五匹為差下上降中下二十匹下中下下各以十
匹為差
州自長史已下逮于史吏郡縣自丞已下逮于掾佐亦
皆以帛為秩郡有尉者尉減丞之半皆以其所出常調
課之其鎮將戍主軍主副幢主副逮于掾史亦各有差
矣
諸州刺史守令已下幹及力皆聽敕乃給其幹出所部
之人一幹輸絹十八匹幹身放之力則以其州郡縣白
直充
三師王二大(大司馬大將軍)三公為第一品
開府儀同三司開國郡公為從一品
儀同三司太子三師特進尚書令驃騎車騎將軍(二將軍加)
(大者在開國郡公下)衛將軍(加大者在太子太師上)四征將軍(加大者次衛大將軍)左
右光禄大夫散郡公開國縣公為第二品
尚書僕射(置二左居右上)中書監四鎮(加大者次四征)中鎮撫軍將軍
(三將軍武職罷任者為之)領軍(加大者在尚書令下)護軍翊軍將軍金紫光禄
大夫散縣公開國縣侯為從二品
吏部尚書四安將軍中領護太常光祿衛尉卿太子三
少中書令太子詹事侍中列曹尚書四平將軍太宗正
太僕大理鴻臚司農太府卿清都尹三等上州刺史左
右衛將軍祕書監銀青光祿大夫散縣侯開國縣伯為
第三品
散騎常侍三等中州刺史司徒左長史四方中郎將四
護(匈奴羌戎夷蠻越)中郎將國子祭酒御史中丞中侍中長秋
卿將作大匠冠軍將軍太尉長史領左右將軍武衞將
軍太子左右衛率輔國將軍四護校尉太中大夫龍驤
將軍三等上郡太守散縣伯為從第三品
鎮遠安遠將軍太常光祿衛尉少卿尚書吏部郎中給
事黃門侍郎太子中庶子司徒右長史司空長史太宗
正太僕大理鴻臚司農太府少卿三公府司馬中常侍
中尹城門校尉武騎雲騎驍騎遊擊將軍(已前上階)建忠建
節將軍通直散騎常侍諸開府長史中大夫三等下州
刺史三等鎮將諸開府司馬開國縣子為第四品
中堅中壘將軍尚書左丞三公府諮議参軍事司州别
駕從事史三等上州長史太子三卿前左右後軍將軍
中書侍郎太子庶子三等中郡太守左右備身刀劍備
身備身衛仗直盪等正都督三等上州司馬(已前上階)振威
奮武將軍諫議大夫尚書右丞諸開府諮議参軍司州
治中從事史左右中郎將步兵越騎射聲屯騎長水校
尉朱衣直閤直閤將軍太子騎官備身内直備身等正
都督三等鎮副將散縣子為從第四品
廣德弘義將軍太子備身直入直衛等正都督領左右
三等中州長史三公府從事中郎祕書丞皇子友國子
博士散騎侍郎太子中舍人員外散騎常侍三等中州
司馬(已前上階)折衝制勝將軍主衣都統尚食尚藥二典御
太子旅騎屯衞典軍校尉領護府長史司馬諸開府從
事中郎開國縣男為第五品
伏波陵江將軍三等下州長史三公府掾屬著作郎通
直散騎侍郎太子洗馬左右備身刀劍備身御史直塗
等副都督左右直長中尚食中尚藥典御三等下州司
馬(已前上階)輕車樓船將軍駙馬都尉翊衛正都督直寢直
齋奉車都尉都水使者諸開府掾屬崇正歸義歸正歸
命歸德侯清都郡丞治書侍御史鄴臨漳成安三縣令
中給事中三等下郡太守大理司直太子直閤二衛隊
主太子騎官内直備身副都督開國鄉男散縣男為從
第五品
勁武昭勇將軍尚書諸曹郎中中書舍人三公府主簿
三等上州别駕從事史四中府三等鎮守長史三公府
錄事参軍事皇子郎中令三公府功曹記室戸倉中兵
参軍事皇子文學謁者僕射(已前上階)明威顕信將軍太子
備身副都督四中府司馬武賁中郎將羽林監冗從僕
射直入副都督千牛備身大理正監評侍御史諸開府
錄事功曹記室倉中兵等曹参軍事三等上州錄事参
軍事治中從事史三等上郡丞三等上縣令太子内直
監平準署令為第六品
度遼横海將軍直突都督三等中州别駕從事史三公
府列曹参軍事給事中太子門大夫三等上州功倉中
兵等参軍事皇子大農騎都尉直後符璽郎中三等中
州錄事参軍事(已前上階)踰岷越嶂將軍直衞副都督三等
中州從事史諸開府主簿列曹参軍事三等中州功倉
中兵等参軍事太子舍人三寺丞太子直前太子副直
監太子諸隊主為從第六品
戎昭武毅將軍勲武前鋒正都督三公府東西閤祭酒
三等下州别駕從事史三等上州府主簿列曹参軍事
三等下州錄事参軍事四中府錄事参軍事王公國郎
中令積弩積射將軍員外散騎侍郎皇子中尉三公府
参軍事列曹行参軍(已前上階)雄烈恢猛將軍翊衛副都督
諸開府東西閤祭酒参軍事列曹行参軍三等下州功
倉中兵参軍事四中府功倉中兵参軍事三等中州府
主簿列曹参軍事二衛府司馬詹事府丞左右備身五
職三等鎮錄事参軍事六寺丞祕書郎中著作佐郎太
子侍毉太子騎尉太子騎官備身五職三等中郡丞三
等中縣令為第七品
揚麾曜鋒將軍勲武前鋒副都督強弩將軍三公府行
参軍三等上州参軍事列曹行参軍三等下州府主簿
列曹参軍事四中府列曹参軍事王公國大農長秋將
作寺丞太子二率坊司馬三等鎮倉中兵参軍事(已前上階)
蕩邊開域將軍勲武前鋒散都督太學博士皇子常侍
太常博士武騎常侍左右備身刀劍備身五職(都將别統軍主)
(幢主)三等中州参軍事列曹行参軍諸開府行参軍奉朝
請國子助教公車京邑二市署令三等鎮列曹参軍事
三縣丞侍御史尚食尚藥丞齋帥中尚食中尚藥丞太
子直後二衛隊副前鋒正都督太子騎官備身太子内
直備身五職(已見前)諸戍主軍主為從第七品
静漠綏戎將軍協律郎三等上州行参軍三等下州参
軍事列曹参軍事四中府列曹行参軍侯伯國郎中令
殿中將軍皇子侍郎(已前上階)平越殄夷將軍刀劍備身五
職(已見前)前鋒副都督太子内直備身主書殿中侍御史
太子典膳藥藏丞太子齋帥三等中州行参軍王公國
中尉三等鎮鎧曹行参軍三等下郡丞三等下縣令為
第八品
飛騎隼擊將軍三公府長兼左右戸行参軍長兼行参
軍門下錄事尚書都令史檢校御史諸署令諸開府典
籖中謁者僕射中黃門冗從僕射(已前上階)武牙武奮將軍
備身御仗五職宫門署僕射太子備身五職侯伯國大
農皇子上中下將軍皇子上中大夫王公國常侍諸開
府長兼左右戸行参軍諸開府長兼行参軍員外將軍
勲武前鋒五職司州及三等上州典籖太子諸隊副諸
戍諸軍副清都郡丞為從第八品
清野將軍子男國郎中令諸署内謁者局統三等上州
長兼行参軍中黃門太子内坊令公主家令皇子防閤
典書令四門博士大理律博士校書郎三公府参軍督
護都水参軍事七部尉諸郡尉(已前上階)横野將軍王公國
侍郎侯伯國中尉謁者太子三寺丞諸開府参軍督護
殿中司馬督御仗太子食官中省典食等令太子備身
平準公車丞三等中州典籖為第九品
偏將軍諸宫教博士太子司藏廐牧令太子校書諸署
别局都尉諸尉諸關津尉三等上州参軍督護三等中
州長兼行参軍祕書省正字皇太子三令王公國上中
下將軍及上中大夫諸署令諸縣丞(已前上階)禆將軍領軍
護軍府太常光祿衛尉寺詹事府等功曹五官奉禮郎
子男國大農小黃門員外司馬督太學助教諸幢主遥
途尉中侍中省錄事三等下州典籖尚書門下中書等
省毉師為從第九品
流内比視官十三等第一領人酋長視從第三品第一
不領人酋長視第四品第二領人酋長第一領人庶長
視從第四品諸州大中正第二不領人酋長第一不領
人庶長視第五品諸州中正畿郡邑中正第三領人酋
長第二領人庶長視從第五品第三不領人酋長第二
不領人庶長視第六品第三領人庶長視從第六品第
三不領人庶長視第七品司州州都主簿國子學生視
從第七品諸州州都督簿司州西曹書佐清都部中正
功曹視第八品司州列曹從事諸州西曹書佐諸郡中
正功曹清都郡主簿視從第八品司州部郡從事諸州
祭酒從事史視第九品諸州部郡從事司州守從事諸
郡主簿司州武猛從事視從第九品
周太祖初據關内官名未改魏號及方隅粗定改創章
程命尚書令盧辯遠師周之建職置三公三孤以為論
道之官次置六卿以分司庶務其所制班序
内命(謂王朝之臣)三公九命三孤八命六卿七命上大夫六
命中大夫五命下大夫四命上士三命中士再命下士
一命
外命(謂諸侯及其臣)諸公九命諸侯八命諸伯七命諸子六命
諸男五命諸公之孤卿四命侯之孤卿公之大夫三命
子男之孤卿侯伯之大夫公之上士再命子男之大夫
公之中士侯伯之上士一命公之下士侯伯之中士下
士子男之士不命其制祿秩下士一百二十五石中士
已上至於上大夫各倍之上大夫是為四千石卿二分
孤三分公四分各益其一公因盈數為一萬石其九秩
一百二十石八秩至於七秩每二秩六分而下各去其
一二秩俱為四十石凡頒祿視年之上下畝至四釡為
上年上年頒其正三釡為中年中年頒其半二釡為下
年下年頒其一無年為凶荒不頒祿六官所制如此制
度既畢太祖以魏恭帝三年始命行之所設官名訖於
周末多有改更並具盧傳不復重序云
隋書卷二十七
隋書卷二十七考證
百官志中駝牛署有典駝特牛牸牛三局舊本牸訛
牸(臣映斗)按牸牝牛特牡牛盖牡牛牝牛各為一局
以時孳乳而後蕃息孔叢子子欲速富當畜五牸字
典無牸字
左尚方又别領别局樂器器作三局丞南監本無下
别字閣本注宋刻無别字按下文亦有别領别局仍
之
又别有乘黃局教尉按教疑作校
隋書卷二十七考證
