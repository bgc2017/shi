直齋書錄解題目錄目錄類一(經籍之屬)
卷一
易類
卷二
書類詩類禮類
卷三
春秋類孝經類語孟類
經解類讖緯類小學類(案以上經部)
卷四
正史類别史類編年類
起居注類
卷五
詔令類偽史類雜史類
典故類
卷六
職官類禮注類時令類
卷七
傳記類法令類
卷八
譜牒類目錄類地理類(案以上史部)
卷九
儒家類道家類
卷十
法家類名家類墨家類
縱横家類農家類雜家類
卷十一
小說家類
卷十二
神仙類釋氏類兵書類
歴象類隂陽家類卜筮類
形法類
卷十三
醫書類
卷十四
音樂類雜藝類類書類(案以上子部)
卷十五
楚辭類總集類
卷十六
别集類上
卷十七
别集類中
卷十八
别集類下
卷十九
詩集類上
卷二十
詩集類下
卷二十一
歌詞類
卷二十二
章奏類文史類(案以上集部)
(臣)等謹案直齋書錄解題宋吳興陳振孫撰
以歷代典籍分為五十三類各詳其卷帙多
少撰人名氏且為品題其得失故曰解題其
書不標經史子集之目而核其所列經之類
凡十史之類凡十六子之類凡二十集之類
凡七仍不外乎四部之說者也攷諸前史目
錄類皆入史部自劉歆七略以下著錄者指
不勝屈其存於今者崇文總目尤袤遂初堂
書目晁公武郡齋讀書志及此書而已遂初
堂書目本無註崇文總目註已散佚其可攷
見諸書源流者惟晁志及此書故馬端臨經
籍攷即據此二書以成編然至今晁志有刻
本而此書久佚惟永樂大典全載之誠希覯
之本也苐當時編輯草率訛脱頗多今門類
一仍其舊而解題則詳加攷核各以案語附
之定為二十二卷方今
聖天子稽古右文蒐羅遺籍列于四庫之中者浩
如烟海此區區一家之書誠不足以當萬一
然古書之不傳于今者得藉是以資徵信而
其校核精詳議論醇正於攷古亦有助焉固
宜存而不廢也原本間於解題之後附以隨
齋批注未詳隨齋何許人然補闕拾遺于本
書頗有所裨亦仍其舊並存焉乾隆四十二
年七月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
