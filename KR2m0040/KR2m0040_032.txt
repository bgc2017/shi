欽定四庫全書
八旬萬夀盛典卷三十二
盛事(八)(千叟宴三)
賜入宴王以下大臣官員兵民人等
御製詩刻如意夀杖朝珠貂縀文玩荷包銀牌等有差其
未入宴之兵丁等各賞銀牌一面
親王郡王蒙古貝勒貝子十人每人賞
御製千叟宴詩一首如意一柄朝珠一盤壽杖一根蠎
袍一件兩面縀一疋大卷縀二疋漳絨一疋羽縀
褂料二件毡袍褂料二件小卷羽線縐縀紬四疋
蠎縀一疋錦二疋倭縀二疋八絲縀二疋彭縀一
疋素縀二疋貂皮三十張各色絹箋二十張硃紅
絹福方二十張湖筆二十枝徽墨十錠硃墨十錠
硯一方鼻烟一瓶鼻烟壺一個玉搬指一個搬指
套一個小荷包四對紫檀商絲茶盤二件
一品文職大臣十六人
御製千叟宴詩一張如意一柄朝珠一盤夀杖一根大
卷縀一疋漳絨一疋羽紗料二件毡袍褂料二件
小卷羽線縐縀紬四疋蠎縀一疋蠎袍一件錦二
疋金字縀一疋倭縀二疋八絲縀一疋彭縀一疋
素縀二疋貂皮二十四張各色絹箋二十張硃紅
絹福方二十張湖筆二十枝徽墨十錠硃墨十錠
硯一方鼻烟一瓶鼻烟壺一個紫檀商絲茶盤二
件文竹盒一件齋戒牌一件小荷包四對
一品武職大臣十七人
御製千叟宴詩一張如意一柄朝珠一盤夀杖一根大
卷縀一疋漳絨一疋羽紗料二件毡袍褂料二件
小卷羽線縐縀紬四疋蠎袍一疋蠎縀一疋錦二
疋金字縀一疋倭縀二疋八絲縀一疋彭縀一疋
素縀二疋貂皮二十四張各色絹紙二十張硃紅
絹福方二十張湖筆二十枝徽墨十錠硃墨十錠
硯一方鼻烟一瓶鼻烟壺一個玉搬指一個搬指
套一個齋戒牌一件小荷包四對
二品文職漢大臣二十人
御製千叟宴詩一張如意一柄朝珠一盤夀杖一根大
卷縀一疋漳絨一疋羽紗料二件毡袍褂料二件
小卷羽線縐縀紬四疋蠎縀一疋倭縀二疋錦二
疋金字縀一疋八絲縀二疋貂皮二十張各色絹
箋二十張硃紅絹福方二十張湖筆二十枝徽墨
十錠硃墨十錠硯一方鼻烟一瓶鼻烟壺一件紫
檀商絲茶盤二件文竹盒一件齋戒牌一件小荷
包三對
二品武職大臣三十一人
御製千叟宴詩一張如意一柄朝珠一盤夀杖一根
大卷縀一疋漳絨一疋羽紗料二件毡袍褂料二
料小卷羽線縐縀紬四疋蠎縀二疋錦二疋金字
縀一疋倭縀二疋八絲縀二疋貂皮二十張各色
絹箋二十張硃紅絹福方二十張湖筆二十枝徽
墨十錠硃墨十錠硯一方紫檀商絲茶盤一件鼻
烟壺一個玉搬指一個搬指套一個齋戒牌一件
小荷包三對
三品文職滿堂官八人
御製千叟宴詩一張如意一柄朝珠一盤夀杖一根漳
絨一疋羽紗料一件毡衣料一件小卷羽線縐
縀紬四疋錦二疋倭縀二疋八絲縀二疋彭縀一
疋通海縀一疋澤紬一疋貂皮十六張各色絹箋
二十張硃紅絹福方二十張湖筆二十枝徽墨十
銖硃墨十錠硯一方玉搬指一個搬指套一個文
竹盒一件象牙花囊一件齋戒牌一件小荷包二
對
三品文職漢堂官六人
御製千叟宴詩一張如意一柄朝珠一盤夀杖一根漳
絨一疋羽紗料一件毡衣料一件小卷羽線縐
縀紬四疋錦二疋倭縀二疋八絲縀二疋彭縀一
疋通海縀一疋澤紬一疋貂皮十六張各色絹箋
十二張硃紅絹福方二十張湖筆二十枝徽墨八
錠硃墨八錠鼻烟壺一個齋戒牌一件紫檀商絲
茶盤一件文竹盒一件象牙花囊一件小荷包二
對
三品武職堂官四人
御製千叟宴詩一張如意一柄朝珠一盤夀杖一根漳
絨一疋羽紗料一件毡衣料一件小卷羽線縐縀
紬四疋錦二疋倭縀二疋八絲縀二疋彭縀二疋
通海縀一疋澤紬一疋貂皮十六張各色絹箋二
十張硃紅絹福方二十張湖筆二十枝徽墨八錠
硃墨八錠硯一方玉搬指一個搬指套一個鼻烟
壺一個紫檀商絲茶盤一件象牙花囊一件小荷
包二對
四品滿堂官二十一人
御製千叟宴詩一張如意一柄朝珠一盤夀杖一
根漳絨一疋毡衣料一件小卷羽線縐紬四疋
疋錦二疋倭縀二疋八絲縀二疋通海縀疋通
海縀一疋貂皮十二張各色絹箋二十張硃
紅絹福方二十張湖筆二十枝徽墨八錠硃
墨八錠硯一方玉搬指一個搬指套一個鼻烟
壺一個紫檀商絲茶盤一件文竹盒一件小荷
包二對
四品漢堂官九人
御製千叟宴詩一張如意一柄朝珠一盤夀杖一根漳
絨一疋毡衣料一件小卷羽線縐縀紬四疋錦二
疋倭縀二疋八絲縀二疋彭縀一疋通海紬一疋
紹皮十二張各色絹箋二十張硃紅絹福方二十
張湖筆二十枝徽墨八錠硃墨八錠硯一方鼻烟
壺一個紫檀商絲茶盤一件文竹盒一件齋戒牌
一件小荷包二對
三品官二百十人
御製千叟宴詩一張如意一柄朝珠一盤夀杖一根
小卷縀紬三疋錦一疋倭縀一疋彭縀一疋素
縀一疋紬一疋綾二疋袍褂二疋貂皮八張琺
瑯小盤一件文竹茶盤二件皮盤二件小荷
包二對
四品官三百六十九人
御製千叟宴詩一張如意一柄朝珠一盤夀杖一根小
卷宫寧紬二疋錦一疋倭縀一疋紬二疋綾二疋
袍褂料二件貂皮六張琺瑯小碟一件磁帶版一
件皮盤碗二件小荷包一對
五品官三百六十七人(内有朝珠一百三十一人)
御製千叟宴詩一張如意一柄夀杖一根小卷宫寧紬
二疋素縀一疋倭縀一疋紬一疋綾一疋袍褂料
二件貂皮四張琺瑯小杯一件磁帶鈎一件皮盤
碗二件小荷包一對
六品官五百九十六人
御製千叟宴詩一張如意一柄夀杖一根小卷縀紗二
疋素縀二疋紬一疋綾一疋貂皮二張磁帶鈎一
件皮盤碗二件小荷包一對
七八九品官二百七十一人
御製千叟宴詩一張如意一柄夀杖一根小卷紗一疋
繭紬一疋素縀一疋綾一疋磁帶鈎一件皮盤碗
二件小荷包一對
兩淮鹽商江廣逹一人
御製千叟宴詩一張如意一柄夀杖一根大卷縀二疋
小卷縀二疋羽紗料二件毡衣料二件錦二疋貂
皮十六張各色絹箋二十張硃紅絹福方二十張
湖筆二十枝徽墨十錠硯一方鼻烟一瓶鼻烟壺
一個紫檀商絲茶盤一件小荷包一對
兩淮鹽商程謙德一人
御製千叟宴詩一張如意一柄夀杖一根大卷縀二
疋小卷縀二疋羽紗料一件毡衣料一件錦二
疋貂皮十四張各色絹箋二十張硃紅絹福方
二十張湖筆二十枝徽墨十錠硯一方鼻烟一
瓶鼻烟壺一個紫檀商絲茶盤一件小荷包一
對
兩淮鹽商江正大汪日初二人
御製千叟宴詩一張如意一柄夀杖一根大卷縀二
疋小卷縀一疋羽紗料一件毡衣料一件錦一
疋貂皮十二張各色絹箋二十張硃紅絹福
方二十張筆筆二十枝徽墨十錠硯一方鼻烟
一烟鼻烟壺一個紫檀商絲茶盤一件小荷包一
對
長蘆鹽商張長庚等五人
御製千叟宴詩一張如意一柄夀杖一根大卷縀
一疋小宫寧紬一疋羽紗料一件錦一疋袍
褂料二件貂皮六張各色絹箋十張硃紅絹
福方十張湖筆十枝徽墨五錠硯一方鼻烟
一瓶鼻烟壼一個紫檀商絲茶盤一件小荷包
一對
西洋人四人
御製千叟宴詩一張如意一柄夀杖一根袍褂料二件
紬二疋綾二疋貂皮四張文竹茶盤一件小荷包
一對
無品級領催栢唐阿庫守護軍披甲營兵步兵匠
役苑戶並附近州縣老民一千二十九人
夀杖一根紬一疋絹一疋布二疋小荷包一對銀
牌一面(七十歲以上者重十兩七十五歲以上者重十五兩八十歲以上者重二十兩八十)
(五歲以上者重二十五兩九九十歲以上者重三十兩)
土司一人
御製千叟宴詩一張如意一柄夀杖一根蠎縀一疋五
彩錦一疋閃縀一疋大卷縀一疋兩面縀一疋倭
縀一疋漳絨一疋貂皮八張象牙火&KR0008;包一個文
竹小刀一把牙籖筒一個瑪瑙鼻烟壺一個搬指
一個
朝鮮國貢使二人
御製千叟宴詩一張如意一柄夀杖一根蠎袍二疋錦
縀二疋大卷縀二疋閃縀二疋倭縀二疋漳絨二
疋貂皮十六張各色絹箋二十張硃紅絹福方二
十張湖筆二十枝徽墨十錠硯一方竹香盒一件
文竹茶盤二件文竹牙籖套一件
作詩大臣四人
御製千叟宴詩一張如意一柄夀杖一根朝珠一盤蠎
袍一件錦二疋蠎縀一疋倭縀二疋金字縀一
疋漳絨一疋大卷縀一疋八絲縀一疋羽紗料二
件素縀二疋彭縀一疋毡袍褂料二件小卷
羽線縐縀紬四疋貂皮二十四張各色絹箋二
十張硃紅絹福方二十張湖筆二十枝徽墨十錠
硃墨十錠硯一方鼻烟一瓶鼻烟壺一個玉搬指
一個齋戒牌一件搬指套一個大荷包一對小荷
包四對
未入宴兵丁并執事之總管首領太監等年逾六
十者共銀牌九百九十四面
(臣)允祁等謹
奏為恭謝
天恩事欽惟我
皇上
健叶乾元
光符恒照
太和醖釀四瀛共樂恬熙
至治馨香
五福聿昭敷錫夀如君奭垂紳者半屬耆英人樂陶唐
擊壤者時逄野老不知不識淳風日習於華胥可
詠可歌
醲化實超乎䟽仡蓋自我
朝之硌運會合貞元洪惟
聖祖之當陽
澤覃翾蝡皇春帝夏經
三朝培養之餘卿月民星均一氣陶鎔之内沃土之發榮
有力松柏多蕃
恩波之滋溉無涯鯤鮞易育時和人夀幸逄極盛之年
治定
功成乃舉非常之典丹臺註籍姓名炳列于琅函黃髮
聫吟萹什長鐫于金版至今日𫝊為盛事恒&KR1574;
前徽惟我
皇曩在沖齡親逄嘉會
含飴有喜一堂而
聖
聖相承刻玉延禧
三世而
心
心遞授當萬象蕃昌之後更被以慈祥際九州清晏之
期彌加以愛養天和感召疊致庥嘉民氣懽愉咸
歸仁夀兒童竹馬四民各長其子孫耆老銅鳩百
歲頻登于章疏優游化宇幾忘太昊春秋沕穆淳
風惟記唐堯甲子週而復始循環開大衍之圖合
而居中推筴紀旃蒙之歲體元惟
聖書無逸以延年申命自
天詠宜民而受祿
七旬勤政信知
夀考維祺
五世同堂是曰
康彊逄吉惟
皇建極
道隆而諸福来同與物皆春
恩溥而庶民用錫爰徵舊制式開尚齒之筵乃
命新正特舉禮耆之會朔逄辛亥適符絳縣之高年日
紀丙辰恰合
黃軒之初歲律吹葭管應恊氣于三陽瑞驗蓂階抽仙
莖于六葉
蒼龍闕迥鴻臚𨗳朱邸之封白獸樽陳閤使引黃扉
之老九官備位序卿士之崇資四岳分行任封疆
之重寄雁行綴列武階駢立乎文階鮐背扶擕末
秩追隨乎華秩雪明白髮佩鍵參控鶴之軍草映
青袍鼓篋有囊螢之士列百工於六職匠氏不遺
生九榖以三農村翁亦逮十洲路近兼徵海客于
東瀛五色雲高同映星文於南極絳霄春暖度日
景之遲遲
紫殿晨開仰
天光之穆穆先親先貴身依
黼座西東序爵序年席接
彤墀左右華茵重疊但看錦繡周羅廣樂鏗鏘兼見
魚龍曼衍
天厨饌玉分餐佛界之香神鼎烹雲飽飫仙人之膳加
籩示
惠侍衛擎盤
賜酒蒙
恩
皇孫執斝壺寧百福酌北斗以連醇人效三呼祝
南山而稱慶夀星叶瑞角亢絢采于瓊霄
睿藻飛文奎壁連輝于
寶刻如意帶天花之蕊宛轉隨心牟尼貫寶海之珠勻
圓入掌紅藤扶老未輸藜閣之光紫毳祛寒絶勝
蟬冠之珥氍毺充篚織皮来自崑崙吉貝輸賓緝
羽貢從溟渤七襄組織絲絲出天女之工四寶璘
㻞事事擅文房之勝鐫文九字共看捧出精鏐委佩
雙垂更喜
錫來鞶帶至於未題仕版而耄耋之已登亦容親謁
天閶得金繒之均賚自國老逹于庶老義取兼收由大
臣逮及羣臣
仁同一體地天叶泰欣
帝道之光明宴樂占需因人情之悦懌歡心浹洽同游
夀㝢之寬喜氣融怡共頌
春祺之渥蓋五十年幾經長養
雨露霑濡斯三千人俱荷帡幪風雲際會化成
久道自然福驗康寧運值昇平乃使物皆昌遂老成嚮
用朝廷昭平格之符耆舊熙遊草野有期頤之慶
處處松喬之伴侣何待茹芝人人園綺之衣冠無
須餐玉後先繼軌惟
孫謀
祖武之重光古昔無倫實帝典王謨所未睹洵哉
曠典允矣
鴻規(臣)等幸際
昌期久承
聖澤質同樗櫟資膏潤以回春老比駑駘叨秣芻而能
步舒長化日桑榆之景應延温煦
恩光葵藿之心倍切齊歌
寵錫音如大海潮音願祝
福綏數似恒河沙數乾坤翕闢周回納甲之干支風雨
和甘涵育逄辰之草木溟杯嶽豆遇乙歲而重陳
松棟雲軒偕三光而齊耀書隆儀于金匱迥超乎
七十二代之功紀
聖夀于瑶圖遠逾乎萬八千年之數所有(臣)等感激歡
忭下忱謹率同官員兵丁耆民等合詞繕摺恭謝
天恩伏乞
睿鑒謹
奏
朝鮮國王(臣)李祘言乾隆五十年三月十八日(臣)
承准禮部咨本年正月初六日舉行千叟宴朝鮮
差来正副使二員俱經與宴所有
賞賜縀疋等物抄单移咨朝鮮國王可也奉此竊伏念
(臣)久沐
洪化偏荷
聖眷迺茲進賀陪(臣)朝
天之行
庇覆愈摰
禮待愈優
特令遐陬之賤蹤獲参
法宫之清讌隨
中朝耆老之後觀太平文物之盛擎
宸章而龍光照耀拚夀杖而
恩波洋溢既蒙
内府之殊錫更荷
前席之晉接
天高地厚報答無階(臣)與舉國臣民不勝感戴頌祝之
至謹奉表稱
謝者(臣)祘誠惶誠恐稽首稽首伏以無思不服三元
伸
起居之儀式燕以敖兩价蒙
優異之渥欣然相告聞者亦榮伏念臣幸藉
皇靈嗣守先業聘享之禮靡懈萬折江漢之朝
仁夀之化方彰一念岡陵之祝不料𫐠職之賤价忽蒙
陪晏之
洪恩千叟之
盛晏獲陪親拚
雲漢之什
九闕之勝賞迨遍恍疑鈞天之遊
異恩視前後逾加
寵鍚難一二以計兹盖伏遇
皇帝陛下
漸被遐邇
賁飾昇平
治天下五十年混區宇而並育環海東數千里
囿動植而咸熙遂
令奉琛之蹤亦被
錫爵之寵(臣)敢不恪謹候度歌詠
聖庥跡遠箕藩縦阻長纓之與宴心懸
魏闕敢緩短表之頌
恩(臣)瞻
天仰
聖無任激切屏營之至謹奉
表稱
謝以
聞
命編刻千叟宴詩
分賜羣臣
預宴王大臣郡王品級貝勒允祁以下八十九人
詩一百四十六首
預宴官員封武功大夫嵩山以下一千八百七十
八人詩二千一百五首
預宴按察司銜商人程謙德以下舉貢生監及在
官人等二百五人詩二百三十四首
預宴馬甲愛新等七百三十五人詩八百三十九
首
預宴老民李恒榮等九十一人詩一百二首
預宴朝鮮陪臣李徽之等二人詩二首
預宴共三千人詩三千四百十七首
(臣)永恩等謹
奏為恭謝
天恩事欽惟我
皇上
昊籙延洪
堯文作則
萬年
家法煥日月而重光千叟
恩筵普乾坤而益夀歲逢已盛恊時和世泰之徵
典茂寅承紀
君酢臣醻之會
庸作歌推
天命敕幾之肇始于其
訓昭
皇極錫福之大同
聖謨崇實遡史策莫可比肩
國慶介繁序禮儀聿云尚齒惟尊
祖綦嚴於
述事斯
言詩盡善於繼聲仰
睿情之抽祕萹依七字以𫝊
心諧衆志以聯唫韻綜一先而備體既叶栢梁之風藹更
題茶宴之春濃義交贊於
元首股肱歡奚啻乎家人父子几榮捧
賜驪珠駢五十六顆之珍
廷接拜賡鶴籌積三千四百之算屬以班崇親貴乞
宸藻而源𨗳宗潢因之宴衎臣僚侍
慶霄而潤霑仙露六卿分職率其屬近知有喜承
顔四岳迺覲敷以言羣效來朝輯瑞雁藩充職
今天下議禮同文貔旅登行爾有衆披戈講藝其在簪
纓舊列秩隨上中下之分或為杖履耆英秀逮農
工商之衆百齡頖樂度大千福海之航一介箕封
演九五夀疇之䇲悉由
㲈鈞宣奏振三代以上之元音咸偕衢壤臚歡申
萬夀無疆之殷悃藉希鳴
盛曷罄鐫
恩迺蒙
採詠
德之謳歈
鑒抒忱之淪浃俾叨藜照映閣上之星辰爰付棗材次
函中之甲乙
帝彰詩教攦一風二雅三頌而皆可以興
天闡治符齊六律五聲八音而
予惟汝聽斯極崇閎著典衍京垓數而宜咏宜歌况
依
曼羡凝庥俾億兆人之共聞共見祗邀
寵賚忭預
鴻施(臣)等才慚潤色繪豪素以難工
澤被引年附汗青而不朽優游耄耋識在
國在野之春秋鼓舞軒鼚味既醉既飽乎
仁義滙簽羅于寶帙彌欽集大成者
聖人披錦襲于瑶編恒頌亘
古稀之
天子惟有輝瞻
雲倬續炎羲巢燧未見之書祥羾山呼舉岱崋嵩衡共
聞斯祝所有臣等感激歡幸下忱謹合詞繕摺恭
謝
天恩伏乞
睿鑒謹
奏
(臣)等伏覩是年元正六日
慶舉耆筵自王公貝勒大臣以迄紳士庶民外藩陪臣
與宴者三千餘人紺髮鮐丈駢羅
階戺視康熙年間與宴之數至逾三倍良由漸仁
摩義沐浴涵濡是以
禔福彌崇嘉祥彌著
孫謀
祖武
先
後重輝為從來瑞牒所未紀臣等職司數典推遡上
儀敬繹
御製千叟宴依韻詩有曰追思侍
陛髫垂日訝至當軒手賜年仰見
聖人一心一身六十四年之間再
親盛典其中
授
受之隆
繼述之善
世德作求之美實本聿修
念
祖之忱運會輳隆
福有由致而其時禮儀之肅
賚予之優咸霑湛渥有獻觥酌斗之忱所末由
仰報於萬一者爾
八旬萬夀盛典卷三十二
