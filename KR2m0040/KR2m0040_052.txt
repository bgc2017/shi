八旬萬夀盛典卷五十二
典禮(三)(慶祝三)
琉球國王尚穆遣陪(臣)朝正預祝
萬夀如禮
琉球國中山王(臣)尚穆誠懽誠忭稽首頓首謹奉
表上
賀伏以
聖德覃敷萬國歸心而拱極
皇齡衍慶八方效祝以朝宗航海梯山玉帛来同於
禹甸望雲就日冠裳率舞於
堯階喜溢寰區歡騰海表欽惟
皇帝陛下
夀齊天地
福被乾坤合九有以享王久洽
綏懷之德履
萬年而悠久益增
曼羡之庥率土歡呼普天稱慶(臣)穆每值梯航之歲但
深拜舞之心今
天朝純嘏用錫方照臨普而日月長在下國職貢以時
則風雨調而年歲稔爰齎方物虔蘄
椿算之崇恭祝
聖禧聊獻葵傾之悃謹遣陪(臣)紫巾官向處中正議大
夫鄭永功等薰沐奉
表叩祝
萬萬年之慶外恭進金鶴形一對鶴蹈銀岩座各全五
爪龍盌三十個五爪龍盤三十個花素蕉布一百
五十疋綵畫圍屏一對圍屏箋五千張福夀箋五
千張錦扇二百柄薄修琛賮之末愧阻蹈抃之班
遥企
恩暉有如躬叩伏願
泰運長亨
夀圖孔厚
聖而益聖溥德澤於環瀛
年復加年備綏成之茀禄(臣)無任瞻
天仰
聖歡喜頌禱之至謹奉
表稱
賀以
聞
暹羅國王鄭華遣陪(臣)朝正預慶
萬夀是年秋復陳祝如禮
暹羅國王(臣)鄭華誠惶誠恐稽首叩首
大皇帝陛下萬歲萬歲萬萬歲伏以
聖德崇隆備膺乎位禄名夀
皇仁溥博大沛乎南朔東西普天之下沐化日而景光
華重譯之邦測海水而修職貢况(臣)身沐
鴻恩荷受藩封敢不敬獻菲誠以效芹曝兹期值年貢
偹物表虔而尤難遇者欣逢
聖天子
萬年正夀共祝華封九州陳玉帛之辰萬國拜冕旒之
日鳳儀獸舞成天上之簫韶鰈水鶼林極人間之
翔泳(臣)忝叨
蔭庇際斯
吉祥泰運宜應親自航海赴京泥首階次祝
嘏稱觴方遂所願但僻處重洋職守難離只得朝
北辰而叩祝隔南瀛以拜揚兹備年貢方物外另備慶
祝
萬夀方物一分特遣使(臣)丕雅史滑里遜通那赤突帕
喎汶悉呢&KR0008;喔撫突朗拔察那丕汶知突汶丕匹
洿遮辦事代躬泥首匍赴
金闕叩祝
萬夀無疆(臣)不勝榮幸感激之至謹拜
表以
聞
廣東巡撫(臣)郭世勲謹
奏為外夷祝
嘏情殷恭摺
奏請
聖鑒事本年七月十一日准暹羅國王鄭華咨開下國
于上年遣使呈進例貢附呈慶祝
萬夀貢品業蒙轉
奏欽奉
諭旨令將
萬夀貢使一併于年底到京俟新正頒
詔時准其同伸叩祝
皇恩高厚感激無涯惟是致慶愧未應期心切惶悚兹
耑具表文方物遣陪(臣)等恭賫應期赴京隨班叩
祝
聖夀俾小國未使得瞻
王會之盛尤深慶幸(臣)等察核情詞倍極尊親之戴其
歡欣踴躍實出至誠所有暹羅國籲請貢祝合先
奏
聞並將該國王表文咨文譯呈
御覽伏乞
皇上睿鑒謹
奏
暹羅國王(臣)鄭華誠懽誠慶稽首叩首上
祝
大皇帝陛下萬歲萬歲萬萬歲伏以
夀宇禧凝人獻華封之祝
熙朝瑞靄數添海屋之籌
軒紀八旬之慶攸長
箕疇五福之隆大備躋堂酌斝誼尤切于外臣航海奉
琛誠實深于下國(臣)忝受
皇恩深重因職守海隅不能親自赴京祝
嘏然身處南瀛心拱
北極葵向之私彌為親摯是以前附例貢預展慶賀
萬夀之誠荷蒙
聖諭准其新正叩祝兹耑敬具金葉表文一道大夀燭
十對馴象一對及各方物特遣使臣拍簮令思遠
那末蚋刹秃&KR0008;疎越理買抵屋八秃等賫詣
京師匍伏
金闕代躬泥首恭祝
萬夀無疆藉申頌禱之忱俾預
王會之盛(臣)不勝歡幸感激之至謹拜
表以
聞
廓爾喀國長拉特納巴都爾遣番目入覲恭獻
夀經元旦隨班預祝
萬夀如禮
禮部謹
奏為
奏聞事窃查廓爾喀遣来頭目人等已於歲前到京於
十二月二十一日在
西苑門外恭覲
天顔節次蒙
恩宴賚本年欣逢
皇上八旬萬夀(臣)部恭請舉行元旦朝賀禮儀照例令
該頭目人等隨班行禮俾得同伸末悃叩祝
鴻釐為此謹
奏
大頭目二名巴拉巴都爾喀哇斯哈哩薩野
小頭目六名怎達克德哩僧克墨呢喀哇斯
布底巴拉喀哇斯碧瑪哩碧喜扎巴爾底
滿巴碟巴拉碧爾喇野
散番十七名
御製詠廓爾喀所進貝葉經用乙夘詠貝葉經詩韻(庚)
(戌)
戊申藏事費親裁廓(爾)喀歸誠息戰賅(前歲廓爾喀侵擾後藏邊界命)
(鄂輝等率兵往討彼一聞大兵將至遂即遠遁繼又悉其有屈抑未伸因治慶林等阻不以聞之罪于是廓爾)
(喀中心感服即願歸誠降順可謂不戰而屈人之兵者矣)爰以錦函進葵表先之貝
葉出蓮臺痕都别部隔遥遠信使昨年始到來(廓爾喀乃厄訥)
(特可克㾗都斯坦之别部距京師將二萬里自去歲夏初鄂輝等具奏廓爾喀情願歸順降旨允其入覲今彼)
(所遣大頭人巴拉巴都爾喀哇斯等于歲内嘉平望間始到京)因識一仁物可格似勝
千旅力為摧番僧有目迷空霧(貝葉經出厄訥特可克即釋迦宣教本處衛藏)
(不多見也内府祇弆一部逮此而雨京師雖多衛藏喇嘛僧然所識皆番字至厄訥特可克之梵字率不能識)
(非智慧聰明深解梵義者不能昔惟班禪額爾德呪及章嘉國師識之内府舊弆梵字無量夀經即章嘉所檢)
(出者今閱貝葉經文與舊者同故知為無量夀經也)梵帙無聲演法雷却與舊藏
成合璧三乘於是絜宗荄
四川甘肅土司恭祝
萬夀是月十三日叩覲於
避暑山莊仍入京稱慶如禮
署四川總督(臣)孫士毅等謹
奏為土司頭人進京慶祝
萬夀恭摺奏
聞事竊照本年川省各土司年班入
覲前奉
諭旨令各土司等於七月底到京與安南暹羅等國一
同朝賀瞻仰祝釐盛事等因欽此(臣)等當將川省西
南兩路所屬各部落土司按其應行進京班次分
别𣲖調並恭摺
奏請帶領進京仰蒙
俞允茲據各該處土司頭人等以本年恭遇
聖主八旬
萬夀歡騰中外重譯來朝為普天同慶之
昌期實千古難逢之
盛典各土司受
恩深重莫不願效
嵩呼遠近争先紛紛籲請在該番等情敫瞻仰羣思赴
京祝
釐均出至誠惟是部落既多遠近不一未便概從所請
(臣)等酌將未届班次住居較遠者善為撫諭令各
管束番衆安静住牧歸于下次班内赴京其本年
應届進京者飭令如期就道謹照四十五年前赴
熱河恭祝
萬夀所帶各土司數目酌定現已派調松潘建昌所屬
之明正穆坪瓦寺穆裡静州冷邊巴塘等正副土
司七員名鄂克什從嘠克綽斯甲佈莎謨丹巴卓
克采東科爾裡塘巴旺布喇克迪德爾格忒土舍
大頭人二十一名金川之河東河西八卦碉别思
滿汗牛雜谷五寨屯備弁八名土千戶内之雲昌
包子寺麥雜蛇灣寒攀起敏五員名約共二十餘
處共土司土舍大小頭人四十餘名届期仍照上
次分起行走沿途需員照料查川省現蒙
恩旨著派道府丞倅將備各員隨同班列以申祝
嘏(臣)等商酌即於此項人員内㨂選熟悉番務者就便
帶領均于八月初五日以前至京俾各番等妥適
遄行以期仰副
聖主體䘏懷柔之至意合先恭摺會
奏伏乞
皇上睿鑒謹
奏
明正宣慰司甲勒恭德侵遣伊子甲木參諾爾布
穆坪宣慰司甲勒參納木喀穆裡安撫司桑
結扎布穆裡土舍胡圖克圖阿旺巴勒丹甲木
錯瓦寺安撫司索諾木永忠冷邊長官司周
廷棟静州長官司董勤什巴塘宣撫副土司
成勒春丕勒鄂克什安撫司丹怎嘉木錯遣土
舍安多爾莎謨宣慰司丹巴遣頭人阿拉卓
克采長官司聶噶爾布木遣頭人呢瑪卑勒丹
巴長官司棍噶丹怎嘉木錯遣頭人那木嘉勒
東科爾長官司胡圖堅圖巴根敦嘉木錯遣頭人
喇嘛伊吉控薩安撫司策勒丹納木扎勒遣頭
人衮布策聆裡塘宣撫司阿郤錯氏遣大頭人
扎什登珠布巴旺宣慰司雍中嘉勒遣頭人扎
什嘉勒佈喇克廸宣慰司阿多爾遣頭人沙嘉
多爾結布木雲昌寺土千戶索諾木包子寺
土千戶索諾木麥雜蛇灣寨土千戶策旺雅
寒攀寨土千戶喇嘛嘉木起敏寨土千戶曾相
乾堡寨土守備嘉木錯扎布丹巴别思滿
土守備瑯爾結汗牛土守備棍噶河東土守
備丹巴西拉布河西土千總僧格明正頭人
登珠扎布小頭人甲噶多爾濟穆坪宣慰司
甲勒參納木喀之子丹怎旺嘉勒穆坪頭人包
上賓小頭人包添華穆裡頭人舍拉布嘉勒
燦羅布藏索諾木瓦寺土舍索諾木文錦
頭人羅嘉勒冷邊頭人周玉山静州頭人伊
濟塔爾巴塘頭人阿蒼鄂克什頭人琳親塔
爾從嘠克小頭人僧格綽斯甲佈小頭人果
郭特
陕甘總督(臣)勒保跪
奏為土司懇請叩祝
萬夀恭摺奏
聞事據甘肅布政使蔣兆奎詳據洮州土司世襲指揮
僉事楊宗業呈稱宗業世受
天朝豢養
深恩自乾隆四十六年承襲土職仰荷
賞加正三品頂帶並蒙
賞戴花翎感激
鴻慈十載以来涓埃莫報本年恭逢
皇上八旬萬夀普天同慶宗業幸際
昌期實深歡忭用敢瀝情懇
奏請俯准進京叩祝以伸蟻悃曷勝榮幸等情到(臣)
伏查各該大小土司仰蒙
聖主綏輯懷柔
恩同覆載乾隆五十一年莊浪土司魯璠懇請入
覲經前督(臣)奏准隨同回城伯克進京并欽奉
上諭嗣後該省各土司有情殷瞻覲者俱賞給馹廩以
示體恤等因欽此欽遵今該土司楊宗業因欣逢
皇上八旬萬夀情殷祝
嘏籲請進京察其情意寔出至誠理合據情
奏懇可否准其前赴
闕廷隨班叩祝之處出自
聖恩如蒙
俞允容(臣)飭知該土司俟本年各回城伯克赴熱河恭
祝
萬夀時即令該土司隨同行走俾伸誠悃為此恭摺具
奏伏乞
皇上睿鑒謹
奏
臺灣生番恭祝
萬夀是月十三日叩覲於
避暑山莊仍入京稱慶如禮
御製臺灣提督奎林布政使萬鍾傑奏報生番虔請赴
京祝夀詩以誌事(庚戌)
生番巢内山化外教無頒靖逆嘉力助朝正厚賜還(前福)
(康安等帶兵剿捕臺灣逆匪林爽文莊大田内山生番均知向化協同搜捕俾兇渠不致漏網臺灣平定後屋)
(鼇等社生番于五十三年臘月入覲朝正因優加宴賚遣還)路三胥羡社呼萬願隨
班(兹奎林等奏北路之獅仔等四社中路之八洞關等四社南路之望仔立等四社共生番頭目十二名懇)
(請赴京祝萬夀于三月内風浪恬静時内渡等語)雖曰弗關政國威鬯海寰
臺灣提督(臣)奎林等謹
奏為臺灣生番籲請赴京
慶祝恭摺奏
聞事竊照臺灣各社生番自上年春間由京回社之後
據道府稟報該番等得覲
天顔霑被
皇仁交相榮幸其上次未及進京之番聞之益深欣慕
又據清查埔地各員稟稱該番等出界叩頭各求
輪流進京等語(臣)等以叩求進京之番係何社何
名共有若干是否出于至誠俱飭確查去後今據
覆北路獅仔等四社中路八洞關等四社南路望
仔立等四社共計生番頭目十二人俱係情出至
誠籲求入京叩祝
萬夀現飭熟悉生番之義民首等帶領來郡於三月内
海波恬静當即委員護送内渡等情前来(臣)等復
查南北中三路馴化生番上次未及進京者前經
附摺聲請准于次年陸續到京欽奉
俞允在案今歲恭逢
皇上八旬萬夀該番等虔懇入都叩祝其喁喁向化之
誠似難阻抑(臣)等現飭厦門海口及經過地方官
照料至省(臣)等親加察詢再飭妥協護送赴京所
有生番籲請赴京
慶祝緣由理合恭摺奏
聞謹
奏
獅仔社番頭目懷目懷沙裡興社番頭目烏答
老域末篤社番頭目囉沙懷祝屋鼇社番頭
目也&KR0008;哇丹
八洞關社番頭目邁阿台珠蘿大埔社番頭目
投旺茄茇藔社番頭目阿眉達主吧里荖濃
社番頭目勞達樓兵雅
望仔立社番頭目均力力旺子立社番頭目阿
邦七脚亭社番頭目知母戀浮圳鹿社番頭
目大匏
西洋人供職欽天監各員恭祝
萬夀隨班稱慶如禮
欽天監謹
奏為慶祝
萬夀事據西洋人監正監副及各堂供職人員等呈稱
本年欣逢
皇上八旬萬夀大慶西洋在京各員例應隨班
慶祝謹呈得勝圖冊玻璃杯合西洋香等物藉伸蟻悃恭
慶
鴻釐屆日懇請隨班叩祝不勝榮忭之至等因理合謹
具奏
聞伏乞
皇上睿鑒謹
奏
西洋波爾都亞國人安國寧索德超湯士選
張繼賢劉思永
西洋弗郎濟爾亞國人趙進修錢德明潘廷
璋賀清泰羅廣祥吉德明巴茂興
西洋依大理亞國人德天賜羅繼洲高臨洲
彦思莫麥守德
(臣)等竊惟嵞山玉帛王會爻閭固足彰暨訖之
同風而無與於獻祝來朝之令典若夫蕃王蠻
使陪位上夀史冊間亦稱之要亦不過盛文物
之鋪張非實有遠介長年羣方輳集之慶方
今化澤綏柔八荒在闥幸為臣僕者無不快生逢
聖世煦育於
仁夀之㝢日惟傾心企踵冀效祝於
萬年迺者
八袠崇釐垓瀛萃祉若蒙古回部之舊隸若安南國
王之新封先後偕徠身親獻
夀若朝鮮南掌緬甸琉球暹羅諸國或遣价以代躬
或先春而預慶畢達于重譯又若土目社番之
叩覲西洋微職之綴班凡皆以獲預稱祝為榮
且庶乎共效其尊親之戴者也(臣)等恭讀
御詩有生身鱗集西合北虔念駢臻東及南之句既
以徵翕慶於非常而
大聖人之謙鞏持盈於斯倍切以是知
聖朝丕冒如
天體之大圜併包無外斯
聖齡悠遠亦如
天之運行不息舉得仰而知戴者焉夫豈僅紀中外一
家之盛謂遂足以宣昭鴻典也哉
八旬萬夀盛典卷五十二
