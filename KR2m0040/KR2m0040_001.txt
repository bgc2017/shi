欽定四庫全書
八旬萬壽盛典卷一
宸章(一)
(臣)等謹案詩書所載帝王年夀若堯典在位七十
載禹謨舜宅位三十三載雖皆自言而其文則史
臣所紀至若喜起之歌有篇名而言夀南風之歌
有篇名而無其辭雖庸作有傳而無關久道未有
若我
皇上藴涵造化綱絡乾坤舉所為
敬
天法
祖
勤政愛民之實發為文章於以彰夫誕膺
鴻貺
曼壽無疆之盛者伏讀
御製詩文自
御極以來五十餘年數絫千萬亦既按集成編(臣)等纂
輯
萬夀盛典未能備載爰自
皇上七旬萬夀以後敬謹研繹各依門類分載
聖德
聖功
盛事
典禮
恩賚各卷中若夫
睿藻所抒有關紀年之作自
御製文古稀說至四得論
御製詩庚子元旦至本年庚戌
萬夀諸什敬依
御集編年之例恭錄為
宸章一門弁於
盛典之首臣等慶逢我
皇上延洪錫羨至隆極盛盥誦循環仰見
秉德立言垂經夀世從此躋
億萬之齡衍
化工之筆臣等惟當涵泳
聖涯依時續繕篇帙亦有非億兆京垓所能紀數者矣
乾隆四十五年
皇上聖夀七十
御製詩文
古稀說
余以今年登七袠因用杜甫句刻古稀天子之寳其次
章即繼之曰猶日孜孜蓋予宿志有年至八旬有六即
歸政而頤志於寧夀宫其未歸政以前不敢弛惕猶日
孜孜所以答
天庥而勵已躬也正夀之慶羣臣例當進獻辭賦於是
彭元瑞有古稀之九頌既以文房等件賜之以旌其用
意新而遣辭雅顧一再翻閱頗有不得不為之說以申
予意者其詞曰
古人有言頌不忘規兹元瑞之九頌徒見其頌而不見
其規在元瑞為得半而失半然使予觀其頌洋洋自滿
遂以為誠若此則不但失半又且失全予何肯如是夫
由斯不自滿歉然若有所不足之意充之以是為敬
天之本必益凜旦明毋敢或渝也以是為法
祖之規必思繼
前烈而慎聰聽也以是勤民庶無始終之變耳以是典
學為實學以是奮武非黷武以是籌邊非鑿空以是制
作非虚飾若夫用人行政旰食宵衣孰不以是為慎修
思永之樞機乎如是而觀元瑞之九頌方且益深予臨
深履薄之戒則其頌也即規也更惓思之三代以上弗
論矣三代以下為天子而夀登古稀者纔得六人已見
之近作矣(自三代以下帝王年逾七十者漢武帝梁高祖唐明皇宋高宗元世祖明太祖凡六帝昨)
(七旬慶典詩有七旬屈指數今古六帝因心驗法懲之句)至夫得國之正擴土之廣
臣服之普民庶之安雖非大當可謂小康且前代所以
亡國者曰強藩曰外患曰權臣曰外戚曰女謁曰宦寺
曰奸臣曰佞倖今皆無一仿彿者即所謂得古稀之六
帝元明二祖為創業之君禮樂刑政有未遑焉其餘四
帝予所不足為法而其時其政亦豈有若今日哉是誠
古稀而已矣夫值此古稀者非
上天所賜乎
天賜古稀於予而予設弗以敬承之弗勵慎終如始之
志以竭力敬
天法
祖勤政愛民古云適百里者半九十里慄慄危懼誠恐
耄荒而有所隕越將孤
天恩予又何敢如是然則元瑞九頌有禆於予者大焉
故為之說如右羣臣獻辭賦者甚夥大約不出於元瑞
之九頌予將以是說槩之則所謂有頌而鮮規者亦畢
視之為進規而非啻頌矣
(臣)等欽惟我
皇上福祉之盛治道之隆實千古帝王所未有不僅
云稀已也
聖懷若谷取杜甫之語以刻璽猶恐稍有懈弛次章
即繼之曰猶日孜孜蓋即此
勞謙之勅
健德之恒已為自古帝王所無能嫓美者恭譯是篇
之
旨敬以迓
釐謙以集福總原於不自滿假之
一心與危微之訓無逸之篇體異而意同斯所以億
萬年荷
天之寵與
天無極歟
庚子元旦
首祚庚庚吉兆頻歲維輪子旦維辰田蠶四海殷同祝
禮樂三年此重新玉帛依然拱北極輿艫將以事南巡
廻思廿五方踐阼開袠誰知忽七旬
元正太和殿賜宴紀事二律用旋轉韻體
十年一舉又逢庚元會應從舊典行午始辰循綿國慶
寅過子值沐
天榮桃符煥處宜春殿柏酒擎來獻夀觥敷錫欽時崇
實政鷄竿爰命覃恩并
五位輪年十必遇十成紀歲五常并(予踐阼時年二十有五每至紀年逢)
(五則為旬慶若紀年遇十春秋又恰逢五乾隆十五年庚午四十萬夀正值五位輪年始舉元會典禮蓋五與)
(十成數相合有不期然而然者發陳羣所進五十萬夀詩序曾發明其義其言演天地之數所頼者五十與易)
(之大衍自然符合頗為詳晰今歲庚子紀元四十五年正朕七十萬夀爰於元旦賜宴并特頒恩詔敷錫臣民)
(用以綿國慶而荅天庥)龍鱗旭朗青瑣闥雉尾春輝白獸觥黼
黻元黃胥賀祉飛潛動植總含榮行年七十知非合揆
庚吾惟凛後庚
(臣)等謹案五位十成實河洛之精藴天地自然
之數所以推衍於萬億京垓至靡有極者也我
皇上紀算紀年循環符合有不期然而然者蓋開闢
以來貞元遞運延洪之慶必有獨鍾積厚儲祥
以萃於亘古一人之
聖非偶然也
皇上七旬萬夀不允舉行慶典
命循常例行禮而
賜宴以示慈
覃詔以錫福與天下臣民共躋夀宇歲乙巳紀元五十
行慶賜惠復覩隆儀迨今紀元五十有五而慶展
八旬龐鴻彌懋自兹以往十五相乘時萬時億非隸
首所能推測矣
新正養性殿
兩年未此慶春禧亦有長言誌歲時(新正至養性殿例有詩以紀歲時戊)
(戌己亥兩年雖未慶春亦仍循例有詩也)五位十成開七袠新來舊除(去聲)指
前期猶餘卅半恒居此(余將以八十五歲歸政居此此自今計之猶隔十五年)以
春初再識斯古紀懸車繫臣職自憐宵旰益孜孜
幸避暑山莊啟程之作
祭
澤傳臚遴庶士蕆諸務益敬勤增巡方歸未半月閱避
暑諏惟吉日應鷺序鴛行列班聚玉鞭珠勒啓行仍古
稀天子猶乘馬(迴蹕旬日各官北郊殿試散館選翰林引見文武諸務次第悉舉即於二)
(十一日起程幸避暑山莊凌晨策騎控御如常雖年已七十未覺鞍馬煩勞也)無逸幾(去聲)垂元
與曾
至避暑山莊駐蹕即事一律
過嶺(廣仁)遙看日出東山莊萬木翠雲籠右祠(城隍廟)左廟
(文廟)胥瞻暨後海先河此意同避兼因避慶典(朕五旬六旬大慶之)
(年皆於宫中御殿受賀後乃啟蹕來熱河今年有所不欲故照常例五月即啟行)致閒返以致
躋公(熱河官吏兵民乃略有綴景為迎鑾慶夀之舉雖事已成然非所喜也)雖然昨歲曾
經駐切切懷思未解衷
(臣)等謹案自古帝王撫郅隆之運躬延洪之算
者三代而還不易卄今幸數千載而一遇
夀考康寧之
聖内而億兆臣民外逮殊方君長孰不喁喁焉思效
臺萊之祝通梯航之獻而
聖懷淵穆不允舉行慶典之
諭至再至三天下臣庶抱誠欲羾於
蹕路所經小有綴飾猶屢形
詩詠謂非所喜信乎
愛民之心無所不至也而所以
錫福推仁則又視常有加焉
德彌劭而
福彌隆億萬斯年之慶正未有艾也矣
八月十三日於避暑山莊行七旬慶典即事成什
御殿庚寅禮未仍(每歲誕辰率在山莊逢大慶始於京師御殿受賀故庚寅有十年一度一)
(臨軒之句今歲以不能似庚寅率羣臣於例舉慈寧宫行禮故不忍御殿受賀祗在山莊照常行)山
莊聊聽慶岡陵七旬屈指數(上聲)今古六帝因心驗法懲
(三代以後帝王享國年逾七旬者六帝漢武帝梁高祖唐明皇宋高宗元世祖明太祖其中可法者惟元世祖)
(明太祖耳然亦不能無遺憾焉其餘皆余所鄙以為戒者)北塞駢田朝衆部西天歡
喜祝神僧(班禪額爾德呢自後藏遠來慶祝各蒙古王公台吉喀爾喀衛拉特等一聞其來無不歡)
(忭踴躍實為我國家吉祥盛事)宜言吉日弗言憾東望
松齋憾不勝(正殿之左即率羣松鶴齋為昔年逢萬夀節臣行禮之處)
(臣)等謹案士庶之家年至七袠猶必奉觴稱夀
侈為美談矧夫運際
重熙期膺
曼羨臚歡介景自古誠稀
皇上聖德撝謙不允舉行慶典先期
駐蹕山莊僅照常例行禮法懲六帝進退百王誠以
行健康強自
天保定億萬年凝命迓釐本
一心之操存非臣下所能仰測也
乾隆四十六年
皇上聖夀七十一
御製詩
辛丑元旦
年庚甫過月來庚(正月建庚寅)卜歲大横祝實成丑始紐芽
宣地德寅方族出協人正千門竹爆催天曉萬戶桃符
迓朔禎元會太和欽首祚越因久御凛持盈
元旦試筆
子逾丑逮月維寅天地人三統會均自是貞元循不息
共欣嘔咐被無垠雨𤾉祈歲調鴻籥坱圠含和沐大鈞
垂拱七旬又開袠慎終如始惕心頻
舂容曙報午門鐘元會太和受大共蒙業敢云值熙皡
執規惟益勵&KR1050;恭已知歲始春來信(是月十一日始立春)怕說庚
過辛繼蹤(向年每逢庚歲為余正夀之期次歲過辛即值慈寧大慶今值辛丑弗克舉行)
(九旬慶典不覺撫時增感)一種對時心憾者向年所望副無從
用乾清宫西暖閣貯敬天勤民寳之例貯古稀天
子之寳於東暖閣既刻古稀說於寳端並繫以
詩
祖
宗貽玉寳敬
天及勤民兹予逮古稀爰始刻貞珉敬勤𫝊
家法奕世當永遵設我子孫中年或古稀臻此寳亦宜
用弆之檀匣陳斯則待
乾貺未敢預卜頻西清者恒守(謂西暖閣之敬天勤民寳)左个者偶
循(謂東暖閣之古稀天子寳)嗣服祈承命鞏謙勖慎寅
(臣)等謹案自古帝王受天眷佑未有舉千古希
有之福畢萃于一人者我
皇上備千古未有之德躬千古未有之勤是以福應
畢臻洪庥滋至繼自今
八旬
九旬以逮千萬億年鎸延禧而迓蕃釐正未有艾也
不息則久有開必先受
天永命申錫無疆是寳實肇其端矣
新正養性殿
古稀天子兹開袠自一數來又指旬更閱四年乃居此
(今歲辛丑余年七十有一計至八十五歲歸政尚得十四年)恰當斯日又逢春孜孜
敢懈仔肩佛(余仰蒙上年天古稀祖眷估年逾七十精神如昔刻天子之寳即聫刻猶)
(日孜孜之璽以自勖勵歸政以前不敢少懈也)藹藹惟欣與物誾底識予懷暢
俯仰重樓鴛瓦積餘銀
憶昔
射鵠廿發中(去聲)十九撫繭蠅頭書自手射已前園泐以
詩(戊辰秋九月于大西門集近侍諸臣較射連發二十矢中十有九因成四律紀事泐于集鳳軒壁)書
則西清貯之久慢論臂病射弗為書亦眼昏小字醜文
武臣中昔陪侍(余向年目力精審時每喜作蝇頭細書今所存卷冊甚夥爾時侍直如張照汪)
(由敦梁詩正諸人皆久謝世今惟嵇璜猶尚及見至御前侍臣親見射鵠者如來保阿岱博爾奔察等亦久物)
(故現祗扎拉豐阿福隆安經見皆年少命侍禁廷養育者也)經親見者今稀有無我
質我弗重能憶昔渾如滕誑口
(臣)等謹案挽強破的與據案揮毫二者僅有專
工罕能兼擅即使兩藝俱習亦無過窺樊涉戶
而已未有如我
皇上多能天縱乃武乃文
御&KR0707;矢則自
冲齡即已精嫻迨今
策馬行圍無不應弦洞貫
親翰墨則大書小楷
目力腕力並臻純妙學者皆不能逮萬分之一而即事
鳴謙猶若有欿然者近於
御書樂毅論小楷後
命儒臣書是什刻玉搨
賜臣工臣等朝夕左右與夫扈
蹕之期門表貉之藩部靡不共見共聞咸仰
健行不息初無間於今昔也
古希
古希希世未從心負扆遑云久莅臨惟是惕乾勵朝夕
戒其玩愒度光隂龍乘不息法一健象譯犭來通六音
(國語自幼習之六歲習漢書乾隆八年始習蒙古語二十五年平回部遂習回語四十一年平兩金川方習番)
(語昨四十五年因班禪來謁兼習唐古忒語今蒙古及回語已精通其番語唐古忒語亦能解名物器數而尚)
(弗純熟未能言達事之始末然並國語及漢文則已通六處語音矣使自八年弗習此四處語則至今尚藉人)
(通譯不能盡悉其情而亦無過虚度此數十年可見諸凡不可自畫而弗勤學也)愛樂紛哉尚
何託積成三萬首餘吟
(臣)等謹案典學之勤古稱典墳邱索備矣至於
殊俗方言狄鞮象寄之音則從無能兼通者非
特習之難也九州之外古在荒服梯航重譯輾
轉傳訛秦漢而還或為敵國或使命未通亦何
從得其語言而習之我
朝中外一家蒙古諸藩本同内地名王部長宿衛
周廬西域西藩亦獲預勾陳之選
皇上萬幾偶暇
清問周咨聲入
心通
聰斯作睿類情指事以及名物器數之微無不習若
性成貫通盡妙是以數萬里外咸得畢達其情
而三合之音同文之志悉出
睿裁可以旁達萬國語言而上刊史乘流傳之謬考文
盛典亘古所無至
幸避則追
制作之原漢文則究書契之始尤臣下所莫能仰贊一
詞者而
聖懷勤黽以為向若弗習無過虛度此光隂
垂訓之心更為深切于以見
聖人欲立欲達之仁而
所其無逸之衷亦可藉以窺見萬一也已
幸避暑山莊啟蹕之作
通宵雲净曉晴豪避暑行旌例向遭衣用袷紗破晨爽
帽垂氂毳却炎饕東門依舊千官送廣甸懷新多稼叨
䄂嚲玉鞭控珠勒(珠勒雖為鞍轡用語然國語及蒙古語皆為小步馬之稱即俗所謂步馬)
(也)敢為圖逸謝年高
稱老
昔也我不忍稱老(謂六十七歲以前)傷哉其意過已藐今也我
却可稱老惕哉末路恐難保復憶曾為夀者詠願老悲
老愚之道(丙戌歲詠金剛四相夀者云幾多願老還悲老云此非愚愚竟誰)古之六帝
我居七(考古帝王年逾七旬者漢武帝梁高祖唐明皇宋高宗元世祖明太祖凡六帝元明二祖為創)
(業之君禮樂政刑有未遑焉其餘四帝不足為法詳見古稀說及七旬慶典詩)彼豈盡能保泰
好莅册六年以久敢曰輕車熟路造萬幾㦯一之弗謹
失毫釐謬千里杳邇日正書抑之戒彼諸侯耳我亦曉
(臣)等謹案三代而後年逾七旬者僅六帝而道
兼守創運際郅隆未有如我
皇上者乃兢兢業業持盈保泰之心發為歌詠覺典
謨所載堯咨舜儆猶未若是
詩之深切而著明也是以
聖齡愈崇
聖德益慎億萬載之天行即一日之天行法
天不息即與天合德矣
八月十六日避暑山莊啟蹕往木蘭之作
去歲罷圍因大慶今年行獮例依常中秋甫過餅瓜節
上塞非遙麅鹿場幾度溪橋消野漲歴觀村圃得中穰
(今年塞外雨雖勤然旋雨旋霽不致大潦尚有三鬴之收)古稀有一仍繩(㱏)
武不息體乾勵自強
出鹿柴門
門經鹿柴總肩輿(向年出入鹿柴門率乘馬自己亥始始乘肩輿而圍中仍騎射如常云)
過古稀應如是遵養因圖理幾政自強寧祗在佃漁篚
筐率已大娛衆弓馬原仍未廢初六十年來於此矣(余自)
(十二歲恭隨柔遠敬承)(家皇祖木蘭行圍自乾隆辛酉後習武法歲以為常)
思一瞬閱居諸
(臣)等謹案騶虞之詩極言春蒐之盛然地不越
郊甸而獻禽數獲亦左右及射夫之事若乃
萬乘之尊逾
古稀之夀秋獮塞外歲以為常習勤罔懈則自古未
之前聞者至於
鴻篇誌事惟是
勵自強而匪躭遵養更於習武之中兼
示柔遠之慈其斯為勞以
身先而樂與衆共者哉
乾隆四十七年
皇上聖夀七十二
御製詩文
避暑山莊後序
我
皇祖於辛夘年成此避暑山莊三十六景繪圖賦什為
序以行之而予適生於是年此中因緣不可思議即位
後於辛酉年始為巡狩之舉至山莊徘徊思慕因敬依
元韻以誌景仰甲戌年又增賦三十六景蓋以
皇祖昔曾題額而未經入圖及余遊覽所至隨時題額
補定者總弗出
皇祖舊定之範圍故永恬居之詩曰已是洞天傳玉簡
得教福地續琅書永恬居即
皇祖御書也
御序至矣盡矣兹後序何為而作蓋予之生年既同山
莊而予之侍
皇祖適以壬寅而今歲又恰當壬寅六十餘年藴於深
衷者不可以不明白宣示以自戒己者戒彳後人耳夫
居此山莊日凛敬
天法
祖勤政惠民柔遠寧邇諸大端見之詩文者不知凡幾
何尚有未宣之深衷乎無而為有是欺己有而弗宣是
欺人我
皇祖建此山莊所以詰戎綏遐崇樸愛物之義見於
御製序中意深遠也是以
皇考十三年之間雖未舉行此典常
面諭曰予之不往避暑山莊及木蘭行圍者蓋因日不
暇給而性好逸惡殺生是予之過後世子孫當遵
皇考所行習武木蘭毋忘
家法煌煌
聖訓予與和親王及爾時軍機大臣實共聞之而今皆
無其人矣予如不言後更無知
皇考聖意者又數年來日涉成趣於向所定景外不無
建置如創得齋戒得堂之類不下二十處既見之昨歲
知過之論矣而予之意猶有未盡者亦不可不宣示後
人也蓋漢唐以來離宫别苑何代無之然不過費人財
逞已欲其甚者乃至破國亡家者可戒無足法也若今
之山莊乃在關塞之外義重習武不重崇文而今則升
府立學駸駸乎崇文矣然杜甫所云將軍不好武稚子
總能文之句余常駁之以為各有其地其職也設衆人
遂以此為美亦美中之不足矣又扈蹕之衆歴數月于
役采薇出車古人所以恤下此亦不可不念俾人知其
所繫者大且時加惠施焉則勞而不怨若圖已樂而忘
人苦亦非仁人之所為也若夫崇山峻嶺水態林姿鶴
鹿之遊鳶魚之樂加之岩齋溪閣芳草古木物有天然
之趣人忘塵世之懷較之漢唐離宫别苑有過之無不
及也若躭此而忘一切則予之所為羶薌山莊者是陷
穽而予為得罪
祖宗之人矣此意蓄之久而不忍言今老矣終不可不
言故書之既以自戒仍敬告我後人若後人而忘予此
言則與國休戚相關之大臣以及骨鯁忠直之言官執
予此言以諫之可也設諫而不從或且罪之者則是
天不佑我國家朕亦無如之何也已矣
(臣)等謹案
山莊之建
聖祖創制於前
皇上繩
武于後
家法昭垂實億萬禩所當遵守
聖謨深遠
睿慮周詳於詰戎綏遠崇樸愛物之義
垂訓諄諄崇文教即戒文勝勵先勞必恤衆勞蓋繼
志述事之隆與燕翼詒謀之切胥于是篇見之矣
壬寅元旦
壬寅年值壬寅月獻歲祥重符發春任養鴻濛敷大德
始生煦嫗沐深仁物含喜意宣舒疊人語宫聲達鬯誾
元會太和移五日遇齋
祈榖倍虔申(四日上辛受賀祈榖元旦值齋因移御殿禮于初五日)
(臣)等謹案元正朝會古今鉅禮
皇上以是歲四日得辛
祈年禮重不可展用次辛于元旦即
御齋宫而朝正之期移于五日蓋
敬
天之誠與
劭農之念均非自古帝王所可及也
元旦試筆
古云七十歲懸車歲過懸車有二予奢望乾隆滿週甲
即當寧夀就閒居十三年月彼猶遠(余意於乾隆六十年歸政頤志寕夀)
(宫自今計之尚有十三年)宵旰勤勞兹敢疎俶祉昌昌迓元旦綵箋
試筆遂成書
新年四日值初辛齋在元朝致敬寅己(未)丙(寅)戊(寅)丁
(酉)殊往歲(今年正月初四日上辛朕以雍正七年期于皇考諭旨因元旦朝賀不宜展祈穀之)
(次辛行禮其乾隆己未丙寅戊寅丁酉四次用次辛者以詣東朝慶賀儀節不宜有闕也今非向年可比)
(宜謹遵朝賀皇考明諭初五祈榖仍用上辛自元旦即齊戒其行禮改用日禮以義起斯之謂乎)
豆籩璧帛合躬親爰遵
雍正明禋諭那重
慈寧慶禮申(撫今思昔不覺悵然)審理酌情垂典則邀
庥奕葉福斯民
題樂夀堂
面水復背山因名堂樂夀初亦本無意義託智仁苟後
因閱宋史知與高宗偶彼其躭燕閒率非吾所取(宋高宗内)
(禪後亦有樂夀老人之稱維時外患方殷高宗不思卧薪嘗膽以復祖宗之業而急圖息肩謝責所謂晏安鴆)
(毒實吾所不取也)設吾老遜政斯實
天恩厚古稀猶孜孜(前歲庚子余七旬萬夀因刻二寳一曰古稀天子之寳一曰猶日孜)
(孜書畫並印用之)副望庶幾否
題畫
寫真世寧擅(郎世寕西洋人寫真無過其右者)繢我少年時入室皤然
者不知此是誰
幸避暑山莊啟蹕之作
老年人率不禁暑避暑誠應每歲行況是山莊貽
聖祖遂教吉日發都京前朝炎熱兹更(平聲)爽左近霑霖
此却晴步出東門仍御馬既勤已亦愜輿情
晴碧亭憶舊
萬壑松風山之隂枕溪有亭曰晴碧我年十二隨至此
即
指殿旁為賜宅望見
御舟泊亭畔
呼名趨下層巖壁
顧謂勿疾恐蹉跌是即初蒙
恩眷日即今步履偶借扶那復騰蹌健如昔白頭宫監
消磨盡祗有巖松足為質左右無人知此者六十年遙
迅瞬息而我勿言更誰言永勖惕乾酬
祖德
赤子心
皇祖避暑山莊詩辛夘同我七十二(皇祖皇祖避暑山莊三十六景詩成)
(於康熙辛夘計今七十二年矣)而我十二扈
蹕來即今花甲正週暨(康熙壬寅歲余年十二扈詳見蹕至此今瞬息又週壬寅)
(晴碧亭憶舊詩)其間憂樂實紛哉綠水青山本無事雖然
聖日照萬年谷陵豈共光隂逝願言不失赤子心羹牆
恒見亹繩繼
(臣)等謹案惟
聖人能知
聖人
皇上當冲齡之時
聖祖仁皇帝即
恩眷異常盖
深念
祖功
宗德之仔肩與夫内聖外王之統緒有
深契焉
皇上紹
聞衣
德言松雲棟牖之思形諸
歌詠者不啻千有餘篇酬
祖德則
曰永勖惕乾亹繩繼則
曰不失赤子心蓋惟
聖祖聰明睿智達天德是以
皇上冲歲受
知
皇上善繼善述故覲
耿光揚
大烈于悠久無極視周家纘緒為尤隆矣
霞標弗待月
霞標弗待月去歲斯已然(往年夜遊山月每於望後登霞標之平臺坐待月升跋馬)
(而下昨歲即未如向例故有待月當平原有例今年勿試夜行鞭之句)萬山之中夜跋馬
自覺磬控艱周旋有如銜橛亦何要身先(去聲)習武寧渠
謂此焉霞標弗待月肩輿卓午宛莅止適纔雖有言或
者好逸為游語(叶)即景婆娑興不淺未免見獵心猶喜
其如力弗從古稀天子誠老矣四壁泐有夜遊山月詩
歴吟祗益增慚耳
(臣)等謹案塞山待月跋馬夜行實千古詩人所
未歴之境
皇上駐蹕山莊夜遊山月歲歲有詩率為常例
古稀以後致慎弗為至於
閱稼沿隄木蘭
行狩仍磬控如常且是歲伊瑪圖小獵吉駿餘馳即
應弦命中永安湃圍場一發中鹿額勒蘇西那
圍場
御鎗殪虎盖待月則為吟咏之資獮狩則關習戎之
典
聖心妙有權衡而
天健無殊今昔也
