八旬萬夀盛典卷四十八
盛事(二十四)(收成分數三)
乾隆五十四年直省收成分數
直隸省二麥八分有餘秋禾八分江蘇省二麥
九分有餘秋禾八分有餘安徽省二麥八分有
餘秋禾七分有餘江西省二麥早稻晚稻八分
有餘浙江省春花蠶絲早禾晚禾九分有餘
福建省二麥早稻七分有餘晚稻八分有餘湖
北省二麥早稻晚稻八分餘湖南省二麥八分
早稻九分有餘中晚二稻九分河南省二麥九
分秋禾八分山東省二麥十分秋禾九分有餘
山西省二麥秋禾九分有餘陜西省二麥秋禾
八分有餘甘肅省夏禾秋禾九分四川省夏
熟八分有餘秋禾九分有餘廣東省夏禾八分
有餘秋禾九分廣西省二麥早稻晚稻七分有
餘雲南省豆麥秋收稻榖雜糧九分有餘貴
州省夏收秋禾九分有餘伊犂各屯二十八分
至二十九分零塔爾巴哈台各屯一十五分零
喀喇沙爾各屯一十三分至一十五分零烏
什各屯二十分零烏嚕木齊巴里坤各營屯一
十五分零吐魯番各屯一十二分至一十五分
零哈密各屯一十五分至一十六分零
御製河南巡撫梁肯堂奏報二麥約收八分有餘詩以
誌慰(己酉)
正繾河南雨澤稀寄詢臨勘切民依(昨據梁肯堂四月十八日奏報豫省)
(雨澤仍係三月下旬情形方以此間四月十二三之雨已及直隸山東而豫省未得均霑為念豫省河北三府)
(屢年歉收今春雨膏更殷盼望因命阿桂赴楚之便會同該撫留心查勘據實以聞今日該撫報收成八分餘)
(為之稍慰)欣披各屬以時報約過八分致旱非(據奏豫省一百八廳州縣)
(二麥約收分數十分者祥符等四州縣九分有餘者濬縣等七州縣九分者杞縣等二十八縣八分有餘者陳)
(留等二十四州縣八分者通許等四十五廳州縣合計通省收成約八分有餘等語豫省最重麥收兹仍得八)
(分有餘尚屬中稔數日厪旱之懷因為稍慰然尚俟阿桂查勘實信耳)夙識麥秋重豫省
流通水路達京畿(運河自臨清以北惟藉豫省之衞水濟運今歲河北三府不致缺而故衞)
(水充盈糧艘迅速抵通而京師麥價亦可望其日減矣)萬方衣食一心計忍不孜
孜慎勅幾
御製浙江布政使顧學潮報春花蠶絲收成豐稔詩以
誌慰(己酉)
田協霑膏蠶協晴九分兩得報收成(顧學潮奏浙江各屬春雨霑足大麥)
(陸續登場小麥亦俱結實飽綻春蠶漸次成萌現據查明各府州縣春花蠶絲收成分數杭州嘉興寧波紹興)
(温州五府属二麥約九分有餘湖州金華嚴州處州四府属二麥約有九分台州衢州二府二麥約八分有餘)
(統計通省二麥收成九分杭州嘉興二府属蠶絲收成九分有餘湖州府属蠶絲收成九分統計蠶絲收成亦)
(九分有餘田功需澤蠶事需晴兹幸晴雨各協並獲豐收實堪慰慶)足衣資食酬民願旰
食宵衣慰我情護撫司藩合申奏(巡撫琅玕入覲顧學潮護理撫篆收成分)
(數例得陳奏)慎微戒滿益盟誠封章南北多吉語(昨據福康安奏安南)
(阮惠進表乞降兹又據阿桂顧學潮奏河南浙江豐收情形吉語駢臻洵属大順欣慰之下敬畏益深)自
問何修幸畏并
御製江西巡撫何裕城安徽廵撫陳用敷各奏報麥收
分數詩以誌慰(己酉)
南暖北凉氣候然麥收南早北遟延八分同得殊報日
(安徽巡撫陳用敷江西巡撫何裕城同時奏到通省二麥約收分數俱八分有餘及披閱拜摺日期江西係四)
(月十六日具奏安徽係四月廿六日具奏自係南北氣候凉暖各殊故收成遟早亦異而江西在南故到遟安)
(徽在北故到速其為有年固無殊也)計里殊行同有年餅餌可期價減市
黍禾更喜茂連阡偏灾兩省昨歲被(去秋江西安徽沿江濱湖州縣俱以)
(水勢漲彂間有偏灾兹幸兩省胥𫉬稔收感謝昊恩倍增虔惕)幸接青黃慰謝虔
御製山東巡撫長麟奏報二麥收成十分詩以誌慰(己酉)
從来收麥計其分八九分登已足欣何幸青齊稱十穫
誠為歷載未前聞(長麟奏山東二麥約收分數通省十府二直隸州内濟南東昌武定青州)
(曹州等府属之沙地泰安沂州登州萊州等府属之山坡地收成九分有餘者餘地畝俱十分有餘兖州臨清)
(濟寕等府州属之沿河窪地收成九分其餘地畝俱十分有餘合計通省約有十分實為數年内所僅見等語)
(東省昨歲秋田已属豐收而今年麥秋更逢上稔感蒙鴻貺莫可名言惟有諄勉該撫共勵敬勤以冀仰)
(荅庥耳天)秋田昨歲况逢稔夏稼今年又遍耘慶慰之餘
無别諭嘱諄戒滿敬加勤
御製湖北巡撫惠齡奏麥收分數及雨水情形詩以誌
慰(己酉)
水過涸田廣種麥是為最要接青黃九贏牽以八猶賸
接短因之補厥長(楚北地方向来種麥本廣上年被水多之後涸出田畆補種二麥較往歲更)
(多兹據惠齡奏麥收分數九分有餘者三縣九分者三十五州縣八分有餘者六縣八分者二十四州縣牽計)
(通省六十八州縣收成雖不足九分而已八分有餘小民正值插秧之時獲此接濟口食有資益得服勤農事)
(歡慰倍越尋常)更喜宜晴麰刈穗時沾佳&KR0584;稻分秧(又據稱該省自三月)
(中旬以来每旬均得透雨一二次交夏後晴&KR0584;經旬二麥得以及時刈𫉬現在稻秧已漸蒔竣所有池塘陂隁)
(均有蓄水足資長養)此間苗秀殊常好望雨正需資灌漿(此間自四月十)
(二以前屢得透雨二麥極為芃茂惟日内正在麥穗灌槳時並望沛澤將来麥收或可致九十分若再五日不)
(雨則可惜衹成七八分而已)
御製直隸總督劉峩奏報二麥約收分數詩以誌慰(己酉)
直隸近山左麥收報反遲盖因南北候故異後先期(直隸)
(近畿劉峩奏報二麥約收分數轉在山左之後自因南北凉暖異候故收成遲早各殊之耳)十欠漫
生惜八餘亦可怡(直隸入春以来雨澤優渥二麥無不暢茂兹將各属成熟之期據奏約收)
(分數九分有餘者大名一府九分者順德廣平趙州八分有餘者順天保定永平遵化易州深州六府八分者)
(正定天津承德冀州定州五府州七分有餘者河間一府六分有餘者宣化一府牽計通省麥收約八分有餘)
(雖不及山左之報有十分亦尚可稱中稔矣)自憐還自觧究欠足之知
御製陜西巡撫巴延三奏報麥收分數詩以誌事(己酉)
陜以麥為重八分報有餘(巴延三奏陕省六十八廳州縣二麥約收分數内十分者)
(三縣九分有餘者十一廳州縣九分者十二廳州縣八分有餘者二十四廳州縣八分者十州縣七分有餘者)
(七縣七分者一廳統計共八分有餘陕省各属多以麥收為重今歲自春徂夏甘&KR0584;應時現在將次登場可得)
(中稔閭閻衣食既足盗賊自清批覽之餘洵堪慶慰)自春霑雨足入夏穫秋如衣
食民誠裕村莊盗自疎正供依限納賸欠命全除(又據奏陕)
(西應征錢粮通完一摺内稱五十三年額征錢粮草束均已全完帶征緩征各項亦皆納期完納惟潼關華州)
(華隂等處尚有未完緩征銀三千一百六十三兩零未完耗羡銀四百七十四兩零並潼關未完緩征粮一百)
(二十二石零現在照例帶征該省近年稔收小民踴躍輸將殊属急公可嘉因即降旨將未完各項加恩全行)
(豁免俾小民普無逋欠得免追呼以副惠愛黎元有加無已之意)
御製湖南巡撫浦霖奏二麥收成八分詩以誌事(己酉)
湖南土性别與麥不相宜種植每勤勸青黃頗借資(浦霖)
(奏湖南地土多不宜麥向来種麥之處止有二十四州縣自後茶陵等五州縣間種二麥本年又勸諭武陵華)
(容二縣亦令試種兹現陸續登場合計三十一屬麥收實有八分當此青黃不接之際扵民食頗資接濟)八
分中稔報卅属萬民怡近遠及遲早一心十二時
御製河南巡撫梁肯堂報二麥收成九分並雨暘時若
詩以誌慰(己酉)
迤北伊南夏收定絜長補短九分餘(河南巡撫梁肯堂奏二麥實在收成)
(分數開封歸德彰德衛輝四府及汝陕二州所属州縣皆八分有餘懷慶河南南陽汝寕陳州五府及許光二)
(州所属州縣皆九分有餘合計通省二麥實有九分等語)宜暘麰麥迴青免足雨黍
禾助長(上聲)如(又奏稱據開封等九府四州禀報扵五月初八九暨十四十八十九并二十二十一)
(二等日各得雨自一二寸至六七寸及深透不等早禾得此&KR0584;澤滋培倍見暢茂晚田亦俱及時播種此時二)
(麥早已登場足稱豐稔粮價平减聞之殊堪欣慰)何幸其逢遥慶彼略嫌將過
近厪予(京畿春雨優渥自四月十二日以後晴霽逾月望澤正殷五月廿四日喜得甘&KR0584;旋即放晴于)
(未收之麥及禾黍益滋飽滿生發日来積隂雨勢綿密未止又恐過多扵已收之麥有礙晒曝未免為之厪念)
(耳)三朝間頓殊愁喜(昨北至還宫齋戒憑輿歷覽已收之麥既得晴霽晒曝弗慮發芽未)
(熟之麥及大田得霑時雨更資充實芃茂實為欣喜今日又逢綿雨恐致過多三日間愁喜頓殊信乎為君之)
(難也)可識君難直筆書
御製四川總督李世傑奏報麥收八分餘及雨水情形
詩以誌慰(己酉)
川省年年幸屢綏向稱湖廣尚過之(向稱湖廣熟天下足而四川近年以)
(来屢獲豐稔産米尤多下游之江廣各省咸資轉運接濟不啻過之)麥麰秋報八分稔黍
稻雨經一尺滋(兹據李世傑奏川省二麥播種早者三月内即經結實其次于四月間均各黃)
(熟核計九分者順慶叙州潼川嘉定四府達州忠州二直隸州叙永一廳八分有餘者成都重慶夔州龍安寕)
(遠保寕六府眉州卭州資州綿州茂州酉陽六直隸州石砫一廳八分者雅州府瀘州直隸州及理番廳合計)
(通省麥收實八分有餘又四月十七八九及二十二三四等日各属普得甘雨入土深透現在早插禾苗已經)
(長發餘亦栽種齊全彌望青葱民氣歡暢等語)可望農功符築納自然民氣叶
熙怡盗風息内番馴外(從前川省嘓嚕賊匪最為民間之害自大加懲創以来地方官)
(俱知實力緝辦有犯必懲近年閭閻安靖盗風久息其沿邊各土司番夷等自大小金川平定後輸誠向化共)
(享太平民生其間實為樂土也)樂土蒼生惬綣思
御製雲南巡撫譚尚忠奏報秋禾收成九分餘詩以誌
慰(己酉)
滇黔雖極遠有社稷民人黔既奏豐遇(昨貴州護撫布政司汪新奏貴)
(州通省秋收九分有餘)滇隨欣稔陳(前譚尚忠奏雲南省自八月初旬以来晴多雨少暄潤得)
(宜秋禾顆粒益臻飽滿現届成熟之際據各属所報收成分數八九十分不等約計通省總在九分以上等語)
風淳政簡處灾少穫多辰深幸邊氓福慰餘增惕寅
御製江蘇巡撫閔鶚元奏報麥收九分有餘詩以誌事
(己酉)
遠方前奏近翻後則以詢查轉致遲(湖南湖北浙江江西等省麥收分數)
(早已奏到江南省道近轉遲因閔鶚元前奏僅分江南江北而扵總散數目均未聲叙明晰因傳旨查詢今日)
(始據覆奏)江北江南稔概矣分多分少數(去聲)牽之(前據閔鶚元覆奏大)
(江南北二麥收成十分者長洲元和等二十四州縣廳收成九分有餘者潭水丹徒等九縣收成九分者上元)
(江寕等二十七州縣廳合計通省麥收九分有餘等語)九仍餘也誠民幸黃實接
焉慶歲綏不獨斯乎頻吉報(今歲各省奏報麥收率在八分以上)戒盈慎
滿益夔夔
御製山西巡撫海寕奏麥收九分有餘並雨水情形詩
以誌慰(己酉)
甘霖通省遍二麥九分收(據海寕奏晉省麥收分數臨汾等八州縣約收十分有餘)
(榆次等三十一州縣約收十分陽曲等十九州縣約九分有餘襄垣等二十四州縣約收八分懷仁等四廳約)
(收七分有餘歸化等四廳約收七分合計通省麥收共九分有餘又據奏山西省城扵閏五月初四初七等日)
(兩次得雨入土深透並據九府十直隸州所属州縣及歸綏道所属各廳陸續報到同于此兩日内得雨自四)
(五六寸至深透不等該省麥收既已豐稔而秋田更獲甘膏農民歡忭覽奏深為慶慰)目下青黃
接田中禾黍稠三秋時尚遠四鬴語權休(近據各省奏報多稱大田)
(可望豐收戒之在滿祗益增惕耳)不獨晉省爾寰區謙鞏求
御製山東巡撫長麟奏報收成九分有餘詩以誌慰(己酉)
北省雖然賴麥秋大田究以重秋收曰𤾉曰雨慶時若
我黍我禾胥穫稠(長麟奏本年東省地方&KR0584;雨優霑晴暄應候各處秋田無不乘時普種雖)
(間有低窪地畝因雨水連綿不無稍減分數而高阜平衍之區均属一律暢茂倍極豐蔚現在高粱早榖業己)
(次第刈穫豆子晚榖棉花黍稷等項亦皆纍纍秀實俱為稔足據各属稟報約收分數濟南武定青州萊州四)
(府属均有十分兖州東昌曺州登州四府属均九分有餘泰安沂州濟寕臨清四府州属約八分有餘合計通)
(省收成約九分有餘等語東省今春麥收已獲上稔兹秋收又復九分有餘披覽之下深為欣慰)各属
笇稱九分賸一心慰觧萬民愁守謙戒滿盟恒念廣為
(去聲)寰中願更悠
御製河南巡撫梁肯堂江西巡撫何裕城各奏報秋收
八分有餘詩以誌慰(己酉)
發奏不同到日同是因近遠速遲通(江西河南各報秋收分數江西以六)
(月二十日發摺河南以七月十二日發摺道有遠近是以同日奏到)西江自以稻為重北
豫斯稱禾實充各属雖然非一致八分總可號中豐(何裕)
(城奏江西早稻收成分數八分者四十七廳州縣九分者三十二廳州縣合計通省八分有餘梁肯堂奏河南)
(秋禾約收分數九分者十四廳州縣八分以上及八分者五十九州縣七分以上及七分者三十五州縣合計)
(通省約亦八分有餘兩省俱獲中豐可為農民慶慰)南瞻豈不共民慶戒滿正殷
益惕衷
御製直隸總督劉峩奏報秋禾收成八分詩以誌慰(己酉)
今年多稼本期豐秋雨失暄粒未充(春夏間直隸雨澤優霑禾黍均資茂)
(暢原可期普獲豐收至交秋後雨水乃多顆粒未能飽綻致減分數兹據劉峩奏永平等五州府約收八分有)
(餘順天等九府州廳約收八分河間五府州縣約收七分有餘通計合属約收共有八分等語是猶可稱中稔)
(也)深惜十將二分減致看禾與黍胥同雖然尚可稱中
稔未敢因之滿一衷低處究憐遭漫溢(劉峩並奏地形低窪之處間有)
(被淹浸者因命詳查飭属妥為撫恤毋致一夫失所)頻煩申諭恤民窮
御製湖南巡撫浦霖奏報早稻收成九分有餘詩以誌
慰(己酉)
昨歲即稱豐今春麥登稔兹值早稻收復九分餘審(浦霖)
(奏湖南通省早稻收成分數計七十四廳州縣内除永綏桂東二廳不種早稻外其餘收成九分有餘者二十)
(六廳州縣九分者三十一廳州縣八分有餘者十縣八分者五州縣合計通省實共九分有餘現在粮價平減)
(民情悅豫等語該省去歲秋收九分有餘今夏麥秋收成亦有八分兹又報稱上稔實屬屢豐優扵他省)何
幸湖之南綏屢霑
恩甚亦不惟此方各省奏章品雨𤾉率以時熟多鮮灾
祲(叶之今歲各省秋收分數俱約在九分上下間有被水處山東惟蒙隂一縣江蘇惟睢寕等七州縣安)
(徽惟泗旴𣅿二州縣河南惟永城等四縣直隸則清苑等四十餘州縣多因瀕河低窪至被淹浸遂成偏灾然)
(統計各省州縣不及二十分之一已即令各督撫加意賑恤當不致有失所)遇此實厚幸持
盈益增凛
御製陜甘總督勒保奏報夏禾收成九分詩以誌慰(己酉)
去歲八分今九分偏灾更幸略無聞(去歲甘省秋成八分有餘其偏被&KR0034;)
(旱之平凉等州及被水之平羅縣属即經降旨將應徵正借錢粮及舊欠錢粮草束槩予緩徵以紓民力兹據)
(該督勒保奏甘省今年雨暘應時田禾暢茂夏禾現已登場計鞏昌等五府州收九分有餘蘭州等三府州收)
(九分慶陽等五府州收八分有餘合計通省共收九分現在雨水調勻秋禾可期豐稔等語是分數既優于去)
(年而更無偏灾待恤之處實為該省閭閻額慶)閭閻誠慶衣食足老幼兼辭賑
恤勤地瘠民貧處稍救賦徵租納政休紛西瞻額手仍
申祝綏屢惟希意篤殷
御製廣東督撫福康安圖薩布報早稻收成八分有餘
詩以誌慰(己酉)
七閩春雨微愁短東粤隣疆並(去聲)繋情九十属州兹合
計八分餘稻報收成(福康安圖薩布奏廣東早稻收成分數内九分者四州縣八分有餘)
(者一十六廳州縣八分者五十四州縣七分有餘者十一州縣七分者六州縣合計通省收成八分有餘現在)
(中晚稻亦俱發生暢茂山後雨澤應時秋收可並期豐稔)夏秋為澤設時若中晚之
登更冀贏擘奏嚢能勿稱慰慰哉益畏慎持盈
御製山西巡撫海寧奏通省秋收九分有餘詩以誌慰
叠去歲韻(己酉)
各省收成忖度中欣瞻三晉報登豐較于去歲分增一
(晉省去歲秋收止八分有餘兹據海寕奏今歲秋禾約收分數内十分者榆次等二十七州縣九分有餘者陽)
(曲等三十四廳州縣九分者浮山等二十二州縣八分有餘者吉州等四州縣七分有餘者寄嵐等十三廳州)
(縣七分者右玉等十廳縣合計通省約收九分有餘以去歲較之庶稱上稔)實幸吾民氣自
充知節儉方勿慮别計三九處定能同憐他好樂毋荒
戒蟋蟀三章紀國風
御製四川總督李世傑奏報早晚收成九分以外詩以
誌慰(己酉)
從来鮮遇偏灾處今歲收成贏九分早稻已登晚禾實
夜霖常渥晝晴欣(李世傑奏川省早稻于六月間收穫大半至七月初旬已一律收齊其晚)
(稻雜粮八月望前普可登場約計收成在九分以外且喜常得&KR0584;雨多在夜間而日間大半晴霄是刈割更得)
(及時民情極為悦豫)淘塘高下為蓄計瀦水冬春備灌勤(又據奏該省雨)
(水調勻不特田禾結實飽滿農民並深淘塘堰廣為瀦蓄以備冬春灌溉之用似此殚力田疇逢登慮歉宜獲)
(盈寕之報矣)似此逢豐預慮歉良農辛苦惬披聞
御製湖南巡撫浦霖奏報中晚二稻收成九分詩以誌
慰(己酉)
早稻已曾九分獲今稱中晚亦如斯(前據浦霖奏湖省早稻收成九分有)
(餘已有詩誌慰兹復奏中晚二稻接續登場計收成九分有餘者三十三廳州縣九分者二十五廳州縣八分)
(有餘者二十州縣八分者六縣合計通省實有九分該省連歲稔收積貯本属充盈今歲又逢三稻豐穰民苗)
(樂業覽奏益深欣慶)手加額慶何修遇目與心馳幸不期富以教
之言且置滿招謙受理應思秋霖更報渥蕎菜(又據奏該省秋)
(日晴爽收歛甫畢扵八月十七八九等日省城密雨優渥並據各府州報晴雨均調得以及時趕種冬蕎油菜)
(農民無不歡悅)南望誠欣誠畏寅
御製陜西巡撫秦承恩奏報秋禾收成八分有餘詩以
誌慰(己酉)
西秦邇歲多逢熟二麥獲收早奏聞(夏間據前任巡撫巴延三奏報二麥)
(收成八分有餘)兹報八分登禾黍(前據秦承恩奏該省入秋以後雨澤均霑田禾豐稔現在)
(查核約收分數十分者五郎等一十廳縣九分有餘者臨潼等十州縣九分者孝義等二十七廳州縣七分有)
(餘者靖邊等三州縣七分者保安等二縣統計八十七廳州縣約收八分有餘等語是該省夏秋俱稱中稔堪)
(為農慶)可稱中稔副耕耘三農幸已酬辛苦一己能無生
慰欣旋慮慰欣近驕泰益增儆戒勖憂勤
御製湖北巡撫惠齡奏中晚二稻收成八分餘詩以誌
慰(己酉)
南報九分北八分(惠齡奏湖北通省六十八州縣内除江陵監利潜江荆門四州縣被水田)
(地不計外其餘各属中晚二稻收成九分有餘者一縣九分者七州縣八分有餘者四州縣八分者四十九州)
(縣七分者七州縣合計共得八分有餘等語是該省雖較之湖南九分有餘者少减而亦可稱中稔矣)既
為惜矣亦為欣豈能各省副綏屢亦號中豐答穡勤一
二偏灾仍賑恤(前據畢沅等奏六月内因漢江上游暴漲致適近漢水之潜江荆門等四州縣)
(倒灌受淹分别撫恤緩借現飭該管道府詳細確勘已即批令撫恤之處妥速為之俾受實惠)叮嚀諸
吏共慇懃更稱和暖平糧價庶復閭閻元氣誾
御製江蘇巡撫閔鶚元奏報秋禾收成八分餘詩以誌
慰(己酉)
蘇撫今朝達奏書展觀慰惜並殷予(閔鶚元奏江蘇省夏秋雨澤霑足江)
(南俱臻上稔惟江北之淮西徐州海州三府属雨水稍多河流盛漲田禾間有淹浸覽奏為之慰惜交至)江
隂稔自常連鎮河潦灾侵淮與徐(據奏各属秋禾收成分數松江太倉二府)
(州總各八分蘇州常州二府總各九分有餘鎮江府總計九分有餘淮安府總計六分有餘徐州府總計九分)
(有餘合計通省收成八分有餘等語該省總計猶稱中稔雖豐歉不齊而有無相濟歉收各属或不致有失所)
(之虞)歉北豐南通省計截長補短八分餘有無鄰郡相通
藉溝壑吾民庶免諸
御製貴州布政使汪新奏報秋成九分有餘詩以誌慰
(己酉)
黔撫掄才調廣東旬宣護理奏牋通(貴州巡撫郭世勲扵六月間調任廣)
(東其新任巡撫陳步灜未到任之先藩司汪新護理撫篆是以奏報秋成分數)已欣二麥逢收
好比較去年更覺豐(黔省本年二麥已獲稔收兹届早晚二禾陸續登場彙奏各府廳州)
(縣内十分收成者二十六處九分收成者四十五處八分收成者三處合計通省實有九分有餘較之上年尤)
(為豐稔現在糧價日見平減民苗無不歡悦)餘九分堪稱上稔平諸價實濟
孤窮邇来報歲多佳信切切持盈益惕衷
八旬萬夀盛典卷四十八
