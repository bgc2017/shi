八旬萬夀盛典卷八十一
歌頌(一)
(臣)等謹案歌以申其愉懌頌以著其雍容三百篇
之被管絃匪惟取協中聲抑亦昭政治之相通導
羣情之歸美用以鳴龢而宣豫耳洪惟我
皇上德廣運而立
聖神文武之極
福大備而膺位禄名夀之全欣開
八袠慶辰延嘉集祉自蜚仡以來未覯兹盛則亦結䋲
書契以來未易揚兹鉅典者也臣等間考前代夀
節臣僚進獻詩文在唐則張說有集賢表端之詩
于邵有甲觀神光之頌在宋則晏殊賦陳述聖楊
億頌著神光或雕繢美詞或摭引符瑞本非有鴻
德大猷可昭久遠而祗欲以虚文相夸耀宜乎侈
言之而無以薌其事飾言之而無以羾其情矣若
廼
帝期曼羡敂愉大同以鼚鼓軒舞之忱抒浹髓淪肌之
感所臚者
實事所效者歡心不啻人一其聲聲一其誠洋溢乎篇
章之外顧自
皇子以逮臣工士人悉
聖教所涵濡
文治所陶淑然且竭愚稱頌皆不及
御製四得兩論之
理大而藴深是舉江淮河濟以贊海雖不知海而莫非
海納之舉嵩岱恒華以贊地雖不知地而莫非地
載之至大難名有摹繪之所不及者(臣)等肅禀
睿裁釐次一百本彙成卷帙藉以欽
大文之萬有兼賅並以見
大聖人之弗遺片善斯誠歌頌諸臣所懽忭蹈詠於無
已者爾
萬夀錦屏聯句(七言二百有十韻)
(子臣)永璇等
昊眷我
朝勲被表
聖承累代迪光前普天玉燭調三界(子臣永璇)建極金甌鞏
萬年奕禩
神謨功永賴
至人心鏡照無邊有猷秩秩文增賁(子臣永瑆)猶日孜孜健
體乾郅治彌綸亭育大精勤習貫旰宵便
楓宸寳數兼參兩(子臣永琰)椿筭春祺拓八干廣袤審方兹
徧舉苞符畫卦此開先典興禮樂菁華富(子臣永璘)祥
溯宫垣緯宿連
帝者如春生萬物日之方午炳中天丙辰鳳紀風調律
(孫臣綿恩)甲子龍提政察璿輔相元黃資默運顯承
謨列契真詮徇齊敦敏通思睿(孫臣綿億)好古鉤深勵學堅
聖德壬林資性始
天工寅亮得心傳奉時袛若淵衷惕(孫臣綿惠)熙載從凝庶績
宣觀象臺儀精股曲升馨壇位法
穹圓元辰穡事祈其實(孫臣綿志)先夕齋宫坐必遷盛樂
大雩時盛夏
南郊長至日南躔每年三舉年為典(孫臣綿懃)肇祀六宗祀曰
禋特製陶匏遵古昔前期繭票慎犧牷宵昇奠璧
宫燈却(孫臣綿懿)次出更衣
御幄褰殷薦洋洋陳几上
泰元穆穆降壇巔
天心
聖敬孚顒若(孫臣綿總)
帝謂予懷凛肅然衛列儀營旋以吉命其宥密靜斯專執
圜久矣誠無息(孫臣綿偲)恭舊從來率不愆
皇史世編傳
實錄
聖人時展庋長筵是彛是訓深由繹(孫臣綿慶)敷賁敷前永
克肩艱鉅必然師廪廪尋常亦不漏戔戔旂名辨
色軍皆整(孫臣綿寧)文鑑諧聲義備研騎射相承嫻省
括衣冠無改敬銘瓀澤沿鴨綠江頭舊(孫臣綿憙)花數
牡丹臺上鮮全韻體詩依韻賦紀
恩堂記與
恩鐫層樓屹若岐陽鳳(曾孫臣奕純)靈沼逌然華井蓮
聖有謩勲長定保風留淳樸大陶甄奏椷摺待宫中鑰(曾孫)
(臣奕紹)錫養廉加俸外錢
功緒焜煌崇肯構
廟廷深䆳肅鳴鈃萬春統業傳
弓劍(曾孫臣奕綬)四季焄蒿列豆籩
神御夏秋瞻
永佑
宗宫
冊
寳琢和闐以之率
祖居無倦(曾孫臣奕紋)况自尊
天積有虔握要所存心翼翼恃源而往道平平宵分便審
壺中漏(曾孫臣奕綸)景昃猶批案上箋申命允釐堯作
易迪功荒度禹胝腁高明覆物霄升旭(元孫臣載錫)晝
夜盈科海滙泉萬世萬方圖久大匹夫匹婦念懃
拳
殿開勤政惟無逸(子臣永璇)管欲窺天是一偏翹首徽猷
分件繫拈毫臚頌各條銓六聫八柄衡羣吏(子臣永瑆)
大法小廉凛衆員德始懋官功懋賞
躬惟修道國修權
乾綱獨攬樞機密(子臣永琰)泰運交孚化澤延内自閣臣兼
部務外而牧伯飭官聫法司秋讞咨三宥(子臣永璘)學
士晨趨戒八磚特闢史家書虎渡為防偽吏傚蒲
鞭存神非是行鉤距(孫臣綿恩)問俗由來黜削朘晰事
鑒雖毫必辨安民苗有莠宜搴錦無學製絃無改
(孫臣綿億)金待鎔罏埴待埏班見曷嘗遺下縣一嚬總
未假中涓即看吏治均無&KR0918;(孫臣綿惠)原與民生久作
緣孚惠矧教常徧德盈倉自爾概連阡正供遇
慶兹四免(孫臣綿志)全漕邀
恩已再蠲賦列周官懸法象田分禹貢遞聯蟬不毛尚
復征其布(孫臣綿懃)有銍羣然納在廯何幸屢豐收積
畝普教無稅享安廛偏灾頻復連年欠(孫臣綿懿)特賑
遄流九府圜沛澤神倉先事發滿腔民膜積忱填
省耕甲帳張隨輦(孫臣綿總)灑道丁男念挈鋗減賦符除三
分一賞牌街舞萬人駢淳風共戴
皇仁洽(孫臣綿偲)曠典非緣舊例沿率土
恩膏恬慣沭問民疾若喜俱痊厚生正德堂基叙(孫臣綿慶)
洽國矢文星日懸
治以道隆光韡韡詞緣氣盛浩沺沺
文編二集
詩編五(孫臣綿寧)法到從心理到穿輯鑑評都超往論研經
義必邁前賢遠尋襄野曾尋緒(孫臣綿憙)秘啟尼山欲
啟鍵言志渾然籠宇宙成章卓爾捨蹄筌正而葩
矣吟排日(曾孫臣奕純)麗以則兮語壓仙自是文瀾翻
若水豈惟筆力大於椽條分通禮同倫習(曾孫臣奕紹)
器有新圖取次編樂擬白居易新什譜翻朱載堉譌圈書
參松雪草皆聖(曾孫臣奕綬)畫仿雲林筆有禅館積三開先
國史閣今七建首
文淵
皇朝檔冊新加簒(曾孫臣奕紋)往代縑緗古未湮舊槧取謄
讐别本耆儒剏見渴流涎瀋遼畿輔珍彌富(曾孫臣奕)
(綸)江浙維揚貯弗騫累轡千函䭾計輛連檣萬卷
載盈船儒林江漢朝於海(元孫臣載錫)禮教衡紘覆有
綖太學渌池環似璧大成黃瓦餙如璇九斿曲柄
華&KR1242;矗(子臣永璇)四面明堂彩桷梴西域開疆咸設校
東階舞羽不惟幵國書字母天垂象(子臣永瑆)經館禪
宗日耀焆貝葉語皆嚴校勘龍龕音必正&KR2613;&KR2575;修
文廣教傳滋遠(子臣永琰)奮武垂勲赫有燀首定凖夷
澄玉水繼平回部馘金川狼心蠆尾貪多毒(子臣永璘)
鴟義鴞張蹶且蹎下令嚴程戈甲靜中樞奉
諭羽書遄鯨無京觀陾捄築(孫臣綿恩)羊許和門肉袒牽箸
早前籌如破竹捕無諸犄却殱&KR0146;三方版籍開疆
廣(孫臣綿億)一例車旗奏凱還沙渡排來臺記里碉樓
改與屋連櫋快哉葉已隨風掃(孫臣綿惠)蠢爾蛙還向
井挻砲獮雈符清濟漯竿梟回鶻盪蘇田海隅小
醜螗當轍(孫臣綿志)神助將軍虎扼咽哂彼緬酋初哭
豕偶逢瘴氣墮飛鳶震鄰索索聲先奪(孫臣綿懃)整旅
闐闐事已竣忽見輸琛來累譯有如韜刃服西零
表求丹陛人瞻闕(孫臣綿懿)冊奉金絲象渡滇八用兵
旋民擊壤大濡筆記學鐫&KR2711;月支絶域仍輸馬(孫臣)
(綿總)羲馭當天敢耀蚈畫苑鏤青紫光閣鐃歌第一
九龍旃圖傳拓本如曹覇(孫臣綿偲)樂奏聫聲擅左&KR1516;
每歲秋郊行梐肅連程星駕向山谸熱河
蹕啟萬家郭(孫臣綿慶)上塞圍張百子弮清道風師灑塵雨
掃霓旄羽彗雲鋋晨裝雷動輿縢載(孫臣綿寧)午騎雲
屯韔露&KR3183;風入鬃翻騰騄駬草枯眼疾下鶗鵳爭
先陣若魚麗結(孫臣綿熹)獲隽歡如鵲起翾五色墮翬
猶帶箭連番殪兕屢鳴弦起車止馬雄如缺(曾孫臣奕)
(純)接軌連鑣勇若悁最是及鋒三尺笴問誰差馬
九方歅此中軍禮嚴而泰(曾孫臣奕紹)各墜營員敏且
顓决眥歸鴻飛湛淡弛罝脱兔走聫猭好生不碍
街南罼(曾孫臣奕綬)習武非躭塞外佃狩野師從憑指
使謁
陵
躬拜愴桮棬維新
帝命由東瀋(曾孫臣奕紋)自古輿圖屬北燕炎漢國祥起宛沛
宗周世澤在岐岍龍興吉壤鳴鸞輅(曾孫臣奕綸)鵠立
崇班策駜駽次第省方雲罕舉先期下
詔鳳文翩津門職貢逢時集(元孫臣載錫)運漕河身相地輇
三晉輿情羣有幸五臺頂禮佛曾仚禪林西謁文
殊寺(子臣永璇)德教東廵
闕里埢美富宫墻山仰止風流洙泗水西㳬淮南地
本資耕織(子臣永瑆)江北河先導澗瀍幾道樁初排石
下連條篾為合龍纏東偏澤國塘沿海(子臣永琰)南迤
泉亭郭外[田耎]鑿就雲根排砐硪浮將新簍盪漩澴
六巡
宸駕躬親度(子臣永璘)兩省民情目久䀽不吝朱提偕赤仄
幾經秋蟀與春鵑沿流閘建重關鎖(孫臣綿恩)引重舟
浮一葉扁子午潮低無弩射飴形鹽判各場煎三
神山有風收浪(孫臣綿億)太史河如鏡啟烻金碧蜃騰
樓絢爛清黃牙錯縠淪漣一巡五載書同律(孫臣綿惠)
多吉朝陽雅有卷展義朔南棽鳳蓋告功清晏蟄
蛟跧化成祗是恒亨爾(孫臣綿志)政治於何後倦焉在
吏在民情遍察乃文乃武事俱揵贊參上下三才
建(孫臣綿懃)天地中間萬福全
五代一堂徵燕喜深根遂實慶瓜綿樂逢偕樂紆行旆
(孫臣綿懿)孫又生孫報驛駩龍種宗支歌蟄蟄麟祥族
讌舞躚躚引潢天𣲖昭昭界(孫臣綿總)敦葦春田泥泥
虇座啟黃流人洗爵鞭揚紫禁馬垂韉五更三老
排邕鄭(孫臣綿偲)千叟同筵會羡佺紳士往來聫洛社
桑麻歸話問彭籛杏花春雨農遮笠(孫臣綿慶)麥浪薰
風婦饁箯村塢千倉場啄雀車箱萬貨市停騝三
邊牧兆維魚夢(孫臣綿寧)八熟蠶看在箔眠絃誦自然
推上士工商曾未服長鬈斜陽樵採肩盈擔(孫臣綿憙)
初月漁歌手扣舷咸若無私到花柳太和遍洽及
蠕蠉試聽萬歲呼嵩麓(曾孫臣奕純)豈效羣仙訪豆圌
七秩古稀頒鳳蔚
八徵耄念篆龍蜒方諸六帝三皆邁(曾孫臣奕紹)超彼一元
二寔孱
親製鴻文鈴以璽仰惟
天貺密於緶箕疇九次申洪範(曾孫臣奕綬)班老五行闢小譞
肅乂哲謀聖所事風寒晹雨燠無邅鏄鐘大叩筍
鳴獸(曾孫臣奕紋)石鼓重新柳貫鱣元日朝正陳象馬
南交乘朔化鷹鸇梯山有譯降蠻鴃(曾孫臣奕綸)鏡海
無風請雜縣樂此
昌期長化日恭逢
夀宇藹祥烟星連八表燈輝柱(元孫臣載錫)露湛千官轂擊
軿金鳳口銜
綸卷下陽春脚遍草芽芊加階
特賜新銜爵(子臣永璇)寬賦無征舊宅畋咸秩百神隆肹蠁
開科多士取楠楩貤封
賜誥書爭誦(子臣永瑆)起廢彈冠綬未蔫戶集華顛更黃髮
賚差雲錦及霜秈鸛鵝分墜均邀賞(子臣永琰)犴狴蒙
汙尚許湔一札十行羅總總九垓萬彙悅&KR1715;&KR1715;鬱
葱在望
東
西謁(子臣永璘)遊豫無憂外内蜷五嶽視公
升泰岱二知揆
聖見羹饘周朝在鎬魚依藻(孫臣綿恩)虞狩當春蟻慕羶
底事封中占馞馞獨於川上會潺潺桃花津逮明
箕尾(孫臣綿億)櫻薦歸期刈麥䅌五色臚雲親甲第
北壇至日省牲犍時當消夏山宜駐(孫臣綿惠)人說今秋月倍
娟電繞虹流嘉會節雲需雨解德恩澶中朝喜氣
開閶闔(孫臣綿志)寰宇歡聲遞簡䉳鐘鼓九天傳廣樂
共球萬國藹温瑄貢登王會城連野(孫臣綿懃)欣動民
情屋飾枅大有年張燈簇簇太平風送鼓鼘鼘名
花好景排佳麗(孫臣綿懿)仙羽明粧綽婉嬋走馬飛黃
金匼匝為梁映碧水鞦韆千篇奏
御雕龍虎(孫臣綿總)萬舞陳庭戲曼狿瑞見卿雲光糺縵人
生夀世暢蜵蜎杓携龍角三千宿(孫臣綿偲)琯獻瑶池
十二鈿無量僧祗金聚體長生仙侣鬒還鬋民躋
仁夀衢尊酒(孫臣綿慶)
帝念封疆國柱磌為允祝延鳩致慶無多引重馬徒驙
南山詎必加銖壤(孫臣綿寧)文貝何如緯木棉自是堂
階停菉幣祗逢
郊
廟合供鱻衡陽品物仍登柚(孫臣綿憙)淮浦珍竒未數蠙地醴
天膏皆世瑞川金山璧為民捐
恩言如此心求赤(曾孫臣奕純)豳頌維知歲獻豜最幸庭前
趨侍榻相將座上出懷鉛承
顔有喜先臣庶(曾孫臣奕紹)遶
膝臚歡入筦絃欽
訓久聆圖治切陳詩敢擬騁詞妍日新其德恢
前烈(曾孫臣奕綬)業廣惟勤契
上元燾載為
皇增慶瑞兒孫上夀舞褊&KR1862;臺萊奏已參笙籥(曾孫臣奕紋)
籌幄添寧止算純兆姓登春薰碧醴八紘張樂敞
紅氊珠光露自瓊林浥(曾孫臣奕綸)金德風依玉砌扇
南極夀星秋炳焕東嵎
聖澤日奫潫罄宜戬榖無疆慶彩服長賡祝嘏篇(元孫臣載)
(錫)
萬夀錦屏四得頌(謹序敬集)(御製文句)
内廷大學士翰林(臣)阿桂等
中庸言位禄名夀必推本乎大德隆古以來惟舜
能用之要惟本精一執中之奥藴天德王道一以
貫之富有日新孳萌萬物握乾符合太和以迓上
天無疆之庥五三六經之所傳夐乎褘而萬年之
鴻寳矣
大聖人受
天眷命夀世而夀身欣開
八袠萬萬夀無疆化成久道景祚延洪儲祥錫羡福應
備臻三代以下為天子至八旬者纔得三未有躋
此崇隆者也
聖人至德有以得此歟萬八千歲之朔稱觴獻夀於其
間敂愉大同罔不忭喜(羣臣)例當進獻辭賦共晉
九如之祝夫表德紀實集慶垂光洪纖咸備神聖
之藴也繪句絺章其理莫賅挂一漏百形迹之論
也
聖德淵懿
聖學高深道綜百王集羣聖之大成故言出而成經炳
日星而章雲漢所為
御製文旨藴宏深心源符契以是為學亦以是為治琅
函玉簡
宣示萬方咸覩光華是訓是行天下之文章孰有大於
此者(臣)愉殷酌斗兼誦
宸章之美富因辭以見
帝王之學合德乎天地盛德之致福永年天人之際固
有不求而至焉維舜重華有同揆也有大德者之
得其位得其禄得其名夀景鑠哉盖貞元嘉會在
斯時乎在斯時乎非甚盛德其孰能及此乎夫獻
夀表誠修辭立其誠以介
福釐有要有倫益相發明
聖人之言
天之文也井裏窺天不自笇量次第甲乙以盡錯綜之
數薈萃行間據實書事莊誦繹思而歡欣鼓舞慶
宜歌頌拜手稽首曰
大寳曰位應期受
命國家肇興東土迨入關定鼎
耿光大烈自古得天下之正累洽重熙適際其盛黃中正
位
皇帝繼序
聖祖恩眷異常甫十餘歲精一之心傳及
登寳位純佑命於日引月長紀受
恩之自
聖人致治謹幾慎微日昃不食未明求衣展誦
列祖實錄夙興夜寐覘開國之規模櫛風沐雨一日萬幾
奉三無私遹求厥寧維此嘉師博考典章斟酌損
益甄以大鈞是匡是飭
兩郊大祀必躬必親
五廟册寳炳炳麟麟敬念
右壇迺開琳笥歲舉耕耤之典以劭樹藝覆以黃瓦永揚教澤
升歆議禮上自羲軒下至勝國靈貺孔時載稽祭義
八旬初暨咸䄮典祀黼黻文章犧尊象尊圖以臚之五禮
五器之文巡狩之典厥有舊章觀風展義盛典矞皇
澤洽圻甸聿遵伊洛覃齊浹魯周豐殷亳展禮清涼
六度
南巡明者明理敬者敬
天載在宗盟畀以爵䄮以親九族肆筵設席繼絶昭屈元德
顯功爰及苗裔展親之隆闕廷莅政引見官吏批閱
章奏
訓勑有位無曠庶官簡任公卿百執事心可干城棫樸誦
詩文武並勵典在有司健銳火器豢養旗兵羽林神
策煌煌
帝京歲事秋獮陳我冰嬉是以詰戎揚烈安不忘危有
温有肅雨露雷霆亦惟視其自取敷教明刑胥出
内帑為興工作公旬不勞遵堯之約王者制事立
法物度軌則凡百有位各有攸職矧以
大聖人正位宸極致治規條以詔示無斁
聖有謨訓祈天永命尚書五十八篇奈何弗敬祗祗翼
翼敬奉
神器歲萬又萬常厥德保厥位(右位)
紫垣三友曰夀曰祿富即禄也歛是五福富有四
海理大物博駢坒殷闐後天下之樂而樂生聚蕃
衍土宇之富農部尚書核戶口田賦
聖人對時育物而察登耗之故菽粟如水火耕九餘三
喣以淳風扇景濩甘既屢豐錫羡因五方之財貢
賦物産聫軫偕来浮漕利涉帆檣數千里蕃廡盈
寧鏐租漕糈暨三千大千朝貢之國兹以其䴢至
輻凑鱗集玉山是矗騰格是供不脛而走戊巳告
豐道通縑馬坰牧之場騂騏駱驔雲錦七襄受
天百祿荷
天之龍一歲度支以二萬計樸儉是崇勿問元吉有孚惠
心博施濟衆匪今斯今供職惟欽重增秩禄兵衆咸給
月糧
賜之廩榖八旗根本之地旗樂屯莊歲暮星窮豐
錫殖康且天子安得有財藏富在民故國以民為本民
以食為天
德心是懋省歲祈年宵衣旰食誠知稼穡艱難貴榖劭
農即康功田功而較晴量雨詩詠豳風
命直省旬月奏報雨雪禾黍沐澤郵圅所
諮訪運萬㝢於几席臘雪盈疇沃以甘㴻
睿顧以懌修和六府蠲復徧扵各省凡有水旱蠲逋賑
䘏則
言傳號渙
親臨河淮
指示經畫又吳越海塘易柴以石海趨中亹俯臨衆壑
則之鬟之以䟽以瀹是以茀禄引康戶慶盈寧農
桑被野
敷錫多福于有生福彼蒼赤滋液渗漉以節制保豐亨
以綏後禄(右祿)
抑謂名者匪循其名實者名之主武緯文經
文教彰明躬釋奠於
先師璧水環之見圜斯池十鼓井井無縫天衣避暑
山莊而陽關玉門上庠下庠教育羣倫
經筵所進口授指畫令歌抑戒之詩矢其文德詩三百
譜以正調與三代同風磬不可闕鑄十二鐘
右文稽古首列經史刊成善本以造就士五經萃室校
刊三通燦焉明備列在學宫通鑑輯覽之書建中
表正昭監戒著幾微
示羣生以金鏡一體賜謚另立貳臣傳斧鉞昭然一褒
一貶若淵若源若津若溯四庫全書萬流景附譯
以國書三藏十二部煌煌簡冊不可勝數皆斷自
聖心而昭來許文有
二集多文以為富訏謨大訓萬物咸覩事以頌宣邠岐
之地列薩爾滸山而特書其事為
古稀說為開惑論為
南廵記武成而勒碑太學較創業守成孰難此其大者
矣立德立功立言卿雲有什
聲為律身為度推而益廣以符天數大德曰生而四時
行作笙詩吐辭成經月令古書爰答歲華書皆備
韻譜韶韺之歌鼓盪元音體察物情潄六藝之芳
潤彪炳日星
奎章寳翰形於心畫宫殿屏扆所其無逸拂素揮豪天
球琬琰名家墨妙以嵌石版文德武功同其廣大
武成九次無遠弗屆我師洸洸戈鋋所指掄二十五伊
犁平矣數世梗化
兩朝志竟操刀必割由頤有慶二酋偝德怒臂當車我
師堂堂電掃風驅遂來獻馘諸回永靖䫜面纏頭
各保性命小金首禍金川助惡我師深入大鞣大
膞碉摧垣裂利斧其吭滴博蓬婆屯戍我兵曰梟
曰獍賊固其壘揚我仁風一日千里三月成功後
實先聲我武維揚南奠臺澎大漠蠻陬瀛壖炎島
張皇六師順者撫逆者勦紫閣形繪磨盾告捷師
出有名豐功駿烈眉列掌示
指授方略
大智若神
武功赫濯文揆武奮
道兼創守蕩蕩難名料名實其並夀(右名)
位禄名以夀彌昌俾夀而臧故中庸曰悠久無疆
天行之健匪居匪康動靜有養
身其康疆繭版蠅頭匪伊朝夕據鞍策馬
一人之心力仁夀之域也苞符延洪蒸為太和寳甕八
鴻厥彰祥源膺禧單厚
予得元孫載錫之純佑麟振其趾瓜瓞衍慶
宫用題額五代同堂念我羣從斯引福紀昌我宗潢
本支百世圓頂方趾之衆曾元繞膝得造物生生
之元前後凡二百國之耆俊星紀長庚之宿綺眉
聃耳黃髮鮐背乃穰穰綏夀門旌人瑞既日滋而
日繁以三千餘人於
乾清宫追一日歡曰布魯特村嫗里媪協氣汜濩冰
山雪窖或禄成均棘院耆儒祝
嘏来庭閩嶠南區率俾紘瀛共效子來各得其所寧老
安少懷羲和增籙靈臺時憲三元甲子積萬乃無
算浮圖九級以所被香祴太常之司肖翹跂喙侈
稱瑞貺者見何小哉惟
聖所樂解愠阜財萬福來崇而重新
寧夀宫式奐式壯柰苑神工殿稱
皇極竹苞松茂吉語臚實慧燈普照中和大備景鐘
發聲為圜為金震耀華鯨蕩蕩由庚
八袠爰開生物之元調幕登臺用叶
崇禧行慶施惠輪蠲各省其所供賦稅式燕且喜雲上
于天豳堂用躋九寰㪺醲乎衢尊
大君有命特科興賢百辟卿士因沛
殊恩
國家秩祀之典祗薦明禋刑章平允廣敷
解澤醖醲釀厚至於惠我德豐紐重臺擇言鐫璽箕疇
九九出於洛水八惟庶徵曰時曰恒其義見八十
曰耄介祉錫羡衍繹範言念兹在兹鏤以合璧厥
義入微二月東
廵狩遂躋岱宗金泥玉檢陋彼陟封登
夫子廟堂先後同揆其樂與夀夀以萬世萬里奔走
如星拱北蒙古舊屬及都爾伯特和碩特土爾扈
特其汗王台吉等淵竁億臣南盡交阯邁呼韓之
朝天貢音於僸裔遵我王度至於衣冠廓爾喀遠
連衛蔵貝葉霏烟緬甸歸順生番化外自暹羅南
掌等國圖于王會中秋八月日德則酉占留熟
正夀之慶萬年永卜川阜增嘏旗翼之夀乾圜坤方貞
固恒久敬上無量
夀時萬時億京垓紀年端在乎德(右夀)
八旬萬夀盛典卷八十一
