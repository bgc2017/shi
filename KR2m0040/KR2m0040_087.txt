八旬萬夀盛典卷第八十八
歌頌
萬夀恭紀七言律詩六十四章(恭集庚韻御製詩用八謹序)
戸部尚書(臣)董誥
皇帝御極之五十有五年歲德在庚日月會於夀星之
次恭遇
聖夀八旬天地昭融人神歡喜薄海内外裔夷君長圓
顱方趾之倫莫不重譯敂關鱗集
關下儛蹈
昌期猗歟盛哉臣愚以為是太和元會權輿俶肇之期
也粤自羲皇一畫孳啟苞符羲之數圓神以五方
智於八故卦成於八重為八八以動為四千九十
有六圖中於五成於五五以衍為萬有一千五百
二十而策之數始一周所謂天施地生益進无方
蓋萬萬而未有紀極矣洪惟我
皇上乾健坤貞嚮離出震建極錫極於兹五十有五年煥為
大文布為
皇武徵為
夀疇元氣所至山川出雲負氣含生有目咸覩
御製詩文篇垂五萬
經筵發論圜橋
臨講淵源津&KR1574;四庫粲陳人倫之至
立言之精書契以來蔚乎觀止
省方設教翕河晏海以洎雅經重譜宣碣載摹闐球在
懸鎛鐘備製
文章之盛倬于雲漢我
武維揚宣捷者九西師一役拓疆二萬金川再征蕆以
五年中間籌筆應機
神謨獨運東西朔南偕来奔走隸乎職貢之圖者三百
有餘部今者南交躬覲侍
陛承
恩臺嶠生番瞻
天匍伏濟濟乎奉衣冠禀正朔軼隆干羽懿乎哉稽諸
䆳古未兹有也盖羲主創
皇上義兼述作合先天後天之藴為
念學
念功之本固與一畫開天同符合由是
覲揚詒裕以篤我
祜惟
天惟
祖&KR0034;
宗實右康之翕受旉施
皇集其成
五福親受
五代燕翼應五五嘉會之亨當八八相生之始竊惟五
者圖之中數八者卦之成數因而重之則為大易
全經之六十有四嗣是乘之為億兆為京垓為不可
算斯臣所謂權輿俶肇者也今年春
皇上以鴻慶臻期迓
釐泰岱展謁
闕里既
莅山莊廼
俞中外臣民籲祝之請
廻鑾行慶
上儀炳舉在廷臣工莫不懷握鉛槧砥礪濯磨冀有所
撰述揄揚萬一而(臣)叨職
禁近日得仰瞻
穆穆之光受
恩冣深誠宜悉力殫精宣布職業如宵雅之頌九如顧
惟檮昧擬議莫名竊以
奎畫所垂乾端坤倪奥備圖書庶幾因
聖人之文以敷揚
聖人之盛德大業惟是咏雲門者難為音遊崑閬者難
為寳矧迺
聖文淵海富賅萬有量
天繪
日理窮鑽仰而
天日所臨容光必照不随所見為大小昭昭之多具覘
全體易言先庚後庚孕義極博而且吉庚形詠乎
雅詩由庚間歌於儀禮先儒說經者一以庚訓續
一以訓道或又以申命謂庚或又謂庚言剛物至
秋始堅剛故釋氏亦言金剛般若波羅密為佛無
量夀(臣)謹仰繹經言旁綜諸詁伏以
聖人垂五履八歲紀大横實維
聖節干支而十日十二子相配鈞環轂轉庚庚迭繼周
旋無窮適與羲策相乘允有協於保佑命自天申
之義抑聲詩所始五均八音義自環生韻書繫八
以庚宜有天契
至德錫符期應紹至億萬萬年起祘乎是積祘乎是延
鴻曼羡懋哉景鑠不勝踴躍懽忭之至私即管闚
所及恭集
御製七言詩成八庚韻律體六十四章謹拜手稽首以
獻
康疆八十叨
天貺九㝢車書奉
大清
五世曾元胥繞侍百年中外久承平羲圖文籙三才貫
方卦圖蓍衆理呈兹獲箕疇
念時叙便期萬物遂由庚(右一)
九疇箕子疇書衍帝範原開
帝學棖省歲寰中多
錫祉垂衣日久慎持盈
觀民要為安民計
心法由来治法并
製寳仍勤庶徵
念及人𠡠政慎施行(右二)
恭承
祖訓示千古感召
天和福萬氓有戒文恬誇豫大不為物蔽在離明三言惠
廸吉
欽仰一語為君難冣精
位禄夀名得因
德祝
釐欣願海山盈(右二)
太和
廣運昭安阜
慶典今年舉
帝京億萬人增
億萬夀吉祥雲裏吉祥聲月如不夜常稱午干協大横
恰值庚
天錫八旬曼以羡益欽
天眷凛持盈
早覺關山喜氣迎光明日月永銷兵七聞鴻捷叨
天佑六度
南巡慶典行舊部新藩同賀喜黔圍黎繞騐其情
惠心勿問思羲象
大德應符震出亨(右五)
正供
普免培民氣陳粟相因露積贏一二偏災仍
賑䘏萬千寳穡可登盈
時廵展義率由舊
行賞推恩例視成際此繁滋
仁夀世京垓億兆願康平(右六)
五旬五載久
臨莅
勤政明廷接九卿大率為民非為己端惟時雨與時晴
聯遐惠衆繁難却返樸還淳義寓精光禄减明十
之九
承
先示儉總關情(右七)
閱摺硃批手自評宵衣
問政惕深更披章豈不為之慰求當無非盡此誠
日有事焉資善政義如是耳貴躬行内安外順胥
天佑肯忘黔黎有仰生(右八)
小廉大法
勉敦實詎止刑清政亦清静照
萬幾無固必本之兩字曰
欽眀軍機
策弗纖毫爽
乾惕攄斯一念誠鼔以雷霆潤風雨果然
天地有權衡(右九)
大禮
躬親歲歲行
太和玉輦啟平明穹窿氣象垂春幄糺縵雲霞煥
寳楹雖是節勞語
從衆到斯
瞻仰敬攄誠
齋宫静養神心謐永祝雍熙豫庶氓(右十)
要覽作而
成憲述
顯承佑啟泰階平
三謨
二典分明在
内聖外王模楷呈昭若至今
鴻訓示
勖哉惟是
體乾行由来
家法貽千禩
繼緒心殷惕捧盈(右十一)
大知
大仁兼
大勇奉時惟是應時行百王屈指誰同
德萬事由来有志成
勖我八旗永為式孰非
前烈頼經營
敬觀實錄思
開創
顧諟恒勤
劼毖誠(右十二)
向已圖書貯大成
聖人垂訓久光明積年累月而窮究精義嘉言與
論評典備六千年燭照區分五百廿函盛近因四庫參詳
校益識
文謨望道情(右十三)
百川於此朝宗海
飛閣凌雲切太清夏鼎周彛自典重唐函漢略較他
贏成編割裂異大典薈要重教撮至精
稽古右文惟是亟襄哉贊贊
勖諸卿(右十四)
直傳一貫天人學排日
詩章似例成萬里之間諭尺咫千秋以上驗
平生若詢及節應時句未是吟風弄月情
理趣鳶飛復魚躍化工無盡此探精(右十五)
信天
天眷古稀有日益
孜孜若捧盈
著說証明千古舛箴詞惟勖
一心誠勒銘敬慎周武語戒得原循
聖祖情創業守成殊理道更
申知過義尤精(右十六)
漢氏讕言在
訂&KR1585;底從月令考閒評春秋冬夏於焉對蠕動肖翹各
别名誰辨方言及爾雅漫論渭濁與涇清分明角
解非同麈細體方知
聖語精(右十七)
江河日月
道恢宏
國學惟新逮落成如意吉祥綿
祖慶崇儒
雅化示寰瀛宜頒湛露聯疏逖何似菁莪育俊英新石
重教增舊石靈鼍奏不數砰訇(右十八)
中和樂奏昇平曲鑽仰
堯章益屏榮巷舞衢歌申衆悃新題舊什
閱關情五音宫商徵羽角四德乾元亨利貞詎曰因難
而見巧乃知
天地有元聲(右十九)
四推蕆禮置朱紘次第三王及九卿倬被公田經
舜步莫非爾極粒民生絲楊錦杏吟情逗雨笠烟蓑稼
具呈試上
觀耕臺上望
勸農一幅畫中行(右二十)
博恩應與耀光明蕊榜三場特地行所貴清真兼雅正
預捐蕭艾擷荃蘅遺書搜索佐
文治
授職由來重老成漫說禎祥棲以鳳隣哉思日贊
治平(右二十一)
夀錫寰區百廿增千祥萬福萃元正迎年鼓聽都曇響
照世杯開不夜城萬戶
皇都春富貴九華蓮燭翠縱横柏梁賡已
讌千叟又得
新詩紀上庚(右二十二)
悦心甘雨霑三白仍
望春雲霈瑞霙層閣已懸銀作網萬峯都以玉為英曰
休曰助新頒
旨宜麥宜禾總惬
情一歲
祈農接終始春生夏長逮秋成(右二十三)
晴多祈雨雨祈晴高下田胥萬寳成有所會
心常命筆無過飛
興念農耕蠲租賜賑不稽
澤接踵迎
鑾多頌聲惟以實陳飭諸吏勿將容易說豐亨(右二十)
(四)
開閶詄蕩元辰會丹艧維新旭彩明寳篆書聯徵
吉語鳳笙按曲是春聲一堂幸值
五代慶數典應看四庫呈
家宴乾清歌具爾同民翹首祝
釐情(右二十五)
濟濟蹌蹌引辟卿
時幾歌作佇臯賡無非
稽古居今處相和敲金戛玉聲何必鸞觴浮六醴收
將仙液煮三清兩階干羽
重華德
思義還因惕顧名(右二十六)
文翰班仍内翰并
文華廣殿集儒卿
親裁御論抒心會亦曰尊聞在力行何必虞臣進歌頌
首崇
彛訓式膠黌五倫知止湏勤勖
思日新懷瑩德情(右二十七)
仙蓂十二度敷榮月朔因為
禮寺行譯以
國書宣白業時因福地静塵情恰如一月千江印聽
是天龍法喜聲一部心經示空色
如來如是本圓成(右二十八)
四壁圖書
鑑古今
别裁可識寓心精畫禅筆陣皆相似鳥顧花芳互有情
兩字瞻茲虛以愛
七言權當序而行天倪道筦
參元要
神觧還因静賞生(右二十九)
恩頒軍士皆鳬藻沙暖龍塠免踐更旗籍綠營維内外
農功旅况叶休貞武成事事胥如意
契算迢迢似宿盟列陣旌旗
特親閱馳驅真是賴羣英(右三十)
五年
籌筆拓彊萬大地山川一掌平
武偃
文修順
天道野田磧土有人耕試調馴馬雲中錦且聽流鶯柳
外聲檢校漢唐西域傳畏
威懷
德既歸誠(右三十一)
厄魯和通以次平金川嘉兆卜師貞八旗子弟心
如石七萃材官古莫衡必有真才濟實用誰能不
戰屈人兵
誠孚度索懸橦地扎薩蒙
恩數世更(右三十二)
鐻鍝膜拜法王燈㲥毦衣冠侍子伻舞雜都盧觀
曼衍
化行勃律志銷兵即看鳬藻尊親意不籍調停典屬情
瀛漠笮卭春宴共
承
天萬里共元正(右三十三)
師古量材琢碧瑛和闐歲貢羾
都京鎛鐘特磬均依古玉振金聲集大成何異商尊
及周卣要當晣理更研精還思韞石山輝映欲笑
吳中陸士衡(右三十四)
臺㠐生番
許惠承為聽指使各將誠二魁俘虜靖遐壤一夜傳聲
遍
帝城勇將歸来兼福將
禮行惟是奉
天行視如遲乃
欣成速飲至筵開及薦櫻(右三十五)
逾年
征𬗟底遲成一可當千衆賊驚此日剏来即剏得不惟
無戰並無征纏頭羣喜瞻
天表有象因之頌太平獨幸文身南掌使憐他一例載
由誠(右三十六)
交趾安南後改名阮家應與
錫期禎仰流嘉彼明於順受
寵由來勵若驚
一統咸賓欽
錫羡三番耆武匪佳兵衣冠蹌濟遵
王會况是
朝家舊法程(右三十七)
南北東西共
文軌
詩篇來往達音聲無雙
善本教重泐有六古稀賴
賜禎遊奕似臻安養國
恩膏直逮孽多城呼韓上夀尋常事
夀㝢思將遍九瀛(右三十八)
春隂瓊島紀春明秀占人間有
玉京此日賢王爭扈從當年學士號登瀛船從紅雨
香中繫
輦向青陽左个行倒影樓臺依碧水漪瀾不起鏡光平
(右三十九)
仙園韶景薰馨暢
小仗黃麾度禁城有數軒楹資
憩息無雙風月屬昆明樹籠
寳殿千年閱座對西山一坐横最是
瑶階稱祝日玉輪將滿玉霄清(右四十)
難在
守城
創不易大東座鎮翼陪京
丕基
敬繼
五朝業北戒遥踰萬里程最久昇平軼唐漢摩挲往蹟辦
金明書成
開國
懷前永猶仰
天聰此赫聲(右四十一)
四代未行或有待
萬幾勅毖省其成一時龍虎風雲附却漏山河帶礪盟
王會千官鏘劍佩本根百世
示權衡謚
增一字非私惠敢或從情作重輕(右四十)二
監在勝朝
基
命密尚憐氣節在公卿
誠敦君鑑復臣鑑
觀察民生即我生因以輿圖
考當日誰傳麟筆紀春正貳臣傳復分甲乙
定論難辭惇史評(右四十三)
山莊
侍
祖
承
恩地
習武柔遐以次行塞即京華林即上星為含譽雲為卿
家絃戸誦文風蔚鳩杖鶯衣父老迎承德朝炊萬
家起豐徵祀粥飫香秔(右四十四)
普陀于右須彌左縮地居然此赤城咫尺琳宫並
瑶圃非誇畫棟與雕甍祥垂青幕燈金熖律暖原
蕪毯綠萌
設教由来貴神道畏懷遠部自歸誠(右四十五)
露草千蹄踏玉英
霓旌摇曳曉曦明萬靈此日雲車肅諸部皆携獵騎
行沐雨&KR0808;風恒此共駱漿乳餅總輸誠虎神鎗寳
貽
皇祖
叠中非誇技擅精(右四十六)
筵開洒馬錦雲騰宴罷歌時達䋞城野甸霜華如玉豔
宜人風物叶金行非誇多獸因農隙亦似承
歡允衆誠原是向年行慣例
等城清曉
視調羹(右四十七)
盤山山色逓前旌地迴因知近
玉京鏡水雲岑標道趣風鞍露冕浹民情兩峯天闢仙
壺路百烏林翻韶濩聲却想臺懷駐
輦處天花天樂動逄迎
華幹西來走嵩嶽無邊詩景入
行程攀躋直到香山寺仿佛華連舍衛成半笠滄波三
月雨幾盤雲逕萬峯晴
題崖綠字煙蘿蔓漢柏隂中句偶成(右四十九)
臺迴俯郊永示後
龍旗玉駱出都城應教春讌繼凱讌為撫鏗鯨溯翦鯨
上將随車金䍡&KR1913;新條覆畆綠縱横嘉名永定貽
皇祖正務
觀河此日程(右五十)
岱廟森嚴玉陛
升配
天生物鎮蒼精帶齊襟魯歸
憑攬松韻泉聲總快情詎比登封誇豫大無非民事
厪躬行携来四氏齊迎
輅近止
尼山慰
素誠(右五十一)
越水吳山幾度評順時
清蹕此巡行無邊佳景源源至有喜春光面面迎竹箭
桃花觀浩勢方壺圓嶠迴滄瀛南邦水土
平成慶却為
觀民不䟎程(右五十二)
積土陶莊勢九成
閱河歴歴仰
堯營
九重歡戚同茅屋兩壩東西示定程曲突徙薪誠
上策揚揚止沸可無驚
討源直到真源處紀載從來艱確名(右五十三)
籌度柴塘教易石無非保障
厪民生記云凡事豫則立子曰三年必有成祇以
對時懷位育可知
恩澤沛寰瀛屢蒙
天貺昭
神貺
萬夀增如大海并(右五十四)
旬五象天六爻衍十成紀歲五常并久安長治
心斯企昔易今難每
繾情
奉以三無畏夙夜大哉一氣與流行
景禧綏履如川至
禄夀駢臻算介瀛(右五十五)
山館延緣駐
翠旌綵亭預祝貢輿情恒春樹擁三山近及節花開
五沃擎是則
重華歌觧愠雅如七月詠稱觥生身慶祝來諸部厚往
仍照例
賚行(右五十六)
曉
蹕乘凉喜快晴金仙羽衛化人城敢希
穆穆居歆眷倍切
乾乾保泰情寳閣便成
無量夀箇燈常放大光明層樓金瓦輝香象果格朱波
績底成(右五十七)
喜氣迎
鑾達
帝京天開
閬苑簇霞英篆凝瑞靄猊噴霧響徹雲璈鹿叶聲小
部魚龍陳角觝雙騫鸞鳳下銀瀛香飄丹桂三千
界柏酒擎來獻
夀觥(右五十八)
松枝葦度結香棚物物春臺總向榮特喜
百齡来碩老
傳宣次第問民情同居數世史稀見高節為隣德
表貞一例香山南讓北不須金馬羡仙卿(右五十九)
聯蹁鞠&KR1743;路旁迎引勝還娛
攬結情俯視六街誠富庶静觀萬類入空明東鶼西鰈
誰分域鈴䭾輜車各䟎程都道今年逄
大慶春臺登願鞏
昇平(右六十)
園生歡喜面前迎擬逹臣民祝
嘏情
萬歲三元恒此對十年一舉又逄庚八埏萃慶承
天佑四壁繪圖告武成南極六星臨
北闕共球閶闔會寰瀛(右六十一)
皇祖九霄垂
佑顯六年一日此
丹誠放彌卷退
符精義
虔鞏流謙慎捧盈
知者樂兼
仁者夀
静為用復
泰為貞雙撑寳柱輝
皇極吉語徵来有共情(右六十二)
逄源左右垂
雲藻惟
聖人通天地情不涉言辭契
倪筦底因流嬗識
元貞留餘
純嘏方来備於萬斯年未覺盈得自侍臣親眼見有欣
鳬雁亦和鳴(右六十三)
數成上下經羲卦歲歲
籌添海屋盈
大德躬應
五福備旁通曲盡六爻情金純什襲守惟甲玉斗迴旋
届指庚
一喜由來生萬喜
重熙累洽
萬年清(右六十四)
八旬萬夀盛典卷八十八
