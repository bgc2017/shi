欽定四庫全書
八旬萬夀盛典卷四十五
盛事(二十一)(一産四男三男)
(臣)等謹案攣生之事自諸史志及文獻通考咸有
專門列於瑞應誠以盛世休養之隆太和涵育之
茂與三登豐兆同編者大有之與廣生皆
昊蒼眷錫之庥也然孜宋遼諸史所載惟一産三男者或
數十年而一見或一方而偶聞與夫人瑞之坊均
稱僅事未有如我
皇上至仁茂育羣族繁滋適逢
大慶之年
帝祉多夀既煦化於生民
天室多男更衍祥於氓庶至有以一産四男告者洪惟
國家戶口日增祇令州縣冊具實數悉免丁糧如一
産三男之瑞經禮部以時彙奏
賞賚歲不絶書計自庚子至庚戌每牒報或六人或七
八人凡五十餘戶得百六十餘口殷繁之象非特
史書所未覩而
宜民廣被實較堯之祝華文之歌麟尤備美焉爰登一
産四男於簡首以彰
聖朝禔福之駢敷其三男者並按十年以來編載用孚
洽熙之盛扵靡已爾
乾隆五十五年
恩賞直隸完縣民陳化新妻劉氏一産四男
直隸總督(臣)梁肯堂謹
奏為據報一産四男恭摺奏
聞事本年五月二十六日據完縣知縣戴書培禀報縣
民陳化新之妻劉氏一産四男現俱存活請照例
給賞等情(臣)即批行藩司轉給賞錢米布疋並諭
令加意撫養竊惟
大化涵濡民物致滋生之盛
太和翔洽閭閻昭蕃庶之休故禾以九穗呈祥而人以
攣生衍慶三男並育已屬希聞四子偕生尤為僅
見占歲無年月日時之異一乳得伯仲叔季之全
頌邰室之瓜綿上應
聖朝嘉瑞贈黎陽之榖帛奚誇舊史傳聞除據詳咨部
外謹具摺奏
聞奉
硃批覽
乾隆四十五年
恩賞直隸景州民梁功妻申氏等六人一産三男
禮部謹
題為一産三男事查會典内開一産三男准給米五
石布十疋今據直隸總督袁守侗咨報河間府景
州民梁功之妻申氏四川總督文綬咨報保寕府
昭化縣民王宰仕之妻張氏原任浙江廵撫王亶
望咨報杭州府錢塘縣民張軼眉之妻裴氏湖北
廵撫鄭大進咨報襄陽府光化縣民魏子桃之妻
楊氏調任河南廵撫榮柱咨報開封府鄢陵縣民
張起雲之妻邢氏山西廵撫喀寧阿咨報潞安府
屯留縣民孫兆寳之妻牛氏俱一産三男其應賞
各本家米五石布十疋各該督撫咨明戶部查照
賞給外理合照例彙題奉
旨知道了
乾隆四十六年
恩賞直隸寧津縣民萬富民妻馬氏等四人一産三男
禮部謹
題為一産三男事查會典内開一産三男准給米五
石布十疋今據原任直隸總督袁守侗咨報河間
府寧津縣民萬富名之妻馬氏河南廵撫富勒渾
咨報開封府鄢陵縣民馬永恕之妻張氏陞任湖
南廵撫劉墉咨報衡州府常寧縣民張生菽之妻
吴氏原任四川總督文綬咨報綿州梓潼縣民羅
全秀之妻楊氏俱一産三男其應賞各本家米五
石布十疋各該督撫咨明戶部查照賞給外理合
照例彙題奉
旨知道了
乾隆四十七年
恩賞直隸通州民劉佩妻馬氏等三人一産三男
禮部謹
題為一産三男事查會典内開一産三男准給米
五石布十疋今據原任直隸總督鄭大進咨報通州
民劉佩之妻馬氏江蘇廵撫閔鶚元咨報高郵州
民于志學之妻管氏河南廵撫李世傑咨報裕州
民羅鳳舞之妻皮氏俱一産三男其應賞各本家
米五石布十疋各該督撫咨明戶部查照賞給外
理合照例彙題奉
旨知道了
乾隆四十八年
恩賞直隸元氏縣民劉竒妻高氏等四人一産三男
禮部謹
題為一産三男事查會典内開一産三男准給米五
石布十疋今據原任直隸總督袁守侗咨報正定
府元氏縣民劉竒之妻高氏山東廵撫明興咨報
平度州民劉晏之妻王氏萊州府掖縣民高起林
之妻孫氏兖州府嶧縣民孫毓恩之妻鄭氏俱一
産三男其應賞各本家米五石布十疋除各該督
撫咨明戶部查照賞給外理合照例彙題奉
旨知道了
乾隆四十九年
恩賞直隸鉅鹿縣民王三平妻尹氏等五人一産三男
禮部謹
題為一産三男事查會典内開一産三男准給米五
石布十疋今據直隸總督劉峩咨報順德府鉅鹿
縣民王三平之妻尹氏江蘇廵撫閔鶚元咨報淮
安府山陽縣民陳起之妻班氏浙江廵撫福崧咨
報紹興府會稽縣民吴如璋之妻宋氏調任湖南
廵撫伊星阿咨報長沙府醴陵縣民李宗柳之妻
譚氏河南廵撫何裕城咨報南陽府裕州民薛文
照之妻李氏俱一産三男其應賞各本家米五石
布十疋除各該督撫咨明戶部查照賞給外理合
照例彙題奉
旨知道了
乾隆五十年
恩賞直隸寧津縣民劉丕服妻張氏等八人一産三男
禮部謹
題為一産三男事查會典内開一産三男准給米五
石布十疋今據直隸總督劉峩咨報河間府寧津
縣民劉丕服之妻張氏兼管奉夫府尹鄂寳咨報
承德縣民于朝亮之妻張氏山東廵撫明興咨報
登州府萊陽縣民劉成盛之妻吕氏河南廵撫畢
沅咨報汝州民李大士之妻季氏護理江西廵撫
李承鄴咨報南昌府新建縣民黎獻文之妻熊氏
陞任福建廵撫雅德咨報福州府連江縣民滕奎
珍之妻吴氏署湖南廵撫特成額咨報辰州府乾
州廳民吴老貴之妻石氏調任貴州廵撫永保咨
報鎮遠縣清江廳塘兵許必顯之妻王氏俱一産
三男其應賞給各本家米五石布十疋除各該督
撫咨明戶部查照賞給外理合照例彙題奉
旨知道了
乾隆五十一年
恩賞四川新寧縣民傅學義妻羅氏等三人一産三男
禮部謹
題為一産三男事查會典内開一産三男准給米五
石布十疋今據調任四川總督李世傑咨報達州
新寕縣民傅學義之妻羅氏河南廵撫畢沅咨報
陜州民鄭順之妻陳氏安徽廵撫書麟咨報寧國
府南陵縣民任及賴之妻羅氏俱一産三男其應
賞各本家米五石布十疋除各該督撫咨明戶部
查照賞給外理合照例彙題奉
旨知道了
乾隆五十二年
恩賞直隸曲周縣民麻佳彦妻齊氏等七人一産三男
禮部謹
題為一産三男事查會典内開一産三男准給米五
石布十疋今據直隸總督劉峩咨報廣平府曲周
縣民麻佳彦之妻齊氏協辦大學士仍管陜甘總
督事務福康安咨報鞏昌府洮州民王芝臣之妻
侯氏安徽廵撫書麟咨報寧國府涇縣民吳謀之
妻徐氏河南廵撫畢沅咨報衛輝府獲嘉縣民聶
士聰之妻史氏懷慶府修武縣民朱永富之妻馮
氏湖北廵撫姜晟咨報安陸府京山縣民李羣來
之妻毛氏湖南廵撫浦霖咨報長沙府益陽縣民
吴東漢之妻周氏俱一彦三男其應賞各本家米
五石布十疋除各該督撫咨明戶部查照賞給外
理合照例彙題奉
旨知道了
乾隆五十三年
恩賞直隸天津縣民黃世達妻孫氏等三人一産三男
禮部謹
題為一産三男事查會典内開一産三男准給米五
石布十疋今據直隸總督劉峩咨報天津府天津
縣民黃世達之妻孫氏陞任河南廵撫畢沅咨報
衛輝府延津縣民申令友之妻袁氏江蘇廵撫閔
鶚元咨報徐州府睢寧縣民歐成起之妻王氏俱
一産三男其應賞各本家米五石布十疋除各該
督撫咨明戶部查照賞給外理合照例彙題奉
旨知道了
乾隆五十四年
恩賞直隸寕津縣民李成用妻于氏等十一人一産三
男
禮部謹
題為一産三男事查會典内開一産三男准給米五
石布十疋今據直隸總督劉峩咨報河間府寧津
縣民李成用之妻于氏順天府順義縣民張理之
妻柯氏前任四川總督李世傑咨報保寧府昭化
縣民張應輝之妻劉氏廣安州民廖伯萬之妻朱
氏叙州府宜賓縣民萬方麟之妻陳氏河南廵撫
梁肯堂咨報南陽府南陽縣民楊有信之妻王氏山
東廵撫覺羅長麟咨報濟南府陵縣民孫耀才之
妻曹氏萊州府掖縣民王登之妻孫氏江西廵撫
何裕城咨報南昌府武寧縣民雷元溥之妻張氏
原任貴州廵撫李慶棻咨報思州府民李運貴之
妻高氏管理奉天府尹事務宜興等咨報海城縣
民陳佐龍之妻杜氏俱一産三男應賞各本家米
五石布十疋除各該督撫咨明戶部查照賞給
外理合照例彙題奉
旨知道了
(臣)等謹案庥嘉之應惟以實事可徵者方不騖
於禨祥之說方
今仁化翔洽齠穉咸霑
皇上保赤誠求
惠懷周浹是以民間同産三四男之盛疊輳駢臻人
瑞之繁允為僅見而
湛恩所及
令典攸施錢布之頒小民生而戴
德正不特徒循例事盖實足以備
盛世之祥徵者矣
八旬萬夀盛典卷四十五
