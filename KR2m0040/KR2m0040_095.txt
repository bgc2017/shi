八旬萬夀盛典卷第九十六
歌頌(十六)
萬夀恭頌十六章(謹序)
禮部侍郎浙江學政(臣)竇光鼐
乾隆五十有五年庚戍秋八月辛酉恭逄我
皇上八旬萬夀慶辰光天道洽率土歡同中外臣庶咸
願攄忱祝
嘏用介
崇禧
皇上俯允衆請先歲
申命戒華靡禁貢獻豫開
恩科輪蠲天下錢糧作人益下
鴻渥均濡廼以正月元日肆
頒恩詔
慶典所宜秩然具舉涓吉於二月己未啓
鑾祗謁
兩陵移
蹕畿南經過州縣
特諭截漕三十萬石加賑一月考察疆吏慶讓兼適東
土守臣候
鑾有喜
賜詩褒勵賞差費盈萬紳士耆民鬗皤夾道百齡以下
賚予有差迺練辰
陟岱升馨
告虔膚雲潤覃
嘉宴惠布陳詩第頌一如往例遂詣
闕里釋奠于
至聖先師翼日詣
孔林酹酒盖自戊辰始勤
法駕迄今八度適當
聖夀八旬之期紀盛成
製求諸往古未嘗有也
輦路所經均用
恩例蠲賦十三加滿漢營兵口粮兩月復奉
特諭增直隸山東本年入學額名免山東因灾緩征民
欠糧一百七十萬有竒
慶澤叠施周浹宏溥香壇禱頌
山呼歡吁聲動天地煌煌乎盛矣禮成旋
蹕迺依歲例仲夏初旬
幸避暑山莊維時塞外諸部扎薩克與哲布遵旦巴呼
圖克圖噶爾丹錫勒圖呼圖克圖雲從飈至而遠
人慕德則安南國王哈薩克各蒙古回部甘肅土
司臺灣生番緬甸南掌各陪臣趩趩偕徠並集
山莊七月己夘朔越八日以次瞻覲肆筵展慶洎
駕旋届期直省文武大臣奉
恩綸入京者駱驛畢會與在
廷諸臣共上
萬年夀觴(臣光鼐)叨陪侍從近五十年每逢
嘉會輒竭愚撰述功德為獻兹復荷蒙
特恩重叨卿貳徒以奉
使浙學不獲趨赴
丹陛與於拜舞之末而望
闕慶忭不能自己伏惟
聖人紹
天凝
命貞符可諶昔武王帶有銘曰恭則夀魯論曰仁者夀而
周公述殷三宗及周文王享國久長之由皆歸之無
逸誠以無逸作所乃能致恭以行其仁保民之誠凝
命之本也
皇上御極以來敬
天法
祖愛民勤政逾五紀又五載有如一日至於乾斷豫動經
武緯文綏靖四和荒遐溥育三代以後實無比倫
而猶日孜孜
念用庶徵律
天時以自考篤勤罔倦矣允至誠無息與
貞元同運悠久無疆也(臣)校士之餘比事属辭謹撰頌十
六章竊希詩人歌天保之義而文辭淺薄未盡萬
一徒滋慚恧其辭曰
天祐我
清世繼維
聖在昔
仁皇緝熙基
命守業為創六紀時乘譬猶作室堂構是營亹亹
憲皇灑掃塗雘我
皇受之迺增式廓方始降誕毓德
重華執中授受淵源匪餘聿修永
念
祖武聿䋲紀
恩成堂
敷言攸徵紹庭夙夜陟降在茲丕顯
寳訓是儀是師無斁
先典無忘
國俗度
身律
聲稽諸
實錄儗
堯見羹儗
舜見墻億萬斯年遹遵舊章(其一)
維
天眷德曰其子之維
聖繼
天曰父事之
天道隂陽無物不體禮隆大報緣以義起
圓壇國南冬
郊夏
雩
大祀春
祈上辛用諏歲舉必
躬迄今八袠翼翼憢憢寅孚毖秩日至
方澤母事如在
六宗
羣望歲時匪懈曰晹曰雨應
禱而憑
帝謂無言廼嘘噏通誠至兆&KR0034;恒于先幾庸以
敷福庸以
宣威
皇武耆九維
天式信億萬斯年得助思順(其二)
肅肅
清廟以祀以饗於昭在
天
駿烈是仰
五聖宣光升恒繼照几筵著存孝慈嘉告
夀皇奏假
奉先時薦肹蠁懓愾如
視
寢
膳載謁
神鄉
盛京
製賦申
虔再三並
賦神樹全韻
裁詩容功為史英咸濩武共貫條理
瑶牒釐正辨忠顯微若木蟠霄本枝交輝皇春帝夏時各
有適
先聖
後聖道揆惟一
念兹重負實欽大寳億萬斯年求
德承保(其三)
亶聰我
皇作民父母永言保之如哺黃口灼知所依田功攸暨
躬耤劭農閱廿九次仍
勑桑宫盆繅教勤
題繪耕織豳雅儷陳閔雨快雪田父同課一隅告𤯝
思已饑餓農給糧種征别緩蠲
頒帑盈億祭粟如山
國有正供史韙賜半旉天
賜全古未聞見
蠲漕至再
蠲賦迺四分核省府輪年為第易占損益上下道光億
萬斯年兆民賴
慶(其四)
易象觀民典重
省方我
皇師古展義習祥母易言遊
聖言斯廣
鸞旂涖止萬民斯仰德大春生儀隆
禮岱减賦第才久成
恩例南服
六廵實纉
祖緒防河捍海事宏功鉅水為利害莫甚淮徐濬築
咨周因創智俱浙海鹽官為塘自昔尖山鱗石
先皇之績鹽倉廼西發帑增建柴石兼資
屢省廼斷成不欲速明繇敬克億萬斯年永頼
帝力(其五)
逖矣凖戎阻化西陲
二聖屢戡卒用羈縻逮逹瓦齊席簒已狃部衆心離水火
籲救師至兇遁格登及之執醜來獻迺霍集斯彼
狡覆煽鋌走既殞二和卓木負
恩肆蠢餉繇地來馬從天降回醜潰犇回朋廼喪遂函逆
首驛驛徠嚮
紫閣勒勲惟曰
乾貺方事之棘羣僚驚猜獨仰
睿斷衆惑終開武稱善述猷不忘遠億萬斯年靈臺伯
偃(其六)
金川異區吐蕃遺燼始撫終戡蹂巇為畛臺灣阻
海有莾廼榛
命相&KR0616;遄二䜿成禽逷彼緬甸匪戰及廸不戰廼徠嫓
庥干格安南外臣興滅既
奏其廢難興唯
天所授懷德畏威去逆效順因之
錫封以孚入
覲伊古疆索視德大小禹實訖海武亦通道我
皇體仁代
天司牧
帝庸耆之全畀所覆罔隔中外並育並生億萬斯年
同我
夀觥(其七)
道為治本行以義方
秘殿傳心堯舜禹湯性得生知學猶
念典
講帷歲涖
御論闡演討源洙泗
至聖先師
闕里
親詣
祖製恭依迄今八度已逮
八旬六依
前韻還
賡歸仁(韵有御製六依王化歸皇祖過闕里詩敷賴素仁有越裳之句)仰瞻
御繖黃雲如擁(戊辰韻有御製恭依繖黃皇祖過闕里詩元御雲擁之句)
一杯酹酒仍勤
躬奉(本年有一御製詣境孔林酹酒詩杯天地之句)祠牢奠楹往牒稱喟
我
皇繼述肇執徐歲見
聖由
聖
君師統兼入墻
自謂(今年韻有)(御製六依魯或應皇祖過闕里詩自謂設生引入墻之句)恭言
撝謙
睿贊久傳
日月仰均億萬斯年立極人倫(其八)
書契既興載籍遂博羣言殊塗衷諸
聖作自昔
仁皇纂經垂訓我
皇繼
武學古日進三禮三通館局各擅
丹毫裁批珥筆莫贊瓊笈琅函證今徵故更蒐遺書遂
滙四庫進退百家刪修是班構閣充貯塊視酉山
更繕三分
詔示江浙㠑嵬鼎峙榮光斗揭兹復
考文石鼓重刊竝陳大學興桓同
頒藝羅千古道惟一貫億萬斯年倬章
天漢(其九)
聖固
天縱抑又多能修道謂教
敷訓為經嶽峙川流時至成雲珠璧循度經緯自分
睿思所通遇物即付右有左宜不移而具
製文計千詩成計萬元氣之行觀止同歎
頒在學官儒林講斆
御書鐫勒藻寖輝嶠時出百一近臣
命和寸斑未窺臂汗履跛商有盤銘周及戶牖纔傳數
語已炙衆口懿矣我
皇幾餘游藝億萬斯年
天人合契
伊古造士皆育于學周文譽髦爰歌芃樸尊曰辟
雍其東不又漢建迺三已非其舊
京師有學肇于至元明政憒憒如井而眢我
皇詔建旃蒙落成
親臨講道中外觀聽制罔泥古宜以時措觀文成化彛
倫明著麟麟黌序並興興桓勒功
告成與國埒觀天方西極府州建治設為庠校師生業
肄我
皇聲名與
天共燾億萬斯年親睦成教(其十一)
皇帝立政
敬銘負扆博思周行用人惟已帝典稱首明生于欽揆
事策力
大知咸臨螢爝或效魑魅自隠獨攬
元樞萬紀恒凖健法
乾行運如磨旋羣僚宿列蟻隨以轉朝詢康功宵畫軍籌
靡逖不灼靡&KR0655;不周凡百有位行令惟恭郵章萬
里浹旬可通
重巽時申播諸萬竅頌聲並作天籟應妙斷惟
神决聰惟直與億萬斯年悉臣悉
主(其十二)
職方辨壤錯繡分疆守土食肥持禄為常上下順
承飾言難詰我
皇臨察辟隠盡悉
聖心毋意詐來自覺軒鏡在懸莫揜美惡黜蠧先墨弊
計本廉彰癉聲樹並濟寬嚴雨澤寸分榖價昂减
以時
奏報用慰
省覧入疆
閱政接晝
錫馬戒華嫉奢
沛綸矩下繄無柱木授之櫽&KR0034;繄無躍金洪鑪烟
㶿
大訓咨牧懷保實親(乙巳節題)(經筵大學樂只君子一御論頒示各省督撫)
(令傳示各属)億萬斯年哲惠安民(其十三)
皇久于道禮樂聿興圖列容臺器
頒
孔楹迺譜周經肄雅揚風底貢特磬古韻鏄
鐘
皇恤于刑秋讞
親斟竿有祥羽林有好音
皇歲于狩塞山列仗典有教駣歌奏什榜
皇臨于郊還帥再勞
命服皇皇有新吹鐃
皇亟于賢
恩榜聯增詩有律比經明輪登
皇優于老褒瑞羞耉第多
賜耆
宴有千叟損益百王不相襲沿億萬斯年
偉業無前(其十四)
昊曰明旦日監在上多福
敬銘
斂錫惟嚮(極斂御製多福硯銘即推闡洪範五皇時五福用敷錫厥庶民之旨)授時
賓餞徧絡四極撓甲增輪勾股周測化行自近
型成安止穆穆
宫闈肅若
殿陛
聖慈詒燕振麟趾定五代同堂五福
記慶(五福御製文有五代堂記)伊維髫齡斆學共黽俾通六藝厲
意孫敏我
朝
家法越軼&KR0616;古繼繼承承祗台不距順徵顯見信逯豚魚
家旌偕老族表世居嘉吉穰穰天下之肥億萬斯
年孚成九圍(其十五)
歲在奄茂
慶齡攸届百禮備舉神人畢逮有徠翊翊列牧總戎有徠
驫驫月竁扶桑朔南暨訖梯航重譯雕題卉服臚
驩㗲嘖元臣奉觴
天子萬夀闐駢雷呼僉曰
天佑
皇曰俞哉受
命不易予民在懷予肩敢息憶在
古稀
製說言志歴載轃兹懼終始八徵耄念
撰記自律無逸朝昃猶逸是毖有能謙式奉
天時億萬斯年福禄永綏(其十六)
萬夀恭紀九言詩一章(一百四十韻)(謹序)
原任禮部侍郎(臣)錢載
(臣)聞德盛者福自傋仁至者夀彌昌此必至之理
而自然之符欽惟我
皇上法天行徤體道至誠
御極以來五十五年
實心實政所以和通扵天人之際而久淪浹扵臣民億
兆之膈臆者至深至厚扵是
天命保佑永錫純禧蓋
聖人之德實生民以來未有之
至德而
聖人之福乃開闢以來極盛之備福龍集庚戍恭逢
八旬綏眉夀扵無疆懿普天之同慶(臣)夙被
鴻慈備員
禁近洊擢卿班癸夘之年蒙
恩予告俾歸桑梓優游扵
聖世昇平之樂(臣)跡遠蓬門心依
雲闕用敢不辭媕鄙敬託謳吟同寸管之窺天效康衢
之擊壌謹撰九言詩一章拜手稽首以獻其辭曰
惟
天眷
聖
聖德契
穹蒼
聖夀八旬久道福萬方懿惟
至誠式固扵純常開闢未有今兹大吉祥五十五年
宵旰勤黎蒸(叶)暢垓泝埏氤氲協氣翔清寧合撰單厚
以綿長受
天之祐緐禧慶夀昌祥煙瑞靄八月玉宇涼萬年枝秀仙
露垂珠嚢穥䆊稙穉丰茸穋䄫梁含甘吮滋康年
樂羣生(叶)維時秋
廵廽
蹕自山莊金支秀華匼匝桂吐芳山呼虎拜冠佩羣趋
蹌騎竹扶鳩童叟胥悦康四海一家敬舉
萬歲觴詠
仁蹈
德悃欵由中誠(叶)
聖人錫福德音下巖廓月正元日
詔書恩滂洋渥澤乃遍海澨山陬鄉蜎飛蝡動蒙化遊
龐鴻(叶)熙熙春臺之樂樂未央教養
恩厚涵濡扵膠庠特
命開科拔擢其俊英(叶)橋門黌序益振絃誦聲(叶)窮廬
蔀屋婦子謀蓋蔵
皇心軫念四沛
澤濊汪普蠲惟正萬姓歡餘糧瞻蒲勸穡兮望杏敦農
(叶)十日五日靈貺調雨風(叶)陸壤麥熟澤國秔稻
香含餔酣酺忭悦䄈褐民(叶)猗與式孚
醲化整
懿綱滌瑕蕩垢江海宏包荒赦過宥罪雷雨蘇凋傷如
天好生之
仁邁禹湯執沖含和茂為百福宗(叶)考冣鈘鈞賞罰秉
至公(叶)賢否覝詧淑慝務瘅彰薰蕕斯列涇渭斯
激颺羣寮匪懈萬民慶胥匡侔璉儗瑚懷瑾挺圭
璋恂恂峩峩卓犖紛顒卭騶麟遊囿鳳凰鳴高岡
馮翼孝德琅琅玉鳴鏘因公詿誤矜全道無妨範
圍曲成鎔鑄獧與狂
帝德廣運匡飭扵用中(叶)葑菲並採茅茹其彙升(叶)賚
奬躐級踴躍羣赴功(叶)推
恩錫類
紫誥榮邀封(叶)金枝玉葉毓慶自天潢展親睦族
賜予惟隆崇(叶)十五以上大小咸率從(叶)鞠&KR0957;上
夀肅肅奉瑶觥(叶)俱叨
渥惠湛露湑瀼瀼璿萼分輝耀日皆琳琅暨彼外藩封
賞俱肅將維屏維翰稽首遠效忠(叶)
皇仁㴻濡濃厚霑扶桑駢羅琛賮烟海來浮航輸心向
化遠逮生蕃衆(叶)交趾緬甸面内竭衷腸諧南爕
北鼓舞
聖德滂楛砮篠簜方物覲
天閶水有挂颿陸路沛馬韁喁喁噞噞莫不來享王歸
仁服
教魚雁相頡頏曰惟帡幪
至德與天同(叶)齊祝
大皇帝夀咸造庭(叶)中外禔福萬里奉篚筐儲祉之本
宥密仰
聖躬(叶)
夀踰古稀夙夜勵自強
敷錫扵下萬㝢樂蕩平(叶)民風醇樸庶物茂牂牂皤髮
龐眉扶杖阡陌傍彷彿偓佺員㠐相忀徉歌曼夀
兮竽瑟陳浩倡
夀世之民夀真不可量曾元喜見子孫厥心臧型仁講
讓夜績晝蒔秧不識不知擊壤歌虞唐春風化日
至適適亦忘此其恬養蒸被周八紘太和保合
天衢共瞻仰(叶)鮐耉欣欣赴
闕樂化光億人兆人咸賴
一人慶禮樂陶淑孝義戶相望
恩綸表里綽楔猗輝煌睦親弼教崇譲以有坊有道悠
久乃致此化成(叶)民遊華胥蕩蕩無能名(叶)猶日
孜孜
敬念乎雨晹中和
建極陶鈞在隂陽是曰庥徵斯降福穰穰萬年
聖主履綏萬國寧(叶)百榖成熟樂利蕃牛羊天人協應
消息參微茫義取洪範
勅幾炳
宸章
聖心昭事翼翼以祗承(叶)
緝熙典學寅畏彌嚴恭(叶)
崇儉黜靡渾噩淳風隆(叶)紛華盛麗郤勿使經營(叶)卿
尹士夫以及農工商憲度恪守追琢金玉相維彼
秀彦横經富縹緗維彼淑媛習禮飾珩璜維彼孝
飬遠賈牛服箱維彼執技事上噐必良職職植植
循軌以有程(叶)彬彬郁郁守度以自防優游厭飫
休養際亨豐(叶)是訓是行潔朗鏡太清(叶)侯其禕
而
醇化掩羲黃惟河瀾恬惟海波不掦惟嶽興雲惟瀆流
泱泱使者祭告持節兩驂驤百神懷柔遠道酹椒
漿蓊葧葐蒀赫燡以妥祊(叶)五色之慶三色之矞
明(叶)糺縵縵兮積和下上充(叶)玉燭均調青隴無
虸蚄籽種借給優免勿取償何生不育何物不舒
張行間效力有曾着裲襠亦以年老拜
賜得異粻共躋仁夀偕樂諴和邦(叶)先疇舊德職業其
交蘉軒乎鼚乎遐邇會輪裳大順之情其和若球
鍠(叶)大順之世其樂諧羽宫(叶)欣逄顯懿扵鑠古
未嘗麟趾瑞應
五代慶同堂百僚萬民騰歡洽笙簧(微臣)管窺蠡測徒
面墻深愧無文如錦爛七襄葵忱獨抱誠懽誠恐
惶延洪景運繁祉萃我
皇
天庥滋至億萬年無疆
萬夀恭擬讚佛頌(謹序平韻)(並集聖教序全文頌依上下)
兵部左侍郎(臣)趙鍈
乾隆五十五年
聖人在上
八十大慶慱
敷其福於時珪月波現金桂林開䴡漢霞起糺雲烟朗
中地外地迥域同風而覩
聖顔也仰惟彼
蒼者天重以蓋下
儀
天
御宇百二
神區昔聞
先典
積累早深以是
遵
前
宅國
神威之撥控於四方則西坤後藏來輕千里(廓爾喀在後藏)
(之外嚮化内附)東謝遐區書知仰逹(唐書南蠻傳有東謝蠻入朝顔師古請圖)
(王會事今緬甸遣使遠呈金表并貢花象)鹿門(鹿耳門)滅燄三苞淨影(王師)
(平臺生番效命恊力剿捕投入年獅番復來京祝來京祝)(覲今釐)桂海有截水
濤不掦昨所不庭彌知其非驚猶昏夢未征而歸
(御製土爾扈特全部歸順記有曰始逆命而終徠服謂之歸降弗加征而自臣属謂之歸順安南阮)
(光平欵關歸誠今年復親身詣有闕恭祝祝萬夀求易冠服為從來未之盛事)以及越
波躡岸引領恐遲舉䄂驟馳騰幽投誠重途内附
然猶
心乎精一測於危微
思難圖易冀厚物類復
慮學偽而謬將未可行
導知正學賢才璋序(屢荷年恭上諭文以清真雅正為主今逢萬夀恩科會試)
(雅化作人嫓美菁樸)而況
哲智而文
敏業鑑古
躬詢豪翰周宣之文潛蔵西地珠礫罕探瓦砂易累孤
隻掩晦(石鼓文十詞類風雅然多磨滅不可辨世傳周宣王獵碣初在陳倉野中唐鄭餘慶)
(始遷之鳳翔而失其一皇祐四年向傳師求於民間得之十鼓乃足)
慮莫能測既注缺失標識其間分對簡墨彌勞
是正(太學舊有岐陽石鼓字多漫漶元潘廸有釋文而周秦魏之說究紛紛未定今年正月丙申并)
(御製石鼓所有文成十章製鼓重刻并木柵製序言定以韓昌黎之言為正舊鼓舊文置以蔽)
(風雨外新石鼓以刻十章竝立太學以公天下惠後儒且命依所鼔刻立熱河文廟以廣文)
(教)抑
八徵時省續往
製之言而言(子之皇上扵七十萬夀之寳御製古稀天寳繼以猶日孜孜今年復製八)
(徵耄念之寳記備舉五福五代堂堂記以及近製讀洪範論)尤承
明旨幼小者杖者六七八十百十者得要於
真愛(元旦奉加上者俱)(萬夀恩詔自王以下覺羅十五歲以恩賜其滿漢内外臣民男婦年過)
(六十七十八十九十以上及百歲者一概俱加恩分别賞賚有差)是故
承
乾
受
釐邁古陵今也前以
清文循譯内典慙總習業深謝訛拙(奉譯蔵旨以充國書經臣職)
(清字經館提調有年)而方晈㭊譬況部分篋策足拔汙穢之
墜全品類之善則
一人之福詎非西土之
善緣至教耶爰成讚言庸為稱
慶
道高
德崇
佛日當空三千塵劫
光照流通端凝法象貞若長松
垂慈大地無所不容先
天
顯化無比無雙自西而東及於羣邦本生之
上勝地之遺
承之而遵
廣法之基其心之
心之深其
道之歸聞乎奘將(爾雅釋文秦晉謂大為奘孫樊作將)知夫細微而空而
寂而淨而虚露流雨挹晨夕相於由
法之門
濟庸若愚寒霜夏暑不忍鄙夫雖蠢然者知得所栖有
生有欲無惑無迷
風教流形其被者皆窮彼世宙常攝於
懷民生以足
道境以開而靈而蠢其進之哉賢故出閑愚故迷津空
明月出真而求真無顯無隱無賾無紛非褒空寂
口訓
經文乍馳於途未遊於門窮神窮數象窺於言疑旨奥
趣忽
洞其源於無窮理於有求端
智珠潔水
心鏡空山俗師鄙論謬而知還
法像遐顯
大業以宣四方四域三萬六千凡有託者緣途善遷乘
茲
妙際力於
福田或迷而悟或愚而翹道味能飡
法宇斯超雪峰七林則布其條蓮川蓮葉則含其苞蹤
飛跡逹仰
道於高雲泫墜露雨渌分波莫不共識方
昇之華仙儀法曲異卉竒花
大乘之運施之也長拯乎罪惡致乎善良陽昇隂濁莫
不常生遵茲無極以凝以貞唯
天之教形乎能形
慈悲之教能乎不能窮覆與載資之而興
性情之所廣朗是憑
湛然而處時焉而遊能識所欲能因所求木火水濕土
而生金寒沿暑替陽陽隂隂形色質像妙契則
心形端影正萬有其含而倫而物臻於飛潛以潤成菀
化莫不沾鷲嶺百世永遠是瞻三乘三教廣益塵凡
八旬萬夀盛典卷九十六
