八句萬夀盛典卷一百十四
歌頌(三十四)
萬夀恭紀宗經徵
夀說
翰林院編修(臣)阮元
(臣)聞三極彛訓其書言經經者堯舜禹湯文武周
公孔孟之說帝王稽古同天聖德備焉慶惟乾隆
五十五年
皇上八旬萬夀萬夀(臣)仰思
盛德大業非三代以下史冊所可擬萬一者惟宗諸經
傳以徵
聖夀或管窺而得其詞焉(臣)謹案尚書洪範九五福一
曰夀夀者福之初祐福者德所致也恭讀
五福頌以為夀富諸事皆受于天惟好德修于人五皇
極曰予攸好德女則錫之福皆五福主德之證至
哉
聖人之德即福之基
聖人之所以夀也
帝王之夀必本於
天書曰天夀平格孔安國傳曰言天夀有平至之君禮記
中庸曰大德必得其夀徵詩曰保右命之自天
申之我
皇上昭事惟敬書曰勑天之命惟時惟幾恭繹
讀召誥篇一言以蔽之曰曷其奈何佛敬以諴民為祈
天之本以敬德為諴民之本理益明焉大戴禮曰
戒慎必恭恭則夀又引丹書曰敬勝怠者吉亦其
義也
皇上躬親
郊壇大祀極致精虔其在周禮曰大司樂冬日至地上圜
丘夏日至澤中方丘祭法燔柴于太壇祭天也瘞
埋于泰折祭地也又以正月上辛
祈榖孟夏
常雩者公羊春秋曰郊用正月上辛月令天子乃以元日
祈榖扵上帝左氏春秋曰龍見而雩月令大雩帝
用盛樂是也
社稷壇加玉者祈農事也周禮小宗伯掌建國之神位右
社稷春秋外傳曰玉足以庇蔭嘉榖
朝日
夕月諸中祀兹復
躬親一週及扵
岳瀆咸
命使祭告禮記祭義曰祭日于東祭月扵西以别外内
周禮大宗伯以實柴祀日月星辰以槱燎祀司中
司命飌師雨司公羊春秋曰祭大山河海山川有
能潤扵百里者天子秩而祭之禮記王制天子祭
天下名山大川五岳視三公四瀆視諸候是也
定
壇
廟祭器者周禮司尊彛掌六尊六彛之位禮記郊特牲曰
鼎爼竒而籩豆偶法古制也恭逢
聖
聖相承重熙累洽百有餘年
皇上寅承丕基無事不敬法
列祖詩曰下武維周世有哲王三后在天王配于京我
國家創業東土締造維勤
皇上編開國方略以闡
功德書曰惟先王建邦唘土公劉克篤前烈至于大王肇
基王迹
書薩爾滸戰事者仁者無敵受
命伊始書曰壹戎衣天下大定
諭立卧碑述
太宗訓守冠服騎射者遵
成憲也詩曰思輯用光弓矢斯張干戈戚揚又曰率由舊
章
作紀
恩堂前後記
敬誦
實錄者逮事
聖祖不忘
恩教也皇矣之詩述文王逮事大王大王受天命及王季
文王其詩曰維此王季帝度其心乂曰克順克比
比扵文王
四巡
盛京
親製詩賦以彰
謨烈詩曰天作高山大王荒之彼作矣文王康之又曰昭
兹来許䋲其祖武于萬斯年受天之祜
皇上䋲
祖武詒孫謀
五代一堂古今未見復致
玉牒十一世之慶爾雅曰子之子為孫孫之子為曾孫
曾孫之子為元孫元孫之子為来孫来孫之子為
晜孫晜孫之子為仍孫仍孫之子為雲孫
皇上明俊德以親九族
恩澤深厚禮記大𫝊曰尊祖故敬宗敬宗故收族詩序
曰行葦忠厚也
皇上勤扵庶政
睿思所周事必立豫易乾象曰天行健君子以自強不
息書曰一日二日萬幾
御書無逸萹揭為座銘(臣)㐲讀
經筵御論君子所其無逸訓所為處與召誥王敬作所
相發明
聖人之言經訓所折衷也
法宫
行在皆秉燭待章左氏春秋曰夙興夜寐朝夕臨政
視事移晷𫝊餐嚮午書曰自朝至于日中昃不遑暇食
内外奏章皆
丹毫親批日數十事周禮内史凡四方之事書内史讀
之
皇上猶無湏内史之讀也内外臣工日有
召對下至一命亦無遺焉周禮小臣掌三公及孤卿之
復逆大僕掌諸侯之復逆宰夫叙羣吏之治以待
諸臣之復萬民之逆是也
法
祖六巡江浙觀民察吏不自暇逸岱岳五臺豫河皆
親駐蹕易曰省方觀民設教孟子曰天子適諸侯曰巡
狩巡狩者巡所守也禮記禮器曰因名山升中于
天詩般序曰巡守而祀四岳河海也天下庶獄事
必
親覽兹復
恩詔减等王制曰刑者侀也侀者成也一成而不可變
故君子盡心焉昜曰雷雨作解君子以赦過宥罪
耕耤之禮必
躬親者禮記月令天子乃擇元辰躬耕帝籍春秋外𫝊
曰民之大事在農上帝之粢盛扵是乎出食為民
天民為國本
皇上愛民重農民數榖數要會時
聞周禮小司寇大比登民數自生齒以上登于天府禮
記王制五榖皆入然後制國用周禮天府若祭天
之司民司禄而獻民數榖數則受而蔵之至扵
祈謝雨澤驛
詢天下雨暘收穫每霑足豐稔必
詩以誌喜爾雅曰四時和謂之玉燭甘雨時降萬物以
嘉謂之醴泉榖梁春秋曰五榖大熟則為大有年
又曰閔雨者有志乎民者也喜雨者有志乎民者
也正賦漕運歲億萬計
皇上臨御以来免賦者三免漕者冄兹復
恩蠲天下正供(臣)謹案周禮小司徒鄉師遂人遂師遂
大夫皆有辨其施舍之事鄭康成讀施為弛盖周
時什一雖輕皆無普免之事豈若我
皇上蠲貸至二千萬萬乎(臣)伏讀
經筵御論有孚惠我德以九五君位惠即我德當置惠
心于勿問
聖謨洋洋所以損上益下有孚元吉而說无疆也偏隅
偶歉
恩加蠲賑截漕平糶以劑盈虚䘏民也周禮司稼以年
之上下出歛法均萬民之食而賙其急平其與河
防者民生所關
皇上命濬陶莊六塘伊家諸河清黃交滙誌水宣洩海
塘建石重隄保障書曰予決九川距四海濬畎澮
距川考工記曰以防止水禮記月令曰完堤坊春
秋外傳曰陂障九澤民間五世同堂二百餘家夀
逾百齡同居十世皆
夀世人瑞也爾雅曰子子孫孫引無極也禮記曲禮曰
百年曰期頤孝經曰示之以禮樂而民和睦
命重舉千叟宴者皇建有極歛福以錫庶民也禮記王
制曰凡三王養老皆引年周禮伊耆氏共王之齒
杖爾雅曰黃髮齯齒鮐背夀也
皇上典學高深
文德淳懋每歲必
御經筵宣講書曰念終始典于學抑戒之詩曰抑抑威
儀維德之隅
臨雍講學
釋奠
幸魯崇儒重道也禮記王制曰天子曰辟廱詩曰於論
鼓鐘於樂辟廱文王世子曰天子視學大昕鼓徵
乃命有司行事興秩節祭先師先聖焉
御製三老五更說證以左氏孟子其義乃明
重排石鼓文者存周法物用光我
文治
武功也詩車攻序曰宣王復古也吉日序曰美宣王田
也
御製詩五萬餘萹
文千餘萹尚書帝庸作歌易伏羲畫卦文王作卦辭大
戴禮曰武王作機鑑楹帶十七銘庶足擬焉
御書寳繪咸臻極詣論語曰固天縦之將聖又多能
也
親定祭祀朝饗樂章及詩經樂譜其在周禮大司樂大
吕應鐘小吕夾鐘皆歌以祀享詩鹿鳴以燕羣臣
書曰詩言志歌永言聲依永律和聲即其義也鏄
鐘特磬列于大樂
御製笙詩依義補辭其在爾雅曰大罄謂之毊大鐘謂
之鏞儀禮鄉飲酒燕禮諸儀皆笙南陔華黍白華
由庚諸萹即其義也河源淮濟涇渭諸水
考厥源委其在爾雅曰河出崑崙虚書曰𨗳淮自桐栢
𨗳流水東流為濟詩曰涇以渭濁即其義也
詔收天下遺書分為四庫儲以七閣其在周禮外史掌
三皇五帝之書鄭註所謂三墳五典也
皇上闢門籲俊正科之外六開
恩榜冄舉
制科書洪範曰俊民用章詩卷阿序曰言求賢用吉士
也
皇上神武邁倫嘗發廿矢中十九周禮射人王以六耦
射三侯三獲三容也每歲秋
行圍木蘭蒙古進宴所以詰武綏遠也榖梁春秋曰因
蒐狩以習用武事禮之大者也詩時邁曰薄言震
之莫不震疊
皇上奮武開疆戡㬥柔遠蕩伊犁平回部收金川定臺
灣為亘古未有之功業書序稱湯伐三朡成王踐
奄皆不足比數左氏春秋以禁㬥戢兵保大定功
安民和衆豐財為七德惟
皇上武功備焉至扵先征而後歸服者謂之歸降回部
𬗟甸是也書曰帝乃誕敷文德舞干羽于兩階七
旬有苗格也不加征而自来歸者謂之歸順土爾
扈特拔達克山安集延㾗都斯坦布魯特哈薩克
巴勒布是也書序曰巢伯来朝芮伯作旅巢命巢
遠國自来也邇者安南王阮光平入
覲祝
釐則我
皇上推亡固存承
時行之道大戴禮曰重華南撫交阯中庸曰栽者培之
傾者覆之海外遠國若高麗暹羅琉球南掌皆入
貢
夀宇不可縷計爾雅曰距齊州以南戴日為丹穴北戴
斗極為空桐東至日所出為太平西至日所入為
大蒙大戴禮曰海外肅慎北發渠搜氐羌来服是
也是惟我
皇上大聖大仁允文允武用是承
天純佑盛德曰新
登八衍範
念用庶徵嚮用五福(臣)仰見庶徵之應本於
五事
寅恭對越為夀之基此貌之恭作肅也
惠澤優渥是可徵曰肅時雨若矣
王言作則臣下禀令此言之從作乂也
當陽用命是可徵曰乂時暘若矣
克知灼見照詧幾先此視之明作哲也
德化如春可是徵曰哲時燠若矣
達聰兼聽發慮出謀此聽之聰作謀也
凝成萬物是可徵曰謀時寒若矣
精一執中廣淵齊聖此思之睿作聖也
從欲風動是可徵曰聖時風若矣
皇上臨御五十五年慶
夀八句由是推之萬年為
萬萬旬易策天數二十有五地數三十凡天地之數五
十有五經卦皆八因而重之爻在其中二篇之策
萬有一千五百二十自然之數也又
萬夀年幹在庚爾雅曰太歲在庚曰上章庚猶堅強也
章明也日躔在酉酉為夀星之次爾雅曰夀星角
亢也是生成推衍皆與苞符象曜相應故曰
聖人之夀皆本扵
天錫羡延洪惟億萬年天保之詩臣下歸美崇尊頌福禄
也曰詒爾多福曰受天百禄曰萬夀無疆猗歟盛
哉
聖夀之徵諸經者盖遠邁皇王哉
萬夀恭紀七言排律一百四十韻
翰林院編修(臣)那彦成
羲輪鼂彩麗扶桑軒筴榮徵
寳祚長
昊縡欽承臻景貺
睿謨廣運迪
前光貞禔闡洛康而色鑿度占乾健自強算亥數應稽隸
首横庚歲恰叶璣囊神圭日月分雙璧篆笈龍魚
唘八琅玉刻苕華
心念耄苞推元命
籙膺昌三才道合三皇紀
五代歡臚五福堂
澤與雲游膏乍普
聖時風若美斯彰踰䋲越契難摹盛繞電流虹共溯祥
訓庫大中
皇有極域依曼夀
佛無量
嘉符預卜羣靈奏
隆軌徒教六帝望
萬歲佇聽呼嶽麓
一誠先矢格
穹蒼璇庭敷繹開晨朗瑄玉懷濡練日良形具禺龍昭肹
飾輝生爟火逹炎煬四嚴警漏停
清蹕八溢和容振廣場精爽湏摇憑兆位祥甘咫尺答
雩禳函蒙默貺
神来止
親仰留俞志肅將
敬以信
天知所助
聰惟䋲
祖凛無忘十三甲勁威遐邇二四旗明辨正鑲
創制一編文鑑定
守成千古卧碑防曼珠風土開金障靈鵲源流紀玉筐
華黼九乾嚴對越
珠邱
四駕奉蒸嘗風清秋甽黃雲地氣王
真人白水鄉
弓劍有遺承慶澤烟霞無恙接蕭薌萬年龍虎青山護
五廟神靈寳冊蔵
篇什已頒新樂府畫圖猶寫舊戎行艱難百戰思松杏
肅穆羣臣侍
衮裳
實錄宏宣天始旦
慈恩高紀室中央黃榆紫塞
觀其勝
松棟雲軒質在傍自昔
典謨垂渾渾方
今禮樂表煌煌設容次第分同異審律森嚴辨抑昂監
夏殷周存矩矱合風雅頌叶笙簧神尊太乙陳瑶
薦萹重由庚補樂章較黍詎憑田父尺浮蘭還媵
武安鈁聲傳鏘珮遵綿蕝響戞鳴球截玉肪
鹵簿肅傳天罼隊太常新隸狄鞮倡摹形有取圖傳
聶正雅何曾議待姜
乙覽已先窺奥突
辰儀自妙挈維綱波濤海立雲霞接翰墨
天来雨露香
文訂兩編含象緯
詩題五萬發宫商
元音鳳舞鸞歌寫
密藻爐烟扇影颺上界奎光東壁耀仙人廣樂洞庭張
經曾搆室金陀岳帖待臨池玉版王一統志垂窮
亥步十年書
奏壓辰陽侍臣劉向勤編校謁者陳農集散亡金鐀嚴
儲搜史柱石函深秘發謨觴瓠蘆舊序傳開士漆
壁零璣拾大航往復訂訛如數米殷勤去穢類排
穅誤參衛客河邊豕訛證將軍白下羊善本春明
留姓氏快心秋葉埽綈緗讀書燈許分藜杖得意
花齊放筆牀
傑閣嶒&KR1478;聫七緯遺文緝孴補三倉杓瞻
北斗權衡正路得
南車指示詳每
錫鴻萹題竹素全憑
炯照定鉛黃
勤披丙夜銅籤報速逓庚郵寳䭾装
心矩徽徽通萬類
威棱隠隠讋遐荒采薇治外
天聲壮搏獸于苗士氣揚九伐常申司馬法兩甄頻合
羽林郎催殘笳雪靈銔震拓破鈴風畫戟趪大將
總能嚴細柳
聖人原不侈長楊秋呈馬戲金騠駚寒肄冰嬉繡裲襠
薄海共知安葆就長空自合掃欃槍䕫皮制鼓寧
爭鶚井底彎弧偶直狼勢挟順風搜𤏡筰智矜弄
雹笑蜣蜋中宵燈火夷回凖半日鐃歌度鄯湟
密算幄中遥制勝良籌閫外喜偕臧庚辰授策先清路
戊巳留屯即護羌圖像
許教登
紫閣洗兵真欲挽銀潢銘詞大字厓雙壁勝纛靈風
殿兩廂
决策久欽周内外
綏猷彌復凛幾康
養心衡庫惟時勅
勤政巖廊敢不蘉㸐燭
行帷儲驛奏視星清曉聽鸞鏘所其無逸孜孜急昔曰
先民贊贊襄大典克諧歌棫樸
盛時特達重圭璋春風共羡芙蓉鏡花樣爭呈芍藥
箱野有苹蒿原飼鹿苑多梧竹待棲凰篇稽汨作
參虞夏學廣成均邁漢唐圓海泉回泉井汲飛甍
雲起状翬翔大昕同聽伊耆鼓列戟如環闕里牆
黃帕進書承
講畫緇衣拜仗學趨蹌橋皆觀者圜如壁制逮羣候半
即璜春可學詩秋學禮細而為桷大為杗儒林簮
管窺中秘獵碣揮戈證外攘&KR1014;馬迷離尋&KR1946;趩其
魚細碎辨&KR0034;魴摩挲雲物罍為坎組織璿璣斗戴
匡不遣闕文留夏五何湏正字問春坊圖書推闡
光斯炳更老
申明論益莊樂譜賓筵隆酒醴圖披耆舊話滄浪投壺
算益東王箭具饌香分太乙糧左掖沐
恩騎叱撥上林受
賜杖桄榔
龍衣宴愷歌雲縵鶴髮歡餘賦露瀼會擬羣仙身各徤
經題千佛願能償滿頭雪刺誇新第兩字冰銜慰
上庠人瑞孰如
今日盛年豐更喜普天慶
深宫軫念惟耕耨蔀屋關心為雨暘待補漏天刑黑蜧
欲濡渴地下商鴹元辰藉綵申圭壁吉亥
親畊重稲粱田意艱難談后稷農祥次第順勾芒民傳
古法除鼃黽祠聽村巫賽虸蚄三白占祥
題快雪二紅得味騐初霜旋觀芸耔旋觀穫盡埽風霾
盡埽蝗著茟丹青多說稼踏燈風景但歌秧羣情
毣毣申鳬藻
帝意&KR1715;&KR1715;慰鳥䀪指日斗車行婉僤籋雲天驥效騰驤
翠鱸折溜分蘭采華盖從風聽玉瑲旒擁四圍森
翠嶂畫開一坐現朱方迎
鑾謠咏時相接夹路耕漁絶不妨照屋光明騰
寳燭
𨗳民節儉罷珠璫潜敖瀛蜃歸安帖豈有冰蠵不悚惶
塘斵魚鱗摧犖确楗排瓜蔓下篔簹浪沙鬟剔虹
新亘臠葑䟽除葦可杭無復漢歌憂鉅野早同禹
跡底衡漳黃紓秋信知
誠格綠滿春波見
德洋九囿生成咸得所
一人宵旰厪如傷消除瘯蠡軒光竈斟酌陽和左个房
候屆青黃籌接賑粟蠲紅白罷連檣寧分畛域還
賙晉不惜膏腴屡發棠三錫晉階隆爵賞十華溥
賚逮嫠孀允諧簫勺潜除慝
惠念蜎蠉凛納隍慎爽鳩官施穏枯放金雞赦静鋃鐺
雛經
天繪皆推爱蝶有仙心亦奉常壬吕聳誠翹旭卉寅賓
稽首罄紘滄驃傳蠻驛繙金葉象效文身綴玉瓖
鳥使呈圖森鹿角禅師吹貝度羊腸嶽形攀律蟠
方丈王會敂歈誌善芳黃潤比筒編吉貝赤華嗅
地獻狼㬻
化遥路盡重鞮譯秋半星方候角亢
陛制含瑜陳象戴衢尊合飫酌神漿旁交光碧蓬莱島
密絡純青靈夀罔一氣祥和開
夀宇
九重詄蕩闢天閶蘿圖推紀高蜚仡蒿柱提符邁武梁
五十五年
仁所被
八旬八月慶無疆
恩叨累世心傾藿職愧簮毫手歛薑巢閣早看儀鸑
鷟矢音雅願托鴛鴦金波朗淬千秋鏡釦砌香生
九節菖備算六觚無紀數海籌萬億祝吾
皇
八旬萬夀盛典卷一百二十四
