八旬萬夀盛典卷三十九
盛事(十五)(夀民夀婦五)
乾隆五十四年
旌表夀民吳國瑞夀婦劉羅氏等十二人
禮部謹
題為題請
旌表事據湖北廵撫惠齡奏江夏縣夀民吳國瑞現年
一百二歲性質醇良精神矍鑠健能濟勝百齡尚
涉他鄉樂有承顔四世歡依繞膝故園昨返人疑
化鶴之仙耆夀雖多實冠扶鳩之侣允宜表瑞敬
俟
推恩奉
上諭惠齡奏江夏縣民吳國瑞現年一百二歲孫曾繞
膝請旨旌表等語吳國瑞年逾百齡精神矍鑠洵為
昇平人瑞特賜御製詩章所有應行賞賚及建坊旌
表之處著該部照例具題欽此應遵
旨准其
旌表由内務府支取縀一疋銀十兩轉給祗領仍官給
建坊銀三十兩並昇平人瑞字樣奉
旨依議吳國瑞著加恩賞給上用縀一疋銀十兩
御製湖北廵撫惠齡奏百歲夀民吳國瑞孫曾四世一
堂詩以誌事
新正奏疏逹金門率用休徵稱吉言江夏民登一百二
盛時夀冠衆黎元(湖北廵撫惠齡奏江夏縣夀民吳國瑞現年一百二歲四世一堂孫曾繞)
(膝允稱人瑞因即諭部照例優加恩賚用昭盛世嘉祥)康強身尚行他郡期艾歲
方返故園(又據奏吳國瑞向日出外始于上年回籍隨據府縣詳報由司核轉具奏等語以百歲之)
(人尚能遊歷他鄉其精神康健又遠勝歷年各省所報百歲夀民張子翼等人矣)繞膝孫曾纔
四世勝伊五世見元孫
又
題為題請
旌表事據廣東廵撫圖薩布疏稱
聖朝宏育物之仁恩周遥壌
帝世重引年之典瑞應喬齡茲有南海縣夀民陳朗忠
現年一百二歲品行端方性天藹吉家𫝊孝友庭
闈有雍睦之風世守耕桑里巷著老成之望仰祈
大造被以
殊榮(臣)等查與定例相符應准其
旌表官給建坊銀三十兩並昇平人瑞字樣奉
旨依議陳朗忠著加恩賞給上用縀一疋銀十兩
又
題為請
旌表事據東廣廵撫圖薩布奏南海縣夀民關活源現
年一百二歲和平養福謹厚持躬紹箕裘而不墜
家聲率鄉邑而並敦善行適協大年之慶宜邀
特沛之恩奉
上諭南海縣民關活源優游化宇夀逾百齡實屬昇平
人瑞所有應行旌表之處著該部照例具題欽此臣
等查與定例相符應請行令該撫轉飭地方官給
建坊銀三十兩並昇平人瑞字樣奉
旨依議關活源著加恩賞給上用縀一疋銀十兩
又
題為循例請
旨旌表事據江西廵撫何裕城疏稱
絲綸錫祉閭閻蒙
夀愷之庥旟旐占祥家室有期頥之慶茲有宜黃縣夀
婦劉羅氏現年一百一歲婦道無虧母儀足式勤
劬積歲欣鶴算之頻添渙汗承
恩賴
鴻慈之廣被(臣)等查與定例相符應准其
旌表官給建坊銀三十兩並貞夀之門字樣奉
旨依議羅氏著加恩賞給上用縀一疋銀十兩
又
題為題請
旌表事乾隆五十四年八月初七日奉
上諭福康安奏廣東新寧縣夀民李適本現年一百二
歲淳良謹厚孝友可風請旨旌表等語李適本年
逾期頥康強矍櫟洵為昇平人瑞所有應行旌表及
賞給銀兩縀疋之處著該部照例具題用示優奬耆
年至意欽此(臣)等核與
旌表之例相符應由内務府支領縀一疋銀十兩轉給
祇領仍官給建坊銀三十兩並昇平人瑞字樣奉
旨依議李適本著加恩賞給上用縀一疋銀十兩
又
題為請
旌人瑞事據江蘇廵撫閔鄂元疏稱八表從風景
緝熙於
純嘏百祥佑順孚元吉于惠心茲有儀徵縣夀婦萬夏
氏現年一百一歲性本幽閒儀稱淑慎克勤克儉
宜家貽榖似之祥引養引恬表宅協
旌褒之典(臣)等查與定例相符應准其
旌表官給建坊銀三十兩並貞夀之門字樣奉
旨依議夏氏著加恩賞給上用縀一疋銀十兩
又
奏為遵
旨議奏事據前任廣東廵撫圖薩布疏稱
五福用敷錫蒼生率俾于海隅百年曰期頥黃髮介蕃于
帝祉茲有嘉應州夀民吳俊奇現年一百歲品行淳良
精神矍鑠居一鄉而稱善典重老成膺百夀而增
年
褒崇令甲(臣)部核與定例相符應准其
旌表官給建坊銀三十兩並昇平人瑞字樣奉
旨依議
又
題為題請
旌表事據護理浙江廵撫顧學潮疏稱人登
夀宇著
郅治之凝庥
恩逮高年溥
隆施于表宅茲有鄞縣夀民毛文玉現年一百一歲持
躬謹厚賦性醇和閱三萬六千日年滿百而彌長
肇三百有六旬歲初朞而遞衍允為昇平上瑞宜
邀
寵命優頒(臣)部查與定例相符應准其
旌表官給建坊銀三十兩並昇平人瑞字樣奉
旨依議毛文玉著加恩賞給上用縀一疋銀十兩
又
題為題請
旌表事乾隆五十四年八月初三日奉
上諭李世傑奏四川墊江縣民盧樸先現年一百二歲
瀘州民孫丕權現年一百歲均各精神強健樂業安
居請旨旌表等語盧樸先等俱年届期頥康強矍鑠
洵為昇平人瑞所有應行旌表及各賞給銀兩縀疋
之處著該部照例具題示用優奬耆年至意欽此(臣)
部核與
旌表之例相符應由内務府支領縀一疋銀十兩轉給
祇領仍各給建坊銀三十兩並昇平人瑞字樣奉
旨依議盧樸先著加恩賞給上用縀一疋銀十兩
又
題為題請
旌表事據前任廣東廵撫圖薩布疏稱
聖德覃敷人瑞遠徵于海嶠
皇仁普被庥嘉叠著于閨幃茲有新會縣夀婦林區氏
現年一百一歲秉性安&KR0570;教家勤慎在昔
鸞章下賁
封邀一命之榮届今鶴箕彌增
典協百齡之盛(臣)部核與定例相符應准其
旌表官給建坊銀三十兩並貞夀之門字樣奉
旨依議林區氏著加恩賞給上用縀一疋銀十兩
又
題為題請
旌表事據雲貴總督富綱奏太和縣夀民趙世望現年
一百一歲賦性淳良持身謹慤沐
三朝之雨露含哺安作息之常度百歲之春秋繞膝篤孫
曾之慶鬯
皇仁而遠無弗届處邊徼而夀亦維祺聿徵瑞應之符
允稱
褒揚之典奉
上諭富綱奏太和縣民趙世望現年一百一歲精神強
健孫曾繞膝請旨旌表等語趙世望年逾期頥康強
矍鑠洵昇平人瑞所有應行旌表及賞給縀疋銀兩
之處著該部照例具題以昭優奬耆年至意欽此(臣)
部核與
旌表之例相符應由内務府支領縀一疋銀十兩轉給
祗領仍官給建坊銀三十兩並昇平人瑞字樣奉
旨依議趙世望著加恩賞給上用縀一疋銀十兩
乾隆五十五年
旌表夀民梁殿伯夀婦陳潘氏等十一人
禮部謹
題為題請
旌表事據廣東廵撫郭世勲疏稱
軒俈衍貞符
八萬齡臚萬方之慶葛懷熙
夀宇百一歲呈百粤之祥茲有南海縣耆民梁殿伯現
年一百一歲性賦淳龐質安恬養為一鄉之善士
依遠嶠以長生届百年曰期頥閱周朞而益算順
帝則歡歌于衢壌厚民氣恒長其子孫允為
郅治之嘉徵宜荷
榮褒之鉅典奉
上諭郭世勲奏南海縣夀民梁殿伯現年一百一歲孫
曾繁衍視履康強請旨旌表等語梁殿伯年越期頥
孫曾繞膝洵為昇平人瑞其應行建坊旌表及賞給
縀疋之處著該部照例具題摺併發欽此(臣)部核與
旌表之例相符應請官給建坊銀三十兩並昇平人瑞
字樣併遵照本年
恩詔内開百歲加賞由内務府支領縀一疋銀十兩轉
給祗領奉
旨依議梁殿伯著加恩賞給上用縀一疋銀十兩
又
題為題請
旌表事據廣東廵撫郭世勲疏稱
太和翔洽閭閻共樂春臺
郅治覃敷巾幗咸登夀域兹有南海縣夀婦陳潘氏現
年一百歲秉質柔嘉持躬淑慎釐延女士茂松柏
之有心代衍孫曾茁芝蘭而繞膝洵屬
聖朝瑞應宜邀
令典褒榮(臣)部核與
旌表之例相符應請官給建坊銀三十兩並貞夀之門
字樣併遵照本年
恩詔内開百歲加賞由内務府支給縀一疋銀十兩轉
給祗領奉
旨依議
又
題為題請
旌表事據江蘇廵撫閔鶚元疏稱
夀寓長生醲化普蒸於宙合
聖朝上瑞大年慶錫於閨幃茲有丹徒縣夀婦方祖氏
現年一百歲儀嫺淑慎質葆安貞恬江國之淳風
煦
天家之化日昔登耄耋屢膺粟帛
恩榮今届期頥允稱
旌揚鉅典(臣)部查與定例相符應准其
旌表官給建坊銀三十兩並貞夀之門字樣併遵照本
年
恩詔内開百歲加賞由内務府支領縀一疋銀十兩轉
給祗領奉
旨依議
又
題為題請
旌表事據江西廵撫何裕城疏稱
帝德如春協氣溥寰中之應
皇人多夀長年徵閫内之祥茲有新城縣夀婦江鄧氏
現年一百一歲女貞叶順婦職脩勤巾幗淳風喜
春秋之滿百孫曾介祉肇歲月以重朞洵稱嘉瑞
於
昇平宜荷彛章之
寵錫(臣)部核與定例相符應准其
旌表官給建坊銀三十兩並貞夀之門字樣併遵照本
年
恩詔内開百歲加賞由内務府支領縀一疋銀十兩轉
給祗領奉
旨依議鄧氏著加恩賞給上用縀一疋銀十兩
又
題為題請
旌表事據四川總督李世傑疏稱璧山縣夀婦雷藍氏
梁山縣夀婦董王氏均届百歲壼儀久著内則夙
嫺庇
聖朝培養之仁祥徵閨闥荷
帝錫純常之嘏慶届期頥人瑞聿彰
恩褒允副(臣)部核與定例相符應准其
旌表各給建坊銀三十兩並貞夀之門字樣併遵照本
年
恩詔内開百歲加賞由内務府支領縀一疋銀十兩轉
給祗領奉
旨依議
又
題為題請
旌表事據陜西廵撫秦承恩疏稱
太和夀世垓延共溥春祺
令德宜民閫闥咸沾化育兹有長安縣夀婦楊張氏現
年一百二歲禀淑儀於内則室家之壼攸宜膺繁
祉於中閨孫子之詒有榖允為
熙朝嘉瑞宜邀
褒錫彛章(臣)部核與定例相符應准其
旌表官給建坊銀三十兩並貞夀之門字樣併遵照本
年
恩詔内開百歲加賞由内務府支領縀一疋銀十兩轉
給祗領奉
旨依議張氏著再加恩賞給上用縀一疋銀十兩
又
題為題請
旌表事據浙江廵撫琅玕奏稱天台縣耆民龐韶九現
年一百一歲躬安耕鑿算益期頥敦十室之忠信
積善家有餘慶逾百度之春秋
曼夀世為上瑞允符令甲宜荷
恩申奉
上諭據琅玕奏天台縣耆民龐韶九現年一百一歲素
行善良精力強健請旨旌表等語龐韶九年逾期頥
精神矍鑠洵為昇平人瑞其應行建坊旌表及賞給
縀疋銀兩之處著該部照例具題摺併發欽此(臣)部
查與
旌表之例相符應請官給建坊銀三十兩並昇平人瑞
字樣併遵照本年
恩詔内開百歲加賞由内務府支領縀一疋銀十兩轉
給祗領奉
旨依議龐韶九著加恩賞給上用縀一疋銀十兩
又
題為題請
旌表事據江西廵撫何裕城奏稱南昌縣耆民趙登祜
現年一百一歲業守蓬門光舒榆景效
堯民之順則擊壤懽歌際
軒籙之增齡登臺共樂洵属
熙朝嘉瑞宜膺
盛世旌揚奉
上諭據何裕城奏南昌縣耆民趙登祜現年一百一歲
素行善良精神強健請旨旌表等語趙登祜年逾期
精神矍鑠洵為昇平人瑞其應行建坊旌表及賞給
縀疋銀兩之處著該部照例具題摺併發欽此(臣)部
核與
旌表之例相符應請官給建坊銀三十兩並昇平人瑞
字樣
恩詔内開百歲加賞由内務府支領縀一疋銀十兩轉
給祗領奉
旨依議趙登祜著加恩賞給上用縀一疋銀十兩
又
題為題請
旌表事據廣東廵撫郭世勲疏稱
聖澤&KR0636;濡福畀生成於九寓
皇仁鬯洽夀徵純佑於重閨茲有南海縣夀婦劉羅氏
現年一百二歲賦性端嚴禀姿柔順行成壼内介
眉則歲月增延歡洽庭前繞膝則孫曾環侍洵屬
盛朝瑞應宜膺
茂典褒榮(臣)部校與
旌表之例相符應請官給建坊銀三十兩並貞夀之門
字樣併遵照本年
恩詔内開百歲加賞由内務府支領縀一疋銀十兩轉
給祗領奉
旨依議羅氏著再加恩賞給上用縀一疋銀十兩
又
題為題請
旌表事據陜甘總督勒保奏稱甘州府撫彝廳老民鄭
汝仁現年一百一歲生處邊陲作息恒安素業躬
逢
盛世優游克享長年共
北辰所欣臚
八旬萬夀之歡逖西土人幸登百有三齡之瑞宜剡章
之入告實
褒典之允符奉
上諭勒保奏甘州府撫彝廳老民鄭汝仁現年一百一
歲請旨旌表等語鄭汝仁年逾百齡精神矍鑠洵為
昇平人瑞所有應行建坊旌表及賞給銀兩縀疋之
處著該部照例具題併摺發欽此(臣)部核與
旌表之例相符應請官給建坊銀三十兩並昇平人瑞
字樣併遵照本年
恩詔内開百歲加賞由内務府支領縀一疋銀十兩轉給
祗領奉
旨依議鄭汝仁著加恩賞給上用縀一疋銀十兩
(臣)等謹案古帝皇斟元陳樞象符合氣以亭育萬有
遠者億齡其時人風真淳蕃祉夀耉三代而降
崇禮百年之制不概見記有就見之文而其說
不可通行漢唐以後間有粟帛牛酒之賜爵級
版受之條不過因事布惠偶及耆年其以一人
曼羡之慶錫及天下期頥之侣肩踵相望者概
乎未之有聞也我
朝定例凡年至百歲者由督撫題請
旌表官給坊銀三十兩坊之額男子曰昇平人瑞婦
人曰貞夀之門夫婦並登百歲者則曰期頥偕
老自百一歲以上又
加賜内府縀疋銀兩有差或
特降温諭以寵嘉之其尤異者至
御製詩章
御書匾額以賜引年之盛伊古所無自乾隆四十五
年
七旬萬夀至今各省大吏每一剡章自一人至十數
人自百歲至百數十歲姓名上逹
茂渥遄頒綜計禮部覆准凡若干人布嚕特部落亦
有歲越期頥仰邀
恩錫者
仁夀之徵無遠弗届其百歲而得五世元孫非謹以
耆齡專美者恭載本門五世同堂類以彰
純祜之迭申至八十九十粟帛之
頒不可數紀謹分載
恩賚門
八旬萬夀盛典卷三十九
