八旬萬夀盛典卷三十六
盛事(十二夀民夀婦二)
乾隆四十七年
旌表夀民陳克明夀婦高氏等四十一人
禮部謹
題為公報夀逾百齡懇請題
旌表事據原任直隸總督袁守侗疏稱
夀宇祥開近輔之依
光尤切
昌時化洽喬齡之表瑞宜先兹有唐縣夀民陳克明現
年一百三歲性本淳良行敦樸實耕田鑿井沐
熙皥之仁風蹈德詠和享期頤之上夀洵為人瑞宜荷
殊榮(臣)等查與定相符應准其
旌表官給建坊銀三十兩並昇平人瑞字樣奉
旨依議陳克明著加恩賞給上用緞一疋銀十兩
又
題為年逾百齡請
旨建坊事據原任直隸總督袁守侗疏稱
聖世引年之典承
恩先及於郊圻
鴻鈞育物之仁表瑞兼徵扵閨闥兹有獻縣夀婦高氏
現年一百二歲開州夀婦王氏現年一百三歲任
氏現年一百二歲韋氏現年一百一歲皆持躬淑
慎賦質幽貞鳩杖延禔繞膝有門庭之樂鶴籌衍
算頻年邀粟帛之
榮兹届期宜承
褒顯(臣)等查與定例相符應准其
旌表各給建坊銀三十兩並貞夀之門字樣奉
旨依議高氏王氏任氏韋氏著加恩各賞給上用縀一
疋銀十兩
又
題為題請
旌表事據山東巡撫國泰疏稱
撰協清寧士庶食和平之福
恩隆煦育閭閻徵耆夀之庥兹有聊城縣夀民謝文訓現
年一百一歲夏津縣夀民李名達現年一百二歲寧海
州夀民王在諧現年一百一歲汶上縣夀民吳大業現
年一百四歲李宗禹現年一百一歲齊東縣夀民韓大
臣現年一百七年德平縣夀民程國興現年一百六歲
鉅野縣夀民田漢揮現年一百四歲夀光縣民邢玉珍
現年一百一歲陽榖縣生員趙曰徵現年一百一歲
皆秉性醇良持躬孝友一道德以同俗雍熙久沐
朝参居邑而相望忠信並推十室俱越期頤之夀宜邀
寵錫之榮(臣)等查與定例相符應准其
旌表各給建坊銀三十兩並昇平人瑞字樣奉
旨依議謝文訓李名達王在諧吳大業李宗禹韓大臣
程國興田漢揮邢玉珍趙曰徵俱著加恩賞給上
用縀一疋銀十兩
又
題為題靖
旌表事據暫署山東巡撫諾穆親䟽稱
龍光錫慶期頥昭福&KR0640;之徵燕譽宜家豫順洽
時雍之化兹有汶上縣夀婦岳孔氏現年一百五歲賦
性幽貞持躬勤儉壼德協惟嘉之則母儀貽式榖
之庥昔屡沐夫
榮施今允符於
旌典(臣)等查與定例相符應准其
旌表官給建坊銀三十兩並貞夀之門字樣奉
旨依議孔氏著加恩賞給上用縀一疋銀十兩
又
題為題請
恩旌事據江蘇巡撫閔鶚元䟽稱曰攸好德
錫之福保
皇極而用章若有恒性
綏厥猷
孚兆民而允殖兹有宿遷縣夀民張松現年一百三歲
震澤縣夀民吳啟雲現年一百歲鎮洋縣夀民陸
漢臣現年一百三歲銅山縣夀民李世文現年一
百六歲秉彛克訓代食惟勤積寉算之春秋咸登
夀耉荷
鴻鈞之雨露共樂
昇平允符表宅之文用冀自
天之錫(臣)等查與定例相符應准其
旌表各給建坊銀三十兩並昇平人瑞字樣奉
旨依議張松陸漢臣李世文俱著加恩賞給上用縀一
疋銀十兩
又
題為夀逾百齡循例請
旌事據江蘇巡撫閔鶚元疏稱
聖朝之恬養彌隆治徵仁夀
景運之嘉祥疊應福錫柔嘉兹有宿遷縣夀婦顧孫氏現年一
百四歲如臯縣夀婦蘇丁氏現年一百一歲静好宜家温
恭協德蘋蘩有度聿昭禮法之宗葑菲無遺並荷
栽培之化允稱上夀敢籲
殊恩(臣)等查與定例相符應准其
旌表各給建坊銀三十兩並貞夀之門字樣奉
旨依議孫氏丁氏俱著加恩賞給上用縀一疋銀十兩
又
題為題請
旌表事據調任安徽巡撫農起疏稱
帝錫民用祉夀耉無遺
天祐命惟純庥祥疊應茲有鳳陽縣夀民王盛輔現年一百一歲
懷遠縣夀民崔占一現年一百二歲婺源縣夀民江芳桂涇
縣夀民胡一開各現年一百一歲緒守箕裘業承堂構樂
仁天之怙覆擊壌歌衢遊
化日之舒長飲和食德人稱瑞世典合
旌閭(臣)等查與定例相符應准其
旌表各給建坊銀三十兩並昇平人端字樣奉
旨依議王盛輔崔占一江芳桂胡一開俱著加恩賞給上用縀
一疋銀十兩
又
題為循例請
旌事據調任安徽巡撫農起疏稱
叙萬年而懷德夀愷宏敷
申百禄以宜民柔貞克協兹有無為州夀婦許趙氏現年一百
三歲萃百齡之善慶久依
化日舒長綿四代之孫曾並荷
熙朝樂育欣逢盛事宜沐
殊恩(臣)等查與定例相符應准其
旌表官給建坊銀三十兩並貞夀之門字樣奉
旨依議趙氏著加恩賞給上用縀一疋銀十兩
又
題為題請
旌表事據江西巡撫郝碩疏稱
運際升恒率土保維
皇之極
仁隆布濩敷天徵難老之祥兹有寧都州夀民郭肅昭現年一
百歲鉛山縣夀民秦翹翰現年一百一歲持躬端謹秉性
醇良孝友著於家庭人言無間推解施於里閈輿論交孚
同為夀世之祥符宜荷引年之
鉅典(臣)等查與定例相符應准其
旌表各給建坊銀三十兩並昇平人瑞字樣奉
旨依議秦翹翰著加恩賞給上用縀一疋銀十兩
又
題為請
旨事據江西巡撫郝碩奏稱
道奉三無洋溢徧太和之化
澤涵四表延洪卜仁夀之祥兹有南昌縣夀民李益榮現年一百
一歲新建縣夀民熊孟源現年一百歲孝友性成樸勤世守荷
朝廷之休養為閭里之光榮採民風而瑞應
昌時稽事實而旌符
令典仰祈
恩綍表厥宅閭奉
上諭李益榮熊孟源著該部照例旌賞欽此應行文該撫轉飭
地方官各給與建坊銀三十兩並昇平人瑞字樣奉
旨依議
又
題為題請
旌表事據原任閩浙總督兼署浙江巡撫陳輝祖疏稱
體仁足以長人庶民惟時保極
用德於以彰善萬邦爰慶咸和兹有永嘉縣夀民張引商現年
一百七歲夀世蒙庥康衢順則居心淳樸家𫝊式好之風
薰德善良里有觀型之化前此年登九秩已邀
錫賚之恩今兹夀越百齡宜荷
旌揚之典(臣)等查與定例相符應准其
旌表官給建坊銀三十兩並昇平人瑞字樣奉
旨依議張引商著加恩賞給上用縀一疋銀十兩
又
題為題請
旌表事據原任閩浙總督兼管浙江巡撫陳輝祖疏稱好生之
德俾從欲
熙宇同遊積善之家有餘慶
夀祺庸錫兹有山隂縣夀婦平陶氏現年一百一歲蹈和協吉
體順含貞諧瑟琴而静好宜家矢丸獲而辛勤課子依
升恒之日月長葆春暉嫓景慶之星雲並稱時瑞宜
絲綸之特賁俾綽禊之用光(臣)等查與定例相符應准其
旌表官給建坊銀三十兩並貞夀之門字樣奉
旨依議陶氏著加恩賞給上用緞一疋銀十兩
又
題為題請
旌事據湖南巡撫李世傑奏稱頌川增而
錫祉廣永涵
恩安野處以含淳養恬順則兹有安鄉縣民金有璉現年一百
一歲性真自葆天全而閱歲滋多熙皥偕遊
帝力則康衢共樂既符上瑞宜沐
殊榮奉
上諭據李世傑奏安鄉縣民金有璉年一百一歲請旨旌表
等語金有璉著照例旌表該部知道欽此應行文該撫轉飭
地方官給與建坊銀三十兩並昇平人瑞字樣奉
旨依議
又
題為請
旌夀民事據陕西巡撫畢沅疏稱
奉三錫極協和允際同風
綏萬延禧夀耉不遺並塞兹有白水縣夀民吳治現年一百歲
持躬孝友賦性樸淳際
重熙累洽之朝養恬獲福安鑿井耕田之業矍鑠徵祥昔邀粟帛於
覃恩今籲
旌揚於
特典(臣)等查與定例相符應准其
旌表官給建坊銀三十兩並昇平人瑞字樣奉
旨依議
又
題為恭報人瑞懇賜請
旌事據原任廣東巡撫李湖疏稱
秩祜無疆人瑞叠徵於海國
德音是茂
皇仁遠被於編氓兹有高要縣夀民李樂善開平縣夀民譚岳
綱各現年一百一歲張雲西現年一百四歲星麗弧南春
長嶺表不知不識同為順則之民是訓是行宜荷近
光之慶仰邀
褒典用表期齡(臣)等查與定例相符應准其
旌表各給建坊銀三十兩並昇平人瑞字樣奉
旨依議李樂善譚岳綱張雲西俱著加恩賞給上用縀
一疋銀十兩
又
題為懇請題
旌事據兩廣總督暫署廣東巡撫巴延三䟽稱
知仁宏樂夀之原慶敷多福
位育建中和之極恩錫喬齡兹有英德縣夀婦何袁氏
現年一百一歲賦性安貞持躬淑愼事高堂而盡
禮撫幼子以成名允徵聚順之庥宜荷
賜旌之典(臣)等查與定例相符應准其
旌表官給建坊銀三十兩並貞夀之門字樣奉
旨依議袁氏著加恩賞給上用縀一疋銀十兩
又
題為題請
旌表事據貴州巡撫李本䟽稱
恩波廣被邊隅蒙樂利之庥
夀宇宏開婦德獲期頤之慶兹有開泰縣夀婦宋吳氏
現年一百三歲清平縣夀婦王劉氏現年一百二
歲質本柔嘉身惟勤儉閱
皇春與
帝夏歲月遂多兼松夀與栢貞門閭宜表實
熙朝之盛事籲
旌典之榮頒(臣)等查與定例相符應准其
旌表各給建坊銀三十兩並貞夀之門字樣奉
旨依議吳氏劉氏俱著加恩賞給上用縀一疋銀十兩
乾隆四十八年
旌表夀婦朱王氏夀民郭良棟等五人
禮部謹
題為題請
旌表事據江蘇巡撫閔鶚元䟽稱
朝廷推保艾之仁翔和式普家室兆維旟之慶降福
攸同兹有丹徒縣夀婦朱王氏現年一百歲率禮
無違稱詩恊順挽鹿而志安林下無慙綦縞之風
扶鳩而
賜拜
天家彌永叠榆之景宜光翠楔誌美彤編(臣)等查與定
應准其
旌表官給建坊銀三十兩並貞夀之門字樣奉
旨依議
又
題為題
旨事據江西巡撫郝碩奏稱
道隆參贊敷天宏化育之仁
德懋中和率土荷生成之慶惟閭里久涵乎
愷澤斯嘉祥上應夫
昇平兹有廬陵縣夀民郭良棟現年一百二歲品行醇
良精神強健服先疇而食德考祥符元吉之占表
厥宅以引年
彰善協風聲之樹仰懇
聖恩准予旌表奉
上諭據郝碩奏盧陵縣民郭良棟現年一百二歲懇恩
旌表等語良棟著該部照例旌表欽此應行文該
撫轉飭地方官給與建坊銀三十兩並昇平人瑞
字樣奉
旨依議
又
題為題請
旌表事據廣東巡撫尚安䟽稱
惇德敷于五教引年靡間遐陬作善降之百祥
詒福用徵上瑞兹有新會縣夀民蘇餘利現年一百歲
恩平縣夀民唐發後陸豐縣夀民邱逹德各現年
一百二歲百齡未艾三夀作朋敦古處之淳龐有
年有幹游
太平之伴奐以飬以恬仰籲
恩綸錫之
旌典(臣)等查與定例相符應准其
旌表各給建坊銀三十兩並昇平人端字樣奉
旨依議唐發後邱逹德俱著加恩賞給上用縀一疋銀
十兩
乾隆四十九年
旌表夀民郭有英夀婦馬氏等二十人
禮部謹
題為題請
旌表事據直隸總督劉峩䟽稱箕疇五福首重期齡華
祝三多尤推上夀惟
聖澤之涵濡既渥斯編氓之卜算彌長兹有順義縣夀
民郭有英現年一百三歲資秉醇良行敦樸實
食德際
重熙之久慶衍春長
推恩承六㝢之先光依
日近洵属
昇平人瑞宜邀
寵錫隆慈(臣)等查與定例相符應准其
旌表官給建坊銀三十兩並昇平人瑞字樣奉
旨依議郭有英著加恩賞給上用縀一疋銀十兩
又
題為題請
旌表事據山東巡撫眀興䟽稱
茂育施仁佑吉慶承大有
太和布德利貞化溥家人兹有堂邑縣夀婦吕馬氏現
年一百歲性秉温柔躬持淑慎夙夜鷄鳴之訓日
月其除恩勤燕翼之謀子孫勿替耄耋屡承
寵錫期頤允合
旌揚(臣)等查與定例相符應准其
旌表官給建坊銀三十兩並貞夀之門字樣奉
旨依議
又
題為循例請
旌事據江蘇巡撫閔鶚元䟽稱
太和歸于保合正而固曰貞積善必有餘慶
錫之福曰夀兹有沛縣夀婦朱蔡氏現年一百一歲寳
應縣夀婦陳韓氏現年一百歲秉性幽貞持身孝
敬繞膝偹承歡之慶介眉徵難老之祥幸際
昌時宜邀
褒典(臣)等查與定例相符應准其
旌表各給建坊銀三十兩並貞夀之門字樣奉
旨依議蔡氏著加恩賞給上用縀一疋銀十兩
又
題為題請
旌表事據原任江西巡撫郝碩䟽稱
治臻上理孚元吉於惠心
德徧羣黎俾輯熙於純蝦兹有上高縣夀民晏百祿現
年一百歲秉資醇樸處世寬和講讓型仁久荷
甄陶之化飲和食德長依
熙皡之天慶值
昌期
恩宜表宅(臣)等查與定例相符應准其
旌表官給建坊銀三十兩並昇平人瑞字樣奉
旨依議
又
題為題請
旌表事據江西巡撫郝碩䟽稱
昭大德以建厥中民罔廸不適
叙萬年而保極天佑命惟純兹有萍鄉縣夀婦林葉氏
現年一百四歲新昌縣夀婦蔡熊氏南城縣夀婦
王程氏各現年一百一歲建昌縣夀婦朱胡氏現
年一百歲福届大年慶餘積善釐士女而罄宜戬
榖難老徵祥保室家而蹈德含和順貞叶吉洵属
昇平上瑞宜邀
寵錫殊恩(臣)等查與定例相符應准其
旌表官給建坊銀三十兩並貞夀之門字樣奉
旨依議葉氏熊氏程氏俱着加恩賞給上用緞一疋銀
十兩
又
題為夀登百歲事據浙江廵撫福崧疏稱
成萬物而不遺箕疇普錫
佑下民而允殖壼範兼旌兹有秀水縣夀婦姚曺氏現
年一百一歲桐廬縣夀婦孫陳氏現年一百歲秉
性柔嘉居家勤儉臻百齡之上夀
舜日長依裕五世之後昆
堯衢共樂允作南邦之瑞虔希
北闕之恩(臣)等查與定例相符應准其
旌表各給建坊銀三十兩並貞夀之門字樣奉
旨依議曺氏著加恩賞給上用緞一疋銀十兩
又
題為題請
旌表事據原任廣東巡撫尚安疏稱
聖澤宏敷海國同登樂利
皇仁溥鬯遐齡並慶恬熙兹有海陽縣監生成伯年現
年一百歲四會縣夀民吕朝燦現年一百三歲東
莞縣夀民黃卿佐現年一百五歲孝友堪風醇龐
足式心臧物愛敦仁守安土之常食德服疇保極
會遵王之路
恩祈
魏闕瑞表炎陬(臣)等查與定例相符應准其
旌表各給建坊銀三十兩並昇平人瑞字樣奉
旨依議吕朝燦黃卿佐俱著加恩賞給上用縀一疋銀
十兩
又
題為題請
旌表事據廣東巡撫尚安疏稱
久道化成率土叶安貞之吉庥徵來備寰瀛覘夀耉之
祺兹有番禺縣夀婦黃謝氏現年一百歲揭陽縣
夀婦洪林氏現年一百一歲行符正内義協含章
慶衍北堂並蔭謝庭之秀輝聫南極允鍾庾嶺之
祥典合引年
恩祈表宅(臣)等查與定例相符應准其
旌表各給建坊銀三十兩並貞夀之門字樣奉
旨依議林氏著加恩賞給上用縀一疋銀十兩
又
題為題請
旌表事據雲南巡撫劉秉恬疏稱太和宏
育物之仁承庥無斁
夀考普作又之化樹德務滋兹有定遠縣民陳德竣南
寧縣民錢應琨各現年一百一歲克享遐年偕遊
盛世慶同碩果沐雨露之多偏喜並喬松閱春秋之
逓積幸逢
錫美宜與
推恩(臣)等查與定例相符應准其
旌表各給建坊銀三十兩並昇平人瑞字樣奉
旨依議陳德峻錢應俱著尚恩賞給上用縀一疋銀十
兩
又
題為題請
旌表事據雲南巡撫劉秉恬奏稱
天無私覆
九重覃夀愷之恩家有餘慶萬里應
昌期之瑞並有賓川州夀婦馮林氏現年一百四歲
性惟淑慎夀越期頤作善降祥式駐桑榆之景含
章有譽用希
綸綍之光(臣)等查與定例相符應准其
旌表官給建坊銀三十兩並貞夀之門字樣奉
旨依議林氏著加恩賞給上用縀一疋銀十兩
又
題為題請
旌表事據貴州巡撫李本奏稱
聖盡人之性老安不間遐陬民受中以生婦順同躋
夀宇兹有貴筑縣夀婦劉馬氏現年一百一歲精神
強健孫子蕃昌此皆
景福宏敷
恩慈普被是以邊方綦縞共依
樂育之仁欣兹上夀期頤允合
褒揚之典(臣)等查與定例相符應准其
旌表官給建坊銀三十兩並貞夀之門字樣奉
旨依議
八旬萬夀盛典卷三十六
