欽定四庫全書
八旬萬壽盛典卷第八
聖德(四)(勤德一)
(臣)等謹案管子曰人君壽以政年盖謂君所以壽
考由於勤政以順年也惟夫秉孜亹之衷而又植
貞固之體斯德新而業廣焉我
皇上勤修實政於今五十五年
耄期不倦遠軼虞姚良由
敬
天法
祖備全德全福於一身乃克圖治惟蘉于于其其道而成
天下之化觀夫
親臨晝殿
俯覲羣僚延晷惜隂疇咨倍切固已萬幾就理綱舉目
張底於百工熙庶事康之盛者矣伏惟
膺圖既久
履慶彌長
聖政所頒即茅檐蔀屋身被心知皆窺見
祗勤于德夙夜弗逮之本衷其最大者如
省方之典屢次舉行無非兢兢非
愛民體物之要務
南廵一記義備闡之乃至行程
周視輙費
咨謀中夜馳章猶勞
擘畫實為恁且密焉又若占雲盻澤
厪念田功雖屈
八旬而雨𤾉之騐惟殷時若
聖人之劬心有備至者至於
承平訓諫經國有常表
一人之勤以增衆志之勵
耆齡神武克結必
親斯又萬古勤政之極軌矣何其懋哉
皇上壽登八旬每舉
御門
御朝大典夙興成禮平時
批章
引對備着
精勤
御製敬題勤敬殿(辛丑)
勤敬額康熙年陳考莫知(此匾為年知為何)(皇祖御書但莫御筆也)
幾閒雖一豫政要切疇咨兩字楣端揭千秋
家法垂山莊及御苑一例永欽兹(圓明園勤敬殿為萬皇祖御筆嗣是)
(壽山香山及避暑山莊勤政殿皆余恪遵家法一例書額)
御製題勤敬殿(甲辰)
勤政為君要此言孰弗知存中外達者以久從敬之察
吏安民際深居獨處時名言憶光武樂此不為疲
御製題勤敬殿(丙午)
御園及山莊殿胥勤政名(是處檐額壽山皇祖御題其圖明園萬清漪園香山)
(静宜園及避暑山莊凡聽政之所均以勤敬名之實數典於此)數典實於兹
皇祖額煥楹敢不勅
天命敢不念民生戒忽忽以怠勿察察為明寄言聰聽
者經權在敬勤
御製御門日作(辛丑)
御門折本待綸宣例事亦為勤敬先可識安民在察吏
未能去慝且求賢心怡宿雪忘寒峭眼看神雲願澤連
(是日復險)大學士兼裏行四合予三百六旬年(予今年七十有一而大學)
(士英廉七十五歲嵇璜亦七十一歲協辦大學士尚書永貴七十六蔡薪七十五合之得三百六十八歲本日)
(御門閣臣領旨耆年者四人實亦國家盛事)
御製進宫視朝之作(壬寅)
御殿視朝官謝恩雖云例事禮斯敦不疏不數惟時舉
既雨既晴應候論麥壠改觀曉凉合柳衢含潤遠烟昏
十朝前此心憂旱一雨濯之敬倍存
御製閱摺(丙午)
題章黃閣票簽呈閱摺硃批手自評(每日部部又各省督撫照例題本事)
(件俱由閣臣票簽進呈覧畢批發其各省及新疆關係緊要事件俱用奏摺封凾呈進手自批閱)宵旰
一心奉
天理饑寒萬姓念民情大都奏請恩施事無不辰聞午
即行(凡有關民瘼加恩之事或于奏摺批准或特降諭旨無不即日辦理不令稍稽時刻)底更即
頒示中外(諸臣或有以刊刻上諭及硃批諭旨為請者念皇考所頒訓諭臣工之旨足以昭垂)
(萬禩不必更頒發矣)
聖人垂訓久光明
御製月選(辛丑)
月選明揚對廣廷聽無聲復視無形每逢濟濟目為朗
設遇庸庸志弗寧(每引見選官其日若多可用材噐輙為之始設多庸流輙為之不懌念其)
(當選又無過祗於所得缺之繁簡中調用之)祗量缺之殊繁簡酌移人以寓
調停為君難此一端耳詩云後來聰乃聽
御製月官(乙巳)
月官依次選冢宰司其事雖殊山公啟却非滋較
資屈選者材原不一致缺亦有繁簡是在量其器量器
權付人又恐沸物宜(缺有繁簡亦有善惡使吏部堂官量才調用即至無私而得善缺者)
(必感得劣缺者必怨得若朕臨引見時自定則無所施其感怨此雖細事亦政要也)雜職品既微
亦無甚關繋縣令父母官有民人社稷(叶)是宜親品閱
來引見有例(向例月選官自州縣以上有民社之責者由吏部堂官帶至引見缺之繁簡量)
(其人材酌予以更調至佐雜以下等官例不引見)就其缺繁簡視其材次第時
有相調用或即教官置(月選州縣官視其才具中平或尚堪造就者酌量調用簡缺者)
(九卿視其才具不勝民社及年老就衰者正途出身之員量予改用教職亦必引見後定)彼或稱抱
屈亦無辭以對向作改教詩率已宣其義彼相固已差
弗盡心差倍(叶)每當月選班中多佼佼輩年力胥可用
則為之滿志設遇一班中劣多優罕值其日心不快而
亦乏别計是即用人苦長言申吾意
(臣)等謹案每歲令節慶賀及内外各官謝
恩文武臚唱諸儀
皇上皆御太和殿若
授官進本則有
御門之典至時常
聽政之所均以勤政名之盖遵
皇祖貽訓又且
親書無逸全篇揭各
宫殿盖日
日鑒之惟欽有自來矣至夫
批答封章無稽晷刻
引見官吏務覈真才屢
幾暇摛唫昭着
宵旰勤勞之本(臣)等謹錄
御製題勤敬殿詩以著其大並約舉
御門視朝閱摺選官數什以槩其全盖惟
聖天子精神夙夜黽勉未遑視虞書所稱闢四門明
四目達四聰者實兼備之所由
作覩萬物之先而丕懋
萬年之績也
皇上省方觀民設教自
聖壽七旬以後乾隆四十五年
五廵江浙四十九年載舉
六廵四十八年
聖駕四詣
盛京四十六年五十一年兩次
廵幸五臺五十三年
廵幸天津五十五年
聖壽八旬
廵幸山東(分載年東恩賚門本廵)具昭
勤省
乾隆四十三年十月初三日奉
上諭大學士管兩江總督高晉浙閩總督楊景素等合
詞陳奏以江浙臣民望幸甚殷且河工海塘皆冀親
臨指示懇請唐子春再舉南廵盛典以惬輿情一摺
朕於乙酉南廵回鑾時因耆庶攀戀情殷曾許以翠
華再莅然敬念
聖母皇太后春秋已高
安輿長途遠涉遂諭江浙大吏不必復以南廵為請而江
鄉士庶愛戴依戀之情狀未嘗不往來於懷距今十
有四年其顒望悃忱自益諄切且自前廵撫定五壩
水誌以為展拓清口之凖下河從此遂免水灾嗣聞
黃河倒漾所繋甚重因酌定挑濬陶莊引河面諭薩
載籌辦河成而清黃交滙處移遠清口不復有倒灌
之患但下游尚有停淤不可不除其流弊而一切善
後事宜若非臨莅閱視究不能悉其實在情形至浙
省海塘近來潮勢漸趋北岸深為厪念亦不可不親
為相度機宜今高晉等既有此奏著照所請於乾隆
四十五年正月諏吉啟鑾廵幸江浙便道親閱河工
海塘所有各處行宫坐落俱就舊有規模略加葺治
毋得踵事增華致滋煩費
御製南廵啟蹕四疊前韻(有序)(庚子)
十六章溯懷繋念莫神蒼赤之誠三千里積悃就瞻
難却東南之請矧清弱黃強之久悉復南坍北漲之
夙期後悔先河民事咨其大者遠矣入越人情慰彼
同然於是儀舉五廵循成例而禁申靡縟至此籌開
七袠罷慶典而祝謝歌謠惟是蠲漕開科俾士庶各
孚所願且更賜金發帑使上下勿耗其貲冀連彊共
紓望幸之甚而發軔正逮
祈言之日韻經四疊體踵七言睠維扶
鳳雲中感舂音而增悵爰此鳴鑾郊外隨里鼓以繼賡
云爾
高齡遠馭慮
勞辛
色養由來關大綸乙酉以還罷斯役(乙酉南廵回鑾以聖母春秋日)
(高難再奉以遠涖曾諭地方大吏向後不得復有所請)三年云滿舉重廵因之俞
允諸臣請(前歲江南浙江督撫以兩省臣民望幸並殷合嗣申籲且言河工海塘亦必籍親臨指授)
(遂允其情於今春舉行惟七旬慶典降旨停止仍普蠲漕糧開鄉會恩科以慰士民之願)亦欲行觀
夙願申憶昔回鑾攀戀衆(江浙羣黎於乙酉回鑾時依戀之情極為懇切余非不擊)
(念實不忍訂以後斯合忽忽十六年復舉廵典此日就瞻之民仍多昔日攀留之衆也)即今露冕
拊循民殷哉一體逸圓切小矣七旬慶典陳瞥眼歲華
過十六迎人江浙逮春戒奢崇樸例依舊撫景得詩
事又新賡韻茫然失掖
輦不禁把筆愴懷頻
乾隆四十八年正月十五日奉
上諭兩江總督薩載浙閩總督富勒渾等合嗣陳奏以
江浙兩省臣民望幸情殷且河工海塘以次告竣一
切善後事宜尤冀親臨指示懇請於乾隆四十九年
春六舉南廵盛典以惬輿情一摺朕自庚子南廵時
廵閱高家堰石塘及徐州城外石堤鉅工俱逐一親
臨指示兹據奏以次告成所有一切善後事宜自應
臨莅閱視指授機宜俾河流永慶安瀾至浙省海塘
前經降旨將柴塘四千二百餘丈一體改建魚鱗石
塘為濱海羣黎永貲捍衛令要工將竣亦不可不親
為相度且自四十一年告功
闕里之俊閱時已久應行展謁
孔林以伸景仰今據該督撫等合詞陳奏江浙兩省耆
庶望幸悃忱尤為肫切着照所請於乾隆四十九年
正月諏吉啟鑾祗謁
孔林廵幸江浙順道親閱河工海塘所有各處行宫坐
落俱就舊有規模略加葺治毋得踵事增華致滋煩
費該督撫等其善體朕意妥協辦理副朕省方問俗
觀民惠至意
御製南廵啟蹕五疊前韻(有序)(甲辰)
時邁東南望幸俞六廵之請言觀河海省方考三載
之成惟民事之大宜勤先咨樂禮體乾行之健不息
遑惮舟車典數虞周途循江浙昨歲豳豐展禮萬年
仰
締造之艱今兹吳會敷恩兆庶慰尊親之戴石塘鱗次
潮平籌走中亹砌岸山連軌順慶安高堰况復源探
星速瀾廻際二月桃花若雨𤾉蹕路看三春麥浪自
郊畿以遵東魯由淮海而達錢塘陸館水程戒大吏
改前廵之舊人和政肅示後昆知家法之嚴軔啟首
塗韻仍五疊從此詔開九十因閠餘而媚景添長佇
斯里記三千值幾暇而新篇嗣詠
云遊云豫豈云卒休助期霑望幸倫五載考功速虞狩
(庚子南廵至金甫三歲)一章時邁舉周廵海塘條石從新築(庚子年南)
(廵時以海寧柴塘究不如石塘之鞏固因命該省督撫逐殷確勘凡可以改建石塘之處一概從新改築石塘)
(並勅江省協濟石料次第建築俾濱海羣黎永資樂利)河堰並三接舊申(徐州河南岸既)
(於於丁丑壬午乙酉三次南廵時添甃石堤其北土堤則戊寅年夏命劉統勲往徐議酌均資捍衛至南岸)
(韓家山一帶工程四百餘丈地當徐城上游於庚子南廵時命嵇璜與薩載會勘改築新石堤即令核實採辦)
(接築原固)况值黃流初順軌益厪赤縣安安民(前歲經大學士阿桂等奏)
(白蘭陽三堡至商邱八堡南隄外添建大堤閘引渠一百六十餘里𨗳河水入渠下注商邱歸入正河故道安)
(流入海其黃行經行處所如山東之曹州濟寧江南之豐沛等屬從前皆不論月分常於賑恤所有各該處情)
(形元氣是否全復尤為軫念)水程陸館惟遵舊綵結燈張戒慢陳擕
子更殷身示度(昨允薩載等陳請諏吉六廵臨幸江浙閱河工海塘以惬輿情所有沿途行宫)
(坐落一概依舊毋稍踵事增華並命皇子等随往觀看沿途水陸扈從人等約束整齊迎鑾士庶忻戴至誠必)
(如此然則可言省方問俗度若不能不如罷廵幸之舉不啻耳提面命矣)觀風誠幸氣如春
媚依黎庶懷仍昔懷借精神句倍新佳麗山川往擬别
逾古希以罷廵頻(南廵諸作最多不無秀麗江山之助兹年逾古稀意此後可不事命駕矣)
御製南廵記(甲辰)
舉大事者有宜速而莫遲有宜遲而莫速於宜速而遲
必昧幾以無成於宜遲而速必草就以不達能合其宜
者其惟敬與明乎敬者敬
天明者明理敬
天斯能愛民明理斯能體物千古不易之理也予臨御
五十年凡舉二大事一曰西師一曰南廵西師之事所
為宜速而莫遲者幸賴
天恩有成二十餘年彊於安晏兹不絮言若夫南廵之
事則所為宜遲而莫速者我
皇祖六度南廵予藐躬敬以法之兹六度之典幸成亦
不可以無言我
皇祖蕩蕩難名予藐躬瞠乎景仰述且弗能作於何有
然而宜遲莫速之義則不可不明示予意也盖南廵之
事莫大於河工而辛未丁丑兩度不過勅河臣慎守修
防無多指示亦所謂遲也至於壬午始有定清口水誌
之諭(向來河臣率皆靳折清口恐干多費工料之議洪湖盛漲則開五壩下河一帶無歲不被偏灾自壬)
壬(卒三次南廵始定高堰五壩水誌高一尺清口則開十丈為凖俟秋汛後洪湖水勢既定仍如常接鑲口)
(門嗣是河臣洛守此法數十年來下河免受水患田蘆并資保護)丙申改有改遷陶莊
河流之為(向祖清口每慮黃水倒漾康熙己夘春皇南廵親莅河干閱視形勢)(命)
(於清口迤施隔岸挑陶莊引河𨗳黃使北引河臣董安國開放過早旋復淤墊其後庚辰辛巳壬辰甲午以及)
(雍正庚戌歴倒灌命大臣會同河臣籌勘挑辦功迄未就嗣以黃水舍開陶莊引河更無善策乾隆丙申)
(諭河臣薩載詳悉履勘繪圖貼說往返指示於是年秋興工至丁酉仲春藏事開放新河大溜暢達既免黃流)
(倒漾之虞更收清水刷沙之益因命建河神廟以答神佑詳見御製碑記)庚子遂有改築
浙江石塘之工(浙江海塘自戴家朝迤西皆柴塘不足資鞏護庚子南廵親臨閱視因飭該督)
(撫於老鹽倉一帶改建魚鱗石塘仍諭令存留舊有柴塘以為重門保障辛丑壬寅等年陸續採辦石料勘估)
(建築至癸夘八月該督撫富勒渾福崧等奏報石塘三千九百四十丈全行告竣)今甲辰更有
接築浙江石塘之諭(浙江海塘老鹽倉一帶魚鱗石塘雖已全竣而章家庵以西為籍范)
(公塘土隄一道衛護形勢单薄不足以資捍禦因先期傳諭該督撫詳晰籌畫採石鳩工兹甲辰南廵親臨指)
(示不惜百餘萬帑金降旨一律接築石築俾濱海黔黎永資樂利)至於高堰之增卑易
磚(庚子南廵閱視高家堰工據薩載請將三堡六堡等卑矮磚工加高余以磚工究不若石工之經久因命)
(毋惜帑費一律改建石工分年修甃以冀永遠鞏固)徐州之接築石工並山(丁丑壬午)
(乙酉三次南廵均至徐州閱視河工形勢次第籌辦添甃石堤俱用石十七層以資築固其舊有石工三叚長)
(九百七十餘丈較之丁丑新建石堤短少二三層於庚子南廵時命嵇璜薩載會勘一律加高十七層又自韓)
(山至奎山一帶向止土堰兹亦一律接築石堤四百五十丈直連山脚俾濱河永保安居)不籌度
咨諏得宜而後行是皆遲之又遲不敢欲速之為夫臣
之事君其有知不可而強諍者鮮矣河工關係民命未
深知而謬定之庸碌者惟遵旨而謬行之其害可勝言
哉故予之遲之又遲者以此而深懼予之子孫自以為
是而後之司河者之随聲附和而且牟利其間也與其
有聚斂之臣寧有盗臣在他事則可在河工則不可河
工而牟利宣洩必不合宜修防必不堅固一有疎虞民
命繋焉此而不慎可乎然而為君者一二日萬幾胥待
躬親臨勘而後剔其弊日不暇給焉則應仍於敬
天明理根本去求之思過半矣予之舉兩大事而皆幸
以有成者其在斯乎其在斯乎若夫察吏安民行慶施
惠羣臣所頌以為亟美者皆人君本分之應為所為有
孚惠心勿問元吉予嘗以此自勖也至於克己無欲以
身率先千乘萬騎雖非扈蹕所能減而體大役衆俾得
循法而不優民亦亟難矣斯必有以振其綱而挈其要
然後可以行無事而胥得宜實聰不出敬明兩字而已
故兹六度之廵擕諸皇子以來俾視予躬之如何無欲
也視扈蹕諸臣以至僕役之如何守法也視地方大小
吏之如何奉公也視各省民人之如何瞻覲親近也一
有不如此未可言南廵而西師之事更不必言矣敬告
後人以明予志
乾隆四十八年六月十六日奉
上諭朕於本年前往盛京恭謁
祖陵業經降旨改於八月十六日啟鑾既已展期月餘則
沿途預偹一切事宜甚覺裕如著𫝊諭卓索圖盟長
喀喇沁郡王拉特那錫等等將朕經過喀喇沁圖默
特一帶駐蹕尖營橋梁道路等項均著從容預備其
應赴熱河之蒙古王公等毋庸於七月初間前來仍
照每年進峭之例
御製啟蹕往
盛京之作(癸夘)
孟月虞涉潦中秋協旅程(前本擬七月十一日由山莊啟行詣盛京因日始立秋又)
(末伏首日恐作雨泥濘因改期於八月十六日啟蹕)撰辰指故里是日起廵旌初
歴千峯邏(今年使八溝一帶取道邊外經喀喇沁部落皆新路非癸亥甲戌所經蒙古地)沿觀
萬室成午前微識熟却已行營
乾隆四十五年十二月十四日奉
上諭朕於明年二月二十二日啟鑾廵幸五臺所有應
行預備事宜各該衙門照例預備至蹕路所經已降
旨止就舊有行宫略加修葺毋庸再行添建該督撫
等務宜妥協辦理不得踵事增華致滋靡費以副朕
省方觀民之至意
御製二月二十二日啟蹕幸正定府慶落隆興寺並至
五臺瞻禮(有序)(辛丑)
金身隋寺重瞻相好千年琳宇臺懷已隔清凉廿載
啟吉適仲春下澣歲陽更叶卒穰迎鑾正積雪纔隔
農慶恰符土[瓜見]新膏普徧省耕覩耆幼同懽舊館仍
因捐費飭緍錢預賜圓成法果携來讃喜真僧(命章嘉國)
(師扈蹕行慶讃禮)湧現佛輪證入明明師利彈指紀翠華四
度猶感前廵含毫詠繡甸初程爰抒八韻
隆興建慶落臺頂重瞻依並以廿年隔恒縈一念微光
隂誠迅速來往勿稽遲(自辛巳廵幸五臺閱今二十年本年二月舉行社稷壇經筵)
(典禮於二十二日啟行計來往程途不過一月)是日啟春蹕行程歴帝畿恤民
還逭賦察吏騐歌祈憩館禁新擕(去歲即預行降旨直隸山西境内蹕路所)
(經除舊有行宫四處賞給直隸銀三萬兩山西銀五萬兩以資修葺毋庸損廉辦理此外總御行營不許再有)
(添建)行營按舊折對時思育物勅命謹惟幾驀憶前廵况
悵非奉
懿翬
乾隆五十年十一月十一日奉
上諭朕於明年二月十六日啟鑾前往五臺所有應行
應備事宜着交各該處預偹辦理
乾隆五十二年十二月十六日奉
上諭朕明春廵幸天津閱視河工擇於二月十八日啟
鑾所有應行事宜著各該衙門照例預偹
御製仲春啟蹕廵幸天津府順閱河工之作用丁亥詩
韻(有序)(戊申)
指邦畿而于邁十二年典協周廵諏春仲以時乘五
百里地同夏甸溯丁亥遊河肇舉津門屢記郵籖泊
丙申瞻岱旋臨星紀恰周躔部軫恬瀾于海若畺臣
頻奏安流厪保介于田工民事先諮近服億萬姓之
輿情企踵願切就瞻百五日之佳節届期令宣警蹕
芳郊歴歴流鶯乍囀花封春水差差畫一初臨鏡淀
安艫稳泛春乘天上之槎夾道歡迎目擊衢中之壌
鳩笻扶跽曾陪千叟之班驂條齊驅半領元孫之隊
惟蒲瞻杏望羣黎之積悃足嘉而燈舞笙歌大吏之
增華豫飭遊豫非云玩物河防與穡事交縈慶惠亦
曰乘時輦路共舟程同莅數彌文於載籍寧夷刻玉
之儀循例事以賡吟用叶展軨之吉爰成新什聿至
首塗
申歲津門翠蹕旋閱周一紀命廵船迅哉過隙白駒日
啟也行時春仲天河務田功心所切笙歌燈舞意為蠲
(此次廵幸天津本為臨閱河務田功恐地方大吏踵事增華偹辦燈船歌舞一切點綴轉非省方本意是以上)
(年冬即有旨豫加申戒)來結習未除者觸景拈吟此始旃
乾隆五十五年
東廵諭旨至
御製詩(分載東恩賚門本年廵)
(臣)等謹惟我
皇上展義觀民順時行慶初不以
高年釋廵省之勞爰自
古稀之歲
五莅南邦閱甲辰而更舉
六廵茂典所以循法
祖徽先勞示度者無出
御製南廵記所揭惟敬與明一至夫民事之大仰
費
睿籌咸霑
慶澤具詳於
欽定南廵盛典一書兹臣等恭輯
壽編備紀十載中
鑾輿屢幸而若本年
八旬履健載舉
東廵尤徵
聖天子勤恁宅衷允綏
多祐於無既者耳
