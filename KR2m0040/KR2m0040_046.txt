欽定四庫全書
八旬萬夀盛典卷四十六
盛事(二十二)(收成分數一)
(臣)等欽惟我
皇上以實心行實政於天人協應之理無不本至誠為
感召雖遇庥嘉迭見從弗侈言祥瑞(臣)等纂輯盛
事而以收成分數臚諸簡編者誠以事雖日用慶
實
帝貽惟兹登榖告豐屢臻大有斯真天下萬民之福而
即我
皇上萬年瑞應之受禨於
天者也竊攷豳詩首章最詳田事自禾稼以及桑蠶果菜
之候必驗其熟以記歲供之成然後有稱觥獻羔
之禮以為萬夀無疆慶盖詩之成即王道之成也
顧豐鎬僅一國耳非如我
朝内恬外闢幅員所屆環數萬里林總之民皆上繋
乎
聖人敦崇本計重農貴粟之一心是惟天時順成地利
饒益迺足以紓
九重之勤惕而慶兆姓之阜康焉伏覩
聖夀八旬
祈穰
履畝劭農功者歲修其常至于時玉甘霖占雲問夜溉
則謀澤刈則課晴無一時之或間而且
面詢及於疆吏
忻覽示于驛章是以各省有晴雨之報有粮價之報有
約收之報有實收分數之報或陳奏稍稽旋馳
諭問務覈其實逮乎上稔頻聞
睿情誌喜彌復欽感
昊慈篤
撝謙滋
敬畏之弗遑盖春生夏長秋收冬藏在天地原不居其
功維
聖人乃能體天地之心為心用率育我烝黎普修和而
迓
嘉祉然則興榖之利厚民之生豈非盛事之大而且真者
歟
乾隆四十五年直省收成分數
直隸省二麥秋禾八分有餘江蘇省二麥秋禾
九分有餘安徽省二麥秋禾八分有餘江西
省二麥九分旱稻晚稻九分有餘浙江省二麥
春花蠶絲早禾晚禾九分有餘福建省二麥八
分有餘早禾晚禾九分有餘湖北省二麥早稻
八分有餘中晚二稻九分湖南省早稻八分中
晚二稻九分有餘河南省二麥九分有餘秋禾
八分有餘山東省二麥八分秋禾九分有餘
山西省二麥八分有餘秋禾九分有餘陜西省
夏禾八分有餘秋禾九分有餘甘肅省夏禾秋
禾八分有餘四川省夏熟八分有餘秋禾八分
廣東省早禾晚禾九分廣西省二麥早稻八
分有餘晚稻九分有餘雲南省豆麥秋收稻榖
雜粮九分有餘貴州省夏收八分有餘秋收九
分有餘伊犂各屯二十八分零塔爾巴哈臺
各屯一十八分零喀喇沙爾各屯一十八分零
烏什各屯一十九分零烏嚕木齊巴里坤吐
魯番各營屯一十五分至一十八分零哈密各
屯一十八分零
乾隆四十六年直省收成分數
直隸省二麥九分有餘秋禾九分江蘇省二麥
九分有餘秋禾八分有餘安徽省二麥八分有
餘秋禾七分有餘江西省二麥早稻九分有餘
晚稻八分有餘浙江省二麥春花蠶絲早禾晚
禾九分有餘福建省二麥早稻八分有餘晚稻
九分有餘湖北省二麥早稻八分有餘中晚二
七分有餘湖南省二麥八分早稻中晚二稻八
分有餘河南省二麥九分秋禾八分有餘山
東省二麥九分有餘秋禾七分有餘山西省二
麥秋禾九分有餘陜西省夏麥秋禾九分甘
肅省夏禾七分有餘秋禾八分有餘四川省夏
熟八分有餘秋禾九分有餘廣東省早禾晚禾
八分有餘廣西省二麥早稻晚稻八分有餘
雲南省豆麥秋收稻榖雜糧九分有餘貴州省
夏收八分有餘秋收九分有餘伊犁各屯二十
八分零塔爾巴哈臺各屯一十八分零喀喇
沙爾各屯一十六分零烏什各屯一十九分零
烏嚕木齊巴里坤吐魯番各營屯一十五分至一
十八分零哈密各屯一十八分零
御製麥收(辛丑)
麥熟今年勝往年北南一例報豐連(今歲麦收北省之直隸山東河南報)
(九分有餘南省之浙江福建湖北湖南廣東奏報九分及八分有餘南北一例豊收實為近年罕覯)曰欣
曰懼心難措遇此何修益惕乾
御製陜甘總督李侍堯奏報秋收七分有餘并秋雨情
形詩以誌事(辛丑)
甘省春夏間今年雨頻暨以此命詳察乃盡悉積弊(向來)
(甘省每歲報旱今春因叛回蘇四十三之事遣大學士阿桂尚書和珅先後往甘據節次奏報四五月間攻賊)
(之際每以雨阻且新任藩司福崧亦據實奏報得雨曾有詩誌慰因命詳查甘省節年報旱緣由始得盡悉王)
(亶望等上下勾通折收監粮藉賑冐銷之弊)寕濫毋或遺原期民受惠剥民
入私槖濫乃至鬻吏方伯如坐尸上下通一氣(始以甘省頻年)
(灾旱地方吏請收捐監粮偹賑部議准行原令祗收本色米使民受實惠王亶望乃私收折色銀與首府蒋全)
(廸串通各州縣冐賑分肥毫無忌惮甚至如麦桓之指缺賄求公行鬻吏而總督勒爾謹竟如木偶一任各属)
(恣意妄行並未奏聞)斯而不抵法君誠若旒綴然恐覬覦者錯會
吾之意謂吾或靳賑重增吾之罪既令而復申三五已
不啻(甘省冒賑一案經阿桂等查審得實因命將勒爾謹王亶望王廷贊觧至熱河親鞫分别治罪以彰)
(國法其蒋全廸程棟以下各犯按賍多寡分别治罪庶剔除積弊此後或遇賑濟俾窮民實受恩惠但恐為督)
(撫者誤會此意因噎廢食致將灾賑之事靳固不舉因屡降諭旨嚴切曉諭遇有歲歉即當據實奏報並令督)
(撫率属員痛除積弊俾窮民均受實惠不啻三令五申矣)即以甘省言偏灾仍命恤
(叶公甘省本年報偏灾者已少仍𫝊喻李侍堯派委明幹正大員詳悉查勘即不成灾亦量予撫䘏蠲緩或)
(借給口粮籽種以資接濟)今接報秋收七分荷
天賜(李侍堯奏甘省夏秋以來除被水被雹受偏灾數處其餘皆雨澤調勻秋禾粟榖雜粮大半黃熟間)
(有收割者寕夏水田稻榖亦漸成熟收成約在七分以上此或因今歲積弊一清而民情豫順感召天和)
(雨晹時若未必不由此也)市集糧價平吾民或少濟貪官何處無捐
監大竒蔽侵帑復剝民豈有不招戾積弊一以清召和
理應致三鬴遍閭閻閱奏心誠慰歴久被人欺是吾之
過事視過可知仁自觧兼明志
乾隆四十七年直省收成分數
直隸省二麥八分有餘秋禾九分有餘江蘇省
二麥秋禾九分有餘安徽省二麥秋禾八分有
餘浙江省二麥春花蠶絲早禾九分有餘晚禾
九分福建省二麥八分有餘早稻晚稻九分有
餘湖北省二麥八分有餘早稻晚稻九分有餘
湖南省二麥八分早稻中晚二稻九分有餘
河南省二麥秋禾七分有餘山東省二麥七分
有餘秋禾九分有餘山西省二麥秋禾八分有
餘陜西省夏禾秋禾九分甘肅省夏禾秋禾
八分有餘四川省夏熟八分有餘秋禾九分有
餘廣東省早禾八分有餘晚禾九分廣西省
二麥八分早稻晚稻八分有餘雲南省豆麥秋
禾稻榖雜糧九分有餘貴州省夏收秋收九分
有餘伊犁各屯二十二分零塔爾巴哈臺各
屯二十二分零喀喇沙爾各屯一十七分零
烏什各屯一十九分零烏嚕木齊巴里坤吐魯
番各營屯一十五分至一十八分零哈密各屯
一十八分零
御製陜甘總督李侍堯奏報麥收雨水情形詩以誌慰
(壬寅)
地瘠戶貧甘省信連稱荒旱却非誠率圖因賑官為弊
徒使向隅民受名(甘省地瘠民貧乃向年官吏竟藉報灾賑濟為名折收監粮其寔上下通)
(同侵冒分肥小民未霑實惠)去歲秋成已過半今年時澤更如情(上年)
(甘省于春夏間屡經得雨秋成頗稔今據李侍堯奏報通省各属于本年四五月間陸續得雨深透其地氣較)
(暖之處二麦稞豆均已揚花結實並有收穫者即收成稍晚處所麦豆亦經吐穗含花禾苗滋長民情愉悦等)
(語)驅除惡吏施實惠感召
天和福萬氓
御製陜甘總督李侍堯奏報甘肅收成八分詩以誌事
(壬寅)
吏蠧弊以去民和召有應雨霑諸郡普秋穫八分增(李侍)
(堯奏甘肅今歲夏澤頻霑六月中旬後二麦先後登埸近復屡獲甘霖各種秋禾得雨滋培益見暢遂通省各)
(府州属呈報田未收成共八分有餘)自昔荒區慮而今稔歲膺叮嚀仍致
囑莫視此為恒(甘省自清釐積弊後年來雨𤾉時若收成豊稔但該處素稱瘠土設將來偶遇)
(偏灾地方官斷不可因連歲豊收稍存諱飾昨藩司福崧陛見時已面加訓誡兹李侍堯奏到後𫝊旨嚴行諄)
(諭令其仰體朕意時刻留心)
乾隆四十八年直省收成分數
直隸省二麥七分有餘秋禾九分江蘇省二麥
秋禾九分有餘安徽省二麥八分有餘秋禾七
分有餘江西省二麥早稻晚稻八分有餘浙
江省二麥春花蠶絲早禾晚禾九分有餘福建
省二麥八分有餘早稻晚稻九分有餘湖北省
二麥八分早稻八分有餘中晚二稻八分湖南
省早稻八分有餘中晚二稻九分河南省二麥
七分有餘秋禾八分有餘山東省二麥秋禾八
分有餘山西省二麥秋禾八分有餘陜西省
夏禾八分有餘秋禾七分有餘甘肅省夏禾秋
禾八分有餘四川省夏熟秋禾八分有餘廣
東省早禾九分晚禾九分有餘廣西省二麥早
稻晚稻八分有餘雲南省豆麥秋收稻榖雜糧
九分有餘貴州省夏收秋收九分有餘伊犁
各屯三十八分零塔爾巴哈臺各屯二十八分
零喀喇沙爾各屯一十七分零烏什各屯一
十九分零烏嚕木齊巴里坤吐魯番各營屯一
十五分至一十八分零哈密各屯一十三分至
一十八分零
乾隆四十九年直省收成分數
直隸省二麥七分秋禾九分有餘江蘇省二麥
秋禾九分有餘安徽省二麥秋禾八分有餘
江西省二麥早稻晚稻八分有餘浙江省二麥
春花蠶絲九分早稻晚稻九分有餘福建省二
麥八分有餘早稻九分晚榖八分有餘湖北省
二麥七分有餘早稻中晚二稻八分有餘湖南省
早稻中晚二稻八分有餘河南省二麥秋禾七
分有餘山東省二麥七分有餘秋禾九分有餘
山西省二麥七分有餘秋禾八分有餘陜西
省夏禾八分有餘秋禾九分有餘甘肅省夏禾
七分有餘秋禾八分有餘四川省夏熟八分有
餘秋禾九分廣東省早禾晚禾八分有餘廣
西省二麥早稻晚稻八分有餘雲南省豆麥秋
收稻榖雜糧九分有餘貴州省夏收八分有餘
秋收九分有餘伊犁各屯二十三分零塔爾
巴哈臺各屯一十八分零喀喇沙爾各屯一十
七分零烏什各屯一十九分零烏嚕木齊巴
里坤吐魯番各營屯一十五分至二十六分零
哈密各屯一十六分至一十分零
乾隆五十年直省收成分數
直隸省二麥七分秋禾八分江蘇省二麥八分
有餘秋禾七分有餘安徽省夏禾秋禾七分有
餘江西省二麥早稻晚稻八分有餘浙江省
二麥春花蠶絲九分有餘早禾九分晚禾八分有
餘福建省二麥八分有餘早稻晚稻九分有餘
湖北省二麥七分有餘中晚二稻八分有餘
湖南省早稻八分有餘中晚二稻七分有餘河
南省二麥秋禾八分有餘四川省夏熟九分秋
禾八分有餘廣東省早禾晚禾八分有餘廣
西省二麥早稻晚稻八分有餘雲南省豆麥秋
收稻榖雜粮九分有餘貴州省夏秋九分有餘
伊犂各屯二十分零塔爾巴哈臺各屯二十
九分零喀喇沙爾各屯一十五分零烏什各
屯二十分零烏嚕木齊巴里坤各營屯一十五
分至十八分零吐魯番各屯一十三分零哈
密各屯一十六分至一十八分零
乾隆五十一年直省收成分數
直隸省二麥七分有餘秋禾八分有餘江蘇省
二麥九分有餘秋禾八分有餘安徽省二麥八
分有餘秋禾七分有餘江西省二麥早稻晚稻
八分有餘浙江省二麥春花蚕絲九分早禾九
分有餘晚禾九分福建省二麥早稻九分有餘
晚稻九分湖北省二麥九分有餘早稻七分有
餘中晚二稻八分湖南省二麥早稻八分有餘
中晚二稻九分有餘河南省二麥秋禾八分有
餘山東省二麥八分秋禾九分有餘山西省
二麥八分秋禾八分有餘陜西省夏禾七分秋
禾八分有餘甘肅省夏禾八分有餘秋禾九分
四川省夏熟八分有餘秋禾九分廣東省早
禾八分有餘晚禾七分有餘廣西省二麥早稻
八分有餘晚稻七分有餘雲南省豆麥秋收稻
榖雜糧九分有餘貴州省夏收秋禾九分有餘
伊犂各屯二十一分至三十分零塔爾巴哈
臺各屯三十三分零喀喇沙爾各屯一十五分
零烏什各屯二十分零吐魯番各屯一十五
分至一十六分零烏嚕木齊巴里坤各營屯一
十五分零哈密各屯一十五分至一十八分零
御製山東巡撫明興奏報收成分數詩以誌慰(丙午)
春暵曾聞十九州恩施賑貸弗遲留(四月間據明興奏歷城等十九州縣)
(春來缺雨被旱稍重因即降旨借給兩月口粮其被旱稍輕之章邱等二十二州縣借給一月口粮并德州齊)
(河等二十六州縣所有本年應徵新舊錢粮俱緩至秋成後徵收以紓民力又因米價未平馳諭盛京將軍由)
(海道撥粮數萬石一面起運一面令明興委員由海道接運俾得及早接濟民食)幸哉佳&KR0584;優
沾夏慰矣大田稔遇秋驛𫝊齊郊十府廣計來通省九
分收(嗣于六月間據明興節次奏報得雨通省普霑各属秋禾雜粮俱十分茂盛兹屆登場後明興奏報)
(收成分數沂州萊州約有十分武定青州濟寧約有九分有餘濟南泰安兖州曹州東昌登州臨清約有九分)
(合計通省收成約共九分有餘覽奏實為欣慰)灾餘元氣庶少復申命催科莫
亟求(東省歉歲後幸遇豐年因即批諭以毋使暴殄盖藏為要至于催科更不必急惟當養民之力庶灾)
(餘元氣易復耳)
御製河南巡撫畢沅奏報秋收分數詩以誌事(丙午)
齊豫連年歲事歉最關心曲念民痡麥收豫較齊嬴矣
(今歲據畢沅奏報河南麥收豐稔為數年來所未有惟汲縣等四属得雨未透二麥亦尚有五分山東春雨較)
(少二麥不免歉收是豫較齊嬴也)禾熟齊為豫勝乎(山東省自六月以來據明興節次奏)
(報通省雨水充足秋成合計九分有餘兹畢沅奏豫省通計秋成八分有餘是齊為勝豫也)通省八
分餘亦幸生蝗十縣望成孤(畢沅奏通省十三府州所属秋收分數自十分至七)
(分不等合計八分有餘惟祥符等十四州縣于七月中旬後間生螞蚱晚榖糜子不無損傷約收六分有餘等)
(語)美中不足應懷惕撫恤毋令呼向隅(祥符等縣螞蚱間生實為美中)
(不足因批諭此數州縣曾撫恤不致成灾否)
御製兩江總督李世傑奏報秋禾有收詩以誌慰(丙午)
兩江歲事報登秋淮属青黃漲沴投(李世傑奏七月底及閏七月間上下)
(兩江並江西近省各属均報得雨二三四次稻田揚花吐穗穎栗可觀三省可望一律豐收現在粮價平减其)
(淮揚鳳泗被水處所經撫臣藩司逐一勘明分别極次貧民給予撫恤一兩月目下白露已近其坍損房屋給)
(予修葺銀兩清江浦已將積水車戽沿隄栖止棚民亦陸續還歸安業其文武衙署亦飭量為修整等語覽奏)
(稍為慰藉然今年淮黃並漲雖他属有收得資接濟而灾黎積歉之餘遭此水患繾念無刻去諸懷也)雖
曰偏灾念隅向肯教賙賑靳恩稠(今歲淮揚等属偏灾因上年被旱之後秋)
(禾復淹小民生計倍加拮据已屢諭該督撫等盡心撫綏毋使一夫失所兹據李世傑奏諄諭司道等督率趕)
(緊辦理俾灾黎早沾實惠不得稍為遲緩其司家庄楊家漫庄口亦加催儧市集稭料運工修築以其一律及)
(早完竣等語)美而未盡善懷怍一亦已飢在切求莫謂隣村
可接濟洊臻溝壑可忘不
御製湖北巡撫李封安徽巡撫書麟各報收成分數詩
以誌慰(丙午)
湖北安徽昨歲歉乾旋坤轉此秋登一朝兩處佳音閱
兩省一時慰念增(李封奏報湖北通省六十八州縣早稻收成九分八分七分不等合計七)
(分有餘書麟奏報安徽除一隅被淹外其餘各州縣早稻秫稭頗稱豐稔晚稻黃豆粟榖等項均陸續刈割約)
(計通省收成八九分不等粮價照前平减民情樂業等語該二省昨歲被旱今皆奏報有收轉歉為豐實荷)
(為天賜覽奏之稍慰)生物為心
天地德沭恩惟愧旰宵兢偏灾仍切向隅嘆次第月粮
給以應(安省本年鳳陽之定遠等九州縣因一隅被灾前經降旨賞給兩月口粮靈壁等四州縣賞給)
(一月口粮兹據奏已就近于廬鳳道庫酌發銀兩率属妥速查辦)
御製河南巡撫畢沅奏報秋收及贖田畝詩以誌慰(丙午)
叠遭饑饉鬻耕田經理頻頻馳諭宣(前因河南連歲歉收據畢沅奏貧民鬻賣)
(耕田晉省富戶有赴豫放債準折之事因節次降旨曉諭減利聽贖並傳諭晉省紳官令其諄切勸諭鄉里毋)
(致掯贖使貧民得還本業詳見前誌事詩)今歲幸蒙
天悔禍吾民乃慶稼逢年夏收秋獲稔稱兩卅萬半千
畝贖全(兹據畢沅奏今歲幸荷雨暘時若夏秋二熟均獲有年現在粮價平减其贖田事宜今各州縣)
(將賣出地畝總數造冊存查按旬摺報截至八月底共已贖過地三十萬五百餘畝等語該省此時雖元氣未)
(能盡復而貧民得服先疇藉資樂利為之稍慰)未可輕言元氣復慰心南望尚
拳然
御製陜甘總督福康安奏報甘省有收詩以誌慰(丙午)
督行撫事府開蘭(陜甘總督駐劄蘭州兼管巡撫事務)穡寳登秋具春看
蠧吏除奸政自肅(甘省自王亶望等侵帑殃民嚴加惩創後吏治肅清歲亦屢稔)邊民
逢歲俗胥安九分以上誠希遇(據福康安奏甘省本年夏秋雨膏頻霈高下深)
(霑各属遲早不齊秋成俱稱大有河東各府州先已登場河西一帶次苐刈穫各属禀報約計通省秋收九分)
(以上市集充盈粮價日見平减等語)五載而來幸屢觀(甘省地本瘠薄希逢豐稔自壬寅年)
(據李侍堯奏報甘肅通省秋禾收成九分連年率稱有收今復得此實堪欣慰)前此捏灾弗追
究逭徵何礙惠氓寬(前次王亶望等每歲捏報灾荒以為開銷監粮之地及事敗露後亦)
(止嚴懲墨吏而已其冐賑所蠲銀米概不徵追盖徵吏固不得不嚴而惠氓則不妨于寬也)
八旬萬夀盛典卷四十六
