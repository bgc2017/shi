八旬萬夀盛典卷三十三
盛事(九)(賜科第職銜一)
(臣)等謹按記曰三代盛王未有遺年者凡在夀耉
之倫必有養恬之澤矧夫裦然充賦扶杖而觀上
國之光斯尤躋一世於仁夀者推恩所必及已我
國家教澤涵濡淪肌浹髓
皇上甄陶羣品
加惠耆儒每於貢舉之期屢降
旌揚之典故夫及時效用者恒不乏人至於年齒彌高
神明益壯在州里為典型在庠校為先進考之於
古亦有詔耆艾絶倫各舉所知者復又試太學年
六十以上除郎中太子舍人至王家郎郡國文學
吏者盖僅偶舉一行人數亦寥寥無幾今自乾隆
四十五年以後或百歲而
翠華再迓或登科而花甲重週内自綸扉外暨閩疆滇
徼莫不普
錫夀祺共邀
闓澤其餘八旬九旬者每南宫彙奏率多至三四十人
遇
恩旨大挑兼逮六七十歲名皆
特賜冠慶同彈榮以甲科
寵以華秩視漢唐來所謂版授之官五老之牓有非可
同年語者在諸人皓首一經幸逢
盛際初非夢想所敢期而
惠罔弗周
恩加無已應試者固償膺秩之夙願赴挑者復
軫待榜之需時又按其年歲
賜之幣帛既沐
引年之典兼蒙稽古之榮斯真
夀考作人之盛
皇極錫福之徵歟謹比次詳誌按科臚敘以例其餘俾
千萬世而下知多士彙征之吉大年保艾之庥皆
聖皇福祚洪長之所被焉若夫
慶牓六開彌光文治謹分載
恩賚門
乾隆四十五年
賜迎
鑾百歲舉人郭鍾岳進士
乾隆四十五年三月初六日奉
上諭據三寳奏上年福建省欽賜舉人郭鍾岳年百歲
又陳應騰年八十八歲宋耀年八十五歲該舉人等
情&KR0907;感激現由福建來至浙省謝恩等語郭鍾岳等
以海隅寒畯年臻大至茲因翠華南極遠涉迎鑾各
賞御書墨刻緞二疋荷包一對郭鍾岳夀躋百齡尤
為熙朝人瑞著加恩賞給進士以示優眷耆儒至意
乾隆五十三年
賜重赴鹿鳴宴前四川知縣賽嶼進士
乾隆五十三年八月初十日奉
上諭據譚尚忠奏雲南石屏州舉人賽嶼係雍正己酉
科鄉試中式曾任四川知縣現年九十二歲本年又
屆舉行己酉科鄉試之期請重赴鹿鳴筵宴等語賽
嶼係前己酉科中式舉人今重赴己酉科鹿鳴筵宴
洵屬儒林盛事允宜特沛殊恩用彰昇平人瑞賽嶼
著賞給進士並著俟年屆百歲時該省督撫再行奏
聞朕降恩旨以示夀世作人嘉惠耆齡至意
乾隆五十五年
賜大學士嵇璜重赴
恩榮宴
乾隆五十五年四月初九日奉
上諭大學士嵇璜係雍正庚戌科進士服官有年精神
矍鑠茲當庚戌會試已屆週甲之期與新進士先後
同年實係人文盛事著照從前史貽直之例重預恩
榮筵宴以為藝林佳話
御製大學士嵇璜重赴庚戍科恩榮宴詩以賜之
木天希遇兩恩榮戍茂前庚逮後庚祖節昔同唐真杲
(康熙初年閩藩耿精忠謀逆時嵇璜之祖永仁在浙閩總督范承謨幕中一同盡節平逆後優加褒贈擬之顔)
(杲卿真卿尤為過之盖杲卿真卿食禄服官自當致命遂志若嵇永仁僅為幕友即全身遠害亦為責備所不)
(及乃竟能矢志不移從容就義深堪嘉憫其子曾筠及爽孫璜兩世居官至大學士天之報施忠義洵為不)
身階今似漢韋平可知襲慶緣脩德所喜力行不附名
黃閣重逢錫褒什(進士𫝊臚後例賜恩榮宴從從大學士史貽直為康熙庚辰進士至乾隆)
(庚辰科尚在朝因重赴恩榮宴曾賜什以彰人瑞今嵇璜雍正庚戌進士至今年庚戌科亦重赴是宴實為縉)
(紳希遇依例賜詩以為綸扉佳話云)絲綸盛事紀皇清
(臣)嵇璜
奏為恭謝
天恩事本月二十六日(臣)遵
恩諭前赴禮部預宴並望
闕叩頭行禮恭謝
天恩伏念(臣)忝竊詞科欣依
夀㝢荷
恩綸之特沛承
宸藻之新頒捧
奎文而華衮逾榮叨
錫宴而儒紳增忭仰作人於
盛世廿六科蕊榜恭逢偕多士以登筵六十載瓊林再
赴花簪白髮憶舊侣之都稀餅啖紅綾覺後生之
可畏文綺獲邀
恩賚更逮章身素絲勉企清修同欣拜
賜徵瀛洲之故事前賢及繼三人陪鴈塔之新題榮遇
恰掄八袠晨星猶綴依
瑞日之光華碩果僅存託
大椿之廣蔭誠傾葵霍敬長頌夫
升恒勉竭駑駘愧難酬乎
高厚(臣)實深感激榮幸之至謹繕摺恭謝
天恩謹
奏
(臣)嵇璜為恭
奏為恭謝
天恩事本月十四日蒙
恩賜
御製詩一章(臣)謹叩頭祗領伏念(臣)質本庸愚文尤荒
陋幼而未學既倖竊夫科名老矣無能復備叨夫
恩遇閱人材之輩出逾廿六科感歲序之隙過已八十
載恭逢
夀宇宏開之盛會恰值多士登進之昌期特沛
温綸俾陪芳宴載頒
宸藻重沐
深仁褒祖節之貽休勉思脩德勖(臣)心之崇實慎無近
名
帝歌作而韶鈞鳴
寳翰揮而龍虎躍
訓詞深厚誦萬徧而不停循省悚惶銘五中其曷罄聳
觀僚寀欽為希世之珍敬示子孫奉作𫝊家之寳
荷生成之
至意長頌
升恒殫衰拙之微忱難酬
高厚(臣)不勝榮幸感激之至謹繕摺恭謝
天恩謹
奏奉
旨知道了
乾隆四十五年庚子
恩科會試
賜高年應試舉人李實生等三十一名翰林院檢討國
子監學正等銜有差
乾隆四十五年五月初五日奉
上諭本年恩科會試各省士子雲集觀光其中龐眉皓
首挾策偕來者多至三十餘人實為熙朝盛事宜加
渥澤用廣作人除石震萬邦獻朱鏡已加恩賞給國
子監學正銜外所有年八十以上之李實生劉克柔
王熊應馬士榮黃鼐係鄉試中式舉人著加恩賞給
翰林院檢討銜其劉耄學郭元標馮出佐劉夢花李
崶索止任張廣基張純仁李蘧王景績康銑李天民
許祖健李欽元謝士豪徐常淳李作朋董斌李成章
彦俱係上年鄉試未經中式欽賜舉人著與年七十
以上之吳兆魁周仲連宋瑞孫凌雲毛肇一體加恩
賞給國子監學正銜俾耆儒膺秩各遂夙願以彰推
恩引年之至意
乾隆四十六年辛丑科會試
賜高年應試及赴挑舉人吳球等七十三名光禄寺署
正等銜有差
乾隆四十六年四月十二日尚書額駙公福隆安
等
奏乾隆三十一年大挑舉人奉有
諭旨舉人内年八十以上者賞給六品京銜七十以上
者賞給七品京銜六十以上及雖未及六十而騐係
實屬衰頽者賞給八品京銜等因經吏部酌議六品
内都察院都事經歴等官及七品八品之大理寺
評事太常寺博士國子監學正學錄各職銜按其
年歲分别
賞給職銜奉
旨允准在案嗣于三十七年大挑經
派出揀選之王大臣等奏請將年老舉人照例
賞給京銜亦在案此次錢載所奏本年會試内有年老
應試三場完竣者三十一名相應請
旨循照上兩屆之例交與吏部分别年歲照例辦理謹
奏乾隆四十六年四月十九日奉
旨是
吏部謹
奏乾隆三十一年三月三十日奉
上諭前因歴科舉人銓選壅滯特命揀選分别錄用廣
為疏通其年齒衰邁難以服官任事者並令查明奏
請量予職銜以慰其寒窗攻苦之志今據王大臣等
奏各省舉人内騐看及自呈實在年邁龍鍾不堪民
牧并不能司鐸共六十餘名此内八十以上者著加
恩賞給六品京銜七十以上者著賞給七品京銜及
雖未及六十而騐係實屬衰頹者著賞給八品京銜
俾頹齡寒畯均沐殊榮以副朕格外優恤至意欽此
當經(臣)部議定于六品内酌定都察院都事經歴
大理寺寺丞光禄寺署正七品内酌定大理寺評
事太常寺博士國子監監丞中書科中書八品内
酌定國子監學正學錄翰林院典簿國子監典簿
以上數項作為賞給舉人職銜等因具
奏奉
旨知道了欽此欽遵辦理續于三十七年壬辰科舉人
大挑亦遵照辦理各在案今乾隆四十六年辛丑
科經尚書額駙公(臣)福隆安等奏准將知貢舉錢
載查明年老三場完竣之舉人吳球等三十一名
交與(臣)部照例辦理并現在王大臣挑選後(臣)部
查明六十以上情願得受京銜之馮綱等三十八
名又年未及六十自揣精力已衰情願得受京銜
之馬元文等四名共七十三名(臣)部俱遵照上屆
之例按其年歲分别掣與京銜俾得叨沐
殊榮(臣)等謹將該舉人吳球等掣得京銜開列清單恭
呈
御覽為此謹
奏乾隆四十六年五月十七日奉
旨依議
年九十以上者二人吳球江蘇人光禄寺署正楊
最德廣東人都察院都事年八十以上者二十一
人高本亮順天人都察院經歴張廣基順天人都
察院都事孟盼郭青塏直隸人都察院經歷韓庚
申杜子甫直隸人都察院都事梁丙瑨鄭其德直
隸人大理寺寺丞李成李允實直隸人光禄寺署
正張龍光河南人都察院經歴杜琦江蘇人都察
院察歷劉行芳江蘇人光禄寺署正汪日強安徽
人大理寺寺丞鄭忠亮鄭定猷江西人大理寺寺
丞何朝福建人都察院經歷沈聚奎湖北人光禄
寺署熊世焱湖南人都察院都事朱瑞湖南人大
理寺寺丞郭元標陜西人光禄寺署年七十以上
者八人刁應龍直隸人大理寺評事史注山西人
國子監監丞宋瑞山西人中書科中書程篤慶河
南人楊方亭江西人太常寺博士萬邦獻湖北人
中書科中書譚起韜廣東人大理寺評事李正廣
東人國子監監丞年六十以上及未及六十者共
四十二人焦天淵卞榮泗直隸人國子監學正王
夢麟直隸人國子監典簿邢羽文山東人翰林院
典簿王作喆山東人國子監典簿王普文山西人
國子監學正楊朋楹山西人國子監學錄王朝士
山西人翰林院典簿潘鯤化栗卓河南人國子監
學正錢九府河南人國子監學錄何棫河南人翰
林院典簿員映第河南人國子監典簿徐葉榆江
蘇國子學正曹柏齡馬元文吳鎮施文淵江蘇人
翰林院典簿徐馨江蘇人國子監典簿吳隆安徽
人翰林院典簿湯炳誥江西人國子監學正吳國
棟胡熙載江西人國子監學錄陳元澄江西人翰
林院典簿董達著王喆浙江人國子監學錄孫文
瀚余炳浙江人翰林院典簿樓卜瀍楊維信浙江
人國子監典簿莊膺瑞福建人國子監學錄龔廷
耀福建人國子監典簿黃之顯湖北人國子監典
簿周旋吉陜西人國子監學正鞏締疆甘肅人國
子監典簿鄧肇翰李世參廣東人國子監學正龐
錫澍鄭翼亭廣東人國子監學錄蘇汝汪廣西人
國子監學正蔣埰廣西人國子監學錄馮綱廣西
人國子監典簿
乾隆四十九年
賜迎
鑾一百四歲進士郭鍾岳國子監司業銜并
御製詩章以賜
乾隆四十九年三月十四日奉
上諭福建欽賜進士郭鍾岳年屆一百四歲茲來浙迎
鑾皓首龐眉允稱人瑞著加恩賞給國子監司業職
銜以示朕嘉惠期頤至意
御製福建一百四歲老人郭鍾岳自閩來迎加恩賜予
國子監司業銜詩以賜之
登袠夀百四來朝程二千誠云天下老疑是地行仙忱
悃足嘉矣精神尚躍然恩榮司業秩酬爾矻芸編
乾隆四十九年甲辰科會試
賜高年應試舉人潘峩等二十一名都察院都事等銜
有差
吏部謹
奏乾隆四十九年閏三月二十九日知貢舉莊存與
奏本年甲辰科會試舉子内有老年應試者揭曉後
未經中式(臣)案查文册年九十歲者一名八十歲
以上者二十名七十歲以上者五名共計二十六
名皆係鼓舞觀光三場完竣實為
熙朝盛事(臣)伏查數科以來年老士子未經中式者鄉
試由監臨查奏會試由知貢舉查奏謹開列清單
恭
呈
御覽本月二十四日奉
上諭莊存與奏本年會試各省舉人年屆九十者一名
八十以上者二十名七十以上者五名皆三場完竣
未經中式等語此次老年舉子應試者至二十六名
之多皆年躋耄耋志切觀光允為昇平人瑞著交吏
部查照向例分别賞給京銜以示朕引年勸學嘉惠
士林之至意摺併發欽此内除八十以上之張廣基
李成梁丙瑨鄭其德等四名已于四十六年辛丑
科會試後奏明賞給六品職銜無可再加又七十
歲以上之萬邦獻一名四十六年辛丑科會試後
年在七十以上奏明賞給七品京銜今該舉人年
歲仍止七十以上亦毋庸再行加銜外查八十歲
以上之索止任馮出佐於四十五年庚子科奉
旨賞給國子監學正八品京銜又年屆七十之陳元澄
於辛丑科大挑後呈請願就京銜彼時年止六十
七歲經臣部奏明賞給八品京銜今既奉
恩旨交部查照向例分别賞給京銜所有索止任馮出
佐年俱八十以上應照例按其年歲加給六品京
銜陳元澄年已七十以上加給七品京銜其餘從
前未經賞銜之八十以上之田集盛等十四名應
照例掣給六品京銜七十以上之倪惟恪等三名
應照例掣給七品京銜至九十以上之潘峩一名
將屆期頤尚能三場完竣允為
聖世夀考作人之徵更不易得可否照八十以上者掣
給六品職銜外再加頂帶一級之處出自
聖恩為此謹
奏請
旨乾隆四十九年四月十八日奉
旨依議
年九十以上者一人潘峩廣東人都察院都事年
八十以上者十六人田集盛段三連直隸人都察
院都事王賓直隸人大理寺寺丞徐簡颺張自道
梁重華山東人都察院都事趙象觀山東人大理
寺寺丞張申山東人光禄寺署正索止任河南人
都察院都事陳謨江蘇人大理寺寺丞曹文超安
徽人大理寺寺丞邢簠安徽人光禄寺署正吳光
烈陜西人都察院都事馮出佐陜西人光禄寺署
正林懋烈廣東人都察院經歴饒鳴陽廣東人大
理寺寺丞年七十以上者四人倪惟恪山東人大
理寺評事陳元澄江西人太常寺博士王者瑞四
川人中書科中書李進四川人國子監監丞
乾隆五十二年丁未科會試
賜高年應試及赴挑舉人李宏道等七十名翰林院編
修等銜有差
乾隆五十二年四月初十日奉
上諭據知貢舉藍應元奏本年會試舉人内九十歲以
上者七名八十歲以上者三十七名七十歲以上者
九名皆三場完卷揭曉後未經中式等語此次各省
舉人年老應試者多至五十餘人俱龐眉皓首踴躍
觀光允為昇平人瑞除馮出佐田集盛張自道業於
上次大挑後賞給光禄寺署正等銜及本年大挑選
入二等之唐泰鄭國祥孫有謐楊士元照例以教職
銓補外所有年屆九十九歲之李宏道著加恩賞給
翰林院編修銜其八十九十以上之彭一猷謝璜葉
有聲王協恭謝啟祚涂紅鵬朱紹璧蘇彩飛梁元鉟
王泓陳詩張宗賢許承恩趙宏誠張啟瀟李良棟葛
維楠王澤週何紹怡程鳴岐閻遐齡韋元勲毛景燧
仝思義王輝祖彭省非譚諭美曾錫嘏林復發王渭
揚軒轅圻劉子旭李晃桑振東永永祥王嘉賓李作
朋萬邦獻王志禮陳養源俱著賞給翰林院檢討銜
七十歲以上之項朱張琴張維焯柴杰姜价俱著賞
給國子監學正銜以示朕嘉惠耆儒夀考作人至意
吏部謹
奏本年三月二十一日奉
上諭向來大挑舉人俱於會試後該部定期奏請挑選
但念各省會試舉人旅食京師若俟榜發後再請挑
選未免又需時日此次大挑舉人著即在榜前辦理
俾得及早回籍毋需守候以示體恤再此内有年老
舉人精力已衰情願得受京銜者並著派出揀選之
王大臣照上屆之例按其年齒分别存記俟榜發後
開單具奏照例賞給職銜用昭嘉惠耆齡夀考作人
至意欽此今據年老舉人林起等二十四名各呈明
情願請給京銜到部(臣)部遵
旨照上屆之例按其年歲分别掣給京銜俾得叨沐
殊榮以仰副
皇上加惠耆齡夀考作人之至意謹將掣給京銜各員
開列清單恭呈
御覽乾隆五十二年四月二十九日奉
旨知道了
年六十以上者十三人林起江西人國子監學錄
陳其藴山西人國子監典簿李汝朴河南人國子
監學錄弓先民河南人國子監學錄朱正常湖北
人翰林院典簿秦本銜安徽人國子監學正耿生
泰河南人翰林院典簿年景鶴陜西人國子監典
簿張夢禮湖北人翰林院典簿王世締湖南人國
子監典簿汪鳴球安徽人嚴修已陜西人楊垂浙
江人俱國子監學正未及六十者十一人鄧思淵
福建人國子監典簿朱振聲陜西人史尚朴山東
人俱翰林院典簿沈樂江蘇人倪金浙江人毛元
音浙江人俱國子監學錄鄒飛漢江西人翰林院
典簿余必亨湖北人國子監學錄黃世楷福建人
國子監學正易惟恒雲南人國子監典簿林景來
福建人國子監學錄
乾隆五十四年己酉科會試
賜高年應試舉人李發枝等三十七名翰林院檢討等
銜並
加賞緞疋有差
乾隆五十四年四月初七日奉
上諭據知貢舉伊齡阿汪承霈奏本年會試舉子内九
十歲以上者四名八十歲以上者三十一名七十歲
以上者五名皆三場完竣未經中式等語此次各省
舉子年老應試者多至四十人龐眉皓首踴躍觀光
洵為昇平人瑞除七十歲以上之姜价項朱柴杰三
名業於上次會試後賞給國子監學正職銜外所有
年屆九十以上之李發枝羅舜臣江鳳鳴李洪福八
十以上之張夢熊王震安康士雍吳梅章宸衛趙峯
金有光王聖際鄔宗望李承宗陳兆熜徐愛蓮宋佳
玉蔣遇辛王奕年翟承眷湯振王日熭畢文琳游鑑
乾張洪振王長駕舒繼芬李紹灝朱錦雯梁朝錫曺
雁韓廷佐李東耀李鼇周煒俱著賞給翰林院檢討
銜七十歲以上之洪學源邵利達俱著賞給國子監
學正銜其九十歲以上者各加賞緞三疋八十歲以
上者各加賞縀二疋七十歲以上者各加賞縀一疋
並年在七十以上前經賞銜之姜价等三名亦一體
賞給以示朕嘉惠耆儒仁夀作人之至意
乾隆五十五年庚戌科會試
賜高年應試舉人劉湘等九十四名翰林院檢討等銜
並
加賞緞疋有差
乾隆五十五年四月十八日奉
上諭據知貢舉鐵保姜晟奏本年會試舉子内九十歲
以上者四人八十歲以上者七十三名七十歲以上
者二十四名皆三場完竣未經中式等語本年屆朕
八旬特開萬夀恩科各省舉子年老應試者至一百
餘人之多龐眉皓首踴躍觀光洵為昇平人瑞除九
十以上之段三連業經賞給都察院都事職銜八十
以上之曺京賞給國子監典簿職銜七十以上之姜
价項朱柴杰邵利達賞給國子監學正職銜吳漋賞
給翰林院典簿職銜外所有年屆九十以上之劉湘
胡椿陳鳳翔八十以上之吳霖劉鳳翽李光旵鄧岳
潘履謙馮希賢張守經李國霞左昌宗翟皋胡道南
周宗勛汪飛熊蕭士芝方宗華王有年戴文璧唐熙
吳杰許以恭王道烜董夢江何大烈王奉元武伸喬
元熙程紹先孫公輔李垠閻輔輝劉洪文王體亨鄭
學洙董作礪劉䋲準閔之琰馮全修魯孟朱光章歐
陽席梧貴王宗遠趙泉郭偉勣孫元麟李如山師尚
友胡禮泉張啟梧李文沛涂文魁宣鵬劉鴻徐日暄
葉逢年姜球張諤涂宗詔朱有榮吕樸季如璧趙瑞
嵐吴企哲孫有誦郭長源胡東安傅錫信王克立馬
銘張進履于令芳趙敦典俱著賞給翰林院檢討銜
七十歲以上之董繼允王志遠楊士元朱孟份蔡綬
劉泰孫有謐單備孫保亨馮起鳳錢柏汪元棟丁釗
朱浩賀錫冕張正倫陶煒江永譽程謙俱著賞國子
監學正銜其九十以上者各加賞緞三疋八十以上
者各加賞緞二疋七十以上者各加賞緞一疋並年
在九十八十七十以上前經賞給職銜之段三連等
七名亦著一體分别賞給緞疋以示朕嘉惠耆儒仁
夀作人之至意
禮部謹
奏為據情代奏恭謝
天恩事乾隆四十五年五月初五日奉
上諭本年恩科會試各省士子雲集觀光其中龐眉皓
首挾策偕來者多至三十餘人宜加渥澤用廣作人
所有年八十以上之李實生等係鄉試中式舉人著
加恩賞給翰林院檢討銜其劉耄學等俱係上年鄉
試未經中式欽賜舉人著與年七十以上之吳兆魁
等一體加恩賞給國子監學正欽欽此(臣)等𫝊集各
該員親身到部宣示
恩旨各該員跪聆之下感激叩首隨據李實生等呈稱
竊實生等早歲觀光長年沐
化或屢下南宫之第未許看花或新霑
北闕之
恩儼同折桂庸材薄植原非玉筍之班皓首龐眉敢擬
瓊林之選迺荷引年之曠典特邀
賜爵之殊榮惟
聖作人惟
皇錫福婆娑鶴算盍簮符利用之占次第鵷行分秩見
因材之篤紀大年於絳縣合二千四百十歲有竒
續特榜於
黃扉在一百五十八名而外
寵方承而驚非分感至極而拙名言凡(臣)等夢想之不
敢期實自古科名所未嘗有從此祥開粉署花磚
之仙晷彌長瑞靄黌宫璧水之
恩波愈渥奮三千之雲路請先多士而鳴傾一寸之葵
心願祝
聖人之夀所有感激下忱伏乞據情轉奏等情前來(臣)
等理合據情代奏並率領該員等詣
圓明園宫門叩首恭謝
天恩謹
奏奉
旨知道了
八旬萬夀盛典卷三十三
