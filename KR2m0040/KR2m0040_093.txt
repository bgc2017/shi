欽定四庫全書
八旬萬夀盛典卷九十四
歌頌(十四)
萬夀恭擬江淮擊楫謠九章(謹序)
漕運總督(臣)管幹珍
(臣)嘗考洪範九疇次八庶徵曰九五福而以夀居
福首盖王者念用時叙休徵洽汁於時珍符闓懌
之氣鴹萃一人之身天用眷於有德沓祉厖褫罔
弗攸俾&KR1943;應之理有如斯者我
皇上健行不息靡日不以敬
天勤民為念
臨御以来文德敷武功鑠宙合宴謐荒憬遐鬯雖古稱
太平之盛無以加諸而猶
孜孜於持盈保泰之道厪厪於斂時敷錫之原宜其綿
瑞産嘏與天無極矣歲庚戍仲秋之月辛酉恭逢
聖夀八旬開袠之期
上方旋蹕自避暑山莊受臣民慶賀禮景雲叢聚八風
循通
五世一堂䋲䋲翼翼凢踰沙軼漠棧山航海之國俱以
次敂關来朝洎夫禮官儒林惇用䔍誨之士鯢齒
梨眉鮐背之叟莫不抃蹈衢壤頌
天子之萬年
皇上廼申錫無疆之庥滋液渗漉復田賦賚粟帛開特
科攽曲赦既有
詔施行復
命鐫玉為寳曰八徵耄念仰見
省歲之殷
勅幾之謹夙夜不敢康
聖人之情見乎辭視彼延夀之刻及觀河拜洛獻媯遊
扈之說相懸奚翅億萬耶臣以懵學玷侍從洊膺
寵數拔置卿貳
簡督漕庾一年扵兹每往来江淮間聞篙師櫂郎沐膏
咏勤之語居多言雖不文而順則喁于猶有扣轅
擊壌之遺意謹裒采為謠九章敢拜手稽首以獻
懿哉
聖德恒久離章梯霄磬域躋爾夀康
荃宰俛鏡降祉滂洋青龍在商横夀星見於丁方
八千椿算開無疆星輝虹繞駢轃乎
五代之堂山膏潄醴河潤榮光盧牟六合而不言瑞惟
雨暘燠寒風時乃是用蘉丹文赤篆蟠螭截肪照
灼圖牒兮孕虞育唐(其一)
灝英旋樞若鼓有楟
至誠無息則圜而行合天地數為五十有五席蘿圖而
奠清寧
六&KR1741;斿乎江介
四展謁乎
豐京翕河抱溟檢岱䄄亭洋嗈協
軫其聲中乎韶韺氓羞幸覷吏礪端平四海之内咸承
風濯俗以荅
&KR0008;而效靈吾儕蚩蚩如踐旄敦而度高酌汍濫而闚深
曾何能磬萬一之名(其二)
奎曲縟景緯儒館為淵源
宸翰十萬第甲乙豈數葛天八闋堯神人遊羣玉之冊
府綠函緗帙籖幐爇芸歲給上谷墨月縻大官紙
三萬六千軸載以瑶華輪自
天禄延室以達於外史抗七閣為通津洪教闡象載
一再譯同文
審三微
晞七均采歸昌
命伶倫驥毛虬甲獵碣十
辯宗韋韓斥紛綸編琲叠璧媕周雅綠槐黌市重鐫珉
哂曲學之瀐濇幸演迤乎
糺雲(其三)
泰儀斡運威噞秋霜
神武七式粤振旅自金方回凖革面犁庭掃穴寘耕桑
&KR0034;瓠通譯促浸拓疆蠢彼蘇田臮林莊震盪慴慄
揮天槍南漸島崓西隴羌譬若風隕蘀海澆螢曾
不匝月而殱䕫魖與獝狂洗兵刷馬鋒銷燧障萬
里一坰尉候相望願世世長為安樂甿(其四)
燾幕遐夐縯紘垓埏我
皇道平平竁&KR1208;何遠陬澨何偏東南徑二萬里西北之
廣倍焉青海澔涆渌江淪漣歲一納賮浪舶駝韉
兹白之獸獻驃國徕控洱而泝滇䳒瘴簪鼓球江
彗鋋承
天助順奠彼山川廓爾哈面内欵塞居延凢白澤之未圖
大章之未步西王母之未獻疇勿登我爻閭菉幣
之編(其五)
曲臺視上儀遺年古未有
渥瑞兹龐鴻
帝曰人惟舊圜流建橋門送拜迎三夀
茨階㪺衢尊需雲飫千叟乾元開大酺丞尉致羊酒哂
彼元會儀較此瞠乎後瀛嶽䔍蕃禔累牘入函奏
禮官甲乙科窮經紛皓首
賚秩均有差署年量從厚老臣
帝座旁高領彭佺袖聞喜宴重遨嘉話洛中九恒春蒲
柳榮
南山松栢茂(其六)
斟元鞴化觀文以成
釐正宗黜絺繪
詔自今决科其課試夫五經際
闡禧而
晉袠廣翹材以育英桐岫簉翼桂譜搴榮羾奎垣而旁
魄爥藻儷兮漢京充庭金箭匝序笏纓
上廼念虔鞏扵有位凢百執事洎卿大夫各就見階進
一秩俾
寵告扵爾所生鳳銜十賚翠章淑旌僉含和吐氣而頌
德聲(其七)
察鳸調鷃井壌登豐
均振迭蠲俶𢡟田功維
醲化汜濩隠賑眎赤緊望差上下中
普免天下惟正之供顧猶
厪茨檐之卑處恐實不至扵劬鴻其今占名田雇力者
毋收今年租庸梠無懸㭒野有滯種它如豁逋牒
䘏孤&KR0034;禁罔闊圜土空晷緯景應長庚春融允宜
槱燎薦熂疈辜升中告綽綰扵名山大川百神秩
祀之宗(其八)
戴穹圓者不知
昊縡之巍巍依陽曦而宅照不知皓靈扵何胚胎
堯襟舜抱詎聞思擬議所能賅恭維
八旬天子念八徵疇圖表裏相根荄先天卦位昉成數
從茲泰元增䇲自萬有一千五百二十逓推衍夫
億兆亰垓瑶光下燭星雲回我
皇萬夀萬萬夀有如此稊米之積川之来稊米之積川
之来呼耶歈唱歌臺菜夐乎盛哉其九
萬夀恭紀七言詩一首(栢梁體二百韻)謹序
吏部左侍郎(臣)金士松
皇帝膺圖御宇介受純祉五十有五載歲在上章日月
會夀星之次其辰辛酉恭屆
八旬萬夀昌辰寰瀛凱豫充被熙和粤若初
恩言肇宣
詔開春秋甲乙科
蠲四方惟正之供迺月正元日頒
温綸敷
慶澤普
錫福扵四表辯扵上下神祗咸秩迺昭燕扵
廷山豆瀛尊佅僸率舞太史告百糓之瑞兆扵田功
爰撰令日祡燎
泰壇嘉貺絣荅遂
東廵泰岱祗禮
孔林令章備舉問俗陳詩百工黎庶大和會五月
鑾輅幸避暑山莊羣藩翹跂奔走偕来徼外曠遠屬國
輸琛納賮南交君長親覲祝
釐願受冠帶矢長列藩服懿夫
聖德之廣被靡遠不暨也維時共球之集敭逷率邇勰
滙扵
亰師輯昭
王會軒舞迎
鑾樹頷竦&KR1450;思旅底厥悃
皇上廼順輿情懋舉
盛典膺
延喜之玉晉
萬年之觴越在内服王公卿尹庶士百執事越在外服
岳牧羣有司暨里居耉成人僉瞻瞩丹墀虔祝
聖天子祜䔍融長之運純純常常奕奕允自今
寳算延洪
天庥滋至其周扵元會運世如環斯循申翼以萬億年(臣)
備員卿貳侍直
内廷飫聽驩歈窃慕賡颺之義惟七言昉扵漢世而
全篇備自栢梁謹仿其體成千四百言遭逢之盛
視尹吉甫召虎之倫實遠過之(臣)不勝大幸不揆
媕陋謹拜手稽首以獻其詞曰
光融
夀宇舒延覃角亢星麗瑶階南庚長戌茂景曜占成嘉
扵酉月日兼卿雲藂藂醲露馠駢祥輯祉和氣涵
純常
寳算瀛籌添
八徵
帝念感至諴承滋納凱調和甘榮光鏡宇通蔚藍元正
丹綍彩鳳鵮與春偕来
澤普霑
昊縡契合
帝德欽苾芬肹蠁親奉歆每歲
躬舉
大祀三
圜壇
方澤昭事嚴執徐之歲集議僉方成田步夙所堪簡儀倍
致崇肅瞻閱久無斁
天心監泰壹神策啟佑深如幾如式調和愔仰惟
謨烈
天與参紹衣
䋲
武昭誠諶灌秬
對越升香馦虔奉
冊
寳輝珠函豐岐
四詣瞻
旌縿雲雷
締造
神威戡伊薩爾滸豐碑劖紀
恩之堂貽橚椮
松風萬壑開晴嵐瓜瓞引紹緒遞&KR0008;宗藩
錫宴歌懕懕
聖皇勤治日照臨百工信飭功績廞封章
批發時無淹宁依
聽政曦光暹樞臣日對承
綸音岳牧時
覲来駸駸
諏咨民隠宣幽隌金科玉律
釐洪纖與時攸宜民所忺官方澄叙計上廉因材而䔍
辨杞柟蕩平遵路無頗譣𤯝瑕洗滌
恩波沾
慈雲覆被芳澍&KR2822;
時廵展義春和湛南國六望
鑾旂毵維茲浙海臨沙溓兩山夹峙排赭龕三亹吞吐
廻潮濫
親臨相度懷民碞長茭用楗巨石嵌北岸漸漲南坻坍
范塘鞏固聫岈㟏
籌河豫計波澂湉憶昨儀漫工懘惉徙清河議徒詀諵
北崇南庳形勢覘金門遏溜風卷&KR0008;歸德古隄舊
鑿鏨因高培厚融泥黏瀾寧淮甸茂秫稴天門練
卷雲襹&KR1490;嵩高漢栢蟠蒼岑兩淀綠鋪伊水衾五
臺花馥栴檀林經過
翠輦民樂妉
春膏疊被饒浸潭
優租
賜復濡列䦲鏐牌捧持錫髮鬖黃綿温换冬衣襤寒原
翹秀精擇撢書升論秀增新銜苔紋湔濯潤雨&KR0034;
稠華上黍苗䅧䅧水青羅帶山碧簮象契仁智諧
宸襟懸崖
睿藻鐫瑶瑊彤霞萬丈披層䨧益道長裕孚
惠心林林環繞歌有壬夏而平糶滋玉䊤寒給糜淖春
生鬵便程補助增飽饜更昭
茂澤普沃漸
四蠲正賦潤閭閻穫登再稻繭八蠶隴翬翟羽桑飛鵀
春臺納豫薰含㶣墉崇百室凌阜&KR0008;羔羊朋酒頥
老酖力田孝弟俗静倓運漕
再免翔南颿屯衛優洽蕃丁男通庾充溢鋪&KR2908;&KR0008;四時
玉燭融和&KR0034;八荒暨訖通鰈鶼疇或渝教煩戈錟
天鑒順佑逆者&KR2617;井鉞煌燿参旂緂
帝握神筴操玉鈐電驅雙轂颷馳驂凖噶爾部元餘&KR1106;
兩和卓木狼噬貪
天戈所指光熊&KR0008;威㥄貙兕批虪甝雪搏圓礫月銳鐮
天山瀚海鉦鼓儳犁庭掃穴騰金鐵
論昭觧惑息衆&KR2071;金川負固逋鼪䶃攻碉氣振凌巖巉
霧衝叢箐剪密䈄巢穿鵂鵩窟取毚遂使鳥道成
平巖
鴻圖益地通崟㕋里闢二萬韜弭䤴安西屯種渠引?
新疆雪水洗鹵鹹嘉禾翼秀蕫節芟維州麥稞環
韭籖宅畋樂業飽且酣暍蔭樾下松檜檆回孽競
閧兩用餤折箠旋踵收猲獫臺島鯨突化觸麙鹿
耳波涌迎祥帆榑桑曙色消氛䘲凱歌海外和聲
韾悉禀
睿算揚威銛
武成九告逷遠詹
詔繪
紫光肅劔鐔戰圖
宣示輝旂綅勒銘紀績
謨炎炎埏紘齊軌舒帷幨同文
雅化敷閎譚
典學稽古
聖性耽集成四庫供搜探永樂舊典驅陳蟫獻書不待
邀帛縑舟車捆載留梅黬鑒别誰區珪與㻸經進
乙覽排芸籖折衷
至訓昭古今經子奥義窮深湛史集垂後徵信訦遠紹
上溯雲師郯掌故間及稗乘談
四閣翼翼度廣尋𣲖分南國三江潯亦如星宿拱彩
蟾流貽善本梨棗槧傳鈔並
許伸畢佔
教澤䕻土霑時霖
御詩五萬諧韶咸
鴻文二集
天筆拈奎壁璀璨開雲緘
詔開圜璧溶流瀐香生芹茆槐披隂禮行
釋奠排旌彡
御論義符敬勝箴作
君作
師位並任
集成石鼓鎸珉琳橋門觀聽環胄衿士不談道樵夫慙
或鉏而帶或織簾繹思經訓味粹醰六開
恩榜采箭金中林棫樸鹿野芩
宣定律吕審玉玪重敏迭柳分清耹黃鍾響詎同&KR0034;甔
中倫古調無差侵熊朋来瑟姜夔琴一音一字辨堮
&KR2874;
訂全詩譜黍析孅慶隆進舞煇&KR2233;&KR2233;中和備樂調彀綝
克龤聲叶来儀禽即今諸國納賮賝暹羅踰渤通
航&KR3837;南掌呈象竒毛傪名香西蔵宣馣&KR3373;臺番旅
致眀月蚶緬驃
錫命感覆盦廓爾喀進貝葉函交藩躬
覲南指鍼請奉冠帶孚厥愖
五福五代堂翬簷夀民
夀世嶺髮黅瑞人坊斵山嵒嶜曾元提抱調和鹼嘉徵
駢萃化宇恬
聖敬悠久持以謙
皇極敷錫周蒼黔中衢之尊共酌斟九如晉祝臣民諳
萬方鼚舞同歡吟
萬夀恭紀四言詩一篇(三百二十二句)(謹序)
吏部右侍郎(臣)沈初
欽惟我
皇上御宇之五十五年秋八月恭遇
八旬萬夀聖節先是歲庚子羣臣以
皇上夀躋古稀籲詞祝
嘏
聖德謙沖不允所請至是又十年
天庥滋至
聖夀益隆
鴻施駿業顯懿景鑠率土氓庶咸願上
萬夀無疆之祝中外大吏覩羣情之悅豫合辭請舉
慶典乃發
德音
覃慶惠滋液渗漉暢垓泝埏自元旦
賜宴羣工孟秋之月扵
山莊宣奏鈞樂肆覲藩服
蹕旋亰師屆
慶辰
御正朝受賀自王公以至卿尹庶司舊藩新部抃舞訢
暢莫可名言煌煌乎千載一時之遇也粤稽自古
帝王大德得夀無不多㦄年所誠以聖同乎天天
之行不息聖之誠亦不息天之命不已聖之德亦
不已所謂同也然而伊耆之惇九族未聞詳臚子
姓姬后之育百男亦未聞迭見曾元則受天之祜
雖昌而大猶未極其至也蕩蕩之德巍巍之功純
純之祉䋲䋲之慶&KR0008;有盛扵
今日者乎
皇上猶兢兢業業日慎一日既于
七旬萬夀之年製
古稀天子之寳副以猶日孜孜並
著說以申其義兹復取洪範次八念用庶徵語篆
八徵耄念之寳又副以自彊不息
御製記以
寅承
昊貺
旉錫庶民乾乾夕惕日進無疆為
念是猶
書無逸之文于屏
揭戒得之訓于堂薄海臣庶咸喻
皇自敬德祈
天永命之至意所以
壇
廟大祀必皆
躬親行禮今年復
宣諭禮官
中祀皆
親詣一周以昭誠敬諏二月初吉舉
東廵守之禮
躬秩
岱宗
展謁
闕里
聖容穆穆不懈益虔
健行之德與
天合符洵嘉樂之詩所謂受祿于
天保佑命之自
天申之者也
德孚于上光化于下夀期頤者以千計見曾元者二百
家和氣
醇化涵濡浃洽耆民耉長仰副
夀考作人之盛矧復
皇風溥被浩蕩靡涯異域荒陬喁喁慕
義自古聲教未通之國無不稽首
闕下恭獻
夀巵(臣)等敬編
萬夀盛典一書于
天章
聖德典禮
恩賚圖繪歌頌六門之外復增
聖功盛事二門誠足卑塗山之玉帛而軼爻閭之車乘
矣(臣)獲侍
内廷目覩
皇上盛德大業炳麟逴躒冠乎謨典欲效詩人詠歌之
義以宣
上德而達下情而管窺蠡測不能揄揚萬分之一謹撰
四言詩一萹拜手稽首以獻
歲在上章支直奄茂月應金穰星見弧宿
皇帝陛下
八旬萬夀協氣和醲化洽厚庶彙訢誾羣生阜富中外
受
福莫不瞻就羣工籲祝勤懇敶辭廼下
俞旨廼
沛恩施
天子若曰予思民依予代
昊蒼惠此庶黎貸汝稅賦汝家用肥賚汝粟帛汝老用依
予宥汝諐衿恤圜扉其汝卿士用錫爾禧典命晉
秩禮官布儀簮裾蹈舞戴我
皇慈
聖懷謙沖慎德若始
曰時庶徵予永念爾八十曰耄記在曲禮
天惟顯斯敢不敬止遴玉鎸篆遹
示深旨
八徵耄念厥寳莫儗既作
大寳
大文爰記奉
天惟寅
視民猶子孜孜自強有進靡已扵赫我
朝受
命孔長戰薩爾滸
威㥄丕揚
列聖逓嬗緝熙重光
昌基景祚畀於我
皇我
皇建極
文武聖神
聖不自聖
舊章率循
陪都
四莅南國
六廵
製全韻詩
羹墻儼親史宬峩峩
實錄蔵珍我
皇欽觀間日一陳凡
大謨訓是奉是遵
萬幾之繁
綜覽魁柄
批荅封章
敷宣詔令監司牧尹下逮一命
召見引
見用人必稱有隠必陳並
觀兼
聽疇倄厥職
帝則有慶疇曠厥官
帝用董正
聖人無心遇事立應若水鑑形如天正性埏埴萬類乂
安兆姓捍海治河隄防綿亘
相度平險擘畫緯經鉅費
發帑咸奏底定
皇錫庶民曰大賚爾蠲租者再惟歲丙已蠲賦者三逮
今四矣富蔵閭閻力𢡟耘耔偏隅或歉
帝用厪止展賑常賑
命善經理及告豐登
皇心廼喜
詔封疆臣雨雪歲啟陳奏稍遲責其懈弛有涉祥瑞必
戒其始環頋隰原高廪錯峙邊屯之外亦穫秬秠
沐浴歌詠綏屢樂只
對時育物
建極敷言日新富有積數萬萹敬
天勤民
盛德聿宣倬矣雲漢浩乎淵泉
至文昭布闡揚精詮理絜其綱大中無偏古所未發今
則躍然意惬辭卓旨立義堅與道為體因言以傳
王謨帝典
聖備其全苞孕星嶽琢磨方圓
化成天下是為衡權
心法
治法一貫斯文用合神妙功参地天諸家說經傳䟽注
箋
睿觧訂譌
識據象嶺周
觀前史得失糾紛
丹豪評隲剔隠抉根覺世衷
聖垂
訓體乾蒐輯羣書
四閣四庫既刊聚珍復
頒三部全書之副詞垣是貯日下多士均俾傳布翼翼
太學羣材受鑄爰建辟雍式周榘度
親臨講學圜聽快覩石鼓遺文
重編章句以
惠来者典則備具載
定樂譜補佚正誤宫商悉調工尺駢注發為中和諧于
韶頀
制作善美
教澤汜濩扵惟
聖人義正仁育有不率教必令讋伏昔準噶爾兩和卓
木大小金川先後濟惡臺灣阻海蠢兹蠻觸堂堂
王師雷迅電速搗穴犁巢逐竄執&KR1370;淨洗甲兵歲則大
熟
五告武成成于
帷幄遠方聞之罔不觳觫土爾扈特願就藩牧痕都斯
坦願作臣僕維廓爾喀路隔西竺敬慕
皇風請受羈束方物畢獻遣大頭目奉
三寳佛合掌頂祝罽賧陸離靸鞜連續緬甸南掌暹羅
之属及夫生番無有不服安南君長懷
德向風禀朔職貢稽首来同服我衣冠列我臣工事我
君父肫摯由衷
帝嘉悃欵
錫予優崇鴈臣鳬藻喈喈雝雝我
朝幅員遠軼三代我
皇拓土益廣而大鎮迪道属嘉峪關外曰安西府曩牒
未載横經鼓箧士數百輩惟承德府設扵
上塞特創
文廟亦置官廨日&KR1208;月竁蒸蒸藹藹風雲測占海宇
亨泰是由我
皇奉若
天時
壇
廟大祀
祈糓崇儀
精禋蠲潔必
親必祇五十五年
聖敬日躋
天人叶應習習祁祁雨晹時若
福履綏之昔在
沖齡親侍
聖祖
題五福堂實兆
纉緒乾隆甲辰
帝見元孫增
書五代用紀麟振昨歲就傅新正入讌
皇家盛事從古未見維
天維
祖眷祐
聖躬彌性純固
篤祜延洪
宵衣視事秋獮肄功四闢進善
三推劭農
健行不息
執兩用中民生
聖時熙熙皥皥黃髮台背期頤夀考拜
恩宴者三千耉老
賜杖
賜幣重以
天藻百歲之坊聯属
王道五世同堂屢見奏表春試耆儒官以檢討及學正
銜
惠溥澤浩百有十歲閩之龐皓晉階鴻臚
寵命綏保諸福之来環應叠兆美哉盛哉大哉皇哉
天冒八極
聖陶九陔高明悠久鼓舞化裁衢歌聲暢
王會圖開萬方臣庶奔走偕来(臣)願
聖夀萬億京垓
八旬萬夀盛典卷九十四
