欽定四庫全書
八旬萬夀盛典卷三十
盛事(六)(千叟宴一)
(臣)等謹案禮王制云凡養老有虞氏以燕禮夏后
氏以饗禮殷人以食禮周人修而兼用之又云三
皇養老皆引年蓋惟崇嘉事而慎令儀上以尊譲
潔敬之道行斯下有耆艾昌熾之福應然此猶一
代優養之恒經云爾而非若
篤祜承
徽之茂舉也我
國家景運延洪
蕃釐懋輯
聖祖仁皇帝久道化成躋斯民於仁夀肇開千叟宴與中
外臣民行慶錫祉誠為億齡罕遘之亨期我
皇上丕紹寅圖敬承
光烈以民胞物與之量繼
重熙累洽之庥
御極之五十年
聖夀七旬有五爰
詔禮官重陳
愷讌一時龍光譽處懽洽
當軒耉夀臚愉咸仰
天恩
國慶之駢集蓋所以紹
家法而介景禧有蹈舞歡詠於無疆者爾
乾隆四十九年
命於次歲新正舉行千叟宴
乾隆四十九年十月初九日奉
上諭繄古帝王御世建極凝庥上有敷錫之君下享康
寧之福洎乎近代史冊尠稱我
皇祖冲齡踐阼統馭寰區仁漸義摩涵濡休養康熙年間
曾舉行千叟宴與中外臣民躋夀宇而迓繁禧誠為
千載一時之嘉會朕誕膺丕緒敬紹鴻圖仰承
昊蒼眷顧福佑朕躬年逾古稀尚能康強勤政惟是歛時
錫福期舉世咸登仁夀著於乾隆五十年正月初六
日舉行千叟宴盛典用昭我國家景運昌期重熙累
洽嘉與中外臣民耆老介祉延禧之至意所有一切
事宜著各該衙門敬謹預偹
命官員年六十以上者俱准入宴
十一月二十三日奉
上諭明歲舉行千叟宴原定四以下官員年六十五歲
以上者始准入宴現在人數已增至三千而官員與
兵丁不同如必六十五歲以上方准入宴則年過六
十之職官不得邀榮者甚多著加恩凡在京四品以
下現任原任各員年六十者俱准其入宴用昭普錫
春祺加惠耆臣之至意
命朝鮮國貢使陪臣入宴
九月二十八日奉
上諭朝鮮國進獻年貢陪臣向例於歲底到京明正舉
行千叟宴中外大小臣工耆庶年逾周甲者咸得預
宴用普夀祺朝鮮國素稱恭順比於内臣其陪臣亦
應一體入晏以昭寵眷著禮部即速行文該國王所
有今歲年貢正副使酌派年在六十以上者一二員
来京俾得預兹盛典共沐光榮以示朕加惠遠邦優
禮耆年之至意
十二月二十三日奉
上諭明歲舉行千叟宴盛典特命朝鮮國王酌派年在
六十以上陪臣二三人充正副使来京預宴據禮部
奏接准朝鮮國王咨稱遵旨將陪臣年六十以上者
專差進賀正副使即日登程進京入宴等語該國王
恪守藩封最稱恭順接奉前旨即行遴選耆年派充
貢使觀光預宴其忱悃甚屬可嘉著加恩特賜該國
王澄泥仿唐石渠硯一方梅花玉版箋二十張仿澄
心堂紙二十張花箋二十張花絹二十張徽墨二十
錠湖筆二十枝即交該國貢使祗領並著禮部行文
該國王毋庸具表謝恩以示朕恩加無已體恤遠邦
之至意
命大臣年七十以上官員兵民九十以上准子孫扶掖
入宴
十二月二十三日奉
上諭新正舉行千叟宴所有與宴之官員兵民年在九
十以上者俱准其子孫一人扶掖入宴其文武大臣
年逾七十者令其自行揣量如步履稍艱亦准其子
孫一人扶掖入宴以示朕優眷耆年有加無已之至
意
乾隆五十年正月初六日
賜千叟宴於
乾清宫與宴者自王以下大臣官員兵民等凡三千
人
召一品大臣及年九十以上者至
御座前
親賜以酒
總管内務府謹
奏為請
旨事正月初六日
乾清宫
恩賞千叟宴是日設中和韶樂於
乾清宫檐下設丹陛樂於
乾清門内北向坫桌設八大件玉噐陳賞賜物件於
甬路下兩傍檐下搭藍布棚預偹飯桌宴桌於
殿檐下設五十張丹墀設二百四十四張甬路設一
百二十四張丹墀下兩邊設三百八十二張共擬
八百張將三千老人酌量排坐但所有桌張臨時
一齊安設人衆不能整齊請將飯桌熱鍋菜蔬餑
餑預先指示護軍等俱各妥協擺設應入宴王公
頭二品大臣於
殿廊下各照品級列坐三品以下五品以上官員俱
於丹墀甬路各照品級列坐其餘六品以下至衆
年老栢唐阿護軍領催披甲匠役人等俱令於丹
墀下兩邊排坐如
皇上陞座後始引伊等各歸班次勢不能整齊請將丹
墀甬路丹陛下應入坐老人等先行入班恭候外
殿廊下應入坐王公大臣等皆於
殿下左右階下跕立等候俟
皇上陞座後樂止贊禮郎排班贊進樂作
御前大臣二員引王公大臣等由兩傍進至丹墀贊
禮郎贊跪贊叩衆老人俱隨王公班後於坐次行
三跪九叩禮贊禮郎贊興樂止
御前大臣仍將伊等各照品級引領入班行一叩禮
歸坐衆皆於坐次隨同行一叩禮列坐樂作尚茶
正遞茶
皇上進茶衆俱於坐次各行一叩禮茶下侍衛等進至
殿廊下丹墀列坐王公大臣官員等前賜茶王公大
臣官員等接茶行一叩禮茶畢仍將玉碗撤回磁
碗毋庸撤回即賞給各員其遞茶侍衛如不敷用
請添派護軍參領及各項藍翎帶朝珠官員帮同
侍衛等賜茶樂止
皇上前恭進菓桌桌袱撤後掌儀司官員於坫桌前恭
捧杯碟壺盞由中路進樂作衆起立執杯碟壺盞
官員於
殿廊下東翼西向立斟酒遞酒大臣釋褂進跪衆皆
跪執杯官進跪遞進酒大臣畢起立退進酒大臣
接酒跪進
皇上接酒後遞酒大臣起立跪於原跪處
皇上進酒遞酒大臣行一叩禮衆皆隨行一叩禮遞酒
大臣進接杯退跪於原跪處執杯官進跪接杯退
立將盞盛酒立遞與遞酒大臣衆皆起立遞酒大
臣跪接盞行一叩禮飲畢執盞官進接盞退歸原
處遞酒大臣行一叩禮起立穿褂入班歸坐衆皆
坐
皇上進酒畢樂止唱戲仍照賜茶式於
殿廊下及丹墀列坐王公大臣官員等前賜酒王公
大臣官員等接酒行一叩禮飲畢將酒鍾不必交
回即賞給戲止賞宴畢
皇上前菓桌下贊禮郎贊衆皆於坐次行一跪三叩禮
樂作
皇上還宫樂止其頒賞物件辦理千叟宴事務大臣等
監賞衆皆跪領後辦理千叟宴事務大臣二員引
至
乾清門前排列行三跪九叩禮入宴王公大臣官員
俱穿蟒袍補褂外執事王公大臣侍衛官員等亦
俱穿蟒袍補褂應將宴圖併應入宴老人名单一
併恭呈
御覽俟
命下之日所有應行辦理預偹之處交各該部院衙門
辦理預偹為此謹
奏請
旨奉
旨知道了
陞座奏隆平之章(中和韻樂)
乾隆五十年春月王正日辰
帝世重熙
盛典陳高年高會
楓宸有盈庭鶴髮臣民望罏香開扇輪共
尊親年逾書亥
福迓重申
還宫奏慶平之章(中和韶樂)
雲開
黼座氤氲望
天回
紫宸九拜
龍光舞蹈申仙韶聲遠偏聞退
朝班仙仗繽紛到蓬莱携紫雲散仙羣
九重㬅夀千叟長春
進茶奏夀愷昇平瑞之章(丹陛清樂)
夀愷昇平瑞慶叶重熙仰
宸躬行健天儀乾符象顯泰階期
久於其道唐虞際超頊俈軼循蜚正
宵衣旰食
德之純不已
德之純不已輿圖二萬
鴻勲啟全書三萬
奎文麗允文武
古稀天子四海羲圖萬年
軒紀(一觧)
宴啟拜舞首宗支首宗支公卿牧伯共追隨歸田
人許扶鳩至扶鳩至更陪臣海外高麗更陪臣海
外高麗封翁夀爵上丹墀並皤皤皓首龐眉(二觧)
黃鸝練雀羣僚底兜鍪隊帥旅熊羆濟濟章縫士
宸躬敷錫徧羣黎老農匠藝鼔舞軒鼚喜軒鼚喜春筵
上萬萬萃斯頥(三觧)
&KR1574;
當年
龍光喜起到於今
燕翼謀詒吾
皇繼述茂
前徽重開宴
重光奠麗(四觧)
尚爵
朝廷先尚齒觥稱兕千復千人介維祺樂清時東膠
養老三王治南山獻頌九如詩九如詩引年
今日多加禮(五觧)
况
天家諸福備慶曾元
五代同堂喜桐有蕤蘭載猗春風花發萬年枝瓜瓞衍
洪禔(六觧)
福有由基人惟德致
君王有道嘉祥偹風皥皥景熙熙風皥皥景熙熙合諸
天環大地都是吉雲垂日月無私普人間添甲子
(七觧)
寳翰
天題元音虞陛人分一首𢋫颺義聯百韻柏梁詩
帝庸歌人七字金石播英詞日月無私普人間添
甲子普人間添甲子(八觧)
天人嘉應
重華世間史策誰能嫓美珥茟慶
昌期稱觴千萬歲(趨辭)
進酒奏紫禁春開之章(丹陛清樂)
紫禁春開壺天雲靄羣仙會願祝臺菜春滿三千
界(一觧)
春風寰海紫霞同上
萬年杯仰
乾清辰共正泰運天開紅瑟瑟初陽升若木白輝輝晴
雪在宫槐換桃符千門懸綵喧爆竹萬戶轟雷南
弧獻瑞北斗㪺醅(二觧)
大禹崇情惡旨懷但尋常却酒杯獸樽庭下醴成醅衢
樽陌上春濃海瓦樽田畔&KR1083;堆菜同浮玉罍不是
等閒排是豳風春酒公堂介稱觥衆徧九垓稱觥
衆徧九垓(三觧)
雲縵縵卮琢瓊瑰皚皚暎玉階光灔灔和闐白玉
材碧瀣漿芳滿壺黃封醖甘滿罍德産自西来(四觧)
有年華九十幾人夀耉鮐更頭銜一品幾人廊廟
材總優老
恩推幾人手
賜杯照天光席近前斟天酒春生靄三爵也酡貎春回
(五觧)
更芳筵布兩階蒲萐堯厨桃實瑶臺但到處飽餐
沆瀣問何人曾聞天籟(六觧)
三百歲合三槐綸扉阿伍兼嵇蔡朝
天免使晨星戴寒風免使朝珂待
天教頥養享康寧𫝊来感激羣寮宷(七觧)
瞻雲日閩嶠来
春巡六度江干届
春綸兩度
殊恩沛新銜司業諸生拜持將百五歲春秋酬
恩萬倍籌添海(八觧)
堯尊沛
周賚排如意瓌材繡縀雲裁鳩杖天街三十兩人帶
銀牌萬民衣字寫
皇恩大萬民衣字寫
皇恩大帶爐烟捧出瑶階兒孫巷陌𫝊佳話人間誰到
天上初回(九觧)
山龍繡綵金石雍諧
德貫三才
堂顔五代勝上春臺勝拜堯階勝祝華封人在
帝揮絃民阜財
夀世羲媧大有埏垓問来朝菜甲挑纔樂春&KR1083;有酒如
淮樂春&KR1083;有酒如淮願年年天上春来香山洛社
人千倍燕毛禮洽燕喜圖開(十觧)
願從今嘉會冄夀宿長明上台千叟
恩榮宴屢開重將十體詩排積篇章無量京垓
敷錫宜民福孔皆感雨露
恩栽夀佛醍醐海五雲長是繞蓬莱(趨辭)
進饌奏夀宇同登之章(丹陛清樂)
夀宇同登萬國咸寧協氣徧寰瀛三霄露盈
三殿春生
一人端拱乾清鵲鑪鸞扇祥烟裊珠樹銀旛繡影縈鷺
序横虎拜成布筵設席同慶(一觧)
先春瑞雪農祥正上辛一日豐年定鷄竿
詔下新韶令階蓂六葉良辰慶迎氣浃旬旗剪綵明朝
勝都来瑞叶筵前應(二觧)
昭敬白髮蒼顔氣屏營黃怕正高擎瑶檻如迎瓊
陛如繩移雕案近金莖
柘黃繖直龍銜柄望紅雲低傍前楹調寳鼎晉仙羹
捧向
御筵端正(三觧)
何須侈麟腴鳳脡何須詡駝峯豹羹
君王旰食為民情菲飲食禹功成(四觧)
綏桃露零碧藕風清摘棃大谷瑞烟凝金盤幾層
安期巨棗如瓜贈餦餭粔籹高頭飣不是尋常讌
席横回城三果徕包貢
帝来天戈種得成(五觧)
龍墀排定啟黃封四豆甘凝天厨味永看八百瓊筵
班列整羣臣長飽天家祿有田間瓦鬴鼔腹兒孫
偕慶今朝筵上又来飽德
堯厨含滋周鼎(六觧)
執醬爵祝噎哽更有春仲羅鳩君親袒割牲古儀
傅會諸儒掇拾何如此日誠一堂和樂仰
君酢臣醻情親禮敬(七觧)
歡慶玉筵頒
天語命克食
賜𫝊餐盛鼎珍禁臠共得斟羹更招来孫曾扶掖六膳
擕歸仙味夐向堯蒲荷分惠衢樽非幸(八觧)
授几儀成三千黃髮盈庭今古何人見此曾億兆
京垓讌屢行願長此萬夀稱觥照世杯明仁夀鏡
(趨辭)
賜酒堵王宗室
郡王品級多羅貝勒允祁(年七十四)
和碩裕親王廣禄(年八十)
賜酒一品大臣
大學士公阿桂(年六十九)大學士嵇璜(年七十五)大學
士蔡新(年七十九)大學士伯伍彌泰(年七十五)協辦大
學士尚書梁國治(年六十三)吏部尚書劉墉(年六十)
禮部尚書德保(年六十七)禮部尚書姚成烈(年六十九)
刑部尚書喀寧阿(年六十七)工部尚書金簡(年六十五)
左都御史周煌(年七十二)原任左都御史張若溎(年八十三)
都統王進泰(年八十一)都統德保(年七十一)都統五
岱(年六十二)綏遠城將軍積福(年七十一)江寧將軍覺
羅萬福(年七十二)杭州將軍宗室莽古賚(年七十八)寧
夏將軍宗室嵩椿(年六十二)福州將軍常青(年七十五)
廣州將軍存泰(年七十四)直隸總督劉峩(年六十三)兩
江總督薩載(年六十七)閩浙總督富勒渾(年六十五)四
川總督李世傑(年六十八)内大臣公西銘(年六十一)烏
珠穆沁貝勒逹什衮布(年六十八)喀爾喀多羅貝勒
阿玉爾(年六十七)都爾伯特固山貝子博第(年六十)
扎魯特輔國公彭素克(年六十七)福建水師提督公
黃仕簡(年六十六)湖廣提督俞金鰲(年六十九)廣東提
督竇璸(年六十七)
賜酒年九十以上
誥封振武大夫李瑞(年九十)恩賞司業銜郭鍾岳
(年百有五)誥封通議大夫逹春(年九十一)馬甲愛新(年九)
(十)馬甲強兒(年九十)馬甲八十(年九十)李恒榮
(年九十六)盧萬敖(年九十四)丁國榮(年九十二)兆宗(年九十)
八旬萬夀盛典卷三十
