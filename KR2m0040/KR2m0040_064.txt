八旬萬夀盛典卷六十四
恩賚(三)(本年恩詔三)
詔賜年老旗兵及内扎薩克之蒙古老人等銀兩有差
戶部議得
恩詔内開八旗滿洲蒙古漢軍兵丁及内扎薩克喀爾
喀等蒙古年七十八十九十以上者分别賞賚至百
歲者題明旌表並加賞大緞一疋銀十兩一欵酌議
得八旗滿洲蒙古漢軍兵丁年七十以上者每名
賞銀三兩八十以上者每名賞銀五兩九十以上
者每名賞銀八兩百歲者題明給與坊銀並遵照
加賞大緞一疋銀十兩其扎薩克等蒙古年七十
八十九十以上人等均照八旗之例賞給至百歲
者蒙古地方向無建坊之例酌議賞銀十五兩相
應行文各將軍都統等衙門照例查明賞給造冊
具題核銷
八旗滿洲蒙古漢軍兵丁年七十以上者一千一
百九十二名八十以上者一百五十名内務府包
衣三旗兵丁年七十以上者一千二百八十一名
八十以上者二百十三名九十以上者十名共賞
銀七千三百十四兩盛京駐防兵丁年七十以
上者五十名八十以上者八名内務府所屬兵丁
年七十以上者十六名共賞銀二百三十八兩
吉林駐防兵丁年七十以上者二十六名八十以
上者十名共賞銀一百二十八兩黑龍江駐防
兵丁年七十以上者五十七名八十以上者一名
共賞銀一百七十六兩察哈爾駐防兵丁年七
十以上者九十四名八十以上者九名共賞銀二
百八十二兩達布遜諾爾牧羣兵丁年七十以
上者四十二名八十以上者一名達里岡崖牧羣
兵丁年七十以上者十四名八十以上者三名共
賞銀一百八十八兩内務府三旗牧羣兵丁年
七十以上者四十四名左右兩翼兵丁年七十以
上者七名共賞銀一百五十三兩伊犁駐防兵
丁年七十以上者九十三名八十以上者十九名
錫伯部落兵丁年七十以上者三名索倫部落兵
丁年七十以上者十四名八十以上者一名惠遠
城兵丁年七十以上者二十七名八十以上者五
名九十以上者一名共賞銀五百四十四兩烏
嚕木齊駐防兵丁年七十以上者七十一名八十
以上者七名共賞銀二百四十八兩西安駐防
兵丁年七十以上者五十九名八十以上者九名
共賞銀二百二十二兩寧夏駐防兵丁年七十
以上者二十四名八十以上者四名凉州駐防兵
丁年七十以上者十五名莊浪駐防兵丁年七十
以上者一名巴里坤駐防兵丁年七十以上者十
一名八十以上者七名古城駐防兵丁年七十以
上者三名吐魯番駐防兵丁年七十以上者七名
八十以上者一名共賞銀二百四十三兩綏遠
城駐防兵丁年七十以上者二十九名八十以上
者三名右衛駐防兵丁年七十以上者三名共賞
銀一百十一兩成都駐防兵丁年七十以上者
十六名八十以上者二名共賞銀五十八兩荆
州駐防兵丁年七十以上者八名共賞銀二十四
兩江寧京口駐防兵丁年七十以上者一百十
一名八十以上者十名共賞銀三百八十三兩
杭州駐防兵丁年七十以上者二十五名八十以
上者五名乍浦駐防兵丁年七十以上者六名八
十以上者二名共賞銀一百二十八兩青州德
州駐防兵丁年七十以上者二十六名八十以上
者四名共賞銀九十八兩廣州駐防兵丁年七
十以上者四名共賞銀十二兩科爾沁親王諾
爾布林沁等七旗年七十以上者兵丁九百三十
九名八十以上者兵丁一百十三名九十以上者
兵丁四名共賞銀三千四百十四兩科爾沁郡
王羅卜藏占三等六旗年七十以上者兵丁一千
七百七十一名八十以上者兵丁一百五十一名
九十以上者兵丁四名共賞銀六千一百兩科
爾沁郡王旺札爾多爾濟等七旗年七十以上者
兵丁一千七百二十一名八十以上者兵丁一百
八十五名九十以上者兵丁七名共賞銀六千一
百四十四兩霍齊特郡王敏珠爾多爾濟等六
旗年七十以上者兵丁一千五百零五名八十以
上者兵丁一百六十七名九十以上者兵丁六名
共賞銀五千三百九十八兩鄂爾多斯郡王錫
丹巴拜等九旗年七十以上者兵丁二千二百四
十五名八十以上者兵丁二百三十四名九十以
上者兵丁十二名共賞銀八千零一兩奈曼郡
王拉旺喇布坦等八旗年七十以上者兵丁二千
八十八名八十以上者兵丁三百十二名九十以
上者兵丁八名共賞銀七千八百八十八兩阿
拉善親王旺沁班巴爾等二旗年七十以上者兵
丁九十九名八十以上者兵丁十三名九十以上
者兵丁二名共賞銀三百七十八兩以上共賞銀
四萬七千八百七十三兩業經報部核結餘飭各
該省陸續題銷
詔賜直省年老軍民絹棉米肉有差
戶部議得
恩詔内開軍民年七十以上者酌加賞賚八十以上者
給與絹一疋棉一斤米一石肉十斤九十以上者倍
之百歲者題明旌表並加賞大縀一疋銀十兩一欵
酌議得老民年七十歲以上者每名賞給絹一疋
棉一斤米五斗肉五斤八十歲以上者每名賞給
絹一疋棉一斤米一石肉十斤九十歲以上者每
名賞給絹二疋棉二斤米二石肉二十斤均許一
丁侍養免其雜派差役等因相應行文各督撫府
尹將軍等照例查明賞給造冊具題核銷奉天省
老民年七十以上者五千四百十四名八十以上
者七百四十四名九十以上者一百十八名共賞
給絹六千三百九十四疋棉六千三百九十四斤
肉三萬四千八百七十斤共折價銀六千七百三
十二兩零共給粟米三千六百八十七石吉林
等處老民年七十以上者三百八十名八十以上
者一百二十九名九十以上者十八名共賞給絹
九百四十五疋棉九百四十五斤米二千六十五
石肉三千五百五十斤共折價銀六百四十八兩
零又本色米一石折糧二石共折糧五百三十一
石江西省老民年七十以上者七千三百四十
九名八十以上者一千九百八名九十以上者一
百六十二名百歲以上者四名共賞給絹九千五
百八十九疋棉九千五百八十九斤米五千九百
十四石五斗肉五萬九千一百四十五斤共折價
銀一萬一千四百二兩零湖北省老民年七十
以上者五萬五千一百六名八十以上者九千八
百八十六名九十以上者二千一百六十二名共
賞給絹六萬九千三百十六疋棉六萬九千三百
十六斤米四萬一千七百六十三石肉四十一萬
七千六百三十斤共折價銀七萬九千一百五十
八兩零陜西省老民年七十以上者二萬八千
二百四十一名八十以上者四千一百八十五名
九十以上者五百三十九名共賞給絹三萬三千
五百零四疋棉三萬三千五百零四斤米一萬九
千三百八十三石五斗肉十九萬三千八百三十
五斤共折價銀六萬一千四百九十九兩零四
川省老民年七十以上者一千二百九名八十以
上者四百九十二名九十以上者三十二名共賞
給絹一千七百六十五疋棉一千七百六十五斤
米一千一百六十石五斗肉一萬一千六百零五
斤共折價銀三千一十九兩零廣東省老軍年
七十以上者一千二十一名八十以上者一百二
十三名九十以上者一名老民年七十以上者一
萬九千二百四十五名八十以上者三千九百八
十名九十以上者二百八十名百歲以上者三名
共折給絹棉米肉價銀三萬八千六百六十九兩
零貴州省老民年七十以上者一千一百六十
五名八十以上者二百四十三名九十以上者十
三名共賞給絹一千四百三十四疋棉一千四百
三十四斤肉八千五百十五斤共折價銀一千七
百四十七兩零賞過米七百八十九石其餘米六
十二石五斗共折銀五十六兩零以上俱經各督
撫府尹報部核結餘飭陸續題銷
(臣)等謹案古來養老之政未有與犒軍之典一
時偕行者蓋兵與民雖分而
宸衷注念則怙冒咸歸一體况乎生長
郅隆同登夀考熙熙然遊春臺之上者典被有年澤
流無間固所謂有慶兆民同論年
天子萬也
皇上涵嫗羣生凡引戶挍年之輩以及荷戈列戍之
夫飽飫
恩膏由壯至老無虚歲若八旗之免地租養育兵鰥
寡孤獨之加錢糧告退閑住之給全半俸餉所
以綏我士卒者皆
俯推格外之仁而弗少靳至於蒙古隸役比於内地
每年
優賞所部沙塞歡呼故得長養安居共享昇平之福
非一日矣若夫歲時粟帛徧逮庶甿或夀杖銀
牌或賜金表楔屢登人瑞益廣
惠施本年
宣諭耆民不必遠来慶祝而
丹綸先沛大賚攸行尤為疏賤不遺中外無間真導
迎善祥之盛治也哉
詔命欽恤刑獄大赦天下凡一應罪犯分别減等寬宥
有差
刑部謹
奏為欽奉
恩赦事乾隆五十五年正月初一日恭逢
皇上八旬萬夀欽頒
恩詔内䦕一各省現犯軍流以下人犯俱著減等發落
其在配軍流人犯已過十年安分守法别無過犯者
著各省督撫分别咨部查照向例核議奏請省釋欽
此欽惟我
皇上法天行健久道化成三元開
五代之堂
萬夀協八徵之瑞澤靡不被既
鳳詔之頻頒悦且旡疆遂雞竿之肆赦盖祥刑早慎夫
成讞而解網更畀以
殊恩郊遂遠方悉予自新之路胥靡城旦益昭宥過之
仁凡
聖朝特沛之宏慈寔
夀㝢難逢之盛典臣等謹查向來辦理軍流减等條例
及近年屢奉
恩赦(臣)等奏定章程除常赦所不原及叛逆緣坐強盗
免死發遣家奴吃酒行兇棍徒生事擾害用藥迷
拐子女䦕窑誘賣為從并例應給披甲人為奴及
擬遣之積匪猾賊搶竊滿貫並三犯竊盗擬絞緩
決減等及偷刨人參私鑄十千以上為從不及十
千為首并擬遣新疆以及由新疆改發内地等項
人犯凡情罪較重者不准減等外其餘尋常軍流
以下人犯一概酌予減免等因遵照在案今此次
恭逢
恩詔應請仍照節次章程辦理凡各省原犯軍流以下
事在本年正月初一日以前不在前議不准減等
各條之内者軍流遣犯概減為杖一百徒三年徒
罪人犯概減為杖一百襍犯准徒總徒人犯遞减
一年以上徒犯已經到配者即行釋放已經決杖
逃徒并免緝拿枷杖人犯悉行寬免應刺字者并
免刺字應追贓者仍行追贓又應減軍流遣犯内
已審未結已結未解已經起解在道會
赦計其程限不能到配者均照定例准其援減各省督
撫于接到部文即日飛飭地方官檢核原案查照
奏定章程分别辦理務于一月内照例題咨并摘
叙簡明案由彙冊送部核覆臣部辦理現審案内
軍流徒罪各犯已經起解者應聽各該督撫查照
己未到配定例辦理其已經審結尚在羈禁未經
發落者臣部亦照議定條欵酌核彙總具
題其各省題咨現已到部尚未議覆及嗣後續到題
咨案件查事犯在
恩詔以前者臣等於議覆時随案聲明酌減至辦理軍
流在配十年無過釋回之案臣等恭查乾隆十一
年臣部奏定章程内稱除發寧古塔等處及改發
烟瘴地方遣犯内係強盗免死減等以藥迷拐子
女開窑誘賣家奴吃酒行兇偷刨墳塚寔係兇惡
棍徒情罪重大有關十惡常
赦條例内不准原免之項均毋庸查辦外其餘情罪較
輕之外遣内遣以及安置安插編發為民駐防當
差旗下家奴犯該軍流給發駐防兵丁為奴者均
與尋常軍流人犯一體查辦等因又(臣)部于四十
三年奏明新疆人犯内有無力捐貲入厰其人尚
安分守法者請
旨勅令該將軍查明遣犯内已過十年並無過犯之人
其中有年逾七十及衰病無能不任耕作者令其
回籍其年力強壯者仍留各該處歸入内地送往
種地民人之内起除刺字俾令永為良民其新疆
為奴遣犯續經奏明不准回籍各等因均經奉
旨允准遵行在案此次恭逢
恩旨自應遵照乾隆十一年及四十三年兩次辦理章
程將所定應准不應准條欵行令直隸各督撫府
尹將軍副都統查明各項人犯在本年正月初一
日欽奉
恩旨以前到配已過十年寔係安分守法别無過犯及
現今年逾七十以上者均摘叙犯案事由罪名到
配年月日期議以應釋不應釋分類彙造清冊咨
送臣部覆核摘由䦕單按照省分遠近陸續
奏請釋回並行令伊犁烏嚕木齊哈密等處各將軍
辦事大臣將當差人犯内衰病無力年逾七十在
配已過十年安分無過者亦照内地人犯之例摘
叙原犯罪名事由及到配年月造册送部查核其
年力強壯者仍遵四十三年奏准章程仍由各該
處歸入内地送往種地民人之内起除刺字俾令
永為良民至此次各項欽奉
恩旨應行釋回之犯如有在配年久不願回籍者聽從
其便其回籍之犯已經刺字者准照竊盗寔能悔
過例起除刺字復為良民若于省釋後故智復萌
仍有在地方生事不法者應照所犯之罪加一等
治罪再遇
恩施不准援免所有(臣)等遵
旨酌議軍流以下減等及十年無過省釋章程理合恭
摺具奏俟
命下行文内外各衙門一體遵照辦理本年正月二十
五日奉
旨依議
又
奏為欽奉
恩赦事乾隆五十五年正月初一日恭逢
恩詔内開一各省監禁人犯著將上年秋朝審緩決至
三次各犯仍照節次查辦之例查明所犯情節分别
減等發落其緩决一二次人犯内有案情本輕可予
矜原者亦著該部查明請旨定奪欽此仰見我
皇上澤普天衢
仁敷夀㝢純嘏集
八旬之慶庥和溥被于八埏貞元啟
萬夀之祥愷樂宣昭于萬類
恩覃格外圜扉蒙解吉之占喜動寰中胏石免訟終之
咎不惟緩決三次以上人犯共沐
洪慈即一二次緩決者亦得仰邀
巽命原其罪戾予以生全事雖近而必矜四表上春臺
之頌
恩屢推而愈溥九霄空貫索之躔此
聖朝特沛之殊恩實亘古難逢之
曠典臣等謹查得現在秋審
朝審緩決常犯共七千七百餘名内業經緩決三次
以上者共四千四百四十餘名遵照向年減等條
欵詳加酌議除減等人犯復犯死罪監候待質寔
犯大逆緣坐之子孫以及殺死期功尊長情重等
項人犯毋庸議減外其尋常鬭毆共毆及戲殺誤
殺夫毆妻至死及毆死大小功以下卑幼良人毆
死他人奴婢威力主使致死等項情節本輕者擬
以減流毆死緦麻尊長故殺妻故殺胞弟奴婢毆
死良人夥衆丢包等項情節稍重者分别擬發近
邊邊遠極邊充軍又尋常軍犯在配犯鬭殺謀殺
人傷而未死以及略誘誣告等項情節略重者并
旗下正身及旗下家奴應减軍流人犯均發黑龍
江等處分别當差為奴又奉天等處所屬旗人應
減軍流人犯照例解部酌發各省駐防兵丁分别
當差為奴又毆死期功以下尊長人犯内除情重
者不減外其中如有救親情切毆由義忿並廹于
尊長之命勉從加功及戲殺誤殺等項人犯俱因
情稍可原由情實改為緩決酌核情節分别減發
邊遠極邊黑龍江等處至竊盗拒捕刃傷事主及
折傷以上搶奪滿貫等項人犯應發新疆者面刺
改遣改發雲貴兩廣烟瘴充軍至緩決一二次人
犯共三千二百五十餘名遵奉
恩旨詳晰查核擇其案情本輕可予矜原者酌量擬減
恭候
欽定又新疆緩決人犯應與内地一體查辦令該將軍
照例調發(臣)等謹將
朝審及各省秋審人犯核其案情輕重擬以應減不
應減按人犯多寡省分遠近分為三次以雲南貴
州四川廣西廣東福建等省共二千四百六十餘
名為一次奉天陜西湖廣浙江江西安徽等省共
二千六百餘名為二次江蘇河南山東山西直隸
及
朝審人犯共二千六百三十餘名為三次各繕清單
陸續具奏請
旨將減流者杖一百流三千里減軍者分别發遣發黑
龍江等處者解交黑龍江等處各將軍酌量分别
安插嚴行管束奉天旗人應發各省駐防者令將
人犯解送(臣)部轉交兵部定地發配老幼婦女以
及篤疾者俱照例收贖各犯内有祖父母父母老
疾應請留養者俱照例核辦蒙古人犯仍照蒙古
例辦理所有(臣)等遵照節年緩決減等條欵分别
查辦緣由理合奏
聞請
旨本年正月二十五日奉
旨依議
(臣)等謹案訓典率於下嘉祥萃於上良由政教
旁流用以底蒸民之生而大協中之化焉耳
皇上布德行仁太和翔洽之會無時不本
睿情欽慎昭議獄之持平至於
裁律意之重輕核罪名之出入或再三昭雪或委曲
生全凡皆憫惠元元務歸於仁至義盡恭際
萬夀敷恩
德音大赦並育並生
曲賜原情俾所司從例減釋一時幪屝之衆沐
解澤而嘘㢲風何其幸歟顧竊惟寬刑宥罪在
聖德為緒餘而雨露雷霆寔並昭夫
至教是我
皇上以誠感物之理即以仁得
夀之徵行見淑氣蒸濡普為良善所以答
天庥而錫民祉者寧有既極哉
八旬萬夀盛典卷六十四
