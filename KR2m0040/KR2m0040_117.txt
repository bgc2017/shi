八旬萬夀盛典卷一百十八
歌頌(三十八)
萬夀恭紀八徵引一篇(謹序)
翰林院庶吉士(臣)張師誠
(臣師誠)稽首頓首言伏惟
皇帝陛下立極斟元集瑞篤祜乾構廓紘泰筴禔祉於
今五十有五年斂時用敷寰圍豊靖而孜孜
宵旰益惟時若是厪
特鐫八徵耄念之寳而為之記仰觀
天文發揮洛疇廣大悉備既於
五福頌闡其奥於
讀洪範綜其原復於是記宣均和合照之量暢保樂洽
夀之旨寰區匝㝢莫不砥屬夐乎爍乎粲也晏也
(臣)謹案雨暘燠寒風天德之順肅乂哲謀聖帝德
之純蘇軾言至極者謂之極朱子言極有湊會之
義所謂三十輻共一轂故太極為萬物本根皇極
為兆人標凖庶徵備則建極昌保極久則會極歸
極胥延光而普汜矣洪惟
八旬純嘏陔夤均禧率土(臣)黎鼚鼓軒舞而旃裘魋結
之長髽首雕題之君罔不陸讋水慓棧壑浮川熙
熙喁喁覗
粹表祝
龐禠唭㘈蹈踊舉謂戰圖展而棡曲干舞未足耀也
奎翰諷而糺歌嗛銘未足煥也
五代一堂而螽斯瓞衍尤未足豔羡也樂林祥樹何彌
乎宙也齯齒台背何闐乎衢也庖瑟炎琴軒裳舜
黼何翕於庭而爚於宁也翔泳
夀宇懽呀無極(小臣)奏賦
行館備官薇省重以
恩榜成進士濫厠詞苑洊荷
殊恩快逢
盛典自為謭劣萬不能雍容
醇懿竊考蔡邕注典引曰引者伸也長也伏讀
御製記文奥義昭宣
彛訓炳著歡喜鑚仰不能自閟於是鏤思傾忱罄窺管
所得簮筆所錄引而伸之觸類而長之敬陳八徵
引一篇闡繹
念用之實政光揚
禔福之所由庶俾巷語衢謠獲所皦述云爾其詞曰於
穆
昊縡篤畀
聖皇
皇建有極昭登維綱襲熙瀳洽載榮懷祥五雲卷煽七
曜順方珠弧介
祉玉筦凝商旋八八而應律鬯絫萬萬而握紀長
契象執而金樞縈鏡雲仍衍而
旋題爥堂惟
行健以保合廼逢吉而康強先是作噩之歲薄海臣民
隅辟傱集赲趩&KR0146;趚涣衍戢孴伏願拱南極以酌
㪺環北斗以仰挹萬人歌億人合絣紱舄趨
闛闔籲請祝
釐者嘔嘔欯欯翕翕
帝乃曰俞乎於義其協然猶屏琛賮戒珍納
湛恩龐鴻滒淖浸洽爰於上章元日
十行布昭歆徧羣祀秩晉庶僚
紫泥誥錫黃髮賚饒譽髦璋奉肆赦竿翹與夫賦蠲&KR0034;
萬氓醉鴟飄榜開甲乙士摶鵬霄上儀具舉擊壌
懽謠於時
寳貺寅承福躔丙見金&KR1195;露瀼霱炁雲縵
天子方莅塞垣敞行殿梐枑衛嚴旌斿采絢灤水滮滮
濡水涆涆四知
臨軒(山莊四知書屋所皇上理庶政之)
萬樹蔭蔓(熱河外藩入設筵覲俱於萬樹園廣宴)普陀延洪湏彌錫羡
(熱河兩崇寺一日普陀宗乘一曰湏彌福寺)羣后濟濟舉釂式醼迨夫
秋廵典備
玉軑言旋
籞苑颺靄藻井敷鮮内則暢襟晴空挹泉輝淵松篁
集遠静虚觀瀾福海迤邐匒匌奫潫外則明湖㶖
㶒夀山㠝岏繡猗亘梁倚虹輝椽紫氣緼以拂盖
丹旭晃以迎旃於是排
仙仗步通門棽麗葩瑵鍧龢鳴鑾街衢洞達闤闠輑連
嵩呼封祝郛溢城闐衢歌三百
宸章萬千(奏衢皇上自章圓明園至御宫沿途歌三百皆集製詩句)拮隔捄
石擫㩶管絃兜離僸佅哮呷畢宣崇臺曲館之庨
&KR0008;嘉卉異荂之馩馧尋橦角觝之踸踔魚龍曼衍
之縈蟠殷脤&KR0008;㸌實㩼且繁信
春皇之景鑠
曼夀之休臻也乃大和會會同有懌維彼蒙古爰及西
域若衛拉特若布魯特從者台吉隸者伯克偕尔
生身奔走絡繹(蒙古未出痘者謂之生身今歲西北新舊各蒙古偕來祝嘏其)
(中生身者於山莊宴賚)莫不越幕踰沙效修孔亟加以海邦
頻朝樂浪環翊暹斛遥馳&KR1314;鼊重譯花象來遊越
裳舊國江頭蒲甘畏懷交愓既納賮而欵關復請
符而承
敕又何論乎獅子社番魚通土職更有交趾新藩躬
覲趨驛
寵接
山莊班躋列辟(安南國王阮光平來朝親王諭令班在宗室親王之下外藩之上荒)
(徼維藩忭膺異寵)璇璣仰成(昨歲阮光平請頒正朔)冠珮珠飾(阮光平籲)
(請更换服色黃馬特賞四團龍褂紅寳石頂三眼孔雀翎褂尤為史冊中所未見)陋元
帝之徵朝卑陸賈之捧檄猗歟煒哉洵宙總於土
中而勲兼乎在昔蓋惟
天衷之作肅也鐘磬式訓扆量著銘旼旼穆穆慄慄兢
兢曰明曰旦
泰元命凝亥耤
親畝辛祈韞靈應
雩&KR0584;渥報榖液烝
泰壇
方丘峛崺恪登大采少采熛煬允升肅奉琮幣潔盛鼎鉶
百神諴感茀禄川增(近年一中祀申虔禮親祭週用)况復
光廸衣紹
念摰
武繩芝璽
冊奉玉碣
謨徵春秋匪懈泔淡皆馨
閟宫普淖是蕭是蒸是以保單厚於元會協尊化於清寧
惟
天功之作乂也縷晰條修緯經緝紀
乙夜懷殷辰告布駛宵燭待章(宵旰皇上綜理庶務不遑每日寅初)
(即起時問所司有無驛報隨到隨遞政恤諭勿留待或至夜分猶取奏章重加披閱勤民古無)
(倫比)曉疇讀
史(讀)(皇上每日昧爽恭列祖實錄)
命申晨明疏覽晝晷(每晨題本批諭奏摺之外晚膳後復閱疏體冗長輒至千萬言)
(而一經纖悉睿覽指摘訛謬畢昭)節宴雖張
披函弗怠(遇慶節演劇事無皇上即于臺前召對理異平日)含章詄開
凝旒瑶陛(臣每皇上萬幾勤理無一日不召見召見羣月旬餘又必擇日御門以昭鉅典)
笏書拜揚絲言篤棐日昃不遑萬言承
旨(凡遇事繁之際當軍召見軍機大臣懷籌旨書宣日㦯至再至三而書奏報睿度指示機)
(宜如綍如綸每至數千言之多微不到萬里之外恍如目覩故)(聖慮周詳無天兵所至輒)
(奏膚功)
蹕路勤咨周廬殫理(恭逢照常聖駕時廵于中舟駐蹕之地聽政且于輿中時)
(時以驛報迎報垂問遇要務或遣員往前途故從無遲滯之患)
文囿時臨
勤求無已(凡廟拈駕至瀛臺清漪園静宜園及各寺香俱于傳膳後照常批摺辦事)引對
氊廬近
光尺咫(外任員弁遇以重廵幸之時令就近引見疆圉兼示體恤)傾潤輟霖章
來遠邇勖無飾詞戒無坐視(課晴問雨最厪問無聖懷廷寄詢)
(日無之各省覆奏情形必令無稍諱飾)玉粒漕除鏐租戶弛廪賑偏
隅逋寬㕓里重展
醲膏快乘春始(各省偶有偏灾除隨時加賑飭令撫䘏外復於新春諭令以示有加)
(無已)安土愛敦恒沙數比是以昭天漏泉
惠孚靡涘惟
天智之作哲也蔭暍棫薪陶甄茅彙周柄馭官漢條計
吏溥涵育于四門廣鎔冶于三肄
講筵歲宣羲農仰味湯湯廱流方中圜外
視學昕徵樅鏞合制
孔殿釋儀卣簋頒器宣鼓集篇車斿排字飫飲新歌
拜洗酌觶樂譜宫商詩補笙吹抑戒鳴謙韶成闡
秘七閣書全五經室萃
觀燃金燈遺搜玉笥籍啓木天人遊福地(近有中秘旨願讀書)
(者許赴翰林院繕錄)梵音譯經吉帛獻瑞語正遼金元之未
純通續杜鄭馬之未備恢昄章而識略統方輿而
輯志表定職官鑑垂儲貳辨麈角以授時圖鷄雛
以敷治
睿藻風行藝林津逮(而成皇上賦詩敏捷過于擊鉢者見御製飛爆竹詩)
編詩煥文功同五二輘轢古今含吐仁義(厪農皇上心功詩集)
(中多望雨望雪之作)三希星輝八柱霞蔚鳳翥蠅飛(夀八聖旬)
(猶能作蝇頭小楷無藉眼鏡行健日強洵無倫比)
奎鈎珉翠是以學府緝熙禮園發粹惟
天心之作謀也一曰廵狩一曰行師宜速則速宜遲則
遲速者伊何
神旌搟麾北覲渥巴錫西定噶喇依犁伊犂之庭&KR0008;烏
孫之遺拓疆萬㝢廣幅四維屯田播植鄉校建規
烏蘭獾獥飇電紛馳赤嵌蛩駏靁䨨迅施鳬藻騰
躍鴻績瞻巍纛藏
武成之殿鐃喧郊勞之臺
褒贊于紫光之像
勒記于太學之碑金㙮呈而𬗟文順貝葉納而佛土歸
英謩赫運震&KR0008;邊陲遲者伊何江表
六幸省觀疇咨金隄築鞏石楗保綏陶莊濬澮鹽官障
崥
陪都
四詣
胄矢心儀赫圖阿拉
啓宇肇基
松路展禮錫類延祺桑乾永定展義邦畿沽循疃壩淀靖
海湄嵩室麗罕臺刹驤騏壇杏沃澤岱松耀曦上
蘭秋獮南苑春圍
親射虪虦屢獲麔麋盤登高矗園莅静宜舉兹茂典
行慶集釐是以惠浸萌茁協應神祗惟
天德之作聖也浩乎難名無思不服夤威
顥穹
宅心沕穆覲揚
烈光單心繼續庶績虔臨黎元亭育淵體嶷嶷員照郁郁
潼溶蒸濡㷭涌沐浴康乂盈區阜番比屋氣孚丹
甑時調玉燭三皇不足四五帝不足六是以勒崇
垂閎永膺圖籙爾乃房翼出景慶矞輝雯地寳磊
砢天符氤氲八徵咸備五福常新鶴齡飲醴蝡動
化醇登臺調幕鼓舞逡廵葱葱欝欝莫可殫論爰
稽古帝史乘相參七旬纔六八秩惟三方兹
福緒倫擬疇堪將見
蘿圖鼎盛
椿歲籌添萬有千禩焱焱炎炎非休徵之普應
繁沚之廣覃歟
萬夀恭紀
念勤九箴(謹序)
掌江西道監察御史(臣)江德量
乾隆五十五年龍集上章月名貞壯恭逢
聖夀八旬
泰元增筴保右申
命
列祖篤祜
五世延祥闓澤涣太極之泉肆𤯝福無方之外官集奮
庸之俊野遊擊壌之&KR1621;
文思被於四表
威稜抗乎八荒嶽效川脩鯷趨鰈致廣輪均禧陬壖提
福維
皇上醇洪鬯之德豐茂世之規沕潏湛&KR1070;暢垓泝埏協
氣旁魄薰為太平吉帛羂於窣堵仙蝶翾於太常
誕育倍僆孳之男嘉&KR1279;茁䄮生之&KR2292;艾氓耋嫗臻
百齡繞曾元者纍牒而曡告汦汦懷生含甘吮滋
鱗萃仰流以祝我
皇億兆京垓無疆之夀我
皇虔鞏勞謙夙夜不敢康斥瑞應之藻文抑祝
釐之縟節懼從臣嘉頌遊童歡謳之藝以飾也爰
抉疇範之精
厪蕃廡之備
篆八徵耄念之寳
製記以訓天下萬世歲正元日
温綍實降普蠲租賦鉅典備舉
郊
廟壇學
躬親祼燎遂
東廵狩至于岱宗
幸闕里
召試魯諸生繕庸隍察吏治讓慶交行
廻鑾策多士于
廷授官有差
駐蹕山莊時于
幾餘猶集期門佽飛之士
校射如例先是廓爾喀生番向化内附而安南國王阮
光平親身入
覲其蒙古外藩衛藏喇嘛及朝鮮琉球暹羅南掌𬗟
甸土司社番等皆憬誼蹈仁後先穈至七月
駕廻圓明園八月慶節前一日
御禮輿還
宫萬流景附九陌臚歡夾轂分鄽駢音櫛綵
正誕日
御太和殿受萬國賀(臣)侍班豹尾肅覩
朝儀用仰
丕天之大律胥源
帝念之克勤洋洋乎若
聖德頌讃莫能名已謹按小雅序庭燎美宣王也因以
箴之毛萇謂美其能自勤以政事左氏傳箴尹之
官亦訓在勤是皆祖唐虞𠡠命賡歌頌不忘規之
恉昔帝媯期頥謨弼在兹之念周武綏萬訓矢夙
夜之勤我
皇上念切庶徵而以五之斂福與六之三憂同凛孜孜
愓愓之戒良以憂勤致福千聖一揆也臣謹推廣
八徵之
念退傚九州之箴蓋包犧以八定卦實以九演爻極之
萬一千五百二十揬策綿延至于無可紀酈統于
九而實肇于九故九紀者
大圜之所成化也
九廟者抱蜀之所觀德也九式者匪頒之所沛恩也九刑
者勑罸之所弼教也九官分職亮凝績之熙九功
惟叙懋厚生之德九類焕文章之祖九伐馭張皇
之威即共球之輯享王之來亦以九賓昭其儀約
之以九而我
皇所念
壇
廟之祀雨暘之時中外之政民物之養皆備已夫衛武公
不㤀&KR0591;御之箴作懿戒以訓御于其國蓋
上之德下之徵也矧幸際
冠德卓蹤錫羡曼夀之世者哉敢綴官箴發揚
聖軌竊比矇誦敬告庶司辭曰
泰元幹運於穆不已
崇效弗違
健行同體
躬親
祡祈懿懿歆升
講筵闡義培栽覆傾
君子自強貞于
高明峻德同天堯曰久恭純德享天文曰肅雍旦明弗渝
盤杅銘在天官贊王敢告冡宰(右欽若箴)
聖作
明述求福聿
懷橱峯
書事
猷式基開
定制銘石
垂戒鐫碑五福紀
恩四箴遹
訓典披
實錄
詩排平韻拓跋可鑒
摛詞示後宋孝苟安嘉名則負
聖訓孔昭萬世聰聽欽哉
紹聞敢告宗正(右繼述箴)
帝念叙時
殷籌民計隂陽和甘弗私一類免漕蠲租二千萬萬酌
瀣翺祥澤解風涣
族燕親九耆筵集千華階普晉微𤯝予湔虎旅宿飽
鸞章式宣獨行表宅無告給饘節儉
製論
皇慎度圖
自奉則約徧
德則腴賚悅四海惠尊五美賜予必書敢告内史(右敷)
(錫箴)
堯法三宥蘇論不經縱囚來歸貞觀沽名大哉
王言監兹祥刑秋讞慎疑其生是求輕非邀譽重乃罪
浮刃傷申禁爰書衢榜憲使馳軺璋原雪壅光徹
覆盆風澄投缿鑑無留影權乃在衡惟刑之恤敢
告廷平(右降典箴)
唐德宣三周牧倡九
帝攬乾綱太阿在手鏡燭凖平視其自取勿謂
帝遠心周萬里勿謂民翫若保赤子弗率爾属爾餗斯
覆甄錄有
命仍杜其競各藎爾衷懋官懋功飭簋飾羔敢告百工
(右釐工箴)
芸芸烝烝綺畺鱗室唯民有依依于
無逸黛耜
親耕青旂載
蹕奠海籌河民生攸恤徐豫防宣赭龕波閼仁夀已登
雨暘猶
飭振發有加撫循先亟助給貸粻代賑興役傾不涸倉
帑儲弗惜久道占恒無方簭益固本寧邦敢告常
伯(右求莫箴)
奎園漢倬麗緯示則
典學遜敏誕敷
文德
室萃五經
閣羅四庫獵碣珉刊璧流海注禮秩其圖律調其元
書增
國篆志纂同文
皇書再編
帝歌四輯範古模今文成法立藝林逮津敢告從臣(右)
(焕章箴)
紫閣嵬崔武成九炳蒐閱知方禡征爰整凖部犁庭
回疆埽穴寳甕斯徠珍球乃戞勒圍摧碉石峯搟
堡䥫壁懾威金編效表氛靖臨清邑旌嘉義
天戈所揮殱其醜類
幄運堵安
睿謨若神錫號襃勇寫形象勲事不得已非以耀武布
在
方略敢告司馬(右詰戎箴)
弗征而屬謂之歸順棧山航海憬琛夐賮理藩隸
院會同闢館比于内臣永為外扞
受土扈衆
綏廓喀部前衛後藏及東印度越裳萬里阿瓦八關重
瀛絶島羅斛中山吐魯樹頷臺番附
覲南交欵關虔奉朔正萬里躬趨五章籲易忱逾鑄
金榮叨曳翠南車占波東風測吕昔慕聖人今帡
夀㝢
皇弗勤遠化必歸仁
天聲永揚敢告舌人(右柔遠箴)
萬夀頌(謹序)
戶部員外郎(臣)趙秉冲
(臣)聞玉英賁采有開金夘之祥璽澤呈華尚溯蒼
牙之瑞
天貽純嘏昭川珍嶽貢之誠
聖握洪圖輸日升月恒之象欽惟
皇帝陛下
乾符啟運
鼎命凝禔
斂五福以宜民
康萬人而錫極四方來賀衍貞元妙合之昌期
百禄是總綜章蔀希逢之異數歲德庚守月令酉司忻
迎
震夙之辰正協
泰平之會金&KR1195;玉㝢答爽籟以呼嵩白水丹邱被晴曦
而駐景烟調百和
鼎祉山峩贊唱三成衢歌海溢翠媯鱸篆文騰甲子之
宵赤伏麟輝瑞浥壬寅之露久儲始發乃造化千
百年之春不占自孚維
聖人億萬載之紀
昊天其子祇深
欽若之思率
祖攸行丕顯
烈光之&KR0839;
潔齊相見非徒侈典禮於琮璜
對越於昭寧僅效儀章於圭鬯繩謨
列祖
溥治寰區本無逸以為箴而康而色喻羣情以悉叶好
雨好風三穗呈祥總是豐年之玉萬箱告穫弗煩
廣惠之倉鬴給厨炊
醇化擬青陽共盎征寬禺筴
湛恩偕紫渤同流
舉一墢於春田
鸞旗載笩課三盆於典婦繭館同稱廼
淳懿不居
孜孜益勵
翠華時展康馗忻就日之忱
清問頻加廣野洽如雲之望川流竹箭通八牐之疏排
塘屹魚鱗奠三亹之潮汐靡不本仁為體載道於
文
奎章掞而日新麗正儲而海滙全書四庫酉山發金碧
之藏
萃室五經
乙夜啟丹黃之御至若禮崇
視學典重
臨雍通經陋毛鄭之專家
恩榜破漢唐之令格華顛
賜第胥同鄉國之登青佩迎
鑾並錄星雲之頌音尋工尺三百篇樂以諧聲譜定中
和十二鐘器惟求舊徵軒鼚於
唐陛偕搏拊於
虞廷既
文德之誕敷亦
武功之載纘畺開二萬
天戈麾蔥嶺之西凱奏五年
日鏡照桃關以外馳朱旗而送喜憺棱逮躬髮之區畇
綠壤以興屯疆㯺無不毛之土訶羅畢撥
尚方之嘉果同珍目宿蒲桃
上苑之靈根得氣崇崐表瑞陳十㲄以充
庭宛野調良進九關而考牧竒勲懋賞三圖
紫閣之形
開惑摛文四勒春爨之碣固已南諧北爕西被東漸蒲
盧毛朵之抒忱阻卜鐵驪之向
化卅六部稱藩保塞不徒者舌之封九萬里累譯來庭
大有&KR2091;鱗之號雕題鑿齒測海水以知歸食
德飲和酌衢尊而咸飫祥徵乙乙羣依
聖日之光兆叶庚庚共祝
曼齡之錫
一人有慶
萬夀無疆然猶
謙之又謙
聖不自聖歡臚百職
俞請牘於再三
詔沛十行播
醲膏於九有迓
鴻釐於青帝玉帛升歆儀鳳德於素王金絲聆緒壯圜
橋之觀聽爰著攻同修宣鼓之疑文兼釐&KR1946;趩金
填石刻資
鑒古而必精翠琰丹珉繼豐年而有作於是芝泥儼潤
玉紐從新義演九疇位洛書之九位言敷
錫徵洪範之八徵蝌書鳥篆擬承天受命之文鼂采昭
華中既夀且康之說
念漢晉以來凡六帝古稀以後尤稀
信堯舜之治在萬民會極其歸有極
蘿圖式煥
寳胄長延開
萬年累葉之禎襲
五代一堂之吉耆英
宴廣扶鳩杖者三千戶口籍增推
燕詒者二百日徽月琯律叶軒皇青鳥白環神孚媯后
廓爾喀受持西極貢多羅摩跋之香阮光平新宅
南交拜九摺銀黃之印朱波效順越雉輸忠忱達
峒谿誠通番社表騰金葉從菉幣以偕徠圖燦碧
璂會爻文而最盛斒璘窴玉苕華焕鸞鳳之文录
曲軒屏絺繢緝海山之頌秋八千而得歲月三五
以重輪越契踰繩未有斯盛歌衢擊壌同矢其音
(臣)願獻南山欣依
北極字探玉檢叨摹
寳篆於八徵職是金倉敬晉
瑶樞之萬福謹拜手稽首獻頌曰
維
泰元尊誠通一理維
皇則之不息為體懿爍隆茂
文德武功聲教遠播福禄攸同
旰食宵衣孜孜益懋
行健悠久萬方在宥曰
乾而惕曰
夀而康五十五載
莊敬日強
帝有恩言觀民䘏賦右粥左飡以寧以裕湯則解網禹
乃下車屢
頒寬詔人樂華胥
帝觀于河東爰及海奕奕
鴻謨南邦是頼柔遠能邇
至諴感神周蠻漢撣稽首來賓矧以
亶聰學抽祕奥惟
聖折衷咸資
指導倬彼雲漢為章于天欲知
睿略敬仰
瑶編鬱鬱
文淵巍巍傑閣安問唐宗四庫待索殳書蝌篆六體
兼收
精心純固旁及藝游典寳載陳
奎章爰勒煒煌
八徵備兹維克橋門觀聽獵碣
鴻文
正譌訂繆炳若星雲鼎鼎昌符
五福維備
介夀曼齡冠于百代大椿在望八千為春徵歲月日欽
我
聖人詵羽綿瓜一堂之上
五世介繁雲礽揖譲有感斯應
嘉瑞聿昭耆英濟濟
錫宴有章畺吏陳言民庶滋蕃二百餘戶普
予旌門菁菁者莪在彼中沚
夀考作人特科增試
恩覃澤湛歡洽九衢嵩呼華祝厥來喁于岱宗有松貫
時不易二月
東廵
純釐用錫奉琛執斝同我太平
正位惟午卜歲長庚
篤慶錫光
宸居建極於萬斯年
皇圖孔碩(小臣)橐筆十載
禁林
恩銜
覆燾感勵寸心莫繪者
天難名者
德祝
聖人夀與
天無極
萬夀賦
内閣侍讀(臣)孫球
欽惟
皇帝統御洪基寅紹
列聖斟元握樞撫辰敕命亮庶事而允釐廸
前光而紹盛恢赫濯之聲靈回部歸而金川隸屬溥
教澤之涵濡四庫編而七閣傳錄一道同風訓民成俗
澤無遠而弗洽物靡瑣而不頥是以勲軼乎二十
二人之襄贊治臻夫五十五載之皥熙太和翔宇
嘉祉集時躋介齡於
八袠齊貞符於兩儀履端瑞啟宣
詔歡騰神祇徧秩臣庶丕承咸欲詠功而誦德莫由殫
述而博稱溯逾
古稀之紹猷篤祜積兹旬歲而益彙庥徵
皇上穆穆辰居乾乾元始泊耄期而增虔祗
壇
廟而綏祉爟火宵炎虬鐘晨啟毖誠慤於三齋薦壬林之
百禮大典特重以
躬親歲祭猶周乎中祀𬗟懷
祖烈祥發
興京景
鑒觀之眷顧思締造之經營四謁
珠邱而展敬遹追
駿業而有聲凛
詒謀於寳錄衣
德言以日新珍若球圖燦列炳焉矩矱畢陳
幾餘省覽
世美率循由是典惇族睦義浹
恩隆
彤廷宴賚華爵尊崇醉飽之情既洽愷樂之志胥通
篤
天潢之慶展親藩之封
瑶圖祚衍麟趾祥鍾洵為古皇之所罕有詎徒六帝
之所難同且夫念民依重力田
咨雨暘於大吏
耕耤畝於頻年裕窮閭之萬秭普正供之四蠲恤囏加
賑宿逋遞除截漕艘之餉發太倉之糈莫不飫衢
尊之優渥而欣化日之長舒
皇上猶厪下情之未達民𨼆之難周
省方問俗匪豫匪遊涉淀津之碧湍躋臺麓之丹邱惟
河海之隄防為吳越之保障邀
睿慮之精詳協神功之輔相乃申
六廵於南邦慰萬姓之徯望今二月之吉日驂五輅之
蒼龍
躬詣
闕里展禮
岱宗暢春暉之靄靄沛
慶闓之溶溶遂使山陬海澨之氓翹首而瞻
臨幸者咸懇懇而喁喁爰乃考制度飭典常紀職官之
表舉鄉飲之觴列瓊筵於千叟出珍幣於
尚方養老之儀攸茂而
臨雍之典聿彰疏辟沼之遺規著京師之首善詩歌靈
囿靈臺禮隆釋菜釋奠
帝用虔祀事於升香
御講筵而南面集諸生而圜觀矌百年而創見至於審
伶倫之律吕定樂譜之宫商製鏄鐘以應鼉鼓造
特磬以叶笙簧蓋雍雍乎禮明而樂偹郁郁乎文
焕而道光
帝乃廣作人勤拔萃三升開六榜之
恩兩科定五經之試耆儒拜增秩之榮髦士奮彙征之
志沐
樂育之仁戴
甄陶之惠相與紬繹
帝文涵泳
聖製羣俯仰而揖譲頌曰盛哉乎斯世薄海歸仁之日
深宫游藝之時包情思於周孔嫓制作於軒羲文排石
鼓句補笙詩仙蝶賦而匪矜祥瑞雛雞繪而宛載
仁慈仰
宸章之朗爥昭雲漢之光華帙盈
五集統滙百家故觀感羣倫而式化亦捧誦
琅函而拜嘉若夫振
威稜於撻伐揚偉略於韜鈐掃蘭州之苞孽靖石堡之
烽烟長鯨息氛於臺海神雀效靈於樓船戰無往
而不克師所至而胥恬是惟秉
睿謨之指授乃以操勝算於幾先每歲行圍
時廵塞部沸渭汾沄蹈厲揚詡日射旃門風清鼖鼓於
是
皇上張玉箭與雕弓倏星馳而電瞥的必同開堋咸貫
徹匪誇示乎佽飛實不忘乎戎詰斯皆
體乾健以自強閱恒久而弗輟無資却老之方寧假延
年之訣
夀禧丕劭
福祉懋昭珠嚢翕赩玉燭均調豐亨萃聚需樂泰交頌
譜華封之祝歡播康衢之謠爾乃風聲四馳殊文
顒傾協律諧驃國之音入
覲有越裳之掌伯克奉朝生番列嚮先期而慶
嘏者朝鮮敂關而修職者南掌𬗟貢馴象藏奉名經岳
輸賮川納珍自禹貢之方州所未載周書之王會
所未臻莫不企九重而瞻
聖踰萬里而來庭
皇上方念庶徵懋居敬勵精求治順時為柄應晷
披章嚮晨
聽政樞臣日宣庶司承令浹上下欱愷之忱
俞中外奉觴之請於時秋宇澄鮮祥雲布濩斗焕珠&KR0707;
宵團玉露風清萬年之枝烟靄恒春之樹
帝乃駕金根乘玉輅自
御苑而啟鑾至
大内而受賀綵結充衢頌聲夾路
天閶旭麗
仙仗雲開内則王公卿士咸列外則帥長牧伯偕來
典樂升歌於韶頀司儀贊拜於
軒階懿矣茂矣皇哉唐哉禮既成於
寳殿宴乃設於
璿宫晉百福之觥而蕭露湛譜昇平之曲而樂奏融卜
皇心之悦豫知
聖夀之延洪(微臣)才慙珥筆願切呼嵩謹作頌曰粤稽
古初代選令辟玉牒所鐫鴻名斯勒祚錫繁衍光
垂舃奕校德論功猶未躋極惟我
聖皇本身作則道契
天心治光
世德宵旰勤勞紀綱整飭保泰持盈
淵衷淳默
湛恩遠施祥和允塞兆姓熙春咏歌
帝力侯甸要荒東西南北詣
闕稱觥藩王奉職媚兹
一人其
夀必得集福凝禧以引以翼
純嘏茂膺至誠無息作頌揚休時萬時億
