八旬萬夀盛典卷六
聖德(二)(敬德三)
皇上以
夀登八旬
中祀親祭一週乾隆五十四年
躬詣
先農壇行禮
御製耕耤日恭祭
先農壇禮成述事(己酉)
廿七承
明祀(五十四年之間已親祀廿七次)八旬近次年及茲能執禮於是盡
心虔(年近八旬欲于今後年間凡自後即可依例遣官詳見祭)(中祀皆親祭一週歷代帝王廟詩識)
(語)興榖功垂古綏豐惠助
天壇成逮觀瘞欲退意卷然
乾隆五十五年
皇上親詣
朝日壇
夕月壇行禮
御製仲春
朝日壇禮成述事(庚戌)
天恩八旬夀
中祀蕆躬親(予幸夀登八袠身體康健可符躬中祀親祭一週之願茲仲春朝日壇祀禮成)
(仰荷為獨天恩洵厚)捧璧疎一紀(以朝日壇向用赤璋考周禮赤璋禮南方非以祀日鄭)
(注云半圭為璋制亦不符又周禮玉人圭璧五寸以祀日為禮器圖時詳加考定朝日壇用赤璧既符古制)
(冀泱神歆)升薌當仲春無私能久照有赫總宣仁觀燎禮成
退惓然心倍寅
御製中秋日
夕月壇禮成述事(庚戌)
中秋節恰秋分值平秋西成曲憶頻
中祀幸能行以遍(自去年春以近八旬敬願於是中祀皆親祭一週以盡為君之職以於)
(祀帝王廟夕先農壇能朝日壇成文廟皆已親茲並月壇亦躬祭禮實深欽幸)一心寧
敢懈於寅徒因戎詰疎親詣(按會典凡行中祀於即位後皆親詣禮一次嗣後)
(俱遣官恭代此定例也四夕月壇之祭予自踐阼過廿七月即吉後於乾隆三兩年曾躬親行禮六年以後)
(每歲秋獮木蘭遂依例遣官至十三年又親祭一次及今歲禮成計凡四次既以正夀俯順衆情還宫行慶恰)
(值秋分願西壇蕆事得遂予何中祀一週之感荷神祐當為如)茲用八旬蕆六禋
樂奏保光成禮退(送光神樂歌保之章)迴瞻不盡意猶諄
乾隆五十四年
皇上親詣
歷代帝王廟行禮
御製季春祭
歷代帝王廟禮成述事(己酉)
恭承
祖訓示千古增入
廟曾躬祭臨(康熙六十一年延臣遵奉百四皇祖諭旨議增歷代帝王廟祀一十三位爾)
(時議者不能仰體則闌聖意且疏奏在後五大事前數日討論多疎如漢入桓靈而於前代並未議)
(及出入頗覺不倫予於甲辰歲閱大清通禮見崇祀位號弗愜於懷乃勅大學士九卿等更議增祀晉元帝以)
(來二十五帝而於桓靈則徹出之以彰千秋公論次年仲春入祀神主於廟因即躬禮告虔用申妥侑)乙
已至今三載閱季春將事一心忱述之七字義斯著記
以長萹意更深(乙巳禮成述事一律既已詳著增祀之義復念此入廟與不入廟之分儼寓旌)
(列彰痺之意我後世子子孫孫祈然而天永命將以綿萬禩無疆之庥胥當憬然而思惕懼因更為記一)
(篇其所以凛難諶之戒者意更深矣)五十四年親祀七及能執禮致予欽
會典載
中祀皆遣官
歷代帝王廟等是也惟始即位應一親行餘皆候旨朕
凡親行者六次矣念明年即八旬夙願於致政以前
郊
廟大祀勖必躬親其能與否敬俟
天貺若
中祀則應依例遣官欲於今後年間及此身體尚健於
凡
中祀皆親祭一周以盡負扆抱蜀之職用識緣起如右
乾隆五十五年二月上丁
皇上親祭
文廟三月
聖駕東巡詣
闕里
釋奠
御製仲春丁祭
至聖先師禮成述事(庚戌)
挈壺宣夜告時良載奠椒芹禮
素王
中祀八旬躬致敬(昨年以夀將八旬擬歸政前凡中祀郊廟大祀歲仍躬親至)
(之例應遣官者亦欲親祭一週以盡予職是以去春於先農壇歷代帝王廟皆已躬祭成禮茲值文廟)
(丁祭之期自當親詣釋奠用符夙願)幼攻老勖志彌長辟雍重建曾凴席
(辟雍為天子之學元明以來未備其制癸夘春於太學彛倫堂前詳稽古制剏建圜水甲辰冬告竣遂於乙巳)
(上丁躬詣薦歆並親臨講席以致寅恭而光典禮)
闕里將臨祗面牆(今歲東巡當仍詣承闕里致虔以深景仰而數十年欽至教返之躬行)
(莅政猶覺未敢自信耳)踐阼承
天五十五君師兼責愧難當
御製釋奠禮成有作(庚戌)
禮成
釋奠暇餘幾周視宫牆慢駕歸(禮成後於彛倫堂用膳視事因周覽廟學以)
(誌徘徊依戀之忱)久甃圜橋泓一沼(古辟雍在郊外或引水為之今建於廟右彛倫堂)
(前其地乏水因開四井以供汲用所為復古而不泥古也今過之見甃石鱗次清流益尺澄涵淳澈具有風水)
(成文之致)新栞十鼓列前扉(近以周宣王石鼔所存三百十字排次成什即命亦刻十鼔置)
(戟門南左右今已觀成詳見前所製序)胥關重道崇文舉更識務鮮(上聲)實
非望不入經七十載(予自六歲讀書至今七十四載舉成數也)瞻欲去尚
依依
御製三月望日釋奠
先師禮成述事(庚戌)
為君要事祭為先
中祀躬親詣欲全(風願歸政以前於二年郊欲於廟大祀歲必躬親而一内中)
(祀之例應遣官者亦躬行一次以盡為君之職)八度茲來八旬逮(自戊辰以來詣闕里釋)
(奠旬先師及今而八予亦夀躋八鴻貺優隆實為厚幸)奠芹昨過奠箕連(啟蹕前二)
(日正值春仲上丁巳親詣祀文廟行禮茲至意闕里再舉釋奠之儀亦中必視祭一週之也)生民
未有道垂世宇宙以來德贊
天六歲一衷幸蕆禮宫牆臨别意拳然
(臣)等謹按會典開載凡過
中祀致祭自始
即位一
親行餘竝
遣官恭代我
皇上慎重明禋禮隆咸秩備集
長年之貺允符
夙願之寅爰於例應遣官之祀一二年間具蕆崇儀
用光令典盖惟
馨香至德無往不盡其誠而又
聖躬莊敬日強乃無往而不安行自裕也若夫
大祀
中祀之外于乾隆五十年
恩詔條内遣祭
風火雷雨神廟增列
雲神又
嶽鎮海瀆諸祀歲申妥侑(臣)等謹自四十五年以
後恭查
親莅隆儀及
特旨告祭加封諸典彙載於後
皇上敬修羣祀乾隆五十五年
聖夀八旬
躬詣
岱廟瞻禮
御製謁
岱廟瞻禮
來因瞻
岱宗
岱廟謁誠恭(予以夀躋八旬世臻安阜恭謁泰岱宗祭闕里用申虔謝以路便先至安即恭)
(詣城中瞻岱廟先行禮)封禪事無我阜安祈為(去聲)農代
天敷物育福國錫時雍九叩申虔謝八旬實罕逢先是
乾隆四十五年
聖駕五巡江浙
駐蹕泰安府
親詣
岱廟行禮四十八年
命河南撫臣重修
中嶽神祠是年
聖駕四詣
盛京
迴蹕入關致祭
北鎮五十五年
國慶頒詔遣官祭告本年
八旬萬夀
東巡
親祀
岱廟餘各
遣祭如禮其
詔欵事宜分載
典禮門祭告類
乾隆五十五年
東巡迴蹕至天津府
躬詣
海神廟行禮
御製策馬由天津府城至
海神廟拈香叠丙申詩韻(庚戌)
八旬策馬過城闉露冕因教悦萬民幼挈老扶依舊衆
叩瞻躍喜較先親所慚仍是昔年况(丙申東巡迴蹕至天津及戊申春巡)
(幸天津時俱以望而殷懷與今歲情形相似為之慚悶)致請殷希
神祐諄虔謁自慚誠不至靦稱
惠鑒誠真
先是乾隆四十五年
聖駕五巡江浙
臨閱海塘
親詣
海神廟瞻禮四十九年
六巡江浙禮亦如之是年五月十八日
諭内閣曰前經降旨於山海關地方特建
北海神廟該處為
王迹肇興之地茲當崇宇聿新肇修秩祀自應特𣲖宗
藩代申誠敬著交太常寺將諸王名单開列具奏請
旨四十八年
聖駕四詣
盛京
躬祀
北海神廟五十年
國慶暨本年
八旬萬夀
恩詔遣祭
海神如禮並載
典禮門祭告類
乾隆五十五年
東巡迴蹕
躬謁分水
龍王廟
御製謁分水
龍王廟(庚戌)
原山溯遥本達兖濟鴻功(漢書地理志泰山郡萊蕪縣原山汾水出西南入濟水經)
(所載亦同今汶上縣屬兖州府即禹貢所謂浮於汶建於濟是也)分水南而北
崇祠西向東
天然因地利
神貺藉人工(汶水分流濟運人但知明宋禮用白老人之策其實因地脊自然形勢道為分流自)
(昔人皆不識惟老人能識之耳自明迄今漕運實資利濟近年東省疏濬攴幹各河水櫃收蓄充裕汶河水勢)
(平穏毋庸叧籌宣洩仰荷神庥益深額手感謝)昔弱今流壯蒙
庥感莫窮
先是乾隆四十五年四十九年兩次
聖駕南巡俱
親祭分水安瀾
龍王廟並
河神各祠其自庚子後
命立廟加封增祀遣祭者如南河之陶莊清口淮瀆等
祠東河之蘭陽睢寧漳水銅瓦廂夙神等祠皆薦
虔禋並
製碑記匾聯以昭崇報又如五十四年臺灣大功告成
官兵渡洋順利仰頼
天后神庥靈應顯著
特命於福建湄州及各沿海祠宇地方官為致祭春秋
一體舉行
(臣)等謹按有虞順時之方柴燎五嶽望于山川
徧于羣神後世饗報功德者率由此義然皆循
事舉必祈之文而非有諸福可致之祥應期畢
臻乃以妥精禋而協幽贊也我
皇上敬德延禧久登爕和之治光嶽效其靈應祥瀾
習其安恬然且懷柔備至肸蠁遠通歲時
巡方望祀
特典報功禮有加隆文無不秩本年
八旬大慶先期
詔祠天下名山大川而
躬莅猶勤益嚴
祗敬斯惟本
一心之沕穆用致六幕之延洪信乎精誠之至交於
神明具徵
大聖人致恭作肅之全體也乎
八旬萬夀盛典卷六
