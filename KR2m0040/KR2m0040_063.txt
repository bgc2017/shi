八旬萬夀盛典卷六十三
恩賚(二)(本年恩詔二)
乾隆五十五年
萬夀覃恩
詔賜王公以下及年過六十之外藩福晉妻室滿漢
大臣命婦等綵幣有差
戶部謹
題為欽奉
恩詔事乾隆五十五年正月初一日欽奉
恩詔内開(臣)部應辦事宜謹按欵比照節次例案分晰
酌議(臣)等議得
恩賜王公以下覺羅十五歲以上一欵(臣)部酌議和碩
親王賞給大蟒縀一疋暗蟒一疋粧縀一疋片金
一疋藍素一疋字縀一疋衣素一疋紗一疋彭縀
二次大縀二疋共十二疋多羅郡王賞給大蟒縀
一疋暗蟒一疋粧縀一疋字縀一疋衣素一疋紗
一疋宫紬一疋倭縀一疋次大縀一疋彭縀一疋
共十疋多羅貝勒賞給大蟒縀一疋三等蟒一疋
大閃縀一疋大縀一疋衣素一疋洋縀彭縀紗各一
疋共八疋固山貝子賞給小蟒縀一疋大閃縀一
疋洋縀一疋衣素一疋彭縀一疋紗一疋共六疋
鎮國公輔國公賞給三等蟒一疋藍素一疋彭縀
一疋共三疋未入八分公賞給小閃縀一疋大縀
一疋紗一疋共三疋鎮國將軍輔國將軍賞給大
縀一疋紗一疋共二疋奉國將軍奉恩將軍賞給
次大縀一疋綾一疋共二疋宗室十五歲以上者
賞給彭縀一疋生素絹一疋共二疋覺羅十五歲
以上者賞給彭縀一疋又
恩賜公主以下至格格一欵(臣)部酌議固倫公主賞給
大蟒縀一疋金線蟒一疋粧縀一疋次粧縀一疋
中錦一疋草錦一疋片金一疋金字縀一疋大縀
一疋彭縀一疋共十疋和碩格格小蟒縀一疋小
閃縀一疋三等蟒一疋大縀一疋彭縀一疋紗一
疋共六疋多羅格格賞給小蟒縀一疋小閃縀一疋
大縀一疋彭縀一疋共四疋多羅貝勒之女多羅格
格併固山格格賞給暗蟒一疋次大縀一疋共二疋
公之女格格賞給三等蟒一疋次大縀一疋共二疋又
恩賜王妃以下奉恩將軍妻以上年過六十者一欵(臣)
部酌議和碩親王福晉賞給大蟒縀一疋暗蟒一
疋草錦一疋片金一疋藍素一疋字縀一疋衣素
一疋紗一疋彭縀一疋大縀一疋共十疋多羅郡
王福晉賞給大蟒縀一疋金線縀一疋草錦一疋
倭縀一疋字縀一疋衣素一疋紗一疋宫綢一疋
共八疋多羅貝勒福晉賞給大蟒縀一疋粧縀一
疋草錦一疋字縀一疋衣素一疋洋縀一疋共六
疋世子長子夫人賞給小蟒縀一疋粧縀一疋洋
縀一疋衣素一疋共四疋貝子夫人賞給小蟒縀
一疋粧縀一疋洋縀一疋衣素一疋共四疋鎮國
公輔國公妻賞給粧縀一疋藍素一疋共二疋鎮
國將軍輔國將軍奉國將軍奉恩將軍妻賞給大
縀一疋相應行文宗人府八旗將應賞縀疋數目
造冊咨送(臣)部賞給又
恩賜外藩王貝勒貝子公扎薩克台吉塔布囊及其福
晉妻室年過六十者一欵(臣)部酌議外藩親王賞
給小蟒縀一疋大閃縀一疋衣素一疋洋縀一疋
紗一疋紡絲一疋杭紬一疋共七疋郡王賞給小
蟒縀一疋大閃縀一疋次衣素一疋紗一次杭紬
一疋共五疋貝勒賞給小蟒縀一疋大縀一疋彭
彭一疋共三疋貝子賞給三等蟒一疋次大縀一
疋共二疋公賞給大縀一疋扎薩克台吉塔布囊
額駙等賞給彭縀一疋親王之福晉賞給小蟒縀
一疋小閃縀一疋洋縀一疋紗一疋生素絹一疋
羅一疋共六疋郡王之福晉賞給三等蟒一疋小
閃縀一疋次洋縀一疋紗一疋生素絹一疋共五
疋貝勒之夫人賞給三等蟒一疋衣素一疋彭縀
一疋杭紬一疋共四疋公之妻賞給次大縀一疋
生素絹一疋共二疋扎薩克台吉塔布囊之妻賞
給彭縀一疋相應行文理藩院轉行各蒙古地方
將年過六十者應賞縀疋數目造冊移送理藩院
核明轉送(臣)部賞給又
恩賜滿漢大臣及命婦年過六十者一欵(臣)部酌議滿
漢一品二品大臣年六十以上者賞給小閃縀一
疋衣素一疋滿漢一品二品官命婦年六十以上
者賞給小閃縀一疋次洋縀一疋相應行文八旗等
各衙門造冊咨送(臣)部賞給俟賞完之日將所賞
縀疋數目另行奏
聞以上酌議應賞條欵恭候
命下(臣)部入載例冊遵行(臣)等未敢擅便謹
題請
旨二月十三日題十五日奉
旨依議
戶部縀疋庫賞過縀疋開列扵後
親王六位縀各十二疋共七十二疋郡王五位
縀各十疋共五十疋貝勒四位縀各八疋共三
十二疋貝子四位縀各六疋共二十四疋鎮
國公三位縀各三疋共九疋輔國公五位縀各
三疋共十五疋未入八分公五位縀各三疋共
十五疋鎮國將軍十五位縀各二疋共三十疋
輔國將軍二十位緞各二疋共四十疋奉國
將軍二十位縀各二疋各四十疋奉恩將軍九
十二位縀各二疋共一百八十四疋宗室十五歲
以上者二千零六十六人縀各二疋共四千一百
三十二疋覺羅十五歲以上者一千五百六十
八人縀各二疋共三千一百三十六疋以上共
賞過蟒粧片金等縀七千七百七十九疋
固倫公主一位縀十疋多羅格格九位縀各四
疋共三十六疋固山格格三位縀各二疋共六
疋格格九位縀各二疋共十八疋郡王福晉
二位縀各八疋共十六疋公之妻四位縀各二
位計共八疋將軍之妻十五位縀各一疋共十
五疋以上共賞過蟒籹等縀一百九疋
喀爾喀親王二位縀各七疋共十四疋貝子一
位縀三疋貝子一位縀二疋輔國公一位縀
一疋台吉二員縀各一疋共二疋敖漢貝子
一位縀二疋喀拉沁公一位縀一疋青海吉
吉一員縀一疋都爾伯特台吉一員縀一疋
郭爾羅斯台吉一員縀一疋克什克騰台吉一
員縀一疋鄂勒特台吉一員縀一疋巴林額
駙一員縀一疋以上共賞過蟒粧等縀三十一
疋
科爾沁固倫公主一位縀十疋和碩格格六位
縀各六疋共三十六疋王之女格格二位縀各
四疋共八疋貝勒之女格格四位縀各二疋共
八疋固山格格九位縀各二疋共十八疋公
之女格格十五位縀各二疋共三十疋喀爾喀
多爾格格一位縀四疋阿拉善多羅格格一位
縀四疋固山格格一位縀二疋公之女格格
一位縀二疋阿霸垓郡王之母一位縀五疋
貝子夫人一位縀三疋公之妻二位縀各二疋
共四疋扎魯持貝勒夫人一位縀四疋阿巴
哈納爾貝勒夫人一位縀四疋土默特貝子夫
人一位縀三疋鄂爾多斯貝子夫人一位縀三
疋公之妻一位縀二疋烏拉特公之祖母一
位縀二疋喀爾喀汗之母一位縀六疋郡王
之祖母一位縀五疋親王福晉一位縀五疋
貝勒夫人一位縀四疋公之妻八位縀各二疋
共十六疋台吉之妻十五人縀各一疋共十五
疋青海郡王福晉一位縀五疋公之妻四人縀
各二疋共八疋台吉之妻一人縀一疋以上
共給賞過蠎粧等縀二百十七疋
大學士公一員公四員侯一員伯一員縀各三疋
共二十一疋尚書六員左都御史一員都統三
員都統職銜一員侍郎十二員副都統十員副都
統職銜一員散秩大臣二員内務府大臣職銜一
員男一員護軍統領二員内閣學士一員縀各二
疋共七十疋公之妻三人侯之母一人侯之妻
二人伯之妻二人縀各三疋共二十四疋一品
命婦二十二人二品命婦二十七人縀各二疋共
一百十八疋以上共賞過縀一百八十九疋
(臣)等欽惟我
朝隆禮親支茂承
家法以及崇奬蕃翰優洽朝紳賚予並霑迄無虚歲至
夫
慶節均禧特昭異數由近戚以逹外藩自列宁以逮
命婦筐篚之賜齒及格者同之允
夀世之隆施周浃扵無外者也(臣)等編次
恩例益仰我
皇上湛愷彌綸推之有其序施之有其等從兹羣倫
藻耀黼黻元黃顧章身之多榮莫非
聖澤之所光被則
萬年稱慶之期即萬國拜
恩之日有蹈舞於無窮者爾
詔給内外大小各官新銜封贈
吏部謹
題為欽奉
恩詔事乾隆五十五年正月初一日恭遇
恩詔内開一内外大小各官除各以現在品級已得封
贈外凡陞級及改任者著照新銜封贈欽此查會典
内開
覃恩得膺封贈五品以上授
誥命六品以下授
勅命一品封贈三代二品三品封贈二代四品至七品
封贈一代俱如子孫官八九品封本身而止四品
以下各官有情愿以本身妻室封典貤封祖父母
父母者准其貤封三品以上貤封者請
旨定奪各官應封職銜以
詔下之日為定俱照新加之級給與封典加級多者仍
限以制七品以下不得踰五品五六品不得踰四
品三四品不得踰二品各官任内遇前
詔已封後改任者照改任封陞任者照陞任封陞銜留
任者以陞銜封兼任者以本任封額外郎中員外
主事並額外主事上學習進士奉
特旨分發各部辦事及内外署事官或經保題奉
旨俞允或奉
特旨署理及佐襍官咨部署理已准部覆者一例給封
其奉
特旨陞授以及推陞題陞等官已離原任未到新任者
仍照前任職銜給封丁憂終養官仍照原官品級
給封京官給與加級封典外官有加級者不論新
舊不准照加級請封又土官請封該督撫覈明咨
部彙題各等語又乾隆五十年續經(臣)部條奏内
開八品以下不得踰七品七品不得踰五品四品
以下不得陳請貤封曾祖父母外姻止許貤封外
祖父母官員遇前
詔已經封過後改任者照改任封贈陞任者照陞任封
贈如前
詔已照現任品級受封今雖加級不曾換職者不准重
封查改任受封係專指品級雖同另改新任而言
如員外之轉御史同知之轉直隸州官階相等職
任迥殊自應照新銜給與封典其餘如司員調部
道府州縣調任雖署新銜而職既仍舊級亦未增
該員等業於上次受封豈得前後一官兩請封典
嗣後凡衙門地方調易而職階相同者不准重封
至京官既有照加級請封之例自應按其現在所
加之級給封所有加級既增晉階較大各員俱照
向例給封級多者仍限以制如八品以下不得過
七品之類其捐納各級槩不准計算等因奉
硃批所議是依議欽此欽遵各在案今恭遇
恩詔臣等遵照現頒會典及條奏定例除告假候補及
捐納分部學習等官俱不准給與封典外其在京
陞級改任大小各官以
詔下之日為定照新加之級分別給與應得封典在外
陞任改任大小各官俱照現在本任職銜分别給
與應得封典不准照加級請封藩臬及三品貤封
各員詳報督撫核明具奏(臣)部核覆請題
頒給恭候
命下通行内外各部院衙門八旗直隸各省所有應行
請封各官均以奉
詔之日為始定限二年以内開明出身履歷應封應贈
名姓以及從前曾否受封滿洲蒙古漢軍官員由
各該旗都統查明送部
盛京各官由
盛京五部查明送部在京大小漢官取具同鄉京官
印結由各部院衙門送部在外大小各官取具冊
結由各該督撫府尹送部(臣)部照例題請揭送内
閣撰給
誥勅如有過二年期限不行呈請者毋庸頒給(臣)等未
敢擅便謹
題請
旨本年二月十一日題十四日奉
旨依議
兵部謹
題為欽奉
恩詔事本年正月初一日恭遇
恩詔内開一内外大小各官除各以現在品級已得封
贈外凡陞級及改任者著照新銜封贈欽此(臣)等查
得定例請封各官職銜加級俱以
詔下之日為定給與封典官員遇
覃恩每任中止封贈一次餘前
詔未經受封者照現在品級具題封贈外如已經封過
後改任者照改任封贈陞職者照陞職封贈旗員
京官加級者俱照新加之級給與封典滿洲蒙古
漢軍旂員陞轉在
詔前者不分己未到任俱准封贈其為綠營官者仍照
漢官例雖在
詔前陞轉
詔後到任者不准封贈若受封未領
誥軸又遇
恩詔請改新銜者不必具題揭送内閣改給已領者繳
還原軸亦准改給等語又乾隆二十七年奉
上諭奏請貤封嗣後除督撫提鎮等仍循例自行摺奏
請旨外其藩臬副將以下着詳報督撫提鎮核明彙
奏仍飭交吏兵二部核覆准行欽此又乾隆三十一
年奉
上諭嗣後凡遇覃恩應定以二年為限全行辦給不得
仍前怠緩其過期不呈請者即毋庸頒給欽遵在案
又乾隆五十年經吏部議准一二品官不得貤封
高祖父母四品以下不得貤封曾祖父母外姻止
許貤封外祖父母京官照加級請封官階級數與
上次請封時相同者不准重封加級既增晉階較
大俱照例給封級多者仍限以制三品四不得踰
二品五品六品不得踰四品七品不得踰五品八品
以下不得踰七品等因又乾隆五十一年軍機會
議武職增列官階以足十八階之數與文職相埒
至
封典名號一二品封為將軍三四品封為都尉五六七
品封為騎尉八九品封為校尉等因又乾隆五十
二年(臣)部議准河南山東河營恊辦守偹作為從
五品給與從五品
封典等因各在案今此次恭遇
恩詔應封各官應照歷奉
諭旨及題定條例限二年内將履歷封贈代數該員妻
室存殁姓名開註曾否受封及封過何項官爵在
京滿洲蒙古漢軍八旗官員由各該都統在外駐
防官員由各該將軍都統副都統城守尉等官綠
營官員由各該省督撫提鎮將所屬應封各官職
名查明取具印文佐領圖結及同鄉官印結造冊
送部臣部查明照例題封冄查吏部八九品佐雜
請封各員例不具題揭送内閣撰給
勅命武職八九品請封各員自應仿照吏部之例畫一
辦理合併聲明恭候
命下臣部行文八旗各直省駐防綠營一體遵照(臣)等
未敢擅便謹
題請
旨本年二月二十九日題三月初七日奉
旨依議
吏部題請
封典給過
誥勅京官一品受封八員二品受封二十員貤封三員
三品受封七員貤封五員四品受封十一員貤封
十員五品受封二百五十六員貤封九十四員六
品受封二百三十四員貤封一百十八員七品受
封二百二十五員貤封一百十八員八品受封二
百九十四員貤封八十六員九品受封一百六十
四員貤封一百三員外官一品受封二員二品
受封七員貤封十員三品受封四員貤封十員四
品受封四十七員貤封四十四員五品受封三十
四員貤封七十七員六品受封三十四員貤封四
十四員七品受封八十二員貤封三百八十五員
八品受封十九員貤封九百三十四員九品受封
二員貤封三百十六員其未經到部者照例陸續
題結
兵部題請
封典給過
誥勅武職一品受封二十八員二品受封五十八員貤
封六員三品受封一百七十八員貤封二十七員
四品受封三百八員貤封五十一員五品受封三
百六十一員馳封八十五員六品受封七百五十
九員馳封一百五十二員七品受封二百零一員
貤封一百九員八品受封三十六員貤封三員九
品受封五十三員貤封二員其未經到部者照例
陸續題結
(臣)等謹按封贈之制所以體臣下顯親之情而
即以勵其身典至鉅也恩至渥也唐宋以来或
遇郊赦偶行或非達官弗與既多濫舉且侈空
言方今
聖訓煌煌(臣)等恭讀
御製題告身辭
謂我國家一掃歷代陋習文武官制誥惟視其品之
大小為高下明訓數語足以彰其前而勖其後
揆
聖人是彛是訓之大義即
聖人教忠教孝之深思至于
恩澤覃敷則未嘗不曲為推暨是以
一人有慶百爾承庥折圭擔爵之儔咸得捧
鸞書而誌喜又且區分等級定制莫踰旁及族姻
私衷畢逹不特我
朝推恩之隆超軼前代我
皇上行慶之茂又豈載筆所能殚述者哉
詔賜内外滿漢文武各官加一級其因公罣悮降
革留任者開復之
吏部謹
題為欽奉
恩詔事該(臣)等議得乾隆五十五年正月初一日欽奉
恩詔内開一内外文武官員有因公罣悞降革留任者
該部查明奏請開復欽此伏查乾隆四十五年欽奉
恩詔經(臣)部奏定開復章程在京三品以上官員有部
議降級革職留任及部議降革奉
旨從寬留任併革任註冊各案行文各衙門造冊送部
將事屬因公在
恩詔以前者均開列清單具題應否開復之處恭候
欽定等因具奏奉
旨知道了欽此欽遵辦理在案今恭逢乾隆五十五年
正月初一日
恩詔據各該衙門將三品以上大員任内所有事故先
後造冊到部除在京四品以下官員及在外大小
各官均俟造冊到齊之日臣部另行查辦具題所
有大員内如降革案件從前係兵部内務府議處
之案應行令該衙門查核辦理今將大學士公阿
桂等任内因公降革留任各案在本年正月初一
日欽奉
恩詔以前者摘叙案由繕寫清单進
呈其應否開復之處恭候
欽定俟
命下之日行文各衙門一體遵照(臣)部未敢擅便謹
題請
旨乾隆五十五年六月初二日題本月初五日奉
旨阿桂和珅嵇璜王杰扎郎阿彭元瑞瑪興阿金士松
巴延三董誥諾穆親蒋賜&KR1658;韓鑅常青紀昀德明
鐵保劉墉竇光鼐慶桂李世傑劉峩虔禮寳喀寧阿
胡季堂姜晟玉德福長安金簡德成張若停舒常李
綬巴彦學哈福納陸錫熊巴忠德勒克蘇凌阿劉秉
恬吉夢熊吴省欽因公降革留任各案俱准其開復
兵部謹
題為欽奉
恩詔事該(臣)等本年正月初一日欽奉
恩詔内開一内外官員有因公罣悮降革留任者該部
查明奏請開復欽此查乾隆四十五年欽奉
恩詔經吏部奏定章程在京三品以上官員有部議降
級革職留任部議降革奉
旨從寬留任并革任註冊各案將事屬因公在
恩詔以前者開列清单具題應否開復之處恭候
欽定等因奏准在案兹本年欽奉
恩詔開復降革留任條欵于本年五月二十一日據吏
部知照現照四十五年奏定章程辦理等因移咨
前来併據在京各該旗將大小官員事故開錄案
由陸續造冊咨送到部除在京三品以下官員應
行開復者隨案附入彙題未經送到外省駐防大
臣官員均俟造冊到齊(臣)部另行查核具題其大
員内降革案件從前吏部議處之案(臣)部俱照原
奏行令該衙門查核辦理今將正黃旗漢軍都統
存泰等十員因公罣悮各案或係照例降級留任
或係部議降調革職奉
旨從寬留任(臣)部查明均在本年正月初一日欽奉
恩詔以前摘叙案由另繕清单進
呈其應否開復之處恭候
欽定俟
命下之日行文各該處一體遵照等因乾隆五十五年
六月十一日題本月十四日奉
旨存泰喀寧阿慶桂伍岱諾穆親富銳德福德明鄂岳
永安因公降革留任各案俱准其開復
(臣)等謹案虞書稱御衆以寬又曰宥過無大盖
謂法以簡而易行而德之廣運者彌至也我
皇上懋賞庶僚叙功為最即有一事之弗察微𤯝之
偶留皆荷
聖德含宏曲加成就兹者
誕膺鴻慶鬯發德音無有小大之臣胥
賜一階而又
寬仁及下惟是不咎既往嘉與維新竊伏念羣工之
策力方奮切扵退思而
洪量之并包益優容扵使過其曷不感承
日月之照而湔沐扵雨露之膏者乎
詔直省儒學以正貢作恩貢次貢作歲貢
禮部為欽奉
恩詔事本年正月初一日
詔欵内開各省儒學以正貢作恩貢以次貢作歲貢欽
此該省府州縣學如係應貢年分自應照例舉行
即間有學分歇貢之年亦應查照次年舉行之例
辦理其已經考准之歲貢照例換給恩貢執照相
應通行各該學政一體遵照辦理
順天省考准恩貢九十八名歲貢九十八名奉
天省考准恩貢九名歲貢九名江蘇省考准恩
貢五十八名歲貢五十八名安徽省考准恩貢
六十九名歲貢六十九名江西省考准恩貢九
十三名歲貢九十二名浙江省考准恩貢九十
四名歲貢九十三名福建省考准恩貢五十四
名歲貢五十二名湖北省考准恩貢七十七名
歲貢七十六名湖南省考准恩貢七十八名歲
貢七十五名河南省考准恩貢一百十八名歲
貢一百十八名山東省考准恩貢一百二十三
名歲貢一百二十一名山西省考准恩貢一百
十四名歲貢一百十四名陕西省考准恩貢一
百三名歲貢八十八名四川省考准恩貢一百
二十六名歲貢一百二十五名廣東省考准恩
貢七十九名歲貢五十六名廣西省考准恩貢
六十四名歲貢六十三名雲南省考准恩貢四
十四名歲貢四十四名貴州省考准恩貢六十
二名歲貢四十九名
詔旌滿漢孝子順孫義夫節婦
禮部謹
題為彙題
旌表事本年正月初一日恭奉
恩詔滿漢孝子順孫義夫節婦該管官具題交禮部核
實賜旌隨行知各旗駐防兹據各該旗都統總管
内務府大臣并各省駐防將軍都統副都統城守
尉等咨送節婦三百五十六口貞女一口造具冊
結均属孝義兼全阨窮堪憫請給銀建坊應如所
請准其
旌表俟
命下之日行文戶部各給建坊銀三十兩聽本家自行
建坊其左右翼節孝祠内設牌之處行文工部照
例遵行乾隆五十五年十二月十三日奉
旨依議
又
題為彙題
旌表事據各府尹督撫學政咨送孝子四名孝女一口
順孫一名節婦四百五十六口貞女二十口造具
冊結均屬孝義兼全阨窮堪憫請給銀建坊應如
所請准其
旌表俟
命下之日行文各省轉行該地方官各給建坊銀三十
兩聽本家自行建坊其各州縣廳節孝祠内設牌
之處照例遵行又節婦六口循分守節已符年例
亦應如所請給與清標彤管匾額并令各該地方
官鐫刻姓氏扵碑内載入本州縣誌書同日奉
旨依議
(臣)等謹按膠黌之重明經閭里之嚴旌淑凡以
興行育德敦教化而樹風聲者也在昔堯舜之
世命司徒教以人倫使知父子有親君臣有義
夫婦有别長幼有予朋友有信至三代設有庠
序學校扵是秀民沐詩書之澤比戶循禮義之
防彬彬然稱醇俗焉我
皇上既隆賓興以造士復舉鄉飲以序賢比戶淳龐
四民則傚咸幸承平蒙福相與詠
聖澤扵無疆迺者成均之選宅里之旌人才衆多風
化逾茂是我
皇上以德為立教之原即以德為
得夀之本久扵其道而化成誠遠軼乎唐虞三代之
盛也歟
八旬萬夀盛典卷六十三
