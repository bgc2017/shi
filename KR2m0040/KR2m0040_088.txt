欽定四庫全書
八旬萬夀盛典卷八十九
歌頌(九)
萬夀恭紀演連珠一百首(謹序)
戶部尚書(臣)曺文埴
乾隆五十五年歲在上章律中南吕日躔夀星之
次恭逢
皇上八旬萬夀慶辰中外臣庶懽忻蹈舞顒效展
覲之至願鬯申祝
嘏之微忱貞符溢夫簡牒
盛典盈夫幬載泃䦕闢所希覯而於
今始欣遇者也洪惟
皇上福基崇鞏
夀徵引延
臨御以来祗承
天
祖受民勤政右文振武制禮作樂展親興賢飬老柔遠凡
所以導含生之和迓大順之庥
綜創守乎一致動經緯乎萬世皆
乾乾孜孜日新月盛所由以啟
夀昌之景運
隆郅治之極軌嘉符協聚蕃祉曡膺懿鑠哉易言久道
化成禮稱大德必得惟
大聖人誕受
昊貺握其左契焉兹者
愈輿誠
修懋典
醇化蓲敷寰瀛茂豫賓服砥属通譯貢獻新封之安南
仰荷
德威請襲冠帶躬效鞫&KR0957;我
大清大一統之規模斯為極盛而
睿謨悠久
耄念敬蘉惟庶徵時若是
厪鐫諸芝璽
昭示鴻萹維勤不已之
聖心盖持之億萬年無有紀極(臣)夙直
禁闥深沭
聖恩豢飬教誨備極
高厚生成之德歸飬四載
渥澤優滋
體恤曲加於逾格愛戴倍切於撫衷爰抒誠籲恭赴
殿廷虔祝
萬萬夀臣曷勝欽戴慶抃之至謹演連珠一百首拜手
稽首以
獻其詞曰
(臣)聞符珍握闡迺迓繁釐圖籙羡延聿彰純佑是
以
重熙篤祐福緒衍於
宸躬
久照凝庥祥源滙於
曼夀(其一)
(臣)聞畫八重列乾坤之策斯揲位五十成蔀元之
章攸布是以籌增
景祚納禄而
衍億齡慶鑠敷天舉典而
俞衆籲(其二)
(臣)聞徇齊敦敏元后秉於天亶緝熙執競典學躋
以日新是以
冠勲華之業能哲能惠
合君師之統乃聖乃神(其三)
(臣)聞天地萬物之祖受福則那黍稷明德之馨惟
聖時憲是以
三大祀歲崇祡燎通
昊貺以至諴萬斯年
躬陟
郊壇孚乾行乎至健(其四)
(臣)聞皇舞綴遠桑林肇其祀典盛樂律協曲臺載其
儀文是以
定辰見之候待澤於稠曡
崇夏孟之舉應禱於
敬勤(其五)
(臣)聞守祧所掌重於典瑞宗器是陳煥以延喜是
以山輝川耀呈寳
五朝肪截瑜鎪藏珍萬祀(其六)
(臣)聞豳風七月王業所權輿皇矣一萹帝眷所憑
式是以
聰聽
寳訓盥誦而廸
鴻猷啟佑後人世守而昭燕翼(其七)
(臣)聞商鳦發祥業隆相土周烏流瑞蹟啟高山是
以
見凛羹墻
龍興超乎百代布在方策
駿烈耀乎九寰(其八)
(臣)聞先聲破竹克捷本於同心衆志成城無敵斯
為大武是以
紀木厨之
一戰悉封四路之鯨鯢
詳
玉帳之六韜如覩八旗之熊虎
(臣)聞服哻尚冕商周之制不沿走馬張弓豳岐之
俗自茂是以
述
訓典以恪守其容有章
勒貞珉而勉敦爾能各奏(其十)
(臣)聞似續前徽心傳式凛繼䋲大業澤逮愈長是
以
思松壑之
含飴益勤纘緒
題梠楣而煥采用識肯堂(其十一)
(臣)聞謨凛勅命庶事以康訓紀延年無逸作所是
以
披章燃寳炬勤切求衣
聽政御彤扉務决
當宁(其十二)
(臣)聞五帝其臣莫及不廢都俞百官敬爾在公猶
煩慎簡是以鳬趨辨色侍(臣)即荷
傳宣鷺序近
光未秩亦邀
登選(其十三)
(臣)聞魚書渙汗若雨露之滋鳳綍敷音等風雷之
發是以
丹毫進御昭賁乎堮垠
紫極宣批輝耀乎黼黻(其十四)
(臣)聞汦汦庶類醴飲者和樂啿啿羣生景照者呼
忭是以
體仁敷暢暘若雨若
勤疇咨
省歲豐穣民數榖數欣駢羡(其十五)
(臣)聞庶邦正供則三壌而賦定羣黎徧德籌四鬴
而哺含是以
帑鏐艘粟普蠲
賜租賜復露積盖藏益裕至冄至三(其十六)
(臣)聞姒氏賜金饔資乎主德姬室奠賈貴錢徵於
職司是以賑議極次之分儉歲無非樂業官謹糴
糶之法酌盈乃以劑虧(其十七)
(臣)聞衢尊斯設非壺飱之私惠羲轡既爥詎爝火
之微温是以冬令屆祁塞粒食飽
德春祺展甘液粟賜
加恩(其十八)
(臣)聞聖經猶日月窗牖詎宣其光至教若河海潢
港莫竟其委是以
儀修
春殿陳傳䟽於縫紳義抉
天章闡苞符於
綈几(其十九)
(臣)聞宫墻聖域奕禩卬思車服禮器學子快覩是
以
孔門崇舊址翼黃瓦而翬飛周笵
頒吉金暈碧花而苔古(其二十)
(臣)聞辟水雍宫豐鎬特肇厥制環林槐市元明徒
襲其名是以泉瀹海流
創三千年所未建方中圓外邁十二室而加閎(其二十一)
(臣)聞農祥晨正則三推之典備明禋亥吉則一墢
之脈滋是以華首耆甿侍
玉趾而勚穡事紺轅終畆
怡天顔而
詠禾詞(其二十二)
(臣)聞崇壌興行辨賓主介僎之儀飲酒尊老定天
地隂陽之位是以
酌政教之本鄊禮可行轃孝弟之風王道故易(其二十三)
(臣)聞截筩絫黍之法元音協諸噐律占氣叶之應
盛世象厥功是以鎛鐘鏗八音先
堂顔韻古鞮鞻掌諸國樂
陛鬯風同(其二十四)
(臣)聞州来聘魯三百徧歌杜氏在漢四篇能奏是
以詩皆入樂譜
定琴瑟鐘磬管之繁古亦猶今名復宫商角徵羽之舊
(其二十五)
(臣)聞笙詩有詞匪束晳能補抑戒肄雅惟衛武克
誦是以用之邦國
吐詞為葩經被諸管絃以規為輿頌(其二十六)
(臣)聞櫛沐風雨舊閱在山河懿親屏翰榮名書典
誥是以追謚復爵
表宗英之勞析圭銘勛
復始封之號(其二十七)
(臣)聞毓慶銀潢筵几明其苞體分華璿萼簪紱蔚
其柯枝是以源溯
六朝十一世廣既睦之嘉醼秩班四品二千人荷罔替之
寵施(其二十八)
(臣)聞大法小廉澄叙而工亮文揆武奮選授而知
臨是以
勖爾位之靖共時儆臣鑑
秉大公以陶鑄益凛官箴(其二十九)
(臣)聞剔毛攬翮制科大博選之方飛翹揚滯俊髦
卜彙征之吉是以杏葩桂粟逢
國慶而芳增經笥詩嚢遵
功令而
化溢(其三十)
(臣)聞弓矢斯槖雅化興於庠序禮樂所屆儒風起
乎邊塞是以釋菜鼓篋沙磧聞絃歌灌燧銷鋒袀
服羡衿佩(其三十一)
(臣)聞辟以止辟明允溯虞刑期無刑詳慎紀漢是
以
體
好生之德圜土滌冤民
秉無私之懷爰書仰
睿斷(其三十二)
(臣)聞高墉是衛命式于九圍周道如砥制超乎四
逹是以
撫屏藩之孔固聳堞蟬連喜道路之共遵列衢軒豁(其)
(三十三)
(臣)聞虖池奔注夏秋必禦其衝沽淀滙趨東西每
疏其委是以架虹梁之矗矗立砥柱而安瀾俯葦
渚之叢叢逹海門而順軌(其三十四)
(臣)聞戢桃花之浪榮澤胥澄帖竹箭之波崑崙可
接是以
佑孚齊禱合金隄而驟成源考信徵踰星海而遠涉(其三十五)
(臣)聞東隄刷沙成法資扵相度釃渠導脈新猷殫
其周防是以六度
示機宜波清淮甸萬年資利頼溜掣陶莊(其三十六)
(臣)聞鯷壑之廣豈犀弩可遏其勢鷺濤之汎非竹
楗可禦其衝是以石骨棱棱衛坍漲而亹復梅樁
簇簇指龕赭而波溶(其三十七)
(臣)聞書羅十體政學之所貫賅才孕萬象端倪於
以豁逹是以
文成法立九天星日之照臨
氣盛言長四海波瀾之壮闊(其三十八)
(臣)聞無邪以蔽錧六義之紐樞多文為富殫百思
之尋繹是以卷逾五百
睿思
睿藻所淹涵
什摛數萬
實心
實政所充積(其三十九)
(臣)聞香山長於諷諭徒執其一平水釐夫聲韻孰
拈其全是以
剔秕政而陳良法千餘年美刺殊旨
揚
祖烈而鑑古史百六部上下分編(其四十)
(臣)聞古禮别經曲儒林守闕信史昭炯鑑直筆黜
華是以
裒義以闢榛蕪息諸家之聚訟
立論而嚴衮鉞屏衆議之浮夸(其四十一)
(臣)聞酉山扄鐍羾秘府則價重乙夜披攬惠士林
則教普是以庫區四海
逮藝苑之津梁
閣映七星繢文囿之藻斧(其四十二)
(臣)聞漢隸立石惟蔡邕之寫經宋雕夀梨有畢昇
之活字是以證經史以善本精印廣其傳萃剞劂
以多珍
弁端稽厥制(其四十三)
(臣)聞運筆以心八法呈其體勢化工在手萬象通
乎神明是以
宸翰麗天龍鸞效舞
寳繪寫物翹蠕貢情(其四十四)
(臣)聞良工藝諫足驗輿情赤子誠求試稽羽族是
以哺鷄伊喔
繪翰音而念阻飢啄粟嘐喈
掞鳳藻而告司牧(其四十五)
(臣)聞農桑為政之經每流傳乎粉本布帛為民攸
藉允仰給乎木棉是以鐫石神全功被圜周之
宇
題圖幅滿暖生吉貝之田(其四十六)
(臣)聞雙鈎廓填神采傳諸楮墨十鼓譌闕呵護等
於球圖是以墨寳
署軒
堂弆宋搨元鐫而加整法物位黌序
排吉詞籀筆而重摹(其四十七)
(臣)聞大勇爰錫穿七札以電馳神武丕昭貫六鈞
以風送是以
十發中九稱歌徧魚雅之儔三驅曡雙習藝練貔虎之
衆(其四十八)
(臣)聞肆覲懷徕所至謂之幸周阹獵較多獲以待
頒是以
仙莊歲
蹕䋲
武而列藩宴衎木蘭
秋獮詰戎而七萃技嫻(其四十九)
(臣)聞征代玁狁用奏膚公克捷蓬婆廼定絶徼是
以螳蟻畢駭屠維則
帝德誕敷俘馘同獻柔兆則
天威遠耀(其五十)
(臣)聞北紘西域禹貢未悉輿圖苜宿蒲捎漢史每
臚物産是以統冊九旗為臣僕
張
兩朝撻伐之威收二萬里為戶庭
拓千古幅員之限(其五十一)
(臣)聞瀛壖久成樂土煮海耕沙潢池迅殄妖氛灌
螢振蘀是以牙璋發興桓禽二䜿而賈餘勇生祠
建赤嵌捷九旬而承
睿略(其五十二)
(臣)聞充國建議樹候尉之竒勲諸葛雜耕垂屯戍
之上策是以鑄劍戟為農器厥地逹蒲葱布亞旅
於牧場其榖宜稲麥(其五十三)
(臣)聞圜法既行屬隸亦權厥利上幣既逹底貢因
輸其誠是以號奉
天朝鼓鑄徧大蒙之野人擎
國寳懽乎存普爾之名(其五十四)
(臣)聞大宛牧澤歌天馬之籋雲于闐撈河羡寳玉
之出水是以萬里刷秣入
御廏而調良三采浮筠羾
天閶而邐迤(其五十五)
(臣)聞山川道里土訓紀述職言語文字象胥通来
庭是以西被流沙卅六國悉收圖籍右行點漆重
九譯咸辨聲形(其五十六)
(臣)聞禡祭致禱禮尤崇於凱旋捷書告功物更數夫
俘獲是以弢弓脱劍藏
靈斿以結旌奪胄搴旗紀奉常而載籍(其五十七)
(臣)聞黍稷雨雪之詩勞還奏雅鼓吹鐃歌之製飲
至騰驩是以抱
膝覲
顔
御臺而寵師武
論功頒賞開閣而宴赳桓(其五十八)
(臣)聞犁庭埽閭風雲翊夫昌運横戈注矢丹青貎
其英姿是以三大捷皆仰
神謨勞資心膂數百賢曡成茂績照寫鬚眉(其五十九)
(臣)聞鐘鼎題勛長垂史冊鼓鼙宣力屢煥畫圖是
以繪
天罼之申威形工聚米状兵符之迅發勢比摧枯(其六十)
(臣)聞燕然之石可銘國威遠播横海之名特署軍
志聿裒是以
奎畫摩崖照筰徼格登而光遠
雲章泐石示鯨身鹿耳而化周(其六十一)
(臣)聞爕諧漸被隸典属而誠愈翹朝覲宗遇凛句
臚而儀益習是以年班蟻附裘帕偕来
正會鳬趨鶼鰈並集(其六十二)
(臣)聞沐和飱信感喻於無能名助順歸慈勃發於
不能已是以宅屋鼇社俗淳悶而土饒涉澎湖島
衷吐輸而
天咫(其六十三)
(臣)聞敂關通欵非傳檄所招徕挈部請朝必量地
以輯撫是以伊綿嘉兆頻納嚮化之忱衛拉全歸
盡属分編之佀(其六十四)
(臣)聞受命黃耉知烈風迅雷之無聲納貢白雉占
入律干吕之有氣是以道通六詔呈金葉於關門
珍效百蠻貢花牙於
象魏(其六十五)
(臣)聞大鈞之燾萬類陶鑄以成甘露之滋百昌句
萌乃擢是以怵
威懷
德備比戶之藩封悔過輸誠
頒中天之正朔(其六十六)
(臣)聞井絡以西編名請吏衛藏之界奉贄獻衷是
以繙貝多之秘文顧依
佛日改冒耏之舊俗欽溯
皇風(其六十七)
(臣)聞塗山玉帛之輯列服率從貞觀朝貢之盛諸
國来享是以陸懾水慄咸蛾伏而輸琛服竒物瑰
因鱗次以圖像(其六十八)
(臣)聞天格麗日荒服織於錦韝玉宇照躔榮光起
於銀漢是以
驪珠分彩
錫陬澨以矞皇
霞榜流輝徧盖輿而燦爛(其六十九)
(臣)聞邰岐溯澗泉之源古風敦樸豐沛都枌榆之
社王氣環迴是以
舉廵典於鎬豐
烈承
謨顯修禋祀於
郊
廟地獻天開(其七十)
(臣)聞東南賦藪求瘼而戶可封吴越澤國宅土而裕
以飬是以籲忱萬姓
省觀益慶安全
舉典六廵民物彌增浩穣(其七十一)
(臣)聞畿輔地近補助尤先渤澥利饒宣洩攸頼是
以析津迓
蹕引沙岸之縈紆淀池汎
艫列渚田之繡繪(其七十二)
(臣)聞五嶽之長治石徒侈靡文萬世之師少牢未
臻隆祀是以岱宗作鎮
升香齊魯之封
宣聖傳心
展儀洙泗之里(其七十三)
(臣)聞臺懷結刹蹟著曼殊清凉轉石法傳震旦是
以天花迓
輦卜兆姓之康年梵唄迎
鑾增
億齡之寳算(其七十四)
(臣)聞荆河惟豫州膏腴沃壌嵩少曰神嶽靈秀奥
區是以
課吏觀風候屆三登之慶
受釐錫嘏民工萬歲之呼(其七十五)
(臣)聞德維日新銘諸几杖嘏云天錫敷厥閭欄是
以
夀屆七旬特琢
寳以志瑞
功高六帝猶
著說以居謙(其七十六)
(臣)聞瓞衍椒蕃千億廣其萃睦源長派引雲礽兆
其熾昌是以士族惟六姓事探袐籍
天家慶
五世喜奏飛章(其七十七)
(臣)聞垂裕展盛曡見於熙辰膺祜紹祺彌彰夫泰
㝢是以福曜麗乎
璿極
大文紀祥
行殿敞乎温源吉詞增嘏(其七十八)
(臣)聞寧謐以彌性苞茂基培夀愷以綏和輪奐規
拓是以
紫微左界披三路而麗彌
北斗上垣運重霄而煜爚(其七十九)
(臣)聞華構建杓垂藻翔虬之状絳雲流彩編珠曡璧
之光是以鐙燦九枝表
佛光者四照聯標雙柱宣
帝德者八方(其八十)
(臣)聞龍筍發元音擇三品所最貴鯨鏗導衆樂必
百諫而後精是以歲紀由庚雅奏而介景福律吹
叶酉金聲而集大成(其八十一)
(臣)聞四代尚齒考憲乞乎惇史百年加豆傳酳饋
於禮經是以
耆筵冄錫紀盛則三千叟
廣墀獻
夀積算則廿萬齡(其八十二)
(臣)聞祥和所被下多逢吉之樂郅隆既蒸戶有敦
睦之行是以介眉繞膝
夀世瑞駢推産同財義門風盛(其八十三)
(臣)聞節筋力之禮異數載加有耆艾之福竒榮是
眷是以趨直辰入仍
賜小車題名甲周重叨
恩醼(其八十四)
(臣)聞士氣培飬華首猶參試席高年矍鑠榮名乃
預清班是以鮐鯢聚連襼榮希一第
絲綸許釋褐懽被九寰(其八十五)
(臣)聞招提演梵共闡真乘窣堵凌霄具瞻瑞牒是
以法雲常護儼示應扵金輪吉帛高懸弗侈祥扵
貝葉(其八十六)
(臣)聞仁澤及昆蟲蠕動性感祥風灑庶類蘧栩德
懷是以
帝錫曰仙俾擅羣真之籙神明而夀長近太常之齋(其)
(八十七)
(臣)聞易凖天地道與彌綸位列方圓體分變互是
以
摛詞三互集聯茵列席之懽揲卦萬千博迭起循生之
趣(其八十八)
(臣)聞堯封光被迎召者天庥禹疇福演順應者人
事是以
撫兹億兆姓叙時承
禧
念用八庶徵鈐丹
示記(其八)(九)
(臣)聞六幕斟元仰流而輸葵向初韻廸吉㪺醲而
賦蕭斯是以墀舞
朝元綿區樂和會觴稱介
夀湛露徧漉滋(其九十)
(臣)聞坱圠大洽之候惠心有孚㴻濡式布之辰醇
意正浃是以
十行錫羡上下訢和元日
垂温朝野勰爕(其九十一)
(臣)聞名山大川嘉貺所延者廣神皋福壌聳誠所
布者遥是以奉香函而馳夤儀惟謹乘星軺而出
德音孔昭(其九十二)
(臣)聞懋賞在位簮紱進秩推恩報本鈿軸捧章是
以
體亮職之微勤百辟胥加班級
寵貽令之素志
五雲悉荷
輝光(其九十三)
(臣)聞足國足民薄歛莫如免算惟威惟爱詳讞尤
切廣仁是以
四沛豊施正供於以
普給
三宥觧澤減議益以自新(其九十四)
(臣)聞萋梧芃樸醲化作人肄雅鼓篋文治被美是
以科增籲俊翹蘂榜之英月免積分逮槐市之士
(其九十五)
(臣)聞六星麗弧競占鮮采百年稱兕快覩康疆是以
越期頥以十齡紀添鶴算祝
福嘏而再
覲齒先鵷行(其九十六)
(臣)聞心充渥洽䟦萬程以遄征榖際罄宜效四方
以来賀是以南交奉表被
盛代之錦章
北闕擎
觴承
温顔於
黼座(其九十七)
(臣)聞懸車頥性優老之典榮循陔備飬教孝之恩
溥是以
温綸霑渥感
育物以滋培
夀㝢龐禠喜瞻
天而鼔儛(其九十八)
(臣)聞祝鶉居以多夀敦樸之言是獻答鹿鳴以九
如揚扢之詞載登是以分帙臚
恩則紀實愉洽
舉典循例則遇旬
慶增(其九十九)
(臣)聞貞元循環大圓斡運旗翼叶算鴻化舒延是
以頌溢三多
葆
保佑命申之久
論詮四得統位禄名夀之全(其一百)
八旬萬夀盛典卷八十九
