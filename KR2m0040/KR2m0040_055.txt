八旬萬壽盛典卷五十五
典禮(六)(鑾儀)
(臣)等謹按三皇夀世𫝊乘雲駕六羽之儀洎乎堯
造彤車舜建鸞和夏綏殷輅制遞詳矣顧以揚帝
代之閎規天行星陳燦無弗備至於茂彰鴻典炳
煥
夀圖雖夙具之儀觀而
法仗流輝有同剙見則三五以來所未逢也我
皇上景運升恒斗車呈端自乾隆十三年
釐定鑾儀之制煌煌乎彛章軌物職在掌儀是以
太和御仗朝萬國以來同
長壽金幢協
億年之增慶詎止崇縟藻耀聲明已哉良由
聖世蕩平會極俯洽尊親一時趨承其間不啻覘五老
翼轅八神扈節之盛焉本年
大駕秋巡適屆祝
釐舉典雲馗祥靄羽衛森翹無不欣際會之亨嘉籍伸
就日瞻
天之悃是皆
郅德昭垂無在非與民相見之實乃得㫄窺導從踴躍
歡騰而不自禁者也以視漢唐鹵簿之圖儀衛之
志曷能方美萬一歟
乾隆五十五年
皇上八旬萬夀秋七月
駕駐避暑山莊舉行慶典二十四日
啟蹕迴御園八月十二日
進宫十三日
御殿受賀十六日
幸御園具設鹵簿如儀
(臣)福長安謹
奏為奏
聞事本年恭逢
皇上八旬萬夀舉行慶典自七月十二日起(臣)等擬由
鑾儀衛預備
大駕鹵簿一分屆時陳設
騎駕鹵簿一分於各
鑾輿經行之前步引排列至
聖駕在熱河
詣扎什倫布等處
瞻禮及
萬樹園筵宴各備用輕步亮輿是月
啟鑾迴京恭備孔雀頂朱轅輿俟
駕至圓明園進
宫之日備用禮輿所有陳列鹵簿處所俱奏用旗手
衛鼔樂為此奏
聞請
旨謹
奏奉
旨知道了
七月十二日
皇上詣扎什倫布廟
瞻禮乘輕步輿舁以八人自
惠迪吉門起設大駕鹵簿導以騎駕鹵簿作樂
十四日
皇上御澹泊敬誠殿
賜宴陳大駕鹵簿晚
詣萬樹園觀烟火乘輕步輿舁以十六人自
文津閣橋東起陳大駕鹵簿導以騎駕鹵簿俱作樂
二十日
駕詣萬樹園張幄
賜宴乘輕步輿舁以十六人自
文津閣橋東起陳大駕鹵簿導以騎駕鹵簿俱作樂
二十四日
皇上啟鑾迴京乘孔雀頂朱轅輿舁以八人陳大駕鹵
簿於
麗正門外導以騎駕鹵簿至三岔口
駐蹕俱作樂
三十日
駕至圓明園乘孔雀頂朱轅輿舁以八人陳大駕鹵簿
於大東門外騎駕鹵簿自前屯導引俱作樂
騎駕鹵簿先後之序
輕步輿一乘次達馬十次金提爐二次金
香合二次左金盥盆一次右金水盌一次
左金小瓶一次右金大瓶一次左馬杌一
次右交椅一次儀刀三十次櫜鞬三十次
豹尾鎗三十次殳四次戟四次九龍曲盖
四次青紅黃三色錦縀繖四十次月白錦縀
繖四次翠華盖四次紫紅錦縀方繖八次
静鞭四次黃錦縀扇十四次米色錦縀扇二
次紅錦縀扇六次黃錦縀扇十六次紅鸞
鳳扇八次長夀幢四次紫幢二次霓幢四
次羽葆幢四次信旛二次絳引旛四次
龍頭竿旛四次教孝表節旌二次明刑弼教
旌二次行慶施惠旌二次褒功懷遠旌二
次敷文旌二次振武旌二次納言旌二次
進善旌二次金節二次儀鍠氅二次黃麾
二次青錦縀纛八次紅錦縀纛八次黃錦
縀纛八次月白錦縀纛八次黑錦縀纛八
次黃錦縀纛二次紅錦縀纛二次月白錦縀
纛二次黑錦縀纛二次月白錦縀纛二次
青錦縀纛二次月白錦縀纛四次青錦縀纛
二次月白錦縀纛二次青縀纛二次藍縀
纛二次黃縀纛二次紅縀纛二次藍雲縀
纛二十八次米色錦縀纛二次五色錦縀纛
五次藍雲縀纛八次紅雲縀纛八次黃錦
縀纛二次月白錦縀纛二次五色金龍小旗
二十次金鉞十六次星十六次卧瓜十六
次立瓜十六次吾仗十六次御仗十六
次引仗十二次紅燈二次龍鼔二十四次
仗鼓四次串板四次龍笛十二次紅燈二
次金二次龍鼓二十四次畫角二十四
次紅燈二次金鉦四次大銅角十六次小
銅角十六次金口角八次笙二次管二
次雲鑼二次平笛二次陁羅鼔二次鈸二
次銅鼓四次金二
八月十二日
皇上進宫乘禮輿舁以十六人陳大駕鹵簿自西華門
内至
隆宗門祗迎導以騎駕鹵簿作樂
(臣)阿桂等謹
奏為奏
聞事本年
皇上萬夀大慶由
圓明園至西華門沿路恭備景亭競獻歌舞歡迎夾
道溢巷闐衢十二日
皇上進宫隨扈諸臣若槩行乘馬未免稍形擁擠酌擬
睿親王淳穎公永琨及
御前大臣額駙侍衛領侍衛内大臣前引後扈大臣
等騎馬隨行外其餘
乾清門蒙古王公額駙台吉及
乾清門侍衛各侍衛等酌分三撥預令前往更換排
班其章京排班人等俱量其足用出派先令步行
前往換班之後仍即退避至十六日
駕往圓明園之時仍照預備為此謹
奏請
旨奉
旨乾清門行走蒙古王公額駙台吉等分為三撥各
站在所指之處由彼散去跟隨人無庸餘照所奏
十三日
皇上萬夀大慶聖節是日黎明鑾儀衛陳法駕鹵簿於
太和殿前陳步輦於
太和門外陳五輅於
午門外陳馴象於五輅之南陳仗馬於丹墀中道之
左右俱東西相向恭俟
皇上陞殿(儀注見本門朝會)
十六日
皇上詣御園乘禮輿舁以十六人大駕鹵簿在
御園大宫門外祗迎導以騎駕鹵簿作樂
二十日
皇上御正大光明殿筵宴陳大駕鹵簿於
出入賢良門外導以騎駕鹵簿作樂
大駕鹵簿先後之序
玉輅一次金輅一次象輅一次革輅一
次木輅一次金輦一次玉輦一次寳象五
次導象四次大銅角八次小銅角八次
金鉦四次紅燈二次畫角二十四次龍鼓
二十四次金二次紅燈二次龍笛十二
次串板四次仗鼓四次龍鼓二十四次紅
燈二次引仗六次御仗十次吾仗十次
卧瓜十次立瓜十次星十次金鉞十次
出警入蹕旂二次五色小旂三十次翠華旂
二次金鼓二次門旂二次日月旂二次
五色雷旂五次五色雲旂五次八風旂八
次甘雨旂四次軫宿旂一次翼宿旂一次
張宿旂一次星宿旂一次柳宿旂一次鬼
宿旂一次井宿旂一次參宿旂一次觜宿
旂一次畢宿旂一次昴宿旂一次胃宿旂
一次婁宿旂一次奎宿旂一次壁宿旂一
次室宿旂一次危宿旂一次虚宿旂一
次女宿旂一次牛宿旂一次斗宿旂一次
箕宿旂一次尾宿旂一次心宿旂一次房
宿旂一次氐宿旂一次亢宿旂一次角宿
旂一次土星旂一次火星旂一次水星旂
一次木星旂一次金星旂一次南嶽旂一
次北嶽旂一次中嶽旂一次西嶽旂一
次東嶽旂一次濟瀆旂一次河瀆旂一次
淮瀆旂一次江瀆旂一次神武旂一次朱
雀旂一次白虎旂一次青龍旂一次天鹿
旂一次天馬旂一次犀牛旂一次辟邪旂
一次黃羆旂一次赤熊旂一次角端旂一
次白澤旂一次馴獅旂一次遊麟旂一
次鳴鳶旂一次振鷺旂一次華蟲旂一次
赤烏旂一次白雉旂一次黃鵠旂一次孔
雀旂一次瑞鶴旂一次翔鵉旂一次儀鳳
旂一次黑龍纛六次白龍纛六次黃龍纛
六次紅龍纛六次青龍纛六次前鋒纛八
次羽林纛八次鑲藍旂三次正藍旂三
次鑲紅旂三次正紅旂三次鑲白旂三次
正白旂三次鑲黃旂三次正黃旂三次黃
麾旛四次儀鍠氅四次金節四次進善旌
二次納言旌二次振武旌二次敷文旌二
次褒功懷遠旌二次行慶施惠旌二次明
刑弼教旌二次教孝表節旌二次龍頭竿旛
四次豹尾旛四次綘引旛四次信旛四
次羽葆幢四次霓幢四次紫幢四次長夀
幢四次紅鸞鳳扇八次雉尾扇八次孔雀
扇八次紅单龍扇八次黃单龍扇八次紅
雙龍扇八次黃雙龍扇八次黃銷金龍扇十
次夀扇八次紅素方&KR1259;四次紫素方&KR1259;四
次黑四季花繖二次黑九龍&KR1259;二次白四
季花&KR1259;二次白九龍&KR1259;二次黃四季花&KR1259;二
次黃九龍&KR1259;二次紅四季花&KR1259;二次紅九龍
&KR1259;二次青四季花繖二次青九龍&KR1259;二次
黃銷金&KR1259;十次黃九龍&KR1259;十次翠華蓋二
次紫芝蓋二次九龍曲蓋四次戟四次殳
四次豹尾鎗二十次櫜鞬二十次儀刀二
十次右交椅一次左馬杌一次右金大瓶
一次左金小瓶一次右金水盌一次左金
盥盆一次金香合二次金提爐二次拂塵
二次逹馬十次禮輿一
皇上進宫日侍衛(臣)等奉引
慶輦各請恭捧
萬年如意一柄
詔從之(次日悉以如意頒賜)
(臣)阿桂等謹
奏為奏
聞事本月十二日恭請
皇上進宫稱賀
八旬萬夀大慶據
御前侍衛
乾清門侍衛等公同懇請於
皇上進宫
啟駕前每侍衛一人恭捧
萬年如意一柄榮依
慶輦導引前驅以祝
億載無疆以效踴躍抃舞之悃謹將請捧如意侍衛名
單開呈
御覽伏乞
聖明睿鑒謹
奏奉
旨知道了
是日恭捧
萬年如意侍衛等三十員名
布彦逹賚惠倫五岱慶成春寕老格
阿滿泰納穆扎策蔵彰靄哲森保
敦多克佛爾卿額祥保永德安禄長
林伊魯爾圖阿齊蘭慶常桑吉斯塔爾
珠爾杭阿阿隆阿盛明保保倫那彦
瞻興長鄂爾哲依圖瑪瑪逹里常永
皇上進宫鹵簿用導迎樂外兼設
萬夀衢歌(分載本門樂章)次於
鑾仗
(臣)金簡等謹
奏為奏
聞事本年欣逢
八旬萬夀大慶(臣)等謹將
萬夀衢歌樂章派令該學藝處按拍習演兹已就熟謹
擬於
圓明園宫門外排列
皇上大駕鹵簿處面西迎夀圖點景之適中派令班官
二員率領歌章四人拍板二人笙二人簫四人笛
四人雲鑼四人排次
仗間按譜前導以後樂器人數俱照執掌附於
鹵簿導迎入
鑾儀陳設之次臣等謹擬分為十二班自
圓明園
御仗處起至
隆宗門百夀呈祥圖處悉依
鹵簿間次分陳更迭奏歌以襄
仗樂之盛謹具
奏
聞伏乞
皇上睿鑒謹
奏
第一班自
圓明園大宫門至官廳東(每班合奏二十五章以下率同)第二班
自清梵寺至楊家井第三班自永新莊至平臺
圓亭第四班自圓亭至福字四方亭第五班
自百&KR1444;菴至龍眷戲臺第六班自駱駝灣至圓
通菴第七班自西洋戲臺至慈獻寺第八班
自廣通寺至西直門第九班自西直門夀齊川
嶽牌樓至五福屏第十班自龍王廟至太平倉
第十一班自西安門内至三座門第十二班
自内西華門外牌樓至
隆宗門
大駕鹵簿陳設處
(臣)等謹按儀衛之矞皇與法象互為經緯其陳
列有章采之容其奉引有樂奏之雅矧乎
夀㝢萬祥增輝參乘將以光慶典於萬方顒矚之際
者乎方今
曼羡呈庥自藩部以及輦轂奔走之倫因祝
嘏來京師絫億兆衆欣睹
乘輿出入
示親愛於尊嚴體制之中則見
肆覲雲莊而
旋蹕而
御朝雍容咸備又於
御園還宫由
宫至御園之二日
特命前驅勿施警蹕景鑠哉
鴻慶翔揚之會一以便羣情之觀仰一以申同樂之
恩慈允交至焉而且班依宿衛獻
億齡如意之祥樂佐導迎和
愷豫鳴鸞之奏依
光罕罼者孰不快覯
隆儀祝
崇禧於沛艾者(臣)等謹查各衙門具奏儀文班列系
次於篇其聲容之盛如聆鈞奏之樂入王會之
廷者互見本門樂章及圖繪門
八旬萬夀盛典卷五十五
