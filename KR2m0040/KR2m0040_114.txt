欽定四庫全書
八旬萬夀盛典卷一百十五
歌頌(三十五)
萬夀集千字文賦
翰林院編修(臣)游光繹
國家受
命綿遠
列聖安乂積和充盈璣衡守正淵嶽效靈左言回面堅昆
寫誠
帝心默顧百禄是并庸以晉琁圖於益盛垂暉篤祐世頼
尊榮
皇上康寳位累神基仁扶俗豫義動人隨真意自逹高
美遥歸兹者澄河唘運令節定儀八月秋朗
萬年慶貽
念用稽書履綏稱詩欣騰宙合情荅嘉師適我稼納場
圓魄入眺銀牀露滴
紫極星曜有属戎亭息兵塞垣馳輶官僚惠訓郡邑優
游壹切分爵洛都領牧虞州横草抁志刻石宣猷
與諸深溪曠漠古莽卑耳羅姑身熱之倫皆詠浴
頓䫙結想青霄歷遐谷摩修芒蘭皐載藁騾背束
&KR0809;駒驅軻轉逐隂槐棠鱗次矢躍奄奉
當陽
車駕因止離宫簡吉旦具
法從登
翠殿良相冠纓甲士劔弁綘陛翔鵾巖廊立鴈
端拱静臨庶職仰贊爾其佳氣鬱初曦明丹組聚巨典
行瞻拜魚雅尹伯公卿鈞樂俶𤼵伐鼓驚聽絲桐
競作𨼆助廉貞陶染鳥獸樓鳳斯鳴琴酒催筵兩
階賓賢桓信巧會似約羣仙珍膳每富笙瑟實妍
尋常羔犢交懸幾千書接靡耽禮非虚存據經黜
辱恭譲獲遵歌聆既飽皃悦容温
元造永䔍歡聲寔云且夫善弗别營業必宿成
天子育物難老荷寵
長生曰惟
躬致績劭德馨敬觀嚴畏夙夜甚祗
輦路冬親主祭攸宜廣途潔火被麗四施
龍興建號誅弔過湯策平宇縣厥
勞寕忘
宗廟秉枇惻楚東房辨律審音引俊
幸學
孔牆𫝊薪周器駭目
璧府連箱墨桼委曲墳素肆設崑岫移玉
御集煌如比戶翫讀泾渭濟水牋解索獨舊碣重勒空
疑取足文事服焉
𠡠武臣字同裳誰捕首禍孰唱大匡顛回困川滅林斬
莊推轂知率此往彼亡巾扇謂指飄毛吹穅持弦
毁帳振威凌霜
銘碑賊竟制貢要荒軍力驤也在
朝則伊傅撡規丙魏任矩論政資虢門刑誚吕才譽
侠鍾裴詞茟續李杜竭忠箴闕煩理弊去願直敢
阿盡謝矯語察野而踐敦睦勉眠湌男杷女紡罔
虧暑寒渠肥歲飫疏菜餘園頗習釣射輕更步磻
畆税再熟市寂盗丸惡懼終改腸厭何嚬恥侈貴
本謙謹條閒外若緣海奏工利巨夏禹沙鹹樹藝
帷席恬處孟門杳邈廻斡得所
寓懷農稷恐傷飢疲煒已勸穡
乎執洪縻英霸陟仕潛晦投機丁糧散
賞罪隸蒙
慈
洞燭愚賤父母愛兒故能翦叛唘土陋漢超唐鞠黎封
阮坐遣悚惶俯伏陪侍殊殷羌納韓紀紙烝涼柰
趙璧秦珠堂楹暎帶南象西環易殆地芥
五福茂承史牒居官微羽退藏出近
君王精藍妙感紈綺孤張枝嫡九葉孝弟盖詳妾婦幕
說省凊中京乃猶
夕靡寐
昃始食飬欲給求矜寡植弱務使攝口體釋悲慼飯寸
田舍尺宅沈冥淡慮浮垢見色逍遥章閏短髮少
白維時
多祜早布
淑化㫄流新来嵇醼二宰後凋即下及民間亦莫不形
骸克慎姿性勿颻(摇同)盟好戚友黍叔(菽同)對招松梧
翳密傾觴藉糟羊雞筍薑舉伍烹調杯盤談笑思
逼鬱寥兄(况通)乎
功嘗日起
道可無為
名嗣祀岱
治等畫衣異木抽根甘雨落池金驢果嘯綵禽紛飛方
將薄禅通譏增城絜量岡阜並跡升恒豈恃陳鍳
假(嘉通)景誠逸華庭哉
萬夀詩一百二十韻(擬柏梁體恭集御製詩句)
翰林院編修(臣)施杓
康健八旬年祝齡共球
閶闔會寰瀛濟濟蹌蹌引璧卿晨賀
丹墀瑞色明五位撫辰
慶典呈六氣均調物象亨大都赤縣恊
符貞
天眷欽承意兢兢不息自強勵以誠撫序
心殷六位乘斡施灰琯有權衡
泰幕穹窿捧璧升
大裘將事曙光凝三獻卿雲擁
帝觥房爼恢恢大武登功
祖德
宗切
繼繩
燕翼貽謀萬葉承以親九族著虞經
無逸幾垂元與曾瓜瓞緜緜百世徵史策
皇家得鮮聆
軒宫疇政騐晨星蓲蓲陽德發孳萌
大駕葳蕤出
鳳城
省耕要欲趁春晴村民瞻就遍郊坰麗日和風陶以蒸
黍高稲下茂連塍豐徵祀粥飫香秔
承平豈復有戰争地為
王土人
王氓遠靖何邦敢弗庭每申
廟算諭先庚真將軍可謂知兵一可當千衆賊驚撫定
伊犁功慶成回部大定興農耕觻得鈞耆昔受盟
厄魯和通以次平近外部落嚴候偵北漠西崑畢
覲正
飲至筵開及
薦櫻為撫鯨鑑溯翦鯨木蘭麌鹿聽呦鳴
大獮時乘晃旆旌帷幕高張翠毾㲪扈
蹕諸藩衣是鶯却教飛蓋傍雲扄礌硠磅磕輷匉訇
烏號夏服
手中抨布魯咋舌頌
威&KR0994;
道德千秋
示典程
立言炳若日星晶鏗然流韻清泠泠自是發鯨非撞莛
禮樂百年以後興后䕫戛擊諧詔韺鼓以大鼗聲
彭彭首
崇彛訓式膠黌
敬以
臨雍祀上丁陶鎔不廢鐵中錚卞璞和璧紛縦横冊藏
二酉富芸甍嚴其魚魯欲求精文規全豹蔚乎弸
唐函漢略較他贏義在尊經靡不勝炎代蒐求多
註評江河日月
道恢宏
閣收遺蹟欲充楹紛綸如合五候鯖
静對淵穆含古馨
筵開翰墨韻重賡錦嚢寳匱緘瑶瑛海宇承平戶口
增
瑞氣扶輿上
玉京山圍
萬夀倚如屏
展義非徒循美名惟
念民艱求厥寧監官
周視海塘形紆
蹕因教信宿停河伯昭庥信有靈五老鬚眉宛笑迎
宵衣問政惕深更蓮壺依案聽丁丁自呈
鑑照待羣情諸天之上玉壺冰遥遥佇俟喜音聽
普教各郡緩輸征書云弼教在明刑雞竿爰
命覃恩并蕊榜三場特地行務捐艾葉擷荃蘅即此扶
摇北海鵬襃衣博帶真儒生詩歌愷悌有憑憑
玉殿疏龍五色層北紘向
化至烝烝關河遥别客斯騰西蒙奉表馳使伻于闐綠
玉含菁英非環非玦非璜珩貢物表敬慚菲輕懷
恩今挈百千朋有心惟觧向陽傾
懷遠應施
慶賜仍百珍飣盒大官餳金匙嘗飽手調羹琉璃冰結
梵王燈燉燉煌煌煜熒熒依稀云是佛圖澄金幢玉
節恒青青宫懸從業依管聲九苞丹鳳来
虞廷火棗金芝應節榮松老靈根長茯苓都知獻
夀座前擎世世欽遵
福永膺重熙累洽
萬年清扵萬斯年未覺盈
萬夀恭紀易象符祥頌八章(謹序)
翰林院編修(臣)張錦芳
皇上臨御之五十五年和氣祥風濡浃區㝢庥徵丕應
上瑞咸臻秋八月
聖夀躋八旬薄海臣民歡欣鳬藻獲申祝
嘏同效歌衢盖自昔帝王康彊仁夀載在史冊未有若
我
皇上之錫羡垂鴻納一世於福祿之林者也(臣)竊稽漢
書志云王者繼天順地序氣成物統八卦調八風
理八政正八節諧八音舞八佾監八方被八荒以
成天地之功盖易道之全數備於八古聖人所以
開物成務極於参贊位育其道莫外乎此欽惟我
皇上得一奉宸體元則大道符羲畫神契河圖無疆惟
庥不息則久前者四十五年
古稀介福迄今
夀登八袠
耄念庶徵
洪算逓增數符易象洵所謂先天不違後天奉時者矣
夫乾之行健即
聖德之至誠無息所以荅
蒼旻恭
祖舊者也坤之載物即
聖功之博厚悠久所以安磐石固苞桑者也離為日之
烜即
作人之盛治所以稽古右文登賢籲俊者也震為雷之
動即赫奕之
威稜所以柔遠能邇中外一家者也坎為水而潤物
皇仁之飬老慈幼所以滋液渗漉無生不育者似之巽
為風而申命
九重之德音明詔所以風流令行不介以孚者象之至
于說言乎兑成言乎艮則鼚鼓軒舞釀為太和俗
晏風淳惇大成裕巍乎煥乎無得而稱矣故九疇
言夀而八卦不言夀盖不言夀而夀寓其中不獨
乾之自疆坤之餘慶而凡八卦中言亨言利貞者
皆有亨通利遂正固之義且經卦有八其别則六
十有四其策則萬有一千五百二十逓推逓衍生
生不窮與
聖夀之日引月長者適相符合(臣)身際
昌期職司紀載謹推闡卦德之全製為易象符祥頌敬
祝
皇躬億萬年無量之夀其辭曰
乾元統天剛健中正
聖人則之緝熙止敬
世德貽謀奕禩延慶
繼序克勤日新月盛虔鞏勞謙福基德柄抱蜀不言中
道若性
昊縡旭卉精符神應動握化樞静懸心鏡淵理旁矚虚衷
兼聽無逸揭箴有恒敷政
萬幾匪康寸隂執競扵萬斯年祈
天永命(其一)
承天者地德合旡疆
聖人法之其道大光安以敦仁厚以發祥繩繩揖揖我
室家君王蕩蕩平平我土宇昄章輿情顒
幸時夏陳常
六馭六勤求瘼
省方河則有防海則有塘築堰如雲甃石如梁臺懷嵩
岱是秩是望百神受職庶事用康於萬斯年恢我
皇綱(其二)
日月麗天草木麗土
聖人監之文治是普
論著經筵函披冊府龍圖受堯宛委開禹祕閣全書橋
門十鼓
乙覧訂譌
宸編復古雲漢為章琳瑯在廡匠成雋髦游息藝圃匪
惟成之又顯榮之秋賦春闈甲乙其程之天文煥
矣人文燦矣於萬斯年光華其復旦矣(其三)
雷出地奮神氣風霆
聖人象之赫聲濯靈周官九伐軒轅五兵戊巳名校驃
騎列營
秋獮肄武山
蹕揚旌
德威所加如蟄咸驚封狼&KR1236;羆不戰而屈降王欵關屬
國詣
闕西賮南琛夜光明月鞮譯無曠苞篚㒺竭王會繪
圖行人典謁於萬斯年服我成烈(其四)
浩浩川源回薄厚坤
聖人推之為雨露
恩展親錫類施及外藩耆筵肆設禮均逹尊杖
頒靈夀醖酌衢樽飲和食德日麗春温遂
賜租税贍此黎元敦庚癸呼惟積紅是餔孰暵乾虞惟
尺澤是濡皤皤庶老
惠溥翁媪復子若孫以頤夀考於萬斯年仰
鴻慈之懷保(其五)
風和善入鼓盪八紘
聖人同之仁言仁聲如綸如綍是訓是行順氣成象鈞
天在庭
譜詩恊律九韶六瑩琴瑟笙鏞廣大和平
天語皇皇德音秩秩木鳳銜来金雞揭出民爵聿加祥
刑惟恤陬澨逖聽淪髓浃膚塗歌邑誦前喁後于
於萬斯年
文命誕敷(其六)
孚兑之吉順天應人
聖人體之說以先民嗛嗛匪德煦煦匪仁惟動徯志羣
懽交欣鑿飲耕食㤀
帝之力視顛行填順
帝之則下逮芸生跂行喙息蝡動蜎飛暢遂自得巍巍
可象蕩蕩難名媚兹
一人同我太平芹美欲獻葵心願傾於萬斯年播為頌
聲(其七)
物成乎艮保合利貞
聖人符之久道化成
治功成矣萬物由庚歲功成矣百室盈寧象緯應矣卿
雲星星地産徵矣醴泉芝英
至德無為天下在宥五福
錫民百祥奉
夀昊歲羲年舜日堯春會極歸極日新又新山崇川增
埏沂垓暢於萬斯年覆載同量(其八)
萬夀恭紀五言排律一百韻(謹序)
四川學政翰林院編修(臣)戴均元
皇帝五十有五年歲在上章秋八月恭遇
八旬大慶萬萬夀敷天會極亘堮闐歡欽惟
乾行合撰
泰英延釐
恩施普浃於寰瀛歌詠臚陳扵擊壌自軒羲巢燧以来
未遘斯盛(臣)以江右輇材沐浴
教飬備職詞垣兹者祗承
寵命視學四川不獲隨班行之末蹈舞呼嵩竊復思經
籍所載臣庶祝嘏之詞自華封而後書曰欲至于
萬年詩曰萬夀無疆實繁嘉頌幸逢
曼羡之期在廷儒臣在野憲老以迄鶼邦鰈國之衆莫
不寫羣情而申祝臣謹譔五言長律百韻以攄忭
躍之忱爰拜手稽首而獻詩曰
寳算開昌祚
貞符唘吉辰
純熙恭則夀
健運德如春馨業承三統祥源肇
八旬福疇
皇極建
夀宇太和臻蕩蕩
天為則安安
聖所循
沖襟昭濬哲
粹表仰忱恂皇矣時為柄康哉化若神
握樞金鏡朗調燭玉杓勻淵穆惟恭已心齋自表寅蠲
誠伸綘幄昭事格
蒼昊禮肅靈壇享輝函鎮瑞璘六宗騂繭豢七祀豆籩儐
藻奠將虔敬璆縣展潔諲苾芬羅黼構雍肅莅楧
桭纉
緒神彌恪
延洪志克夤從来綿
燕翼即以體
鴻鈞
列聖璿圖煥
五朝寳籙遵習勤瞻
御韘肄武勒貞珉國語霞綳燦
天威鹿椅輑殿名
崇政署堂牓紀
恩頻周訓書無逸湯銘監又新寅恭同大戊郁嶷想高辛
允紹修和理胥關創守因面稽
心作矩肩仔道為紃
軫念先黔赤
訏謨被廣輪明堂
宵旰切蔀屋暑寒嚬涣號惟
衣德游原總席
仁戶教丁賦豁野息癸呼泯耕織圖傳璹禾麻俗寫豳
農壇祈彧彧
耤畆履畇畇望澤星言駕歌豐
天藻彬王衡從不忒
翠蹕復時廵清路
鑾輿載旌門羽葆溱臺懷高屼峍嵩少鬱嶙峋雲闕升
香迥
杏壇耀奠親
鸞旂迴嶽麓
鳳舸溯河脣夏諺臚吴會春膏沛浙濱瀾安䟽竹箭堰
鞏屹魚鱗八牐沙流迅三亹汐候逡
翔行恒首歲時邁實因民
秉燭章馳驛
求衣夜向晨
恩膏隨輦路
批答仰天闉允矣
皇猷裕欽哉
聖訓諄
文思崇帝治
典學廣廷詢奥唘苞符祕
言敷道德淳說經誠嶽嶽數典每誾誾
扆座裳垂陛
帷筵篋唘箘
宸章光黼黻
御翰炳絲綸文苑千篇富詩函五集斌高軒森墨妙傑
閣貯文津璧沼三雍建瑯嬛四庫竣相臺編復萃
籕史鼓重陳制遡豐岐古文兼子姒純秩宗增紀
載彤伯審和旼集禮綱兼目編圖敔應籈書成超
杜佑樂定邁伶倫懸鎛諧韶濩吹笙恊介僎道原
資損益跡並指沈湮敬繹淮源記如臨濟瀆瀕濼
濡嚴考索涇渭析奫淪詎數仙槎客曾過瀚海漘
形方嗤史序地志拓歐忞版益虞州廣疆恢亥步
䟴敷天同雨露畫野極枵鶉共仰
文華治還昭
武德振仗排雄虎兕蒐舉致麖麕避暑
山莊莅乘秋獵騎駪令嚴貉共表行肅鐸無徇犀甲
軍容壮&KR0707;星
天討伸伊犁歸典略默克擴疆㽦傳&KR0702;阿蘇定輸琛扈
特賓風高秋貢馬月望夜撈玽地利金川闢
天聲竹仔填嘉禾書累牘方物果同珍重譯通千島生
蠻順七閩雲霏碧漢吕翬獻越裳鷷
懿化彌青徼熙光靄
紫宸璇霄星見丙
絲誥綍重申材育芃芃棫詩賡濟濟榛春官宏選造秋
賦廣陶甄靈嶽熉珠薦環林頌牒瞵鵷班榮錫類
鳩杖喜扶身遇宥寬黥籍
恩優逮服袀瀛壖
蠲粒税天府
賚錢緡廣
𠡠虹梁亘還憐雁戶迍綏豐糧積畆藏富稷盈囷惠洽
雞雛哺仁翔鳳子馴
恩波濡海鏡耆域展坤垠會輯伊綿峪郊趨衛拉駰金
甌恢笮徼玉琯貢鯷人鼇抃偕千叟
龍光被九真秋輝三五桂歲閱八千椿易闡乾行健詩
資懿戒醇黃羲欣際遇佺羡詎能鄰芝苑華芉茂
瑶階闊逹蓁
履祥欽亹亹
頥夀祝詵詵
惇叙瓜貽瓞
凝庥趾兆麟淳風烝義里髦算晉儒紳葵向傾陬澨蕪
吟愧侍臣
康寕長歛錫億禩
聖恩均
