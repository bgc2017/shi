八旬萬夀盛典卷七十二
恩賚(十一)(本年)(東廵)
(臣)等謹案禮國有大慶及廵狩所至輙舉方望之
祀虞周之覲后朝岳尚已至夫闡釐懋賞則我
朝之上儀為尤煒矞焉
皇上受祉孔時方庚子慶
七旬即擬於
夀躋八袠時
升秩
岱宗
展儀
闕里兼以
省民風而厚惠施蓋
聖衷裕得夀之符協至誠之感詩所謂卜爾百福如幾
如式者也乃者
禮嶽薦馨
尊師獻爵適惬
大聖人修䄄著恪之夙忱而
蹕路所臨
周諮曲賚吏誌入疆之慶士揚譽髦之庥即在袀服埽
塗皤顔樹踵靡弗優霑
湛澤駢感臚祝之彌殷於以見
嶽宗之庇德生民
聖揆之植體仁夀胥由我
皇上洽神崇道有以致
馨格而
履洪庥記曰禮時為大宜次之稱次之不特金泥玉檢
妄侈升中即魯頖宫之鸞旂從公視此猶百不逮
一也而况
膏流畿輔
愷布瀛津
德意之所周殆遍浹於
春旗玉[車犬]間也乎
乾隆五十五年春二月
皇上以八旬行慶載舉
東廵之典
躬祀
岱嶽
闕里如儀
乾隆五十四年十一月初一日内閣奉
上諭朕明春恭謁
兩陵廵幸山東並親詣曲阜祗謁
孔林於二月初八日啓鑾所有一應事宜著各該衙門
照例預備
二月初八日
皇上自東華門啓鑾
御製以夀登八旬恭拜
二陵遂廵山東祭
岱宗
闕里是日啓程得長句六韻(有序)(庚戌)
年八十耄徵篤念於箕疇歲二月東禮舉廵於舜典
允臣民之請秋弧慶佇於稱觴承
祖
考之庥春露惕深於瞻
鼎敢曰報
眷貽之厚尚久持孜亹之衷矢抱蜀之宜勤邇歲期週
中祀矧升香之可即順塗便詣靈區維
嶽宗司萬物之發生而
聖揆實百王之師表於焉修禮陋遷書封䃭之夸足以
體仁騐魯論樂山之夀登福艫於濟水程印前言駐
日馭於瀛津廵經隔歲撫齊甸豐盈之豫臚羣黎瞻
就之歡昨接疆吏之封章年穰榖賤甫下元辰之恩
詔民足賦蠲夀宇萬氓憑輿若附循赤子朝家五代
迓蹕亦提抱童孫溯冒苑東國廿年愉情藹若憶執
徐南廵六度愛景依然里記車安臺登春樂月維初
吉三朝過元鳥之分(初五日春分)榖乃用成先日卜社公
之雨(初七日春社)初程發軔長句排籖
八十干支
天眷錫
二陵風雨
聖恩延何修而遇誠徼幸不息以強勉惕乾
中祀一心期備舉(定例在中祀惟即位一親行餘皆遣官載會典予五十餘年親詣致祭)
(者屢矣去歲曾諭以歸政前當舉行一週以昭重祭之義今時廵而升秩岱宗展儀闕里猶此義也)
岱宗
闕里例應然書稱二月東廵日禮慶升中庚戍年展敬
自當叩
先鼎撰良遂以發行旃甲辰風景夫何異瞥眼流隂五
載還(自甲辰南廵過泰山祀闕里今又五載矣)
是日奉
上諭朕祗謁
兩陵廵幸山東道經畿甸當春行慶首塗所及宜沛恩
膏著將直隸經過州縣本年應徵地丁錢糧加恩蠲
免十分之三
初十日奉
上諭朕此次東廵所有經過直隸地方各營汛兵丁有
派辦差務者俱著查明賞給兩月口糧
十五日奉
上諭朕此次廵幸山東祗謁
闕里覃敷愷澤允宜首自近畿著將直隸本年入學名
數大學增額五名中學增額四名小學增額三名該
學政其悉心校錄甄萃拔優以副朕加惠士林至意
又奉
上諭朕此次廵幸山東經臨畿甸曾諭令該督撫等沿
途毋事點綴繁文致滋縻費祗須就向有行在坐落
略事掃除其自濟寧登舟以後水宫額制亦悉其舊
但途中程站較多雖無興建工程而修葺粘補究屬
不無所費著加恩於長蘆山東運庫内每省各賞給
銀二萬兩以示體恤
十六日奉
上諭朕此次廵幸山東駐蹕往來經由直隸所有該省
承辦差務之文武大小各員一體加恩用昭渥澤
著該督查明咨部凡有罰俸住俸降級之案俱准其
開復其無此等案件者各加一級
二十日奉
上諭朕仰蒙
昊眷年届八旬已降旨將各省錢糧普行蠲免兹恭謁
兩陵廵幸山左鑾輅經臨之處童叟歡迎殷殷愛戴允
宜廣敷愷澤普惠畿民因念直隸各屬節年因災緩
徵帶徵錢糧貧民無力完納積欠甚多著再加恩將
乾隆四十五年至五十三年未完地糧銀一百四十
二萬八百六十八兩零改折銀二萬一千九百三十
兩零屯糧四萬二千九百八十一石零屯榖七百九
十八石零屯米三百十四石零全行豁免俾窮簷得
免追呼共安耕鑿用副朕省方觀民行慶施惠有加
無已至意該部即遵諭行
是日
駕駐紫泉行宫
賜隨駕王公大臣蒙古王公貝勒額駙台吉及直隸大
小官員等食
御製降旨免直隸緩徵積欠並賜大小官員等食(庚戍)
東西瞻謁
兩陵週畿輔觀民事豫遊雖值度年陳衆樂却思潦地
切先憂緩徵百萬全教逭(新正以朕八旬大慶已降旨將各省錢糧普行蠲免兹恭)
(竭戴允兩陵禮蕆將幸山左蹕輅經臨童叟歡迎情殷愛宜廣敷愷澤加惠畿民所有直隸各屬節年因)
(灾緩徵帶徵未完地丁銀一百四十二萬餘兩改折銀二萬一千餘兩屯糧四萬二千九百餘石屯榖七百七)
(十餘石屯米三百餘石降旨全行豁免俾窮簷得免呼呼共安耕鑿用副朕省方觀民行慶施惠至意)欠
賦山東更待諏(山左節年因灾未完錢糧或亦有之俟長麟迎鑾到日詢得實數自應一例豁)
(免俾令同被渥恩)賜食門前勞(去聲)執役眼饑餒者飽餐不
又奉
上諭上年順天及保定河間天津等府屬及各州縣因
夏秋雨水較多田禾被淹秋收稍歉節經諭令該督
實力撫䘏銀米兼賑春初正賑畢後又加恩展賑一
月今朕廵幸山東經行畿輔見田畝均已播種徧野
青葱但麥秋為期尚早恐灾歉之餘元氣未能驟復
自當再霈恩施以期並臻康阜著將現在經過及迴
鑾經過之雄縣任邱河間獻縣阜城景州滄州天津
青縣静海武清等十一州縣照二月展賑之例再加
賑一個月該督務督飭所屬實心經理俾閭閻均沾
愷澤以副朕行慶施惠有加無已之至意
御製經雄縣城南因命加賑有作(庚戌)
雄縣城南廿里餘大隄護淀滙波瀦途經一線左右水
堰外平湖高下淤(淀之北隄所以禦水衛民也兹出雄縣城南經二十餘里因去秋霖雨過)
(多旱路左右潦水尚未全消皆漫淀隄所積不可播種目覩情形實堪心惻)昨潦甚哉傷切
已吾民病矣嘆非魚曰蠲曰賑勤優恤一再加寧帑惜
予(新正以上年順天及保定河間天津等府屬被淹州縣雖已實力撫䘏銀米兼賑猶恐今春正賑已畢青)
(黃不接民食不無拮据已加恩將成灾七八分之極貧並九分灾之極次貧民俱展賑一個月今蹕途經覽念)
(距麥秋為期尚遠灾歉之餘元氣不能驟復仍即降旨將現在及迴鑾經過之雄縣任邱河間獻縣阜城景州)
(滄州天津青縣静海武清等十一州縣照二月展賑之例再加賑一月庶稍救饑民耳)
又奉
上諭朕此次廵幸山東沿途接駕各廢員著將職名交
軍機大臣俟迴鑾後會同該部查明緣事各原案
請旨分别辦理
二十一日奉
上諭朕此次廵幸山東迴鑾時自濟寧登舟由水程回
京前以三四月間正漕船啣尾北来之時若因迴避
御舟停泊不前未免守候稽遲致悞漕運曾降旨𫝊
諭管幹珍等令各帮漕船於御舟經過時暫在岸傍
排列因思上年直隸被水灾區秋收歉薄全頼東豫
二省販運糧食及南來貨物以資接濟所有商民船
隻亦未便因有碍河道驅入港汊令其久候著即照
漕船之例准其於兩岸暫泊候御舟一過即可遄行
庶使商販流通物價平減以副朕恤商便行之意著
總河廵撫廵漕御史皆善為經理
御製命截留漕糧三十萬石於北倉以備直隸賑恤之
用詩以誌事(庚戌)
畿南沴勢見經行日日憑輿切切情幸得山東資接濟
(直隸去秋被水淹浸處所正賑已畢疊加展賑尤幸山東去歲上稔畿南接壤商販貿遷閭閻毫無菜色然予)
(軫念民生時切於懷矧連年全漕抵通天庾充盈現在糧艘已入直隸境内因復降旨令倉場侍郎蘇凌阿藩)
(司熊光熊會同前往截漕三十萬石留貯北倉以示多方籌備至意)更宜天庾撥餘贏應
知此後時猶遠可謂目前價尚平(東作方始距麥秋之時猶遠雖目前糧價)
(尚平而早為儲蓄以待賑糶糶之用庶備可以無患耳)備以不虞早為計疆臣善
體惻民生
御製日日六韻(庚戌)
日日覲光庶歡呼夾路行視今較昔篤落後繞前迎(每日)
(鑾輿經過之處黃童白叟夾道跪迎甚至有落後者復繞至前途歡呼載道覺愛戴之情更倍往年蓋予夀躋)
(八旬康強如昔猶舉時廵令典稽之史册實所罕聞宜乎羣黎瞻覲益深慶幸而予既迎邀昊眷又何敢)
(遴惜恩膏是以直隸有叠次展賑之外復免灾歉銀糧一百四五十萬庶盡代天子民之職耳)都為
(去聲)康寧計不教呵叱驚身衣鮮須□口食可充盈所見
誠堪幸向隅猶切怦殷殷憑顧處即我寸田情
二十六日奉
上諭朕此次展謁
兩陵廵幸山東所有沿途經過地方著加恩蠲免本年
地丁錢糧十分之三
(臣)和珅等謹
奏本日接
駕老民共一千八十名(臣)等遵
旨按照年歲分别擬
賞開单呈
覽奏入俱奉
旨按名賞給
賞年九十一歲之
欽賜光祿寺寺丞趙象觀年八十三歲之
欽賜翰林院檢討李東耀二員大縀各一疋
賞年一百歲以上之周經等二名緞各一疋銀牌各三
面
賞年八十歲以上之唐萬錦等三百一名銀牌各二面
賞年七十歲以上之張作興等五百七名銀牌各一面
二十七日奉
上諭朕年届八旬敷天錫慶業經降旨將各省錢糧通
行蠲免兹廵幸山左鑾輿經涖之處閭閻童叟夾道
歡迎具徵愛戴誠悃允宜重加惠澤俾茅簷益沐恩
膏因思東省各屬節年因灾緩徵銀兩貧民積欠尚
多若一律徵輸恐民力不無拮据著再加恩將乾隆
四十九年未完銀三十萬八千三百餘兩五十年未
完銀六十九萬七百餘兩五十一年未完銀七十三
萬九千一百餘兩全行豁免以期比戶得免催科益
臻樂利副朕入疆行慶恩施無已之至意該部即遵
諭行
御製降旨豁免山東緩徵積欠詩以誌事(庚戍)
山左幸逢稔屢年因灾之欠在其前(山左自丁未戊申己酉連年以来春)
(夏雨𤾉時若冬雪優沾各屬二麥秋禾收成豐稔均獲九分有餘其前此數年間偶有水旱不齊因灾緩徵之)
(處現在所有民欠均非近年之項也)入疆悉故惠應施(去聲)三載緩徵豁以
全(此次廵幸山左鑾輿所涖童叟歡迎倍形愛戴兹入疆伊始允宜普沛恩膏因思各屬從前積欠尚多若)
(一律徵輸恐民力不無拮据即降旨將四十九五十五十一年未完銀一百七十餘萬兩全行豁免俾閭閻益)
(臻樂利以副行慶展義之意)足食更加免追呼(去聲)安居可以恣興眠
即看麥隴芃苖綠設雨應收餅餌駢(連日經過地方麥苖芃蔚盈望菁葱)
(地方官雖稱土脉含潤不至望雨然春澤惟期優渥又為之生望雨之念矣)
又奉
上諭此次廵幸山東所有該省辦差各營汛兵丁俱著
查明賞給兩月錢糧以昭恩賚
二十八日奉
上諭朕此次廵幸山東辦差兵丁業已渥施愷澤所有
青州德州駐防旗兵派有差務者著查明賞給兩月
錢糧用敷行慶施惠至意
御製賜山東廵撫長麟(庚戍)
山左羣黎一何幸屢綏更值撫臣賢所嘉執敬以無事
不敢放心於有年須識安民在察吏漫勤扈蹕務增妍
持盈勖爾休稱泰謙鞏惟予亦勵虔
三月初二日奉
上諭山東省在籍人員扵靈巖建設經壇情殷祝嘏劉
墫王景張誠基李封等著各賞大緞一疋其郎中道
府以下等官二十一員俱著各賞八絲緞一疋
初七日
駕詣
岱廟拈香
御製謁
岱廟瞻禮(庚戌)
來因瞻
岱宗
岱廟謁誠恭(予以壽躋八旬世臻安阜恭謁泰岱宗祭闕里用申虔謝以路便先至安即恭)
(詣城中瞻岱廟先行禮)封禪事無我阜安祈為(去聲)農代
天敷物育福國錫時雍九叩申虔謝八旬實罕逢
是日奉
上諭此次廵幸山東所有山東及各省士子迎鑾獻賦
特加考試其考取一等之貢生杜堮生員程拱宇俱
著賞給舉人准其一體會試其考取二等之保开李
廷芳李堯詢蒋天樞黃旭何塏張興鏞沈清瑞俱著
賞給緞一疋
駕駐泰安府行宫
賜山東廵撫大小官員等食
御製賜食山東諸大小吏成什示意(庚戌)
將筐兼賜食無事酌觥紛(凡賜食非有外藩向不用酒)况值行春麗
聊酬執役勤幸逢綏屢慶(山東屢逢稔歲民安自吏治順實可慶幸也)不是
素餐羣既富當言教却思子厚文(嘗謂既富而後可以言教此夫子之訓然)
(當今之世談何容易若不問其生計而亟亟於教化不不有如柳宗元種樹之喻非以愛之實以害之耶)
初九日奉
上諭朕此次廵幸山左於回鑾時駐蹕天津所有東省
長蘆兩處商人情殷瞻就踴躍欣忭具見悃誠因念
蘆東鹽務節經恩施調劑以紓商力今翠華臨涖允
宜再沛恩膏著將山東五十四五十五應完課銀三
十六萬八千四百餘兩長蘆五十四年應完課銀五
十七萬二千九百餘兩自本年奏銷後加恩分作八
年帶徵俾商力益資饒裕以示朕行慶施惠有加無
已之至意該部即遵諭行
十二日
駕駐泉林行宫
賜長蘆商人等食
十三日(臣)和珅等謹
奏查節次
聖駕臨幸曲阜俱
恩賞衍聖公及四氏子孫緞疋銀兩等物謹開單進
呈所有
賞賚各物照向例遣内務府大臣偕禮部堂官於詩禮
堂頒給謹
奏
賞衍聖公孔憲培大緞四疋八絲緞四疋銀鼠蟒袍一
件銀鼠補褂一件
賞五經博士二十一員每員蟒緞一件
賞四氏子孫有職人員陪祀執事人員七十一員每員
八絲緞一疋
賞四氏子孫舉人三名每名銀六兩
賞四氏子孫貢監生員一百三十一名每名銀三兩
賞禮生樂舞生二百六十四員每名銀五錢
賞孔氏族中老民四百二十七名每名銀五錢重銀牌
一面
賞孔氏佃戶老民一百二十八名每名三錢重銀牌一
面
十四日奉
上諭朕此次廵幸山東祗謁
孔林恩施叠沛業已慶洽羣黎更念齊魯諸生比戶絃
歌近依
聖里當此鑾輿臨涖允宜嘉會膠庠式敷化澤所有山
東省本年入學名數大學著增額五名中學增額四
名小學增額三名該學政其悉心蒐錄遴拔真才以
副朕樂育人材至意
十五日
駕詣闕里
文廟行釋奠禮(載)(御製詩並恭聖德門)
是日
賜衍聖公合族等食
十六日
駕詣
孔林酹酒
御製謁
孔林酹酒(庚戌)
一杯
天地境萬載帝王
師奠爵不禁淚得門那有其神蓍吉凶草直楷菀枯枝
模法同終古奚論賜植時
是日奉
上諭朕此次廵幸山東祗謁
孔林所有蹕路往來山東省承辦差務之文武大小各
員宜沛恩施用昭慶澤著該撫查明咨部有罰俸住
俸降級之案俱准其捐復其無此等罰俸案件者各
加一級
十八日奉
上諭朕此次廵幸山東所有扈從官員人等俱令由陸
路行走毋庸乘坐船隻以省船戶等守候之勞現在
隨用大小各船為數雖屬無多而水手人等當差出
力亦宜體䘏著仍照上届廵幸山東之例於常值外
每水手一名日增給銀二分俾得均沾實惠
是日
駕自濟寧州登安福艫
御製登安福艫作(庚戍)
奢望古稀望竟酬
岱宗
闕里禮躬修(予庚子七旬時即顒冀若蒙闕里天貺夀躋八袠必當躬詣岱宗以申謝)
(悃兼觀民風雖自矢敬誠然不免為奢望兹來竟遂夙衷禮成迴蹕誠非常厚幸也)康疆八十叨
天貺安福今朝發御舟戒滿鞏謙勉恒志吳江浙海憶
從頭幸哉到處民親愛博施(去聲)非難肯靳留
四月初八日
駕駐柳墅行宫
御製至柳墅行宫即事一律(庚戌)
浮橋策馬過河濱河上行宫綠柳循臺館嫌看重(去聲)修
葺商民豫祝夥排陳(今歲長蘆鹽商等以予八旬大慶豫設排當并有樓臺點綴以申祝)
(悃雖曰商衆設辦然商力豈非民力弗以為喜轉增弗懌恃以成事不說惟引為已愧而已)既成不
說愧於已適可修儀示遠人(適安南阮光平遣謝恩價使黎伯璫等至天津即令)
(於道旁馬前瞻覲降旨慰問並於次日宴賚以示優眷)題壁舊辭何太似重霖如
例皺眉頻
是日
賜隨
駕王公大臣及安南國貢使黎伯璫吳為貴等食
御製臨門賜食得句(庚戌)
岱高阜曲望符全(今歲八袠夀辰敬謁今岱宗此予十數年来夙願仰蒙)(闕里昊)
(貺竟克符望禮成旋蹕實深額慶)信宿津門駐蹕便愁自登舟緣渴雨
(予念切劭農每於課雨占晴心殷朝暮雖遊豫未嘗稍間昨自濟寕登安福艫即盻甘霖以滋宿麥而兩旬来)
(尚未邀渥澤正顒渴望)厭他祝袠閙喧天(自東廵迴蹕至津門衆商等情殷祝嘏點綴陳)
(設衢歌巷舞以效豳雅稱觥之誼畿甸繁庶億兆喧闐鑒衆情之悦豫固所不禁然予方延佇沛霖為民心切)
(即此臨門食頃翹望雲彩卜度徬徨侍食臣僚奔走執役之人皆所親見即阡陌農民亦久聞而熟信者耳)
扈來百辟應頒賜遣謝陪臣命厠筵(安南陪臣黎伯璫等昨已瞻覲將自)
(此遣歸因令綴班與宴俾得仰見上國威儀具以知羣情愛戴今日雖當燕樂心實不懌恐遠人見而生畏命)
(其能詩者和之足知予憫農憂勤歸國流𫝊雖遠在陬澨亦當知予愛民之意也)雖聽聲歌心
不懌漫疑臨樂底怦然
初九日
駕仍駐柳墅行宫
賜長蘆商人等食
初十日
駕自天津迴蹕
御製天津起程迴蹕之作(庚戍)
東廵蕆事沐
天恩(予庚子七旬時矢願得邀里兹昊貺至八旬正夀之年當敬叩岱宗闕幸東廵蕆禮諸事)
(順成實仰蒙能言上蒼恩佑感激之深不喻也)邇日愁心望雨煩祗以陪臣
至瞻覲却聽商衆獻鋪敦(商衆等以今歲欣逢大慶廵蒞津門點綴排當歌舞以申)
(祝悃本非予之所喜因念安南遣謝陪臣黎伯璫適至瞻覲當有宴賚以示柔遠之意亦遂聽之但邇日望雨)
(殷煩尤覺喧闐雜沓之可厭耳)每聞歌管翻嫌閙乍喜歸帆漸遠喧不
敢如前陳宿願將從子矣笑無言(至乾隆六十年予年八十有五即當歸政)
(居寧夀宫以就頤養若能仰沐敢如天眷或躋九袠即精力尚強亦當另行商議故不昔歲之復存奢望)
(矣)
十五日
駕迴蹕至
圓明園
御製迴蹕至御園疊戊申舊作韻(庚戌)
春光早送付廵船登陸連朝望雨旋稍幸畿南尺半渥
旋(去聲)愁京北寸餘𫝊(十三日之雨畿南各報四五六寸不等惟京城以北祗有寸餘愁仍)
(未觧是以明早即親詣黑龍潭虔禱)慙無調爕安民術惟有徬徨責已
虔明曉
龍潭親詣禱霶沱優賜救農田
(臣)等欽惟我
皇上本宅衷之勤恁備
福履之康疆五十五年中屢沛
省方之澤兹際
八旬展慶東國言廵民以瞻就為殷吏以奉公為亟微
特供頓儲偫不損纖毫之費且自郊圻以逹齊魯
胥邀
懋賞滂敷如雨膏之不私一物者然蓋察吏安民行慶
施惠
御製記謂皆人君本分之為而以臣民私意測之實不
敢冀幸於分外而無不僥逾於分外者維時
賜榖賜金賜秩賜舉賜幣賜食諸典並行而其間優老
起廢惠遠恤商靡弗優沾
愷澤(臣)等謹編入
恩賚以誌我
皇上宣德布義為從来廵典所無而
多祜之允綏益廣
夀宇彌綸之慶則揚庥頌美豈班固崔駰輩東廵之頌
所能仿彿萬一者與
