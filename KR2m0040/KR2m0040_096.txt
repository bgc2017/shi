欽定四庫全書
八旬萬夀盛典卷九十七
歌頌(十七)
萬夀恭演連珠十六首(謹序)
刑部左侍郎(臣)穆精額
皇上御極五十五年體乾剛履坤順運大鈞恢宏謨統
揖羣元制平八表宇寧區謐順
帝則而不知朝熙門穆近
天光而自覩慶
八旬之曼夀鞏萬年之丕基
化宇皥皥羣生蒙蒙竊以管窺穹儀蠡挹溟量導揚美
善抒發忠孝曰有職者可得言焉
皇上自代
天理物之初則以法
祖愛民為念
大祀中祀練辰朔而歲必親
五朝三朝藏
寳册而晨必讀
御門聽政旰未食而自朝秉燭待章宵亦衣而問夜建
勤政之殿揭無逸之篇
宸章煥而日麗雲回
睿謨運而風馳霆驟鑄金鐘而譜定亦十事之先頒
製石鼔而文成與四庫以同夀
特編五集集備於初韻記十全全周又始
紫房握策丹塞投戈炎風朔雪之鄉珠胎獻浦沐日浴
月之地玉磬浮濱拓土奚啻三千通譯已逾四萬
奏民數榖數戶逓增而蓄有九年
免糟糧錢糧灾雖薄而賑惟倍口
劭農觀稼之先耒耜必載
問雨占晴之暇耕織成圖三雍
講學
恩牓長開千叟趨
朝慶筵廣設青梁冀兖及於揚敷天下對河漢江淮
注之海由地中行
詔六事之本大小皆廉協五刑之中重輕有要
建極保極是行以近於
光大生廣生盛美不言所利天人之際交矣
聖神之事備矣是用
昊貺增庥箕疇衍範八月
八旬之筴
天子萬年
五福五代之堂本支百世翔卿合緯景曜燦於
堯階澄鏡恬溶鬯草茁於
文囿吉帛飄而縈瑞靄仙禽集而引祥嗈三呼階舞趨
班多矍鑠之臣萬叠衢歌按拍盡淳龐之叟梯山
航海而來祝
大皇帝飛錫說經之衆頌
至聖人自甲子迄庚申
嘉節在千秋以上由東西暨南朔歡聲知萬國之同
朝覲享燕大禮備而有經男婦臣民
隆恩推於無外
皇王之夀無疆奕&KR1124;之庥曷極(臣)幸依
夀宇長侍外朝萬物如春謝臯蘇而乎憲
一人有慶效班陸以抒誠謹拜手稽首而獻詞曰
(臣)聞得一以清開元範而規物制九為數淯陽維
以承嘉是以
帝德參純合撰乎盖天宣夜
聖儀若典上配乎放勲重華
(臣)聞玉衡正綱華盖極燭乎六合金猊表瑞紫宫
紘曜夫三辰是以曰雨曰暘蒸元氣為江海相因
相昷翔仁風以鳳麟
(臣)聞以虚為德蕩蕩乎無名含氣者化蒼蒼其正
色是以
紫庭合粹陳殷薦以居歆
黃屋凝尊拱無為而順則
(臣)聞堯有十二州洪著延禧之牒舜百有十歲不
廢籋雲之驂是以東
廵至岱先五岳之一南山如夀呼
萬歲者三
(臣)聞鵬霄式廓仰華曜者曯景於榑桑鯷壑來琛
瞻青雲者梯航於銅柱是以鞏金隄之百尺静偃
蛟宫頒玉瑞於重淵不鳴鼉鼔
(臣)聞下寬大之詔首著耆年為唐虞之臣罔不夀考
是以商芝獻瑞喜綺夏之作朋玉枝引年呼躬榮為元老
(臣)聞頒三五之式則尺寸懸夫祥圖定中和之聲則
鳴舞合於瑞節是以翔庭片羽先丹穴而來儀懸塔
千絲叶黃裳之元吉
(臣)聞輯藏編於太史教本作師布懿典於名山代堪
傳是是以臨流建閣文無範則恣於川逮
聖無津觀于海者難為水
(臣)聞崇化勵賢首善必自京師始臨雍觀饗興禮以
為天下先是以参預
講筵冠領重成均之職翺翔學府津梁守至道之筌
(臣)聞在泮鸞和濟濟多士高罔鳳&KR1962;藹藹吉人是以
行幄陳詩隰羽亦思霄漢
臨軒釋褐角招自說君臣
(臣)聞翔鸞翥鳳摩娑垂掘臼之文追頡揖冰錯落息
銜箝之口是以八代散軼天工守而不頗二雅𥚹
迫
聖謨章而益夀
(臣)聞倉后造書剖靈出祕周官治射觀德為先是
以雲章在天鸞鳳翔為八法星流入月的暈徹其
重圓
(臣)聞帝德聖神而繼之曰武王猷允塞而隆之以
功是以玁狁行誅遂罷新田之役有苗既格惟揚
舞羽之風
(臣)聞廓萬年之聖域裒對敷天式九有之帝圍離
光燭旦是以屯聯䓗嶺川原盡燠陽春
駕馭崐崚星海直通天漢
(臣)聞書曰敬刑哲惠所以懋乃政易言勅法雷電
於以申其威是以簡敬直文刊章而定一律原情
肆赦執中而奉三微
(臣)聞際虞廷之喜起皋陶颺言美周京之對揚吉
甫作誦是以雕文鏤素非能掞藻乎
太清舞德歌功長慶藩釐於
天統
萬夀恭頌十二章(謹序各頌集毛詩序集詩譜篇序集小序)
刑部左侍郎(臣)姜晟
頌之言容論功誦德歌之舞之要於極賢聖之情
著為後王之義法莫大乎此矣
天子之德嚴恭寅畏光熙
前緒格於上下制禮作樂省方設教使民有政有居咸被
其德至於獲嘉瑞以集
天命於厥身應以麟趾盛之至也虞書曰詩言志其得聖
人之化者頌聲乃作至於臣在王官修典刑
盛德之隆昭昭在斯其諸致太平德洽之詩放於此乎
詩之正經比而合之各於其黨而作其頌十二篇
監三代之成功明天道之助所以顯神明昭至德
也
維清緝熙受祖也言能酌
先祖之道以成其福禄焉
維清緝熙無競維烈
三后在天
皇王維辟載用有嗣日靖四方不顯不承休有烈光念
兹戎功我應受之匪今斯今子孫保之我徂維求
定肆其靖之迄用有成
先祖是皇我受命溥將(右第一章)
昊天有成命守成也太平之君子能持盈守成可
告於神明矣
昊天有成命敬之敬之
上帝既命命於下國四方攸同莫匪爾極兢兢業業日監
在兹不顯維德
昊天其子之是饗是宜維
天其右之以祈黃耉克昌厥後維
天之命永言保之(右第二章)
立我烝民澤及四海也能以道化其民萬物之生
無不得其所焉
立我蒸民民莫不榖遹求厥寧既優既渥生民如
何既庶且多求民之莫有稷有黍亦有高廪
天子所予載芟載柞孔惠孔時匪降自天福祿如茨實
畮實藉以開百室(右第三章)
百禮既至能備禮也得其時制以齊其民則能為
邦家立太平之基矣
百禮既至以享以祀以其介圭上下奠瘞籩豆静
嘉靡神不舉既載清酟以祈甘雨祈年孔夙以我
覃耜說於農郊田畯至喜威儀孔時蒸蒸皇皇以
洽百禮率由舊章(右第四章)
雝雝在宫始作樂以養天下也治世之音安以樂
則王道成也
雝雝在宫於論鼔鐘鼔鐘將將萬舞洋洋既和且平喤
喤厥聲時靡有爭遹觀厥成琴瑟擊鼔簫管備舉
既備乃奏烝衎
烈祖(右第五章)
矢其文德有文章樂育材也人有士君子之行焉
矢其文德曰求厥章我其收之思輯用光既作泮
宫於樂辟雍
君子至止藹藹王多吉士有斐
君子為章於天學有緝熙於光明告於文人(右第六章)
載戢干戈告成大武也有常德以立武事疆理天
下萬物得由其道也
載戢干戈耆定武功桓桓於征薄伐西戎用逷蠻
方遂荒大東薄言震之赫赫業業是絶是忽
王師之所海外有截正域彼西方四方既平幅員既長
帝命率育惠此中國(右第七章)
時邁其邦廵守而祀四岳河海也
君能下下以奉禹功所以育人民也
時邁其邦來旬來宣來方禋祀觀其流泉式是百
辟惠此南國允也
天子廼疆廼理懷柔百神莫不率從允猶翕河至於海
邦以新以蒸不震不騰纘禹之緒以對於天下(右)
(第八章)
豈弟君子忠厚也人倫既正而刑罰能慎微其臣
掌其職焉故永歌之
豈弟
君子擇三有事克共明刑爰得我直(叶)庶人之愚宜岸
宜獄不僭不濫綏以多福式訛爾心啔之闢之舍
彼有罪教之誨之是斷是度萬民是若庶無罪悔
以燕
天子(右第九章)
綏我眉夀惠及下也養老乞言既飲食之則天下
喜樂之矣
綏我眉夀䋲其
祖武黃髮台背式燕且譽籩豆有踐俾筵俾几自
天子所飲酒樂豈
萬夀攸酢既醉既飽俾爾耆而艾永錫難老(右第十章)
天子萬夀報也言
皇天親有德申之以百福千祿焉
天子萬夀小大稽首於萬斯年奄有九有四方來賀至
於南海(叶)有震且業順
帝之則來獻其琛封建厥福
萬有千歲裒時之對(右第十一章)
天保定爾太平也王者之風天下純被臣能歸美
以報其土焉
天保定爾受命既固敷天之下思
皇多祜子孫千億紹庭上下春日載陽其
命維新實覃實訏宜民宜人
世德作求永錫爾類宜大夫庶士俾爾昌而熾媚兹
一人萬福來求以矢其音對揚王休(右第十二章)
萬夀恭祀四言詩一百首
刑部右侍郎(臣)王昶
帝德合
天
天申保佑
鼎籙延洪
備膺福夀(其一)萬流仰鏡六幕同春
歛時敷錫握符闡珍(其二)寅承
昊貺
行健孜孜五十五年奉三無私(其三)
三垓八觚瑄玉
親奉黼繡竹宫著釐綏寵(其四)蒼龍左角星曰天田
雩於首夏為榖祈年(其五)六宗羣神宗伯是掌
中祀一週豐融肸蠁(其六)占晴問雨
心繫三農靈湫禱澤嘉霆霑濃(其七)簿正祭器博古&KR0008;
禮龍勺堆彛馨香酒醴(其八)
列聖燕詒
實訓
實錄紹聞衣言
晨興敬讀(其九)西昆貢玉
册尊
朝龍文鏤彩鳳藻鐫苕(其十)
堂名紀
恩
記分前後松壑花臺
牆棟牖(其十一)煌煌
彛訓元&KR0034;用鐫騎射冠服率由不愆(其十二)雄關
躬戰曰薩爾滸
書事勒詞經文緯武(其十三)
締造規模紀於方略
長發其祥昄章鴻拓(其十四)振振麟趾
五代一堂雲仍戲綵萬世具昌(其十五)朱果毓祥瓜絲萬
葉
上下五世天潢
玉牒(其十六)
勤政顔楹無逸銘
扆
自彊不息
勲華竝偉(其十七)萬牘羾閶
睿裁罔逸燭剪玉檠露含
丹筆(其十八)董正羣僚周官時叙晝接近
光咸承
天語(其十九)灤水之陽清凉
蓬苑肆覲外藩因之柔遠(其二十)白山黑水龍盤虎踞
眷念豳岐
陪京游豫(其二十一)越角吳根六臨
鸞輅
闓澤頻施彌綸布濩(其二十二)津門近輔沽淀所滙鬟之奠
之瀾安瀛海(其二十三)
星旓沛艾太室五臺香林震旦中天洞開(其二十四)
幸少皥墟及
孔子宅壁響金絲壇留琴策(其二十五)舞萬春丁露門
釋奠鼓徵興秩采芹酌薦(其二十六)辟廱海流古制從朔圜
橋觀聽
親臨講學(其二十七)宣碣籕書蛟螭蟠屈十鼔重刊千秋法
物(其二十八)榖
祈上辛
耤耕吉亥黛耜紺轅
躬推弗怠(其二十九)榖數民數司農歲獻二十倍前屢豐綏
萬(其三十)四免正供二千萬萬漢文賜租曾何足論
(其三十一)玉粒香秔全蠲者再含哺熙熙春祈秋賽(其三)
(十二)廪發陳紅賦留&KR1469;秸保息振貧
惠覃坱北(其三十三)漸江龕赭秋濤壮猛代石築塘鱗波澄
淨(其三十四)維彼清口淮黃分流誌石宣洩隄防乃周
(其三十九)伊家六塘洪流順軌翕河如鏡機宜
親授(其三十六)淇園下竹瓠子楗薪浪恬鯷壑隄合龍津(其三)
(十七)水道源流
宸章剖析上嫓禹益下卑桑酈(其三十八)
講筵談經毫析理窟
御論敷宣昭如日月(其三十九)惟
聖人文積千餘首地負天涵奎光射斗(其四十)惟
聖人詩五萬有餘含風欱雅弦誦比閭(其四十一)
臨池摛翰鳳翥鸞翔墨雲筆露妙契鍾王(其四十二)花藥葱蒨雲
山㟢嶔墨海餘閒造化為
心(其四十三)相臺五經佳本久佚
稽古右文萃兹一室(其四十四)召誥一言七觀可蔽敬勝者
吉丹書同諦(其四十五)惟史有評實為辨囿
衡鑑大公一洗往陋(其四十六)文獻典章式贊
隆化續纂三通邁杜鄭馬(其四十七)雎盱萬状吚嗢九譯職
貢成圖蕭閻避席(其四十八)志廣輪數肇周司徒亘天
為㝢
一統黃圖(其四十九)四庫編書七文建
閣宛委羽陵阮錄劉略(其五十)詩三百篇入樂復古絃
歌之音合於韶武(其五十一)樂貢兩伯歌奏八能兜離
禁末鞮鞻是徵(其五十二)江出古鏄橅鑄銑鉦玉采和
闐特罄辨聲(其五十三)周噐十事敬陳
闕里修以乙瑛掌於卒史(其五十四)
制科两舉才士經儒戴筐六宿光彩如珠(其五十五)蕊榜秋
魁南宫春冠
盛世三元蜚英虎觀(其五十六)龍鍾握管席帽青衫
恩攀郗桂
寵錫頭銜(其五十七)
聖文既煥
聖武復昭蠭旂大乙上應招摇(其五十八)大西門
射廿中十九樂節騶虞楅雕龍首(其五十九)秋爽伊綿三驅
即鹿肄武詰戎湯網
親祝(其六十)昔凖葛爾蠢蠢邊境三車棱來
乘機㡳定(其六十二)哈薩克投布魯特駭永定要荒暨烏梁
海(其六十二)反側無恒二和卓木既梏貳負安汝牧畜
(其六十三)蔥嶺西通烏什内附贊普名王斤奚别部(其六)
(十四)促浸攅拉飛走路窮高碉疊摧翠珉銘功(其六十五)
距海伏莽虺蜴是潜揚帆破浪一鼔而殱(其六十六)弧
曜澄霄
紫光開閣
錫宴圖形勲旌褒卾(其六十七)
告成
太學
文勒穹碑丹淵濁鹿
駿烈同垂(其六十八)良冶笵金聿圖戰績曰篤不忘
仁者無敵(其六十九)共球鱗萃受兹駿龐桄被
聲教歸順歸降(其七十)内扎薩克四十九旗傾心順
命無事羈縻(其七十一)魚通磨梭極於衛藏隨使車來喜瞻
仙仗(其七十二)瀛嶼澎湖厥南番社遠度重洋誕孚
元化(其七十三)阿瓦三江古稱驃國云何輸欵星輝南極(其七)
(十四)五天竺西曰廓爾喀
表逹戴綳亦感亦化(其七十五)安南入
覲夏正久
頒翠翎黃褶蘭錡鵷班(其七十六)職方有志王會有書紈牛
&KR0818;鶴萃於爻閭(其七十七)丹穴榑桑梯航接踵五國朝
正駢羅星拱(其七十八)
八袠初開庶徵恒
念歲省星從
五福斯騐(其七十九)製
璽琱瓊開函抑埴
朵殿聫吟蕩平
建極(其八十)暘雨曰時隂陽順運是為真瑞玉燭所醖(其八)
(十一)獻歲王正
紫宸曙啟渙汗
德音寳書鳳紙(其八十二)庪縣浮沈懷柔喬翕莤鬯蕭茅皇
華靡及(其八十三)
丹綸紫誥
錫命維三
榮施展孝章服
恩覃(其八十四)爵
賜一級遍及百僚大法小廉仰戴
羲堯(其八十五)德門人瑞孝友敦龐曾元衍慶綽楔橦橦(其八)
(十六)夀越耆頤海籌益算寵賚自
天提組纂(其八十七)叟會三千需雲酺讌鳩杖雍容鮐顔
梨面(其八十八)竿立金雞躔空貫索共慶咸中歸安耕
鑿(其八十九)秋香窊窅春林爛漫
恩榜作人倬彼雲漢(其九十)
黃扉國老弱冠登
朝瓊林重宴玉鼎和調(其九十一)閩叟矍鑠來介
夀觥百有十歲秩晉清卿(其九十二)玉券珠巾銀䋲芝檢
盛典編摩光生琬琰(其九十三)歲陽上章月建壮橘夀星之
次角亢躔日(其九十四)玉宇秋澄金莖露潤萬寳豊登
霞觴㪺
晉(其九十五)魚龍曼衍馗闥喧闐
昇平普慶
萬祉蝉聯(其九十六)梵筵祝
釐驩騰衢唱伊嘏我
皇與佛無量(其九十七)九賓
廷臚四和輻湊華祝嵩呼
雲韶鈞奏(其九十八)淵耀德星慶霄麗景秋分南郊曙見
於丙(其九十九)筴增泰元
慶延九囿日升月恒
億萬萬夀(其一百)
八旬萬夀盛典卷九十七
