隸續卷六
宋洪适撰
右武梁祠堂畫記自伏戲至於夏桀齊公至於秦王管
仲至於李善及萊子母秋胡妻長婦兒後母子義漿羊
公之類合七十六人其名氏磨滅與初無題識者又八
十六人得之括蒼梁季珩始予聞建康寓客有此碑嘗
託連帥方務德訪之未至而書已成方亦刻郡齋地遠
歲久殆將亂真也
右碑圖下卷范史趙岐傳云岐自為壽藏圖季札子
産晏嬰叔向四像居賓位自畫其像居主位皆為讚
頌以獻帝建安六年卒家在荆州古郢城中漢人圖
畫于墟墓間見之史冊者如此水經所載則有魯恭
李剛碑碣所傳則有朱浮武梁此卷雖具體而微可
使家至而人皆見之畫繪之事莫古於此也(魯恭即魯峻)
隸續卷六
