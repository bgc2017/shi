隷續卷十九
宋洪适撰
丹陽太守郭旻碑
君諱旻字巨公有周之裔(闕七字)之穆為文王卿士子孫
(闕二字)君□天休(闕二字)眀德□(闕六字)之温良慈恕義以將
之厥(闕二字)為可測(闕)加以體明道術(闕五字)律小杜洪
纖觱舉弊罪當(闕二字)然獨(闕)少仕州郡宣著嘉名察孝
廉除郎中謁者使監南甄官(闕二字)翔聲省其傷疾(闕)&KR3791;
完命已免&KR0715;月(闕五字)數遷敬陵園令廷尉左平治書侍
御史獄刑無頗憲臺如砥以父憂去官還拜郎中侍御
史遭母憂服除復拜郎中治書侍御史彌縫衮(闕四字)弱
遷冀州刺史(闕)墉明否萬里作孚九郡咸寧河朔凱(闕)
徵拜尚書(闕三字)命國之喉(闕)躬親功顯(闕)朝異焉是時
淮夷蠢迪帝疇宫綏(闕)書裦&KR1871;俾守丹楊(闕)荒治亂召
㩦懷遠齊逸俗通聖化黎民用康移風易(闕)為政四年
以公事去官復脩玄默惟莫反初年過耳順寢疾&KR3040;穨
延熹元年十月戊戌卒其十二月丙申葬微言絶矣諸
子曷仰三載禮闋迺羣相與刻石勒銘(闕)昭所(闕二字)辭
曰
於休我師恂恂郭君既明且哲耽此憲(闕三字)孝睦觀國
用(闕)惟左(闕三字)易輸勤讚理士師獄無放紛三典執(闕三)
(字)王人柔遐能邇官亮(闕三字)蛇(闕)機夙夜惟寅獫蠻憬
彼用綏海濱(闕二字)緝訛(闕三字)神功遂身没(闕三字)運光暉
有翕永世不泯
昔君即世雖立碑頌裁足載字加有瑕股君之弟故太
尉公薨歸葬舊陵於是從子故五原太守鴻議郎柔及
胤孫范(闕二字)懷祖之(闕)迺更刊石不改前文蓋用昭明
祖勲(闕)以宣達情(闕)庶傳不朽乎云爾
右郭旻碑此碑中有裂文予在越時纔得其上一段
後一紀尤延之持節江東以其下一半相贈合而為
一遂成全碑䟦語在前卷(碑以觱為必以召為招)
封丘令王元賓碑
君諱(闕)字元賓御史君之孫荗村君之子也其先出自
周室歴秦及漢有國有家宰相牧守踵武相&KR0670;皆能輸
力盡規紀功載籍迄君之身天鍾其美體兹明迹不器
之量温慈惠和行以忠恕弱冠喪父以孝立稱敦書悅
禮(闕)心術藝土階環堵兼業並授門徒雲集盛於洙泗
學優而仕極州郡察孝廉郎謁位者&KR0690;工菀陵葉封丘
令經國以禮帥下以德黎庶有恥莫(闕)用(闕)蛑賊遠屏
姦軌埽迹以母憂去官服祥辟司空府補闕(闕)銜好是
正直旻穹不弔降兹(闕)氣年世有八延熹四年五月辛
酉遭命而終國隕柱石之佐世喪英彦之士遠近(闕)嗟
莫不傷焉咸以為絶美殊勲宜在金石垂示無窮乃作
銘曰
於穆王君穹天生德明允篤誠小心祇翼永言孝思閨
庭允勑濟濟學徒來宗來式牧守加禮班敘志職(闕)貢
皇國宿衛帝側王用錫命撫臨三國三國克寧乃大明
服(闕)頌君(闕)永垂罔極
右封丘令王元賓碑隷額兩行所存其下令碑二字
歐趙皆以為王元賞予所得者却是元賓字畫分明
非是測度其名仿佛是紹一碑之中不可識者纔數
字王君以察孝廉為郎謁者故銘詩云宿衞帝側嘗
宰宛陵葉封丘三城故云王用錫命撫臨三國以延
熹四年卒碑陰在前卷(碑以菀為宛)
冀州從事郭君碑
君諱(闕六字)君之少子心仁而孝弟其先出高辛興自于
周(闕)蕃虞郭左河魏之間遭昔荒彊乃喪厥土亦世孳
孳職思其勲子孫纓布家于樂土因國為氏昔在霸世
䧺彦棋峙郭隗吐竒顯於戰國歷秦迄漢將相不輟君
其苗胄也(闕)而温恭烝烝不違學事官曺清身夙興居
豐能約持滿不傾資於父母忠以事君性天自然斷斷
休(闕)遵之於鄉其譽日章左國必達正身履方束修勤
恪在公眀眀進納(闕)府密勿其先恩仁發越宗黨(闕三字)
階(闕二字)式序堂堂故能弱冠榮寵紀綱入踐賊決(闕)與
(闕)當服職鍜涷事無留荒歴郡諸曺掾史主簿督郵五
官掾功曺守假牧伯虚心貪君子亮遂□顯辟彈糾臨
時所割肅然靡邦不思當登大階為國哲謀晧天不弔
降此&KR1223;甾君年&KR1354;一以光和二年大荒較紙月戊申晻
䀜而終親戚傷懷同僚涕泠以其三年十月葬冠盖四
輯縉紳盈庭痛君懷春凋柯霜榮哀哀考妣追惟霣靈
卜商號咷喪子失明兄弟咨嗟&KR0579;忉傷情孤配禍嗣憔
顇焭營悼君短折永歸幽冥自古皆死先民有呈殁而
不朽盖謂合聲建石立碑顯揚洪貞攄□功美表示後
生魂而有知萬軷熙寧
懿矣君純淑清性蘭石履珪瑩祖有周世揚聲冠二代
為德經胤倉烈系洪纓世作磥為台衡串千軷涵山停
傷春樹不垂馨明珠玷夜光虧紫芝凋高岡穨庶斯言
訓孔懷
右故冀州從事郭君碑隷額碑之字曖昧者甚鮮獨
首行刓剝故不得其名字郭君歴郡諸曺掾史主簿
督郵五官掾功曺故總謂之從事其云入踐賊決者
謂賊曺決曹也以光和二年卒其文以鍛涷為鍛鍊
失名為失明碑中三用軷字一云大荒軷紙月一云
萬軷熙寧一云串千較其義未詳
尉氏令鄭季宣碑
君(闕二字)字季宣(闕)聘君之孫(下闕)君(闕)度和(闕)淑(闕二字)
五(闕)之(闕八字)文(闕十一字)有趙宣(闕二字)振(闕二字)吳札之高(闕十)
(二字)挹(闕)以(闕七字)東(闕二字)守欽(闕二字)以備禮招陽(闕)可躍
(闕十字)行父貞忠節(闕六字)年(闕二字)觀國之光□(闕二字)帝(闕三)
(字)奇(闕十一字)臣□夜在公于斯(闕七字)賊雲會威(闕四字)我(闕十)
(四字)年四月(闕五字)社(闕二字)馮&KR1223;黨(闕三字)遠近(闕)車(闕)折駕
賦(闕十一字)乾剛之(闕)辨(闕六字)其旅供(闕)天(闕三字)東鄙(闕二字)
侵掠如豹(闕十一字)爾乃(闕六字)舍措九刑而(闕四字)政(闕二字)以
俾(闕十一字)以耕養慰存(闕)叟鰥獨靡困(闕)績既(闕六字)虞放
鵃沙(闕十二字)就洿㥿(闕二字)恭穢(闕三字)遺則不(闕五字)穆(闕)之
中神人恊(闕八字)之(闕三字)蜮之害弦謌並(闕)仁義交(闕二字)
可謂(闕二字)五典(闕四字)者也當(闕三字)儀鴻(闕八字)春秋五十
有七中平二年四月&KR0605;亥(闕)卒(闕四字)之路無䡅(闕九字)輿
旐來(闕)弱睽孤其三年四月&KR0605;酉(闕)葬故吏(闕二字)垂欲
子車之殉(闕五字)斬縗方(闕)咨父事君慕衛鼎之不泯思
粤人之(闕二字)追頌君德伐石銘碑摛(闕)□(闕五字)令問(闕)
無(闕)其辭曰
堂堂惠君明(闕二字)聲(闕八字)帝(闕四字)君我城討賊(闕二字)如
雷如霆既克有定我心則寧民(闕)賴祉(闕六字)迹(闕二字)顯
弈世(闕二字)厥成伊産(闕)繼岱宗之靈喬&KR1772;隕(闕)景命不
(闕十二字)石休有(下闕)
右漢故尉氏令鄭君碑篆額穹碑多有裂文字畫湮
晦少成章句有其字而亡其名官閥略不一見僅存
卒葬年月其中數十言載&KR1223;賊侵掠事前稱其有吳
札之高末叙故吏欲子車之殉碑陰姓名却班班可
考其間奇字如書飢作□書夙作□一□字未詳碑
有放鵃之句上下文刓滅不可考鵃與鵰同音鶻鵃
是鳩名恐是用趙簡子放鳩事
鄭季宣碑陰
議郎安衆(下闕)故孟津都尉(闕)處元(闕)
關内侯張(闕二字)詩故方城長毛武(闕二字)
故孝(闕三字)耽(闕)虞故從(闕三字)堂(闕)康
故從事(下闕又故從事一人)從事楊光子(闕)
故從事宗(闕)仲故五官掾(下闕)
故五官掾邯鄲(闕三字)故守令吕嵩仲(闕)
故(闕二字)任(闕二字)故督郵邯鄲敬(下闕)
故督(闕)邯鄲璣元(闕)今司空掾
處(闕四字)德源處士(闕)謙(闕)真
處士(闕三字)德處士(闕二字)子朝
處士邯鄲(闕三字)處士吕林(闕二字)
處士吕瓚(闕二字)處士(闕)楚(闕)政
處士(闕二字)元處士(下闕又闕一人)
故吏(闕三字)真故吏邯鄲(闕)盛伯
故吏邯鄲謀孝起故吏(闕二字)子真
(上闕二字)祭酒(闕)□(闕)才(上闕二字)掾邯鄲瑾子悤
門(闕二字)曹史李(闕二字)正主簿(下闕)
主簿(闕)彪叔(闕)(上闕三字)邵訓(闕)張
(上闕三字)史(闕三字)禮主簿(下闕)
(上闕二字)張(下闕)(上闕五字)讓(闕二字)
(上闕四字)祺(闕二字)門下史邯鄲睦(闕)寧
門下史(闕二字)元(闕)記室史辛(闕三字)
主記書佐(下闕)主記書佐(下闕)
門下書佐我修(闕三字)記室書佐侯瑾(闕二字)
錄事書佐李規方政記室(闕二字)陳英元艾
騎吏丁(闕)瑋珪騎吏田(闕)元戒
騎吏馮艾子茂直事干樊順伯叙
直事干陳瑚彦臺直事干張超子與
直事干楊邵景(闕)直事小史(闕四字)
直事小史我(闕)番子
門下小史陳勛子懃
右鄭季宣碑陰以八篆横刻其上曰尉氏處士故吏
人名上下凡四横其中督郵邯鄲璣名字之下細書
四字云今司空掾末有直事干四人亦是以干為幹
語在景北海司馬整碑陰最後空十餘行有一行刻
字似是造碑者所識
陳度碑
君諱度字妙高陳國柘(闕十四字)武王克商封先代之後以
元女大姬配胡(闕二字)封諸陳至厲公而生公子完奔齊
遂(闕三字)竝于正卿以本國(闕)氏(闕三字)土子孫(闕二字)布在
華夏至于(闕二字)敦仁篤學(闕十二字)首(闕四字)衣(闕二字)在約(闕十)
(四字)思禮(闕)散施不(闕)報姻婭九(闕)國之(闕四字)振(闕五字)者
蓋不可(闕四字)是仁(闕四字)于(闕二字)國相(闕五字)督郵(闕)官(闕四)
(字)于宜(闕)皆以疾辭(闕十八字)忘(闕十七字)厥勲(闕五字)中平二年
(闕十四字)淵林曷不(闕十三字)墓(闕七字)之(闕)于景卬(闕十字)乃(闕)斯
域立此新門(闕)表烝嘗三(闕十七字)乃刊石樹碑(闕三字)人其
辭曰
(闕三字)□至德玄純少(闕十六字)不(闕)命□殖孔(闕)意則屢中
(闕三阝字)(闕女闕五字)歷愛斯實以光其仁子孫是系其
祉日新
中平四年九月廿日己丑(闕五字)立
右陳度碑君名度字妙高陳國柘人靈帝中平二年
卒又二年立碑此刻大半紊碎所存近二百字少成
句讀其中竝無官稱僅有國相及督郵字繼有皆以
疾辭之句其前有散施及姻婭字稱其仁者再三銘
詩有貨殖屢中之句似是家有餘財仁周鄰曲相遣
督郵招聘稱疾未嘗諾仕者郡國志陳國有柘縣苦
縣沛國有相縣苦在春秋時曰相趙氏認柘作相誤
也(碑以意為億)
禹廟殘碑
(上闕)二日(下闕)木案祭器加(闕)請雨上官往來(下闕)慘
小吏不肯聽行宙念(闕三字)曰昔時為夏(上闕)於介丘賢
者左右皆蒙大恩(闕二字)君始(闕三字)尉(下闕)誦堯禹其辭
曰
(上闕)蕩無(闕二字)焉陽(木)隂興鴻水滔天徵(下闕)河(闕二字)
石(闕二字)混淪舟輿不至北滌惟艱鎸(下闕)民(闕)國靈而
有神四時貢奉資盛三牲(闕)若(上闕)賄財(闕三字)云(闕四字)
察(闕二字)勤
(上闕)兮承(闕)官夙夜懼兮不曰安(闕)三五兮(闕四字)文(上)
(闕)輿服兮(闕)机(闕)靈(闕)忍兮黨往還(闕三字)兮五(上闕)東
方(闕二字)兮永(下闕)
右禹廟一小碑其上漫滅五之三其前漫滅四之一
所存者少成句讀唐寳歴中三人同觀刻名其上趙
氏有禹廟二碑其一有皮氏長劉尋姓名其一云字
畫淺細有皮氏長安定蘇字恐是此一碑(碑以資為粢以黨為)
(儻肯即肯字)
眞道冢地碑
此冢政乎
欲負冢土勿取冢地中法取東吉利慎勿取西北土也
延熹五年七月中旬真道字直中以錢八千從有親真
敖字政直直弟政升升二從弟漢宗市冢地連隨地(闕)
等冡(闕二字)呂(闕)連瀆海江廣廿二丈内人北行(闕)瀆廣
皆如前錢付畢政等得可中弟(闕)子孫道(闕四字)治政等
冡左是冡西中等冢左東北祠舍地中等子孫(闕三字)子
孫但得宿山居留不得争舍地爭訟天帝誅疾勉崇孝
道先人之約讀如(闕三字)順此書位(闕)所堅次比(闕)人(闕一)
(字)相愛必(闕三字)不得違犯(闕)諸存子孫(闕)益中(闕)錢酒
飯子孫吉不益有所取出即不利後冢東行廣五丈北
行不得作冢可示後世冢前也後世作冢從此冢後□
墳北行門出西(闕)地也
右眞道冢地碑延熹七年眞道以錢八千從眞敖兄
弟市此地廣二十二丈其文戒約後世作冢取土方
隅但得宿山居留不得爭訟舍地怖之以天帝誅疾
勸之以勉從孝道戒之以不得違犯先人之約字札
紊碎不能盡通
司空掾陳寔殘碑
(集本有雒中字)平五年春三月癸未豫州刾史典以為襃功述
德(集有政字)之大經是以作諡封墓興於周禮衛鼎晉律(集作)
(鍾又云一作銘銘下有其字)銘(集作)有實故太丘長潁川(集有許昌字)陳
寔(集有字字)仲躬(集作弓)者(集無此字)含聖哲之清龢盡(集有人才之字碑闕)
上□光明配於日月(其下竝闕)
右漢故司空掾陳君碑篆額蔡中郎所作第三碑也
其文乃豫牧襃讚悲傷之辭銘詩有云欽慕在舊有
憲有章遇牧斯州庶奉清麈棄余而逝靡瞻靡聞此
碑僅有前七十字下文盡皆不存中郎作太丘第一
碑云春秋八十三中平三年卒漢史誤作四年此碑
作五年者乃豫牧立碑之年也史傳雜書蔡集皆作
仲弓惟太丘壇碑作仲躬此碑仿佛亦然趙氏跋云
文已殘缺不可辨惟八篆額字畫奇偉引世說注太
丘次子諶嘗以司空掾召謂此是陳諶之碑殊不知
碑中自有太丘姓名其文又在蔡邕集蓋不能認碑
故有斯誤(□即美字)
太尉郭禧斷碑
公諱禧字公房其先出自有周文(下闕)者或㠯文(闕二字)
□(下闕)俗㠯適宜修照晰㠯(下闕)&KR1346;扶溝蓽門薜(闕)若
(下闕)察孝廉(闕)疾(闕二字)辭(中闕)有(下闕)二胤(下闕)無(闕)
也乃(下闕)岳光(下闕)體謙約(下闕)斯始(闕三字)之宗人前
識仲(下闕)忠孝體古人之上操不偶(下闕)億(闕)韜燿始
(闕)授(下闕)
右太尉郭禧斷碑篆額所存其上一段字畫方勁前
後數行僅有數十字可認其中強半剝落篆額亦然
首行却有郭君名字叙其得姓則有周文二字禧以
靈帝建寧二年為太尉光和二年薨趙云郭氏世為
陽翟人自郭躬以下皆葬陽翟疑禧嘗寓扶溝返葬
故郡史注遂以為扶溝人恐誤予案此碑既云扶溝
蓽門應劭漢官儀又云孝靈大尉扶溝郭禧郭旻碑
云禧之子五原守鴻奉柩歸葬舊鄉則史注初不誤
也
張休崕涘銘
太山雖高無得而擬劔道雖險孰可為比吁嗟此山高
且險只上視波蒼相去能幾宜乎昆侖日月所蔽行人
過兹鮮不垂涕深念于斯刊銘崕涘
漢延熹二年三月初(闕四字)張休
右磨崕險路銘四言十四句威宗延熹二年刻末有
張休姓名姑以名其碑其文謂此山高擬太山險比
劔道上視彼蒼相去能幾行人過兹鮮不垂涕十數
年前藏碑者得之蜀人今尤延之李仲南家有之(□即)
(比字凢即人字&KR1136;即垂字)
隷續卷十九
