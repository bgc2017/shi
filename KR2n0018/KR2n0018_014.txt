隸續卷十四
宋洪适撰
太守張景題字
光和六年四月太守張景(闕二字)治郡(闕二字)追念先祖(闕)
德(闕三字)早失覆(闕)門(闕三字)孤焭自悲太守(闕三字)君(闕五字)
間(闕)歸文學紀刊先象
(上闕)之少子竝早□
右太守張景題字四行在高眹石室梁上磨滅鮮成
章句首云光和六年四月太守張景中有追念先祖
早失覆(闕)孤焭自悲紀刊先象之句相去尺許有少
子早□之文前有治郡二字蓋張君追遠之詞也
博士題字
(上闕)議采夫(闕三字)以詩書發(闕)京師受業春秋(闕四字)覽
異(闕三字)仲舒□非胡母(闕)嘗祭郊(闕七字)晨(闕四字)其(闕)故
悲(闕二字)之(闕)後廿年知(闕五字)蓋(闕五字)不嚴(闕)是□□消
(闕四字)詢謀道為國師出典方州忠著金石(下闕)
(上闕)博士(下闕)
右博士題字七行可識者五十六字不可識者六十
餘字亦在高君石室中末行有博士二字上下文皆
湮沒其中云以詩書發(闕)京師受業春秋(闕二字)仲舒
智非胡母末云道為國師出典方州忠著金石其人
受春秋業而以仲舒胡母為比蓋是傳公羊春秋者
洪農太守張君題字
故孝廉(闕五字)陵相(闕)君伯高弘農(下數行闕)
(上闕)著德義方襲父經業春秋尚書貫(闕四字)忠(闕)宣海
内題高(闕)[孑(焉-正+?)]之苖發□(闕四字)晨所(闕)垂澤章彼(闕)言
弘農太守張(闕)子陽張叔之子也
右弘農太守張君題字五行亦在石室中末行云洪
農太守張某子陽張叔之子首行有故孝廉陵相君
伯高弘農十字陵之上闕五字相之下闕一字其文
有著德義方襲父經業春秋尚書海内歸高之句與
前一人皆是以經學名家者
高联石室六題名
(上闕)土成都杜宣字菅偉
(上闕)州大守□審長賓
(上闕)廣都公乘伯高
(上闕)昌守長□審
武陵大守杜伯持
武陵令楊林仲和
中郎(下闕)
大尉三公(下闕)
□州刾史河(下闕)
清白土(下闕)
娉土張(下闕)
(闕)張(下闕)
揚子雲
司馬相如
太守趙(下闕)
右高联石室六題名與前三段題字皆刻在梁相石
壁之間近歲好事者秉燭入室而模之始傳于世蜀
人多未知也所題前後不同時其一杜審公乘四人
其一武陵守其一武陵令其一中郎將太尉掾并州
刺史三人其一清白士娉士三人其一揚子雲司馬
相如趙太守三行卿雲二公蓋後人追書者字畫清
逸可愛(以娉為俜)
永平甎文
永平八年七月廿日作
右永平甎文四行九字云永平八年七月廿日作
汝伯寧甎文
建初三年八月廿日汝伯寧(闕)萬歲舍大利善
右汝伯寧甎文六行十八字建初三年作末有萬歲
舍大利善之文與曹叔文甎所謂萬歲署舍同或是
卜築所用者邯君篆甎亦謂之萬秋宅漢人無忌諱
如此
曹叔文甎文
建初七年八月十三日□叔文作千萬歲署舍命史後
子孫貴昌(闕二字)未央大吉
右曹叔文甎文八行行四字建初七年作有千萬歲
署舍子孫貴昌未央大吉之文
謝君墓甎文
元和三年五月甲戌朔謝君(闕)造此墓
右謝君墓甎文四行十五字云元和三年五月甲戌
朔謝君造此墓
永初甎文
永初元年景師造
大吉陽宜侯王
右永初甎文直書一行云永初元年景師造又一甎
云大吉陽宜侯王皆近歲出於蜀中漢人作舍宅營
墟墓甎多有字又有篆書數甎乃建武二十八年北
宫衛令邯君千秋之宅者其一有冨貴昌字或云得
之范皮闕旁法書要錄引鼎錄云蜀章武二年作二
著鼎一賜魯王銘曰冨貴昌宜侯王一賜梁王銘曰
大吉祥宜公王觀漢甎及器物多有此文則知蜀人
鼎銘蓋采用前代之語
定陶鼎欵識
高廟
定陶廟容十□(斗字)非重九斤二兩
右定陶鼎蓋有高廟二字頗大腹有都倉二字次之
又有定陶小字四行惠帝令郡國立高廟時帝子恢
為梁王定陶梁所都也其後元帝子為定陶王王之
子入繼大統更封楚王之子於定陶北乃廟中祭器
不知何王所作高廟兩字方正高古略無篆勢定陶
十一字則參雜篆隸之體它器亦有相類者都倉二
字即是篆文此器舊藏宣和殿與九鼎齊飛矣吁
延光銅壺欵識
延光四年銅二百斤直錢萬二千
右銅壺安帝時作欵識二行十三字字從左起云延
光四年銅二百斤直錢萬二千在建康秦民
元嘉刀銘
元嘉四年五月丙午日造此銅官刀長四尺二寸(闕二字)
宜侯王大吉羊
右元嘉刀威宗時作其文云元嘉三年五月丙午造
此銅官刀長四尺二寸(闕二字)宜侯王大吉羊在張循
王家(以羊為祥)
騶氏二鏡銘
騶氏作竟四夷服多賀國家人民息敵仇殄滅天下復
風雨時節五榖孰長保二親得天力
東王公西王母
騶氏胡(餘字同上)
右騶氏二鏡銘七言五句云騶氐作竟四夷服多賀
國家人民息敵仇殄烕天下復風雨時節五榖孰長
保二親得天力二鏡雖有大小而銘文無異同小鏡
惟氏字筆法小變胡氏不是反文大鏡又有兩人相
鄉坐其旁小隷云東王公西王母大者藏故江陰守
王直中家小者藏故司直洪藏家黃長睿審定以為
漢器其說見東觀餘論但錯認其中數字大史公書
齊有三騶子范史春秋家有騶夾班史竝作鄒則知
二字通用說者謂校官碑親取寳智劉熊碑寉鳴一
震皆蒙下文故賢鹤从省此銘鏡省其金與婁壽碑
省爵為□楊孟文碑省斜為余同非蒙上下文也又
反胡為&KR2600;與唐扶碑反陜為郟鄭固碑反獨為&KR0870;同
宣和博古圖有漢尚方宜子孫鏡其銘首云尚方作
竟四夷服末云長保二親子孫力傳吉後世樂無極
中二句並同字畫又切相類
李氏鏡銘
李氏作竟佳且好明如日月世之保白虎辟邪主䣄(除)
道渴飲玉泉飢食(闕)□由天下不知老
右李氏鏡銘亦七言五句云李氏作竟佳且好明如
日月世之保白虎辟邪主除道渴飲玉泉飢食(闕)浮
由天下不知老又有二獸奮迅拏攫即白虎辟邪也
其文鏡省其金除反其邑浮反其水以保為寳以由
為游頗與騶氏鏡相類博古圖又有漢尚方一鏡銘
云尚方作竟真大好上有仙人不知老渴飲玉泉飢
食□浮游天下敖四海夀比金石國之保尚方二銘
與騶李所作者略同恐未必顓是宫禁中所用
中平獸洗欵識
中平三八月造作□□
右中平獸洗欵識一行云中平三八月造作用冨最
下兩字甚野蓋鑄冶小失所書者獸在其左若駝非
駝若麟非麟紹興中長沙攸縣劉氏浚塘獲十六器
家弟景盧得其一
脩官二鐵盆欵識
廿五□廿年脩官作
廿五□
右脩官鐵盆二乾道中陸游務觀監漢嘉郡得之古
人作器必銘志其輕重大小亦謹權量之一事隷釋
中地皇候証所云五十七斤者計其重也永平鹽盆
所云三百五十斗者言其容也此兩盆皆有廿五石
字乃龠合升斗石之石非銖兩斤鈞石之石也字畫
無篆體蓋東漢初年所作其文有廿年字而無紀年
之名東都惟建武建安有二十年此必建武之器所
謂脩官正與永平巴官同恐是識鐵官之地名未詳
其義
晉銅澡盆欵識
泰始元年(闕)月七日右尚方治御府故二斗五升銅□
槃重九斤八兩苐二
右銅□槃晉武帝時作欵識云泰始元年(闕)月七日
右尚方治御府故二斗五升銅□槃重九斤八兩第
一字甚小而遒勁今在宜興惠公衮家東都工於隷
者未能遠過魏晉石刻今其存者鄧艾彭祈母稚陸
喈數碑以此比之泰山之於丘垤也
董氏二洗欵識
董氏(闕)好
董氏器
右董氏二洗一欵其右曰董氏雅好一欵其左曰董
氏器中圖一鼎鼎上有禽今雖藏於二家乃一人所
作者雖無年月可考却非魏晉人字畫亦可證董姓
之从童也
隷續卷十四
