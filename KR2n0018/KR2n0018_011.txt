隸續卷十一
宋洪适撰
司空孔扶碑
(上闕)子十九世之孫公始即位辟故襄(上闕)威卿為□曹屬
東閣祭酒以尚(上闕)公拜(闕)上疾病卒官有子男二人(上闕)
各(闕)致身晨以與君(上闕)建寧元年三月十八日丙申晨
從□(上闕)四月十一日戊子到官謁孔子冢(下闕)
(上闕)念殁親五内慘惻霰然隕涕(闕)故(上闕)令(闕)晨追感亡
父見遇立(闕)石(上闕)以示後昆魂而有神炤其(下闕)
右漢故司空孔公之碑隸額闕里祖庭記孔林有司
空孔扶碑碑錄云司農孔峽碑在仙源縣墓前建寧
元年立農峽二字乃傳寫之訛其文上一半皆已淪
缺僅存其下九行多者十有四字碑云孔子十九世
孫則泰山都尉宙河東太守彪臨晉令僖之從昆弟
也順帝紀陽嘉二年六月太常魯國孔扶為司空注
云字仲淵次年十一月免詳此碑之辭乃司空當國
時辟史晨之父為士曹屬東閤祭酒後三十有三年
當靈帝建寧之元年晨自越騎校尉拜魯相以三月
丙申受命四月戊子到官既謁先聖冢遂為司空公
刻此碑其文云五内慘惻霰然隕涕追感亡父見遇
立石以示後昆蓋是懷恩醻德之碑非表阡納壙之
文也趙氏以為魯相謁孔子冢文當是不見其額之
故漢志公府官屬自西曹已下凡十二曹不云有士
曹有黃閤主簿而無東閤祭酒亦闕文也
武都太守耿勲碑
漢武&KR1726;太守右扶風茂陵耿君諱勳字伯瑋其先本自
鉅鹿□有令名為漢建功俾侯三國卿守將帥爵位相
承㠯迄亐君君敦詩說禮家仍典軍壓難和戎武慮慷
慨㠯得奉貢上計廷陳惠康安遏㞢謀上納其謨拜郎
上黨府丞掌令考績有成符英(闕)胙熹平二年三月癸
酉到官奉宣詔書哀閔垂恩猛&KR0263;殘義寬&KR0263;宥姦喜&KR0263;
縱慝威&KR0263;戮仁賞恭罰否畀奥(闕)流其&KR0715;統(闕)寵存贈
亡篤㞢至也歲在癸丑厥運淫雨傷害稼穡率土暜議
開倉振澹身冒炎赫火星㞢熱至屬縣巡行窮匱陟降
山谷經營拔涉草止露宿扶□(闕)餐千有餘人出奉錢
兩(闕二字)振衣賜給貧乏發荒田耕種賦(闕)寡獨王佳小
男楊孝等三百餘戶減省貪吏二百八十人勸勉趍時
百姓樂業老者得終其夀幼者得㠯全育甘棠㞢□&KR0263;
是過矣又開故道銅官鑄作錢器興利無極外羌且(闕)
等怖威悔□重譯乞降□治狹道分子效力(闕二字)如農
得衆&KR1429;㞢歡心可謂卬㞢若明神者已夫美政不紀人
無述焉國人命嘆刊勒斯石表示無窮其辭曰
泰華惟岳神曜吐精育兹令德既喆且明寔謂耿君天
胙顯榮司牧莅政布化惟成□嘉惟則穆如風清勤䘏
民隱拯阸扶傾(闕)皇(闕二字)東撫西征赤子遺慈㠯□㠯
生山靈挺寶匃(闕)字平愷悌父母民賴㠯寧熹平三秊
四月廿日壬戌西部道槗掾下辨李□造
右武都太守扶風茂陵耿勳碑靈帝熹平三年造在
成州同谷縣載熹平癸丑淫雨害稼耿君開倉振澹冒
熱行縣經營扶活千有餘人出奉錢以給衣賜發荒
田以賦寡獨凡百有餘言又稱其鑄錢器脩狹道之
績蓋德政碑也造碑之人即李翕天井碑中西部道
橋掾李□也壬子之夏李翕尚在武都次年暮春耿
君到郡似是繼翕者碑云其先本自鉅鹿世有令名
為漢建功俾侯三國卿守將帥爵位相承按漢史雲
臺功臣牟平侯耿純者鉅鹿人其三弟亦同時封侯
好畤侯耿弇者茂陵人傳云其先武帝時以吏二千
石自鉅鹿徙中興初其父況封隃麋侯弟舒封牟平
侯所謂俾侯三國者謂隃糜父子也耿氏自中興後
迄建安之末大將軍二人將軍九人卿十三人列侯
十九人中郎將護羌校尉及刺史二千石數十百人
所謂爵位相承者也好畤鴻烈與宼鄧齒其後有列
傳者四人皆抱將帥之略著邊徼之勳碑謂武都敦
詩閱禮家仍典軍壓難和戎武慮慷慨陳惠康安遏
之謀天子納而用之可謂能世其家者既貫茂陵則
是隃糜之後裔也(碑以說為閱以拔為跋)
都鄉孝子嚴舉碑
都鄉都里孝子嚴君父□(馬)字子順結□治身非義&KR0263;
行(闕)郡入州居(闕二字)孝位至蕃車產生三女絶嗣無男
憤然(闕)恐(闕)戶孤寒宗族(闕二字)收集孤(闕二字)㕥□後禮
爲人後則爲人子舉(闕十字)尤勤和顏(闕)㕥(闕)終制(闕)行
(闕)忉怛憤泣憔悴消躬(闕)亂&KR0263;(闕)&KR0263;(闕六字)母老(闕三字)請
然後為稽然後行(闕十一字)孝順□則閨門(闕)積行慎心德
刑州里莫&KR0263;稱(闕)歌(闕二字)慈仁其(闕三字)前世官賢有秩
長思裦大其義造(闕八字)善□□君子之倫共立碑表勒
石述嘆以章其芬
頌曰(闕四字)炎(翟)隆□徂德配神廣波明察化及黔首施
㳅潤(闕九字)慈順博愛九族和睦事繼若眞行為表式殊
性□異曾(闕三字)克諧(闕)勳無德&KR0263;(闕)勒石示後後生惟
則
亂曰休哉休哉(闕二字)君(闕三字)施(闕二字)兆民勒石表義(闕三)
(字)仁(闕七字)鎮君明臣孝行著成兮玄㐀報德奐煥榮兮
貫洞祇靈永(闕)隻兮(闕)示萬基(闕)施(闕)兮
延熹七年五月辛未朔十一日辛巳臨江長愷丞杜謂
都(闕)言孝子嚴舉為父行喪服制踰禮追恩□義(闕)表
門閭有書賢明宰卿(闕)應風生是㕥天(闕)仁人孝
弟之至通洞神祗盖淑(闕)賞則庶民勸今書到(闕二字)
勉加勞來以究言如詔書君敬(上闕二字)穎(闕)秩巡書佐文翠
右都鄉孝子嚴舉碑崇七尺其二分之下横有裂文
近歲出梁山軍所傳者皆至裂文止石理皴剝文意
間斷不知其尚有闕遺也予再得之始是全碑嚴舉
姓名甚分明其碑有文有頌又有亂曰十六句蓋嚴
舉之父仕至郡守三女無男以舉為後舉能和顔奉
親送終盡孝母氏年老事繼若真德刑州里官表門
閭弟子共為立碑又有數行載邑官甄表之因顓稱
其為父行喪制踰禮延熹之七年也(碑以蕃為轓以陸為睦以基為)
(朞)
嚴舉碑陰
丞廣漢厲國王杜字文柜
右尉楗為南安周位字惠照
都尉有秩安漢趙宣字茂逹鹽官有秩安漢任(闕)字立中
向主吏諱旻字孝聖趙主吏諱齊字伯盛
楊主吏諱□字顯宗楊督&KR1519;諱鎮字敬寶
文主吏諱湯字稚倉楊侯諱龐字志高
楊主吏諱時字廾臺趙掾諱護字季文
弟子趙胡字彥桓弟子楊詡字(闕二字)
弟子楊榘字(闕)道弟子楊習字叔(闕)
弟子楊序字孟直弟子文詩字憲伯
弟子屈壽字伯珍弟子㐀藺字漢王
弟子(闕二字)字叔(闕)弟子楊壁字彥玉
弟子杜雲字(闕)聲弟子&KR0588;高字仲䠂
弟子楊汎字(闕)賢弟子襄(闕)字□長
弟子&KR0588;鳳字(闕)鸞弟子&KR0588;(闕)字(闕)高
弟子楊頌字(闕)仲弟子楊顔字(闕)淵
弟子楊羽字(闕二字)弟子文安字(闕二字)
弟子楊就字(闕二字)弟子楊(闕)字(闕二字)
弟子闕憙字(闕)高敬(闕)賢梁宿寐&KR0263;忘
故□□丞(闕四字)字興達
右嚴舉碑陰贈此者初無主名因見其間有都鄉有
秩姓字而嚴孝子碑中臨江丞名杜合二碑則短長
闊狹相若横有裂文亦相等始知是嚴舉碑陰丞尉
之次都鄉鹽官二有秩次則主吏督郵八人書云向
主吏諱某字某揚督郵諱某字其鼎其姓於吏職之
上而以諱挈其名漢碑它無此式者下兩横弟子二
十三人末有華容丞名字主吏督郵弟子不書鄉邑
皆臨江人也臨江在漢屬巴郡
南安長王君平鄉道碑
維平鄉明高大道北與武陽西與蜀郡青衣越□嶲通
界(闕)制由㳻山上隨沿回□(曲字)□(闕)危□(難字)經隨(闕)險
登高望天車馬&KR0263;通(闕二字)&KR0263;(闕)虫(闕二字)周古古(闕三字)磨
民吏□(莫字)䏸自(闕)二有(闕二字)□(闕三字)崖易之遭(闕)&KR0263;進
□崖横道臨大江(闕二字)危(闕四字)或墮&KR0263;□陷(闕)復爲民
周永元七年十月南安長右扶風(闕)倉一君(闕)民□利
除周遣掾何童史道□與有秩(闕)道家(闕)囙民力(闕)崖
平碓及泊潭山(闕)格通達平直廣大道(闕)長及畸(闕)灰
賊盜區止車馬馳驅無所畏□商市(闕四字)平(闕六字)百姓
如願開(闕)采石今(闕二字)刻石之功恩及子孫去危就安
萬世無患永永無窮(闕)後因(闕八字)掾槗義尉曹史任政
楊莫承汁邡王卿江元尉□竹楊卿掾楊弘主泊山史
(闕)易子(闕)
永元八年四月十日兼戶曹掾何童史道□造書崖&KR1540;
朱仲王回左(闕)大(闕二字)炅皆冨昌(闕三字)明下立(闕四字)馴
孝(闕四字)王前南長(闕)方主
右南安長王君平鄉道碑今在嘉州夾江縣和帝永
元八年掾何童史道興所造歲遠日長字體失真前
書已不著錄以其永元碑也故復收之碑云平鄉明
高大道北與武陽西與蜀郡青衣越嶲通界由涪山
上回曲危難登高望天車馬不通永元六年南安長
扶風王君遣掾何童史道興取崖通道車馬馳驅無
所畏難所平之碓即離碓也其間有掾史橋義任政
楊莫楊弘丞汁邡王卿尉緜竹楊卿姓名應劭云小
縣一丞一尉所謂命卿二人此碑丞尉皆稱卿與應
說合掾史稱名而丞尉不名蓋書崖者尊之南安武
陽皆犍為之邑蜀郡越嶲則其鄰郡犍為今嘉州也
(碑以汁邡為什邡□什即緜竹)
武都太守李翕天井道碑
蓋除患蠲難爲惠鮮能行之斯道狹阻有坂危峻天井
臨深之阨冬雪則凍渝夏雨滑□頓□傷害民□拘駕
推排之役勤勞無已過者□□㠯爲大□太守漢陽河
陽李君履之若辟風雨部西部道槗掾李□(闕)鐉鎚西
坂天井山止(闕)人(入字)丈四尺堅無臽潰安無傾覆四方
賴之民悅無彊君德惠也刊勒紀述㠯示萬載建寧五
年四月廿五日己酉訖成
右武都太守李翕天井道碑今在成州靈帝建寧五
年造碑云斯道狹阻有阪危峻天井臨深冬雪則凍
夏雨滑澾過者戰戰以為大慼李君復之若辟風雨
西部道橋掾李祗鐉鎚西阪安無傾覆四方賴之李
君以建寧三年到部明年治西狹又明年治郙閣治
天井可謂除患蠲難心乎惠民者(碑以彊為疆□即汰字□即戰字臽)
(即陷字)
武都丞吕國已下題名
丞右扶風陳倉呂國文寶
門下掾下辨李虔字子行故從事
議曺掾下辨李旻字仲齊故從事
主薄下辨李遂字子□故從事
主薄上禄石祥字元祺
五官掾上禄張亢字惠叔故從事
功曺下辨姜納字元嗣故從事
尉曺史武都王尼字孔光
衡官有秩下辨李瑾字瑋甫
從史位下辨仇靖字漢德書文
下辨道長廣漢汁邡任詩字&KR0970;起
下辨丞安定朝那皇甫彦字子木
右武都丞吕國十二人題名在天井磨崖之後其六
仇靖字漢德書文者揮翰遣詞皆斯人也郙閣題名
云從史位字漢德為此頌中間姓名刓缺得此乃知
前碑亦仇所作漢志武都郡七城一曰下辨二曰武
都道此一下辨道長任詩則漢志闕一道字
司隸校尉楊淮碑
故司隸校尉楊君&KR0847;諱淮字伯邳舉孝廉尚書侍郎上
蔡雒陽令將軍長史任城金城河東山陽太守御史中
丞(闕)爲尚書尚書令司隸校尉將作大匠河南尹伯□
從弟諱弼字穎伯舉孝廉西□長伯母憂去官復舉孝
廉尚書侍郎遷注丞冀州刾史大醫令下□相元弟功
德牟盛當究三事&KR0263;幸早隕國喪名臣州里去覆二君
清頌約身自守俱大司□孟文之元孫也
黃門同郡卞玉字子珪以熹平二年二月廿二日謁□
過此追述勒銘故財表紀
右司隸校尉楊淮碑靈帝熹平二年同郡卞玉過其
墓為勒此銘敘淮及其弟弻前後歴官且稱其功德
牟盛當究三事不幸早隕又云俱大司隸孟文之元
孫也紹興中此碑方出歐趙皆未見之碑云楊君厥
諱淮字伯邳蓋以厥字為語助大司隸有石門碑亦
云楊君厥字孟文今古皆以厥為孟文之名得此始
知其非凡稱元妃元子元兄元舅之類皆以長言之二楊
俱曰元孫猶元士然以元為美稱也華陽志淮者渙之孫
(孟文名渙)李固薦累世忠直拜尚書陳蕃表為河東守遷尚書
令奏治汝南孫訓南陽曹麻潁川曹騰三郡守罪訓者梁
冀婦家子為司隸劾異叔執金吾忠不朝正人尊憚之
膠東令王君廟門斷碑(二)
自王氏之先出(闕)季(下闕)九世(闕二字)乃復聞聲(下闕)衆勝
邯鄲之圍強(下闕)其爵者曰侯曰王景□(下闕)溺而濡足
至孝昭二秊(下闕)夏甫舉孝廉□(闕)令(下闕)噲字叔恭博
士徵陽(下闕)已後㘸亐京師者五世(下闕)陽太守自高平
就學(下闕)宗直道者率困而後(下闕)子勃海府丞次子尚書郎
(下闕)茂舉孝廉爲譙令去官(下闕)仇牧之忿舊不□難名(下闕)
弱弟居荒亂之中(闕)鯨(下闕)爲郡功曹去官家拜(下闕)令(闕)
所宰莅馳化如神(下闕)辰也秊卌有一黃初五(下闕)
張氏祔亐先姑仰堂宇(下闕)
(上闕)念鼎足爰建時□(闕五字)式不(上闕)魏后實天所授&KR1429;發
屯(闕三字)如舊(上闕)周服從此龍光文好俎豆武侯鷹揚(上闕)
十朱旗乃舉席卷三(闕)充成帝宇(下闕)路(闕二字)逸民(闕二字)
逸民匪彫匪琢(闕)哲(闕二字)有處顯允君子㦯默㦯語(上闕)
光隆前(闕)伊漢中葉皇極不建(上闕)我(闕)漢(闕)□(闕)車束
帛有琖(上闕)庶績咸喜咨□陽(闕)維(上闕)亢(闕)允(闕)匪(闕)攸
居(闕二字)王所(上闕)空彝倫攸(闕)沖質(闕)祚炎(闕)中微(上闕)人
(闕)得(闕六字)剛充(上闕)有馥其馨(闕)時(上闕)㦲宜(闕)帝庭内营
機密(闕)軌(闕)平出(上闕)赫如(闕)榮身歿名立永場德(闕)顯
(上闕)用(闕)康將和(闕)門剖符(闕)景(上闕)來世饗
右漢故膠東令王君之廟門十隸字為額予新獲此
全碑其中白紙相去數字許如石斷裂之狀上叚十
八行是叙事之文下叚少一行是四字韻語判然非
一碑必是二石毁缺好事者匣而一之藏碑之家隨
行翦貼故文意錯亂不可曉解其所叙有兩人舉孝
廉者有以博士召者有丞勃海者有爲太守為尚書
郎爲譙令為郡功曹者其一人名字可辨曰噲字叔
恭下云凡所宰莅馳化如神年四十一黃初中卒韻
語有身歿名立及剖符字蓋謂最後之人張氏祔於
先姑疑其匹也勃海丞尚書郎則其子也所謂上世
有邯鄲之功者秦之王翦也韻語初云(闕二字)魏后實
天所授繼云文好俎豆武侯鷹揚朱旗乃舉充成帝
宇則其人仕於魏初也中云伊漢中葉皇極不建又
云沖質(闕)祚炎(闕)中微又云仇牧之忿奮不顧難則
是述其先世前朝之事也碑云葬于京師者五世所
叙既非一人又載婦姑相祔而以廟門題其額必是
昭穆宗兆者碑中雖有景武孝昭沖質之文却有魏
后黃初之字而題額以漢者豈膠東是其祖廟没於
漢代者乎(碑以喜為熹舊為奮字□即顧字□即赫字)
涪陵太守龐厷神道
漢故涪陵太守昌陽龐厷神道
右涪陵太守龐厷神道兩行十二字今在資州漢志
巴郡有涪陵縣蜀人始置此郡此所謂漢乃劉蜀之
漢也字畫差有東都體則勝於鄧乂諸碑
隸續卷十一
