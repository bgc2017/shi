隸續卷七
宋洪适撰
碑式
孔廟卒史孔龢碑無額凡十八行行四十字兩元嘉二
年及永興元年皆平闕司徒府司空府及讚曰亦平闕
第八行制曰可高出一字司徒公司空公題名在制可
雒陽宫兩行之下與碑之下一字齊貼碑者不曉古式
多有翦去制字者亦有顛倒二相題名者
史農饗孔廟碑無額凡十七行行三十六字兩尚書字
及朝廷並平闕時副之諸官府在尚書一行之下隔三
字昔在仲尼别作行
袁逢脩華山廟碑篆額二行碑二十二行行三十七字
袁府君肅恭明神及京兆尹勑杜遷市石皆平闕高祖
太宗孝武竝列行高出一字有紋如棋局
樊毅脩華廟碑無額凡十九行行三十五字高祖應道
出碑一字亦有棋局之紋
華山亭碑篆額二行碑十六行行三十三字西嶽至尊
平闕皇帝永思高出一字
北海相景君碑篆額二行碑十七行行三十三字穿居
其中在第八字之下其三行名廢兩字碑中屢稱明府
獨伏惟明府一句其明府字平闕亂曰亦平闕
山陽太守祝睦碑篆額二行額下有穿碑十二行行三十字
祝睦頌篆額二行亦有穿其碑十五行行三十六字伊
余祝君一句祝君字平闕碑之有穿在廟則以繫牲在
穴則以下柩漢碑蓋多有之或有椎拓者所有爾眡其
額之紙與碑不相屬者皆可疑也
楊震碑篆額二行黑字有穿碑十八行行二十八字碑
陰二十五行行九人穿在第二第三列之間凡複姓者
十二人惟公王舉上官仲祖信成君嚴三川宣(闕)四人
各高出其列一字
楊統碑篆額二行有穿碑十四行行三十五字孝順皇
帝平闕穿在九十十一行之上漢碑額惟暈式不同或
在其中或在其左右惟穿則無不居中於此碑後有餘
石打碑者去之非穿之偏也碑隂故吏十五人作一横行
楊著碑篆額二行黑字碑十三行行二十八字穿在第
二字之下第七八行各空三字不書碑陰前後闕横五
列穿在第一横之内凡空三人不書此碑複姓者五人
獨相里文調高山一字右三人沛君生亦出一字楊氏
四碑幷陰皆在棋局之紋惟此碑微漫滅
繁陽令楊君碑篆額二行有穿碑十八行行三十字碑
陰二十一行每行六人第七列惟有一故民其中書典
作者姓字每列之下各虚一字有官氏字多者則高出
其上亦有下出者穿在第一第二列之間
樊安碑碑首穿暈與圉令同有額而無字若非漫滅則
是首行已有標題故不再書也其題一行文十二行銘
三行詔三行行三十五字詔之下空二字書年月末剰
一字其間年字垂筆甚長久侵兩字馮煥詔亦同亦漢
人書詔如是乎
王政碑隸額二行文十二行行三十字
鄭固碑篆額二行有穿文十五行行二十九字行間方
君棋局
蔡湛碑隸額二行文十三行行三十四字空一行方刻
銘凡五行聖朝明哲平闕又空一行低二十三字刻年
月續書除幷州事却與銘辭相接無空字
度尚碑篆額二行有穿文十五行空三行低十三字刻
立碑年月其石下闕所存者行三十二字亦有奕局之
紋
逢童子碑篆額一行有穿文十行字多少不等後空一
行又低二十計字刻立石年月日文之上則碑漸削其
銳如錐然碑陰兩列在穿之下上一横七人下一横六人
朱龜碑篆額二行有穿文十七行行三十三字有棋局
之紋
魏元丕碑篆額二行文十六行石已斷剥所存者行三
十一字題名四行行四人直行者有線道
戚伯著碑隸額一行十九字有穿碑十二行二十字在
穿下長其上者財數寸自穿之上兩旁浸削及其顛則
銳甚碑之前五行敘其先世至稱伯著則别行
吳公碑隸額二行有穿穿在第八九行之中文十三行
行二十一字後餘數行
魯峻碑隸額兩行有穿文十七行行三十二字
郭仲竒碑篆額三行文十六行行三十五字(篆用黑字)
郭究碑篆額三行黑字碑十三行行三十九字銘辭規
步履方之上虚一字
老子銘篆額一行黑字文二十一行行四十一字皇上
字平闕
孫叔敖碑隸額二行文二十四行行三十七字最後一
行書年月高出一字穿在文中其三行各廢三字碑陰
二十三行行二十字相君有三嗣平闕穿居三行之内
亦各廢三字
韓勑前碑十三行行三十六字第三行皇戲統華胥高
出一字後有題名三行行三人碑陰十九行行三人又
有數人附其下參錯不齊
周公禮殿記六行行三十八字
侯成碑隸額十字一行有穿文十七行行三十字銘後
空五字書夫人卒與下一字齊
帝堯碑篆額二行黑字有穿有棋局紋碑十九行行四
十四字故濟陰太守平闕後空一行書歲月及將作吏
姓名
中秋下旬碑有穿兩旁有大白紋如暈之狀碑十三行
行二十三字其上一半皆漫滅
曹騰碑篆額二行十四字其文無存者碑陰九行行三
十六字制曰平闕皇太后及先帝高出一字碑後尚存
穿之半此文皆在穿石末行以穿廢第四第五字
司農夫人碑題一行文(若干)行行三十八字石尚餘其半亦
隱隱若字平都侯相蔣君碑篆額二行文十六行行四
十字後餘五行
張納碑無額有穿題一行文十七行行四十八字碑陰
有穿兩旁有暈前兩行題李元然存二人後十五行行
五人張榮一人名氏字多侵及下列末一行書歲月及祝
頌之語
清河相張君墓道十一字一行兩旁有白紋其碑長八
尺餘闊三尺餘此數字之下尚有三之二
謁者景君碑隸額一行有穿碑十六行行二十九字皇
帝賻高出三字
殽阬神碑篆額二行碑十二行每行二十七字末行空
九字有一人題名又空三字書年月後有題名七行第
一行書丞尉郡邑名氏下有三人題名餘者每行八人
又有十四人題名分别於正碑之下雖有奕局之紋而
題名行列甚欹斜碑陰二十八行行十三人
劉寬碑篆額二行文十八行末行低數字書門生商苞
等姓名裂其上所存者行三十三字第二第十四行皆
平闕而無文可考任君殘碑陰八行行二十三字
楊厥碑高祖受命平闕命字垂筆甚長所侵兩字許又
空兩字方書其下一句六十七行其次序曰别行後一
行低二字書趙郡等三人姓名又書王府君分遣官屬
事凡三行末行低七字書魏伯王徙官每行三十字或
有疎密不齊者
綏民校尉熊君碑篆額二十字作五行文十七行行五
十五字財及碑之半其後空數行書文春事又空一行
書杜暉事末行書年月及碑師姓名與杜春相隔亦數
行許銘之後追敘君兮别作行
丁魴碑十行行三十字四邊有磨紋如江原長碑上狹
下闊如益州太守無名碑末行字頗多尚餘五字書於
碑之末又書歲月於首行之前
桐柏廟碑無額有穿文十三行行三十三字末有兩行
題侍祠官屬以春秋二字題於兩行之上春四人秋五
人中無空字
李翕西狹頌十九行行二十字末有一行書年月又有
小字題名二行低四字許
又郙閣頌隸頌二行文十九行行二十七字太守漢陽
李翕平闕頌後又有詩並别行
校官碑隸額下行有穿碑十六行行二十七字溧陽長
潘君别作行後有題名三横列上一列丞尉三行下二
列刻將作吏民各五行最後一行書歲月與上一字齊
費汎碑篆額三行碑十行行五十字穿與額相直在碑
第八九十行之上其左蓋有餘石
范鎮碑十五行行二十四字穿在第八九十行之間第
一字之下各廢四字
周憬碑隸額二行文二十一行行四十二字後有餘石
碑陰上一列二十二人下一列前空七行所題者八人
又空六行刻工師姓名
何君閣道碑七行字數不等或六字或九字建武中元
平闕
羊竇道碑前有文六行空一行後有文九行崖石有裂
絡文避石裂故字數不等少者九字多者十五字最後
一行刻畫人姓字及月日
廣漢長王君碑其上畫方大書一表字其下六合各有
界道每行二十四字末行低四字書立石人名内王君
平闕
馮煥斷碑六行可見者或行有七字斷詔十八行可見
者或行有九字末行年字垂筆多占一字
鄭子真殘券所有者二十四行可見者行或十一字
韓勑後碑文十六行字多少不等大半每行四十六七
字第一行皇漢高出一字第二行孔聖平闕文之後題
名三列每列三人韓府君之下附以宗戚二人碑側兩
題名各四列其一則首列三行中有祥符年題字第二
列其前廢三行後有四人第三列前闕一人後六人第
四列四人空兩行書孔元闓其壹則首列四行所書府
君及劉翊各用兩行第二列五人空一行書石師姓名
第三列七人第四列右尾二人前有太和年張咸題字
上數列則有唐大中及慶歴年兩人題字就列於漢人
之上
劉寬碑故吏所立者篆額二行有穿文二十行行三十
七字天子閔悼高出一字穿在第九至十二凡四行之
間中兩行廢三至六各四字餘兩字各廢第三字
禹廟宗秀方題名兩横列上一列二十一人下一列二
十人題名之上有唐開元中龍門令所作頌
張表碑篆額三行有穿文六行行二十五字
劉脩碑隸額二行文十三行行二十五字
熹平米巫題字七行字大小疎密不等多者十六字少
者九字鉅鹿太守金君闕四旁皆刻磨紋
郭旻碑十篆五行題滿其額文十二行銘四行後有三
行書重立碑之事行二十八字石已下斷有得之不全
者
高彪碑隸額二行文十五行直有界道後一行書歲月
及范府君立碑事行三十九字
馮緄碑篆額二行十字有穿在第五字之中文十四行
行三十四字將軍體清守約平闕後空三行書威宗得
諡之因
李翊碑十行行四十一字
李翔夫人碑有穿文十二行行三十六字歎曰别作行
穿在最後三行
金恭斷碑有畫方之紋上亦有穿題一行文十行後餘
三行所存者行十三字
中山相薛君成平侯劉君斷碑額四行凡二十四字碑
二十行前兩行題二君官位所可見者行有八字
嚴發殘碑十二行行十字
雍勸闕十大隸兩行其文一面五行一面三行行二十
三字第七及第十五字下皆有横畫第一重惟首行及
第四第五行則七字餘皆虚其下一字
魏脩孔廟碑篆額一行有穿文二十三行行四十二字
制詔皇上聖皇三行皆平闕
魏脩老子廟詔十六行行八字後兩行書年月下一叚
有唐人題字
魏大饗碑隸額二行有穿穿旁有刻螭之紋磨滅不全
文十九行行二十字
魏公卿上尊號奏篆額二行文二十二行四十九字先
王及高陵兩武王三陛下皆平闕有奕局之紋自陛下
即位後十行刻于碑陰二陛下亦平闕(篆額黑字)
魏受禪表篆額一行文二十二行行四十八字先皇及
陛下五皇帝皆平闕亦有奕局紋篆額黑字
右碑式一卷漢人書碑有畫方井井若楊太尉者有
行間疎密不等若逢童子者有重文贅其旁若景北
海者有首行尚左若孔梁相者有尊敬君上而文出
其列若華嶽碑者辭或隔行事或空字大率與名西
強來式法不同予疇昔藏碑隨得隨剪既成隸醳思
欲存古人之制乃傾囷倒廩參之以假借得其全者
則筆之雖然自我作古者滔滔皆是吾恐人用覆醬
瓿也
隸續卷七
