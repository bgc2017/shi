隸續卷一
宋洪适撰
郎中王政碑
君諱政字季酺漢中太守之孫從事掾之第三子也姿
履(闕三)穆之慘愛敬以事生哀□以送終奉(闕三)歐陽尚書
研典賁侃(闕三)上(闕四)童冠聿集承義方(闕十三)郡端右
州辟從事(闕二)衛上先公(闕三)有羔羊之潔□申棠之欲
不營已好是正直仰不(闕六)守防東長威闕雙行帥下
以儉決訟明民□(闕二)淫佚革弭閭里(闕二)風化宣流家
(闕二)施舉孝廉除郎中三署馳名見者宗當豐人爵登
彼(闕二)神命(闕四)罕脩仁不卒從氛暴年五十以元嘉
三年春正月戊寅(闕三)既歿而不於是門徒士夫君
(闕二)咸有(闕二)乃相與立石表行以後其辭曰
於明君方白時言樂笑曲徑不曲職左公事
君蹇諤退食&KR1247;私逶蛇允仁慈(闕三)讓忘(闕三)清潔已惟
德之宅有嘉厥聲令聞碩養俟(闕四)夕階不(闕六)以勒
銘昭厥德
右漢故郎中王君之銘隸額在濟州王君名政字季
酺歷州從事防東長察廉除郎其夀五十以威宗元
嘉三年正月戊寅卒門徒士夫相與立此石字雖殘
闕尚多可讀者歐陽公云磨滅不復成文名字官閥
卒葬年月皆莫可考蓋察之不詳爾小歐陽以為其
字季輔趙氏以為光和元年立皆非也碑云有羔羊
之潔無申棠之欲鄭司農注魯論云申棖蓋孔子弟
子申續家語申續字周史記申棠字周此碑所用有
自來矣(碑以賁為墳□即慼字&KR1247;即絶字)
平輿令薛君碑
惟延熹六&KR1013;春二月平輿令薛君卒烏虖哀哉吏民
其咨咨君之德迺建碑石于墓之側其辭曰
&KR0715;皇降德于兹㦱君㦱君□祖官有世功迺侯于薛苗
胤被分作漢卿尹七世相承君之懿德性比淑真如冰
之潔如玉之堅糜術不綜㒺禮不遵忻忻之至三族㠯
敦美名委質宣昭令聞升州入宰眪乎其勛莅政已吾
爤而有成遷典平輿匪威匪仁□猛㠯濟□矣惟清化
未期月遘□竺旻吏民穆卜嘗禱屏營旻天不弔不□
遺君䁆&KR1544;薨徂命不可□國人巷哭若喪厥親□白號
怛童穉唫呻嗟嗟酷痛如何旻乾靈柩旋歸□比穸窀
&KR2386;&KR2386;士㑺側爾酸辛婣族畢素縞□庭於是吏民乃復
追歎君初舉孝三署播名愛佐戎來臨汝南剖符之
貳千里同塵料揀□賓好此徽聲貢奇達異迥酌清英
遺風令歌礼夫不愃云君回軫誰不裹歡意迷流乃
隕乃顛如可贖也人百其身昔邵臨國民謂之父今也
薛君追蹈厥緒身殁言存是謂不朽于㦱吏民悲慕&KR1577;
已刊石紀銘永昭于後
右漢故平輿令薛君碑隸額前有敘凡三十六字大
略云平輿以延熹六年二月卒吏民咨其德建碑于
墓之側次有銘詩三百四言文雖無缺而不書其名
字其云我君肇祖迺侯于薛者謂夏之車正□仲也
又云作漢卿尹七世相承者西京有御史大夫廣德
沛人東京有千乘太守漢淮陽人其傳云世習韓詩
父子以章句著名元和姓纂云薛公獻策滅黥布其
玄孫曰廣德而千乘又其玄孫也平輿豈其苗裔耶
其云君初舉孝三署播名則知其以孝廉為郎也又
云莅政已吾遷典平輿則知其嘗治陳留之邑也又
云來臨汝南剖符之貳者汝南治平輿縣蓋以縣令
為郡守之貳也又云昔邵臨國民謂之父者謂南陽
太守召信臣也薛君為令而云追蹈厥緒者取其循
良而用之不以守令而拘也詩云永矢弗諼禮云終不
可諠兮二字蓋通用此則借愃為諠也揚雄傳纍既□
夫博說注云□古攀字此銘以君功承堅南清諠攀
數聲為一章詞句鏗鏘若合音律漢人作銘頌用韻
多如此韓文公此日足可惜詩出入聲韻中正用此
體(□即肇字貭即質字爤即爛字□即寬字□即憖字賓即實字褱即懷字竺亦音篤碑云遇此竺旻)
(恐旻亦借用)
司徒掾梁休碑
(上闕二)休字元堅蓋(闕二)之苗裔也(下闕)載踵勳業文武相濟
君曾號稱三(下闕)郎中早終君纂考鴻軌體履□懿敬(下闕)
為主動以禮讓為先每在同儕推人抑己(下闕)而後流馨
香播越名實先登仕郡歷五官(下闕)淑瑋遂察孝廉除郎
中光禄主昭德塞違(下闕)韜光翳燿隠身殉道隘窮不
悶匪令始實(下闕)通四海之閔除禁防既釋辟司徒府
府秉忠蹈㛃(下闕)勞滿奏上拜新都令謙為自劾寢疾於
家季六(下闕)有二月戊寅卜葬太守安平趙府君嘉厥高
□(下闕)□父之美宋敘三命之伐&KR1285;有五名歿宜見旌(下闕)
守節曰貞博聞曰文請諡休為貞文子爾乃祏(下闕)詞曰
(上闕二)文允□棘勤典素精孔墨高難隠深不測(下闕)紫極
遐罻□□潛伏靈闥張鼎弍掌既盈命(下闕)玄石勒立
堂祠跱神德歿不朽傳兆□
右司徒掾梁君碑篆額惟存掾碑二字碑錄云荆州
穀城有司徒掾梁君碑建安廿七年立此黃武前一
年也豈吳人尚用漢歷乎否則誤字也梁君名休字
元堅為郡五官掾歷郎中光禄主(下闕一字)辟司徒府拜
新都令有大葬日月而闕其所終太守趙君相與諡
之曰貞文子銘詩以三言為文梁君終于宰邑而以
公府掾書其額者重内也東都光禄雖有主簿而戴
就傳云舉孝廉光禄主事注引風俗通曰光禄奉肹
上就為主事此碑光禄主之下闕一字未可斷以為
簿也其云禁防既釋則鉤黨也又有韜光翳耀𨼆身
殉道隘窮不悶之句銘則云遐罻罔退潛伏皆謂黨
事當是時天地閉塞邪枉熾結關三木錮五族者盡
天下之名流其得幸免者蓋鮮矣中平初黨禁始解
久幽之士信眉而復起梁君遂從聘召更二十餘年
而卒郡將至於累衍論議宜不在夏恭范丹之下史
策既沒而無傳集古如歐趙又遺而不錄幾不得比
於婁壽魯峻因碑碣以著見石雖□存賴它書而得
其姓士之澡身厲操而能垂光於後者亦難哉(㛃即□字)
(祏即柘字)
防東尉司馬季德碑
(上闕四)年九月廿九日故山陽府卒吏防東守尉司馬
字季德(闕二)先出(闕五)氏之苗裔也(闕二)三代常為侯伯周武
克商其胤族(闕四)仲(闕三)施於民迄千(闕二)□濟其美不霣
其功(闕二)金銀翼衛(闕四)□熾(下闕)于季德幼有聲(闕四)文□惠
恭接物耽古好學(闕三)褱道(下闕)五(闕六)箴規(闕二)克誦其詩
既優(闕六)明允篤誠不(闕三)小畏慎如臨于□左公明明
委蛇其德德(闕三)肅(下闕)壽黃耉永享五福猥遭溫疾喪
友華榮(下闕)郡人諸友鄂驚(闕二)會集□涕霑(下闕)發
舊它消邢幽門百兩旁幡□送者悲(下闕)德金
石播(闕三)魂而有嘉寵休烏虖哀哉
右山陽府卒吏防東守尉司馬君碑其名闕其字季
德有所終之日月而其年則摩滅陳勝傳云勝攻陳
陳守令皆不在獨守丞與戰譙門中張顔並注為郡
守縣令又云郡守之丞故曰守丞司馬氏索𨼆曰秦
無陳郡皆字是衍文守令與守丞同守非官也劉敞
原父云是陳縣之攝令游俠傳王游公謂茂陵守令
尹公曰君辱原涉如是一旦真令至復單車歸為府
吏注云守茂陵令未真為之隸釋有羊竇道碑云青
衣尉趙君到官六日郡召守鐵官長積四月徙守成
都令後還歸尉官又金鄉守長侯成碑云郡授五官
掾功曹守金鄉長即家假印綬周憬碑陰有湞陽守
長南平丞寋祇三人者亦是以它官攝事此云山陽
府卒吏防東守尉者以郡曹而攝邑官其本秩自如
故猶今之兼權也防東二字頗䁆昧難辨故趙氏以
山陽卒史名之自三蒼滂喜亡(李斯作蒼頡篇揚雄作訓纂篇賈魴作滂)
(喜篇名曰三蒼滂喜漢和帝時作郎中以隸字三三蒼隸法始廣)小學不絶如綫字
書行於世者篇莫加於類篇韻莫善於集韻所載隸
古以石刻校之則攟摭尚多脱略隸法皆以悠作悠
此碑又省作□稽之篇韻咸無焉聊因論此擬急就
之一章云滴喜悠悠&KR0870;□繼(滂喜悠悠獨無繼出袁良孫叔敖司馬君鄭固劉)
(寬楊厥碑一字□出者不再見)隷灋□□昘□世(隸法乖離昉中世出繁陽令無極山)
(張訥孔耽袁逢戚伯著富春丞碑)斷□□藉□□□(斷□圖籍載一二出楊厥孟柳)
(孔耽元賀魯峻祝睦平輿令碑)□□□(氏羲農出費汎老子清河相碑)□□□(邦舜禹出)
(鄭固帝堯孔廟碑)□□□(終春秋出孔宙孔謙楊□碑)陳□魯(陳鄒魯出楊震孔宙)
(袁良碑)戔暴□(剗暴嬴出潘乾孔宙郭仲奇碑)□□□(禽霸楚出孔耽魯峻袁良碑)
□穻□(基宇恢出劉脩孔躭靈臺碑)□□䟭(啓劉祚出逄童周憬祝睦碑)□夔
□(□䕫棄出苑鎮劉寬剡令碑)鼂弻□(朝弼聚出楊厥張夀孫叔敖碑)&KR1907;葉曹(解葉)
(曹出逢童華山亭北海相碑)吕□□(吕孟祖上二字出孟郁下宗俱碑)□□禮(秉典)
(禮出帝堯祝睦孔和碑)□□渡(垂律度出孔耽樊敏孟郁碑)偄□顯(儒術顯出魯峻)
(孟郁郭仲奇碑)□□屢(爵禄屢出綏民校尉杜尚李□碑)風□霜露星電□
(風雲霜露星電煇出夏氶郭仲奇衡方李翕高彪周憬孟郁碑)盙□□□□□□(簠籩)
(壺兕□鼎彝上出孔宙次三字出韓勑餘出孔宙楊厥三公山孫相碑)□椶□馥□□
犧(黍稷香馥薦血犧出三公山史晨袁逢祝睦次二字靈臺下帝堯碑)滌䄢□□□□
□(滌齋蠲禱靈嚮歸出蔡湛淮廟孔彪蔡湛帝堯孟郁孔和碑)□□□□□麟□
(鳥獸鼠蚌䲫麟龜出孔耽樊毅唐公房靈臺唐扶孔宙戚伯著碑)道邊□□□過䢫
(道邊通達遭過隨出高彪劉脩唐扶宋恩武梁馮焕劉熊碑)□湥□□□出□(測洋)
(□奥表出之出袁良孔謙著碑吳公韓勑唐扶孔耽戚伯)凡此之類皆非假借字書
所不應棄蔡伯喈奉熹平之詔列鴻都之碑晚學咸
所取正未嘗一字好奇也如前急就雖曰漢人典刑
亦石經之所不取今之學者事不師古乃緣手隨筆
變點畫篹偏旁以取新尚怪為能間有所據不過晉
魏以後事體此膏肓之疾也(碑以鄂為愕以邢為形□即彌字)
中山相薛君成平侯劉君斷碑
益州刺史中山相薛(下闕)
巴郡太守宗正卿成(下闕)
惟二君(下闕)神府乃(下闕)平文武(下闕)祭死者(下闕)薛劉征討輕
(下闕)曰(下闕)賢勞(下闕)墅(下闕)功(下闕)今(下闕)
右漢故益州刺史中山相薛君巴郡太守宗正卿成
平侯劉君碑隷額頗雜篆體其碑髣髴二十行所餘
其上一段它石斷裂不存矣第一行有益州刺史中
山相薛八字第二行有巴郡太守宗正卿成八字第
三行有惟二君三字餘皆不可句讀蓋前兩行各舉
其官後行始是碑語與廣漢屬國辛李二君碑正同
其間有祭死者及薛劉征討字殆是紀述平宼之事
趙氏誤以為墓刻故云古無兩人共立一碑者又以
劉君為成平侯相詳其額初無相字此蓋王子侯也
西京列侯其傳國皆有世次東京枝葉既不蕃而史
筆又簡略其書于策者不過如東海王傳云王弟二
十二人皆為列侯耳故劉君之名不可得而考周官
太宰卿一人為太宰以卿一人為之也百官志太傅
上公一人太常卿一人蓋史氏用周官之法紀傳所
書居三九之官者皆不繫以公卿字惟孔廟碑稱吳
雄為司徒公趙戒為司空公衡方碑題衛尉卿與此
碑所題宗正卿乃遣辭揮翰者益非當時官名也太
尉劉寬司空宗俱光禄勲劉曜廷尉仲定碑額俱不
加公卿字後世以卿名其官則自蕭梁始
司空殘碑
(上闕)躬差觴豆婆娑尊俎盛(下闕)命爾司空予回爾輔(下闕)功
遂不居思沖芒□消(下闕)納我□范既童具彪庶(下闕)予惟
哀憤用著斯詩忉(下闕)
右司空殘碑四十五字政和乙未得之西洛天津橋
下所存片石纔五行行九字皆銘詩也字徑二寸餘
雄健清新蓋漢代之神品其詞有云命爾司空故趙
氏謂之司空殘碑末云予惟哀憤用著斯詩知其為
丘壠之文也碑陰有皮氏段升子榮題名百有餘人
訪之未獲
處士嚴發殘碑
(上闕)月戊申朔五日□丑彭城(下闕)桓&KR1943;□□章言處□嚴
發(下闕)生則有曾閔之行送終則(下闕)允誠於多友不求直
呂(下闕)分離拔身委讓勤四體㠯(下闕)□鐫堅仰高西遲衡
門甚(下闕)例所述□有一行則可尊(下闕)蓋孔子作春秋裒
儀甫㠯(下闕)塞利欲之□是故□有商(下闕)㠯顯寳玉今聽
表門閭復(下闕)勉陵&KR1795;已表言會月(下闕)(上闕)君丞汝南番
君戶&KR1311;掾(下闕)
右處士嚴發殘碑所存十有二行行凡十字其大略
載桓景陳章所言處士嚴發有曾閔之行栖遲衡門
誠於朋友引春秋襃儀甫之事後有聽表門閭復之
文復下字闕蓋邑官稱嚴之行遂表其門閭復其租
繇而碑之所由立也末有丞汝南番君及戶曹掾題
名當是其時官寮也其首行月日之下有彭城字乃
其鄉國也召誥云戊午社于新邑越七日甲子是從
戊至甲為七日畢命云六月庚午朏越三日壬申亦
是從朏至壬為三日西漢律歷志引逸書粤五日乙
卯亦然惟武成云丁未祀于周廟越三日庚戌則是
祀廟之後三日去丁而不數與召畢二篇立文不同
此碑云戊申朔五日癸丑者正用武成句法百官志
孝子順孫烈女義婦及學士為民法者皆扁表其門
許氏說文云扁者題門戶之文則旌閭之事東都蓋
已有之此碑不見歲年月疑其非漢刻雖字畫不工
却不類魏晉以後書法棄之又可惜也(碑云鐫堅仰高與今文論)
(語不同又以西為栖□為溪&KR1795;為夷&KR1943;古響字□即志字)
隸續卷一
