隸續卷十六
宋洪适撰
黃龍甘露碑
碑文(前十行闕其羣臣列名錄後)
(上闕一人)司徒臣(姓名闕)安漢將軍(下闕又闕五人)侍中臣(闕)立侍中
(下闕)尚書(下闕又闕四人)五官中郎將臣(姓名闕)太中大夫臣(姓名闕)
中散大夫臣(姓名闕)博士臣許慈議郎臣(姓名闕)議郎臣(闕)
信議郎臣(闕)光議郎臣(姓名闕又闕二字)將軍臣(姓名闕)鎮東將
軍臣劉琰平西將軍臣劉(闕)平北將軍臣劉(闕又闕二字)將
軍臣(姓名闕又闕二字)將軍臣(姓名闕第二横並闕第三横闕十八人又闕一字)將軍
臣(姓名闕又闕一字)將軍臣(姓名闕又闕一字)將軍臣(姓名闕又闕一字)將軍
臣(姓名闕又闕一字)將軍臣(姓名闕又闕十字)將軍臣(姓名闕又闕一字)將軍
臣(姓名闕又闕一字)將軍臣(姓名闕第四横闕十二人又闕一字)將軍臣(姓名闕又闕一)
(字)將軍臣(姓名闕又闕一字)將軍臣(姓名闕又闕一字)將軍臣(姓名闕又闕一)
(字)將軍臣孫(闕又闕一字)將軍臣(闕)仁
時太守南陽李嚴正方丞宋遠文竒武陽令陰化
第二碑
惟建安廿六年(闕十字)赤水(水字)甘露(闕)亐縣中(後闕)
碑隂
(上闕六人)侍中臣(闕)立侍中(下闕)尚書(下闕又闕二字)光禄大夫臣(姓名)
(闕又闕二人)中散大夫臣劉(闕)博士臣許慈議郎臣(姓名闕)議
郎臣(姓名闕)議郎臣孟光議郎臣(姓名闕下闕人又闕二人)益州前
部(闕二字)臣費詩益州左部司馬臣(姓名闕)益州右部司馬
臣(姓名闕)益州(闕)部司馬臣(姓名闕)益州部蜀郡從事史臣
(姓名闕)益州部(闕二字)從事史(下闕)益州部(闕二字)從事史(闕)義
校尉臣(姓名闕)益州部巴西從事史(闕)信校尉臣李(闕)益
州部梓潼從事史忠節中郎將臣(姓名闕)益州部牂柯從
事史臣(姓名闕)益州部永昌從事史(闕字)校尉臣(姓闕)益
州部(闕)山從(下闕又闕五字)從事史臣(姓名闕闕六字)業校尉臣(姓名)
(闕又闕二字)中郎將臣(姓名閥又闕二字)中郎將臣(姓名闕闕二字)中郎
將臣劉(闕又闕二字)中郎將臣(姓名闕又闕二字)中郎將臣(姓名闕又闕二)
字中郎將臣張(闕又闕二字)中郎將臣(姓名闕又闕二字)中郎將臣
劉(闕又闕二字)中郎將臣(姓名闕又闕二字)中郎將臣(姓名闕又闕二字)中
郎將臣(姓名闕下闕)
右黃龍甘露之碑二隸額皆六字不磨滅碑中有穿
各高五尺餘大者廣三尺次二字華陽志云建安二
十四年黃龍見武陽赤水九日乃立廟作碑蜀志次
年曹丕既滅漢太傅許靖安漢將軍糜竺等上言武
陽龍見君之象也與博士許慈議郎孟光立禮儀上
尊號至次年登壇即位大碑之文十行僅有數字可
辨羣臣列名居石之二上下四横每横二十餘人可
辨者侍中二人司徒尚書五官中郎將太中中散大
夫博士各一人議郎四人安漢鎮東等將軍二十餘
人官之下皆稱臣姓名碑側題太守李嚴並丞令二
人姓名嚴後改名平次碑之文十四行惟首行有建
安廿六年數字可辨碑陰存者上兩横每横三十人
可辨者侍中議郎從事史中郎將數十人兩碑俱有
許慈孟光題名則立石非同時也建安二十五年漢
祚已終次年四月蜀主方稱帝改元則辛丑之春蜀
人猶奉漢代正朔故有建安二十六年之文兩横之
下崇寧中為王時彦所磨刻其說二碑皆有額却云
其一漫滅李嚴大字一行皆可讀却云所存十字如
是鹵莾輙敢鐫勒武陽在漢屬犍為今為眉州彭山
縣
北海相景君碑陰
故中部督郵都昌羽忠字定公
故門下督盜賦劇騰頌字叔遠
故門下議史平昌蔡規字中舉
故門下書佐營陵孫榮字卋榮
故門下書佐淳于逢訢字(闕)成
故騎吏劇□麟字敬
故吏朱虚孫徵字武(闕)
故吏營陵薛逸字伯踰
故吏營陵(闕)鴻字中(闕)
故吏都昌吕(闕)字孟(闕)
故吏都昌張畼字元
故書佐都昌羽質字(闕)傚
故書佐朱虚鞠欣字君大
故書佐平壽淳于闓字久宗
故書佐營陵徐曾字曾華
故書佐都昌張朔字朔甫
故書佐淳于孫悝字元卓
故書佐營陵鍾顯字(闕)寳
行義劇張放字公輔
故書佐劇乘禹字陌度
故書佐東安平闓廣字廣宗
故書佐劇紀政字卋堅
故書佐淳于孫晄(晃字)字威光
故脩行都昌台丘暹字世德
故修行都昌董兮(方字)字季兮
故修行營陵&KR1346;□(岑字)字漢興
故修行都昌冀遷字漢久
故修行營陵是盛字護宗
故修行營陵(闕)暹字武平
故修行營陵臨照字景燿
故修行都昌張䮚字臺卿
故修行營陵淳于登字登成
故修行營陵顔理字中理
故修行營陵水丘郃字君石
故修行都昌呂興字世興
故修行都昌逢進字世安
故書佐劇徐德字漢昌行三年服者
故書佐劇姚進字元豪凡八十七人
故書佐劇邴鍾字元鍾
故書佐都昌張翼字元翼
故脩行都昌張耽字季遠
故脩行劇中(闕)字季遠
故脩行平壽徐允字佰允
故脩行淳于趙尚字上卿
故脩行都昌段音字世節
故脩行都昌齊晏字本子
故午營陵是遷字世達
故午營陵&KR1346;敏字元成
故午淳于董純字元祖
故午營陵繻良字世騰
故午朱虚炅詩字孟道
故午都昌台丘遷字孟堅
故小史都昌齊冰字文達
故小(闕)都昌張亮字元亮
豎建(闕一字)惟故臣吏慎終追遠諒闇沈思守衛墳園(闕)
綱禮備陵成宇立樹列既就聖典有制三載(闕二字)當離
墓側永懷(闕三字)不(闕)勝以義(闕)志乃著遺辭以明&KR0847;意
魂靈瑕顯降(闕)嘉祐
右景北海碑陰三列故中部督郵故門下督盜賊故
門下議吏各一人故門下書佐二人故騎吏一人故
吏四人故書佐十五人行義一人故脩行十九人故
午六人故小吏二人第三列姓名之下又云行三年
服者凡八十七人末以兩行刻四言韻語十八句脩
脩二字隷法只爭一畫書碑者好奇所以从省借用
趙云故午者不知其為何官案百官志載郡縣吏屬
自曹掾之下有書佐有循行有幹有小史此碑故午
六人在循行小史之間隷文幹字其旁从二从干或
从一从午蓋是幹字省文婁壽碑朱爵司馬亦官名
也省爵為□脩字皆省作攸亦此之類嗚呼三年齊
斬天下之通喪也西都以日易月羣下化之短喪廢
禮薛宣謂三年服少能行之者兄弟相駮暌乖異同
翟方進續母既葬三十六日除服視事薛翟二公當
時皆在相位降及東都上下一律安帝始聽大臣二
千石刺史行三年喪不四年復斷威宗嘗聽刺史二
千石行三年喪不五年亦斷見之碑碣司隷魯峻以
母喪乞身徙議郎則解組居廬僅行於下僚爾繁陽
令楊君上虞長度尚以叔父憂西鄂長楊弼以伯母
憂思善侯相楊著以從兄憂廣平令仲定以姊憂皆
解官而歸趙圉令有兄之喪則不應司徒府之辟當
其時二千石已上不行三年之服而令長小(下闕數頁)
(前闕)顯節山陽防東夏州叔舉山陽金鄉張諺季德河南(闕)
陵(闕)堂世萇河南(下闕)河(闕)成睪(闕)香伯(闕)南陽(闕四字)伯
道南陽(闕五字)表南陽南鄉(闕三字)遠濟陰(闕五字)表濟陰(闕二)
(字)張鳳季節山陽昌邑田胤元尊任城(闕四字)世明任城
(闕二字)朱翔元舉任城元父李能叔遠
右奔喪
右王元賓碑陰四横稱故吏者四人有名字郡邑者
十餘人餘皆凋落不備其中有立碑錢各五百之文
又有右奔喪右斬杖三年之文歐趙有其碑而亡其
名碑云門徒雨集盛於洙泗故衰杖過禮等於事父
惜乎碑石淪碎姓名不能盡見歐云碑有錢各五百
字似是脩廟人所記其可見者濟陰定陶蔡顥子盛
山陰金鄉張諺季德河南宛陵趙堂世長南陽南鄉
鄧升升遠濟陰成武周鳳季節又時有故吏字不知
為何人祠廟按此碑既有故吏又有奔喪斬杖之文
謂之脩廟人題名非也成宗延熹四年立
繁長張禪等題名
長蜀郡繁張君諱禪字仲聞故郡掾楊甫字季山
郡掾楊雄字孟孝議曹掾楊除字伯
議曹掾楊立字元宰從掾位楊棠字子夷
郡文學師楊胡字升海五大夫楊賞字伯騫
五大夫屈畼字進騫校官掾謝就字孟直
民杜孔茂民楊伯章
民(闕)伯著縣□例掾杜長字子陽
夷淺口例掾趙㥄字進德夷侯李伯宣
夷侯楊伯宰夷侯牟建明
夷侯杜臣偉夷侯杜永嚴
夷侯屈孟遼夷侯資偉山
夷侯萇竟舒夷侯養達伯
邑長爰文山邑長(闕)宰(闕)
邑長(闕)小君
邑(闕四字)邑長蘭世興
邑君宋(闕二字)夷民(闕三字)
夷民(闕)度山夷民李伯仁
夷民(闕三字)夷民爰(闕)世
夷民(闕)長生
凡世八戶造
白虎夷王謝節白虎夷王資偉
丞蜀郡司馬達字伯通左尉武都孫眞字子尼
右蜀郡繁長等題名一石三横今在蜀道首行云長
蜀郡繁長君諱禪字仲聞其次題掾曹十人及三民
姓名次横之首行云夷淺口例掾趙陵字進德次夷
侯九人邑長三人第三横邑君三人夷民六人後云
凡世八戶造末有四行高出兩字題白虎二夷王及
丞尉名字最後兩行及其下一横字畫差小似是紀
事之辭惟夷王謝資數字分明餘皆不可讀東都益
部郡縣夷漢錯居此必蜀郡太守有德政繁縣夷人
共立此碑尊其官吏故書之前列苑史西南夷傳安
帝時青衣道夷邑長令曰舉土内屬帝增令田爵號
奉通邑君則邑君邑長皆夷酋之稱也史載蜀郡徼
外有白馬國莋都之西有白狼國無所謂白虎國者
秦時有白虎為巴蜀之害募能殺之者賞邑萬家閬
中夷人登樓射殺之即板楯蠻之先也又赤穴巴氏
子乘土船能浮衆共立之為廪君既死魂魄世為白
虎所謂白虎王者豈此二國之别稱乎
帝堯殘碑隂
史仲(闕)叔惠(闕)千五百
史仲(闕六字)百
故功曹從事(闕)仁(下闕)
行義民(闕)本(闕二字)錢三百
(闕)士陳國(闕四字)錢(闕)百
處士(闕二字)劉(闕三字)錢百
處士任城曹(闕)孟(闕)錢二百
處士(闕一字)張弘輔國錢二百
(上闕)陳國梁(闕二字)珍元(闕)錢二百
(上闕)成陽令陳國(闕)眞字(闕)鉅脩(闕)立碑(闕二字)祭(闕)中
殿(上闕)石坐三上章(闕二字)緹惟四(闕)一以致神坐遷中
山相
(上闕)主簿山陽(闕三字)字(闕)玉(闕)即(闕二字)為(闕)更美
右帝堯殘碑陰開元中濮州刺史趙冬曦磨其上數
列刻所作祭文止存其下一列有故吏處士九人題
名後四行紀事無上文可讀傳者以為堯廟碑陰考
其中一行有云成陽令陳國闕其一下有眞字案堯
廟碑中成陽令乃河南吕亮帝堯碑則是成陽令陳
國鄭眞知此乃帝堯碑陰也上一列磨不盡者尚有
百及千字數處
隷續卷十六
