元和郡縣志卷三十
唐李吉甫撰
江南道(五)
潭州(長沙中都督府)
(開元戸二萬一千八百四十四元和戸一萬五千四百)(鄉六十九鄉六十九)
今為湖南觀察使理所(管潭州衡州郴州永州連州道州邵州管縣三十)
(四此與後福建觀察使都管戸數並𫝊寫缺)
禹貢荆州之域春秋為黔中地楚之南境秦并天下分
黔中以南之沙鄉為長沙郡以繞湘川(下言長沙郡地者皆禹貢荆州)
(之域楚之南境也)按東方朔記南郡有萬里沙祠自湘川至東
萊地可萬里故曰長沙漢初以吳芮有功封長沙王至
景帝封其子發為王因入朝有詔諸王迭起舞王但張
褏而已帝怪而問之對曰臣國小地狹不足以回旋帝
悦益以武陵桂陽二郡自漢至晉並屬荆州懷帝分荆
州湘中諸郡置湘州南以五嶺為界北以洞庭為界漢
晉以來亦為重鎮今按其俗雜有夷人名徭自言先祖
有功免徭役也隋開皇九年平陳改為潭州取昭潭為
名也又置總管府大業中罷牧置都尉府三年罷長沙
郡武德四年又置潭州總管府七年改為都督府
州境(東西一千六十里里南北五百七十五)
八到(西北至上都二千四百四十五里北至東都二千一百八十五里)
(東至洪州九百八十里五里東南至袁州五百二十)
(正南微東至衡州四百六十里西北至朗州四百里)
(北至岳州水路五百五十里)
貢賦(開元貢元和貢)(葛布十五疋絲布十五疋)
管縣六
長沙醴陵瀏陽益陽湘鄉湘潭
長沙縣(緊郭下)
本漢臨湘縣屬長沙國隋改為長沙縣屬潭州
嶽麓山在縣西南隔湘江水六里蓋衡山之足也故以
麓為名
雲母山在縣北九十里列仙傳長沙雲母服之不朽
銅山在縣北百里楚鑄銅處
昭山在縣南七十里臨湘水下有旋潭甚深無底州之
得名因此也
湘水南自衡山縣界流入于岳州湘隂縣界
故尉城在縣西北七十里孫權以程普為長沙縣西部
都尉以防關羽因立此城
故陶關在縣西南五里晉杜弢據湘州反陶侃討之因
置此城
賈誼宅在縣南四十步
吳芮墓在縣北四里
陶侃墓在縣南二十三里
醴陵縣(中下西北至州一百八十里)
本漢臨湘縣地禹貢岷山𨗳江東别為沱又東至于澧
是也後漢置此縣屬長沙郡吳封顧雍為長沙侯而家
人不知是也隋平陳省入長沙武德四年復置
瀏陽縣(中下西至州二百五十里)
本漢長沙國臨湘縣地吳置瀏陽因縣南瀏陽水為名
隋平陳廢景龍二年復置
益陽縣(丄東南至州一百八十里)
本漢舊縣屬長沙國在益水之陽因名隋平陳屬潭州
澬水一名茱萸江南自邵州流入經縣南三十步縣西
有關羽瀨南對甘寧故壘昔羽屯兵水北孫權令魯肅
甘寧拒于此水寧謂肅曰羽聞吾咳唾之聲必不敢渡
渡則成擒也羽夜聞寧處分曰興霸聲也遂不渡茱萸
江
益水出縣東南益山東北流入澬水
關羽故壘在縣西一十五里
湘鄉縣(緊西北至州二百三十里)
本漢湘南縣之湘鄉也後漢立為縣屬零陵郡自吳至
陳並屬衡陽郡隋省入衡山縣武德四年復置
石魚山其石色若雲母開發一重石若魚形刻畫燒之
作魚膏臭在縣西十五里
龍山有鍾乳穴在縣南二百四十里
漣水在縣南四十五里煮水一名得鹽五升
湘潭縣(緊東北至州一百四里陸路一百二十里)
本漢湘南縣地吳分立衡陽縣晉惠帝更名衡山歷代
並屬衡陽郡隋改屬潭州天寳八年改名湘潭
涓湖溉良田二百餘頃縣西七十里
湘水經縣理東
衡州(衡陽上)
(開元戸一萬三千五百一十三元和戸一萬八千四十七)(鄉四十四鄉四十四)
秦屬長沙郡漢為酃縣地吳分長沙之東部為湘東郡
晉以郡屬湘州隋開皇九年罷郡為衡州以衡山為名
州境(東西六百五十里里南北四百九十九)
八到(西北至上都二千九百五十里北至東都二千六百四十九里)
(東南至郴州三百七十里東北至吉州九百一十里)
(正南微西至永州五百七十里西至邵州三百五十六里)
(北至潭州四百六十里)
貢賦(開元貢元和貢)(麩金水銀)(大麻)(紵絲)
管縣六
衡陽攸茶陵耒陽常寧衡山
衡陽縣(緊郭下)
本漢酃縣地吳分置臨蒸縣屬衡山郡天寶初更名衡
陽郡縣仍屬焉(案此所敘未全舊唐書云吳末分長沙東界立湘東郡隋罷郡為衡州改臨蒸)
(為衡陽武德四年復為臨蒸開元二十年復為衡陽)縣城東傍湘江北背蒸水
岣嶁山即衡山也在縣北七十里
湘水西南自永州祁陽縣界入
蒸水自臨蒸縣北東注于湘謂之蒸口
酃湖在縣東二十里可釀為酒晉記武帝平吳薦酃酒
于太廟是也
蒸陽故城在縣西一百七十里
攸縣(下西南至州陸路三百四十五里)
本漢舊縣武德四年分湘潭縣置以北帶攸溪為名
茶陵縣(中西南至州水路四百五十里)
本長沙國界齊永明七年入湘東郡隋開皇九年為湘
潭縣武德四年置茶陵縣貞觀九年廢聖歷元年復舊
以南臨茶山縣以為名
耒陽縣(上西北至州一百六十八里)
本秦縣因耒水在縣東為名漢屬桂陽郡隋改為耒隂
屬衡州(案此所敘亦未全舊唐書云武德四年復為耒陽)後漢蔡倫即此縣人
有宅基在縣西一里
雨瀨在故縣西南每旱賽之則雨降
常寧縣(下西北至州陸路一百八十里)
本秦耒陽縣地吳分耒陽置新平縣宋元徽中三洞蠻
抄掠州縣移就江東因蠻寇止息遂號新寧即今理是
東俯潭水西枕宜江天寶元年改名常寧
湘水在縣北六十里
衡山縣(丄西南至州一百二十里)
本漢隂山縣以縣東百二十里有隂山為名至梁武帝
天監中分隂山立湘潭縣天寶八年改為衡山
湘水在縣東
衡山南嶽也一名岣嶁山在縣西三十里南嶽記曰衡
山者朱陽之靈臺太虛之寶洞又云赤帝館其嶺祝融
託其陽以其宿當翼軫度應機衡故為名又曰上如車
蓋及衡軛之形山高四千一十丈
衡岳廟在縣西三十里南嶽記曰南宫四面皆絶人獸
莫至周迴天險無得履者漢武帝移于江北置廟隋文
帝復移于今所
郴州(桂陽中)
(開元戸三萬二千一百七十六元和戸一萬六千四百三十七)(鄉五十𫝊寫缺案鄉數)
本漢長沙國地後漢分長沙南境立桂陽郡理郴縣領
十一縣隋平陳改為郴州大業中復為桂陽郡武德四
年為郴州
州境(東西五百九十六里南北三百二十三里)
八到(西北至上都三千二百七十五里北至東都三千一十五里)
(東至虔州一千里一十里東南至韶州四百)
(西至道州五百三十五里西北至衡州三百七十里)
貢賦(開元貢)(紬)(白紵)
管縣八
郴義章義昌平陽資興高亭
臨武藍山
郴縣(上郭下)
本漢舊縣項羽徙義帝之所都也歷代屬郴陽郡隋屬
郴州
桂陽監在城内每年鑄錢五萬貫
馬嶺山在縣東北五里昔蘇耽學道于此得仙其舊宅
在州東半里俯臨城餘跡猶存
石井山在縣東北八十里有風母獸既死張口向風則
生
劉洞在縣西北二十三里出偃鼠如牛將為災乃出畎
畝散落其尾悉為小鼠
渌水自郴侯山注來
程鄉吳錄云程鄉出酒
横溪水俗謂之貪泉飲者輒冒于貨財
郴水出經縣東一里
温水在縣北常溉田十二月種明年三月熟可一歲三
熟
義帝祠在縣西一里墓在縣西一里
義章縣(中下西北至州一百一十五里)
本漢郴縣地隋末蕭銑分置屬郴州武德因而不改開
元二十三年自縣北移于今理郤據層嶺前臨通江
章水在縣北六十五里
義昌縣(中下西北至州三百三十里)
本漢郴縣地至東晉分置汝城縣屬桂楊郡隋改為扈
陽縣天寶元年改為義昌
平陽縣(上東至州九十九里)
本漢郴縣地東晉陶侃于今理南置屬平陽郡至陳俱
廢隋末蕭銑分置武德因而不改七年省八年復置
銀坑在縣南三十里所出銀至精好俗謂之□子銀别
處莫及亦出銅&KR1133;供桂楊監鼓鑄
資興縣(中下西至州一百二十里)
本漢郴縣地後漢于此置漢寧縣吳改曰陽安晉改為
晉寧至隋省開皇十一年又置改為晉興貞觀廢咸通
三年又置改為資興南俯耒江北帶長嶺
高亭縣(中下南至州九十里)
本漢便縣晉省陳復置至隋省入郴縣開皇十三年宇
文融奏割郴縣北界置安陵縣安陵水在縣北百步因
以為名天寶元年改為高亭縣以縣東一百三十步高
亭山為名
臨武縣(中下東北至州二百一十三里)
本漢舊縣以南臨武溪水因以為名歷代屬桂陽郡後
郡為郴州縣屬不改
桐柏山在縣西北六十里
雞水在縣南即桂水也
藍山縣(中東北至州三百二十里)
本漢南平縣至隋廢咸通中復置于今理天寶元年改
為藍山縣
九疑山在縣西南五十里
永州(零陵中)
(開元戸二萬七千五百九十元和戸八百九十四)(鄉四十八鄕四十五)
秦屬長沙郡漢為長沙國武帝分置零陵郡領縣十至
宋封晉恭帝為零陵王隋文帝開皇九年平陳置永州
因水為名大業三年復為零陵郡四年又置永州史記
舜葬九疑即此地也
州境(東西三百三十二里南北五百六十一里)
八到(西北至上都三千一百五十五里北至東都二千八百九十五里)
(南北至道州水路二百六十里東北至衡州陸路五百七十里)
(南至韶州六百里五里西南至桂陽五百)
(西至敘州南郎溪山懸險不通無里數)
貢賦(開元貢)(細葛)(石燕)
管縣四
零陵祁陽湘源灌陽
零陵縣(上郭下)
本漢泉陵縣地隋平陳改為零陵縣自改零陵故移于
此
湘水經州西十餘里
石室山在縣北一里吕蒙所築
祁陽縣(上南至州一百八十里)
本漢泉陵縣地屬零陵郡吳分泉陵置武德四年復置
于今理貞觀元年省四年又置
石燕山在縣西北一百一十里出石燕充藥
湘水經縣南三十步
湘源縣(上東北至州一百三十里)
本漢洮陽縣地至隋改置湘源縣屬永州
湘水經縣東
灌陽縣(中北至州三百六十里)
本漢零陵縣地隋大業末蕭銑析湘源縣置武德七年
廢上元二年吕諲奏置
灌水在縣西南一百二里
連州(連山下)
(開元戸一萬八千八十元和戸五千二百七十)(鄉二十二鄉二十二)
秦為長沙郡之南境漢置桂陽郡至陳為桂陽縣隋文
帝開皇十年置連州因黃連嶺為名大業初改為熙平
郡武德四年復為連州
州境(東西二百四十二里南北四百里)
八到(東北至上都三千六百六十五里東北至東都三千四百五里)
(東至韶州陸路五百里東至廣州八百九十里)
(東北度嶺至郴州三百九十里西南至封州六百三十里)
(西至賀州捷路二百七十里取道州桂嶺路二百六十里)
貢賦(開元貢元和貢)(細布鍾乳)
管縣三
桂陽陽山連山
桂陽縣(上中郭下)
本漢舊縣屬桂陽郡吳宋齊並屬始興郡梁陳屬陽山
郡隋屬連州
貞女峽在縣東南一十里
黃連嶺在縣西南一百五十里
陽山縣(中下西北至州水路一百四十七里)
本漢舊縣為南越置關之邑故其關在縣西北四十里
茂漢口史記尉佗移檄陽山關曰盜兵且至急絶道聚
兵自守今陽山北當騎山嶺路秦于此立陽山關漢破
南越以為縣後漢省晉重置在注水南梁天監六年置
陽山郡以縣屬焉隋開皇十年屬連州神龍二年移于
注水北即今縣理也是界諸山各出乳穴
連山縣(中下東至州一百六十里)
自漢至齊為桂陽郡之地梁武帝分桂陽置廣惠縣(案梁)
(武舊唐書作晉武廣惠隋書作廣德與此互異皆當以此為是)隋開皇十年改為廣澤
屬連州仁壽元年改為連山
滑水今為黃連水
道州(江華中)
(開元戸二萬七千四百四十八元和戸一萬八千三百三十)(鄉六十一鄉五十)
秦屬長沙郡漢屬長沙國武帝分長沙置零陵郡吳分
零陵置營陽郡今州是也以郡在營水之南因以為名
隋末陷寇賊武德四年平蕭銑置營州貞觀八年改為
道州
州境(東西二百九十五里南北四百里)
八到(西北至上都三千四百一十五里北至東都三千一百五十五里)
(正東微北至郴州五百三十五里南踰嶺至賀州四百四十里)
(西南踰嶺至韶州四百二十里西北水路至永州二百六十里)
貢賦(開元貢)(細紵布)
管縣五
弘道永明延唐大歷江華
弘道縣(上郭下)
本漢營浦縣屬零陵郡隋改永陽縣貞觀八年省入營
道縣天寶六年改為弘道縣
大陽原在縣南五十步多小斑竹相傳云舜崩之後二
妃尋湘水以手拭淚把竹遂成斑也
營水南自江華縣流入
永明縣(中東北至州一百一十里)
本漢營浦縣隋改為永陽縣武德四年移于州西南貞
觀八年省天后又置天寶元年改為永明
延唐縣(上西至州一百里)
本漢泠道縣地屬零陵郡漢景帝時零陵文學于泠道
舜祠下得玉琯是也至隋自奔巢水口移營道縣于此
武德四年移營道于州郭内于此置唐興縣天寶元年
改為延唐縣
九疑山在縣東南一百里舜所築也九山相似行者疑
惑故為名舜廟在山下
泠水今名遲水源出九疑山
舂陵故城在縣北五十里長沙定王封中子買為舂陵
侯是也
大歷縣(中下西北至州一百二十里)
本漢營道縣地大歷二年觀察使韋之晉奏析延唐縣
于州東置因年號為名(案舊唐書地理志大歷二年湖南觀察使韋貫之奏請析延唐)
(縣于道州東南二百二十里舂陵侯故城北十五里置縣因以大歷為名又本傳云貫之本名純以憲宗廟諱)
(遂以字行新唐書宰相世系表云貫之字正理相憲宗合志表傳皆可證貫之非之晉然攷本傳元和十二年)
(罷相乃為湖南觀察使去大歷初已四十餘年則所云大歷二年貫之奏置亦誤今並仍原文以存疑)
江華縣(中北至州一百一十三里)
本漢馮乘縣地故城在縣南七十里至隋不改武德四
年分馮乘縣置江華縣屬營州八年屬道州
營水出縣東北
淮南王子廟在縣南七十二里荆州記云淮南王安被
誅其子奔至此城門化為石今名東塘神
邵州(邵陽下)
(開元戸一萬二千三百二十元和戸一萬八百)(鄉三十二鄉二十)
秦為長沙郡地漢為昭陵縣屬零陵郡吳分置邵郡今
州是也宋齊並為邵陵王國隋開皇十年以邵陵郡屬
潭州隋末陷于寇賊武德四年平蕭銑屬南梁州貞觀
十年改為邵州
州境(東西屈曲一百二十里里南北水路七百三十四)
八到(西北至上都二千八百八十四里北至東都二千五百八十五里)
(東至衡州三百五十六里東南至永州二百二十里)
(東北至潭州陸路五百三十里)
貢賦(開元貢元和貢)(黃蠟銀)(麻布)
管縣二
邵陽武岡
邵陽縣(上郭下)
本漢昭陵縣屬長沙國後漢改昭陽縣晉武帝改為邵
陽因邵水之陽為名
武岡縣(上東北至州四百三十里)
本漢都梁縣地屬零陵郡吳寶鼎元年改為武岡縣因
武岡為名一云晉武帝分都梁縣置梁天監元年以太
子諱綱故為武強武德四年復舊
都梁山在縣東北一百三十里
福州(長樂中都督府)
(開元戸三萬一千六十七十五元和戸一萬九千四百五)(鄉六十六鄉八十一)
今為福建觀察使理所(管福州建州泉州漳州汀州管縣二十四)
禹貢楊州之域本閩越秦并天下以閩中下郡作三十
六郡之數今州即閩中郡之地也(下言閩中地者皆禹貢掦州之域)漢
初又為閩越國自越王句踐六世至無疆為楚所滅子
孫播遷海上七世至無諸從諸侯之師滅秦率人佐漢
漢立無諸為閩中王王故地郡又有冶縣按冶即今台
州章安故縣是也後漢改為東候官吳于此立曲郍都
尉主謫徙之人作船于此晉置晉安郡領縣八屬揚州
南朝以封子弟為王梁簡文帝初封晉安王入為皇太
子是也陳廢帝改為豐州又為泉州因泉山為名隋大
業二年改為閩州三年改為建安郡武德六年改為泉
州八年置都督府景雲二年又為閩州開元十三年改
為福州都督府因州西北福山為名兼置經略使仍自
嶺南道割屬江南東路
州境(案州境里數𫝊寫缺)
八到(西北至上都五千二百九十五里西北至東都四千四百二十四里)
(東至大海七十里百六十里東南水路至海一)
(東北至温州水路屈曲一千八百里山路險阻西南至泉州三百七十里)
(西南至汀州水路屈曲一千一百六十五里正北微西至建州六百里)
貢賦(開元貢賦)(海蛤絹蚺蛇膽緜)
(元和貢)(乾薑)(白蕉)
管縣九
閩候官長樂福唐連江長溪
尤溪古田永泰
閩縣(上郭下)
本漢冶縣地屬會稽郡後漢改為東候官(案杜佑通典及舊唐書並)
(云冶縣又名東冶縣後漢改為候官都尉)吳改屬建安郡晉以候官為晉安
郡隋開皇九年改為原豐縣十二年又改為閩縣皇朝
因之
海在縣東南一百六十里
東湖在縣北三里
西湖在縣西二里
候官縣(緊北至州郭二里)
武德六年于今州西北三十一里置八年廢長安二年
重置貞元五年觀察使鄭叔則奏移于州郭
長樂縣(上西至州一百里)
本隋閩縣地武德六年分置長樂縣
石尤嶺縣南四十里與福唐縣分界
大海在縣東七十里
海澶山縣東一百二十里山在大海中周迴三百里
福唐縣(緊東北至州水路一百七十里)
聖歷二年析長樂縣東南界置萬安縣天寶元年改為
福唐
大海在縣東四十五里
丹步渡在縣南百步其水謂之無患溪
連江縣(緊西南至州水陸路一百六十里)
本漢冶縣地晉分立温麻縣武德六年移于連江之北
改為連江縣
連江在縣南三百里東流入海
海在縣東五里
長溪縣(中下西南至州水路八百里)
長安二年割晉温麻舊縣北四鄉置長溪縣
長溪在縣南四十五里流入大海
尤溪縣(中下東南水路至州八百里)
開元二十九年開山洞置縣東水路沿流至候官縣西
水路泝流至汀州龍巖縣
古田縣(中下東至州七百里)
開元二十九年開山洞置與連江接界與沙縣分界
永泰縣(中下東北至州二百五十里)
永泰二年觀察使李承昭開山洞置縣東水路沿流至
候官縣西泝流至南安縣南北俱抵大山並無行路
建州(建安上)
(開元戸二萬八百四百八十元和戸一萬五千)(鄉四十鄉四十)
本秦閩中地也漢于其地立冶縣屬會稽郡後漢改冶
為東候官吳孫休永安二年以會稽南部都尉分為建
郡今州即其地也宋齊梁皆以封子弟為王開元十年
罷郡以縣屬泉州隋氏喪亂建安縣人擁衆自保武德
四年歸附遂于建安縣置建州
州境(案州境里數𫝊寫缺)
八到(西北至上都四千六百九十五里西北至東都三千八百三十五里)
(東北至處州山路九百里正南微東至福州六百里)
(西南至汀州水路屈曲一千五百里西北至信州五百四十里)
(西北至撫州八百三十里止北微東至衢州七百里)
貢賦(開元貢賦)(金花練緜絹)
(元和貢)(蕉布)(偃鼠皮)
管縣五
建安浦城邵武將樂建陽
建安縣(上郭下)
本漢冶縣之地後改為東候官又立建安縣(案通典云漢冶縣地)
(吳置建安縣有武夷山)因遂不改
建陽溪一名建安水在州西四百步南流入福州界
浦城縣(緊東南至州三百六十里)
本漢興縣吳永安三年改曰吳興隋平陳省入建安武
德四年又省載初元年復置改曰唐興天授二年為武
寧神龍元年復為唐興天寶元年改為浦城
梨嶺在縣東北八十里與弋陽縣分界
邵武縣(上)
本漢冶縣地吳于此立昭武縣晉改為邵武
飛猿嶺在縣西一百七十里
邵武溪水源出飛猿嶺東南流經縣西
將樂縣(中下東北至州四百五十里)
吳永安三年置隋開皇九年省武德八年復立
將樂溪水源出百丈嶺東北流經縣界
建陽縣(中東至州一百六十里)
本上饒縣地吳分置建平縣晉太元四年改為建陽隋
開皇十年省入建安武德四年重置
建陽溪水源出縣北温嶺南流經縣界
泉州(清源上)
(開元戸五萬七百五十四十一元和戸三萬五千五百七)(案鄉數𫝊寫缺鄉二十四)
舊泉州本理在今閩縣武德六年置景雲二年改為閩
州開元中改為福州今泉州本南安縣也久視元年縣
人孫師業訴稱赴州遥遠遂于南安縣東北界置武榮
州景雲二年改為泉州即今理是也
州境(東西四百里十里南北三百三)
八到(西北至上都五千六百九十五里西北至東都四千八百四十五里)
(東至大海一百里七十里東北至福州三百)
(南至大海一百里五十里西南至漳州三百)
貢賦(開元貢賦)(蠟布紵)(紵麻)(緜)
(元和貢)(綿二百兩)(蚺蛇膽)
管縣四
晉江南安莆田仙遊
晉江縣(上郭下)
開元六年刺史馮仁知緣州郭無縣請析南安縣東置
在晉江之北因名
南安縣(緊東至州八十里)
本漢冶縣地後漢為候官縣地晉為晉安縣地(案通典云吳置)
(晉安縣晉置晉安郡在此)陳立為南安縣(案隋志謂南安舊日晉安置南安郡平陳郡廢絲改)
(名焉舊唐書亦謂南安隋縣皆與此有異)因縣南安江以為名
海在縣東南九十里
莆田縣(上西南至州一百五十里)
本南安縣地陳廢帝分置莆田縣隋開皇十年省武德
六年復置貞觀改隸閩州景雲二年割屬泉州
大海在縣東一十五里
仙遊縣(中南至州一百六十里)
聖歷二年析莆田西界于今縣北十五里置清源縣天
寶元年改為仙遊仍移于今理
仙遊山在縣西三十里縣因為名
漳州(漳浦上)
(開元戸一千六百九十三元和戸一千三百四十)(案鄉數𫝊寫缺鄉一十一)
本泉州地垂拱二年析龍溪南界置因漳水為名初置
于今漳浦縣西八十里開元四年改移就李澳川即今
漳浦縣東二百步舊城是十二年自州管内割屬福州
二十二年又改屬廣州二十八年又改屬福州乾元二
年緣李澳川有瘴遂權移州于龍溪縣置即今州理是
也
州境(東西三百七十里南北三百九十里)
八到(西北至上都六千四百五十里西北至東都五千六百四十里)
(東至大海一百五十里南至大海一百八十里)
(西北至潮州四百八十里北至汀州九百里)
貢賦(開元貢)(鮫魚皮)(甲香)(蠟)
管縣三
龍溪漳浦龍巖
龍溪縣(中下郭下)
陳分晉安縣置屬南安郡後屬閩州開元二十九年割
屬漳州縣東十五里至山險絶無路西二十里至山南
三里至山北十六里至山
海去縣五十四里
漳浦縣(中下東北至州一百二十里)
垂拱中析龍溪南界置
龍巖縣(中下東北至州三百里)
先置在汀州界雜羅口名雜羅縣屬汀州天寶元年改
為龍巖縣大歷十二年皇甫政奏改隸漳州
廢懷恩縣在州西南三百一十里垂拱二年置屬漳州
開元二十九年廢今置鎮
汀州(臨汀下)
(元和戸二千六百一十八案開元戸鄉數𫝊寫缺)(鄉一十一)
開元二十一年福州長史唐循忠于潮州北廣州東福
州西光龍洞檢責得諸州避役百姓共三千餘戸奏置
州因長汀溪以為名
州境(案州境里數𫝊寫缺)
八到(西北至上都取建州路六千二百九十五里西北至東都五千三百三十五里)
(東南至漳州九百里兼屈曲一千三百六十里東北至福州水陸相)
(東北至建州水陸相兼一千五百里正南微西至潮州一千三百五十里)
(西至虔州水陸相兼一千二百里)
貢賦(開元貢)(蠟)(偃鼠皮)
管縣三
長汀沙寧化
長汀縣(中下郭下)
白石溪水在縣南二百步下流入潮州界
沙縣(中下西南至州一百八十里)
本宋置屬建安郡隋開皇十六年廢武德四年又置屬
建州開元二十三年割屬汀州因沙丘以為名
溪水自縣西來經縣郭東北流入建安溪
寧化縣(中下西南至州六百里)
本沙縣地開元二十二年開山洞置縣西與虔化縣接
玄武山在縣北五里
元和郡縣志卷三十
