武林舊事卷九
宋周密撰
高宗幸張府節次略
紹興二十一年十月高宗幸清河郡王第供進御筵節
次如後
安民靖難功臣太傅静江軍武靖海軍節度使醴泉
觀使清河郡王臣張俊進奉
繡花高飣一行八果罍
香圓真柑石榴橙子鵝梨乳梨榠
查花木瓜
樂仙乾果子义袋兒一行
荔枝圓眼香蓮榧子榛子松子銀
杏梨肉棗圈蓮子肉林禽旋大蒸棗
鏤金香藥一行
腦子花兒甘草花兒硃砂圓子木香丁
香水龍腦史君子縮砂花兒官桂花兒
白术人參橄欖花兒
彫花蜜煎一行
彫花梅球兒紅消兒彫花筍蜜冬瓜魚兒
彫花紅團花木瓜大段兒彫花金橘青梅
荷葉兒彫花薑蜜筍花兒彫花橙子木
瓜方花兒
砌香酸鹹一行
香藥木瓜椒梅香藥藤花砌香櫻桃砌
香萱草拂兒紫蘇柰香砌香葡萄甘草花
兒梅肉餅兒薑絲梅水紅薑雜絲梅餅
兒
脯腊一行
線肉條子皂角鋌子蝦腊雲夢&KR1571;兒肉
腊妳房旋&KR1109;金山鹹豉酒腊肉
垂手八盤子
棟蜂兒番葡萄香蓮事件念珠巴欖子
大金橘新椰子象身板小橄欖榆柑子
再坐切時果一行
春藕甘蔗紅柿鵝梨餅子切橙子切
綠橘乳梨月兒生藕鋌兒
時新果子一行
金橘葴楊梅新羅葛切蜜簟切脆橙
榆柑子新椰子切宜母子甘蔗柰香梨
五花兒藕鋌兒新柑子
彫花蜜煎一行(同前)
砌香鹹酸一行(同前)
荔枝甘露餅荔枝寥花茘枝好郎君龍纏
桃條酥胡桃纏棗圈纏梨肉香蓮事件
香藥蒲萄纏松子糖霜玉蜂兒白纏桃
條
脯腊一行(同前)
下酒十五盞
第一盞花炊鵪子荔枝白腰子
第二盞妳房簽三脆羹
第三盞羊舌簽萌芽肚胘
第四盞肫掌簽鵪子羹
第五盞肚胘膾鴛鴦煠肚
第六盞沙魚膾炒沙魚襯湯
第七盞鱔魚炒鱟鵝肫掌湯虀
第八盞螃蟹釀棖妳房玉蕊羹
第九盞鮮蝦蹄子膾
第十盞洗手蟹
第十一盞五珍膾
第十二盞
第十三盞
第十四盞
第十五盞
插食
炒白腰子炙肚胘炙鵪子脯潤雞潤兔
炙炊餅不炙炊餅臠骨
勸酒果子庫十番
砌香果子雕花蜜煎時新果子獨裝巴欖
子裝大金橘小橄欖鹹酸蜜煎獨裝新椰
子對裝揀松番葡萄四色時果對裝春藕
陳公梨
厨勸酒一味
江&KR2090;煠肚江&KR2090;生蝤蛑簽薑醋香螺香
螺煠肚薑酸假公權煨壯蠣牡蠣煠肚
蟑蚷煠肚
凖備上細罍四卓
又次細罍二卓(内蜜煎鹹酸時新脯腊等)
對食十盞二十分
蓮花鴨簽蠒兒羹三珍膾南炒鱔水母
膾鵪子羹鯚魚膾三脆羹洗手蟹煠
肚胘
對展每分時果五盤兒
知省御帶御藥門司直殿官
晚食五十分名件
二色蠒兒肚子羹笑靨兒脯鴨小頭羹
餅脯腊雞
直殿官大煠下酒
鴨簽水母膾鮮蝦蹄子羹糟蟹野鴨
五珍膾紅生水晶膾蛤蜊羹
直殿官合子食
脯雞油包兒二色薑豉野鴨雜熝入
糙雞麻脯雞臓煉魚炙魚片羊頭菜
羹一胡蘆
直殿官果子
時果十隔楪
凖備
薛方瓠羹
備辦外官食炙
第一等(並簇送)
太師尚書左僕射同中書門下平章事秦檜
燒羊一口滴粥燒餅食十味大碗百味
羹餻兒盤勸簇五十饅頭血羹燒羊頭雙
下雜簇從食五十事肚羹雙下火膀子
羊舌託胎羹三脆羹鋪羊粉飯大簇飣
鮓餻鵪子蜜煎三十楪時果一合(切榨十楪)酒
三十瓶
少保觀文殿大學士秦熺
燒羊一口滴粥燒餅食十味蜜煎一合
時果一合(切榨)酒十瓶
第二等
參知政事余若水
簽書樞密巫伋
少師恭國公殿帥楊存中
大尉兩府吴益
普安郡王
恩平郡王
各食十味蜜煎一合切榨一合燒羊一盤
酒六瓶
第三等
侍從七員
左朝散郎禮部侍郎兼權吏部尚書陳誠之
左中大夫刑部侍郎兼權吏部侍郎韓仲通
右承議郎權吏部侍郎李如岡
右奉議郎起居舍人湯思退
右朝散大夫太府卿兼戶部侍郎徐宗說
右宣教郎樞密院檢詳諸房文字兼兵部侍郎陳相
右宣教郎中書門下省檢正諸房公事兼給事中陳
䕫
管軍二員
馬軍太尉成閔
步軍太尉趙密
知閤六員
保信軍節度使領閤門使兼客省四方館事提點皇
城司鄭藻
昭化軍承宣使領閤門使兼客省四方館事提點皇
城司錢
成州團練使領閤門事兼客省四方館事提點皇城
司趙愷
貴州團練使領閤門事兼客省四方館事提點皇城
司宋
武節大夫吉州刺史領閤門事兼客省四方館事提
點皇城司孟
武節大夫惠州刺史領閤門事兼客省四方館事提
點皇城司蘇
御帶四員
降授郢州防禦使帶御器械潘端卿
忠州防禦使帶御器械石清
武功大夫遙郡防禦使帶御器械冀彦明
武功大夫兼閤門宣贊舍人帶御器械李彦實
宗室三員
安慶軍承宣使同知太宗正事士街
建州觀察使士劇
瓊州觀察使居廣
外官六員
建寧軍節度使提舉萬夀觀韋謙
崇慶軍節度使提舉萬夀觀韋
慶遠軍節度使提舉萬夀觀吴蓋
崇信軍承宣使提舉佑神觀劉光烈
永寧軍承宣使提舉佑神觀朱孝莊
武慶軍承宣使提舉佑神觀王安道
各食七味蜜煎一合時果一合酒五瓶
第四等
環衛官九員
右監門衛大將軍貴州刺史居閑
右監門衛大將軍福州防禦使士輻
右監門衛大將軍榮州團練使士□
右監門衛大將軍貴州團練使士歆
右監門衛大將軍宣州刺史士銖
右監門衛大將軍宣州刺史士赫
右監門衛大將軍吉州刺史士隌
右監門衛大將軍吉州刺史士諳
右監門衛大將軍吉州刺史士閘
宣贊舍人十八人
王漢臣陳清王肯郭蔓之許彦洪鄭應
之裴良弼陳迪李大有王拜昌張彦圭
梁份鄭立之李邦傑蔡舜臣谷璹王德
霖張安世
閤門祇候二十人
李丙李唐誼鄭明范涉周諲張令綽
張拱楊介賈公正陳仲通劉堯咨張耘
何忱李偁王謙董原劉伉劉康祖
何超祖朱邦達
看戲祇候八人
梁振之王誼董珩司馬純潘思䕫張赫
馮倚劉堯卿
提點魚祇應五人
李觀邊思聰逯鎬鄭孝禮常士廉
三省樞密房副承旨六人
劉興仁劉興賢韓師文武璹邊俊民嚴
經安
隨駕諸局幹辦監官等十八人
成州團練使幹辦皇城司馮持
右武郎幹辦皇城司劉允升
保義郎幹辦御廚潘邦
保義郎幹辦御廚馮藻
保義郎幹辦翰林司王喜
修武郎幹辦儀鸞司郭公既
保義郎幹辦祇候司黎安國
武翼郎閤門宣贊舍人兼翰林幹辦御輦院邵璿
忠翊郎幹辦左右騏驥院班彦通
武忠郎幹辦左右騏驥院張淳
承信郎閤門祇候兼幹辦左右騏驥院裴良從
武功大夫幹辦行在左藏庫石瑜
右朝散大夫幹辦行在左藏庫劉份
武功大夫幹辦行在左藏庫吴璹
忠翊郎閤門祇候兼幹辦行在左藏庫
承節郎閤門祇候兼幹辦行在左藏庫劉懃
忠翊郎主管軍頭司兼祇應杜淵
保義郎主管軍頭司兼祇應徐宗彦
各食五味時果一盒酒二瓶
第五等
閤門承受十人
知班十五人
御史臺十六人
各食三味酒一瓶
聽呌唤中官等五十人
各食五味斬羊一片饅頭五十箇角子一
箇鋪薑粉飯下飯鹹豉各酒一瓶
進奉盤合
寳器
御樂帶一條玉池面帶一條玉獅蠻樂仙帶
一條玉鶻兔帶三條玉璧環二玉素鍾子
一玉花高足鍾子一玉枝梗瓜杯一玉瓜
杯一玉東西杯一玉香鼎二盖全玉盆兒
一玉椽頭楪兒一玉古劍璏等十七件玉
圓臨安樣楪兒一玉靶獨帶刀子二玉並三
靶刀子四玉犀牛合簪兒一金器一千兩
翠毛二百合珠子十二號共六萬九千五百九
顆珠子念珠一串一百九顆馬價珠金相束
帶一條白玻瓈圓盤子一玻瓈花瓶七玻
瓈碗四瑪瑙碗大小共二十件
古器
龍文鼎一商彝二高足商彝一周盤一
商父彝一周敦二周舉罍一有蓋獸耳周
罍一
汝窰
酒瓶一對洗一香爐一香合一香球一
盞四隻盂子二出香一對大匳一小
匳一
合伏
螺鈿合一十具(織金錦褥子全)犀皮合一十具(織金錦褥子全)
書畫(有御寳十軸)
曹霸五花驄馮瑾霽煙長景易元吉鶴生花
黃居寳雀竹吴道子天王張萱唐后竹叢
邊鸞萱草山鷓鴣黃筌萱草山鷓鴣宗婦曹
氏蓼岸杜庭睦明皇斫鱠
無寳有御書九軸
趙昌躑躅鵪鶉梅行思躑躅母雞杜霽撲蝶
巨然嵐鎖翠峰徐熙牡丹易元吉寫生枇
杷董源夏山早行二軸偽主李煜林泉渡水
人物
無寳無御書二軸
荆浩山水吴元俞紫氣星
匹帛
撚金錦五十疋素綠錦百五十疋木錦二百疋
生花番羅二百疋暗花婺羅二百疋摴蒲
綾二百疋
進奉犒設
隨駕官知省御帶御藥門司直殿官
紫羅五百疋雜色纈羅五百疋馬下目子錢
一萬貫文
禁衛一行祇應人等
錢二萬貫文炊餅二萬箇熟猪肉二千斤
熝爆三十合酒二千瓶
本家親属推恩
弟拱衛大夫張保
男右奉議郎直敷文閣主管台州崇道觀賜紫金魚
袋張子正
孫承事郎籍田令賜紫金魚袋張宗元
姪龍神衛四廂都指揮使清海軍承宣使添差兩浙
西路馬步軍副總管張子盖
姪右朝請大夫直徽猷閣主管神佑觀賜金魚袋張
子儀
姪承奉郎張子安
姪忠翊郎張子文
姪孫保義郎張宗旦
姪孫保義郎張宗亮
姪孫登仕郎張宗說
姪孫成忠郎張宗益
姪孫登仕郎張宗穎
妻秦國夫人魏氏
妾咸寧郡夫人章氏
妾碩人潘氏
妾碩人沈氏
妾碩人曹氏
妾碩人周氏
弟婦太碩人王氏
弟婦恭人任氏
第二女孺人張氏
第三女孺人張氏
第四女孺人張氏
男子顔婦王氏
男子正婦王氏
姪子盖婦碩人趙氏
姪子儀婦宜人郭氏
孫宗元婦王氏
紹興二十一年十一月日和州防禦使幹辦府事差
提點排辦一行事務張青具
武林舊事卷九
