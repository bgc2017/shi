十國春秋自序
古作史有二體曰編年曰紀傳而紀傳實創始於司馬
遷自史記暨前後漢書以迄遼金元史凡二十一部藏
諸内府布之學省都邑亦云盛矣然古史於正統為特
詳至偏霸人物事實恒略而不備晉書僅列劉石慕容
等於載記魏崔彦鸞譔十六國春秋以補之今雖殘闕
非全書而視晉史已稍稍加詳若歐陽五代史附十國
世家於末中間叙事雅稱簡潔然頗多遺漏立傳者獨
孫晟劉仁贍數人而已又於十國事時有未覈如閩世
家以閩主昶弟繼恭為其子楚世家載彭師暠奉衡山
王事不及廖偃吴越世家言自鏐世常重斂其民以事
奢侈之𩔖讀史者或有所不足焉任臣以孤陋之學思
取十國人物事實而章著之網羅典籍爰勒一書名曰
十國春秋為本紀二十世家二十二列傳千二百八十
二人以國分事以𩔖屬又為紀元世系地理藩鎮百官
五表總一百一十四卷雖世遠人湮書冊難考乃鑑觀
諸邦略得而論大抵南唐敦文事江左以興吴越效恭
順國祚克永楚以侈靡喪厥家閩以淫暴傾其國楊氏
孱弱而隨失高氏無賴而倖存前後蜀之恃險無備其
迹同也南北漢之先滅後亡其勢異也知乎此而十國
君臣之得失政治之盛衰傳世長短之數國勢順逆之
形夫固可以槩見而得其要領矣或謂李茂貞據岐兩
世父子相傳以諸國相衡是為荆南之匹也兹進南平
而黜岐者何蓋史從前文亦仍十國世家之舊云爾至
於書名春秋者墨子云吾見百國春秋春秋古史名也
前此有楚漢春秋魏氏春秋今則仿彦鸞之書而繫以
春秋也若云孔子嘗修魯春秋矣愚人奚敢上儗聖人
筆削而甘蹈僭亂之罪哉書成聊著纂述之大指如此
康熙八年己酉孟夏仁和吴任臣譔
凡例
宋初路振編九國志不列南平以南平止江陵一隅不
予其為國也後振孫綸作荆南志續之或稱十國志焉
神宗時劉恕又著十國紀年蓋從五代史例也今十國
仍以歐史為斷而南平易曰荆南則從溫公通鑑之稱
(東漢今稱北漢亦從通鑑)
帝稱本紀王稱世家古史家體也後世非天子而遽列
本紀誤矣卷中帝則斷為本紀王則降於世家間有子
孫即帝位而追崇祖考如吳太祖烈祖高祖閩太祖南
漢烈宗尊諡則從後日而敘事猶號世家所以紀其實
也(南唐後主降江南國主而猶列本紀者循馬陸二書之稱唐餘紀傳剙為國紀古史又無其例故姑從南)
(唐書云)
是編本紀世家中本國稱帝稱王者辭從主人也他國
稱某主某王者重内而略外也至於唐昭帝昭宣帝宋
藝祖太宗獨稱帝以異之亦春秋尊王朝大居正之義
帝與后稱殂王與妃夫人稱薨太子世子亦稱薨諸王
亦稱薨帝后不稱崩者仿通鑑紀曹魏諸君之法也
馬令南唐烈祖本紀先書名繼書王繼稱帝至元宗本
紀末年稱國主後主本紀稱國主此後人述前代之史
與臣子執筆者較殊也愚竊取其義以為本紀世家書
法
改元易號自昔傳聞異辭本書所紀年號一以碑文是
正如吳越天寶寶大寶正雜見墓碑寶幢而北漢天會
紀年則取證於李惲千佛樓銘蓋金石遺文往往足糾
前史譌謬故愚於卷中多錄廟碑墖文于注以佐史書
闕漏而考覈不至無稽云
崔鴻十六國春秋陸游南唐書每年必冠以年號所以
標正朔防參錯也本書具遵其法即無事必書曰某年
庶幾綱舉目張有條而不紊耳
十國本紀世家中間師曰我師官曰我某官皆各就本
國而稱也史記田齊世家云魯伐我入陽關晉伐我至
博陵趙世家云秦拔我榆次南史宋高祖傳曰鞏縣人
宗曜於其田所獲嘉禾九穗同莖帝以獻晉帝以歸於
我帝冲讓乃止蘇轍古史楚世家曰嬰齊伐鄭欒書救
鄭遇於繞角我師還古人書法原有此例據此可釋後
人稱前代為我之嫌矣
十國列傳首后妃次太子世子次諸王公主次諸臣而
以方外終篇人因國分各為經緯大氐與承祚之三國
彦鸞之十六國先後部署略從同焉
劉道原既作紀年又儗作十國藩鎮百官諸志竟未卒
業至今闕如愚於卷末勒成五表而諸國年號方輿之
不齊宗支官秩之崖略已瞭然可概睹已
五代距今六七百年世代久遠正史故多遺失而歐史
載十國事尤缺略是編所采古今書籍無慮數百餘種
若冊府元龜太平御覽資治通鑑通鑑考異文獻通考
續文獻通考玉海說郛朝野雜記津逮秘書史纂左編
新舊唐書唐會要薛氏舊五代史歐陽五代史王溥五
代會要陶岳五代史補尹洙五代春秋五代史闕文五
代通史梁編遺錄九國志五國故事十國紀年宋史東
都事略李燾續資治通鑑長編吳錄稽神錄江淮異人
錄妖亂志淝上英雄錄范成大吳郡考馬令南唐書陸
游南唐書陳彭年江南别錄龍衮江南野史鄭文寳南
唐近事唐餘紀傳江表志釣磯立談史外小錄耿先生
傳南唐拾遺記蜀檮杌錦里耆舊傳李昊蜀書蜀國春
秋全蜀藝文志成都見聞錄何光遠鑑戒錄北夢瑣言
三楚新錄湖湘故事楚紀吳越備史順存錄錢氏家乘
葆光錄吳越改元辨兩朝貢奉錄家王故事吳興藝文
志兩浙名賢錄武林舊事楓窗小牘閩王事蹟何氏閩
書林諝閩中記晉安逸志閩海叢書榕隂新簡陳鳴鶴
閩中考章仔鈞族譜金鳳外傳嶺南文獻吳萊南海古
蹟記江陵志餘晉陽見聞錄遼史郡縣釋名歐陽忞
輿地廣記樂史太平寰宇記祝穆方輿勝覽茅山志洞
霄宫志兩廣名勝志金陵志一統志廣輿記湖廣通志
八閩通誌梁克寬三山志廣東通志浙江通志杭州府
志西湖志餘紹興府志嚴州府志淳安縣志肇慶府志
海鹽圖經中都志武林梵志名山記合璧事𩔖海錄碎
事七修𩔖藁職官分紀鄭氏書目國史經籍志日涉編
天下碑記王象之碑目五燈會元高僧傳列仙通鑑劒
俠傳圖繪寶鑑宣和畫譜譚子化書彭曉參同契註東
國通鑑馭交記輟耕錄實賓錄容齋三錄太平廣記青
箱雜記二老堂雜志玉壺清話太平清話廣博物志清
異錄洪遵泉志文苑英華宋文鑑宋文選計敏夫唐詩
紀事金荃集花間集詞品花蕊夫人宫詞(有二本所載略異)徐
散騎集徐寅集黃滔集羅昭諫集韋莊集杜光庭集貫
休集齊已集方蛟峰集曾子固集王荆公集宋潛溪集
升菴外集愚輒會稡成書都為一部倘臆說杜撰率爾
無徵實所未敢
十國典故散佚捃摭滋艱卷中偶獲瑣事纖語不忍遽
棄時復登載用資見聞雖延壽繁猥之譏知所不免而
心期廣搜珍惜片羽後有同志當鑒微懹吳任臣識
十國春秋
提要
(臣)等謹案十國春秋一百十四卷
國朝吳任臣撰任臣字志伊仁和人康熙已未
召試博學鴻詞授翰林院檢討任臣以歐陽修作五
代史于十國仿晉書例為載記每略而不詳
乃採諸霸史雜史以及小說家言並證以正
史彙成是書凡吳十四卷南唐二十卷前蜀
十三卷後蜀十卷南漢九卷楚十卷吳越十
三卷閩十卷荆南四卷北漢五卷十國紀元
世系表各一卷地理志二卷藩鎮表一卷百
官表一卷其諸傳本文之下自為之注載别
史之可存者盖用蕭大圜淮海亂離志楊衒
之洛陽伽藍記宋孝王關東風俗傳王邵齊
紀之例劉知幾史通補注篇所謂躬為史臣
手自刊削除繁則意有所恡畢載則言有所
妨遂乃定彼榛楛列為子注者也其間于舊
說虚誣多所辨証如田頵擒孫儒年月則從
吳錄而不從薛史吕師周奔湖南年月則從
通鑑而不從九國志南唐烈祖家世則從劉
恕十國紀年及歐史而不從江南野史吳越
備史皆確有所見他𩔖是者甚多五表考訂
尤精可稱淹貫惟無傳之人僅記名字列諸
卷末雖用陳夀蜀志附載無傳諸人之列然
夀因楊戲有季漢輔臣贊故繫之戲傳之末
非自列其名字於中虚存標目也是則貌同
心異不免於自我作古矣乾隆四十六年十
月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
十國春秋目錄載記𩔖
卷一
吳一
太祖世家
卷二
吳二
烈祖世家高祖世家
卷三
吳三
睿帝本紀
卷四
吳四(列傳)
太祖太妃史氏夫人朱氏
太后王氏睿帝讓皇后王氏
太祖子臨川王濛新安王潯
德化王澈高祖子南陽王玢
睿帝子太子璉江夏王璘
宜春王璆(從子)建安王珙
宜陽王璪太子妃李氏
睿帝女上饒公主
卷五
吳五(列傳)
袁襲高勖
戴友規李神福
張訓陶雅
劉威臺濛
李遇李簡
卷六
吳六(列傳)
柴再用秦裴
劉全(子仁規)李友
李厚劉存(陳知新)
吕珂賈令威
瞿章賈公鐸
李濤袁禎
丁袗周隠
卷七
吳七(列傳)
劉信吕師造
王綰王茂章
米志誠苗璘
周本李德誠
王安王輿
卷八
吳八(列傳)
馮弘鐸朱瑾
李承嗣(子禪)彭彦章
李儼趙匡凝
鍾匡時雷彦恭
譚全播
卷九
吳九(列傳)
王稔骨言
陳祐陳紹
方從訓蔣延徽
王壇張崇
張宣崔太初
曹筠李戴
盧擇楊迢
徐善盧蘋
楊彦伯賈潭
卷十
吳十(列傳)
尚公廼黃訥
嚴可求駱知祥
陳彦謙盧樞
王潜楊廷式
徐融汪台符
江夢孫鍾泰章
翟虔韋建
高審思李章
王令謀
卷十一
吳十一(列傳)
杜荀鶴殷文圭
楊䕫沈文昌
沈顔徐延休
游恭王振
信都鎬朱潯(周延禧)
張翊汪少微
支戩奚超(淮南畫工)
卷十二
吳十二(列傳)
糝潭漁者張軍師
錢亮董紹顔
李攻柳翁
黃冠道人虔州少年
劉通申漸高
朱延壽妻王氏張訓妻某氏
卷十三
吳十三(列傳)
田頵安仁義朱延壽
張顥徐温(子知訓知詢知誨知諫)
卷十四
吳十四(列傳)
僧祖肩石頭大師
僧令遵王居巖
吳法通聶師道
劉得常陳金
張武宣州軍士
卷十五
南唐一
烈祖本紀
卷十六
南唐二
元宗本紀
卷十七
南唐三
後主本紀
卷十八
南唐四(列傳)
烈祖順妃王氏元敬皇后宋氏
夫人种氏
元宗光穆皇后鍾氏吳國太夫人凌氏
後主昭惠國后周氏繼國后周氏
保儀黃氏宫人流珠
喬氏(秋水)(窅娘)
卷十九
南唐五(列傳)
烈祖子楚定王景遷晉文成王景遂
齊昭孝王景達
江昭順王景逷(子季操)
烈祖從子晉陵公景邁上饒公景遜
桂陽公景邈平陽公景逸
元宗子文獻太子弘冀慶王弘茂
南楚國公從善(子仲翔仲猷)江國公從鎰
鄂國公從謙(子仲偃)邵平郡公從度
文陽郡公從信
後主子清源郡公仲㝢(子正言)
岐懷獻王仲宣後主從子仲遠
仲興仲偉
仲康(仲闕)烈宗諸女
元宗女太寧公主芳儀
卷二十
南唐六(列傳)
徐知證徐知諤
徐遊宋齊丘
卷二十一
南唐七(列傳)
周宗李建勲
徐玠馬仁裕(子文義)
刁彦能(子衎)游簡言
杜業孫漢威
張居詠張延翰
卷二十二
南唐八(列傳)
王崇文王彦儔
何敬洙柴克宏
邊鎬王建封
劉崇俊劉彦貞
朱匡業
卷二十三
南唐九(列傳)
嚴續常夢錫
蔣廷翊姚景
陳起賈崇
公乘鎔王仲連
卷二十四
南唐十(列傳)
李金全盧文進
孟堅陳誨(子德誠)
林仁肇皇甫暉(子繼勲)
李平朱元
卷二十五
南唐十一(列傳)
張易蕭儼
張義方江文蔚
李貽業歐陽廣
喬匡舜張泌
汪煥
卷二十六
南唐十二(列傳)
陳覺李徵古
魏岑馮延巳
馮延魯查文徽(子元方)
鍾謨李德明
卷二十七
南唐十三(列傳)
潘佑廖居素
趙仁澤段處常
孫晟劉仁贍
張彦卿李延鄒
周弘祚陳喬
鍾蒨咼彦
廖澄張雄
胡則申屠令堅(劉茂忠)
卷二十八
南唐十四(列傳)
韓熙載徐鉉
徐鍇高越(兄子遠)
殷崇義蒯鼇
郭昭慶盧郢
章僚
卷二十九
南唐十五(列傳)
魯崇範毛炳
邵拙黃載
朱存朱弼
沈彬史虚白
陳陶陳貺
鄭元素廖凝
洪文用何溥
謝清李元清
盧珖許光大
陳褒顔詡
許規(子逖)歐陽郴
鍾離君吳媛
聶氏龔氏二女
卷三十
南唐十六(列傳)
郭廷謂朱令贇
陳大雅盧絳
吳仲舉陸昭符
潘慎脩張泌
龔慎儀周惟簡
張洎鄭彦華(子文寶)
劉澄李德柔
劉承勲
卷三十一
南唐十七(列傳)
孫魴周彬
胡元龜伍喬
康仁傑余璀
劉洞(夏望松)舒雅
陳元亮張惟彬
邱旭羅潁
吳淑陳彭年
魏羽洪慶元
應用(王文秉)朱澄(高太冲)
陶守邱顧閎中
梅行思曹仲元
周文矩顧德謙
厲昭慶董源
徐熙解處中(韓幹)
董羽衛賢(王齊翰蔡潤竹夢松)
卷三十二
南唐十八(列傳)
裴長史徐幼文
占夢僧吳廷紹
李廷珪御厨
楊花飛(楊名高)李家明
王感化李冠
彭利用
卷三十三
南唐十九(列傳)
僧休復僧無殷
僧緣德木平和尚
僧應之僧文益
僧深僧慧朗
僧智明行因禪師
僧淸禀僧行言
僧智筠僧文遂
僧匡逸僧守訥
僧玄寂小長老
卷三十四
南唐二十(列傳)
王栖霞陳允升
史守冲譚峭
潘扆陳曙
許堅聶紹元
耿先生楊保宗
卷三十五
前蜀一
高祖本紀上
卷三十六
前蜀二
高祖本紀下
卷三十七
前蜀三
後主本紀
卷三十八
前蜀四(列傳)
高祖順德皇后周氏順聖皇太后徐氏
翊聖皇太妃徐氏貴妃張氏
夫人蕭氏後主廢后高氏
皇后金氏元妃韋氏
貴妃錢氏順妃蘇氏
昭儀李氏(李玉簫)宫人劉氏
高祖子衛王宗仁庶人元膺
豳王宗輅趙王宗紀
韓王宗智宋王宗澤
魯王宗鼎信王宗傑
(薛王宗平莒王宗特)高祖從子宗鐬
族子宗壽宗裕
後主子承祧承祀
高祖女普慈公主
卷三十九
前蜀五(列傳)
王宗佶王宗侃(子承肇)
王宗滌王宗翰
王宗弼王宗黯
王宗弁王宗本
王宗阮王宗播
王宗儔王宗謹
王宗綰王宗儒
王宗浩王宗朗
王宗渥王宗範
王宗瑶王宗訓
王宗勉王宗鍔
王宗䕫王宗裔
王宗矩王宗祐
王宗汾王宗信
王宗賀王宗紹
王宗宏王宗鐸
王宗魯王宗昱
王宗勲王宗晏
王宗汭王宗偉
王宗憲王宗儼
王宗威王承檢
卷四十
前蜀六(列傳)
馮涓周庠
韋莊晉暉
李師泰張造
綦母諫張虔裕
張琳張劼
周德權李簡
山行章
卷四十一
前蜀七(列傳)
鄭頊潘岏
李紘張格
許寂王鍇
庾傳素毛文錫
毛文晏潘炕
潘峭庾凝績
楊玢
卷四十二
前蜀八(列傳)
王萬弘李彦德
劉知俊桑弘志
張道古陳翔
鄧元明王先成
張扶李道安
竇雍劉隠辭
蔣詔恭李景
劉纂崔善
仲廷預李仁表
姜誌韋㢲
劉檀杜何
温顗房諤
費宗陶王朴
趙雄武王鄂
劉隠
卷四十三
前蜀九(列傳)
張武王暉
林思諤蕭懷武
張士喬段融
蒲禹卿林罕
劉贊張雲
李龜禎周彦章
馬全
卷四十四
前蜀十(列傳)
侯翮王保晦
盧延讓庾傳昌
楊義方王仁裕
李珣尹鶚
張蠙牛嶠
牛希濟趙蕤
鄭藝刁光
滕昌祐房從真
宋藝高道興
杜齯龜
卷四十五
前蜀十一(列傳)
胡秀林馬處謙
趙温珪何荃(孫雄)
趙延乂馮見鬼
韓伸石潨
黃宗嘏李夫人
卷四十六
前蜀十二(列傳)
唐道襲徐瑶
韓昭潘在迎
徐延瓊安重覇
嚴遵美唐文扆
宋光浦宋光嗣(弟光葆)
王承休
卷四十七
前蜀十三
僧智廣僧貫休
僧子朗掃地和尚
段義宗爾朱先生
杜光庭崔無斁
楊勛王帽仙
青城道士
卷四十八
後蜀一
高祖本紀
卷四十九
後蜀二
後主本紀
卷五十
後蜀三(列傳)
高祖皇后李氏太后李氏
後主妃張氏慧妃徐氏
高祖子雅王仁贄彭王仁裕
嘉王仁操後主子太子玄喆
褒王玄珏遂王玄寶
高祖女崇華公主後主女鳳儀公主
鑾國公主
卷五十一
後蜀四(列傳)
趙季良趙廷隱
李仁罕張業
李肇侯弘實
張公鐸龐福誠
武漳沙延祚
潘仁嗣高敬柔
季鎬李筠
朱偓袁彦超
卷五十二
後蜀五(列傳)
王處回母昭裔
李昊徐光溥
范仁恕歐陽迴
卷五十三
後蜀六(列傳)
歐陽彬李如實
何瓉賈鄂
范禹偁母守素
劉暠多岳
劉保乂李匡遠
韋嘏王歸
王藻劉璵
何隨王賁
卞震掌聿脩
孫漢韶張虔釗
何重建石奉頵
侯益趙匡贊
卷五十四
後蜀七(列傳)
幸寅遜章九齡
李起陳及之
田淳張元
范文通程崇雅
孫欽王環
趙崇浦高彦儔
卷五十五
後蜀八(列傳)
趙崇韜韓保貞
李廷珪伊審徵
龍景昭趙玭
高諷羅濟
孫降衷李稠
李遵懿曹光實
全師雄上官進
卷五十六
後蜀九(列傳)
韋縠歐陽烱
顧夐令狐嶠
向瓉句中正
孫逢吉鹿虔扆
閻選趙元拱
王中孚文谷
楊九齡何光遠
韓保昇蒲虔軌
張立黃筌(子居寶居宷居實)
阮知誨張玫
蒲師訓高從遇
姜道隱李文才
石恪昌徐德昌
景煥夏侯延祐
趙忠義杜敬安
卷五十七
後蜀十(列傳)
周仲明胡韞
虞洮楊千度
梁守珍安思謙
王昭遠趙彦韜
僧曉微僧可朋
僧仁顯僧曇城
僧曉巒杜仁傑
楊僊公黃萬戶
申天師馮僊
彭曉丁元和
韋昉屈突無為
卷五十八
南漢一
烈宗世家高祖本紀
卷五十九
南漢二
殤帝本紀中宗本紀
卷六十
南漢三
後主本紀
卷六十一
南漢四(列傳)
武皇后韋氏段氏
高祖皇后馬氏太妃趙氏
中宗麗姬李氏李蟾妃
後主貴妃李氏美人李氏(素馨)
波斯女盧瓊仙
高祖子雍王耀樞康王龜圖
越王洪昌齊王弘弼
韶王弘雅鎮王洪澤
萬王弘操循王弘杲
恩王弘暐高王弘邈
同王弘簡益王弘建
辨王弘濟貴王弘道
宜王弘照通王弘政
定王弘益中宗子桂王璇興
荆王慶興禎王保興
梅王崇興後主子守節
守正(克昌國昌)守素
守通烈宗女增城公主
卷六十二
南漢五(列傳)
趙光裔楊洞潜
李殷衡倪曙
何澤劉濬
陳用拙王定保
周傑趙損
黃損
卷六十三
南漢六(列傳)
蘇章梁克貞(李守鄘)
程寶孫德威
王宏梁嵩
王詡張瀛
何瑱劉瑭
何詞李紓
鄭翺侯融
蕭益王翷
蕭規孫惠
滕紹英萬景忻
卷六十四
南漢七(列傳)
陳偓盧膺
鄧伸李璵
吳懷恩吳恂
謝貫簡文會
鍾允章劉博古
曾芳謝傑
卷六十五
南漢八(列傳)
暨彦贇陸光圖
邵廷琄潘崇徹
伍彦柔盧枝
李承渥郭崇岳(植廷曉)
鍾有章薛用丕
王珪黃德昭
蕭㴶卓惟休
周茂元馮元
李廷珙周渭
唐承裕駱崇璨
胡萬頃林楚材
陳志女莫筌
譚氏二女牢氏
卷六十六
南漢九(列傳)
林延遇龔澄樞
許彦真陳延壽
李托薛崇譽
余延業趙純節
張遇賢陳道庠
廣南僧僧如敏
僧文偃僧子祥
黃步松黃勵
甘佃莫公
卷六十七
楚一
武穆王世家
卷六十八
楚二
衡陽王世家文昭王世家
卷六十九
楚三
廢王世家恭孝王世家(弟希崇)
卷七十
楚四(列傳)
劉言王逵
周行逢(子保權)
卷七十一
楚五(列傳)
武穆王德妃袁氏夫人陳氏
夫人華氏衡陽王夫人楊氏
文昭王順賢夫人彭氏廢王夫人某氏
恭孝王夫人苑氏武穆王弟賨
存
武穆王子希振(子光惠)希旺
希杲希瞻
希能希貫
希隱希璿
希知希朗
文昭王諸子廢王諸子
恭孝王子光贊
卷七十二
楚六(列傳)
張佶蔣勛
姚彦章許德勲
李瓊秦彦暉
王環高郁
李唐楊定真
袁詮吕師周
苑玫李鐸
何致雍黃損
潘起
卷七十三
楚七(列傳)
彭玕唐世旻
劉昌魯龐巨昭
拓䟦恒徐仲雅
劉勍張少敵
廖匡圖(弟匡齊)丁思覲
戴偃何仲舉
劉昭禹石文德
林崇禧路洵美
卷七十四
楚八(列傳)
李弘臯李弘節
鄧懿文王贇
孟駢歐弘練
吳宏楊滌彭師暠
廖偃劉彦瑫
許可瓊
卷七十五
楚九(列傳)
李令侯元亮
王仝邵岳
朱葆光陶英
黃匪躬孟賓于
翁宏廖融
王元伍彬
朱遵度劉昌嗣
何景山江澧
鄧洵美李觀象
曹衍(蕭某卒長)
卷七十六
楚十(列傳)
符彦通何敬真
孫朗張倣
張文表僧居遁
僧洪道報慈長老
僧虚中至聰禪師
彭幼謙伊用昌
卷七十七
吳越一
武肅王世家上
卷七十八
吳越二
武肅王世家下
卷七十九
吳越三
文穆王世家
卷八十
吳越四
忠獻王世家忠遜王世家
卷八十一
吳越五
忠懿王世家上
卷八十二
吳越六
忠懿王世家下
卷八十三
吳越七
趙國太玄太夫人水邱氏
武肅王莊穆夫人吳氏昭懿夫人陳氏
文穆王恭穆夫人馬氏恭懿夫人吳氏
仁惠夫人許氏忠獻王夫人杜氏
元妃仰氏
忠懿王妃孫氏(附俞氏黃氏)武肅王弟鏢
鐸楚國公鏵
從弟鎰銶
武肅王子寧國公元璣雲國公傳瑛
金華郡王元懿
廣陵郡王元璙(子文奉文炳)餘姚侯傳□(子仁俊)
大彭侯傳球
扶南侯元㺷淮隂侯元珦
新安侯傳璛霅國公傳璟
吳興矦元琳寧明王元瑰
元弼
文穆王子孝獻世子弘僔
瓊山侯弘僎弘儇
吳興郡王弘偡弘億
彭城侯弘儀弘偓
弘仰儼
忠獻王子富水侯昱西平侯郁
忠遜王子昆易
忠懿王子世子惟濬彭城郡王惟治
英國公惟演惟濟
卷八十四
吳越八(列傳)
羅隱顧全武
杜稜成及
馬綽阮結
杜建徽鮑君福
曹圭屠瓌智
卷八十五
吳越九(列傳)
高彦(子渭)朱行先
黃晟司馬福
孫琰吳敬忠
滕彦休吳公約
章魯封饒景
薛居正謝鶚
鍾匡範陳長官
童頵鍾廷翰
楊巖許俊
孫陟聞人凝
張瑗劉甫
蔣勛王畊
沈夏沈行思
卷八十六
吳越十(列傳)
沈崧皮光業
曹仲達林鼎
仰仁詮陸仁章
章德安郭師從
唐仁恭水邱昭劵
薛溫
卷八十七
吳越十一(列傳)
元德昭吳程
裴堅沈虎子
鮑脩讓曹杲
沈韜文陸超
杜叔詹劉彦琛
俞公帛盛豫
林克已司馬球
孫顯忠黃彝簡
沈承禮孫承祐
崔仁冀余萬頃
江景防陸崇扆
卷八十八
吳越十二(列傳)
吳仁璧方昊
孫邰石延翰
宋榮嚴永
范贊時毛勝
葉簡李咸
朱景環顧規
目醫喻皓
徐綰陳詢
陳璋高澧
胡進思
卷八十九
吳越十三(列傳)
僧文喜僧無作
僧昭僧幼璋
僧自新僧全付
僧道怤僧靈照
僧德韶僧行修
僧羲寂僧延壽
僧贊寧僧儀晏
僧彌洪僧清聳
僧契盈僧道潜
僧希辨僧志逢
僧願齊釋岩
僧德倫僧彙征
錢朗閭丘方遠(鶴衣道人)
韓必(吳崧)張契真
暨齊物朱霄外
卷九十
閩一
司空世家太祖世家
卷九十一
閩二
嗣王世家惠宗本紀
康宗本紀
卷九十二
閩三
景宗本紀天德帝本紀
卷九十三
閩四(列傳)
留從效
陳洪進(子文顯文顥文顗文頊陳應功陳齊鶻陳仁璧劉昌言徐熙徐昌嗣附)
卷九十四
閩五(列傳)
秦國太夫人董氏太祖后任氏
龍啟太后黃氏嗣王夫人崔氏
惠宗后劉氏繼后金氏
后陳氏康宗元妃李氏
后李氏景宗后李氏
賢妃尚氏天德皇后張氏
武肅王審邽(子延彬延美延武孫繼崇繼勲)
太祖從弟彦復想
太祖子延喜延武
延望延宗(子繼業)
從子延興(延虹延豊延休附)族子延嗣
惠宗子繼韜繼鎔
臨海郡王繼恭建王繼嚴
從子仁達景宗子閩王亞澄
從子繼柔繼隆
天德帝子繼沂從子繼昌
繼成太祖女某郡主
卷九十五
閩六(列傳)
韓偓崔道融
楊沂豊陳嶠
黃滔徐寅
翁承贊張睦(子廡)
孟威劉山甫
鄭良士張仔鈞
陳師先鄒罄
虞雄陳覇先
伍昌時(子德普)王定簡
程贇蔡儼
黃子稜李㶚
鄒勇夫
卷九十六
閩七(列傳)
黃諷林省鄒
葉翹鄭元弼
王倓黃峻
陳光逸潘承祐
湛温董思安(王忠順)
林仁翰劉瓊
顔仁郁賈郁
方仁岳陳洪濟
林揆
卷九十七
閩八(列傳)
王仁繢楊廷式
翁郜黃岳
盧皓(林甲)李崇禮
蕭孔冲廉若
柳崇劉乙
詹敦仁(子琲)陳乘
陳郁江為
陳致雍李相
林安陳寅
石氏二女練嶲
鄭氏謝氏
卷九十八
閩九(列傳)
陳峴薛文傑
陳郯林興
蔡守蒙陳匡範
黃紹頗余廷英
李仁遇楊思恭
王延禀李倣
朱文進(連重遇)李仁達
卓巖明
卷九十九
閩十(列傳)
僧智廣僧文炬
僧義存上藍和尚
僧備僧慧球
僧道熙僧義收
夢筆和尚僧神晏
僧智琀僧玄衲
僧文超僧文展
僧師解僧道閑
僧慧稜僧義英
僧從展僧藻光
僧從允僧玄應
建州僧僧行雲
陳守元(靖姑)譚紫霄
吳翁虞臯
林願女
卷一百
荆南一
武信王世家
卷一百一
荆南二
文獻王世家貞懿王世家
侍中保勖世家侍中繼冲世家
卷一百二
荆南三(列傳)
武信王夫人張氏武信王子從翊
從詵從讓
從謙從子從嗣
從義
文獻王子保勲保正保紳
保寅保緒
保節保遜
保衡保膺
貞懿王子繼充文信王五女
王保義司空薰
倪可福鮑唐
梁震孫光憲
卷一百三
荆南四(列傳)
李載仁倪從進
王貞範王惠範(弟延範)
康張魏璘
王昭濟王崇範
李景威梁延嗣
温克修王處士
僧齊巳僧文了
荆南僧荆南仙女
卷一百四
北漢一
世祖本紀
卷一百五
北漢二
睿宗本紀少主本紀
英武帝本紀
卷一百六
北漢三(列傳)
睿宗后郭氏郭姬
英武帝后段氏
世祖子鎬錡鍚鍇銑
世祖孫彭城郡王繼文繼欽
定王繼顒劉繼業
劉繼忠
卷一百七
北漢四(列傳)
李驤鄭珙
趙華李光美
李存瓌張元徽
白從暉王得中
段常衛融
盧贊蔚進
郝貴超(郝惟慶)張崇訓(鄭進衛儔)
高仲曦張昭敏
馬峯盧俊
卷一百八
北漢五(列傳)
馬忠恕趙弘
李惲楊夢申
王保衡王景絶
郭無為侯覇榮
范超李筠
卷一百九
十國紀元表
卷一百十
十國世系表
卷一百十一
十國地理表上
卷一百十二
十國地理表下
卷一百十三
十國藩鎮表
卷一百十四
十國百官表
