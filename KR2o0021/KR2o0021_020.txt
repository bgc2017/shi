欽定四庫全書
御批資治通鑑綱目前編舉要卷二
己未周平王四十有九年(魯隱公元)
鄭伯克段于鄢(春秋)寘其母姜氏于城潁(用左傳修)
王使宰咺錫魯惠公仲子之賵(用左傳修)
鄭伯以王師虢師伐衞南鄙(用左傳修)
祭伯如魯(用左傳修)
五十年鄭伯始見其母于大隧(史記年表)
鄭人伐衞(春秋)
五十有一年二月己巳日有食之(春秋)
王崩孫林踐位(用左傳史記本紀修)
尹氏卒(春秋)
鄭祭足帥師入寇(用左傳修)
武氏子求賻于魯(用左傳修)
宋穆公卒立宣公之子與夷(用左傳史記年表世家修)
齊侯鄭伯盟于石門(春秋)
壬戌桓王元年衞州吁弑其君桓公而自立宋陳蔡衞
伐鄭(用左傳史記年表世家修)
魯翬帥師會宋陳蔡衞伐鄭(用左傳修)
衞人殺州吁于濮衞人立晉(春秋)
二年晉曲沃以鄭邢之師攻晉侯于翼王使尹氏
武氏助伐翼翼侯奔隨(用左傳修)
曲沃叛王命虢公伐曲沃立翼侯子光于翼(用左)
(傳修)
邾人鄭人伐宋宋人伐鄭(春秋)
甲子三年晉翼侯自隨入于鄂(用左傳修)
鄭輸平於魯(用公羊榖梁傳修)
魯侯齊侯盟于艾(用左傳修)
宋人取長葛(春秋)
京師饑(用左傳修)
鄭人入朝(用左傳修)
四年王使凡伯聘于魯戎伐凡伯于楚丘以歸(用左)
(傳修)
陳及鄭平(左傳)
晉曲沃莊伯卒子稱代(用史記年表世家修)
秦文公卒孫嗣(用史記年表秦紀經世修)
五年鄭伯歸祊田于魯(用左傳修)
蔡宣侯卒子封人嗣(用史記年表世家修)
王命虢公忌父為卿士(用左傳修)
宋公齊侯衞侯盟于瓦屋(春秋)
鄭伯以齊人來朝(用左傳修)
六年王使南季聘于魯(見春秋)
鄭伯為左卿士以王命伐宋以王命告于魯魯
侯齊侯會于防(用左傳修)
秦自汧渭之間徙居平陽(經世)
七年鄭伯齊侯魯侯會于中丘魯翬帥師會齊鄭
伐宋魯侯敗宋師于菅取郜取防(用左傳修)
宋人衞人入鄭宋人蔡人衞人伐戴鄭伯伐取
之(春秋)
齊人鄭人入郕(春秋)
八年鄭伯魯侯會于時來齊侯鄭伯魯侯入許(用左)
(傳修)
王取鄔劉蒍邘之田于鄭與鄭人温原絺樊隰
郕攅茅向盟州陘隤懷之田(用左傳修)
魯公子軌弑其君隱公而自立(用左傳史記年表世家經世修)
九年(魯桓公元)魯侯鄭伯會于垂卒易祊田盟于越(用左)
(傳修)
燕穆侯卒子嗣(用史記年表世家修)
十年宋督弑其君殤公及其大夫孔父立公子馮
(用左傳史記年表世家修)
魯侯齊侯陳侯鄭伯會于稷以成宋亂(用左傳修)
蔡侯鄭伯會于鄧(春秋)
十有一年春晉曲沃敗晉師于汾隰獲晉哀侯欒
成死之晉人立哀侯子為小子侯(用左傳國語史記年表世)
(家修)
七月壬辰朔日有食之既(春秋)
魯侯迎婦于齊(用左傳修)
十有二年王使宰渠伯糾聘于魯(用左傳修)
王師秦師圍魏執芮伯(用左傳修)
晉曲沃稱弑哀侯于曲沃(用史記世家修)
十有三年陳桓公卒文公子佗殺世子免而自立
(用左傳史記年表世家修)
齊侯鄭伯如紀(春秋)
王使仍叔之子聘于魯(用左傳修)
王伐鄭蔡人衞人陳人從王伐鄭(用左傳修)
十有四年楚子熊通侵隨俾請爵于王王不許(用左)
(傳史記修)
紀侯如魯(用左傳修)
北戎伐齊(左傳)
蔡人殺陳佗(春秋)而立免之弟躍(用左傳修)
十有五年穀伯綏鄧侯吾離至魯(用左傳修)
鄭人齊人衞人伐盟向王遷盟向之民于郟(左傳)
晉曲沃稱誘弑其君小子侯(用左傳史紀世家修)
十有六年王使家父聘于魯(見春秋)
楚子會諸侯于沈鹿楚子伐隨隨及楚平楚僭
稱王(用左傳史記世家修)
王命虢仲伐曲沃立晉哀侯之弟緡于晉(用左傳修)
祭公如魯遂逆王后于紀(用左傳修)
秦寧公卒三父廢世子而立出子(用史記年表秦紀經世修)
十有七年紀季姜歸于京師(春秋)
十有八年曹桓公卒子射姑嗣(用左傳史記年表世家修)
虢詹父以王師伐虢虢公出奔虞(用左傳修)
齊侯衞侯鄭伯與魯戰于郎(用左傳修)
十有九年齊人衞人鄭人盟于惡曹(春秋)
鄭莊公卒世子忽嗣(用左傳史記年表世家修)
宋人執鄭祭仲突歸于鄭鄭忽出奔衞(春秋)
衞侯殺其二子伋夀(經世)
二十年魯侯會宋公盟于穀丘又會于虚于龜魯
侯會鄭伯盟于武父(用左傳修)魯侯及鄭師伐宋(用左)
(傳俢)
陳厲公卒(見春秋)弟林立(用史記年表修)
衞宣公卒子朔立(用史記年表世家修)
二十有一年楚屈瑕伐羅羅與盧戎敗楚師(用左傳修)
魯侯會紀侯鄭伯及齊侯宋公衞侯燕人戰齊
宋衞燕師敗績(用左傳修)
二十有二年魯侯鄭伯突會于曹鄭伯使其弟如
魯盟(用左傳修)
秦三父弑出子復立故世子(用史記年表秦紀經世修)
齊僖公卒子諸兒嗣(用史記年表世家修)
宋人以齊人蔡人衞人陳人伐鄭(春秋)
燕宣侯卒子嗣(用史記年表世家修)
二十有三年王使家父如魯求車(用左傳修)
王崩子佗踐位(用史記修)
鄭伯突出奔蔡鄭世子忽復歸于鄭(用左傳修)
鄭伯突入于櫟(春秋)宋公魯侯衞侯陳侯會于袲
伐鄭(用左傳修)
秦伐彭戲氏至于華山
乙酉莊王元年宋公魯侯蔡侯衞侯會于曹宋魯衞陳
蔡伐鄭(用左傳修)
衞人立伋之弟黔牟(用左傳史記年表世家經世修)衞侯朔出
奔齊(春秋)
二年魯侯齊侯紀侯盟于黃魯侯邾儀父盟于趡
魯師及齊師戰于奚魯及宋人衞人伐邾(用左傳修)
蔡桓侯卒弟獻舞立(用史記年表世家修)蔡季自陳歸于
蔡(春秋)
秦夷三父族(經世)
十月朔日有食之(春秋)
鄭高渠彌弑其君昭公立其弟子亹(經世)
三年魯侯與其夫人姜氏如齊齊侯殺魯桓公立
其子同(用左傳史記年表世家經世修)
齊侯師于首止殺鄭子亹及高渠彌祭仲立子
儀(用左傳史記年表世家修)
王子克奔燕(左傳)
四年(魯莊公元)使單伯送王姬(見春秋)魯築王姬之館于
外(用左傳修)王使榮叔錫魯桓公命(見春秋)王姬歸于
齊(春秋)
陳莊公卒弟杵臼立(用史記年表世家修)
齊師遷紀郱鄑郚(春秋)
五年齊王姬卒(春秋)
宋莊公卒(見春秋)子捷嗣(用史記年表世家修)
六年五月葬桓王(春秋)
紀季以酅入于齊(春秋)
燕桓侯卒子嗣(用史記年表世家修)
七年王召隨侯責其尊楚楚武伐隨卒於師子熊
貲嗣始都郢(用左傳史記年表世家修)
齊侯陳侯鄭伯遇于垂(春秋)
紀侯大去其國(春秋)
齊侯魯侯狩于禚(用穀梁傳修)
八年齊人宋人魯人陳人蔡人伐衞(用左傳修)
九年王使子突救衞(用左傳修)衞侯朔入于衞(春秋)黔牟
來奔(用左傳史記世家經世修)
十年秦滅小虢(經世)
十有一年魯侯及齊師圍郕郕降于齊師(用左傳修)
齊無知弑其君襄公(用左傳史記年表世家修)
十有二年齊人殺無知(春秋)魯侯及齊大夫盟于蔇
魯侯伐齊納糾(用左傳修)齊小白入于齊葬齊襄公
(春秋)魯侯及齊師戰于乾時魯師敗績(用左傳修)
齊人取子糾于魯殺之取其傅管夷吾以歸為
相(用左傳修)
十有三年魯侯敗齊師于長勺(用左傳修)
魯侯侵宋(見春秋)
齊師宋師次于郎(春秋)魯侯敗宋師于乘丘齊師
還(用左傳修)
荆敗蔡師于莘以蔡侯獻舞歸(春秋)
齊師滅譚譚子奔莒(春秋)
十有四年魯侯敗宋師于鄑(用左傳修)
王姬歸于齊(春秋)
十有五年王崩太子胡齊踐位(用史記本紀經世修)
宋萬弑其君閔公及其大夫仇牧宋人立公子
御說萬奔陳宋人醢之(用左傳史記年表修)
庚子僖王元年齊侯宋人陳人蔡人邾人會于北杏(春秋)
齊人滅遂(春秋)齊侯會魯侯盟于柯(用左傳修)
二年齊人陳人曹人伐宋(春秋)
齊侯使來請師王命單伯會伐宋(用左傳修)
鄭人弑其君子儀鄭厲公自櫟入于鄭(用左傳史記年)
(表世家修)
荆入蔡(春秋)
單伯會齊侯宋公衞侯鄭伯于鄄(春秋)
三年齊侯宋公陳侯衞侯鄭伯會于鄄(春秋)
宋人齊人邾人伐鄭鄭人侵宋(春秋)
晉曲沃伯稱滅晉弑其君緡(用史記年表修)
四年宋人齊人衞人伐鄭(春秋)
荆伐鄭(春秋)
齊侯宋公魯侯陳侯衞侯鄭伯許男滑伯滕子
同盟于幽(用左傳杜氏纂例修)
王使虢公命曲沃伯以一軍為晉侯(左傳)
秦武公卒弟立(用史記年表秦紀修)
楚滅鄧(經世)
蒍國以晉師伐夷詭諸殺之周公忌父出奔虢
(用左傳修)
邾子克卒(春秋)子瑣立(見春秋)
五年王崩太子閬踐位(用史記本紀修)
晉武公卒子詭諸嗣(用史記年表世家修)
秦徙居雍(經世)
楚文卒子囏嗣(用史記年表世家經世修)
乙巳惠王元年三月日有食之(春秋)
虢公晉侯來朝(用左傳修)
虢公晉侯鄭伯使原伯逆王后于陳(用左傳修)
秦德公卒子嗣(用史記年表秦紀經世修)
二年蒍國邊伯詹父子禽祝跪奉王子頽作亂頹
出奔温蘇子奉子頽奔衞衞人燕人入寇立頽
(用左傳修)
齊人宋人陳人伐魯西鄙(見春秋)
蔡哀侯卒子肸嗣(用史記年表世家修)
三年鄭伯執燕仲父王處于櫟(用左傳修)
齊人伐戎(春秋)
四年虢公鄭伯胥命于弭奉王復歸于王城殺子
頽王與鄭伯虎牢以東(用左傳修)
鄭厲公卒子捷嗣(用左傳史記年表世家修)
王巡虢守(左傳)
五年秦作密畤(用史記修)
晉伐驪戎獲姬以歸(用史記修)
陳人殺其公子御寇(春秋)公子完奔齊(用左傳修)
楚熊惲弑其君杜敖而自立(用史記年表世家修)
六年祭叔聘于魯(見春秋)
楚人修好于諸侯使人入獻王賜楚子胙(用史記世)
(家修)
曹莊公卒(用史記年表世家修)子羈嗣(用左傳杜氏注修)
七年魯侯逆姜氏于齊以入使宗婦覿用幣(用左傳修)
戎侵曹曹羈出奔陳赤歸于曹(春秋)
郭亡(用春秋胡氏傅說苑修)
八年衞惠公卒子赤嗣(用史記年表世家修)
六月辛未朔日有食之(春秋)
晉侯盡殺羣公子(用左傳修)
九年晉始都絳(用史記年表世家修)
虢人侵晉(左傳)
十有二月癸亥朔日有食之(春秋)
十年齊侯宋公魯侯陳侯鄭伯同盟于幽(用左傳修)
晉伐虢(用左傳修)
王使召伯廖賜齊侯命(左傳)
十有一年齊人伐衞衞人及齊人戰衞人敗績(春秋)
邾子瑣卒(春秋)蘧蒢立(見春秋)
荆伐鄭(春秋)
齊人宋人魯人救鄭(用左傳修)
晉侯驪姬子奚齊生使太子申生居曲沃重耳
居蒲夷吾居屈(用左傳史記世家修)
十有二年鄭人侵許(春秋)
十有三年王命虢公討樊執樊皮歸于京師(用左傳修)
九月庚午朔日有食之(春秋)
齊人伐山戎(春秋)俾燕修貢于王(用史記世家修)
秦宣公卒弟立(用史記年表秦紀經世修)
十有五年魯人殺公子牙而立叔孫氏魯莊公卒
子般嗣慶父弑子般季友奔陳公子慶父如齊
啟立(用左傳史記年表世家經世修)
狄伐邢(春秋)
曹僖公卒子班嗣(用史記年表世家修)
十有六年(魯閔公元)齊人救邢(春秋)
魯侯及齊侯盟于落姑季子歸魯(用左傳修)
晉侯作二軍滅耿霍魏為太子申生城曲沃封
趙夙於耿畢萬於魏(用左傳修)
十有七年魯慶父弑其君閔公季友以公子申如
邾姜氏慶父皆出奔齊高子盟魯公子申入立
取慶父于莒殺之而立仲孫氏(用左傳史記年表世家經世修)
狄入衞(春秋)殺懿公衞衆潰濟河立戴公以廬于
曹卒齊人立其弟燬(用左傳史記年表世家修)
秦成公卒弟任好立(用史記年表秦紀經世修)
十有八年(魯僖公元)齊師宋師曹伯次于聶北救邢邢
遷于夷儀齊師宋師曹師城邢(春秋)
楚人伐鄭(春秋)齊侯宋公魯侯鄭伯曹伯邾人會
于檉謀救鄭(用左傳修)
魯侯賜季友汶陽之田及費是為季孫氏(用左傳修)
十有九年諸侯城楚丘以封衞(用左傳修)
虞師晉師伐虢滅下陽(用左傳修)
齊侯宋公江人黃人盟于貫(春秋)
燕莊公卒子嗣(用史記年表世家修)
甲子二十年徐人取舒(春秋)
齊侯宋公江人黃人會于陽穀(春秋)
楚人伐鄭(春秋)
二十有一年齊侯宋公魯侯陳侯衞侯鄭伯許男
曹伯侵蔡(用左傳修)蔡潰遂伐楚次于陘(春秋)許穆侯
卒于師(用左傳修)楚屈完來盟于師盟于召陵(春秋)
齊人執陳轅濤塗(春秋)魯及江人黃人伐陳(用左傳修)
諸侯侵陳陳成歸轅濤塗(用左傳修)
二十有二年晉侯殺其世子申生(春秋)
王世子會齊侯宋公魯侯陳侯衞侯鄭伯許男
曹伯于首止諸侯盟于首止鄭伯逃歸不盟(用左)
(傳修)
晉侯使寺人伐蒲公子重耳奔狄(用左傳修)
楚人滅弦弦子奔黃(春秋)
九月戊申朔日有食之(春秋)
虞大夫百里奚奔秦(用史記本紀修)秦始得志於諸侯
(經世)
晉滅虢虢公醜奔京師遂滅虞執虞公歸其職
貢於王(用左傳修)
二十有三年晉人伐屈公子夷吾奔梁(用左傳修)
齊侯宋公魯侯陳侯衞侯曹伯伐鄭圍新城(用左)
(傳修)
楚人圍許諸侯遂救許(春秋)
二十有四年齊人伐鄭鄭殺其大夫申侯(春秋)齊侯
宋公魯侯陳世子欵鄭世子華盟于甯母(用左傳修)
曹昭公卒子襄嗣(用史記年表世家修)
二十有五年王崩王人齊侯宋公魯侯衞侯許男
曹伯陳世子欵盟于洮鄭伯乞盟太子鄭踐位
(用左傳史記本紀修)
庚午襄王元年宋桓公卒子兹父嗣(用左傳史記年表世家修)
王使宰周公賜齊侯胙宰周公會齊侯魯侯宋
子衞侯鄭伯許男曹伯于葵丘(用左傳修)
晉獻公卒奚齊立(用左傳史記年表世家修)晉里克殺其君
之子奚齊(春秋)荀息立奚齊之弟卓(用左傳史記世家修)里
克弑其君卓及其大夫荀息(春秋兼用左傳史記世家修)
二年狄滅温温子奔衞(春秋)
周公忌父王子黨會秦師及齊隰朋立晉公子
夷吾為晉侯(用左傳史記世家修)
晉殺其大夫里克(春秋)
三年王使召武公内史過賜晉侯命(用左傳修)
王子帶以戎入寇秦晉伐戎晉侯平戎(用左傳修)
四年三月庚午日有食之(春秋)
楚人滅黃(春秋)
王子帶奔齊(左傳)齊侯使管夷吾入聘(用左傳修)
陳宣公卒子欵嗣(用史記年表經世修)
五年齊侯使仲孫湫入聘(用左傳修)
齊侯宋公魯侯陳侯衞侯鄭伯許男曹伯會于
鹹齊侯使仲孫湫來致諸侯之戍(用左傳修)
六年諸侯城緣陵(春秋)
蔡穆侯卒子甲午嗣(見春秋兼用史記修)
七年楚人伐徐(春秋)齊侯宋公魯侯陳侯衞侯鄭伯
許男曹伯盟于牡丘(用左傳修)遂次于匡(春秋)諸侯之
大夫救徐(用左傳修)
五月日有食之(春秋)
齊師曹師伐厲(春秋)
宋人伐曹(春秋)
楚人敗徐于婁林(春秋)
齊大夫管仲卒(用史記世家管子修)
晉侯及秦伯戰于韓獲晉侯(春秋)
王命秦伯釋晉侯(用史記本紀修)
晉侯夷吾自秦歸于晉(用左傳史記年表世家修)
八年隕石于宋五六鷁退飛過宋都(春秋)
秋侵晉(左傳)王以戎難告于齊齊侯徵諸侯之師
入戍齊侯宋公魯侯陳侯衞侯鄭伯許男邢侯
曹伯會于淮(用左傳修)
九年齊人徐人伐英氏(春秋)
齊桓公卒五公子爭立易牙立無虧世子昭出
(用左傳史記年表世家修)
十年宋公曹伯衞人邾人伐齊(春秋)鄭伯始朝于楚
(左傳)魯人救齊(見春秋)宋師及齊師戰于甗齊師敗
績(春秋)立公子昭(用左傳史記世家修)狄救齊邢人狄人伐
衞(春秋)
十有一年宋人執滕子嬰齊宋公曹人邾人盟于
曹南鄫子會盟于邾邾人執鄫子用之宋人圍
曹(春秋)
衞人伐邢(春秋)
陳人魯人蔡人楚人鄭人盟于齊(用左傳修)
梁亡(春秋)
十有二年鄭人入滑(春秋)
齊人狄人盟于邢楚人伐隨(春秋)
十有三年狄侵衞(春秋)
宋人齊人楚人盟于鹿上(春秋)
宋公楚子陳侯蔡侯鄭伯許男曹伯會于盂執
宋公以伐宋(春秋)魯侯會諸侯盟于薄釋宋公(用左)
(傳修)
十有四年鄭伯如楚(左傳)宋公衞侯許男滕子伐鄭
(春秋)
秦晉遷陸渾之戎于伊川(左傳)
晉子圉自秦逃歸(用左傳修)
王召叔帶于齊(用左傳修)
宋公及楚人戰于泓宋師敗績(春秋)
十有五年齊侯伐宋圍緡(春秋)宋襄公卒子正臣嗣
(用左傳史記年表世家修)
楚人伐陳(春秋)
王命狄師伐鄭取櫟(用左傳經世修)以狄女隗氏為后
(經世)
晉惠公卒子圉嗣(用左傳史記年表世家修)
十有六年晉公子重耳入于晉以立晉人殺懷公
于高梁(用左傳史記年表世家修)
王使王子虎内史興錫晉侯命(用國語修)
王廢狄后王子帶以狄入寇王出居鄭(用左傳修)
王使告難于諸侯(用左傳修)
宋公如楚(用左傳修)
十有七年衞侯燬滅邢(春秋)
秦伯師于河上晉侯辭秦師而下次于陽樊右
師圍温帶殺之左師逆王于鄭王入于王城晉
侯入朝王賜晉侯陽樊温原攢茅之田(用左傳修)
衞文公卒子鄭嗣(用史記年表世家經世修)
楚人圍陳納頓子于頓(春秋)
魯侯衛子莒慶盟于洮(用左傳修)
十有八年魯侯莒子衛甯速盟于向齊人侵魯西
鄙北鄙(用左傳修)衞人伐齊(春秋)魯公子遂如楚乞師
(用左傳修)楚人滅䕫以䕫子歸楚人伐宋圍緡(春秋)魯
以楚師伐齊取穀(用左傳修)
十有九年齊孝公卒弟潘父殺世子而自立(用左傳史)
(記年表世家經世修)
楚人陳侯蔡侯鄭伯許男圍宋(春秋)魯侯及諸侯
盟于宋(見春秋)
二十年晉侯侵曹晉侯伐衞楚人救衞晉侯入曹
執曹伯畀宋人晉侯齊師宋師秦師及楚人戰
于城濮楚師敗績(春秋)
晉侯作王宫于踐土獻楚俘于王王命尹氏王
子虎内史叔興父策命晉侯為侯伯(用左傳修)
楚殺其大夫得臣(春秋)
衞侯出奔楚(春秋)
晉侯齊侯宋公魯侯蔡侯鄭伯衞子莒子盟于
踐土(用左傳修)陳侯如會(春秋)諸侯朝于王所(用左傳修)
衞侯鄭自楚復歸于衞衞元咺出奔晉(春秋)
陳穆公卒子朔嗣(用史記年表世家修)
晉侯齊侯宋公魯侯蔡侯鄭伯陳子莒子邾人
秦人會于温王狩于河陽諸侯朝于王所(用左傳修)
晉人執衞侯歸之于京師衞元咺自晉復歸于
衞(春秋)立公子瑕(左傳)曹伯襄復歸于曹(春秋)諸侯遂
圍許(用左傳修)
二十有一年王子虎魯侯晉人宋人齊人陳人蔡
人秦人盟于翟泉(用左傳修)
二十有二年衞殺其大夫元咺及公子瑕衞侯鄭
歸于衞(春秋)
晉人秦人圍鄭(春秋)
王使宰周公聘于魯魯公子遂入聘遂如晉(用左)
(傳修)
二十有三年晉侯作五軍(用左傳修)
狄圍衞衞遷于帝丘(春秋)
二十有四年楚子使鬭章請平于晉晉侯使陽處
父如楚(用左傳修)
鄭文公卒子蘭嗣(用左傳史記年表世家修)
衞人侵狄(春秋)及狄盟(用左傳修)
晉文公卒子驩嗣(用左傳史記年表世家修)
二十有五年秦人入滑晉人及姜戎敗秦師于殽
(春秋)
晉人敗狄于箕(春秋)
魯僖公卒子興嗣(用左傳史記年表世家經世修)
晉人陳人鄭人伐許(春秋)
二十有六年(魯文公元)二月癸亥日有食之(春秋)
王使叔服如魯會葬使毛伯錫魯侯命(用左傳修)
晉侯來朝于温伐衞(用左傳修)
魯侯使叔孫得臣來拜(用左傳修)
衞人伐晉(春秋)
楚世子商臣弑楚成而自立(用左傳史記年表世家修)
二十有七年晉侯及秦師戰于彭衙秦師敗績(春秋)
宋公陳侯鄭伯晉士縠魯公孫敖盟于垂隴(用左傳修)
晉人宋人陳人鄭人伐秦(春秋)
二十有八年晉人宋人魯人陳人衞人鄭人伐沈
沈潰(用左傳修)
王叔文公卒(春秋)
秦人伐晉(春秋)
秦伯師還誓于師(用史記秦紀修)
楚人圍江(春秋)晉以江故來告王使王叔會晉陽
處父帥師伐楚以救江(用左傳修)
二十有九年狄侵齊(春秋)
楚人滅江(春秋)
王使召公過賜秦伯金鼔(用史記秦紀修)
衞侯使甯武子聘于魯(用左傳修)
三十年王使榮叔歸魯成風之含且賵使召伯會
葬(用左傳修)
楚滅六滅蓼(用左傳修)
三十有一年晉舍二軍(用左傳修)
秦穆公卒子罃嗣(用左傳史記年表秦紀經世修)
晉襄公卒(左傳)晉人迎公子雍于秦(用左傳修)
三十有二年魯取須句(用左傳修)
宋成公卒子杵臼嗣(用左傳史記世家修)宋人殺其大夫
(春秋)晉趙盾立世子夷臯(用左傳史記世家修)晉人及秦人
戰于令狐(春秋)先蔑士會奔秦(用左傳修)
狄侵魯西鄙(用左傳修)
齊侯宋公魯侯衞侯鄭伯許男曹伯會晉趙盾
盟于扈(用左傳修)
三十有三年八月王崩子壬臣踐位(用左傳史記本紀修)
晉趙盾魯公子遂盟于衡雍(用左傳修)
魯使公孫敖入弔不至奔莒(用左傳修)
癸夘頃王元年毛伯如魯求金(用左傳修)二月葬襄王(春秋)魯
侯使叔孫得臣來會葬(用左傳修)
楚人伐鄭(春秋)晉人宋人魯人衞人許人救鄭(用左傳修)
曹共公卒子壽嗣(用史記年表世家修)
楚侵陳(左傳)
燕襄公卒桓公立(用史記年表世家修)
二年秦伐晉(春秋)
蘇子盟魯于女栗(用左傳修)
狄侵宋楚子蔡侯次于厥貉(春秋)
三年楚子伐麇(春秋)
晉人魯人會于承筐(用左傳修)
魯叔孫得臣敗狄于鹹(用左傳修)
四年楚人圍巢(春秋)
秦伯使術聘于魯(用左傳修)
晉人秦人戰于河曲(春秋)
五年陳共公卒子平國嗣(用史記年表世家修)
邾文公卒子貜且嗣(用左傳修)
魯侯朝于晉衞侯會魯侯于沓(用左傳修)狄侵衞(春秋)
魯侯及晉侯盟鄭伯會魯侯于棐(用左傳修)
楚熊商臣死子旅嗣(用史記年表世家修)
六年王崩子班踐位(用左傳經世修)
尹氏耼啟如晉(用左傳修)
齊昭公卒子舍嗣(用左傳史記年表經世修)
宋公魯侯陳侯衞侯鄭伯許男曹伯會晉趙盾
同盟于新城(用左傳修)
晉人納捷菑于邾弗克納(春秋)
齊公子商人弑其君舍而自立(用左傳修)單伯如齊
齊人執單伯(春秋)執其君舍之母魯子叔姬(用左傳修)
己酉匡王元年魯季孫行父如晉宋司馬華耦如魯盟
曹伯朝于魯(並用左傳修)
六月辛未朔日有食之(春秋)
單伯自齊反于魯(用左傳修)
晉郤缺帥師伐蔡(春秋)入之(用左傳修)
齊人侵魯(用左傳修)諸侯盟于扈(春秋)
齊人侵魯(用左傳修)遂伐曹(春秋)
蔡莊侯卒子申嗣(用史記年表世家修)
二年楚人秦人巴人滅庸(春秋)
宋人弑其君昭公而立其弟鮑(用左傳史記年表世家修)
三年晉人衞人陳人鄭人伐宋(春秋)諸侯會于扈(春秋)
甘歜敗戎于邥垂(用左傳修)
四年魯文公卒子赤嗣(用左傳史記年表世家經世修)
秦康公卒子稻嗣(見春秋兼用史記年表秦紀經世修)
齊人弑其君商人(春秋)立公子元(用左傳史記年表世家修)
魯公子遂弑其君之子赤及公子視立公子倭
(用左傳史記年表世家經世修)
莒弑其君紀公(用左傳修)
五年(魯宣公元)齊侯魯侯會于平州齊人取魯濟西田
(用左傳修)
楚子鄭人侵陳遂侵宋(春秋)
晉趙盾帥師救陳宋公陳侯衞侯曹伯會晉師
于棐林伐鄭(春秋)
晉人宋人伐鄭(春秋)
六年宋華元帥師及鄭公子歸生帥師戰于大棘
宋師敗績獲宋華元(春秋)
秦師伐晉(春秋)
晉人宋人衞人陳人侵鄭(春秋)
晉趙盾弑其君靈公迎襄公弟黑臀于周立之
(用左傳史記年表世家修)
十月王崩弟瑜立(用史記本紀修)
乙夘定王元年正月葬匡王(春秋)
楚子伐陸渾之戎(春秋)王使王孫滿勞楚子(用左傳修)
楚人侵鄭(春秋)
鄭穆公卒子夷嗣(用左傳史記年表世家修)
二年秦共公卒子嗣(見春秋兼用史記秦紀修)
鄭公子歸生弑其君靈公弟堅立(用左傳史記年表世家修)
楚子伐鄭(春秋)
三年魯侯朝于齊侯止之為高固請昏(用左傳修)
楚人伐鄭(春秋)
四年晉趙盾衞孫免侵陳(春秋)
王使子服求后于齊(左傳)召公逆王后于齊(用左傳修)
五年河徙(用周譜修)
王使王叔會晉侯宋公衞侯鄭伯曹伯于黑壤
諸侯盟于黑壤(用左傳修)
燕桓公卒宣公立(用史記年表世家修)
六年晉師白狄伐秦(春秋)
楚人滅舒蓼(春秋)盟吳越(用左傳修)
七月甲子日有食之既(春秋)
楚師伐陳(春秋)
王使單子聘於宋遂自陳聘於楚(用國語修)
七年王使徵聘於魯(用左傳修)魯侯朝于齊(見春秋)使仲
孫蔑入聘(用左傳修)
晉侯宋公衞侯鄭伯曹伯會于扈晉荀林父帥
師伐陳(春秋)晉成公卒于扈子獳嗣師還(用左傳史記年)
(表世家修)
楚子伐鄭晉郤缺帥師救鄭(春秋)
衞成公卒子遬嗣(用史記年表世家修)
八年齊人歸魯濟西田(用左傳修)
四月丙辰日有食之(春秋)
齊惠公卒子無野嗣(用左傳史記年表世家修)
陳夏徵舒弑其君靈公(用左傳史記年表世家修)
晉人宋人衞人曹人伐鄭(春秋)
王使王季子聘于魯(用左傳國語修)
楚子伐鄭(春秋)
九年楚子陳侯鄭伯盟于辰陵(春秋)
楚人殺陳夏徵舒楚子入陳納公孫寧儀行父
于陳(春秋)迎靈公子午于晉而立之(用史記年表世家經世修)
甲子十年楚子圍鄭(春秋)
晉荀林父帥師及楚子戰于邲晉師敗績(春秋)
晉屠岸賈殺趙朔于下宫(用經世修)
楚子滅蕭(春秋)
晉人宋人衞人曹人同盟于清丘宋師伐陳衞
人救陳(春秋)
十有一年楚子伐宋(春秋)
十有二年曹文公卒子廬嗣(用史記年表世家修)
晉侯伐鄭(春秋)
楚子圍宋(春秋)
十有三年宋人及楚人平(春秋)
王札子殺召伯毛伯(春秋)
晉侯使趙同來獻狄俘(用左傳修)
魯初税畝(用左傳修)
十有四年晉人滅赤狄甲氏及畱吁(春秋)來獻俘王
以黻冕命晉士會(用左傳修)
成周宣榭火(春秋)
王孫蘇奔晉(左傳)晉侯使士會入聘(用左傳國語修)
十有五年蔡文侯卒子固嗣(用左傳史記年表世家修)
六月癸夘日有食之(春秋)
晉侯魯侯衞侯曹伯邾子同盟于斷道(用左傳修)
晉侯之弟叔肸卒(用左傳修)
十有六年晉侯衞世子臧伐齊(春秋)齊侯會晉侯盟
于繪(用左傳修)
楚莊卒子審嗣(用左傳史記年表世家修)
魯宣公卒子黑肱嗣(用左傳史記年表世家經世修)
十有七年(魯成公元)晉侯使瑖嘉來平戎王使單子如
晉(用左傳修)王季子伐茅戎(用左傳修)王師敗績于茅戎(春秋)
魯作丘甲(用左傳修)
十有八年齊侯伐魯敗衞師于新築(用左傳修)
晉郤克魯季孫行父臧孫許叔孫僑如公孫嬰
齊衞孫良夫曹公子首及齊侯戰于鞌齊師敗
績(用左傳修)
宋文公卒子固嗣(用左傳史記年表世家修)
衞穆公卒子臧嗣(用左傳史記年表世家修)
晉侯使鞏朔獻齊捷王命委於三吏(用左傳修)
楚師鄭師侵衞(春秋)遂侵魯魯侯會楚公子嬰齊
于蜀遂及楚人秦人宋人陳人衞人鄭人齊人
曹人邾人薛人鄫人盟于蜀(用左傳修)
十有九年晉侯宋公魯侯衞侯曹伯伐鄭(用左傳修)
鄭公子去疾帥師伐許(春秋)
晉人歸公子穀臣于楚楚人歸知罃于晉(用左傳修)
晉作六軍(左傳)
鄭伐許(春秋)
二十年鄭襄公卒子費嗣(用史記年表世家修)
鄭伯伐許(春秋)
燕宣公卒昭公立(用史記年表世家修)
二十有一年梁山崩(春秋)
王崩子夷踐位(用左傳史記本紀修)
晉侯齊侯宋公魯侯衞侯鄭伯曹伯邾子杞伯
同盟于蟲牢(用左傳修)
吳子去齊卒子乘嗣(見春秋兼用左傳史記索隱修)
簡王元年晉伯宗夏陽說衞孫良夫甯相鄭人伊
雒之戎陸渾蠻氏侵宋(左傳)
晉遷于新田(左傳)
鄭悼公卒弟睔立(用左傳史記年表世家修)
楚公子嬰齊帥師伐鄭晉欒書帥師救鄭(春秋)
吳壽夢來朝(用吳越春秋修)
二年吳伐郯(春秋)
楚公子嬰齊帥師伐鄭(春秋)晉侯齊侯宋公魯侯
衞侯曹伯莒子邾子杞伯救鄭(用左傳修)同盟于馬
陵(春秋)
吳入州來
三年晉欒書帥師侵蔡(春秋)遂侵楚(左傳)
晉殺其大夫趙同趙括(春秋)
王使召伯賜魯侯命(用左傳修)
晉人齊人魯人邾人伐郯(用左傳修)
四年晉侯齊侯宋公魯侯衞侯鄭伯曹伯莒子杞
伯同盟于蒲(用左傳修)
齊頃公卒子環嗣(用史記年表世家經世修)
晉人執鄭伯晉欒書帥師伐鄭(春秋)
楚公子嬰齊帥師伐莒莒潰楚人入鄆(春秋)
秦人白狄伐晉(春秋)
鄭人圍許(春秋)
晉侯歸楚鍾儀于楚(用左傳修)楚子使公子辰如晉(左傳)
五年晉使糴茷如楚報使(用左傳修)
晉侯有疾立世子州蒲為君以會齊侯宋公魯
侯衛侯曹伯伐鄭(用左傳史記年表世家經世修)
晉景公卒(用左傳史記年表世家經世修)
晉程嬰攻屠岸賈滅其族復趙武程嬰請死(用經)
(世修)
六年周公楚出奔晉(用左傳修)
命王季子單子取鄇田于晉(用左傳修)
七年宋華元合晉楚之成晉楚交聘(用左傳修)
八年魯侯及諸侯來朝遂從王季子成子會晉侯
去伐秦曹宣公卒于師公子負芻殺世子而自
立(用左傳修)
成肅公卒于瑕(用左傳修)
九年鄭人伐許(用左傳修)
衞定公卒子衎嗣(用左傳史記年表世家修)
秦桓公卒子嗣(見春秋兼用史記年表秦紀經世修)
十年晉侯魯侯衞侯鄭伯曹伯宋世子成齊國佐
邾人同盟于戚(用左傳修)晉侯執曹伯歸于京師(春秋)
諸侯立子臧辭奔宋(用左傳修)
宋共公卒蕩山攻殺太子肥華元出奔歸而殺
山立公子成魚石奔楚(用左傳史記年表世家修)
楚子伐鄭(春秋)
晉士燮齊高無咎宋華元魯叔孫僑如衞孫林
父鄭公子鰌邾人會吳于鍾離(用左傳修)
許遷于葉(春秋)
十有一年六月丙寅朔日有食之(春秋)
晉侯及楚子鄭伯戰于鄢陵楚子鄭師敗績楚
殺其大夫公子側(春秋)
晉侯齊侯魯侯衞侯宋華元邾人會于沙隨(見春)
(秋)
尹子晉侯魯侯齊國佐邾人伐鄭晉人執魯季
孫行父郤犫盟于扈而歸之(用左傳修)
釋曹伯歸于曹(用左傳修)
晉侯使郤至來獻楚捷(用左傳修)
十有二年尹子單子晉侯齊侯宋公魯侯衞侯曹
伯邾人伐鄭(用左傳修)同盟于柯陵(春秋)
單子晉侯宋公魯侯衞侯曹伯齊人邾人伐鄭
(用左傳修)
十有二月丁巳朔日有食之(春秋)
邾定公卒牼立(見春秋)
晉殺其大夫郤錡郤犫郤至(春秋)
燕昭公卒武公立(用史記世家修)
十有三年晉弑其君厲公來逆公孫周于京師立
之(用左傳史記年表世家修)
楚子鄭伯伐宋宋魚石復入于彭城(春秋)
魯成公卒子午嗣(用左傳史記年表世家經世修)
楚人鄭人侵宋(春秋)
晉侯宋公衞侯邾子齊崔杼魯仲孫蔑同盟于
虚朾(用左傳修)
十有四年(魯襄公元)晉欒黶宋華元魯仲孫蔑衞寗殖
曹人莒人邾人滕人薛人圍宋彭城(用左傳修)晉韓
厥帥師伐鄭(春秋)齊崔杼魯仲孫蔑曹人邾人杞
人次于鄫(用左傳修)楚公子壬夫帥師侵宋(春秋)
九月王崩太子泄心踐位(用史記本紀修)
御批資治通鑑綱目前編舉要卷二
