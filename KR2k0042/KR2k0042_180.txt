江南通志卷一百八十一
人物志
列女(義烈五)(潁州一府滁和廣六泗五州)
潁州府
三國曹令女夏侯文寧之女適曹爽從弟文叔蚤死
服闋後父母欲嫁之令女乃以刀截兩耳依爽及
爽誅曹氏盡死文寧強迎令女歸微使人諷之令
女佯許諾竊入寝室自斷其鼻曰仁者不以盛衰
改節義者不以存亡易心曹氏全盛之時尚欲保
終今衰亡而棄之禽獸之行吾不為也司馬宣王
聞而嘉之聽乞一子養為曹氏後
隋魏氏木蘭亳城東魏村人隋恭帝時募兵戍北方
木蘭父當往而老羸弟妹俱稚木蘭乃請於父代
行歷十二年身接十有八陣樹殊勲人不知其女
子也後奏凱還天子嘉其功除尚書不受懇奏省
親及還釋戎服衣舊裳同行者駭之聞於朝召赴
闕欲納之宫中曰臣無嫓君之禮以死拒之帝驚
憫贈將軍諡孝烈鄉人歲以四月八日致祭蓋孝
烈生辰云
宋盧兒潁州人歐陽修妾修卒盧兒哭之慟淚血以
死殉葬焉
吕祉妻吳氏霍丘人紹興間酈瓊叛降於劉豫祉
死氏遂自縊
明魏隆甫妻張氏潁上人張恭女正德間流賊亂氏
被擄逼辱氏詈罵以手批賊頰被殺
生員嚴禄妻許氏潁上人正德間為流寇執不屈
投水死
韓欽妻王氏潁上人為寇所脅投水死
吳濟女潁上人流寇屠其家執女去不肯行哭且
罵躍入水中死
石球妻呈氏潁上人流寇至夫被傷氏匿草中得
免賊過荷夫以歸夫死氏七日不食扼吭死
王乾妻楊氏王坤妻楊氏俱潁州人嘉靖間為
賊所逼走匿高樓竝焚死
王加會妻楊氏潁州人加會病革曰汝當何如氏
泣曰死耳加會揮淚歿氏語姑曰婦已許死者矣
遂自縊死
雙烈張氏吕氏俱潁州人張清女許字劉中焞未
嫁夫亡女年十九哀號詣弔比葬前一日縊死柩
傍焞弟中燿娶吕氏燿亡氏年二十刎頸死
孫錡妻馮氏潁州人錡歿氏自縊
姚模妻樊氏潁州人樊倫女模歿氏不食死
劉梅女潁州人幼通文翰許字李之本李亡女飲
泣不食誓以死從語父曰兒為李服三年且需吾
弟稍長寄語公姑勿為李郎置槨遂盡去鉛華教
弟讀書親為正句讀越一年梅潛許田姓擇期納
采女聞自縊死郡守臨其葬男女往觀如市時田
家亦来致奠舉酒一酹而柩前酒具劃然碎裂起
高丈餘遶簷紛墜事聞詔旌其門
張其猷妻盧氏潁州人年十九其猷墮水死氏以
頭觸楣絶復甦徐曰終夫喪相從於地下耳越歲
姑憐其無子囑媒氏微諷之氏遂自縊
王永繼妻時氏潁州人夫死五日自縊
張雲鵬妻臺氏潁州人鵬病危氏許殉以三日為
期鵬死氏如期就縊侍婢救之不死恨曰奴敗我
事令我負約遂絶粒至七日頓足曰遲矣郎得無
疑我仍縊死有司題旌
潁水烈婦不知姓氏住潁河北夫為人傭工病篤
婦泣曰事急矣殮葬無所出請鬻妾遂自售於賈
船得資為夫置衣棺揮淚别去投潁水死
韓有學妻孫氏潁州人有學死自縊鄰里鬻棺埋
之
黃鵠妻温氏潁州人鵠病危氏許以身殉鵠泣解
所繋縧付之鵠亡遂縊死
唐汶妻郭氏潁州人夫早世翁姑俱八十餘氏拮
据奉養翁姑歿殮葬如禮遂不食死
范希文女潁州人許聘朱廷諫未嫁夫死女自縊
馬似龍妻史氏潁州人夫死自縊柩傍
鄧任妻丁氏潁州人任病久罄奩救之不效惟存
聘時簮二枝一綰於任髮一自綰曰妾安敢負此
簮任死三日自縊
李枝茂妻王氏潁州人夫病剜肉療之不起自縊
死
張大壯妾曹氏潁州人夫亡自經
儲濬妻吕氏潁州人夫亡自縊
董瑁妻王氏潁州人夫亡族無屬姓王殮而葬之
依母氏居服除後自縊死
王家僕婦潁州人劉子安妻失其氏劉姓無賴好
博病死於外婦聞之即自縊死
蒋應節女潁州人年十六許聘李啓芳李死女聞
自縊
王瀚妻盧氏潁州人瀚死氏自經
李驥妻胡氏太和人正德六年流賊陷城有卒逼
之氏不辱死賊感其義戮其卒以禮葬之
王昭妻陳氏太和人正德六年流賊擄氏上馬氏
詈罵不從投於河賊斷其屍
李欽女名玉蓮太和人為賊所擄憤罵不受辱被
殺時年十六與陳氏竝勒石旌善亭
劉一貴妻張氏太和人賊夜劫之氏詈罵不辱賊
怒燎之於火中
羅進女太和人年十六許字王仲英子夫死女聞
訃自縊有司旌其門
徐珏妻劉氏太和人夫歿自經以殉事聞建貞烈
坊
于新豐妻趙氏太和人年十八夫死即自經與夫
同殮
韓禮女蒙城人年十五正德六年賊破城禮藏女
窖中賊執禮欲殺之女從窖中大呼勿殺我父賊
起窖得女劫之上馬女曰釋我父即從汝賊釋禮
女罵賊被殺
戴九姐蒙城人戴淵女幼聘張海海歿女方十五
聞訃自經死
時志學女蒙城人許字田儒年十六田死欲往守
制父母阻之伺父母出自縊於寝室
姜氏女蒙城人許聘何其恭恭歿哀痛成疾終不
食死父母憐之與何合壙
馮氏女蒙城人賊至逼之不受汚罵賊被殺
張琦妻盧氏蒙城人流賊入境執氏驅之行氏抱
女投水死
李氏佚夫姓蒙城人夫為賊驅不知所往氏與女
潔兒俱投井死
魏瑶妻謝氏蒙城人孀居年七十流賊至媳王氏
負而逃至河濱暫息賊逼近謝曰勿以老身累爾
等遂投水死王氏與其女二姐及賀銘妻丁氏與
其子女俱相挽入水死後凡得七屍邑令建七節
祠祀之
張思謙妻劉氏蒙城人夫亡自經以殉家人救免
防之七日不食而死
何仲清妻莊氏蒙城人夫死自縊柩側縣令奠而
表之
程稔妻韓氏蒙城人夫歿自經
潘養晦妻牛氏蒙城人夫歿欲以死殉姑苦諭撫
孤氏勉從守節後子以痘殤氏投井死有司為請
建坊
戴韞珽妻田氏蒙城人夫歿自經死郡邑為建貞
烈坊
張萃黃妻王氏蒙城人本江寧籍幼好讀書通繪
事張亦工丹青夫卒氏盡以夫婦合作諸繪納棺
中對鏡自縊有司上其事建異烈坊
張顯思妻周氏蒙城人夫疾革氏曰會須同歸夫
囑之曰俟吾友某来一見乃蓋棺然後聽子為計
越五日友果至殮訖氏即自經
海秀妻李氏亳州人嘉靖二年歲大饑秀死李不
能葬負土為墳抱女沈河而死越三日屍浮如生
女猶在抱御史張惟恕表其閭祔祀夏侯令女祠
孫鈞妻龐氏亳州人鈞販豕為業夜行為盜所殺
氏年二十四誓志守節家人逼嫁氏遂自經
蔡銑妻杜氏亳州人年十八夫死自經
王敷紀妻汪氏潁上人夫死自縊
石佐妻楊氏潁上人夫亡自死以殉
王越妻張氏潁上人夫死氏殉
生員高翼麗妻封氏潁上人麗病氏割股不能療
立嗣成服遂自經天啓間旌
遲義敏妻陳氏潁上人夫死自縊
官三捷妻陳氏潁上人捷兄三仕以罪死丹徒捷
千里覓骸骨歸勞瘁而卒氏絶飲食號泣七日死
饒文地妻王氏潁上人饒傭於富家氏織絍奉姑
夫亡守節姑逼令改嫁不從自縊死
滑鯤妻孫氏潁州人夫亡矢節流寇逼之氏罵賊
死
白鷗妻袁氏潁州人鷗死袁食貧守節自教其子
精衷舉於鄉會流寇陷潁精衷被執其媳李氏奉
袁越城避之袁足損不能行賊至害袁竝刃李賊
退李得蘇拮据棺殮苦節撫子相繼以孝著
韓光祖妻武氏潁州人賊至潁氏同子婦李氏罵
賊不屈投火自焚而死又氏一妹一女與孫媳王
氏偕殉
鹿獻陽妻王氏潁州人獻陽為推官氏封孺人賊
至氏命服端坐罵賊死其子妾董氏與俱死
張大同妻章氏潁州人流寇陷潁大同出殉父難
章遂同三側室宋氏蒋氏郭氏閉門自焚死
李栩妻劉氏潁州人賊入城劉勸姑避他所自扄
戶投繯死
盧敏妻劉氏潁州人守節二十七年寇陷潁遂見
害其第五兒及孫女二姐同遇害
甯儉妻楊氏潁州人儉罵賊不屈死氏與子婦唐
氏劉氏幼孫俱死之
甯偉妻谷氏潁州人潁城陷氏閉門不出賊脅辱
不從見殺
武宗尹妻甯氏潁州人夫為參戎久宦遠塞甯孝
事孀姑姑病刲股療之寇陷潁執甯索金帛甯詈
罵投井死其女為王於岐妻其子婦劉氏攜二幼
女竝殉焉直指旌其閭曰一門三烈
王猷妻時氏潁上人寇陷潁氏墮井中賊散子復
出之未幾賊又至執其子去氏憤罵死之其婦杜
氏被數刀猶匍匐姑傍見姑氣絶號呼投井死孫
十二歲亦同死
劉佐臨妻胡氏劉國佐妻張氏潁州人胡與張
妯娌也聞流賊至相約同死胡曰火烈張曰水潔
及城陷胡曰吾不使賊見吾面遂投火死張赴池
中
亓中雅妻武氏亓中元妻儲氏亓中程妻李
氏潁州人遇流賊妯娌三人投井死
張大章妻李氏媳劉氏潁州人遇賊怒罵不屈被
害劉氏刳腹死
郝慎修妻劉氏潁州人氏夫與子守圍城餉皆劉
炊城陷投火死
李虚白妻韓氏潁州人夫部郎封孺人遇賊不屈
投水死
石橋婦潁州人不知誰氏婦為賊劫至北關石橋
上抵死不從賊怒磔氏死有司誌其地以表之
綠衣婦潁州人不知姓名賊逼辱之不從為賊磔
死
李琦之妻梁氏潁州人流寇破潁琦之死於難氏
抱屍而泣縊死夫側(梁作棟之女)
王立妾陳氏潁州人氏與嫡同匿尼庵中為賊所
執以鐵瓜遞擊之陳曰我嫡也擊彼無益賊嚴訊
幾斃投水死
劉黽慤妻李氏潁州人與女永姐竝死於賊
王祉妻田氏潁州人遇賊與一女同死
李逢辰妻邢氏潁州人遇賊抱子投水死經旬屍
浮水上其子猶在抱
張調理母劉氏潁州人其妻張氏暨弟婦李氏城
陷俱投水死
張肅範妻張氏潁州人一家俱被害賊逼氏相從
氏拜屍而往至河邊投水死
盧和鼎妻吳氏潁州人賊至投水死
吳道行妻曹氏與二幼女及劉楷妻鍾氏俱潁州
人遇難投水死
李向榮妻殷氏潁州人一門死節
干同麟妻甯氏潁州人遇難投繯死
王鼎隆妻張氏潁州人遇難縊死
陳奎章妻王氏潁州人夫死方殮賊至疑有藏金
欲開棺婦以身護柩賊怒劈死
劉黽愿妻王氏潁州人側室龔氏俱遇賊投水死
王啓昌妻劉氏潁州人夫被殺罵賊遇害
王有聲妻郭氏潁州人城陷遇賊索銀錢氏大罵
觸刃而死
王應元妻郭氏潁州人賊欲犯之氏大罵賊怒殺
之
陳格心妻金氏潁州人遇賊獲其女金往救與女
三姐同死
程懸楷妻張氏潁州人長子必遂妻何氏次必遘
妻張氏俱遇賊投水而死
張鶴騰側室徐氏周氏潁州人遇賊焚掠徐周同
投火死
李福徵妻陶氏潁州人遇賊焚掠甚迫陶端坐一
室遂焚死
鹿萬春妻張氏潁州人撫孤守節年且七十賊索
金帛不應以刃加其項氏引頸受之其子婦劉氏
慟罵扃戶引火自焚賊歎曰真義婦也併舍之
李維紀妻趙氏潁州人城陷一家十八口俱投井
死
張嗣房妻郭氏潁州人子媳王氏寇至計無所逃
俱赴水死
申大志妻周氏潁州人罵賊被殺
劉大潤妻李氏潁州人罵賊被殺子婦某氏往救
遂同遇難
楊克振妻王氏潁州人與孀姑李氏竝罵賊不辱
賊忿恨以刃刺死
張大賡母王氏潁州人流寇逼潁甚廹計無所逃
氏與妾周氏皆不受屈遂於樓下積薪同登樓罵
賊自焚而死
徐繕妻張氏潁州人遇賊大罵挺身不屈引頸就
刃賊怒刃之
生員張嗣軫妻李氏潁州人城陷遇賊氏不受屈
罵賊被殺
甯田姐甯偉姐俱潁州人遇賊被劫奮罵不辱爭
前就刃而死
生員盧鎔妻劉氏潁州人寇逼城氏初不驚惟攜
一子一女閉戸聽之及城陷家人逃避氏引其子
若女至池上先推女次舉子繼自投於水後三日
賊去家人覓屍於水為審視自項迄足襟裾貼服
及鬢髮間皆有所繫始悟閉戶時為之云
推官亓豫側室李氏潁州人流寇破城氏遇之罵
賊不屈而死
東關外女子潁州人避兵渡橋遇賊抱持之女亟
碎其面賊怒磔而擲於河
甯佺妻劉氏潁州人
李生白妻韓氏潁州人
亓文杰妻劉氏潁州人
劉廷桂妾楊氏潁州人
盧尊妻田氏潁州人
張南俊妻杜氏潁州人
張奎生妻甯氏潁州人
郭邦藩妻李氏潁州人
張瑋妻章氏潁州人
李學點妻楊氏潁州人
張調燮妻李氏潁州人
嚴克謹母崔氏潁州人
嚴克謙妻杜氏潁州人
田旆生妻王氏潁州人
楊季麟妻張氏潁州人
王用乾妻李氏潁州人
徐履方妻王氏潁州人
徐通方妻甯氏潁州人
方時申妻廖氏潁州人
王應妾焦氏潁州人
郭雄楚妻史氏潁州人
張俊業妻王氏潁州人
張美珍妻雲氏潁州人
張美珩妻杜氏潁州人
楊三桂妻張氏潁州人
王致志妻唐氏潁州人
郭之産妻邵氏潁州人
郭之光妻王氏潁州人
劉憲妻張氏潁州人
郭之本妻張氏潁州人
徐延嗣妻胡氏潁州人
王承祖妻王氏潁州人
劉光楚妻王氏潁州人
湯承緒妻賈氏潁州人
姚仁妻王氏潁州人
張應楊妻朱氏潁州人
姚克恭妻李氏長媳張氏俱潁州人
張應辰妻劉氏潁州人
湯雲孫妻徐氏潁州人
田用坤妾胡氏潁州人
劉士珖妻王氏潁州人
武烈妻苗氏潁州人
李鳳孫妻劉氏潁州人
李元白妻王氏潁州人
王琠妻劉氏潁州人
李鯤化妻張氏潁州人
李道琦妻李氏潁州人
董元宰妻郭氏潁州人
郭世謙妻李氏潁州人
劉斌妻郭氏潁州人
陳應鵬妻王氏潁州人
賀加貞妻趙氏潁州人
李琮妻陳氏潁州人
段廷謨妻王氏潁州人
孫廷垣妻郭氏潁州人
谷國善妻儲氏潁州人
笪顯祖妻潘氏潁州人
李淑妻李氏潁州人
李世達妻張氏潁州人
柳廷蘭妻王氏潁州人
時向茂妻王氏潁州人
以上皆流寇破城時或溺水或自縊或罵賊皆
不屈而死
藍恒芳妻管氏潁州人年二十二而值芳病篤氏
籲天求代與祖母言誓不獨生至芳死之三日盡
焚其衣奩琴瑟泣盡而繼以血乘殯事倉皇得間
解繩自縊州牧仕民育申請旌表
張朝京妻劉氏潁上人同夫歸寧遇寇欲汚之劉
紿曰媿夫在幸縱之去乃可從賊釋京氏度夫去
遠遂投於井中賊出氏刃逼之氏憤罵不屈賊怒
碎其屍邑令申請旌奠之
生員徐澄妻朱氏潁上人寇至欲汚之紿以匿子
入室閉門縊死寇破壁入忿氏死仍碎其屍邑令
廖躬奠旌之
謝朋升妻汪氏潁上人謝出城遇叛兵碎其屍氏
號泣中野徧覓夫屍不得遂還家自縊死里人重
其義而葬之
陳東妻韓氏潁上人遇賊欲汚之氏罵賊賊怒割
舌死
曹雲龍女潁上人幼聘於謝誥誥亡勢家強聘為
妾氏縊死合葬於謝
汪良䕫妻江氏霍邱人流寇至刃其舅姑氏令二
女遁匿餌賊以錢帛誘及河濱奮身入水賊刃斃
之越二年賊又至二女避賊舟中長從艙中躍入
河季繼之為賊所持挈之登岸季恐辱身極口詈
罵激其怒賊肢解之人稱汪氏三烈
萬言妻吳氏霍邱人城陷氏往母家避之賊至同
妹入水死萬為之合葬
程翼聖妻汪氏霍邱人流寇至氏恐辱身先自縊
死其妾沈氏亦自經死
張汝敬妻蔡氏霍邱人城陷家人逃竄氏整衣拜
先祠閤戶自經
汪可竒妻陳氏霍邱人子毓秀媳王氏懷宗時流
寇陷城陳被執加之以刃不屈長子毓秀起救死
之其媳王氏奮身以護亦被殺
林起翰妻裴氏霍邱人寇至自縊
林冲漢妻朱氏霍邱人城陷氏護夫柩不忍遠逃
賊入室氏力拒賊斷其兩手而死
汪長清妻詹氏霍邱人賊至被執不辱死
王璿妾楊氏霍丘人遇賊被執不辱死
黃日芳妻陳氏側室李氏黃為霍令城陷死之二
氏同溺澗死
胡本廉妻周氏霍邱人年二十守節撫孤孤亡遂
自縊
曾長治妻戴氏霍邱人年二十五夫死氏服鴆赴
火欲與俱死母救之後一日復自經救之復甦遂
哀號不食乘間以頭觸棺而死
張希相妻儲氏霍邱人夫亡氏絶飲食淚盡繼以
血七日死
王冕妻某氏霍邱人夫歿悲號不食而死
孫士望妻桑氏太和人懷宗時為寇掠氏罵不絶
口賊焚其軀有司表之
張敬妻孫氏太和人賊殺其二女逼辱不從被殺
秦培篤妻王氏太和人流寇入室夫婦罵賊死
趙三在妻司氏太和人年十七遇流賊亂與父母
同匿被擄迫令上馬氏不從奪刀刺賊賊怒糜其
體猶戟手撼指不仆三在及其父母抱之哭俱被
殺
于京妻李氏太和人京庠生早死李撫孤子拱乾
守節流賊至執京之祖有成京父澤九泣代弗許
同被殺氏與姑汪氏挺立劇罵以瓦器投賊賊怒
又殺之時拱乾在有成懷抱中至死未釋數尸狼
籍僅乃得免
韋應倫女年十五未字太和人懷宗時流寇亂父
應倫被擄女投繯死
黃之奎妻汪氏太和人適之奎以孝聞流寇至欲
傷其翁姑氏大呼曰寧殺我勿傷我翁姑也迫之
上馬不從刃之至死罵不絶口
生員夏景虞妻劉氏太和人夫死無子一女復殤
遂縊
趙鴻基妻方氏太和人年十九夫死自經於尸傍
院司表之
李珩妻魏氏太和人夫死撫孤孤殤氏哀悼欲死
其母迎歸以居比拜墓歸半夜縊死邑令表之
郝赳妻張氏太和人年十七夫死自經
郭氏太和人夫農家牧兒與其儕浴於河溺死氏
以襟蒙面自投其溺處明日二屍相抱而出
阮藴貞妻陸氏太和人夫避亂覆舟死氏聞投繯
以殉
侯世禄妻韓氏太和人年十七夫歿氏自縊死
苗尚義妻范氏太和人懷宗時流寇入境自縊死
崔起妻程氏蒙城人闖賊入城氏與媳胡氏相向
縊死
懷毓秀妻冀氏蒙城人秀死無子氏自縊以殉
庠生王烒妻夏氏蒙城人懷宗時烒為兵所殺氏
不辱死
朱應鴻妻翟氏蒙城人鴻年四十艱於起卧氏典
鬻俱盡夫亡乞於途人僅買一棺殮畢自經
程宗洗妻王氏蒙城人寇至恐辱自縊
程姓妻梅氏蒙城人年十八寇至攻樓持磚擊寇
不利自縊死
程姓妻甯氏蒙城人年二十四夫亡忍死養姑四
十餘年姑死氏仍禮葬畢縊死於姑墓
駱姓妻吳氏蒙城人年二十撫幼子守節寇焚其
樓氏倉皇抱子下避賊劫之不從被殺
程姓妻倪氏蒙城人夫病嘗刲股及死撫繼子守
節奉姑二十餘年寇至欲汚之不從被殺
魏姓妻胡氏蒙城人年二十夫亡撫幼女守節十
餘年寇至自經而死
吳希堯妻張氏弟希孟妻楊氏蒙城人二氏偕行
避賊賊見欲擄之楊以傘柄擊賊俱被害
楊芳博妻王氏蒙城人夫死既窆遂自經
翟雲府妻劉氏蒙城人寇至一家被害欲擄婦婦
曰吾夫有金埋後園賊往取氏抱子墮井死
王二賢妻王氏蒙城人寇逼其舍舅氏病倩勇夫
舁舅同遁卒遇賊欲驅氏行罵曰我家世衣冠恨
不能提劒斷汝頸耳賊怒殺之
胡懋芳妻郭氏蒙城人懷宗時賊侵亳懋芳負母
偕氏奔避橋下羣賊至指氏曰汝從我氏以手挽
姑寇曰當先殺此老嫗氏曰從則從勿殺我姑奮
身登橋投急流中死
孫養冲妻李氏蒙城人守節撫孤闖賊破城氏獨
廬居墓側有巨寇袁時中逼令造食氏大罵賊怒
刃之
朱紱女名蘭蒙城人許聘胡姓時年十四寇攻鄰
樓急女引頸令父殺父不忍女自縊噴血死
吳大亨女名弟蒙城人許聘程某年十五賊至避
於姑樓賊縱火攻樓女墜下賊強之行罵賊被殺
王姓婦曾氏蒙城人夫早亡守一歲子寇至欲汚
之不從就刃無懼色
胡尊周妻楊氏蒙城人夫死自縊
唐詩妻梅氏蒙城人寇至逼氏氏厲聲罵賊賊怒
殺之
李寧妻季氏蒙城人流賊入境寧同氏竄荒野中
賊漸逼夫婦驚散賊脅氏上馬氏罵不絶口賊斫
其臂墜地罵愈厲斷其喉乃死越七日收殮面色
如生
魏達妻丁氏蒙城人賊亂氏被獲大罵奪賊刀遂
遇害
陸履順妻王氏蒙城人
張得英妻陳氏蒙城人
張得昂妻高氏蒙城人
張得智妻張氏蒙城人
以上四氏俱與丁氏同時遇害
王景凡妻楊氏蒙城人懷宗時土寇脅王入夥不
從被殺逼氏行紿之曰掩我夫方從汝賊果掩之
氏偕行遇井攜女投井中死
王可道妻江氏蒙城人夫死貧不能殮鄰里合錢
買棺期次日葬及期至其家氐已自縊於屍傍但
見飲食畢具蓋以待舁棺者衆重其烈復合錢竝
葬之
丁樞妻陳氏蒙城人夫亡自縊
李澤久妻季氏蒙城人夫亡飲毒而死
李澤溥妻許氏蒙城人溥病將革憐許年少無歸
氏曰我今有歸也托故入他室縊死溥聞歎息而
逝祀表貞祠
張起鳳妻許氏蒙城人值寇亂起鳳被殺賊逼氏
氏大罵遇害
張良臣妻某氏蒙城人歲饑夫婦謀食於蒙良臣
病死氏遂自經以殉
陸捷略繼妻段氏蒙城人夫死夫之弟姪許嫁於
劉姓詐以賊縛氏比之劉家以銀簪刺心死祀貞
烈祠
鄒承鳳妻盧氏蒙城人夫歿年方十七殮畢遂縊
死
楊藴竒妻王氏蒙城人夫死自經以殉
馬鼎銓妻楊氏鼎新妻王氏俱蒙城人兄弟偕亡
楊年二十四有子王年十九無子王語楊曰汝有
子宜撫我無子宜死遂自經楊忍死苦節撫孤成
名郡縣表之
牛光斗妻劉氏蒙城人夫被賊殺死氏遂自縊
穆際元妻蒋氏蒙城人夫歿自縊
魯大智妻王氏蒙城人流賊至夫被殺氏罵賊自
刎
劉啓明妻周氏蒙城人夫死殮畢自經
戴而卓妻潘氏蒙城人夫病久醫藥無資病將革
氏泣曰願先君死令君瞑目遂自經時盛暑顔色
如生無一蠅集其身越五日卓亦死
武月溪妻閻氏蒙城人夫歿於京有欲謀娶者氏
自經死
唐九章妻張氏蒙城人懷宗時流寇破舊縣集氏
被執罵賊不絶口賊碎其屍
國朝張極妻朱氏潁州人年二十二夫歿自縊
張小四姐亳州人惡少程某強逼之四姐奮罵不
從遇害
范圍化妻季氏太和人年十五罵賊死其柩側嘗
有蝶繞
任希賢妻任氏蒙城人夫死慟哭投繯家人急救
得甦殯夫後仍自經死以上順治年
旌表
劉毅妻甯氏潁州人毅亡葬之前一日氏自縊柩
側遂合葬
劉氏女潁州人許字蔡佩未娶而佩死女年十七
聞訃自經
李鉉妻張氏蒙城人鉉傭於亳病死柩抵家氏痛
哭自縊
楊德福妻張氏蒙城人德福出外鄰惡史圭典直
入氏家強逼之氏奮詈不從史怒以石碎氏頭而
死事聞史服辜以上康熙年
旌表
劉擴妻李氏潁州人進士李敏孫之女夫亡投繯
者再家人救之慰云今方有孕當育子為夫後未
幾舉一女不育遂自經事聞
旌表
馬小妻段氏太和人夫傭工於外豪棍逼辱之氏
不從自刎而死雍正五年
旌表
高承烈妻許氏亳州人夫死自盡
李氏女榮姐太和人有李二者挾刃逼辱女喊罵
不從被殺以上雍正九年
旌表
鍾鼎妻劉氏潁州人鼎死投水以殉
亓敬修妻時氏潁州人夫死自縊
許會妻張氏潁州人姑有汚行并有欲汚婦者氏
不從投井死
謝叔闇女潁州人幼受鄭生聘鄭亡女聞自縊
生員郭幹濟妻趙氏潁州人夫死姑張氏一慟而
卒趙竭蹷營殮自經死
孟氏女潁州人許字監生方嘉相夫死哀泣自經
家人救免乘間投溝而死
梅友檜妻宋氏亳州人夫死無子氏年二十有一
三年服闋投繯以殉
陳桂環妻劉氏亳州人夫他往氏少艾獨居逆僕
程申挾刃相逼氏力拒就死申亦自殺
馬文炳女名長姐亳州人許字未婚夫死聞訃自
縊以殉
孫玉妻蒋氏
李善久妻王氏
李海金妻李氏
聶世綬妻張氏
張遠妻李氏
戴希聖妻程氏
以上俱亳州人夫歿自縊
鄧士勲妻蒋氏亳州人夫亡無子苦節奉姑姑歿
投繯死
馮氏女亳州人許字傅守昆傅亡訃至女以死殉
鎖琰妻李氏亳州人嫁三日夫歿氏視殮畢即自
經以殉
馬景瑗妻邢氏亳州人夫死撫孤孤痘殤氏自縊
死
鄧成龍妻丁氏亳州人年二十二夫亡絶粒不食
數日死
張御六妻仰氏亳州人夫貿易客死柩歸自經以殉
滁州
宋丁國賓妻州人佚其氏建炎間饑亂盜殺人以食
國賓遭掠將烹之其妻泣曰丁族亡且盡獨夫存
請代賊釋丁而烹之
元羅汀妻何氏州人汀家貧賣餅何當壚時丞相托克
托家人陳威横甚見何悦之誘汀出貿易沈之于
江躍數四乃沒歸言汀病死盡還其資何孤身零
丁竟歸威生二子一夕夢汀云汝後遊園見池龜
即我冤可雪也何不解後偶凴園楹忽見龜墮池
中躍不起威醉失笑何因憶夢怪問之具得其状
適御史行部且至乃夜殺二子逃出訴之御史收
威寘極刑籍其家半給何養辭不受設汀位招魂
祭奠遂自殺
明彭禾妻施氏滁州人禾病劇諭以改適氏泣曰君
尚不知我耶因取禾所嘔血盡吞之禾亡自經死
袁蘭妻丁氏全椒人蘭死無嗣氏泣曰夫者天也
夫既殞吾何生為越宿自經死事聞旌表
馮璋妾王氏來安人璋病革氏先自縊人以報璋
璋亦氣絶遂葬璋側
楊希曾妻吳氏滁州人年二十夫亡母勸改適氏
佯諾母去自縊
何氏女滁州人家烏衣鎮崇正丙子流寇突至欲
汚之女堅拒奮罵賊怒亂砍之
張子玉妻王氏全椒人
張君常妻晉氏全椒人
胡繼業妻丁氏全椒人
金楚珍妻吳氏全椒人
夏禹準妻武氏来安人
余應鳳妻趙氏来安人
丁華妻沈氏来安人
以上皆寇掠不屈被殺
國朝姚氏女滁州人許字來安韓鈞鈞亡女聞訃自縊
與韓合葬焉康熙年
旌表
和州
宋張弼妻徐氏和州人建炎三年為亂兵所執氏瞋
目大罵賊殺之投屍江中
明楊驥妻陳氏和州人正德十六年為賊所掠欲汚
之氏大罵不從賊怒磔死
偰睽妻王氏和州人侍婢偶遺氏鞋為惡少所拾
謔語及婦婦聞之引刀自刎死
胡崇仁妻周氏含山人隨夫宦粤西以憂歸道經
郴江適山猺嘯聚氏懼為所辱沈江死
王氏女和州人幼許字黃景茂景茂貧且疾父背
前盟更許楊姓女聞自經
生員楊德隆妻張氏和州人城陷賊欲牽之去氏
抱柱十指皆為賊斷死於家
張延印妻田氏和州人遇賊大詈觸階而死賊怒
復支解之其孫婦劉氏暨孫女皆見殺
生員王旭妻姚氏和州人城陷氏謂旭曰吾女子
惟有一死君當速走旭曰汝既死節吾讀書人寧
復汚賊刃耶遂同赴水死
運判馬如虬妻劉氏側室何氏俱和州人城陷何
為賊所執不屈奪賊刃自刎劉罵賊亦自刎而死
府判馬如融妻張氏側室張氏俱和州人城將陷
率妾匿土窖中聞窖上轟聲如雷知賊至因相誓
曰吾等義不可辱遂相繼刎死
庠生張國維母陳氏和州人城陷居舍皆燼氏坐
不離賊疑其有匿拷訊之陳曰我貧家婦焉得金
賊掘其坐處氏力阻曰我之坐守者家譜耳賊掘
得之見其先人有科貢出仕名目遂疑為富家愈
行拷訊致死
生員王貞妻杜氏和州人城陷罵賊死貴池劉城
有乞刀硬婆𫝊
沈士良妻史氏和州人諸生沈喆母也聞賊攻城
率婦陳氏哭拜家廟曉之曰喆兒送汝祖葬幸未
入城或可不死我與汝婦人也義不可生當覓死
所及城破並投城隅池中死
宋德懋母穆氏妻邵氏俱和州人賊攻城急氏語
邵曰吾夫若子家世清白余兩人可為賊鋒濺乎
姑媳相抱投水死
趙為光母張氏妻王氏俱和州人賊陷城張同媳
將裏衣線結赴水死
夏繼爵妻辜氏和州人青年以柏舟自誓流寇陷
城氏率子婦王氏並投水死
馬如蛟妻張氏和州人流寇陷城氏同妾張氏吳
氏皆不屈自刎而死
姚希舜妻馬氏和州人賊攻城急氏藏利刃同數
女匿土窖中俄聞窖上掘土聲遂出刃自刎衆女
義之
李有顧妻錢氏和州人
曹鐸妻成氏和州人
張元貞妻黃氏和州人
陳孔時女和州人
馬如虹妻楊氏和州人
林之芳妻黃氏和州人
林日熇妻鄭氏和州人
張燦母成氏和州人
劉春元妻朱氏和州人
薛志登妻尹氏和州人
王弘中妻魯氏和州人
王朝璋妻魯氏和州人
沈應麟妻朱氏和州人
王良器妻耿氏和州人
宋文元妻劉氏和州人
魯思周繼妻劉氏和州人
馮遇年妻班氏和州人
宋之準妻李氏和州人
王懿母陳氏和州人
楊九思母鄭氏和州人
萬鑑母童氏和州人
鄭祭時妻何氏和州人
趙世光妹和州人
余守榮女和州人
劉從先妻耿氏余氏俱和州人
明倫堂烈女和州人
烈女祠前烈婦和州人
下察院烈女和州人
東門烈婦和州人
西門烈婦和州人
州前烈婦余氏和州人
馬葉妻嚴氏和州人
陳孔傳繼妻魯氏和州人
宋光祖妻徐氏和州人
過守耕妻王氏和州人
宋德明妻馮氏和州人
王元舉妻范氏和州人
姚守中妻萬氏和州人
姚承舜妻鞠氏和州人
姚時中妻王氏和州人
劉柱妻姚氏和州人
孫裔昌妻張氏和州人
孫終駿妻劉氏和州人
張崇孔妻孫氏和州人
萬道光妻郝氏和州人
李可培妻周氏和州人
鄭倫母譚氏和州人
彭昂母吕氏婦偰氏和州人
魯思慶妻高氏子婦陳氏孫婦何氏俱和州人
李日芳祖母余氏和州人
王朝佐妻徐氏和州人
王朝敬妻劉氏和州人
王弘策妻鄧氏和州人
王弘先妻鞠氏和州人
曹盡忠妻成氏和州人
吳樸女和州人
萬道統妻魯氏和州人
高一本妻胡氏和州人
劉萬業妻鄧氏和州人
林日燦妻俞氏子媳宋氏和州人
馮繼科母宋氏伊婦陳氏和州人
盛名女和州人
盛可觀妻王氏和州人
盛可紀妻張氏和州人
王師臣女和州人
馬逢常妻張氏長媳張氏次媳祝氏俱和州人
郭宗儀母劉氏和州人
孫三聘妻計氏和州人
鮑璞妻張氏和州人
張拱斗母劉氏和州人
趙應光妻韓氏和州人
宋之普妻楊氏和州人
宋之白妻蕭氏和州人
戴九元妻嚴氏和州人
戴九思妻吕氏和州人
戴九疇妻石氏和州人
魯懋聲妻戴氏和州人
馬士遜妻黃氏和州人
王珫母滕氏和州人
沈繼䕫妻魯氏和州人
方用中母魯氏伊婦王氏和州人
方時中母楊氏伊婦戴氏側室張氏俱和州人
張崇德祖母林氏母親陳氏和州人
孟學孔妻林氏和州人
張時行妻沈氏和州人
盛美母某氏伊婦張氏和州人
王政行母鄭氏和州人
林應鼇妻張氏和州人
羅春育妻黃氏和州人
王懋勲妻郝氏和州人
劉之翼母葉氏伊婦湯氏和州人
魯天性妻周氏和州人
魯率性妻王氏和州人
魯見性妻楊氏和州人
魯彝性妻張氏和州人
孫標妻尚氏和州人
馬大立妻王氏和州人
范鎔妻魯氏和州人
盛廷德妻王氏和州人
陶應昌母魯氏和州人
盧茂春妻陳氏和州人
蘇友義妻劉氏和州人
鞠中黃妻聶氏和州人
黃之祚母鞠氏和州人
陳賓吾妻李氏和州人
朱成龍妻某氏和州人
熊健妻陸氏和州人
張映斗妻高氏和州人
張尚儒妻汪氏和州人
王良翰妻魯氏和州人
林毓麟妻陳氏和州人
生員陳王策妻姚氏和州人
鮑璞母邵氏和州人
喬芳楷妻鮑氏和州人
劉璽母耿氏媳王氏和州人
劉延漢妻柴氏和州人
林登祉妻吳氏和州人
楊之燦祖母韓氏長媳李氏次馬氏和州人
孫承緒妻時氏和州人
王朝安妾謝氏和州人
方友信母潘氏和州人
王尚絅妻沈氏和州人
王尚純母錢氏純女王氏和州人
王位中母孟氏和州人
王熙母譚氏和州人
聶守玉妻李氏和州人
王子尚妻翁氏和州人
成其功妻王氏和州人
劉臺妻王氏和州人
王用賓妻尹氏和州人
王用賢妻杜氏和州人
王用聘妻魯氏和州人
王用極妻戴氏和州人
武維周妻姚氏和州人
王翰妻孫氏和州人
張履中母陳氏和州人
姚某妻張氏和州人
班之升妻楊氏和州人
何守元妻王氏和州人
王應訓妻宋氏和州人
張鵬翼妻王氏和州人
葉敬中母高氏婦宋氏和州人
趙文選妻夏氏和州人
耿自明妻郝氏和州人
王彦母魯氏和州人
張汝寬妻譚氏和州人
馬文卿妻徐氏和州人
尹郊祖母李氏和州人
魯國俊妻張氏和州人
耿憲昌妻葉氏和州人
朱之翰妻馬氏和州人
以上俱崇禎時遇流寇陷城或自經或蹈火或
赴水或被殺貞烈卓然
慶永竒妻王氏含山人流寇破含山夫婦陷賊營
氏紿以家有藏金可縦夫往取賊信之閉氏空室
潛解所繋腰袜自經賊怒磔其屍
唐運昌妻洪氏含山人隨夫避寇和州楊宅賊攻
城亟囑夫攜二子育葵育蕃遠遁氏攜幼子與楊
諸婦積薪焚死
蒋曙妻胡氏含山人奉姑避寇為所執紿之賊釋
姑氏不屈死
張秉純妻劉氏和州人城陷秉純絶粒死氏亦勺
水不入口閱十有六日肌肉銷鑠命子扶至柩前
祭拜一慟而死
張侣顔妻王氏和州人年十九生子甫周歲值叛
兵肆掠氏同母避於朝陽洞兵攻洞急氏以子付
母挺身躍洞外洞高數十仞亂石觸撞頭顱粉碎
血肉淋漓收殮之日衆不忍視
國朝陶爾盛妻倪氏和州人里黠欲強汚之不從遇害
雍正十年
旌表
楊氏女含山人為汪丁明養女許字王章丁明尋
悔欲更為豪右妾女不從逼之因檢王氏聘物繫
肘後自經死
余維藩妻許氏先世新安人父客運漕遂家焉年
十八歸藩藩有癲疾氏謹修婦職越八年夫亡勺
水不入口衰絰自經
陳氏女和州人許字黃彝鉉未婚夫亡女數欲引
决父母防之密遂歸黃拜舅姑若將終身至夜以
髮雜繯辮攣結自經死有遺書辭家人字字血痕
張鼎奎妻佘氏含山人居運漕鎮夫死氏絶粒十
九日將革遠近觀者如堵鎮人為斂金建祠
張萬策妻唐氏含山人國初潰兵攻掠氏與弟廷
對俱為所執氏泣曰父死母孀弟不可死我不可
生因紿兵願以身從乞釋弟及弟行遠遂躍入水
死兵怒鉤其屍磔之
陳世禾妻鄭氏含山人十九歸禾禾親早喪每號
泣氏亦泣禾兩兄失偶無子氏舉子世清伯氏欲
以為嗣禾許之禾病死氏遵命以子嗣伯氏絶粒
死將死時子索乳乳則血也兒大懼而啼氏亦顧
柩而啼死時年二十五
廣德州
明雲氏女廣德人適魯姓為亂兵所拉欲汚之義不
辱兵怒磔之
吳良珙妻陳氏建平人值亂氏攜幼子被執紿以
簪珥所藏處遂投井死七日後顔貌如生
王命錫妻田氏建平人姑兩目皆瞽一日聞亂鄰
婦迫之出田曰我何忍舍姑往遂被獲逼氏上馬
不從以刃揮之而殞
某氏逸其姓年二十夫亡甚貧為姑求虀於越溪
無賴少年戲之婦投溪而死名其塜曰節婦墩
趙鶴六女廣德人許字步溉溉客死錢塘父母欲
更嫁之氏遂經死
嚴以作妻傅氏建平人嚴死氏托孤女於夫妹閉
戶自縊以救復甦乃碎一碗吞之死
潘之城妻韋氏建平人夫歿殉夫死
姚善富妻王氏建平人善富入太學燕師起叔父
恕以陳迪壻故死節善富又以恕故自經詔陳屍
御史廊下七十五日氏凡三伏闕上疏乃得允歸
殯
國朝濮宗元妻胡氏廣德人歸濮未幾鄰有金木匠頻
挑之氏嚴拒一日越嶺詣伯姆家金瞰知持斧候
於山僻脅不從遂被害康熙年
旌表
王氏女名小姑建平人許字宗茂松未婚夫殞女
聞訃即絶粒夜則閉幃篝燈密製衰絰如是三日
伺母弟皆寝乃更衣將元聘禮帖釵鈿納懷袖投
繯死宗氏迎櫬與茂松合葬焉雍正九年
旌表
岑達觀妻潘氏建平人達觀祖母朱母烏俱早寡
守節潘又寡無子時烏氏病朱氏年老矣曰吾不
忍再見少年寡婦侍側也密諭其父迎歸任擇所
之父托鄰媪自以其意微動女女志斬然久之私
怪其姑杳不通問而數聞人言再醮利益悲憤欲
歸姑家鄰媪因明告姑意乃大慟自縊救甦者再
朱聞之亟迎歸與兩世孀姑相守以歿
六安州
明趙軏妻周氏六安人正德壬申流賊掠周氏去周
紿之曰家有金珠請歸取之至家攜子女投水死
庠生丘民法妻張氏六安人賊掠欲汚之死不可
奪及覓得其屍刀痕徧體兩手堅握中衣至殮力
撥其手不能開
謝天爵妻陳氏六安人遇賊賊欲掠之去氏奮罵
不從遇害
失名女六安人賊猝至避不及為賊所執大罵不
辱被殺
貢生鄧我榮妻馬氏英山人年十九避流寇於羊
角山被執不辱而死
鄧君衡妻王氏六安人夫亡紉衣密縫從容自盡
投繯之後顔色如生
張九敘妻鄧氏六安人夫亡身殉
黃文議妻潘氏霍山人夫亡自經於棺側
國朝邵型妻劉氏六安人夫死殮畢遂閉戶自經死雍
正八年
旌表
趙碩孝妻胡氏六安人殉夫死
泗州
宋王宣妻曹氏建炎中盜馬進焚掠臨淮宣要曹氏
避之曹曰婦人不出閨門君請自往賊至宣避之
曹卧牀不起賊劫持之大罵不屈被害
張同朱妻陳氏泗州人歲饑就食青陽夫鬻之於
虹縣李簡氏通身密縫至簡家以剪刀自刺死
陳旺妻劉氏泗州人旺歿劉不食十餘日死
明青陽民妻失其姓夫以官逋繫獄久不得出妻曰
鬻我於遠商庶可不偕亡也夫從之既成券痛哭
分袂夫得生氏赴水死
副使王養正妻張氏泗州人養正官副使死於任
氏聞訃絶粒七日死
張箕妻李氏五河人夫亡自縊
何氏女泗州人年十一父貧鬻女悮入於娼家歲
餘女始悟歎曰生而不良不如死之為愈遂引刀
自刎太守楊遜表之
俞潭女泗州人年十七正德間流賊犯境女被執
抗顔峻詞義不受辱賊以兵懼之罵曰吾良家女
豈汝狗盜偶邪賊怒叢刺之至死罵不絶口州人
為立祠
劉大文女泗州人有強暴毆其母闌入閨房女見
勢急以身蔽之不能止且横罵焉女曰吾處子也
焉有受人毆辱尚靦顔求活哉不食死
何雄二養女盱眙人長名春景少名進喜雄逼為
娼二女聯臂投淮數日逆流雙浮水面顔貌如生
本縣申請建祠致祭
周六韜妻陳氏盱眙人年二十三韜死子幼守節
事姑姑亡有迫之他適者遂縊於寝室事聞建坊
胡貞啓妻侯氏盱眙人夫死自縊建烈婦碑於津
泥集
周夢熊女盱眙人壻有廢疾欲易婚女聞自經
袁領女盱眙人遇賊至不辱死
樊九錫女盱眙人賊至不辱罵賊死
劉植妻朱氏盱眙人歲飢家貧夫令改嫁不從自
縊
趙靠妻顔氏盱眙人歲旱飢甚夫逼氏嫁不從經
死
吕氏盱眙人姑老家貧夫逼改嫁赴水死
蔡氏女天長人許字潭長長病迎之歸曰吾鬼籙
中人不忍復點若身若以兄事我待吾死得至易
簀吾瞑目矣蔡侍湯藥六閱月長死遂自經
王蔡子婦胡氏天長人蔡灌園城北子亡胡年二
十餘其姑欲嫁之乃自沈於河得救歸母家異日
姑為季娶婦召還氏謂姑曰婦有夫服不祥應暫
避闔戶自經
袁婦楊氏天長人年十六袁貧甚欲驅為娼氏不
從捶楚備加自縊死
王漢妻徐氏天長人漢貧他出徐於野田採蘋而
食豪強葛爽欲私之強裂其裾徐泣曰吾婦人也
何辱至此遂縊死爽亦暴卒
張德妻周氏天長人夫亡養姑撫女姑有疾刲股
救愈有豪鄰欲逼娶之氏斷髮自刎
胡錦妻林氏天長人錦亡撫孤守節鄰人欲強娶
氏剪髮投井知縣楊州鶴表之
萬崐妻陳氏天長人夫死家貧遺孤四歲氏常枵
腹以育之後子溺死遂自縊
李文茂女五河人女幼孤母沈守節贅壻相依壻
亡有欲逼改嫁者遂自經死
沈一經妻曹氏五河人流寇壓境為賊執氏不從
露刃脅之復引弓作欲射狀氏怒罵曰刃且甘受
何畏射賊怒解其體
聶鼎妻姚氏五河人嘉靖癸丑被賊執登舟氏度
不免紿賊曰業已相隨但乳兒在岸棄之不忍賊
信之氏登岸躍入急流中死
孫鑾女五河人母朱氏卒鑾繼娶李攜前夫之子
鄭州兒同居州兒欲私之女訴於姊曰彼敢辱我
必刃之而後死一日州兒紿母他出調女女佯諾
使閉門遂殺之女亦自刎事聞建祠立坊旌表
張五教妻沈氏五河人適張二十五日夫歿扃戶
自經
歐伯鎮妻戴氏五河人年十八夫歿哀泣視殮畢
自經邑令表之
宋雲鴈妻盛氏五河人年十七夫亡自經萬歷間
旌表
王序禮妻丁氏禮弟序爵妻郭氏五河人序爵為
賊殺郭方懷孕及生子閱月投繯死嫂丁氏適生
女丁不忍姪之無養遂棄女乳之後序禮死丁守
節撫姪成立
都尚禮女五河人幼許字桑氏子桑家貧有惡疾
尚禮議改適女聞之投繯死
瞿氏女天長人許字董君兆未嫁崇禎十年流賊
猝至女自度不免遂刎頸死
李準妻胡氏天長人準不才以氏償逋氏曰我豈
事二夫哉自經死
苗百夀妻張氏天長人張僉憲孫女值流寇至見
氏欲執之母稽首乞哀賊殺之旋牽氏臂氏罵曰
賊奴辱我手速斷去寇怒臠磔其軀時溽暑家犬
為守其屍不去他犬入則嘷吠逐之後家人收葬
膚體猶香
鍾淳女天長人年十六許聘繆一元夫亡女哭泣
不已父母解之曰當擇良子配汝女垂首不應母
強問之曰雞乎犬乎吾人也許一而已一日取繆
氏聘物焚之自縊死歸其屍於繆合葬焉
胡氏女天長人許字未婚夫死自縊以殉
周氏女天長人許字潘明未適夫夭女願奔喪不
果伺母炊自經死
歐纘修妻鄒氏五河人纘修赤貧氏勤儉相夫崇
禎十年流賊破城擄氏逼辱不從賊刃之至死猶
罵賊
李應元妻陸氏五河人流賊犯五河應元被擄氏
聞奔賊營泣告願留已而遣夫賊欣然從之應元
猶不忍去氏謂曰夫死妾亦必為所擄俱死無益
也頃之夫遁已遠遂奪刀自殺
鄒述孔妻張氏五河人流賊破城遇氏以手拽之
大罵被殺
石守仁女五河人年十七質美而性莊流賊突至
父母逃死女被執逼辱之女抱槐樹厲聲罵賊賊
怒使數人牽之不解斷其兩手罵如初又斷其足
愈罵不絶痛仆地賊褫其衣女囓賊指斷其三賊
衆擁薪焚之後所焚地血痕點點遇雨則燥暘則
濕
張大漢妻郭氏五河人歸張月餘流賊入境俱被
執將刃大漢氏抱泣賊捨大漢而拽氏欲逼之氏
趨投河水淺不能溺賊撈救氏大罵兩手持淤泥
沙石向賊憤擊賊怒并其夫支解焉
孫天禄女五河人崇禎十七年遇兵觸刃死
臧某妻石氏泗州人流寇至被擄厲罵不辱賊怒
支解之
國朝王臣賡妻齊氏盱眙人年十九賡暴病而亡氏遂
自縊順治間
旌表
楊三魁妻馮氏盱眙人強暴逼奸不從投水死
姚心妻李氏盱眙人夫死自縊
烈婦蔡氏天長人
王天祥妻趙氏泗州人夫溺洪澤河氏聞密紉内
外衣投淮死
石氏盱眙人為強暴逼辱殺傷夜沈淮水中三日
後尸浮水面
方大成女五河人許字丁象觀子未適壻亡女求
死殉父母固防之女遂不復言久之見媒嫗往来
相繼女窺知其意至晚閉閣投繯死
倪景妻王氏泗州人夫客死氏聞絶粒母迎歸勸
慰之數日泣辭歸自經死以上康熙間
旌表
白三妻謝氏五河人夫雇工於沈簡升簡升累次
強奸氏不從自刃以死雍正三年
旌表
周森女盱眙人許字来安業覲光未婚覲光死女
聞投繯以死雍正九年
旌表
宋尚義妻俞氏泗州人夫亡赴水死
胡尚德女泗州人年十四割股救母許聘楊三極
極為人傭工死於梅城父母欲更卜婚女曰願歸
壻骸葬之乃相從父母取壻柩歸及葬往拜奠歸
自經死
王氏女泗州人年十九夫宋弼貧不能娶聞弼病
卒氏服喪百日自縊死
江南通志卷一百八十一
江南通志卷一百八十一
人物志
列女(義烈五)(潁州一府滁和廣六泗五州)
潁州府
三國曹令女夏侯文寧之女適曹爽從弟文叔蚤死
服闋後父母欲嫁之令女乃以刀截兩耳依爽及
爽誅曹氏盡死文寧強迎令女歸微使人諷之令
女佯許諾竊入寝室自斷其鼻曰仁者不以盛衰
改節義者不以存亡易心曹氏全盛之時尚欲保
終今衰亡而棄之禽獸之行吾不為也司馬宣王
聞而嘉之聽乞一子養為曹氏後
隋魏氏木蘭亳城東魏村人隋恭帝時募兵戍北方
木蘭父當往而老羸弟妹俱稚木蘭乃請於父代
行歷十二年身接十有八陣樹殊勲人不知其女
子也後奏凱還天子嘉其功除尚書不受懇奏省
親及還釋戎服衣舊裳同行者駭之聞於朝召赴
闕欲納之宫中曰臣無嫓君之禮以死拒之帝驚
憫贈將軍諡孝烈鄉人歲以四月八日致祭蓋孝
烈生辰云
宋盧兒潁州人歐陽修妾修卒盧兒哭之慟淚血以
死殉葬焉
吕祉妻吳氏霍丘人紹興間酈瓊叛降於劉豫祉
死氏遂自縊
明魏隆甫妻張氏潁上人張恭女正德間流賊亂氏
被擄逼辱氏詈罵以手批賊頰被殺
生員嚴禄妻許氏潁上人正德間為流寇執不屈
投水死
韓欽妻王氏潁上人為寇所脅投水死
吳濟女潁上人流寇屠其家執女去不肯行哭且
罵躍入水中死
石球妻呈氏潁上人流寇至夫被傷氏匿草中得
免賊過荷夫以歸夫死氏七日不食扼吭死
王乾妻楊氏王坤妻楊氏俱潁州人嘉靖間為
賊所逼走匿高樓竝焚死
王加會妻楊氏潁州人加會病革曰汝當何如氏
泣曰死耳加會揮淚歿氏語姑曰婦已許死者矣
遂自縊死
雙烈張氏吕氏俱潁州人張清女許字劉中焞未
嫁夫亡女年十九哀號詣弔比葬前一日縊死柩
傍焞弟中燿娶吕氏燿亡氏年二十刎頸死
孫錡妻馮氏潁州人錡歿氏自縊
姚模妻樊氏潁州人樊倫女模歿氏不食死
劉梅女潁州人幼通文翰許字李之本李亡女飲
泣不食誓以死從語父曰兒為李服三年且需吾
弟稍長寄語公姑勿為李郎置槨遂盡去鉛華教
弟讀書親為正句讀越一年梅潛許田姓擇期納
采女聞自縊死郡守臨其葬男女往觀如市時田
家亦来致奠舉酒一酹而柩前酒具劃然碎裂起
高丈餘遶簷紛墜事聞詔旌其門
張其猷妻盧氏潁州人年十九其猷墮水死氏以
頭觸楣絶復甦徐曰終夫喪相從於地下耳越歲
姑憐其無子囑媒氏微諷之氏遂自縊
王永繼妻時氏潁州人夫死五日自縊
張雲鵬妻臺氏潁州人鵬病危氏許殉以三日為
期鵬死氏如期就縊侍婢救之不死恨曰奴敗我
事令我負約遂絶粒至七日頓足曰遲矣郎得無
疑我仍縊死有司題旌
潁水烈婦不知姓氏住潁河北夫為人傭工病篤
婦泣曰事急矣殮葬無所出請鬻妾遂自售於賈
船得資為夫置衣棺揮淚别去投潁水死
韓有學妻孫氏潁州人有學死自縊鄰里鬻棺埋
之
黃鵠妻温氏潁州人鵠病危氏許以身殉鵠泣解
所繋縧付之鵠亡遂縊死
唐汶妻郭氏潁州人夫早世翁姑俱八十餘氏拮
据奉養翁姑歿殮葬如禮遂不食死
范希文女潁州人許聘朱廷諫未嫁夫死女自縊
馬似龍妻史氏潁州人夫死自縊柩傍
鄧任妻丁氏潁州人任病久罄奩救之不效惟存
聘時簮二枝一綰於任髮一自綰曰妾安敢負此
簮任死三日自縊
李枝茂妻王氏潁州人夫病剜肉療之不起自縊
死
張大壯妾曹氏潁州人夫亡自經
儲濬妻吕氏潁州人夫亡自縊
董瑁妻王氏潁州人夫亡族無屬姓王殮而葬之
依母氏居服除後自縊死
王家僕婦潁州人劉子安妻失其氏劉姓無賴好
博病死於外婦聞之即自縊死
蒋應節女潁州人年十六許聘李啓芳李死女聞
自縊
王瀚妻盧氏潁州人瀚死氏自經
李驥妻胡氏太和人正德六年流賊陷城有卒逼
之氏不辱死賊感其義戮其卒以禮葬之
王昭妻陳氏太和人正德六年流賊擄氏上馬氏
詈罵不從投於河賊斷其屍
李欽女名玉蓮太和人為賊所擄憤罵不受辱被
殺時年十六與陳氏竝勒石旌善亭
劉一貴妻張氏太和人賊夜劫之氏詈罵不辱賊
怒燎之於火中
羅進女太和人年十六許字王仲英子夫死女聞
訃自縊有司旌其門
徐珏妻劉氏太和人夫歿自經以殉事聞建貞烈
坊
于新豐妻趙氏太和人年十八夫死即自經與夫
同殮
韓禮女蒙城人年十五正德六年賊破城禮藏女
窖中賊執禮欲殺之女從窖中大呼勿殺我父賊
起窖得女劫之上馬女曰釋我父即從汝賊釋禮
女罵賊被殺
戴九姐蒙城人戴淵女幼聘張海海歿女方十五
聞訃自經死
時志學女蒙城人許字田儒年十六田死欲往守
制父母阻之伺父母出自縊於寝室
姜氏女蒙城人許聘何其恭恭歿哀痛成疾終不
食死父母憐之與何合壙
馮氏女蒙城人賊至逼之不受汚罵賊被殺
張琦妻盧氏蒙城人流賊入境執氏驅之行氏抱
女投水死
李氏佚夫姓蒙城人夫為賊驅不知所往氏與女
潔兒俱投井死
魏瑶妻謝氏蒙城人孀居年七十流賊至媳王氏
負而逃至河濱暫息賊逼近謝曰勿以老身累爾
等遂投水死王氏與其女二姐及賀銘妻丁氏與
其子女俱相挽入水死後凡得七屍邑令建七節
祠祀之
張思謙妻劉氏蒙城人夫亡自經以殉家人救免
防之七日不食而死
何仲清妻莊氏蒙城人夫死自縊柩側縣令奠而
表之
程稔妻韓氏蒙城人夫歿自經
潘養晦妻牛氏蒙城人夫歿欲以死殉姑苦諭撫
孤氏勉從守節後子以痘殤氏投井死有司為請
建坊
戴韞珽妻田氏蒙城人夫歿自經死郡邑為建貞
烈坊
張萃黃妻王氏蒙城人本江寧籍幼好讀書通繪
事張亦工丹青夫卒氏盡以夫婦合作諸繪納棺
中對鏡自縊有司上其事建異烈坊
張顯思妻周氏蒙城人夫疾革氏曰會須同歸夫
囑之曰俟吾友某来一見乃蓋棺然後聽子為計
越五日友果至殮訖氏即自經
海秀妻李氏亳州人嘉靖二年歲大饑秀死李不
能葬負土為墳抱女沈河而死越三日屍浮如生
女猶在抱御史張惟恕表其閭祔祀夏侯令女祠
孫鈞妻龐氏亳州人鈞販豕為業夜行為盜所殺
氏年二十四誓志守節家人逼嫁氏遂自經
蔡銑妻杜氏亳州人年十八夫死自經
王敷紀妻汪氏潁上人夫死自縊
石佐妻楊氏潁上人夫亡自死以殉
王越妻張氏潁上人夫死氏殉
生員高翼麗妻封氏潁上人麗病氏割股不能療
立嗣成服遂自經天啓間旌
遲義敏妻陳氏潁上人夫死自縊
官三捷妻陳氏潁上人捷兄三仕以罪死丹徒捷
千里覓骸骨歸勞瘁而卒氏絶飲食號泣七日死
饒文地妻王氏潁上人饒傭於富家氏織絍奉姑
夫亡守節姑逼令改嫁不從自縊死
滑鯤妻孫氏潁州人夫亡矢節流寇逼之氏罵賊
死
白鷗妻袁氏潁州人鷗死袁食貧守節自教其子
精衷舉於鄉會流寇陷潁精衷被執其媳李氏奉
袁越城避之袁足損不能行賊至害袁竝刃李賊
退李得蘇拮据棺殮苦節撫子相繼以孝著
韓光祖妻武氏潁州人賊至潁氏同子婦李氏罵
賊不屈投火自焚而死又氏一妹一女與孫媳王
氏偕殉
鹿獻陽妻王氏潁州人獻陽為推官氏封孺人賊
至氏命服端坐罵賊死其子妾董氏與俱死
張大同妻章氏潁州人流寇陷潁大同出殉父難
章遂同三側室宋氏蒋氏郭氏閉門自焚死
李栩妻劉氏潁州人賊入城劉勸姑避他所自扄
戶投繯死
盧敏妻劉氏潁州人守節二十七年寇陷潁遂見
害其第五兒及孫女二姐同遇害
甯儉妻楊氏潁州人儉罵賊不屈死氏與子婦唐
氏劉氏幼孫俱死之
甯偉妻谷氏潁州人潁城陷氏閉門不出賊脅辱
不從見殺
武宗尹妻甯氏潁州人夫為參戎久宦遠塞甯孝
事孀姑姑病刲股療之寇陷潁執甯索金帛甯詈
罵投井死其女為王於岐妻其子婦劉氏攜二幼
女竝殉焉直指旌其閭曰一門三烈
王猷妻時氏潁上人寇陷潁氏墮井中賊散子復
出之未幾賊又至執其子去氏憤罵死之其婦杜
氏被數刀猶匍匐姑傍見姑氣絶號呼投井死孫
十二歲亦同死
劉佐臨妻胡氏劉國佐妻張氏潁州人胡與張
妯娌也聞流賊至相約同死胡曰火烈張曰水潔
及城陷胡曰吾不使賊見吾面遂投火死張赴池
中
亓中雅妻武氏亓中元妻儲氏亓中程妻李
氏潁州人遇流賊妯娌三人投井死
張大章妻李氏媳劉氏潁州人遇賊怒罵不屈被
害劉氏刳腹死
郝慎修妻劉氏潁州人氏夫與子守圍城餉皆劉
炊城陷投火死
李虚白妻韓氏潁州人夫部郎封孺人遇賊不屈
投水死
石橋婦潁州人不知誰氏婦為賊劫至北關石橋
上抵死不從賊怒磔氏死有司誌其地以表之
綠衣婦潁州人不知姓名賊逼辱之不從為賊磔
死
李琦之妻梁氏潁州人流寇破潁琦之死於難氏
抱屍而泣縊死夫側(梁作棟之女)
王立妾陳氏潁州人氏與嫡同匿尼庵中為賊所
執以鐵瓜遞擊之陳曰我嫡也擊彼無益賊嚴訊
幾斃投水死
劉黽慤妻李氏潁州人與女永姐竝死於賊
王祉妻田氏潁州人遇賊與一女同死
李逢辰妻邢氏潁州人遇賊抱子投水死經旬屍
浮水上其子猶在抱
張調理母劉氏潁州人其妻張氏暨弟婦李氏城
陷俱投水死
張肅範妻張氏潁州人一家俱被害賊逼氏相從
氏拜屍而往至河邊投水死
盧和鼎妻吳氏潁州人賊至投水死
吳道行妻曹氏與二幼女及劉楷妻鍾氏俱潁州
人遇難投水死
李向榮妻殷氏潁州人一門死節
干同麟妻甯氏潁州人遇難投繯死
王鼎隆妻張氏潁州人遇難縊死
陳奎章妻王氏潁州人夫死方殮賊至疑有藏金
欲開棺婦以身護柩賊怒劈死
劉黽愿妻王氏潁州人側室龔氏俱遇賊投水死
王啓昌妻劉氏潁州人夫被殺罵賊遇害
王有聲妻郭氏潁州人城陷遇賊索銀錢氏大罵
觸刃而死
王應元妻郭氏潁州人賊欲犯之氏大罵賊怒殺
之
陳格心妻金氏潁州人遇賊獲其女金往救與女
三姐同死
程懸楷妻張氏潁州人長子必遂妻何氏次必遘
妻張氏俱遇賊投水而死
張鶴騰側室徐氏周氏潁州人遇賊焚掠徐周同
投火死
李福徵妻陶氏潁州人遇賊焚掠甚迫陶端坐一
室遂焚死
鹿萬春妻張氏潁州人撫孤守節年且七十賊索
金帛不應以刃加其項氏引頸受之其子婦劉氏
慟罵扃戶引火自焚賊歎曰真義婦也併舍之
李維紀妻趙氏潁州人城陷一家十八口俱投井
死
張嗣房妻郭氏潁州人子媳王氏寇至計無所逃
俱赴水死
申大志妻周氏潁州人罵賊被殺
劉大潤妻李氏潁州人罵賊被殺子婦某氏往救
遂同遇難
楊克振妻王氏潁州人與孀姑李氏竝罵賊不辱
賊忿恨以刃刺死
張大賡母王氏潁州人流寇逼潁甚廹計無所逃
氏與妾周氏皆不受屈遂於樓下積薪同登樓罵
賊自焚而死
徐繕妻張氏潁州人遇賊大罵挺身不屈引頸就
刃賊怒刃之
生員張嗣軫妻李氏潁州人城陷遇賊氏不受屈
罵賊被殺
甯田姐甯偉姐俱潁州人遇賊被劫奮罵不辱爭
前就刃而死
生員盧鎔妻劉氏潁州人寇逼城氏初不驚惟攜
一子一女閉戸聽之及城陷家人逃避氏引其子
若女至池上先推女次舉子繼自投於水後三日
賊去家人覓屍於水為審視自項迄足襟裾貼服
及鬢髮間皆有所繫始悟閉戶時為之云
推官亓豫側室李氏潁州人流寇破城氏遇之罵
賊不屈而死
東關外女子潁州人避兵渡橋遇賊抱持之女亟
碎其面賊怒磔而擲於河
甯佺妻劉氏潁州人
李生白妻韓氏潁州人
亓文杰妻劉氏潁州人
劉廷桂妾楊氏潁州人
盧尊妻田氏潁州人
張南俊妻杜氏潁州人
張奎生妻甯氏潁州人
郭邦藩妻李氏潁州人
張瑋妻章氏潁州人
李學點妻楊氏潁州人
張調燮妻李氏潁州人
嚴克謹母崔氏潁州人
嚴克謙妻杜氏潁州人
田旆生妻王氏潁州人
楊季麟妻張氏潁州人
王用乾妻李氏潁州人
徐履方妻王氏潁州人
徐通方妻甯氏潁州人
方時申妻廖氏潁州人
王應妾焦氏潁州人
郭雄楚妻史氏潁州人
張俊業妻王氏潁州人
張美珍妻雲氏潁州人
張美珩妻杜氏潁州人
楊三桂妻張氏潁州人
王致志妻唐氏潁州人
郭之産妻邵氏潁州人
郭之光妻王氏潁州人
劉憲妻張氏潁州人
郭之本妻張氏潁州人
徐延嗣妻胡氏潁州人
王承祖妻王氏潁州人
劉光楚妻王氏潁州人
湯承緒妻賈氏潁州人
姚仁妻王氏潁州人
張應楊妻朱氏潁州人
姚克恭妻李氏長媳張氏俱潁州人
張應辰妻劉氏潁州人
湯雲孫妻徐氏潁州人
田用坤妾胡氏潁州人
劉士珖妻王氏潁州人
武烈妻苗氏潁州人
李鳳孫妻劉氏潁州人
李元白妻王氏潁州人
王琠妻劉氏潁州人
李鯤化妻張氏潁州人
李道琦妻李氏潁州人
董元宰妻郭氏潁州人
郭世謙妻李氏潁州人
劉斌妻郭氏潁州人
陳應鵬妻王氏潁州人
賀加貞妻趙氏潁州人
李琮妻陳氏潁州人
段廷謨妻王氏潁州人
孫廷垣妻郭氏潁州人
谷國善妻儲氏潁州人
笪顯祖妻潘氏潁州人
李淑妻李氏潁州人
李世達妻張氏潁州人
柳廷蘭妻王氏潁州人
時向茂妻王氏潁州人
以上皆流寇破城時或溺水或自縊或罵賊皆
不屈而死
藍恒芳妻管氏潁州人年二十二而值芳病篤氏
籲天求代與祖母言誓不獨生至芳死之三日盡
焚其衣奩琴瑟泣盡而繼以血乘殯事倉皇得間
解繩自縊州牧仕民育申請旌表
張朝京妻劉氏潁上人同夫歸寧遇寇欲汚之劉
紿曰媿夫在幸縱之去乃可從賊釋京氏度夫去
遠遂投於井中賊出氏刃逼之氏憤罵不屈賊怒
碎其屍邑令申請旌奠之
生員徐澄妻朱氏潁上人寇至欲汚之紿以匿子
入室閉門縊死寇破壁入忿氏死仍碎其屍邑令
廖躬奠旌之
謝朋升妻汪氏潁上人謝出城遇叛兵碎其屍氏
號泣中野徧覓夫屍不得遂還家自縊死里人重
其義而葬之
陳東妻韓氏潁上人遇賊欲汚之氏罵賊賊怒割
舌死
曹雲龍女潁上人幼聘於謝誥誥亡勢家強聘為
妾氏縊死合葬於謝
汪良䕫妻江氏霍邱人流寇至刃其舅姑氏令二
女遁匿餌賊以錢帛誘及河濱奮身入水賊刃斃
之越二年賊又至二女避賊舟中長從艙中躍入
河季繼之為賊所持挈之登岸季恐辱身極口詈
罵激其怒賊肢解之人稱汪氏三烈
萬言妻吳氏霍邱人城陷氏往母家避之賊至同
妹入水死萬為之合葬
程翼聖妻汪氏霍邱人流寇至氏恐辱身先自縊
死其妾沈氏亦自經死
張汝敬妻蔡氏霍邱人城陷家人逃竄氏整衣拜
先祠閤戶自經
汪可竒妻陳氏霍邱人子毓秀媳王氏懷宗時流
寇陷城陳被執加之以刃不屈長子毓秀起救死
之其媳王氏奮身以護亦被殺
林起翰妻裴氏霍邱人寇至自縊
林冲漢妻朱氏霍邱人城陷氏護夫柩不忍遠逃
賊入室氏力拒賊斷其兩手而死
汪長清妻詹氏霍邱人賊至被執不辱死
王璿妾楊氏霍丘人遇賊被執不辱死
黃日芳妻陳氏側室李氏黃為霍令城陷死之二
氏同溺澗死
胡本廉妻周氏霍邱人年二十守節撫孤孤亡遂
自縊
曾長治妻戴氏霍邱人年二十五夫死氏服鴆赴
火欲與俱死母救之後一日復自經救之復甦遂
哀號不食乘間以頭觸棺而死
張希相妻儲氏霍邱人夫亡氏絶飲食淚盡繼以
血七日死
王冕妻某氏霍邱人夫歿悲號不食而死
孫士望妻桑氏太和人懷宗時為寇掠氏罵不絶
口賊焚其軀有司表之
張敬妻孫氏太和人賊殺其二女逼辱不從被殺
秦培篤妻王氏太和人流寇入室夫婦罵賊死
趙三在妻司氏太和人年十七遇流賊亂與父母
同匿被擄迫令上馬氏不從奪刀刺賊賊怒糜其
體猶戟手撼指不仆三在及其父母抱之哭俱被
殺
于京妻李氏太和人京庠生早死李撫孤子拱乾
守節流賊至執京之祖有成京父澤九泣代弗許
同被殺氏與姑汪氏挺立劇罵以瓦器投賊賊怒
又殺之時拱乾在有成懷抱中至死未釋數尸狼
籍僅乃得免
韋應倫女年十五未字太和人懷宗時流寇亂父
應倫被擄女投繯死
黃之奎妻汪氏太和人適之奎以孝聞流寇至欲
傷其翁姑氏大呼曰寧殺我勿傷我翁姑也迫之
上馬不從刃之至死罵不絶口
生員夏景虞妻劉氏太和人夫死無子一女復殤
遂縊
趙鴻基妻方氏太和人年十九夫死自經於尸傍
院司表之
李珩妻魏氏太和人夫死撫孤孤殤氏哀悼欲死
其母迎歸以居比拜墓歸半夜縊死邑令表之
郝赳妻張氏太和人年十七夫死自經
郭氏太和人夫農家牧兒與其儕浴於河溺死氏
以襟蒙面自投其溺處明日二屍相抱而出
阮藴貞妻陸氏太和人夫避亂覆舟死氏聞投繯
以殉
侯世禄妻韓氏太和人年十七夫歿氏自縊死
苗尚義妻范氏太和人懷宗時流寇入境自縊死
崔起妻程氏蒙城人闖賊入城氏與媳胡氏相向
縊死
懷毓秀妻冀氏蒙城人秀死無子氏自縊以殉
庠生王烒妻夏氏蒙城人懷宗時烒為兵所殺氏
不辱死
朱應鴻妻翟氏蒙城人鴻年四十艱於起卧氏典
鬻俱盡夫亡乞於途人僅買一棺殮畢自經
程宗洗妻王氏蒙城人寇至恐辱自縊
程姓妻梅氏蒙城人年十八寇至攻樓持磚擊寇
不利自縊死
程姓妻甯氏蒙城人年二十四夫亡忍死養姑四
十餘年姑死氏仍禮葬畢縊死於姑墓
駱姓妻吳氏蒙城人年二十撫幼子守節寇焚其
樓氏倉皇抱子下避賊劫之不從被殺
程姓妻倪氏蒙城人夫病嘗刲股及死撫繼子守
節奉姑二十餘年寇至欲汚之不從被殺
魏姓妻胡氏蒙城人年二十夫亡撫幼女守節十
餘年寇至自經而死
吳希堯妻張氏弟希孟妻楊氏蒙城人二氏偕行
避賊賊見欲擄之楊以傘柄擊賊俱被害
楊芳博妻王氏蒙城人夫死既窆遂自經
翟雲府妻劉氏蒙城人寇至一家被害欲擄婦婦
曰吾夫有金埋後園賊往取氏抱子墮井死
王二賢妻王氏蒙城人寇逼其舍舅氏病倩勇夫
舁舅同遁卒遇賊欲驅氏行罵曰我家世衣冠恨
不能提劒斷汝頸耳賊怒殺之
胡懋芳妻郭氏蒙城人懷宗時賊侵亳懋芳負母
偕氏奔避橋下羣賊至指氏曰汝從我氏以手挽
姑寇曰當先殺此老嫗氏曰從則從勿殺我姑奮
身登橋投急流中死
孫養冲妻李氏蒙城人守節撫孤闖賊破城氏獨
廬居墓側有巨寇袁時中逼令造食氏大罵賊怒
刃之
朱紱女名蘭蒙城人許聘胡姓時年十四寇攻鄰
樓急女引頸令父殺父不忍女自縊噴血死
吳大亨女名弟蒙城人許聘程某年十五賊至避
於姑樓賊縱火攻樓女墜下賊強之行罵賊被殺
王姓婦曾氏蒙城人夫早亡守一歲子寇至欲汚
之不從就刃無懼色
胡尊周妻楊氏蒙城人夫死自縊
唐詩妻梅氏蒙城人寇至逼氏氏厲聲罵賊賊怒
殺之
李寧妻季氏蒙城人流賊入境寧同氏竄荒野中
賊漸逼夫婦驚散賊脅氏上馬氏罵不絶口賊斫
其臂墜地罵愈厲斷其喉乃死越七日收殮面色
如生
魏達妻丁氏蒙城人賊亂氏被獲大罵奪賊刀遂
遇害
陸履順妻王氏蒙城人
張得英妻陳氏蒙城人
張得昂妻高氏蒙城人
張得智妻張氏蒙城人
以上四氏俱與丁氏同時遇害
王景凡妻楊氏蒙城人懷宗時土寇脅王入夥不
從被殺逼氏行紿之曰掩我夫方從汝賊果掩之
氏偕行遇井攜女投井中死
王可道妻江氏蒙城人夫死貧不能殮鄰里合錢
買棺期次日葬及期至其家氐已自縊於屍傍但
見飲食畢具蓋以待舁棺者衆重其烈復合錢竝
葬之
丁樞妻陳氏蒙城人夫亡自縊
李澤久妻季氏蒙城人夫亡飲毒而死
李澤溥妻許氏蒙城人溥病將革憐許年少無歸
氏曰我今有歸也托故入他室縊死溥聞歎息而
逝祀表貞祠
張起鳳妻許氏蒙城人值寇亂起鳳被殺賊逼氏
氏大罵遇害
張良臣妻某氏蒙城人歲饑夫婦謀食於蒙良臣
病死氏遂自經以殉
陸捷略繼妻段氏蒙城人夫死夫之弟姪許嫁於
劉姓詐以賊縛氏比之劉家以銀簪刺心死祀貞
烈祠
鄒承鳳妻盧氏蒙城人夫歿年方十七殮畢遂縊
死
楊藴竒妻王氏蒙城人夫死自經以殉
馬鼎銓妻楊氏鼎新妻王氏俱蒙城人兄弟偕亡
楊年二十四有子王年十九無子王語楊曰汝有
子宜撫我無子宜死遂自經楊忍死苦節撫孤成
名郡縣表之
牛光斗妻劉氏蒙城人夫被賊殺死氏遂自縊
穆際元妻蒋氏蒙城人夫歿自縊
魯大智妻王氏蒙城人流賊至夫被殺氏罵賊自
刎
劉啓明妻周氏蒙城人夫死殮畢自經
戴而卓妻潘氏蒙城人夫病久醫藥無資病將革
氏泣曰願先君死令君瞑目遂自經時盛暑顔色
如生無一蠅集其身越五日卓亦死
武月溪妻閻氏蒙城人夫歿於京有欲謀娶者氏
自經死
唐九章妻張氏蒙城人懷宗時流寇破舊縣集氏
被執罵賊不絶口賊碎其屍
國朝張極妻朱氏潁州人年二十二夫歿自縊
張小四姐亳州人惡少程某強逼之四姐奮罵不
從遇害
范圍化妻季氏太和人年十五罵賊死其柩側嘗
有蝶繞
任希賢妻任氏蒙城人夫死慟哭投繯家人急救
得甦殯夫後仍自經死以上順治年
旌表
劉毅妻甯氏潁州人毅亡葬之前一日氏自縊柩
側遂合葬
劉氏女潁州人許字蔡佩未娶而佩死女年十七
聞訃自經
李鉉妻張氏蒙城人鉉傭於亳病死柩抵家氏痛
哭自縊
楊德福妻張氏蒙城人德福出外鄰惡史圭典直
入氏家強逼之氏奮詈不從史怒以石碎氏頭而
死事聞史服辜以上康熙年
旌表
劉擴妻李氏潁州人進士李敏孫之女夫亡投繯
者再家人救之慰云今方有孕當育子為夫後未
幾舉一女不育遂自經事聞
旌表
馬小妻段氏太和人夫傭工於外豪棍逼辱之氏
不從自刎而死雍正五年
旌表
高承烈妻許氏亳州人夫死自盡
李氏女榮姐太和人有李二者挾刃逼辱女喊罵
不從被殺以上雍正九年
旌表
鍾鼎妻劉氏潁州人鼎死投水以殉
亓敬修妻時氏潁州人夫死自縊
許會妻張氏潁州人姑有汚行并有欲汚婦者氏
不從投井死
謝叔闇女潁州人幼受鄭生聘鄭亡女聞自縊
生員郭幹濟妻趙氏潁州人夫死姑張氏一慟而
卒趙竭蹷營殮自經死
孟氏女潁州人許字監生方嘉相夫死哀泣自經
家人救免乘間投溝而死
梅友檜妻宋氏亳州人夫死無子氏年二十有一
三年服闋投繯以殉
陳桂環妻劉氏亳州人夫他往氏少艾獨居逆僕
程申挾刃相逼氏力拒就死申亦自殺
馬文炳女名長姐亳州人許字未婚夫死聞訃自
縊以殉
孫玉妻蒋氏
李善久妻王氏
李海金妻李氏
聶世綬妻張氏
張遠妻李氏
戴希聖妻程氏
以上俱亳州人夫歿自縊
鄧士勲妻蒋氏亳州人夫亡無子苦節奉姑姑歿
投繯死
馮氏女亳州人許字傅守昆傅亡訃至女以死殉
鎖琰妻李氏亳州人嫁三日夫歿氏視殮畢即自
經以殉
馬景瑗妻邢氏亳州人夫死撫孤孤痘殤氏自縊
死
鄧成龍妻丁氏亳州人年二十二夫亡絶粒不食
數日死
張御六妻仰氏亳州人夫貿易客死柩歸自經以殉
滁州
宋丁國賓妻州人佚其氏建炎間饑亂盜殺人以食
國賓遭掠將烹之其妻泣曰丁族亡且盡獨夫存
請代賊釋丁而烹之
元羅汀妻何氏州人汀家貧賣餅何當壚時丞相托克
托家人陳威横甚見何悦之誘汀出貿易沈之于
江躍數四乃沒歸言汀病死盡還其資何孤身零
丁竟歸威生二子一夕夢汀云汝後遊園見池龜
即我冤可雪也何不解後偶凴園楹忽見龜墮池
中躍不起威醉失笑何因憶夢怪問之具得其状
適御史行部且至乃夜殺二子逃出訴之御史收
威寘極刑籍其家半給何養辭不受設汀位招魂
祭奠遂自殺
明彭禾妻施氏滁州人禾病劇諭以改適氏泣曰君
尚不知我耶因取禾所嘔血盡吞之禾亡自經死
袁蘭妻丁氏全椒人蘭死無嗣氏泣曰夫者天也
夫既殞吾何生為越宿自經死事聞旌表
馮璋妾王氏來安人璋病革氏先自縊人以報璋
璋亦氣絶遂葬璋側
楊希曾妻吳氏滁州人年二十夫亡母勸改適氏
佯諾母去自縊
何氏女滁州人家烏衣鎮崇正丙子流寇突至欲
汚之女堅拒奮罵賊怒亂砍之
張子玉妻王氏全椒人
張君常妻晉氏全椒人
胡繼業妻丁氏全椒人
金楚珍妻吳氏全椒人
夏禹準妻武氏来安人
余應鳳妻趙氏来安人
丁華妻沈氏来安人
以上皆寇掠不屈被殺
國朝姚氏女滁州人許字來安韓鈞鈞亡女聞訃自縊
與韓合葬焉康熙年
旌表
和州
宋張弼妻徐氏和州人建炎三年為亂兵所執氏瞋
目大罵賊殺之投屍江中
明楊驥妻陳氏和州人正德十六年為賊所掠欲汚
之氏大罵不從賊怒磔死
偰睽妻王氏和州人侍婢偶遺氏鞋為惡少所拾
謔語及婦婦聞之引刀自刎死
胡崇仁妻周氏含山人隨夫宦粤西以憂歸道經
郴江適山猺嘯聚氏懼為所辱沈江死
王氏女和州人幼許字黃景茂景茂貧且疾父背
前盟更許楊姓女聞自經
生員楊德隆妻張氏和州人城陷賊欲牽之去氏
抱柱十指皆為賊斷死於家
張延印妻田氏和州人遇賊大詈觸階而死賊怒
復支解之其孫婦劉氏暨孫女皆見殺
生員王旭妻姚氏和州人城陷氏謂旭曰吾女子
惟有一死君當速走旭曰汝既死節吾讀書人寧
復汚賊刃耶遂同赴水死
運判馬如虬妻劉氏側室何氏俱和州人城陷何
為賊所執不屈奪賊刃自刎劉罵賊亦自刎而死
府判馬如融妻張氏側室張氏俱和州人城將陷
率妾匿土窖中聞窖上轟聲如雷知賊至因相誓
曰吾等義不可辱遂相繼刎死
庠生張國維母陳氏和州人城陷居舍皆燼氏坐
不離賊疑其有匿拷訊之陳曰我貧家婦焉得金
賊掘其坐處氏力阻曰我之坐守者家譜耳賊掘
得之見其先人有科貢出仕名目遂疑為富家愈
行拷訊致死
生員王貞妻杜氏和州人城陷罵賊死貴池劉城
有乞刀硬婆𫝊
沈士良妻史氏和州人諸生沈喆母也聞賊攻城
率婦陳氏哭拜家廟曉之曰喆兒送汝祖葬幸未
入城或可不死我與汝婦人也義不可生當覓死
所及城破並投城隅池中死
宋德懋母穆氏妻邵氏俱和州人賊攻城急氏語
邵曰吾夫若子家世清白余兩人可為賊鋒濺乎
姑媳相抱投水死
趙為光母張氏妻王氏俱和州人賊陷城張同媳
將裏衣線結赴水死
夏繼爵妻辜氏和州人青年以柏舟自誓流寇陷
城氏率子婦王氏並投水死
馬如蛟妻張氏和州人流寇陷城氏同妾張氏吳
氏皆不屈自刎而死
姚希舜妻馬氏和州人賊攻城急氏藏利刃同數
女匿土窖中俄聞窖上掘土聲遂出刃自刎衆女
義之
李有顧妻錢氏和州人
曹鐸妻成氏和州人
張元貞妻黃氏和州人
陳孔時女和州人
馬如虹妻楊氏和州人
林之芳妻黃氏和州人
林日熇妻鄭氏和州人
張燦母成氏和州人
劉春元妻朱氏和州人
薛志登妻尹氏和州人
王弘中妻魯氏和州人
王朝璋妻魯氏和州人
沈應麟妻朱氏和州人
王良器妻耿氏和州人
宋文元妻劉氏和州人
魯思周繼妻劉氏和州人
馮遇年妻班氏和州人
宋之準妻李氏和州人
王懿母陳氏和州人
楊九思母鄭氏和州人
萬鑑母童氏和州人
鄭祭時妻何氏和州人
趙世光妹和州人
余守榮女和州人
劉從先妻耿氏余氏俱和州人
明倫堂烈女和州人
烈女祠前烈婦和州人
下察院烈女和州人
東門烈婦和州人
西門烈婦和州人
州前烈婦余氏和州人
馬葉妻嚴氏和州人
陳孔傳繼妻魯氏和州人
宋光祖妻徐氏和州人
過守耕妻王氏和州人
宋德明妻馮氏和州人
王元舉妻范氏和州人
姚守中妻萬氏和州人
姚承舜妻鞠氏和州人
姚時中妻王氏和州人
劉柱妻姚氏和州人
孫裔昌妻張氏和州人
孫終駿妻劉氏和州人
張崇孔妻孫氏和州人
萬道光妻郝氏和州人
李可培妻周氏和州人
鄭倫母譚氏和州人
彭昂母吕氏婦偰氏和州人
魯思慶妻高氏子婦陳氏孫婦何氏俱和州人
李日芳祖母余氏和州人
王朝佐妻徐氏和州人
王朝敬妻劉氏和州人
王弘策妻鄧氏和州人
王弘先妻鞠氏和州人
曹盡忠妻成氏和州人
吳樸女和州人
萬道統妻魯氏和州人
高一本妻胡氏和州人
劉萬業妻鄧氏和州人
林日燦妻俞氏子媳宋氏和州人
馮繼科母宋氏伊婦陳氏和州人
盛名女和州人
盛可觀妻王氏和州人
盛可紀妻張氏和州人
王師臣女和州人
馬逢常妻張氏長媳張氏次媳祝氏俱和州人
郭宗儀母劉氏和州人
孫三聘妻計氏和州人
鮑璞妻張氏和州人
張拱斗母劉氏和州人
趙應光妻韓氏和州人
宋之普妻楊氏和州人
宋之白妻蕭氏和州人
戴九元妻嚴氏和州人
戴九思妻吕氏和州人
戴九疇妻石氏和州人
魯懋聲妻戴氏和州人
馬士遜妻黃氏和州人
王珫母滕氏和州人
沈繼䕫妻魯氏和州人
方用中母魯氏伊婦王氏和州人
方時中母楊氏伊婦戴氏側室張氏俱和州人
張崇德祖母林氏母親陳氏和州人
孟學孔妻林氏和州人
張時行妻沈氏和州人
盛美母某氏伊婦張氏和州人
王政行母鄭氏和州人
林應鼇妻張氏和州人
羅春育妻黃氏和州人
王懋勲妻郝氏和州人
劉之翼母葉氏伊婦湯氏和州人
魯天性妻周氏和州人
魯率性妻王氏和州人
魯見性妻楊氏和州人
魯彝性妻張氏和州人
孫標妻尚氏和州人
馬大立妻王氏和州人
范鎔妻魯氏和州人
盛廷德妻王氏和州人
陶應昌母魯氏和州人
盧茂春妻陳氏和州人
蘇友義妻劉氏和州人
鞠中黃妻聶氏和州人
黃之祚母鞠氏和州人
陳賓吾妻李氏和州人
朱成龍妻某氏和州人
熊健妻陸氏和州人
張映斗妻高氏和州人
張尚儒妻汪氏和州人
王良翰妻魯氏和州人
林毓麟妻陳氏和州人
生員陳王策妻姚氏和州人
鮑璞母邵氏和州人
喬芳楷妻鮑氏和州人
劉璽母耿氏媳王氏和州人
劉延漢妻柴氏和州人
林登祉妻吳氏和州人
楊之燦祖母韓氏長媳李氏次馬氏和州人
孫承緒妻時氏和州人
王朝安妾謝氏和州人
方友信母潘氏和州人
王尚絅妻沈氏和州人
王尚純母錢氏純女王氏和州人
王位中母孟氏和州人
王熙母譚氏和州人
聶守玉妻李氏和州人
王子尚妻翁氏和州人
成其功妻王氏和州人
劉臺妻王氏和州人
王用賓妻尹氏和州人
王用賢妻杜氏和州人
王用聘妻魯氏和州人
王用極妻戴氏和州人
武維周妻姚氏和州人
王翰妻孫氏和州人
張履中母陳氏和州人
姚某妻張氏和州人
班之升妻楊氏和州人
何守元妻王氏和州人
王應訓妻宋氏和州人
張鵬翼妻王氏和州人
葉敬中母高氏婦宋氏和州人
趙文選妻夏氏和州人
耿自明妻郝氏和州人
王彦母魯氏和州人
張汝寬妻譚氏和州人
馬文卿妻徐氏和州人
尹郊祖母李氏和州人
魯國俊妻張氏和州人
耿憲昌妻葉氏和州人
朱之翰妻馬氏和州人
以上俱崇禎時遇流寇陷城或自經或蹈火或
赴水或被殺貞烈卓然
慶永竒妻王氏含山人流寇破含山夫婦陷賊營
氏紿以家有藏金可縦夫往取賊信之閉氏空室
潛解所繋腰袜自經賊怒磔其屍
唐運昌妻洪氏含山人隨夫避寇和州楊宅賊攻
城亟囑夫攜二子育葵育蕃遠遁氏攜幼子與楊
諸婦積薪焚死
蒋曙妻胡氏含山人奉姑避寇為所執紿之賊釋
姑氏不屈死
張秉純妻劉氏和州人城陷秉純絶粒死氏亦勺
水不入口閱十有六日肌肉銷鑠命子扶至柩前
祭拜一慟而死
張侣顔妻王氏和州人年十九生子甫周歲值叛
兵肆掠氏同母避於朝陽洞兵攻洞急氏以子付
母挺身躍洞外洞高數十仞亂石觸撞頭顱粉碎
血肉淋漓收殮之日衆不忍視
國朝陶爾盛妻倪氏和州人里黠欲強汚之不從遇害
雍正十年
旌表
楊氏女含山人為汪丁明養女許字王章丁明尋
悔欲更為豪右妾女不從逼之因檢王氏聘物繫
肘後自經死
余維藩妻許氏先世新安人父客運漕遂家焉年
十八歸藩藩有癲疾氏謹修婦職越八年夫亡勺
水不入口衰絰自經
陳氏女和州人許字黃彝鉉未婚夫亡女數欲引
决父母防之密遂歸黃拜舅姑若將終身至夜以
髮雜繯辮攣結自經死有遺書辭家人字字血痕
張鼎奎妻佘氏含山人居運漕鎮夫死氏絶粒十
九日將革遠近觀者如堵鎮人為斂金建祠
張萬策妻唐氏含山人國初潰兵攻掠氏與弟廷
對俱為所執氏泣曰父死母孀弟不可死我不可
生因紿兵願以身從乞釋弟及弟行遠遂躍入水
死兵怒鉤其屍磔之
陳世禾妻鄭氏含山人十九歸禾禾親早喪每號
泣氏亦泣禾兩兄失偶無子氏舉子世清伯氏欲
以為嗣禾許之禾病死氏遵命以子嗣伯氏絶粒
死將死時子索乳乳則血也兒大懼而啼氏亦顧
柩而啼死時年二十五
廣德州
明雲氏女廣德人適魯姓為亂兵所拉欲汚之義不
辱兵怒磔之
吳良珙妻陳氏建平人值亂氏攜幼子被執紿以
簪珥所藏處遂投井死七日後顔貌如生
王命錫妻田氏建平人姑兩目皆瞽一日聞亂鄰
婦迫之出田曰我何忍舍姑往遂被獲逼氏上馬
不從以刃揮之而殞
某氏逸其姓年二十夫亡甚貧為姑求虀於越溪
無賴少年戲之婦投溪而死名其塜曰節婦墩
趙鶴六女廣德人許字步溉溉客死錢塘父母欲
更嫁之氏遂經死
嚴以作妻傅氏建平人嚴死氏托孤女於夫妹閉
戶自縊以救復甦乃碎一碗吞之死
潘之城妻韋氏建平人夫歿殉夫死
姚善富妻王氏建平人善富入太學燕師起叔父
恕以陳迪壻故死節善富又以恕故自經詔陳屍
御史廊下七十五日氏凡三伏闕上疏乃得允歸
殯
國朝濮宗元妻胡氏廣德人歸濮未幾鄰有金木匠頻
挑之氏嚴拒一日越嶺詣伯姆家金瞰知持斧候
於山僻脅不從遂被害康熙年
旌表
王氏女名小姑建平人許字宗茂松未婚夫殞女
聞訃即絶粒夜則閉幃篝燈密製衰絰如是三日
伺母弟皆寝乃更衣將元聘禮帖釵鈿納懷袖投
繯死宗氏迎櫬與茂松合葬焉雍正九年
旌表
岑達觀妻潘氏建平人達觀祖母朱母烏俱早寡
守節潘又寡無子時烏氏病朱氏年老矣曰吾不
忍再見少年寡婦侍側也密諭其父迎歸任擇所
之父托鄰媪自以其意微動女女志斬然久之私
怪其姑杳不通問而數聞人言再醮利益悲憤欲
歸姑家鄰媪因明告姑意乃大慟自縊救甦者再
朱聞之亟迎歸與兩世孀姑相守以歿
六安州
明趙軏妻周氏六安人正德壬申流賊掠周氏去周
紿之曰家有金珠請歸取之至家攜子女投水死
庠生丘民法妻張氏六安人賊掠欲汚之死不可
奪及覓得其屍刀痕徧體兩手堅握中衣至殮力
撥其手不能開
謝天爵妻陳氏六安人遇賊賊欲掠之去氏奮罵
不從遇害
失名女六安人賊猝至避不及為賊所執大罵不
辱被殺
貢生鄧我榮妻馬氏英山人年十九避流寇於羊
角山被執不辱而死
鄧君衡妻王氏六安人夫亡紉衣密縫從容自盡
投繯之後顔色如生
張九敘妻鄧氏六安人夫亡身殉
黃文議妻潘氏霍山人夫亡自經於棺側
國朝邵型妻劉氏六安人夫死殮畢遂閉戶自經死雍
正八年
旌表
趙碩孝妻胡氏六安人殉夫死
泗州
宋王宣妻曹氏建炎中盜馬進焚掠臨淮宣要曹氏
避之曹曰婦人不出閨門君請自往賊至宣避之
曹卧牀不起賊劫持之大罵不屈被害
張同朱妻陳氏泗州人歲饑就食青陽夫鬻之於
虹縣李簡氏通身密縫至簡家以剪刀自刺死
陳旺妻劉氏泗州人旺歿劉不食十餘日死
明青陽民妻失其姓夫以官逋繫獄久不得出妻曰
鬻我於遠商庶可不偕亡也夫從之既成券痛哭
分袂夫得生氏赴水死
副使王養正妻張氏泗州人養正官副使死於任
氏聞訃絶粒七日死
張箕妻李氏五河人夫亡自縊
何氏女泗州人年十一父貧鬻女悮入於娼家歲
餘女始悟歎曰生而不良不如死之為愈遂引刀
自刎太守楊遜表之
俞潭女泗州人年十七正德間流賊犯境女被執
抗顔峻詞義不受辱賊以兵懼之罵曰吾良家女
豈汝狗盜偶邪賊怒叢刺之至死罵不絶口州人
為立祠
劉大文女泗州人有強暴毆其母闌入閨房女見
勢急以身蔽之不能止且横罵焉女曰吾處子也
焉有受人毆辱尚靦顔求活哉不食死
何雄二養女盱眙人長名春景少名進喜雄逼為
娼二女聯臂投淮數日逆流雙浮水面顔貌如生
本縣申請建祠致祭
周六韜妻陳氏盱眙人年二十三韜死子幼守節
事姑姑亡有迫之他適者遂縊於寝室事聞建坊
胡貞啓妻侯氏盱眙人夫死自縊建烈婦碑於津
泥集
周夢熊女盱眙人壻有廢疾欲易婚女聞自經
袁領女盱眙人遇賊至不辱死
樊九錫女盱眙人賊至不辱罵賊死
劉植妻朱氏盱眙人歲飢家貧夫令改嫁不從自
縊
趙靠妻顔氏盱眙人歲旱飢甚夫逼氏嫁不從經
死
吕氏盱眙人姑老家貧夫逼改嫁赴水死
蔡氏女天長人許字潭長長病迎之歸曰吾鬼籙
中人不忍復點若身若以兄事我待吾死得至易
簀吾瞑目矣蔡侍湯藥六閱月長死遂自經
王蔡子婦胡氏天長人蔡灌園城北子亡胡年二
十餘其姑欲嫁之乃自沈於河得救歸母家異日
姑為季娶婦召還氏謂姑曰婦有夫服不祥應暫
避闔戶自經
袁婦楊氏天長人年十六袁貧甚欲驅為娼氏不
從捶楚備加自縊死
王漢妻徐氏天長人漢貧他出徐於野田採蘋而
食豪強葛爽欲私之強裂其裾徐泣曰吾婦人也
何辱至此遂縊死爽亦暴卒
張德妻周氏天長人夫亡養姑撫女姑有疾刲股
救愈有豪鄰欲逼娶之氏斷髮自刎
胡錦妻林氏天長人錦亡撫孤守節鄰人欲強娶
氏剪髮投井知縣楊州鶴表之
萬崐妻陳氏天長人夫死家貧遺孤四歲氏常枵
腹以育之後子溺死遂自縊
李文茂女五河人女幼孤母沈守節贅壻相依壻
亡有欲逼改嫁者遂自經死
沈一經妻曹氏五河人流寇壓境為賊執氏不從
露刃脅之復引弓作欲射狀氏怒罵曰刃且甘受
何畏射賊怒解其體
聶鼎妻姚氏五河人嘉靖癸丑被賊執登舟氏度
不免紿賊曰業已相隨但乳兒在岸棄之不忍賊
信之氏登岸躍入急流中死
孫鑾女五河人母朱氏卒鑾繼娶李攜前夫之子
鄭州兒同居州兒欲私之女訴於姊曰彼敢辱我
必刃之而後死一日州兒紿母他出調女女佯諾
使閉門遂殺之女亦自刎事聞建祠立坊旌表
張五教妻沈氏五河人適張二十五日夫歿扃戶
自經
歐伯鎮妻戴氏五河人年十八夫歿哀泣視殮畢
自經邑令表之
宋雲鴈妻盛氏五河人年十七夫亡自經萬歷間
旌表
王序禮妻丁氏禮弟序爵妻郭氏五河人序爵為
賊殺郭方懷孕及生子閱月投繯死嫂丁氏適生
女丁不忍姪之無養遂棄女乳之後序禮死丁守
節撫姪成立
都尚禮女五河人幼許字桑氏子桑家貧有惡疾
尚禮議改適女聞之投繯死
瞿氏女天長人許字董君兆未嫁崇禎十年流賊
猝至女自度不免遂刎頸死
李準妻胡氏天長人準不才以氏償逋氏曰我豈
事二夫哉自經死
苗百夀妻張氏天長人張僉憲孫女值流寇至見
氏欲執之母稽首乞哀賊殺之旋牽氏臂氏罵曰
賊奴辱我手速斷去寇怒臠磔其軀時溽暑家犬
為守其屍不去他犬入則嘷吠逐之後家人收葬
膚體猶香
鍾淳女天長人年十六許聘繆一元夫亡女哭泣
不已父母解之曰當擇良子配汝女垂首不應母
強問之曰雞乎犬乎吾人也許一而已一日取繆
氏聘物焚之自縊死歸其屍於繆合葬焉
胡氏女天長人許字未婚夫死自縊以殉
周氏女天長人許字潘明未適夫夭女願奔喪不
果伺母炊自經死
歐纘修妻鄒氏五河人纘修赤貧氏勤儉相夫崇
禎十年流賊破城擄氏逼辱不從賊刃之至死猶
罵賊
李應元妻陸氏五河人流賊犯五河應元被擄氏
聞奔賊營泣告願留已而遣夫賊欣然從之應元
猶不忍去氏謂曰夫死妾亦必為所擄俱死無益
也頃之夫遁已遠遂奪刀自殺
鄒述孔妻張氏五河人流賊破城遇氏以手拽之
大罵被殺
石守仁女五河人年十七質美而性莊流賊突至
父母逃死女被執逼辱之女抱槐樹厲聲罵賊賊
怒使數人牽之不解斷其兩手罵如初又斷其足
愈罵不絶痛仆地賊褫其衣女囓賊指斷其三賊
衆擁薪焚之後所焚地血痕點點遇雨則燥暘則
濕
張大漢妻郭氏五河人歸張月餘流賊入境俱被
執將刃大漢氏抱泣賊捨大漢而拽氏欲逼之氏
趨投河水淺不能溺賊撈救氏大罵兩手持淤泥
沙石向賊憤擊賊怒并其夫支解焉
孫天禄女五河人崇禎十七年遇兵觸刃死
臧某妻石氏泗州人流寇至被擄厲罵不辱賊怒
支解之
國朝王臣賡妻齊氏盱眙人年十九賡暴病而亡氏遂
自縊順治間
旌表
楊三魁妻馮氏盱眙人強暴逼奸不從投水死
姚心妻李氏盱眙人夫死自縊
烈婦蔡氏天長人
王天祥妻趙氏泗州人夫溺洪澤河氏聞密紉内
外衣投淮死
石氏盱眙人為強暴逼辱殺傷夜沈淮水中三日
後尸浮水面
方大成女五河人許字丁象觀子未適壻亡女求
死殉父母固防之女遂不復言久之見媒嫗往来
相繼女窺知其意至晚閉閣投繯死
倪景妻王氏泗州人夫客死氏聞絶粒母迎歸勸
慰之數日泣辭歸自經死以上康熙間
旌表
白三妻謝氏五河人夫雇工於沈簡升簡升累次
強奸氏不從自刃以死雍正三年
旌表
周森女盱眙人許字来安業覲光未婚覲光死女
聞投繯以死雍正九年
旌表
宋尚義妻俞氏泗州人夫亡赴水死
胡尚德女泗州人年十四割股救母許聘楊三極
極為人傭工死於梅城父母欲更卜婚女曰願歸
壻骸葬之乃相從父母取壻柩歸及葬往拜奠歸
自經死
王氏女泗州人年十九夫宋弼貧不能娶聞弼病
卒氏服喪百日自縊死
江南通志卷一百八十一
