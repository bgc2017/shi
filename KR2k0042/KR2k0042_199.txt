江南通志卷二百
雜類志
辨訛
贛榆故城
按贛榆故城有二一為漢縣在贛榆界一為唐縣
在海州界詳見海州古蹟舊志乃云在贛榆縣北
青山之隂混二城為一地亦舛錯也
沭陽故僮縣
元和志沭陽縣劉宋元嘉四年於此置僮縣屬南
彭城郡按漢僮縣在今鳳陽府虹縣界宋書志北
下邳郡有僮縣乃泰始中失淮北後僑立在廣陵
界俱非今縣境帷蕭子顯齊書志北東海郡領僮
縣當即今縣也
海州之廢沂州
寰宇記廢沂州城在縣西一百四十步宋泰始三
年失舊沂州五年於胊山東北僑置沂州至泰豫
元年移朐縣就泝州北周建德六年改沂州為胊
州隋開皇二年省按宋志無沂州惟徐州注泰豫
元年移治東海胊山則沂州當即徐州之譌且隋
志亦無朐州恐皆舛誤也
休寧之黎陽廢縣
黎陽廢縣在今休寧縣東南黎陽鄉屯溪率口之
間而寰宇記謂有隋廢休寧縣在縣東南三十五
里南當水口按隋氏休寧治萬歲山乃孫休時海
陽舊地不應復有此址當是誤以黎陽為休寧也
當塗之小丹陽
括地志丹陽故城在江寧縣東南五十里九域志
當塗縣有丹陽鎮即故縣也而班固地理志丹陽
郡丹陽縣注曰楚之先熊繹所封陳宣帝詔亦曰
邇熊繹之遺封按楚始封之丹陽史記徐廣注在
南郡枝江正義云歸州秭歸縣東有丹陽城熊繹
始封是與此相距幾千里非吴地之丹陽也而當
塗之故丹陽城乃吳地之丹陽漢置丹陽郡治宛
陵而丹陽別自為縣因有小丹陽之名班固以此
為楚始封之丹陽誤矣
胊縣非臨胊
魏書地形志琅邪郡朐縣二漢屬東海郡晉曰臨
朐屬琅邪郡按漢臨朐縣有二一屬齊郡一屬東
萊郡東漢屬齊國晉屬東莞郡與朐縣兩地晉東
海郡仍有朐縣未嘗改為臨朐也通鑑注朐縣晉
曰臨朐屬東莞郡魏復曰朐屬琅邪郡亦承魏志
之訛
厚邱訛廩邱
漢厚邱縣後魏改曰沭陽即春秋時魯之中城邑
杜註云在東海禀邱縣西南按廩邱齊邑左傳襄
二十四年齊烏餘以廩邱奔晉杜註云今東郡禀
邱縣故城是一齊邑一魯邑非即厚邱也晉東海
郡無廩邱縣杜註當屬傳寫之訛而舊唐書志云
沐陽漢廩邱縣是又因杜註而訛矣
通州靜海縣
五代史職方考周世宗置通州分其地置静海海
門二縣為屬而治靜海是靜海縣周世宗所置宋
政和七年以通州置靜海郡仍領靜海海門二縣
而續文獻通考云靜海縣宋置靜海郡時並置縣
是未考五代史之故耳
廬州
應劭曰廬州古廬子國也通典因之而復云左傳
自廬以往即此地考左傳杜註廬今襄陽中廬縣
漢屬南郡與廬江郡之廬名同而地異又廬州古
蹟有同食館唐元和中刺史路應求建亦採左傳
自廬以往振廪同食之義爲名其誤與通典同
古英國
史記夏本紀封臯陶之後于英六註索隠曰地理
志六安國六縣咎繇後偃姓所封英地闕正義曰
英即蓼也又曰英後改為蓼數說不同蓋英地久
已無可考矣今英山縣始見於元史志續文獻通
考云英山縣本羅州羅田縣東鄉地宋淳祐間立
鷹山寨咸淳初改名英山因立為縣屬六安軍是
英與鷹以音同而改非即古英國也英山志云縣
有英布宅又因布姓英氏而附會其說耳
丹徒曰京
通典漢建安十三年吳鎮丹徒築城南面西面各
開一門因京峴為京鎮因門為京口而文獻通考
復引爾雅絶高曰京為証則京當因丹徒峴而得
名然三國以前丹徒未有京之名蓋孫權初鎮丹
徒謂之京城侈大言之耳東晉至梁陳皆以此地
為京城而建康謂之京邑
十字碑
丹陽縣延陵鎮西北九里延陵季子廟中有孔子
書嗚呼有吳延陵君子之墓十字舊謂之十字碑
開元中勅殷仲容摹刻大歷十四年蕭定重刻石
又江隂縣申浦延陵季子墓亦有是碑但譯其文
君子作季子字畫小異一刻於廟一刻于墓皆至
聖遺蹟也而廣川書跋云仲尼書延陵墓碑今入
淳化官帖中不類豐碑石柱所刻書亦異籕文又
孔子未嘗至吳其書是非不可考也唐人于季子
墓刻此十字張從申書其後而籕字極大一書而
傳於世者大小不同竟誰當其傳哉書跋之說蓋
疑其非真矣然考李陽冰書初學嶧山後見仲尼
書季札墓字便變化是碑陽冰所從得法又古於
嶧山以書品論之亦未可輕議也
溧陽舊縣
溧陽舊縣有二一秦置縣于古固城在今高淳縣
界固城湖之側隋開皇九年改為溧水縣而故城
廢一唐武德三年析溧水地復置縣在今縣西北
四十五里又李賀記云孟東野貞元中為溧陽尉
溧陽昔為平陵縣縣南五里有投金瀨瀨南八里
有故平陵城而縣志亦云平陵廢縣在縣西北四
十里平陵山西與賀說合唐天復元年始移今治
土人猶謂其處曰舊縣村舊志并為一條遂混
黟縣
黟縣之名舊有二說劉煦曰黟音同䃜縣南石墨
嶺出石墨故也圖經云新安貢柿心黑木故以名
縣二說皆穿鑿字義似乎近纖考新安志黃山舊
名黟山秦置黟縣取義于此南畿志從之其說為
正
松滋廢縣
通典云霍邱漢松滋縣續通典云宿松縣漢元始
中為松滋縣屬廬江郡晉武帝以荆州有松滋縣
遂改為宿松兩說互異考漢書志廬江郡松滋縣
東漢時省三國魏置安豐郡復置松滋縣為屬晉
以後因之至隋始改名宿松故隋書志無松滋縣
唐武德初别置松滋縣屬蓼州七年省入霍邱縣
通典以唐蓼州之松滋為漢松滋誤也至續通典
晉改宿松之說考宋南齊志安豐郡仍有松滋縣
則以隋改名為正霍邱志松滋廢縣在縣東十五
里漢初置松兹侯國在今宿松縣界後漢省唐初
改置于此武德七年廢考核最明又寰宇記松兹
一名祝兹即古鳩兹春秋鳩兹邑在蕪湖縣既非
宿松亦非霍邱記又誤矣
六蓼
六蓼二國虞夏以封臯陶後六後為六安州蓼後
為霍邱縣本無可疑一說六蓼故城俱在夀州而
遂以六安州為漢?縣霍邱縣為漢松滋皆非也
碭山
秦置碭郡治碭縣本因山得名其後或為碭縣或
為碭山其名屢易而縣治亦遷改不常今縣屬徐
州而山則在歸德之夏邑境舊志謂山在縣東南
誤也
崑山
吳郡婁縣梁大同初分置崑山縣本取縣界山為
名唐天寳中割縣之南境置華亭縣而崑山遂在
華亭界後蘇人以馬鞍山為崑山而松人翻以崑
山為小崑皆非也
皖城在?山辨
皇輿全覽及明一綂志皆云元至治三年分懷寧
清朝玉照二鄉於故懷寧置潛山縣南畿志亦云
潛山古有城即府治故址蓋懷寧縣東晉安帝時
置地在三國吳之皖城故新唐書志云懷寧縣有
皖山又圖經云縣之最著者有潛皖天柱三山以
地言之則曰潛山謂其遠近山勢皆潛伏也以國
言之則曰皖山謂皖伯所封之國也以峰言之則
曰天柱指其最高者名之也而三國吴之皖城在
今懷寧縣之北今潛山縣亦在懷寧縣之西北一
百四十里則南畿志所謂古有城者即是吳之皖
城及元分懷寧為潛山而潛皖天柱三山皆在潛
之境内則今之潛山即古皖伯所封之國在吴謂
之皖城在東晉以後謂之懷寧在元以後謂之潛
山馬端臨所謂郡邑有時變更山川終古不易者
也又考一綂志今之懷寧宋端平三年隨府南徙
則皖城在潛山無疑而以今之懷寧為皖城者誤
也
安豐城有二辨
一在霍邱漢置安風縣後漢為安風候國三國魏
置安豐郡晉安帝省宋末復置東魏郡縣俱廢水
經注淮水東為安豐津水南有城故安豐都尉治
後立霍邱戌是也此在霍邱之西南界一在夀州
沈約宋志南豫州安豐江左僑立晉安帝省為縣
宋齊梁間屢復置隋開皇初郡廢以縣屬淮南郡
唐屬夀州明初省寰宇記縣在夀州南八十里今
為安豐鄉水經注渒水西北逕安豐縣故城西是
也
古舒縣古龍舒考
舊說及府縣志皆以舒城為古舒縣而以廬江為
古龍舒按蕭齊志廬江郡舒縣注建元二年為郡
治隋書廬江縣注齊置廬江郡梁置湘州據隋志
所云置郡之地與齊志合觀是舒與廬江皆為郡
治而今之廬江即古之舒縣明矣但其改舒縣為
廬江不知何時梁陳無志可考隋志又不詳後人
緣此致疑然其實一也又按漢志廬江郡所領有
舒龍舒二縣杜預注廬江南有舒城舒城西南有
龍舒明是舒縣在東龍舒在西今舒城在廬江之
西則舒城之為龍舒尤為明證且其縣唐時所置
上取古舒城為名後人泥其名以為即古舒縣遂
反以廬江為龍舒誤矣
取慮臨潼二城
舊志謂取慮漢縣後魏置臨潼郡謂之臨潼城在
虹縣北一百二十里按虹縣北六十里即睢寧界
取慮既在虹縣北一百二十里尚得謂虹縣地乎
又按秦二世二年取慮人鄭布同起兵圍東海則
取慮秦已有之又按臨潼故城在今靈璧縣東北
七十里金志元光初議于靈璧縣潼城鎮設倉都
監是也而取慮又在臨潼東北屬睢寧界魏收志
云臨潼郡治臨潼城孝昌中陷武定六年復置兼
置晉陵縣為郡治又云梁武置潼州武定六年改
置睢州治取慮城是取慮臨潼本為二城後人混
為一城誤以潼州為潼郡也
故虹城
按故虹縣在今五河縣西元和志云武德四年在
今虹縣南百里故虹城重置虹縣十三年移於今
理即今虹縣也計虹縣南四十里即入五河界則
故虹城之在五河明矣舊志入虹縣誤
潁州非平輿辨
後漢地理志汝南郡有平輿有沈亭故國新唐書
地理志蔡州有平輿注云貞觀元年省入新蔡天
授二年復置宋史淮西路有夀春安豐霍邱而無
平輿疑是時平輿已入金矣輿圖偹考于河南沈
邱下注云古沈子國漢平輿合諸漢志平輿有沈
亭之說相符則平輿的在沈邱潁州志以平輿人
如陳蕃許劭之倫俱載入者誤
僑立州郡
考輿地沿革南朝僑立州郡以處過江人士其在
今鎮江界者曰南徐州曰南東海郡又曰南彭城
又嘗置郯朐利城祝其厚邱西隰襄賁等七縣寄
居曲阿蓋南朝北境僅得徐州彭城之半而東海
郡縣郯朐利城等與南朝為近其人民多來遷者
故不没其舊地名以安插之所以彭城東海何劉
諸族不得不為鎮江人物然竟同之土著則無别
今約略其來居未久者入流寓
蘭陵
舊通志蘭陵諸蕭俱載鎮江者以西晉毘陵郡兼
轄今常鎮之地後分丹徒曲阿為武進梁又改曲
阿武進為蘭陵是今丹徒丹陽亦曾稱武進稱蘭
陵矣人物之所以混也今亦莫辨其全與鎮江無
涉但南蘭陵之名夫人知是常州則諸蕭入常州
府為宜
蒙城非莊周故里辨
按蒙邑前漢地里志屬梁國今歸德府地而江南
之蒙城在漢為山桑縣屬沛郡至五代時始置蒙
城史記以莊周為蒙人應在梁國而非五代所置
之蒙城矣(商邱縣有小蒙城云是莊周故里)
宿遷
舊說宿國嘗遷此故名按歐陽忞曰晉元帝督運
軍儲於此以為邸閣因有宿預之名安帝遂立宿
預縣唐時以代宗諱始改宿遷與宿國無預
毘陵晉陵辨
晉永嘉中東海王越食邑毘陵以世子名毘改毘
陵為晉陵事詳宋書州郡志而晉書地理志但言
毘陵之置而不及晉陵之改明一綂志則云東晉
改晉陵按此乃西晉之制非東晉也二志皆未詳
&KR1802;
白公勝封邑
廬江郡慎縣文獻通考云白公勝邑按左傳子西
召勝使處吴境為白公杜註白楚邑也汝隂郡褒
信縣西南有白亭是勝之封邑在褒信矣白公敗
吳於慎非封慎也至廬江郡之慎縣乃江左僑置
本漢九江郡逡遒縣之地而通考混為汝隂之慎
訛之訛矣
宋國地辨
春秋宋國之地今屬江南者惟徐州之彭城蕭二
邑宿州之相銍二縣而國都則在河南歸德之商
邱所謂閼伯之墟微子之所封是也舊志凡宋大
夫華元樂喜向戍諸人皆入鳳陽府人物者非至
汝隂郡新郪縣東漢章帝以封殷後因改曰宋本
七國時魏地舊志蓋誤以東漢宋縣為春秋之宋
耳
焦山
鎮江之焦山相傳為焦先所居按高士傳云焦先
世莫知所出或言生乎漢末自陜居大陽及魏受
禪結草為廬於河之湄止其中其後野火燒其廬
先因露寢遭冬雪大袒卧不移則先為魏人非吴
人明矣更考魏略曰中平末先年二十餘避亂客
揚州建安初西還陜界是先東下時年尚少未幾
即還其居兹山與否不可知或因山名偶同其姓
遂附會之耶
建德縣堯城舜城
寰宇記舜井城在縣南四里城中有舜井故名按
元和志堯城在縣南舜城在縣北本為二城寰宇
記遺去堯城而以縣南為舜城皆舛也
亳州之湯陵桐宫桑林
皇覽云湯冡在濟隂亳縣東北郭去縣三里金仁
山謂桐宫在州東三里新志乃謂州即湯都且有
桑林湯陵諸蹟是竟以亳州為古亳地矣按今亳
州乃漢譙縣為魏武故里至尚書三亳其西亳為
今偃師去州絶遠北亳為蒙城南亳為榖熟皆在
今歸德府商邱縣境(商邱有大蒙城小蒙城非即今亳州所屬之蒙城縣也)
相去亦百餘里漢晉諸儒從無以譙為亳之說至
後周始改為亳亦遥取商邱之亳為名耳又按括
地志云洛陽偃師縣東有湯冢近桐宫則非今之
亳州明矣故如桐宫桑林諸蹟皆不載
下邳白門
後漢書云曹操自將擊吕布至下邳城下布與麾
下登白門宋武北征記云下邳城有三重魏武擒
布于白門大城之門也是白門之在下邳無疑矣
三國魏志云太祖軍至彭城陳宫謂布宜擊之布
曰不如待其來攻蹙著泗水中及太祖攻之急布
於白門樓上謂軍士曰卿曹無相困我自足當明
公而輿地志謂白門徐州南門今按魏志云不如
待其來攻是至彭城時猶未軍臨城下也曰及太
祖攻之急則已及下邳矣且建安初先主為徐州
牧屯下邳吕布擊取之三年曹操攻吕布於下邳
决泗沂水以灌城擒布殺之操之擒布在下邳則
布所登之白門樓其為下邳又何疑焉輿地記未
審考也
滁陽城
寰宇記滁陽城在廬慎縣東北六十四里吴赤烏
三年遣兵斷滁作堰以淹北道遂築此城按吴志
赤烏十三年遣軍十萬作堂邑涂塘其地在全椒
六合二縣界與合肥尚遠又晉書志江西廬江九
江之地自合肥北至夀春悉屬魏時廬江郡居巢
襄安諸縣江津要害之地雖為吳所據豈能越境
築城于此當是魏人所築以偹吴耳
焦城
通典亳州理譙縣周武王封神農之後於焦即其
地也有古焦城考史記周本紀註地理志弘農陜
縣有焦城故焦國也據此則非亳州之譙矣譙本
春秋陳之焦邑左傳僖二十三年楚代陳取之古
焦城蓋陳楚時舊城耳
金山城周公墩
金山縣有金山城捍海塘外有周公墩皆昔人所
築戍兵防海之地而舊經云周康王南遊築此城
以鎮大海墩與孔宅為周公孔子遺跡周康王未
嘗南巡周公未嘗至吳其謬妄不待辨也一說吴
越錢氏築以戌守近是
周瑜城
舊志謂吳周瑜從孫權舉義徙家於舒因築此城
按瑜本傳瑜廬江舒人孫堅興義兵討董卓徙家
于舒堅子策與瑜同年友善瑜推道南大宅以舍
策升堂拜母有無通共是瑜本家于舒徙家者乃
孫氏也謂瑜徙家于舒者訛傳稱孫堅興義兵而
志謂孫權亦訛
丹陽人物
兩漢三國丹陽郡治宛陵而丹陽别自為縣在今
江寧溧水之間至隋始省入溧水縣自隋以前諸
史所載之丹陽人皆屬江寧而寧國府志亦間載
之蓋誤以郡為縣耳又唐武德初復析置丹陽縣
貞觀元年省入當塗故太平亦有丹陽之地而府
志因載入隋以前丹陽人物皆誤
天柱山
天柱山舊名南嶽高七千餘仞綿亘數百里連跨
安慶六安界其南曰潛山其北曰霍山皆此山也
史記武帝登禮灊之天柱山號曰南嶽應劭曰灊
縣屬廬江南嶽霍山也水經注灊者山水名也開
山圖灊山圍繞大山為霍山爾雅大山宫小山曰
霍郭註云宫謂圍繞之自唐以前皆以灊霍為一
山至通典以霍山為漢灊縣地則天柱似專屬六
安而懷寧縣註復云有灊山一名天柱山其說兩
岐明楊循吉求其說不得遂謂灊山縣别有一天
柱山非漢武登封之南嶽灊山去六安僅數百里
山川亘互安得有兩天柱乎
睢水
舊通志小河在靈璧縣城北六十里即睢水項羽
大破漢軍於靈璧東睢水上即此所引與史記合
而徐州之睢水復云楚項羽敗漢睢水上水為不
流即此兩地不同而一事疊見誤矣
蟂磯
蕪湖縣西南七里大江中蟂磯相傳昭烈孫夫人
自沉于此有廟在焉顧炎武云按蜀志先主既定
益州而孫夫人還吴又裴松之註引趙雲列傳曰
先主入益州雲領留營司馬時孫夫人以權妹驕
豪多將吳吏兵縱横不法先主以雲嚴重必能整
齊特任掌内事權聞偹西征大遣舟船迎妹而夫
人欲將後主還吴雲與張飛勒兵截江乃得後主
還是孫夫人自荆州復歸于權而後不知所終蟂磯
之說殆妄今考蕪湖吴地夫人既以蜀為重必不
肯當先主之出而挈子歸吴既已歸吴又何必以
身殉蜀既欲殉蜀又何不死于蜀地而死于吴地
皆不可解似當以顧說為正
花靨鎮
宋孝武帝建含章殿帝女夀陽公主人日卧殿簷
下梅花落額上號梅花粧其地在建康城宫内而
夀州之花靨鎮亦以夀陽公主梅粧而名附會極
矣
馬頭戌
梁天監五年取魏合肥魏人守夀陽于馬頭置戌
普通五年梁取夀陽亦置戌于此其地在夀州西
北二十里或以為即馬頭郡者誤晉安帝于故當
塗縣置馬頭郡在懷遠縣西南二十里非夀州也
泗州挂劍臺
寰宇記挂劍臺在大徐城臨朱沛水相傳為季子
挂劍處括地志徐君廟在泗州徐城縣西南一里
即延陵季子挂劍之徐君也按泗州為古徐子國
大徐城即古徐子國也漢之徐縣隋之徐城縣皆
泗州地而舊志或入於邳州或入於徐州誤矣
新亭勞勞亭
新亭在江寧城西南丹陽記云吳所築東晉後名
士多讌集於此見王導𫝊梁簡文帝亦有侍遊新
亭應令詩是也勞勞亭在江寧城南勞勞山上古
送别之所見李白詩上有望遠樓宋時改臨滄觀
與新亭兩地所記甚明而建康志云新亭壘在城
西南十二里其亭乾道五年留守史正志即故基
重修臨滄觀在今城南顧家寨路東輿地紀勝云
新亭在江寧十里俯近江渚今名勞勞亭輿地志
云新亭壘上有望遠樓宋改曰臨滄觀即勞勞亭
故基兩亭合而為一非也
揚州東閣
舊志云舊傳揚州有東閣為梁何遜咏梅之所按
今之揚州梁為南兖州廣陵郡其時揚州治丹陽
郡今江寧府也何遜本傳天監中起家奉朝請遷
中衛建安王水曹行參軍兼記室建安王者南平
元襄王偉初封天監六年遷使持節都督揚南徐
二州諸軍事右軍將軍揚州刺史則何遜東閣咏
梅當在丹陽郡不在廣陵郡矣楊慎丹鉛錄亦云
遜未身到揚州揚州亦無東閣
揚州文選樓
明一統志曹憲為隋祕書監以文選教授生徒李
善魏模輩皆出其門所居名文選巷故樓以憲得
名按大業拾遺記云梁昭明文選樓隋煬帝嘗登
眺焉是樓以昭明得名不因憲也
陸機祖祠
華亭普照寺有陸將軍祠為廣衛將軍相傳為陸
機之祖按吳志機祖遜初拜撫軍將軍又拜鎮西
將軍又拜上大將軍吳因漢制雖置雜號將軍而
考之遜𫝊未嘗有廣衛之稱若機曾祖紆守城門
校尉高祖駿九江都尉亦未嘗位至將軍也
段秀實宅
舊志英山縣有段秀實宅按本傳秀實姑臧人自
安西府别將以至四鎮北庭行軍涇原鄭潁節度
使其生平宦績所至皆在西陲大歷十三年朝京
師賜第一區應在長安舊志以秀實曾領鄭潁又
嘗賜第遂舉英山之響山以實之不知秀實開府
地實在涇原而鄭潁不過遙領以資軍實耳觀馬
璘傳云涇軍乏財帝諷李抱玉讓鄭潁可見而秀
實之為帥實代馬璘則鄭潁非其所歷而有宅之
說誤矣
定遠縣死虎亭
宋書死虎亭去夀陽二百里應在今定遠縣西南
通典云在夀州東四十里誤又按殷琰劉勔傳皆
作宛唐而黃回王敬則劉懷珍劉悛王肅𫝊皆作
死虎水經注又作死虖三說不同皆以字形相近
而訛也
建陵辨
梁武帝父追尊為文皇帝廟號太祖陵曰建陵陵
有碑曰太祖文皇帝之神道歐陽修集古錄以為
宋文帝神道碑按宋陵號長寧自在蒋山特其碑
中八字與宋主廟號同故誤以為宋也二陵見宋
齊二書建康實錄甚明
郭璞墓
顧炎武云晉書郭璞𫝊璞以母憂去職卜葬地於
暨陽去水百步許人以近水為言璞曰當即為陸
耳其後沙漲去墓數十里皆為桑田王惲集乃云
金山西北大江中流亂石間有叢薄鴉鵲棲集為
郭璞墓按史文元謂去水百步許不在大江之中
且當時即已沙漲為田而暨陽在今江隂縣界不
在京口又所葬者璞之母而非璞也世說載璞詩
曰北阜烈烈巨海混混纍纍三墳惟母與昆則璞
又有二兄同葬據此則王惲所云乃因史文而附
會之又以璞之母墓而訛為璞墓皆世俗沿青烏
家不經之說也明沈周詩氣散風衝豈可居日本
使臣詩墓前無地拜兒孫早已識其妄矣
二疏墓
沈括筆談云海州東海縣西有二古墓石延年通
判海州因行縣見之曰漢二䟽東海人此必其墓
也遂謂之二䟽墓刻碑其旁後人收入圖經予按
䟽廣東海蘭陵人蘭陵今屬沂州承縣今東海縣
乃漢之贛榆自屬琅邪郡非古之東海也今承縣
東自有䟽廣墓其東二里有疏受墓延年不講地
志但見今謂之東海縣遂以二䟽名之極為乖誤
按筆談之說甚核然宋蘇軾金党懷英皆有詩則
承延年之誤也
華亭陸氏
自唐以前松江未立郡縣華亭亦僅以一亭隸於
吴郡之婁舊志以陸氏世居華亭如漢之曰康曰
績吴之曰遜曰抗曰凱曰瑁晉之曰機曰雲曰士
光列之松江人物是矣若陸續即康之祖陸玩即
士光之弟陸納又玩之子而復分載蘇州人物中
亦未考其家世故也
李耳
按史記李耳楚苦縣人漢陳國苦縣晉改為谷陽
隋改谷陽為仙源唐改仙源為真源屬亳州譙郡
宋省真源入鹿邑置衛真縣元初復省衛真入鹿
邑則李耳歸德之鹿邑人非今江南地唐宋之亳
州領六縣惟譙城父二縣今江南境餘俱屬河南
舊志載李耳鳳陽人物中誤矣又宋史隐逸傳陳
摶亳州眞源人摶生於唐末時真源尚未省入鹿
邑也亦非今江南之亳州人
鄭國
史記仲尼弟子列傳鄭國家語作薛邦俱不言何
國人張守節正義云避漢高祖諱邦為國而姓又
互異地當從闕舊志以宋封國為朐山侯纂入海
州人物按鄭國唐贈滎陽伯宋封朐山侯既有兩
地又仲尼弟子有魯人而贈南陵伯封華亭侯者
豈得皆以為江南人乎
兒寬
舊通志兒寬載入亳州按史兒寬千乘人前漢志
屬青州入亳州誤
虞詡
舊通志載亳州虞詡陳國武平人按後漢地理志
武平注云左傳諸侯侵陳鳴鹿杜預曰縣西南有
鹿邑皇輿表于鹿邑下注云東漢始置武平縣屬
陳國則虞詡為河南鹿邑人又孔全亦鹿邑人俱
誤入亳州
陳咸
漢書陳萬年𫝊子咸為南陽太守以殺伐立威媚
陳湯以求薦徵為少府後為翟方進奏免以憂死
而後漢陳寵傳云曾祖父咸成哀間以律令為尚
書王莽輔政咸心非之乞骸骨去職及莽簒位召
咸為掌寇大夫謝病不應其後莽復徵遂稱病篤
是漢有兩陳咸一免官而憂死一兩徵而不起迥
然異趣舊志乃云陳咸萬年子擢御史中丞王莽
再徵不起是合兩人為一矣况陳萬年之子咸沛
郡相人陳寵之曾祖咸沛國洨人兩史所載籍貫
亦異
是儀
三國吳志是儀北海營陵人本姓氏郡相孔融嘲
之遂改為是後依劉繇避亂江東繇軍敗儀徙會
稽孫權承攝徵拜騎都尉蓋儀生于北海暫至江
東而即徙會稽非江南人明甚徐衆評亦曰儀以
羇旅異方客仕吳朝諒矣惟吴書云儀為人儉約
不治彥宅甚卑陋鄰家起大屋大帝望見問左右
以儀家對大帝曰儀儉必非及問果他宅舊志以
有宅之說遂列之江寧人物誤也
三江
孔安國謂彭蠡江分為三以入震澤遂為北江而
入海班固謂北江自毘陵縣北東入海南江在吳
縣南入海中江自蕪湖縣西南東至陽羡入海水
經注同王安石宗之蘇軾謂豫章江入彭蠡而東
至海為南江岷江會彭蠡以入海為中江漢自北
入江匯為彭蠡以入海為北江自彭蠡而下則三
江為一過秣陵京口以入海曾鞏亦同其說又有
謂岷江浙江松江者郭璞也宗郭氏說而以今之
揚子江吳淞江錢塘江當之者邊韶陳師凱歸有
光顧炎武也有謂南松江錢塘江浦陽江者韋昭
也其以為松江東江婁江者則自庾闡吳都賦注
始而張守節史記正義蔡沈尚書傳及黃震金履
祥諸家皆主其說按孔氏謂江自彭蠡分為三以
入震澤不知江自夏口合漢以入彭蠡即合為一
未嘗分而為三且未嘗入震澤也班氏之說近世
朱鶴齡亦取之謂大江東過江隂許浦入海所謂
北江永陽江在溧陽西北下流至宜興注太湖入
海所謂中江吳淞江分東婁二江入海所謂南江
北江中江為太湖上流南江為太湖下流上下流
皆入海故曰底定然此皆自會稽入海者而班氏
加以南北中之名遂與江漢入匯之文相混又以
大江與永陽江吴淞江並稱三江亦恐大小不敵
也蘇氏之說以揚州三江即荆州之中江北江而
猶闕其一因以彭蠡餘波冒南江之名足之夫彭
蠡發源章贛而西章有江南之號或可稱南江但
此三江若即是江漢彭蠡則江漢既見荆州彭蠡
既見上文不應下又重出三江且經謂彭蠡之下
為中江北江而蘇氏于彭蠡之上求三江亦不相
合又與震澤懸隔而不相屬也郭氏以岷江浙江
松江為三江亦恐大小不敵至淅江自杭言之曰
錢塘自越言之曰浦陽本一江而二名韋氏析一
為二并松江為三尤為失之唯庾氏吳都賦注謂
太湖東注為松江下七十里分流東北入海為婁
江東南入海為東江張氏史記正義謂在蘇州東
南三十里名王江口一江西南上七十里至太湖
曰松江即古笠澤江一江東南上七十里至白蜆
湖曰上江亦曰東江一江東北下二百餘里入海
曰下江亦曰婁江其分處號三江口今以經文攷
之荆州既書江漢朝宗於海則揚州不必更及江
漢且荆州九江既不指岷江則揚州三江亦不當
指岷江又揚州之文彭蠡豬而後陽鳥居三江入
而後震澤定則三江必為震澤下流震澤納百川
之水而注之江三江洩震澤之水而入于海東南
水利咸在焉庾氏張氏說似為妥協今從之
䢴溝
據通鑑隋大業元年開邘溝自山陽至揚子江三
百餘里六年穿江南河自京口至餘杭八百餘里
舊志併為一條誤以元年為六年
孟瀆
唐元和間常州刺史孟簡開泰伯瀆復浚一瀆後
人名曰孟瀆自是兩河泰伯瀆在無錫縣東五里
西連運河達蠡湖孟瀆河在常州府西三十里東
南接運河北流六十里入于江舊志不載唐孟簡
開瀆而先立一條曰泰伯開瀆後人名曰泰伯瀆
下注云又名孟瀆兩河併而為一誤矣
漕渠
宋史河渠志真宗天禧二年江淮發運使賈宗言
諸路歲漕自真揚入淮汴歷堰者五糧載煩于剥
卸民力罷于牽挽官私船艦由此速壊今議開揚
州古河繚城南接運渠毁龍舟新興茱萸三堰鑿
近堰漕路以均水勢歲省官費十數萬詔屯田郎
中梁楚閣門祗候李居中按視以為當然明年役
既成而水注新河與三堰平漕船無阻公私兩便
此議發于二年而成于三年舊志不載原委而云
天禧末發運使魯宗道通浚真揚漕河按魯宗道
𫝊天禧元年與劉燁為右正言尋除戸部員外郎
兼右諭德踰年遷左諭德仁宗即位遷戸部郎中
並無為江淮發運使事
龍山
無錫縣慧山一名九龍山陸羽謂山陽有九隴若
龍偃卧故名實一山也舊志於慧山下阮注云一
名九龍山又另立龍山一條云在慧山北十里實
無此山也
黃河
舊志載永樂九年侍郎金純築堤導河經二洪南
入淮考是年江南境並無築堤導河入淮之事按
太宗實錄九年三月壬午浚河南黃河故道蓋河
水累歲為患至是决壊民田廬益甚事聞遣侍郎
張信往視信訪得祥符縣魚王口至中灤下二十
餘里有舊黃河岸與今河面平浚而通之俾循故
道則水勢可殺遂繪圖以進詔發河南民兵十萬
命興安伯徐亨工部侍郎蔣廷瓉率運木夫同侍
郎金純相度開浚仍遣定國公徐景昌以太牢祀
河神戸部侍郎古朴以太牢祭河南境内山川是
河南事與江南全無關涉
當塗辨
後漢書下邳王𫝊建初四年以九江之當塗等縣
益下邳國李賢注當塗在今豪州鍾離縣此說是
也而荀淑𫝊遷當塗長滕撫𫝊陰陵徐鳳等築營
當塗山中注皆云當塗在今宣州其說互異按宣
州之當塗乃東晉僑置之縣非漢之當塗也蓋賢
注書時集儒臣張大安劉訥言許叔牙等數人共
為之不出于一手故有自相牴牾之處擇其是者
從之可矣然今之當塗乃即晉僑置之邑而古當
塗之廢已久
堂邑辨
後漢質帝紀廣陵賊張嬰攻殺堂邑長注云堂邑
縣屬廣陵郡今揚州六合縣此注與後漢郡國志
合又鍾離意傳遷堂邑令注堂邑故城在今博州
堂邑縣西北按博州之堂邑乃隋開皇中所置即
今東昌府堂邑縣非漢廣陵屬邑也漢時尚無此
縣意安得令其地兩注亦一是一非又通典云春
秋棠邑漢為堂邑蓋棠堂二字本不同而諸書中
有以漢之堂邑作棠邑者亦誤
石城辨
後漢高獲傳獲遠遁江南卒於石城注石城在今
蘇州東南後人因此注遂謂獲隠蘇州常熟石城
鄉皆非也漢丹陽郡有石城縣又據水經石城縣
在牛渚東宋白續通典云池州貴池石埭二縣皆
漢石城縣地獲遁跡之所蓋在是耳
歷陽山辨
明一綂志歷陽山在和州西北四十里江表傳歷
陽縣有石山謂之石印又云石印封發天下當太
平吳孫皓嘗遣使祭以太牢蓋今和州古歷陽縣
地故所載如此按吳志孫皓𫝊天璽元年鄱陽言
歷陽山石文理成字與江表傳之言合但歷陽之
上冠以鄱陽而吳之鄱陽郡由孫權分豫章地置
乃今江西饒州地非和州也又胡三省言晉志鄱
陽郡無歷陽縣有歷陵縣陽當作陵并引饒州圖
經所載鄱陽歷陵縣有石印山為証則吴志及江
表傳之歷陽已屬歷陵之訛後代纂志者并不察
鄱陽之文直指為和州之山斯尤誤矣舊志亦仍
之而未削也
當利浦辨
明一綂志當利浦在和州城東漢末劉繇遣將張
英屯當利口以拒袁術即此志說是也舊志不採
而引他志言晉王濬過三山王渾遣人邀之濬曰
風當利不得泊即此按劉繇屯兵當利事見吴志
孫策傳又周瑜傳瑜從孫策攻拔當利則當利之
名其來已久不始于晉也又王濬伐吳自武昌順
流東下已至三山則距建康有四十餘里而當利
在三山西八十餘里非濬軍所過也况濬本言風
利不得泊亦無當字他志所云皆鑿空之說舊志
採之誤矣
霍邱辨
明一綂志云霍邱縣周霍叔處封邑并言叔有塜
在縣淮水岸上按史記武王封叔處於霍注引漢
書地理志云河東彘縣霍叔所封又鄭元周禮注
霍山在彘縣本春秋時霍國地杜預左傳注略同
按漢彘縣今山西霍州則言霍叔封霍邱及淮岸
有塜之說皆不足據舊志悉仍之是未深考耳且
因左傳晉獻公滅霍之文并附會獻公之墓亦在
霍邱其誤滋甚
徐州辨
史記齊威王語魏王曰吾臣有黔夫者使守徐州
則燕人祭北門趙人祭西門按此徐州乃齊之西
北境與燕趙接壤與淮北之徐州了不相涉蓋燕
趙皆在大河以北去今之徐州絶遠明一綂志列
黔夫于徐州名宦而舊志承之俱失考也
山陽辨
今之淮安府在晉為山陽郡今山陽縣即晉舊縣
名也自晉以前淮安無山陽之名舊志淮安人物
中入漢山陽曹竟按漢有兩山陽一山陽郡今山
東兖州府地一河内郡山陽縣今河南懷慶府地
皆非今淮安之山陽也又竟事附載漢書鮑宣傳
而志云見歷代忠義錄亦考之未詳矣
張純
舊志廣德名宦中入漢張純云純京兆人為廣德
令有異績按京兆之張純字伯仁東漢人仕光武
朝位至大司空其前後歷官具載范史本傳未嘗
為廣德令蓋為廣德令有異績者乃吳郡之張純
字元基仕三國吳大帝時官終太子輔義都尉其
事蹟皆見吳志孫和傳注中舊志誤合為一耳
劉榮劉江
明代衛弁承襲例得沿祖名故鄭曉名臣傳云劉
榮沿父名江為總旗從靖難立功歷官左都督充
總兵守遼東以破倭功封廣寧伯復名榮則劉榮
即劉江非二人也明一統志淮安人物中分榮江
為二人并異其籍貫舊志則言江鎮遼破倭榮為
江子皆誤
蔣山
輿地志鍾山又名蒋山漢末秣陵尉蒋子文討賊
戰死于此吳大帝為立廟子文祖諱鍾因改蒋山
明一統志與舊志並採其說按胡三省通鑑注言
孫權祖諱鍾蒋山之名當因是而改二說互異然
詳考之胡說為長
虎頭辨
吳郡志引唐陸廣微吳地記言顧悌仕吳為虎頭
將軍按悌之歷官詳見吳志顧雍傳注中嘗為偏
將軍無虎頭之號兼孫吳時亦不聞置此官陸記
誤也又明一統志言晉顧愷之嘗為虎頭將軍人
號顧虎頭而舊志仍之按晉書百官志無虎頭將
軍據唐張彥遠名畫記虎頭乃愷之小字非官也
此誤始于宋吳曾能改齋漫錄而後人相沿未止
耳
徐光諸人時代辨
徐光三國孫吳時人見吳志注而舊志誤以為春
秋之吳又徐秋夫劉宋時人見南史而誤以為趙
宋昌義之蕭梁時人見梁書而誤以為朱梁杜僧
明陳人見陳書而誤以為唐此皆顯與史戾者又
古有杜康據李善文選注或云黃帝時人蓋善亦
疑而未能定其時代然魏武帝短歌行及曹植七
啟中皆已引之則為漢以前人可知舊志以康為
晉人殆未考魏武父子詩文耳
曹休為吳郡太守辨
姑蘇志守令表有漢吳郡太守曹休按魏志休傳
載其前後歷官甚詳無守吳郡事蓋仕漢為吳郡
守者乃休之祖父非休也休值漢亂避地至吳于
太守舍見祖父畫像涕泣下拜王沉魏書記其事
即見休傳注中但佚其祖之名耳姑蘇志誤列休
于表舊志削之是也
梁適知淮安軍辨
宋理宗紹定元年升楚州山陽縣為淮安軍淮安
之名始此按梁適傳適仕仁宗朝位至宰輔嘗知
淮陽軍非淮安也蓋淮安置軍在適歿後百餘年
矣據地理志太宗置淮陽軍于邳州地在長淮之
北故曰淮陽取古人水北曰陽之義而淮安則地
在淮南故淮陽屬京東東路而淮安屬淮南東路
二軍疆界本自截然舊志作適知淮安軍乃仍明
一統志之誤也
米芾知山陽辨
宋史芾𫝊擢禮部員外郎出知淮陽軍未嘗知山
陽也當芾之時山陽尚為縣未升軍考芾前此歷
官嘗知雍邱縣無知山陽事蓋山陽亦淮陽之訛
此皆舊志仍明一統志載入而失于釐正者也
淮安鎮辨
宋史忠義傳張吉慶州卒為淮安鎮守烽西夏宼
東谷掠得之脅降不從見殺按宋慶州屬陜西路
所轄有東谷砦懷安鎮而無淮安見于地理志甚
詳蓋其地去淮甚遠不當以淮安為名吉𫝊中訛
懷為淮乃傳錄之誤然其地在陜西史文自明與
淮南無涉舊志採入淮安人物誤矣
陽州作揚州辨
五代志河南郡宜陽縣東魏置陽州北史盧勇傳
遷揚州刺史鎮宜陽按宜陽在戰國為韓地即今
河南府之宜陽縣也揚當作陽舊志誤採入揚州
名宦又言太和中授揚州刺史高祖賜書奬異按
勇鎮宜陽乃孝靜帝時事非太和中也又賜書者
乃北齊高祖神武帝非魏高祖獻文帝也志說與
史無一合者
吴置新安辨
晉書地理志新安郡吳置按吳志孫權傳建安十
三年分丹陽黟歙二縣地置新都郡又吳臣賀齊
為新都太守朱據左遷新都郡丞各見本傳則吳
置新都非新安也至晉武太康元年始改名新安
具見宋書州郡志晉志所云較宋志為疎矣惟吳
志陳表傳中有新安都尉之文然此乃傳寫之誤
據諸葛瑾傳注中所引吳書蓋表本為新都都尉
斯尤明証也後代纂志者尚有沿晉志之說是未
詳考之于吳宋二史而䆒其始末耳
九峰辨
宋史蔡沈建寧人躬耕不仕隠居九峰乃謂建寧
府之九峰在崇安縣南即武夷山因山有九曲故
名九峰後學者稱沉為九峰先生以此至松江九
峰沈生平足跡所未至舊志以山名偶同採入流
寓誤矣
平江辨
宋平江有二一縣一府平江府即今蘇州屬浙西
路平江縣為岳州所轄之邑屬湖北路宋史李衡
傳衡岳州平江人游學吳下其非吴人明矣舊志
誤入蘇州人物今據史游學吳下語改入流寓
魏據濡須拒蜀辨
舊志和州濡須山魏據其西以拒吴蜀此承明一
統志之文也按濡須為吳要地屢與魏兵相持于
此見于吳魏二志者詳矣地有東西兩關云魏據
其西以拒吳是也若蜀境去濡須絶遠其兵安得
涉斯地而魏特據險拒之乎吳下蓋衍一蜀字
王範辨
舊志無為州東興堤梁合州刺史王範屯兵于此
按屯兵者乃梁武帝從子鄱陽王範王非姓也據
梁史範傳太清元年除合州刺史鎮合肥侯景之
亂棄鎮出東關請兵于魏東關即東興堤
章華臺辨
舊志章華臺故址在亳州據左傳楚子成章華之
臺杜預注在今南郡華容縣通典云古華容在竟
陵郡監利縣即今湖廣荆州府屬縣也蓋去亳地
遠矣
牛口辨
舊志潁州霍邱縣城東牛口埠集唐太宗追竇建
德處按唐史太宗敗建德于虎牢追奔三十里建
德竄匿牛口唐兵執之則牛口即近虎牢不在霍
邱地名偶同爾
相人入下相辨
漢沛郡相縣今為宿州地臨淮郡下相今為宿遷
若漢之薛廣德隋之劉臻皆相人見于漢隋二史
甚明舊志並作下相採入淮安人物非也又蘭陵
有南北之異南蘭陵即今常州而北蘭陵乃今山
東地南齊周盤龍據南史本北蘭陵人明一統志
誤入常州舊志削之是也
丹陽郡治辨
自兩漢三國丹陽郡皆治宛陵即今寧國府治至
晉武太康二年置宣城郡治宛陵而丹陽郡移治
建康今江寧府是也漢丹陽守李忠明一統志入
寧國府名宦本不誤舊志改入江寧非也
蔡洲擒盧循辨
明一統志應天府西蔡洲在江中宋高祖擒盧循
於此舊志仍之按晉義熙中循入寇建康泊蔡洲
宋高祖率諸軍拒之循退後屢敗走交州之龍編
晉軍邀擊循投水死斬其首傳送建康事詳晉史
交州即古之交趾龍編其屬縣也非擒于蔡洲二
志並誤
蒋濟張令鐸
漢末及後五代疆宇分裂所除之官每有遥授而
非實任者如漢建安中除蒋濟為丹陽太守是時
丹陽已為孫氏所據不得赴郡矣又周世宗以張
令鐸領常州防禦使按世宗攻南唐止取淮南之
地自江以南如昇常諸州其官吏皆由唐主除授
世宗不得而命之則令鐸之常州防禦亦止遥領
使職耳此二人皆非實任舊志列濟于職官入令
鐸于名宦疎矣
陸傪
唐貞元中陸傪自祠部員外郎出為歙州刺史赴
官未至卒于道詳見權德輿所作墓誌蓋傪雖除
歙州而不及莅任舊志採入徽州名宦蓋震于韓
愈送陸歙州序而失之耳
淩準
明一統志和州名宦入唐淩準言準為和州刺史
有政績柳宗元為作權厝志按宗元志中止云以
連累出和州降連州初不言在和政績又唐史亦
但言準自翰林學士貶連州司馬而不及和州事
蓋準先坐王叔文黨出為和州刺史未至復斥連
州故略之也則有政績之說為誤舊志仍之亦失
考矣
王庭筠寓安慶辨
舊志安慶流寓中入金王庭筠云晚愛郡之司空
山居其下按金史王庭筠傳太和元年為翰林學
士明年卒官無晚歲山居事况是時南北分境庭
筠以文學貴顯于金不得越疆而寓宋地也志甚
誤
李戡
舊志戡宜興人隐陽羨里按唐史戡為宗室渤海
王奉慈七世孫嘗隠陽羨非本貫宜興後又應平
盧節度王彥威之辟為幕府廵官非終于隠居者
今改入常州流寓
彭脩彭循
彭脩字子陽毘陵人守吳令見後漢書獨行傳而
張勃吳錄所載彭循事其姓字爵里並同但脩循
互異按漢史云郡言州請脩守吳令而吳錄又云
太守聞循勇謀以守令(謀即請字之譌守令蓋攝令也)語皆相符
當是一人雖傳言脩討賊中流矢死而吳錄則云
循見盜陳說利害即各散去此或傳聞異詞記事
者微有參差耳又三國時魏有郭脩見三少帝紀
而蜀後主傳作郭循宋胡三省言循當作脩并引
洪适隸釋之文為証言漢隸法脩循二字只爭一
筆正與此類也姑蘇志名宦中入彭脩全採漢史
之文而附注吳錄彭循于下蓋亦以為一人特未
顯言耳今姑從毘陵人品紀及舊省志作二人而
附辨於此以俟博識
聽箏堂辨
舊志江寧古蹟有聽箏堂引宋張養正六朝事迹
云晉元帝幸謝安宅命讌安侍坐使桓伊吹笛又
撫箏作金縢曲按此事見晉書伊傳乃孝武帝非
元帝也又帝召伊飲讌安侍坐伊先奉帝旨吹笛
畢繼自請以箏歌皆在帝所非幸安宅也養正所
記皆與史異殊不足據聽箏堂故蹟又因張說附
會耳
諸墓辨
吳志孫堅葬曲阿而晉元康中吳令謝詢有表求
為堅策父子置守塜人與志不合明盧熊孫王墓
辨言必始葬曲阿後遷于吳史文失載其說良是
又舊志中諸墓最多附會如楚項羽葬榖城見史
記而有墓在江浦漢張劭(志作元伯蓋舉其事)葬汝南見范
史而有墓在盱眙唐李勣程知節尉遲恭皆陪葬
昭陵郭子儀陪葬建陵俱見史傳而有墓在睢寧
淮安定遠六合是皆不可信今略辨其尤者餘不
及縷舉也至宋王象輿地紀勝揚州有淳于棼墓
按唐人作淳于棼傳記夢入蟻穴事其文見太平
廣記特文士寓言游戲之作本無其人安得有墓
而宋後諸志悉仍而不削尤荒誕矣
同榮周景周瑜
三國吳志周瑜廬江舒人從祖父景景子忠皆為
漢太尉張璠漢紀景父榮章和時為尚書令是瑜
與榮景服屬皆舒人也舊志分周榮周景屬安慶
周瑜屬廬州是未詳考其家世矣
蕭方
唐宋藝文志皆載蕭方三十國春秋按蕭方當作
蕭方等梁元帝長子敬帝方智之兄梁書有𫝊蓋
二名也二志皆脱一等字今省志藝文中列方等
所著書而其名從梁史以與唐宋志異故特辨之
陳果仁
舊通志陳杲仁字世威晉陵人仕陳為監察御史
未幾挂冠歸養母母死刺血書孝經繼母病思牛
炙適禁屠刲股以進母病愈郡上其事旌表至大
業中奉詔平長白山及江寧義寧中與沈法興等
剪東陽賊二十萬擢左司徒煬帝被殺沈法興入
毘陵陽為起義隂欲據之懼杲仁不附已遂遇害
按唐書沈法興傳大業末法興為吳興郡守東陽
賊略吳興煬帝詔太僕丞元祐討之義寧二年江
都亂法興與祐將孫士漢陳果仁執祐名誅宇文
化及收兵趨江都至毘陵通守路道德拒之法興
襲殺道德據其城遂定江表十餘州自署江南道
總管聞越王侗立乃上書稱大司馬錄尚書事承
制置百官以陳果仁為司徒則司徒為法興所署
非因剪東陽賊而擢者也法興定江表十餘州之
後然後上書越王署果仁為司徒則亦非初至毘
陵遂遇害者也唐書又云法興聞侗被廢自稱梁
王意南方諸城可跂而平專事威戮下有細過即
誅之果仁之遇害或即在其時而史未有明文獨
其既死之後屢現靈異南唐保大三年封武烈帝
夫人軫氏封武烈后明洪武初詔去封號題木主
曰司徒之神至今廟食常州無錫間士民事之惟
謹其名史作果仁舊志作杲仁則字形相近而訛
也
張籍
新唐書云張籍和州烏江人韓愈與孟郊書亦云
張籍在和州居喪家甚貧而愈張巡傳後則云吳
郡張籍至張洎編次籍詩曰蘇州吳人按籍寄蘇
州白使君詩云登第早年同座主題詩今日是州
民贈陸暢詩云共踏長安街裏塵吳儂獨作未歸
身胥門舊宅今誰主君過西塘與問人則籍為蘇
人無疑當是籍生於蘇後嘗居和故唐書誤以為
和州也
權德輿
唐書稱權臯自略陽徙居丹徒德輿臯子也故舊
志以德輿載入丹徒但按韓愈權公墓碑云授節
鎮山南以疾求還道薨于洋之白草亭葬河南北
山在貞孝東五里貞孝即臯諡也是其兩世雖居
丹徒而皆葬河南矣
李公麟
明一統志南畿志舊省志俱載入安慶府而舒城
縣志據所得舊碑龍眠記定為舒城人考宋史文
苑傳云舒州人舒州今安慶也桐城縣志載公麟
龍眠山莊遺蹟甚詳則公麟當屬之安慶矣而王
偁東都事略作舒城人此書在宋史前典核可信
廬州志亦不為無據然終以正史為定
宗澤
明一統志有宗澤墓在鎮江注云澤以言事謫居
潤夫人死藳葬丹徒後澤卒因合葬焉舊說遂謂
澤家于潤然考宋史澤為義烏人其官位歷歷可
數未嘗以言事謫其罷登州也唯云退居東陽結
廬山谷間耳東陽義烏鄰邑亦未嘗居潤也
盧雍伊乘張益
明洪武初徙富室實京師數世以後遂同土著如
盧雍伊乘伊敏生張益諸人皆占籍應天今入之
江寧可矣舊志蘇州府又收之非也
二喬宅喬玄墓
案三國志周瑜傳孫策克皖得喬公兩女皆國色
策自納大喬瑜納小喬史于喬公不載其名第稱
公柳子厚所謂年之長老通曰公若毛公申公涪
公是也曹操祭太尉橋公文案後漢書橋玄字公
祖靈帝時遷司空轉司徒柳子厚所謂天于之三
公稱公是也橋與喬姓字既不同名亦各别况喬
公皖人今為安慶府潛山縣橋太尉是梁國睢陽
人今為歸德府睢州相去千餘里考太尉傳中絶
無避地居皖之事而三國魏志云建安七年曹公
軍譙遂至浚儀遣使以太牢祀橋玄其辭曰奉命
東征屯次鄉里北望貴土乃心陵墓浚儀今河南
開封府祥符縣宋真宗時改浚儀為祥符是太尉
以睢州人而葬于祥符總與安慶之潛山無涉也
府志于古蹟内載二喬宅云漢喬玄避地居此有
二女負國姿宅前有井水猶帶脂粉色因于墳墓
内入喬玄墓并易其姓為喬欲令太尉得佳壻而
先使二喬認假父不亦謬乎又按太尉以靈帝光
和六年卒年七十五至獻帝建安三年孫策破皖
之歲凡十六年計二喬初嫁必當及笄之年則方
其始生而太尉已當作土中人矣算其年分亦未
合也
唐柴紹墓
安慶府志云唐駙馬柴紹墓在潛山縣太平山亦
非也按新唐書傳紹晉州臨汾人尚高祖女平陽
公主高祖起義旗時有功累封霍國公徙封譙國
貞觀二年卒夫紹以功臣與佐命例當賜塋域陪
葬京師况公主已于前武德六年薨高祖以主有
武功特異其禮令葬用前後部羽葆鼓吹大路麾
幢虎賁甲卒班劍其尤為京師長安無疑豈有羽
葆鼓吹經行三四千里之遠至舒州而營葬耶主
既葬長安後五年而紹薨太宗親自臨問豈有不
與主合葬而孤孑一墓遠在舒州之域耶其為𫝊
譌無疑後人第弗深考耳
顧右丞祠
顧右丞祠在無錫縣南林祀晉無錫令顧愷之按
晉書本傳愷之晉陵無錫人父悅之歷尚書左丞
亦不言為無錫令然則右丞乃左丞之訛而所祀
者乃愷之父悦之也今據史本改正
江南通志卷二百
江南通志卷二百
雜類志
辨訛
贛榆故城
按贛榆故城有二一為漢縣在贛榆界一為唐縣
在海州界詳見海州古蹟舊志乃云在贛榆縣北
青山之隂混二城為一地亦舛錯也
沭陽故僮縣
元和志沭陽縣劉宋元嘉四年於此置僮縣屬南
彭城郡按漢僮縣在今鳳陽府虹縣界宋書志北
下邳郡有僮縣乃泰始中失淮北後僑立在廣陵
界俱非今縣境帷蕭子顯齊書志北東海郡領僮
縣當即今縣也
海州之廢沂州
寰宇記廢沂州城在縣西一百四十步宋泰始三
年失舊沂州五年於胊山東北僑置沂州至泰豫
元年移朐縣就泝州北周建德六年改沂州為胊
州隋開皇二年省按宋志無沂州惟徐州注泰豫
元年移治東海胊山則沂州當即徐州之譌且隋
志亦無朐州恐皆舛誤也
休寧之黎陽廢縣
黎陽廢縣在今休寧縣東南黎陽鄉屯溪率口之
間而寰宇記謂有隋廢休寧縣在縣東南三十五
里南當水口按隋氏休寧治萬歲山乃孫休時海
陽舊地不應復有此址當是誤以黎陽為休寧也
當塗之小丹陽
括地志丹陽故城在江寧縣東南五十里九域志
當塗縣有丹陽鎮即故縣也而班固地理志丹陽
郡丹陽縣注曰楚之先熊繹所封陳宣帝詔亦曰
邇熊繹之遺封按楚始封之丹陽史記徐廣注在
南郡枝江正義云歸州秭歸縣東有丹陽城熊繹
始封是與此相距幾千里非吴地之丹陽也而當
塗之故丹陽城乃吳地之丹陽漢置丹陽郡治宛
陵而丹陽別自為縣因有小丹陽之名班固以此
為楚始封之丹陽誤矣
胊縣非臨胊
魏書地形志琅邪郡朐縣二漢屬東海郡晉曰臨
朐屬琅邪郡按漢臨朐縣有二一屬齊郡一屬東
萊郡東漢屬齊國晉屬東莞郡與朐縣兩地晉東
海郡仍有朐縣未嘗改為臨朐也通鑑注朐縣晉
曰臨朐屬東莞郡魏復曰朐屬琅邪郡亦承魏志
之訛
厚邱訛廩邱
漢厚邱縣後魏改曰沭陽即春秋時魯之中城邑
杜註云在東海禀邱縣西南按廩邱齊邑左傳襄
二十四年齊烏餘以廩邱奔晉杜註云今東郡禀
邱縣故城是一齊邑一魯邑非即厚邱也晉東海
郡無廩邱縣杜註當屬傳寫之訛而舊唐書志云
沐陽漢廩邱縣是又因杜註而訛矣
通州靜海縣
五代史職方考周世宗置通州分其地置静海海
門二縣為屬而治靜海是靜海縣周世宗所置宋
政和七年以通州置靜海郡仍領靜海海門二縣
而續文獻通考云靜海縣宋置靜海郡時並置縣
是未考五代史之故耳
廬州
應劭曰廬州古廬子國也通典因之而復云左傳
自廬以往即此地考左傳杜註廬今襄陽中廬縣
漢屬南郡與廬江郡之廬名同而地異又廬州古
蹟有同食館唐元和中刺史路應求建亦採左傳
自廬以往振廪同食之義爲名其誤與通典同
古英國
史記夏本紀封臯陶之後于英六註索隠曰地理
志六安國六縣咎繇後偃姓所封英地闕正義曰
英即蓼也又曰英後改為蓼數說不同蓋英地久
已無可考矣今英山縣始見於元史志續文獻通
考云英山縣本羅州羅田縣東鄉地宋淳祐間立
鷹山寨咸淳初改名英山因立為縣屬六安軍是
英與鷹以音同而改非即古英國也英山志云縣
有英布宅又因布姓英氏而附會其說耳
丹徒曰京
通典漢建安十三年吳鎮丹徒築城南面西面各
開一門因京峴為京鎮因門為京口而文獻通考
復引爾雅絶高曰京為証則京當因丹徒峴而得
名然三國以前丹徒未有京之名蓋孫權初鎮丹
徒謂之京城侈大言之耳東晉至梁陳皆以此地
為京城而建康謂之京邑
十字碑
丹陽縣延陵鎮西北九里延陵季子廟中有孔子
書嗚呼有吳延陵君子之墓十字舊謂之十字碑
開元中勅殷仲容摹刻大歷十四年蕭定重刻石
又江隂縣申浦延陵季子墓亦有是碑但譯其文
君子作季子字畫小異一刻於廟一刻于墓皆至
聖遺蹟也而廣川書跋云仲尼書延陵墓碑今入
淳化官帖中不類豐碑石柱所刻書亦異籕文又
孔子未嘗至吳其書是非不可考也唐人于季子
墓刻此十字張從申書其後而籕字極大一書而
傳於世者大小不同竟誰當其傳哉書跋之說蓋
疑其非真矣然考李陽冰書初學嶧山後見仲尼
書季札墓字便變化是碑陽冰所從得法又古於
嶧山以書品論之亦未可輕議也
溧陽舊縣
溧陽舊縣有二一秦置縣于古固城在今高淳縣
界固城湖之側隋開皇九年改為溧水縣而故城
廢一唐武德三年析溧水地復置縣在今縣西北
四十五里又李賀記云孟東野貞元中為溧陽尉
溧陽昔為平陵縣縣南五里有投金瀨瀨南八里
有故平陵城而縣志亦云平陵廢縣在縣西北四
十里平陵山西與賀說合唐天復元年始移今治
土人猶謂其處曰舊縣村舊志并為一條遂混
黟縣
黟縣之名舊有二說劉煦曰黟音同䃜縣南石墨
嶺出石墨故也圖經云新安貢柿心黑木故以名
縣二說皆穿鑿字義似乎近纖考新安志黃山舊
名黟山秦置黟縣取義于此南畿志從之其說為
正
松滋廢縣
通典云霍邱漢松滋縣續通典云宿松縣漢元始
中為松滋縣屬廬江郡晉武帝以荆州有松滋縣
遂改為宿松兩說互異考漢書志廬江郡松滋縣
東漢時省三國魏置安豐郡復置松滋縣為屬晉
以後因之至隋始改名宿松故隋書志無松滋縣
唐武德初别置松滋縣屬蓼州七年省入霍邱縣
通典以唐蓼州之松滋為漢松滋誤也至續通典
晉改宿松之說考宋南齊志安豐郡仍有松滋縣
則以隋改名為正霍邱志松滋廢縣在縣東十五
里漢初置松兹侯國在今宿松縣界後漢省唐初
改置于此武德七年廢考核最明又寰宇記松兹
一名祝兹即古鳩兹春秋鳩兹邑在蕪湖縣既非
宿松亦非霍邱記又誤矣
六蓼
六蓼二國虞夏以封臯陶後六後為六安州蓼後
為霍邱縣本無可疑一說六蓼故城俱在夀州而
遂以六安州為漢?縣霍邱縣為漢松滋皆非也
碭山
秦置碭郡治碭縣本因山得名其後或為碭縣或
為碭山其名屢易而縣治亦遷改不常今縣屬徐
州而山則在歸德之夏邑境舊志謂山在縣東南
誤也
崑山
吳郡婁縣梁大同初分置崑山縣本取縣界山為
名唐天寳中割縣之南境置華亭縣而崑山遂在
華亭界後蘇人以馬鞍山為崑山而松人翻以崑
山為小崑皆非也
皖城在?山辨
皇輿全覽及明一綂志皆云元至治三年分懷寧
清朝玉照二鄉於故懷寧置潛山縣南畿志亦云
潛山古有城即府治故址蓋懷寧縣東晉安帝時
置地在三國吳之皖城故新唐書志云懷寧縣有
皖山又圖經云縣之最著者有潛皖天柱三山以
地言之則曰潛山謂其遠近山勢皆潛伏也以國
言之則曰皖山謂皖伯所封之國也以峰言之則
曰天柱指其最高者名之也而三國吴之皖城在
今懷寧縣之北今潛山縣亦在懷寧縣之西北一
百四十里則南畿志所謂古有城者即是吳之皖
城及元分懷寧為潛山而潛皖天柱三山皆在潛
之境内則今之潛山即古皖伯所封之國在吴謂
之皖城在東晉以後謂之懷寧在元以後謂之潛
山馬端臨所謂郡邑有時變更山川終古不易者
也又考一綂志今之懷寧宋端平三年隨府南徙
則皖城在潛山無疑而以今之懷寧為皖城者誤
也
安豐城有二辨
一在霍邱漢置安風縣後漢為安風候國三國魏
置安豐郡晉安帝省宋末復置東魏郡縣俱廢水
經注淮水東為安豐津水南有城故安豐都尉治
後立霍邱戌是也此在霍邱之西南界一在夀州
沈約宋志南豫州安豐江左僑立晉安帝省為縣
宋齊梁間屢復置隋開皇初郡廢以縣屬淮南郡
唐屬夀州明初省寰宇記縣在夀州南八十里今
為安豐鄉水經注渒水西北逕安豐縣故城西是
也
古舒縣古龍舒考
舊說及府縣志皆以舒城為古舒縣而以廬江為
古龍舒按蕭齊志廬江郡舒縣注建元二年為郡
治隋書廬江縣注齊置廬江郡梁置湘州據隋志
所云置郡之地與齊志合觀是舒與廬江皆為郡
治而今之廬江即古之舒縣明矣但其改舒縣為
廬江不知何時梁陳無志可考隋志又不詳後人
緣此致疑然其實一也又按漢志廬江郡所領有
舒龍舒二縣杜預注廬江南有舒城舒城西南有
龍舒明是舒縣在東龍舒在西今舒城在廬江之
西則舒城之為龍舒尤為明證且其縣唐時所置
上取古舒城為名後人泥其名以為即古舒縣遂
反以廬江為龍舒誤矣
取慮臨潼二城
舊志謂取慮漢縣後魏置臨潼郡謂之臨潼城在
虹縣北一百二十里按虹縣北六十里即睢寧界
取慮既在虹縣北一百二十里尚得謂虹縣地乎
又按秦二世二年取慮人鄭布同起兵圍東海則
取慮秦已有之又按臨潼故城在今靈璧縣東北
七十里金志元光初議于靈璧縣潼城鎮設倉都
監是也而取慮又在臨潼東北屬睢寧界魏收志
云臨潼郡治臨潼城孝昌中陷武定六年復置兼
置晉陵縣為郡治又云梁武置潼州武定六年改
置睢州治取慮城是取慮臨潼本為二城後人混
為一城誤以潼州為潼郡也
故虹城
按故虹縣在今五河縣西元和志云武德四年在
今虹縣南百里故虹城重置虹縣十三年移於今
理即今虹縣也計虹縣南四十里即入五河界則
故虹城之在五河明矣舊志入虹縣誤
潁州非平輿辨
後漢地理志汝南郡有平輿有沈亭故國新唐書
地理志蔡州有平輿注云貞觀元年省入新蔡天
授二年復置宋史淮西路有夀春安豐霍邱而無
平輿疑是時平輿已入金矣輿圖偹考于河南沈
邱下注云古沈子國漢平輿合諸漢志平輿有沈
亭之說相符則平輿的在沈邱潁州志以平輿人
如陳蕃許劭之倫俱載入者誤
僑立州郡
考輿地沿革南朝僑立州郡以處過江人士其在
今鎮江界者曰南徐州曰南東海郡又曰南彭城
又嘗置郯朐利城祝其厚邱西隰襄賁等七縣寄
居曲阿蓋南朝北境僅得徐州彭城之半而東海
郡縣郯朐利城等與南朝為近其人民多來遷者
故不没其舊地名以安插之所以彭城東海何劉
諸族不得不為鎮江人物然竟同之土著則無别
今約略其來居未久者入流寓
蘭陵
舊通志蘭陵諸蕭俱載鎮江者以西晉毘陵郡兼
轄今常鎮之地後分丹徒曲阿為武進梁又改曲
阿武進為蘭陵是今丹徒丹陽亦曾稱武進稱蘭
陵矣人物之所以混也今亦莫辨其全與鎮江無
涉但南蘭陵之名夫人知是常州則諸蕭入常州
府為宜
蒙城非莊周故里辨
按蒙邑前漢地里志屬梁國今歸德府地而江南
之蒙城在漢為山桑縣屬沛郡至五代時始置蒙
城史記以莊周為蒙人應在梁國而非五代所置
之蒙城矣(商邱縣有小蒙城云是莊周故里)
宿遷
舊說宿國嘗遷此故名按歐陽忞曰晉元帝督運
軍儲於此以為邸閣因有宿預之名安帝遂立宿
預縣唐時以代宗諱始改宿遷與宿國無預
毘陵晉陵辨
晉永嘉中東海王越食邑毘陵以世子名毘改毘
陵為晉陵事詳宋書州郡志而晉書地理志但言
毘陵之置而不及晉陵之改明一綂志則云東晉
改晉陵按此乃西晉之制非東晉也二志皆未詳
&KR1802;
白公勝封邑
廬江郡慎縣文獻通考云白公勝邑按左傳子西
召勝使處吴境為白公杜註白楚邑也汝隂郡褒
信縣西南有白亭是勝之封邑在褒信矣白公敗
吳於慎非封慎也至廬江郡之慎縣乃江左僑置
本漢九江郡逡遒縣之地而通考混為汝隂之慎
訛之訛矣
宋國地辨
春秋宋國之地今屬江南者惟徐州之彭城蕭二
邑宿州之相銍二縣而國都則在河南歸德之商
邱所謂閼伯之墟微子之所封是也舊志凡宋大
夫華元樂喜向戍諸人皆入鳳陽府人物者非至
汝隂郡新郪縣東漢章帝以封殷後因改曰宋本
七國時魏地舊志蓋誤以東漢宋縣為春秋之宋
耳
焦山
鎮江之焦山相傳為焦先所居按高士傳云焦先
世莫知所出或言生乎漢末自陜居大陽及魏受
禪結草為廬於河之湄止其中其後野火燒其廬
先因露寢遭冬雪大袒卧不移則先為魏人非吴
人明矣更考魏略曰中平末先年二十餘避亂客
揚州建安初西還陜界是先東下時年尚少未幾
即還其居兹山與否不可知或因山名偶同其姓
遂附會之耶
建德縣堯城舜城
寰宇記舜井城在縣南四里城中有舜井故名按
元和志堯城在縣南舜城在縣北本為二城寰宇
記遺去堯城而以縣南為舜城皆舛也
亳州之湯陵桐宫桑林
皇覽云湯冡在濟隂亳縣東北郭去縣三里金仁
山謂桐宫在州東三里新志乃謂州即湯都且有
桑林湯陵諸蹟是竟以亳州為古亳地矣按今亳
州乃漢譙縣為魏武故里至尚書三亳其西亳為
今偃師去州絶遠北亳為蒙城南亳為榖熟皆在
今歸德府商邱縣境(商邱有大蒙城小蒙城非即今亳州所屬之蒙城縣也)
相去亦百餘里漢晉諸儒從無以譙為亳之說至
後周始改為亳亦遥取商邱之亳為名耳又按括
地志云洛陽偃師縣東有湯冢近桐宫則非今之
亳州明矣故如桐宫桑林諸蹟皆不載
下邳白門
後漢書云曹操自將擊吕布至下邳城下布與麾
下登白門宋武北征記云下邳城有三重魏武擒
布于白門大城之門也是白門之在下邳無疑矣
三國魏志云太祖軍至彭城陳宫謂布宜擊之布
曰不如待其來攻蹙著泗水中及太祖攻之急布
於白門樓上謂軍士曰卿曹無相困我自足當明
公而輿地志謂白門徐州南門今按魏志云不如
待其來攻是至彭城時猶未軍臨城下也曰及太
祖攻之急則已及下邳矣且建安初先主為徐州
牧屯下邳吕布擊取之三年曹操攻吕布於下邳
决泗沂水以灌城擒布殺之操之擒布在下邳則
布所登之白門樓其為下邳又何疑焉輿地記未
審考也
滁陽城
寰宇記滁陽城在廬慎縣東北六十四里吴赤烏
三年遣兵斷滁作堰以淹北道遂築此城按吴志
赤烏十三年遣軍十萬作堂邑涂塘其地在全椒
六合二縣界與合肥尚遠又晉書志江西廬江九
江之地自合肥北至夀春悉屬魏時廬江郡居巢
襄安諸縣江津要害之地雖為吳所據豈能越境
築城于此當是魏人所築以偹吴耳
焦城
通典亳州理譙縣周武王封神農之後於焦即其
地也有古焦城考史記周本紀註地理志弘農陜
縣有焦城故焦國也據此則非亳州之譙矣譙本
春秋陳之焦邑左傳僖二十三年楚代陳取之古
焦城蓋陳楚時舊城耳
金山城周公墩
金山縣有金山城捍海塘外有周公墩皆昔人所
築戍兵防海之地而舊經云周康王南遊築此城
以鎮大海墩與孔宅為周公孔子遺跡周康王未
嘗南巡周公未嘗至吳其謬妄不待辨也一說吴
越錢氏築以戌守近是
周瑜城
舊志謂吳周瑜從孫權舉義徙家於舒因築此城
按瑜本傳瑜廬江舒人孫堅興義兵討董卓徙家
于舒堅子策與瑜同年友善瑜推道南大宅以舍
策升堂拜母有無通共是瑜本家于舒徙家者乃
孫氏也謂瑜徙家于舒者訛傳稱孫堅興義兵而
志謂孫權亦訛
丹陽人物
兩漢三國丹陽郡治宛陵而丹陽别自為縣在今
江寧溧水之間至隋始省入溧水縣自隋以前諸
史所載之丹陽人皆屬江寧而寧國府志亦間載
之蓋誤以郡為縣耳又唐武德初復析置丹陽縣
貞觀元年省入當塗故太平亦有丹陽之地而府
志因載入隋以前丹陽人物皆誤
天柱山
天柱山舊名南嶽高七千餘仞綿亘數百里連跨
安慶六安界其南曰潛山其北曰霍山皆此山也
史記武帝登禮灊之天柱山號曰南嶽應劭曰灊
縣屬廬江南嶽霍山也水經注灊者山水名也開
山圖灊山圍繞大山為霍山爾雅大山宫小山曰
霍郭註云宫謂圍繞之自唐以前皆以灊霍為一
山至通典以霍山為漢灊縣地則天柱似專屬六
安而懷寧縣註復云有灊山一名天柱山其說兩
岐明楊循吉求其說不得遂謂灊山縣别有一天
柱山非漢武登封之南嶽灊山去六安僅數百里
山川亘互安得有兩天柱乎
睢水
舊通志小河在靈璧縣城北六十里即睢水項羽
大破漢軍於靈璧東睢水上即此所引與史記合
而徐州之睢水復云楚項羽敗漢睢水上水為不
流即此兩地不同而一事疊見誤矣
蟂磯
蕪湖縣西南七里大江中蟂磯相傳昭烈孫夫人
自沉于此有廟在焉顧炎武云按蜀志先主既定
益州而孫夫人還吴又裴松之註引趙雲列傳曰
先主入益州雲領留營司馬時孫夫人以權妹驕
豪多將吳吏兵縱横不法先主以雲嚴重必能整
齊特任掌内事權聞偹西征大遣舟船迎妹而夫
人欲將後主還吴雲與張飛勒兵截江乃得後主
還是孫夫人自荆州復歸于權而後不知所終蟂磯
之說殆妄今考蕪湖吴地夫人既以蜀為重必不
肯當先主之出而挈子歸吴既已歸吴又何必以
身殉蜀既欲殉蜀又何不死于蜀地而死于吴地
皆不可解似當以顧說為正
花靨鎮
宋孝武帝建含章殿帝女夀陽公主人日卧殿簷
下梅花落額上號梅花粧其地在建康城宫内而
夀州之花靨鎮亦以夀陽公主梅粧而名附會極
矣
馬頭戌
梁天監五年取魏合肥魏人守夀陽于馬頭置戌
普通五年梁取夀陽亦置戌于此其地在夀州西
北二十里或以為即馬頭郡者誤晉安帝于故當
塗縣置馬頭郡在懷遠縣西南二十里非夀州也
泗州挂劍臺
寰宇記挂劍臺在大徐城臨朱沛水相傳為季子
挂劍處括地志徐君廟在泗州徐城縣西南一里
即延陵季子挂劍之徐君也按泗州為古徐子國
大徐城即古徐子國也漢之徐縣隋之徐城縣皆
泗州地而舊志或入於邳州或入於徐州誤矣
新亭勞勞亭
新亭在江寧城西南丹陽記云吳所築東晉後名
士多讌集於此見王導𫝊梁簡文帝亦有侍遊新
亭應令詩是也勞勞亭在江寧城南勞勞山上古
送别之所見李白詩上有望遠樓宋時改臨滄觀
與新亭兩地所記甚明而建康志云新亭壘在城
西南十二里其亭乾道五年留守史正志即故基
重修臨滄觀在今城南顧家寨路東輿地紀勝云
新亭在江寧十里俯近江渚今名勞勞亭輿地志
云新亭壘上有望遠樓宋改曰臨滄觀即勞勞亭
故基兩亭合而為一非也
揚州東閣
舊志云舊傳揚州有東閣為梁何遜咏梅之所按
今之揚州梁為南兖州廣陵郡其時揚州治丹陽
郡今江寧府也何遜本傳天監中起家奉朝請遷
中衛建安王水曹行參軍兼記室建安王者南平
元襄王偉初封天監六年遷使持節都督揚南徐
二州諸軍事右軍將軍揚州刺史則何遜東閣咏
梅當在丹陽郡不在廣陵郡矣楊慎丹鉛錄亦云
遜未身到揚州揚州亦無東閣
揚州文選樓
明一統志曹憲為隋祕書監以文選教授生徒李
善魏模輩皆出其門所居名文選巷故樓以憲得
名按大業拾遺記云梁昭明文選樓隋煬帝嘗登
眺焉是樓以昭明得名不因憲也
陸機祖祠
華亭普照寺有陸將軍祠為廣衛將軍相傳為陸
機之祖按吳志機祖遜初拜撫軍將軍又拜鎮西
將軍又拜上大將軍吳因漢制雖置雜號將軍而
考之遜𫝊未嘗有廣衛之稱若機曾祖紆守城門
校尉高祖駿九江都尉亦未嘗位至將軍也
段秀實宅
舊志英山縣有段秀實宅按本傳秀實姑臧人自
安西府别將以至四鎮北庭行軍涇原鄭潁節度
使其生平宦績所至皆在西陲大歷十三年朝京
師賜第一區應在長安舊志以秀實曾領鄭潁又
嘗賜第遂舉英山之響山以實之不知秀實開府
地實在涇原而鄭潁不過遙領以資軍實耳觀馬
璘傳云涇軍乏財帝諷李抱玉讓鄭潁可見而秀
實之為帥實代馬璘則鄭潁非其所歷而有宅之
說誤矣
定遠縣死虎亭
宋書死虎亭去夀陽二百里應在今定遠縣西南
通典云在夀州東四十里誤又按殷琰劉勔傳皆
作宛唐而黃回王敬則劉懷珍劉悛王肅𫝊皆作
死虎水經注又作死虖三說不同皆以字形相近
而訛也
建陵辨
梁武帝父追尊為文皇帝廟號太祖陵曰建陵陵
有碑曰太祖文皇帝之神道歐陽修集古錄以為
宋文帝神道碑按宋陵號長寧自在蒋山特其碑
中八字與宋主廟號同故誤以為宋也二陵見宋
齊二書建康實錄甚明
郭璞墓
顧炎武云晉書郭璞𫝊璞以母憂去職卜葬地於
暨陽去水百步許人以近水為言璞曰當即為陸
耳其後沙漲去墓數十里皆為桑田王惲集乃云
金山西北大江中流亂石間有叢薄鴉鵲棲集為
郭璞墓按史文元謂去水百步許不在大江之中
且當時即已沙漲為田而暨陽在今江隂縣界不
在京口又所葬者璞之母而非璞也世說載璞詩
曰北阜烈烈巨海混混纍纍三墳惟母與昆則璞
又有二兄同葬據此則王惲所云乃因史文而附
會之又以璞之母墓而訛為璞墓皆世俗沿青烏
家不經之說也明沈周詩氣散風衝豈可居日本
使臣詩墓前無地拜兒孫早已識其妄矣
二疏墓
沈括筆談云海州東海縣西有二古墓石延年通
判海州因行縣見之曰漢二䟽東海人此必其墓
也遂謂之二䟽墓刻碑其旁後人收入圖經予按
䟽廣東海蘭陵人蘭陵今屬沂州承縣今東海縣
乃漢之贛榆自屬琅邪郡非古之東海也今承縣
東自有䟽廣墓其東二里有疏受墓延年不講地
志但見今謂之東海縣遂以二䟽名之極為乖誤
按筆談之說甚核然宋蘇軾金党懷英皆有詩則
承延年之誤也
華亭陸氏
自唐以前松江未立郡縣華亭亦僅以一亭隸於
吴郡之婁舊志以陸氏世居華亭如漢之曰康曰
績吴之曰遜曰抗曰凱曰瑁晉之曰機曰雲曰士
光列之松江人物是矣若陸續即康之祖陸玩即
士光之弟陸納又玩之子而復分載蘇州人物中
亦未考其家世故也
李耳
按史記李耳楚苦縣人漢陳國苦縣晉改為谷陽
隋改谷陽為仙源唐改仙源為真源屬亳州譙郡
宋省真源入鹿邑置衛真縣元初復省衛真入鹿
邑則李耳歸德之鹿邑人非今江南地唐宋之亳
州領六縣惟譙城父二縣今江南境餘俱屬河南
舊志載李耳鳳陽人物中誤矣又宋史隐逸傳陳
摶亳州眞源人摶生於唐末時真源尚未省入鹿
邑也亦非今江南之亳州人
鄭國
史記仲尼弟子列傳鄭國家語作薛邦俱不言何
國人張守節正義云避漢高祖諱邦為國而姓又
互異地當從闕舊志以宋封國為朐山侯纂入海
州人物按鄭國唐贈滎陽伯宋封朐山侯既有兩
地又仲尼弟子有魯人而贈南陵伯封華亭侯者
豈得皆以為江南人乎
兒寬
舊通志兒寬載入亳州按史兒寬千乘人前漢志
屬青州入亳州誤
虞詡
舊通志載亳州虞詡陳國武平人按後漢地理志
武平注云左傳諸侯侵陳鳴鹿杜預曰縣西南有
鹿邑皇輿表于鹿邑下注云東漢始置武平縣屬
陳國則虞詡為河南鹿邑人又孔全亦鹿邑人俱
誤入亳州
陳咸
漢書陳萬年𫝊子咸為南陽太守以殺伐立威媚
陳湯以求薦徵為少府後為翟方進奏免以憂死
而後漢陳寵傳云曾祖父咸成哀間以律令為尚
書王莽輔政咸心非之乞骸骨去職及莽簒位召
咸為掌寇大夫謝病不應其後莽復徵遂稱病篤
是漢有兩陳咸一免官而憂死一兩徵而不起迥
然異趣舊志乃云陳咸萬年子擢御史中丞王莽
再徵不起是合兩人為一矣况陳萬年之子咸沛
郡相人陳寵之曾祖咸沛國洨人兩史所載籍貫
亦異
是儀
三國吳志是儀北海營陵人本姓氏郡相孔融嘲
之遂改為是後依劉繇避亂江東繇軍敗儀徙會
稽孫權承攝徵拜騎都尉蓋儀生于北海暫至江
東而即徙會稽非江南人明甚徐衆評亦曰儀以
羇旅異方客仕吳朝諒矣惟吴書云儀為人儉約
不治彥宅甚卑陋鄰家起大屋大帝望見問左右
以儀家對大帝曰儀儉必非及問果他宅舊志以
有宅之說遂列之江寧人物誤也
三江
孔安國謂彭蠡江分為三以入震澤遂為北江而
入海班固謂北江自毘陵縣北東入海南江在吳
縣南入海中江自蕪湖縣西南東至陽羡入海水
經注同王安石宗之蘇軾謂豫章江入彭蠡而東
至海為南江岷江會彭蠡以入海為中江漢自北
入江匯為彭蠡以入海為北江自彭蠡而下則三
江為一過秣陵京口以入海曾鞏亦同其說又有
謂岷江浙江松江者郭璞也宗郭氏說而以今之
揚子江吳淞江錢塘江當之者邊韶陳師凱歸有
光顧炎武也有謂南松江錢塘江浦陽江者韋昭
也其以為松江東江婁江者則自庾闡吳都賦注
始而張守節史記正義蔡沈尚書傳及黃震金履
祥諸家皆主其說按孔氏謂江自彭蠡分為三以
入震澤不知江自夏口合漢以入彭蠡即合為一
未嘗分而為三且未嘗入震澤也班氏之說近世
朱鶴齡亦取之謂大江東過江隂許浦入海所謂
北江永陽江在溧陽西北下流至宜興注太湖入
海所謂中江吳淞江分東婁二江入海所謂南江
北江中江為太湖上流南江為太湖下流上下流
皆入海故曰底定然此皆自會稽入海者而班氏
加以南北中之名遂與江漢入匯之文相混又以
大江與永陽江吴淞江並稱三江亦恐大小不敵
也蘇氏之說以揚州三江即荆州之中江北江而
猶闕其一因以彭蠡餘波冒南江之名足之夫彭
蠡發源章贛而西章有江南之號或可稱南江但
此三江若即是江漢彭蠡則江漢既見荆州彭蠡
既見上文不應下又重出三江且經謂彭蠡之下
為中江北江而蘇氏于彭蠡之上求三江亦不相
合又與震澤懸隔而不相屬也郭氏以岷江浙江
松江為三江亦恐大小不敵至淅江自杭言之曰
錢塘自越言之曰浦陽本一江而二名韋氏析一
為二并松江為三尤為失之唯庾氏吳都賦注謂
太湖東注為松江下七十里分流東北入海為婁
江東南入海為東江張氏史記正義謂在蘇州東
南三十里名王江口一江西南上七十里至太湖
曰松江即古笠澤江一江東南上七十里至白蜆
湖曰上江亦曰東江一江東北下二百餘里入海
曰下江亦曰婁江其分處號三江口今以經文攷
之荆州既書江漢朝宗於海則揚州不必更及江
漢且荆州九江既不指岷江則揚州三江亦不當
指岷江又揚州之文彭蠡豬而後陽鳥居三江入
而後震澤定則三江必為震澤下流震澤納百川
之水而注之江三江洩震澤之水而入于海東南
水利咸在焉庾氏張氏說似為妥協今從之
䢴溝
據通鑑隋大業元年開邘溝自山陽至揚子江三
百餘里六年穿江南河自京口至餘杭八百餘里
舊志併為一條誤以元年為六年
孟瀆
唐元和間常州刺史孟簡開泰伯瀆復浚一瀆後
人名曰孟瀆自是兩河泰伯瀆在無錫縣東五里
西連運河達蠡湖孟瀆河在常州府西三十里東
南接運河北流六十里入于江舊志不載唐孟簡
開瀆而先立一條曰泰伯開瀆後人名曰泰伯瀆
下注云又名孟瀆兩河併而為一誤矣
漕渠
宋史河渠志真宗天禧二年江淮發運使賈宗言
諸路歲漕自真揚入淮汴歷堰者五糧載煩于剥
卸民力罷于牽挽官私船艦由此速壊今議開揚
州古河繚城南接運渠毁龍舟新興茱萸三堰鑿
近堰漕路以均水勢歲省官費十數萬詔屯田郎
中梁楚閣門祗候李居中按視以為當然明年役
既成而水注新河與三堰平漕船無阻公私兩便
此議發于二年而成于三年舊志不載原委而云
天禧末發運使魯宗道通浚真揚漕河按魯宗道
𫝊天禧元年與劉燁為右正言尋除戸部員外郎
兼右諭德踰年遷左諭德仁宗即位遷戸部郎中
並無為江淮發運使事
龍山
無錫縣慧山一名九龍山陸羽謂山陽有九隴若
龍偃卧故名實一山也舊志於慧山下阮注云一
名九龍山又另立龍山一條云在慧山北十里實
無此山也
黃河
舊志載永樂九年侍郎金純築堤導河經二洪南
入淮考是年江南境並無築堤導河入淮之事按
太宗實錄九年三月壬午浚河南黃河故道蓋河
水累歲為患至是决壊民田廬益甚事聞遣侍郎
張信往視信訪得祥符縣魚王口至中灤下二十
餘里有舊黃河岸與今河面平浚而通之俾循故
道則水勢可殺遂繪圖以進詔發河南民兵十萬
命興安伯徐亨工部侍郎蔣廷瓉率運木夫同侍
郎金純相度開浚仍遣定國公徐景昌以太牢祀
河神戸部侍郎古朴以太牢祭河南境内山川是
河南事與江南全無關涉
當塗辨
後漢書下邳王𫝊建初四年以九江之當塗等縣
益下邳國李賢注當塗在今豪州鍾離縣此說是
也而荀淑𫝊遷當塗長滕撫𫝊陰陵徐鳳等築營
當塗山中注皆云當塗在今宣州其說互異按宣
州之當塗乃東晉僑置之縣非漢之當塗也蓋賢
注書時集儒臣張大安劉訥言許叔牙等數人共
為之不出于一手故有自相牴牾之處擇其是者
從之可矣然今之當塗乃即晉僑置之邑而古當
塗之廢已久
堂邑辨
後漢質帝紀廣陵賊張嬰攻殺堂邑長注云堂邑
縣屬廣陵郡今揚州六合縣此注與後漢郡國志
合又鍾離意傳遷堂邑令注堂邑故城在今博州
堂邑縣西北按博州之堂邑乃隋開皇中所置即
今東昌府堂邑縣非漢廣陵屬邑也漢時尚無此
縣意安得令其地兩注亦一是一非又通典云春
秋棠邑漢為堂邑蓋棠堂二字本不同而諸書中
有以漢之堂邑作棠邑者亦誤
石城辨
後漢高獲傳獲遠遁江南卒於石城注石城在今
蘇州東南後人因此注遂謂獲隠蘇州常熟石城
鄉皆非也漢丹陽郡有石城縣又據水經石城縣
在牛渚東宋白續通典云池州貴池石埭二縣皆
漢石城縣地獲遁跡之所蓋在是耳
歷陽山辨
明一綂志歷陽山在和州西北四十里江表傳歷
陽縣有石山謂之石印又云石印封發天下當太
平吳孫皓嘗遣使祭以太牢蓋今和州古歷陽縣
地故所載如此按吳志孫皓𫝊天璽元年鄱陽言
歷陽山石文理成字與江表傳之言合但歷陽之
上冠以鄱陽而吳之鄱陽郡由孫權分豫章地置
乃今江西饒州地非和州也又胡三省言晉志鄱
陽郡無歷陽縣有歷陵縣陽當作陵并引饒州圖
經所載鄱陽歷陵縣有石印山為証則吴志及江
表傳之歷陽已屬歷陵之訛後代纂志者并不察
鄱陽之文直指為和州之山斯尤誤矣舊志亦仍
之而未削也
當利浦辨
明一綂志當利浦在和州城東漢末劉繇遣將張
英屯當利口以拒袁術即此志說是也舊志不採
而引他志言晉王濬過三山王渾遣人邀之濬曰
風當利不得泊即此按劉繇屯兵當利事見吴志
孫策傳又周瑜傳瑜從孫策攻拔當利則當利之
名其來已久不始于晉也又王濬伐吳自武昌順
流東下已至三山則距建康有四十餘里而當利
在三山西八十餘里非濬軍所過也况濬本言風
利不得泊亦無當字他志所云皆鑿空之說舊志
採之誤矣
霍邱辨
明一綂志云霍邱縣周霍叔處封邑并言叔有塜
在縣淮水岸上按史記武王封叔處於霍注引漢
書地理志云河東彘縣霍叔所封又鄭元周禮注
霍山在彘縣本春秋時霍國地杜預左傳注略同
按漢彘縣今山西霍州則言霍叔封霍邱及淮岸
有塜之說皆不足據舊志悉仍之是未深考耳且
因左傳晉獻公滅霍之文并附會獻公之墓亦在
霍邱其誤滋甚
徐州辨
史記齊威王語魏王曰吾臣有黔夫者使守徐州
則燕人祭北門趙人祭西門按此徐州乃齊之西
北境與燕趙接壤與淮北之徐州了不相涉蓋燕
趙皆在大河以北去今之徐州絶遠明一綂志列
黔夫于徐州名宦而舊志承之俱失考也
山陽辨
今之淮安府在晉為山陽郡今山陽縣即晉舊縣
名也自晉以前淮安無山陽之名舊志淮安人物
中入漢山陽曹竟按漢有兩山陽一山陽郡今山
東兖州府地一河内郡山陽縣今河南懷慶府地
皆非今淮安之山陽也又竟事附載漢書鮑宣傳
而志云見歷代忠義錄亦考之未詳矣
張純
舊志廣德名宦中入漢張純云純京兆人為廣德
令有異績按京兆之張純字伯仁東漢人仕光武
朝位至大司空其前後歷官具載范史本傳未嘗
為廣德令蓋為廣德令有異績者乃吳郡之張純
字元基仕三國吳大帝時官終太子輔義都尉其
事蹟皆見吳志孫和傳注中舊志誤合為一耳
劉榮劉江
明代衛弁承襲例得沿祖名故鄭曉名臣傳云劉
榮沿父名江為總旗從靖難立功歷官左都督充
總兵守遼東以破倭功封廣寧伯復名榮則劉榮
即劉江非二人也明一統志淮安人物中分榮江
為二人并異其籍貫舊志則言江鎮遼破倭榮為
江子皆誤
蔣山
輿地志鍾山又名蒋山漢末秣陵尉蒋子文討賊
戰死于此吳大帝為立廟子文祖諱鍾因改蒋山
明一統志與舊志並採其說按胡三省通鑑注言
孫權祖諱鍾蒋山之名當因是而改二說互異然
詳考之胡說為長
虎頭辨
吳郡志引唐陸廣微吳地記言顧悌仕吳為虎頭
將軍按悌之歷官詳見吳志顧雍傳注中嘗為偏
將軍無虎頭之號兼孫吳時亦不聞置此官陸記
誤也又明一統志言晉顧愷之嘗為虎頭將軍人
號顧虎頭而舊志仍之按晉書百官志無虎頭將
軍據唐張彥遠名畫記虎頭乃愷之小字非官也
此誤始于宋吳曾能改齋漫錄而後人相沿未止
耳
徐光諸人時代辨
徐光三國孫吳時人見吳志注而舊志誤以為春
秋之吳又徐秋夫劉宋時人見南史而誤以為趙
宋昌義之蕭梁時人見梁書而誤以為朱梁杜僧
明陳人見陳書而誤以為唐此皆顯與史戾者又
古有杜康據李善文選注或云黃帝時人蓋善亦
疑而未能定其時代然魏武帝短歌行及曹植七
啟中皆已引之則為漢以前人可知舊志以康為
晉人殆未考魏武父子詩文耳
曹休為吳郡太守辨
姑蘇志守令表有漢吳郡太守曹休按魏志休傳
載其前後歷官甚詳無守吳郡事蓋仕漢為吳郡
守者乃休之祖父非休也休值漢亂避地至吳于
太守舍見祖父畫像涕泣下拜王沉魏書記其事
即見休傳注中但佚其祖之名耳姑蘇志誤列休
于表舊志削之是也
梁適知淮安軍辨
宋理宗紹定元年升楚州山陽縣為淮安軍淮安
之名始此按梁適傳適仕仁宗朝位至宰輔嘗知
淮陽軍非淮安也蓋淮安置軍在適歿後百餘年
矣據地理志太宗置淮陽軍于邳州地在長淮之
北故曰淮陽取古人水北曰陽之義而淮安則地
在淮南故淮陽屬京東東路而淮安屬淮南東路
二軍疆界本自截然舊志作適知淮安軍乃仍明
一統志之誤也
米芾知山陽辨
宋史芾𫝊擢禮部員外郎出知淮陽軍未嘗知山
陽也當芾之時山陽尚為縣未升軍考芾前此歷
官嘗知雍邱縣無知山陽事蓋山陽亦淮陽之訛
此皆舊志仍明一統志載入而失于釐正者也
淮安鎮辨
宋史忠義傳張吉慶州卒為淮安鎮守烽西夏宼
東谷掠得之脅降不從見殺按宋慶州屬陜西路
所轄有東谷砦懷安鎮而無淮安見于地理志甚
詳蓋其地去淮甚遠不當以淮安為名吉𫝊中訛
懷為淮乃傳錄之誤然其地在陜西史文自明與
淮南無涉舊志採入淮安人物誤矣
陽州作揚州辨
五代志河南郡宜陽縣東魏置陽州北史盧勇傳
遷揚州刺史鎮宜陽按宜陽在戰國為韓地即今
河南府之宜陽縣也揚當作陽舊志誤採入揚州
名宦又言太和中授揚州刺史高祖賜書奬異按
勇鎮宜陽乃孝靜帝時事非太和中也又賜書者
乃北齊高祖神武帝非魏高祖獻文帝也志說與
史無一合者
吴置新安辨
晉書地理志新安郡吳置按吳志孫權傳建安十
三年分丹陽黟歙二縣地置新都郡又吳臣賀齊
為新都太守朱據左遷新都郡丞各見本傳則吳
置新都非新安也至晉武太康元年始改名新安
具見宋書州郡志晉志所云較宋志為疎矣惟吳
志陳表傳中有新安都尉之文然此乃傳寫之誤
據諸葛瑾傳注中所引吳書蓋表本為新都都尉
斯尤明証也後代纂志者尚有沿晉志之說是未
詳考之于吳宋二史而䆒其始末耳
九峰辨
宋史蔡沈建寧人躬耕不仕隠居九峰乃謂建寧
府之九峰在崇安縣南即武夷山因山有九曲故
名九峰後學者稱沉為九峰先生以此至松江九
峰沈生平足跡所未至舊志以山名偶同採入流
寓誤矣
平江辨
宋平江有二一縣一府平江府即今蘇州屬浙西
路平江縣為岳州所轄之邑屬湖北路宋史李衡
傳衡岳州平江人游學吳下其非吴人明矣舊志
誤入蘇州人物今據史游學吳下語改入流寓
魏據濡須拒蜀辨
舊志和州濡須山魏據其西以拒吴蜀此承明一
統志之文也按濡須為吳要地屢與魏兵相持于
此見于吳魏二志者詳矣地有東西兩關云魏據
其西以拒吳是也若蜀境去濡須絶遠其兵安得
涉斯地而魏特據險拒之乎吳下蓋衍一蜀字
王範辨
舊志無為州東興堤梁合州刺史王範屯兵于此
按屯兵者乃梁武帝從子鄱陽王範王非姓也據
梁史範傳太清元年除合州刺史鎮合肥侯景之
亂棄鎮出東關請兵于魏東關即東興堤
章華臺辨
舊志章華臺故址在亳州據左傳楚子成章華之
臺杜預注在今南郡華容縣通典云古華容在竟
陵郡監利縣即今湖廣荆州府屬縣也蓋去亳地
遠矣
牛口辨
舊志潁州霍邱縣城東牛口埠集唐太宗追竇建
德處按唐史太宗敗建德于虎牢追奔三十里建
德竄匿牛口唐兵執之則牛口即近虎牢不在霍
邱地名偶同爾
相人入下相辨
漢沛郡相縣今為宿州地臨淮郡下相今為宿遷
若漢之薛廣德隋之劉臻皆相人見于漢隋二史
甚明舊志並作下相採入淮安人物非也又蘭陵
有南北之異南蘭陵即今常州而北蘭陵乃今山
東地南齊周盤龍據南史本北蘭陵人明一統志
誤入常州舊志削之是也
丹陽郡治辨
自兩漢三國丹陽郡皆治宛陵即今寧國府治至
晉武太康二年置宣城郡治宛陵而丹陽郡移治
建康今江寧府是也漢丹陽守李忠明一統志入
寧國府名宦本不誤舊志改入江寧非也
蔡洲擒盧循辨
明一統志應天府西蔡洲在江中宋高祖擒盧循
於此舊志仍之按晉義熙中循入寇建康泊蔡洲
宋高祖率諸軍拒之循退後屢敗走交州之龍編
晉軍邀擊循投水死斬其首傳送建康事詳晉史
交州即古之交趾龍編其屬縣也非擒于蔡洲二
志並誤
蒋濟張令鐸
漢末及後五代疆宇分裂所除之官每有遥授而
非實任者如漢建安中除蒋濟為丹陽太守是時
丹陽已為孫氏所據不得赴郡矣又周世宗以張
令鐸領常州防禦使按世宗攻南唐止取淮南之
地自江以南如昇常諸州其官吏皆由唐主除授
世宗不得而命之則令鐸之常州防禦亦止遥領
使職耳此二人皆非實任舊志列濟于職官入令
鐸于名宦疎矣
陸傪
唐貞元中陸傪自祠部員外郎出為歙州刺史赴
官未至卒于道詳見權德輿所作墓誌蓋傪雖除
歙州而不及莅任舊志採入徽州名宦蓋震于韓
愈送陸歙州序而失之耳
淩準
明一統志和州名宦入唐淩準言準為和州刺史
有政績柳宗元為作權厝志按宗元志中止云以
連累出和州降連州初不言在和政績又唐史亦
但言準自翰林學士貶連州司馬而不及和州事
蓋準先坐王叔文黨出為和州刺史未至復斥連
州故略之也則有政績之說為誤舊志仍之亦失
考矣
王庭筠寓安慶辨
舊志安慶流寓中入金王庭筠云晚愛郡之司空
山居其下按金史王庭筠傳太和元年為翰林學
士明年卒官無晚歲山居事况是時南北分境庭
筠以文學貴顯于金不得越疆而寓宋地也志甚
誤
李戡
舊志戡宜興人隐陽羨里按唐史戡為宗室渤海
王奉慈七世孫嘗隠陽羨非本貫宜興後又應平
盧節度王彥威之辟為幕府廵官非終于隠居者
今改入常州流寓
彭脩彭循
彭脩字子陽毘陵人守吳令見後漢書獨行傳而
張勃吳錄所載彭循事其姓字爵里並同但脩循
互異按漢史云郡言州請脩守吳令而吳錄又云
太守聞循勇謀以守令(謀即請字之譌守令蓋攝令也)語皆相符
當是一人雖傳言脩討賊中流矢死而吳錄則云
循見盜陳說利害即各散去此或傳聞異詞記事
者微有參差耳又三國時魏有郭脩見三少帝紀
而蜀後主傳作郭循宋胡三省言循當作脩并引
洪适隸釋之文為証言漢隸法脩循二字只爭一
筆正與此類也姑蘇志名宦中入彭脩全採漢史
之文而附注吳錄彭循于下蓋亦以為一人特未
顯言耳今姑從毘陵人品紀及舊省志作二人而
附辨於此以俟博識
聽箏堂辨
舊志江寧古蹟有聽箏堂引宋張養正六朝事迹
云晉元帝幸謝安宅命讌安侍坐使桓伊吹笛又
撫箏作金縢曲按此事見晉書伊傳乃孝武帝非
元帝也又帝召伊飲讌安侍坐伊先奉帝旨吹笛
畢繼自請以箏歌皆在帝所非幸安宅也養正所
記皆與史異殊不足據聽箏堂故蹟又因張說附
會耳
諸墓辨
吳志孫堅葬曲阿而晉元康中吳令謝詢有表求
為堅策父子置守塜人與志不合明盧熊孫王墓
辨言必始葬曲阿後遷于吳史文失載其說良是
又舊志中諸墓最多附會如楚項羽葬榖城見史
記而有墓在江浦漢張劭(志作元伯蓋舉其事)葬汝南見范
史而有墓在盱眙唐李勣程知節尉遲恭皆陪葬
昭陵郭子儀陪葬建陵俱見史傳而有墓在睢寧
淮安定遠六合是皆不可信今略辨其尤者餘不
及縷舉也至宋王象輿地紀勝揚州有淳于棼墓
按唐人作淳于棼傳記夢入蟻穴事其文見太平
廣記特文士寓言游戲之作本無其人安得有墓
而宋後諸志悉仍而不削尤荒誕矣
同榮周景周瑜
三國吳志周瑜廬江舒人從祖父景景子忠皆為
漢太尉張璠漢紀景父榮章和時為尚書令是瑜
與榮景服屬皆舒人也舊志分周榮周景屬安慶
周瑜屬廬州是未詳考其家世矣
蕭方
唐宋藝文志皆載蕭方三十國春秋按蕭方當作
蕭方等梁元帝長子敬帝方智之兄梁書有𫝊蓋
二名也二志皆脱一等字今省志藝文中列方等
所著書而其名從梁史以與唐宋志異故特辨之
陳果仁
舊通志陳杲仁字世威晉陵人仕陳為監察御史
未幾挂冠歸養母母死刺血書孝經繼母病思牛
炙適禁屠刲股以進母病愈郡上其事旌表至大
業中奉詔平長白山及江寧義寧中與沈法興等
剪東陽賊二十萬擢左司徒煬帝被殺沈法興入
毘陵陽為起義隂欲據之懼杲仁不附已遂遇害
按唐書沈法興傳大業末法興為吳興郡守東陽
賊略吳興煬帝詔太僕丞元祐討之義寧二年江
都亂法興與祐將孫士漢陳果仁執祐名誅宇文
化及收兵趨江都至毘陵通守路道德拒之法興
襲殺道德據其城遂定江表十餘州自署江南道
總管聞越王侗立乃上書稱大司馬錄尚書事承
制置百官以陳果仁為司徒則司徒為法興所署
非因剪東陽賊而擢者也法興定江表十餘州之
後然後上書越王署果仁為司徒則亦非初至毘
陵遂遇害者也唐書又云法興聞侗被廢自稱梁
王意南方諸城可跂而平專事威戮下有細過即
誅之果仁之遇害或即在其時而史未有明文獨
其既死之後屢現靈異南唐保大三年封武烈帝
夫人軫氏封武烈后明洪武初詔去封號題木主
曰司徒之神至今廟食常州無錫間士民事之惟
謹其名史作果仁舊志作杲仁則字形相近而訛
也
張籍
新唐書云張籍和州烏江人韓愈與孟郊書亦云
張籍在和州居喪家甚貧而愈張巡傳後則云吳
郡張籍至張洎編次籍詩曰蘇州吳人按籍寄蘇
州白使君詩云登第早年同座主題詩今日是州
民贈陸暢詩云共踏長安街裏塵吳儂獨作未歸
身胥門舊宅今誰主君過西塘與問人則籍為蘇
人無疑當是籍生於蘇後嘗居和故唐書誤以為
和州也
權德輿
唐書稱權臯自略陽徙居丹徒德輿臯子也故舊
志以德輿載入丹徒但按韓愈權公墓碑云授節
鎮山南以疾求還道薨于洋之白草亭葬河南北
山在貞孝東五里貞孝即臯諡也是其兩世雖居
丹徒而皆葬河南矣
李公麟
明一統志南畿志舊省志俱載入安慶府而舒城
縣志據所得舊碑龍眠記定為舒城人考宋史文
苑傳云舒州人舒州今安慶也桐城縣志載公麟
龍眠山莊遺蹟甚詳則公麟當屬之安慶矣而王
偁東都事略作舒城人此書在宋史前典核可信
廬州志亦不為無據然終以正史為定
宗澤
明一統志有宗澤墓在鎮江注云澤以言事謫居
潤夫人死藳葬丹徒後澤卒因合葬焉舊說遂謂
澤家于潤然考宋史澤為義烏人其官位歷歷可
數未嘗以言事謫其罷登州也唯云退居東陽結
廬山谷間耳東陽義烏鄰邑亦未嘗居潤也
盧雍伊乘張益
明洪武初徙富室實京師數世以後遂同土著如
盧雍伊乘伊敏生張益諸人皆占籍應天今入之
江寧可矣舊志蘇州府又收之非也
二喬宅喬玄墓
案三國志周瑜傳孫策克皖得喬公兩女皆國色
策自納大喬瑜納小喬史于喬公不載其名第稱
公柳子厚所謂年之長老通曰公若毛公申公涪
公是也曹操祭太尉橋公文案後漢書橋玄字公
祖靈帝時遷司空轉司徒柳子厚所謂天于之三
公稱公是也橋與喬姓字既不同名亦各别况喬
公皖人今為安慶府潛山縣橋太尉是梁國睢陽
人今為歸德府睢州相去千餘里考太尉傳中絶
無避地居皖之事而三國魏志云建安七年曹公
軍譙遂至浚儀遣使以太牢祀橋玄其辭曰奉命
東征屯次鄉里北望貴土乃心陵墓浚儀今河南
開封府祥符縣宋真宗時改浚儀為祥符是太尉
以睢州人而葬于祥符總與安慶之潛山無涉也
府志于古蹟内載二喬宅云漢喬玄避地居此有
二女負國姿宅前有井水猶帶脂粉色因于墳墓
内入喬玄墓并易其姓為喬欲令太尉得佳壻而
先使二喬認假父不亦謬乎又按太尉以靈帝光
和六年卒年七十五至獻帝建安三年孫策破皖
之歲凡十六年計二喬初嫁必當及笄之年則方
其始生而太尉已當作土中人矣算其年分亦未
合也
唐柴紹墓
安慶府志云唐駙馬柴紹墓在潛山縣太平山亦
非也按新唐書傳紹晉州臨汾人尚高祖女平陽
公主高祖起義旗時有功累封霍國公徙封譙國
貞觀二年卒夫紹以功臣與佐命例當賜塋域陪
葬京師况公主已于前武德六年薨高祖以主有
武功特異其禮令葬用前後部羽葆鼓吹大路麾
幢虎賁甲卒班劍其尤為京師長安無疑豈有羽
葆鼓吹經行三四千里之遠至舒州而營葬耶主
既葬長安後五年而紹薨太宗親自臨問豈有不
與主合葬而孤孑一墓遠在舒州之域耶其為𫝊
譌無疑後人第弗深考耳
顧右丞祠
顧右丞祠在無錫縣南林祀晉無錫令顧愷之按
晉書本傳愷之晉陵無錫人父悅之歷尚書左丞
亦不言為無錫令然則右丞乃左丞之訛而所祀
者乃愷之父悦之也今據史本改正
江南通志卷二百
