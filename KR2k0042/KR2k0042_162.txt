江南通志卷一百六十三
人物志
儒林(一)(江蘇松常鎮淮揚徐八府太海二州)
班固言儒家者流其道最為高裒集諸儒修經學者
述儒林傳其特為傳者如沛施讐高相東海后倉嚴
彭祖附見者若江東馯臂子弓碭田王孫魯賜沛戴
崇子平褚少孫淮陽彭宣淮南賁生山陽張就張長
安東海髮福九江陳俠張邯皆今江南地所産也蓋
其盛如此然則源流𣲖别支葉蕃滋居可知矣况
聖朝彰闡六學勸興黌序所以崇奬風厲倍隆於古者
乎或授受一經或旁通大義為箋疏傳註之學尤
較著者具錄於篇
江寧府
三國唐固字子正丹陽人修身積學稱為儒者著國
語公羊穀梁傳註講授常數十人孫權為吳王拜
固議郎自陸遜張温等皆拜之黃武四年為尚書
僕射卒
唐許叔牙字延基句容人邃於詩禮貞觀間拜弘文
館直學士獻詩纂義十篇子子儒字文舉高宗時
議北郊禮
許淹句容人精訓詁與魏横公孫模皆以博學名
家
宋周啓明字昭回昇州人景德中舉賢良方正既召
會東封報罷弟子百餘人不復求仕轉運使陳堯
佐表其行義於朝賜粟帛仁宗時除試助教遷太
常丞
元孫轍金陵人學行純篤教授不倦口不及人過士
至郡以不詣轍為恥諸部使及長吏之賢者多造
請焉
明陳遇字中行江寧人博究經史仕元為温州教授
棄官歸明初以薦召見太祖與語大悦命為翰林
學士中書左丞禮部尚書皆不受然國家事多所
獻替非正道不陳眷待甚厚卒賜葬鍾山子恭官
至工部尚書
陶元素字希文上元人正統元年進士乞歸養親
歴聘典浙江河南鄉試家居吉凶禮儀悉遵朱子
而參以時制
金潤字伯玉上元人正統間以鄉貢授兵部司務
己巳威喇入宼上欲親征潤白於尚書鄺埜曰細
事未可重煩車駕上疏不報土木之變言於司馬
于謙請堅壁清野以待之謙從其言軍國大計每
與咨議知南安府致仕潤有文章尤邃於易嘗畫
圖系解著淵學探微十二卷
沈鐘字仲律上元人天順庚辰進士授驗封主事
改南主客司與章懋羅倫為友時稱十君子歴陞
僉事副使督學湖廣山東仕三十餘年無所干謁
李文正稱之曰今之不識相門者仲律一人耳
蔣浤字惟深上元人成化丁未進士官參議性樸
茂篤孝友家居數十年杜門讀書人罕覿其面喜
讀性理大全通鑑綱目每閱一遍用一色筆評註
至五色皆備字畫精好顧文莊見之曰即此可見
前輩風流
金賢字士希江寧人弘治壬戌進士授給事中奉
命勘兩淮重獄時奄瑾亂政諸司讞獄皆取瑾意
旨賢獨否瑾恨之出守大名徙延平歸賢精春秋
學病諸傳之舛令微文隱旨不見於後著紀愚十卷
或問百篇行世
景暘字伯時上元人正德戊辰進士除翰林院編
修時逆瑾亂政陵轢朝士景暘獨弗阿每當進講
必越宿齋沐覬有感悟遷國子司業六館諸生咸
以為得師改左中允管南京國子司業事南方士
習稍正以母憂去遂卒暘性篤孝義母目盲暘旦
夕禱於神雙眸復明
殷邁字秋溟江寧人嘉靖辛丑進士仕至貴州提
學副使以疾歸復起提學浙江進太僕寺卿釐革
雇役偽票諸弊萬歷中張居正當國以邁有盛名
欲引以為重邁不應久之進南太常旋以禮部侍
郎管南祭酒致仕學者稱白野先生
盧璧字國賢金吾衛籍嘉靖戊戌進士仕至苑馬
寺少卿孝友廉介居官常禄外秋毫無取歸杜門
却掃人罕見其面
楊希淳字道南上元人年十四督學胡象岡試孔
子惜繁纓論意為宿學見其幼更異之督學耿定
向試以學莫先於立志論尤相賞契生平操持甚
嚴嘗力却人厚餽臨終戒無丐人銘墓曰我固無
求者死後乃有求耶
李登字士龍上元人文行特著隆慶初選貢授新
野令折鍰納粟以備饑築堤成梁以捍水民戴其
惠以伉直忤時改崇仁教諭講明鄒魯之學有願
學篇寳唐語錄
朱之蕃字元升衣之子萬歷乙未殿試第一奉使
朝鮮遇屬國君臣嚴重有體事竣盡却餽贐朝鮮
重之擢右諭德掌南翰林院事晉南禮部侍郎丁
艱歸不復出素行孝友既貴悉以遺田推弟辦同
產子女之婚嫁分宅居父執之妻孥鄉黨重之
顧起元字隣初國輔子萬歷戊戌會試第一殿試
第三由編修歴吏部左侍郎當軸欲引以大拜起
元避居遯園七徵不起友人題其小築曰七召亭
學問該博凡古今成敗人物賢否諸曹掌故無不
通曉居家絶迹公府惟地方利弊不恤身任而力
爭之後卒諡文莊
鄭宗化字尚德上元人以明經教諭滁陽學者宗
之稱明臺夫子孝友端慤游於耿定向羅洪先焦
竑之門顧起元目為今之黃憲子元厚讀書敦行
有父風
劉閔字子賢六合人家貧力養母或恚怒則衣冠
跪牀下以父喪未葬三年斷酒肉不内寢朔望輒
號於殯所隣族憐之為助其葬妻失愛於母出之
終身不復娶當事交薦其學行詔授本學訓導所
著有家禮考註昭穆圖宗子說五倫啟蒙等書
國朝張正綱字敦五上元人敦勵實學嘗云孔辨君子
小人孟辨舜跖之徒未有利關不破可以語為人
者注周禮離騷春秋多昔賢所未發
張自超字彝嘆高淳人康熙癸未進士博極羣書
研究經史一以躬行實踐為主不事聲華釋褐
後授經講學文行日著徐元夢撫浙時禮聘為書
院山長後奉
召入都行至茌平無疾而終未竟其用著春秋宗朱辨義
蘇州府
漢臯弘字奉卿吳人家世冠族少有英才與桓榮相
善榮薦其經術自揚州從事拜議郎子徽官至司
徒長史
顧綜字文偉吳人明帝時辟有道歴官至尚書令
帝舉三代之禮以正月上日幸辟雍延綜為三老
設几杖從綜乞言焉
南北朝齊張緒字思曼吳人父演太子中舍人緒少
知名清簡寡欲齊高帝用為太常卿領國子祭酒
緒長於周易言精理奥見宗一時遇者肅然如在
宗廟卒諡簡子子充多所該通尤明老易仕齊累
官義興太守為政清淨梁天監初歴吏部尚書居
選以平允稱遷國子祭酒登堂講說皇太子以下
多執經以拜
梁皇侃吳郡人少好學師事會稽賀瑒精力專門盡
通其業尤明三禮孝經論語仕梁為國子助教於
學講說聽者常數百人召入壽光殿說禮記義武
帝善之侃性至孝日限誦孝經二十徧丁母憂歸
邵陵王綸欽其學厚禮迎之尋卒所撰諸經義並
見重於世學者傳焉
陸璉吳郡人天監四年詔開五館建立國學總以
五經教授置五經博士各一人以璉及沈峻等補
博士各主一館館有數百生給其廪餼於是懷經
負笈者雲會焉
陳陸慶吳郡人徧通五經尤明春秋左氏傳節操甚
高仕梁為婁令入陳屢辭徵辟築室屏居永陽王
欲見之不可得乃於陸榮宅穿壁觀之謂榮曰嚴
君平鄭子眞何以加兹子士季從顧野王學左氏
馬班諸書唐初終弘文館學士
張沖字叔元吳郡人仕陳為左中郎將好覃思經
典撰春秋義略喪服孝經論語義諸書後入隋授
漢王諒侍讀諒出牧并州引為博士子後印
隋潘徽字伯彥吳郡人少受禮於鄭灼受詩於施公
受書於張沖並通大義尤精三史始煬帝鎮廣陵
引為博士令與諸儒撰江都集禮及帝嗣位復詔
徽與褚亮等助楊素共撰魏書會素卒而止
褚輝字高明吳郡人以三禮學稱於江南煬帝時
徵天下儒術之士悉集内史省相次講論輝博辯
無能屈者擢太常博士
唐陸德明名元朗以字行吳人陳大建中太子徵四
方名儒講於承光殿德明始冠與國子祭酒徐孝
克抗對屢奪其說舉座咨賞入隋為國子助教王
世充僭號遣其子元恕即其廬行束脩禮德明恥
之服巴豆散卧東壁下元恕入拜德明對之遺痢
竟不與語世充平太宗徵為秦王府文學館學士
命中山王承乾受業貞觀初終國子博士太宗後
閱德明所撰經典釋文甚嘉之厚賜其家
張後印字嗣宗隨父沖在并州以學行見稱高祖
鎮太原引居賓館以春秋授太宗武德中擢員外
散騎侍郎太宗即位歴國子祭酒嘗賜宴月池令
羣臣以春秋酬難帝曰朕昔受大義於君今尚記
之永徽中致仕卒諡曰康陪葬昭陵孫齊邱累官
朔方節度使東都留守諡貞獻
朱子奢吳人通春秋左氏傳博觀子史隋大業中
直祕書學士入唐授國子助教貞觀初高麗百濟
同伐新羅連兵數年不解新羅遣使告急帝令子
奢充使諭旨以釋三國之憾子奢雅有儀觀海外
欽服皆上表謝罪累轉弘文館學士唐初太廟止
四室子奢始發七廟之議帝嘗欲觀起居紀錄子
奢曰陛下無過舉雖見無嫌然以此開後世史官
之禍可懼也上雖不從人多韙之
施士匄吳人明毛鄭詩通春秋左氏傳善講說朝
之賢士大夫從而執經考疑者繼於門太學生習
二經者皆其弟子由四門助教為博士秩滿當去
諸生輒拜疏乞留貞元十八年卒官韓愈誌其墓
陸質字伯沖吳人本名淳以避憲宗諱改質有經
學尤深於春秋少師事趙匡匡師啖助質盡得其
傳陳少游鎮揚州辟為從事後薦於朝拜左拾遺
歴給事中皇太子侍讀卒學者稱文通先生元延
祐中集賢大學士曲出言質所著春秋纂例辨疑
微旨三書有益後學請令江西行省鋟梓以廣其
傳仁宗從之
宋陳之竒字虞卿吳人天聖中舉禮部御試不得第
退居十年無仕進意舅丁謂欲官之力辭不就寳
元初及第歴太常博士之竒孝於親約於身信於
朋友篤行好學遠近欽其名德皆以君子稱之
錢象先字資元吳人中進士高第宰相呂夷簡薦
其經行為國子監直講終吏部侍郎象先長於經
術仁宗留神經藝屢有顧問象先輒依經以對因
以諷論政事時務有啟迪獻納之益留侍經筵前
後十五年嘗修勅成例賜勲爵仁宗以象先事母
孝特賜章服榮之
朱長文字伯原吳人從泰山孫明復授經尤邃於
春秋博聞強識篤學力行舉進士歴校書郎丁父
憂歸家居二十年時俊咸師仰之因其所居樂圃
號樂圃先生元祐中起本州教授同舉者徐積陳
烈時號三先生其教人先經術而後詞章召為太
學博士祕書省正字元符初卒哲宗知其清賻絹
百匹生平撰述甚多並行於世
林虙字德祖吳郡人登進士第教授常州身為勸
率從者風靡大觀三年廷試常士預選者五十三
人詔以進賢宜受上賞特轉一官知州徐申於學
之南立進賢坊以榮之遷開封府左司錄請老歸
虙自六經諸子而下錯綜貫穿著有易說書義等
書
王綯字唐公崑山人建炎初為御史中丞歴拜參
知政事為人剛正有守文章温潤典雅深於理趣
所著有論語解孝經解諸書
王蘋字信伯吳江人從二程子於洛為高弟通春
秋視楊時猶為後進時亦以為後來師門成就惟
蘋耳高宗駐蹕平江郡守孫祐薦其學行宰相趙
鼎復薦之賜出身除正字蘋奏治平三事上深嘉
其通曉世務歴著作佐郎通判常州睌作論語集
解未成而卒寶祐初里人沈義甫建明教堂祀蘋
以陳長文楊邦弼配皆其弟子也義甫亦有名行
嘗為白鹿洞書院山長力行朱子學規
陳長方字齊之吳江人從王蘋游紹興中舉進士
為江隂教授尋歸閉門著書學者稱惟室先生
章憲字叔度常熟人樂道好德操履高潔師事王
蘋而與朱震呂本中等游尤邃於春秋
吳仁傑字斗南崑山人淳熙進士歴國子學錄博
洽經史為時碩儒嘗講學朱子之門詩文亦名一
時所著有古易及周易圖說樂舞新書諸編
衛湜字正叔崑山人參知政事涇弟好古博學嘗
集禮記諸家傳說名禮記集說寳慶二年上之仕
至直寳謨閣知袁州學者稱為櫟齋先生
錢俁字廷碩常熟人舉進士終朝請郎平生躭味
經籍尤精易學所著有易說諸編
王楙字勉夫蘋從孫早孤奮學母殁後以不逮養
不預鄉薦著書終老子德文字周卿孫敄字行父
並有學行德文以魏了翁眞德秀薦仕至承節郎
滕宬字季度吳人沈敏好學躭研經史淳熙中舉
賢良以忤考官被擯後雖再召薦者不絶處之漠
如也葉適薦其學行賜號廉靖居士
孟文龍字震翁昭慈后五世姪孫以高祖忠厚鎮
吳遂家焉累調浙東提舉常平幹辦公事以内艱
不行國亡後力辭當事之薦不出戶庭三十年著
易解大全三十卷子潼歴松江府判官亦以篤學
勵行稱
俞琰字玉吾吳縣人初以詞賦稱宋亡隱居著書
不復仕進以義理之學淑諸人於書無不讀尤精
易學好鼓琴既老自號石澗卒年七十餘其所纂
述諸書並行於世子仲温克繼其學
元邵光祖字弘道吳人博學好古研精經傳講習垂
三十年通三經所著有尚書集義
范成字性存父霖元初以名儒召歴禮部侍郎立
朝有論議氣節自浙東徙吳成幼力於學卓然有
立獲親炙前朝遺老治家有法以經術教授章句
名數無不究極隨才誘掖成就後學郡嘗禮致為
訓導子焕有孝行
王原傑吳江人學邃行潔至正間領鄉薦値兵興
不復仕教授於鄉所著有春秋讞議
明徐逹左字良夫吳縣人從名儒受易書二經元季
隱光福山中置家塾合族屬子弟教之鄉黨遵化
洪武初用薦為建寧訓導師道克立所著有四子
書及文集
趙文字宗文長洲人永樂中用薦知鄱陽縣鄉里
稱篤實君子所著有理學述言諸編
王璉字汝嘉長洲人贊善璲弟舉明經歴大庾教
諭永樂初召修永樂大典充副總裁又修五經四
書性理大全書成留為翰林五經博士進侍講洪
熙初開弘文閣璡與楊漙陳繼日直其中禮遇甚
厚璡文章不及璲而理致為勝制行醇篤楊士竒
深重之
楊翥字仲舉吳縣人少以德量稱仁宗朝楊士竒
薦之召授編修歴禮部尚書告歸翥修身謹行言
動不妄與物無競一時搢紳推厚德者翥為最文
章平實恬和如其人
顧巽字順中長洲人受易於鄉儒周傳永樂甲辰
進士吳中易學實始於巽當時賀廉孔友諒顧珣
皆從巽受經
尤安禮字文度長洲人父義字崇道有名行安禮
少從父寓武昌與楊士竒楊翥以德業相勵建文
元年舉於鄉為方孝孺所取士仕至貴州參議安
禮平居若無所可否至辨析理欲毫介不苟
金問字公素吳縣人少受易於俞貞木家貧無書
從人借讀無不通曉永樂時以被薦為司經局正
字時宮僚多得罪問與黃淮楊溥同坐繋三人相
得甚省躬念咎之暇各持一經講論曰此處憂患
之道也正統間終禮部右侍郎問義聞流著平生
閱履否泰相循而不變所操製述雅健書得魏晉
筆法星歷之學尤精兄聲亦好古嗜學問事之如
嚴師
劉鉉字宗器長洲人事母以孝聞永樂時以善書
徵入翰林遂舉庚子鄉薦授中書舍人宣德間與
修實錄言行不苟與人交一以誠信權門要路未
嘗涉迹歴國子祭酒嚴教條以約諸生無敢倖進
者天順初遷少詹事侍太子講讀卒上嗟悼曰安
得學行醇篤如斯人者耶諡文恭
陳繼字嗣初吳縣人汝言子生十月而孤家所存
惟書二萬卷其母守節教繼及長學成名盛事母
至孝有司上其事使御史察之繼方隨母抱甕行
灌母以壺漿與之拜而後飲朝廷嗟異仁宗初以
楊士竒薦召授翰林五經博士時初開弘文閣繼
日直閣中備顧問進檢討致仕繼為人端恪其學
自經史百氏皆考究精核文章根義理臨卒誦西
銘存順没寧二語而逝子寬完皆能文
王庭字元直崑山人少師事葉文莊盛盛甚器之
領天順壬午鄉薦授鄜州學正終瀋王府長史庭
學貴踐履不尚詞華律身教人動以禮法
周木字近仁常熟人成化乙未進士歴官河南布
政生平究心理學晚尤好易所畫諸圖因羲文邵
子之所命者而衍之其於洪範所陳配合皆有倫
類居家冠婚喪祭悉遵古儀注學者稱勉思先生
子炯字光宇舉進士累官山西布政以才守稱
鄧韍字文度本姓蔡常熟人正德丙子舉人以通
經博古為學常倣呂祖謙大事記論次古今得失
曰如有用我執此以往為文有體要尤篤好濂洛
關閩之學
杜偉字道升吳江人嘉靖壬子舉人官工部主事
篤志聖學講明濂洛宗旨躬行實踐不務標榜所
著有正學編諸書學者稱静臺先生
徐師曾字伯魯吳江人嘉靖丁未進士歴官吏科
給事中移疾歸里闢書舍南湖上講誦如諸生萬
歷中屢詔起辭不赴益研究經學撰禮記集註諸
編學者稱魯菴先生
歸有光字熙甫崑山人弱冠通六經三史蔚為大
儒嘉靖庚子舉南闈第二人八上春官不第讀書
談道居嘉定安亭江上四方來學者數百人海内
稱震川先生乙丑舉進士歴官太僕寺丞所著有
洪範傳諸編子子慕字季思萬歷辛卯舉人再試
不第屏居江村講性命之學懷宗中有詔搜訪遺
逸時子慕已前卒巡按表其名行追贈翰林院待
詔孫昌世字文休曾孫莊字元恭並以詞翰擅名
王應電字昭明崑山人受業於魏校篤好周禮謂
周禮自宋以後或著書指摘或以己意更次此皆
諸儒之周禮也覃精十載求聖人之心溯斯禮之
源原設官之意成周禮傳詁數十卷以為百世不
易矣既就正羅洪先洪先嘆曰昭明之書如盤根
樛枝附麗宛轉即白虎諸儒莫能駕其上也翰林
陳昌績以師禮事之江撫胡松為刊行於世應電
又研精字學訂正說文譌謬名曰經傳正譌又著
同文備考書法指要諸編並行於世
王敬臣字以道長洲人江西參議庭子事親以篤
孝聞人目為王曾子少受業魏校聞默成之旨嘗
言議論不如著述著述不如躬行自見耿定向語
以無獨成之學由是多所誘掖弟子從游者四百
餘人其學以愼獨為先深以標立門戶為戒學者
稱少湖先王萬歷中廷臣薦其學行以博士徵辭
不行詔以所授官致仕後復以巡按薦詔有司時
加優禮
鄭光宙字道夫吳縣人師事王敬臣盡得其傳敬
臣晚歲每語來受業者曰道夫進業立誠足為學
者師盍往事之自是生徒日盛所著有周易管窺
諸書學者稱拱山先生
何思佐字穎凡長洲諸生家世以儒學相傳精曲
臺禮有纂述行世
楊廷樞字維斗吳縣人兵部尚書成孫孝子大濚
子舉懷宗庚午鄉試第一為諸生時即以文章氣
節負重名與諸名流分經立課集漢唐以下諸儒
義疏傳說辨其源流得失領解之後聲譽日盛士
林奉為模楷因其所居臯里稱臯里先生門弟子
著錄者二千人甲申之後授命蘆墟門人私諡忠
文
王錫闡字寅旭吳江人博綜羣書尤精歷象之學
創新法候日月食較密於前人撰有歷法歷說諸
編一時碩儒皆推服其學究天人
韓洽字君望長洲人隱居羊山以高節著深於字
學所著有篆學測解釋訓考源識者言足證說文
長箋之誤
楊无咎字震伯廷樞子痛父罹難杜門隱居歴八
十年與徐枋朱用純稱吳中三高士生平覃思經
學多闡前人所未發所著有譚經錄諸書
朱用純字致一父集璜殉難時用純方補郡諸生
茹哀隱痛遂棄舉業授徒贍母潛心理學四子六
經及濂洛關閩之書探索融會務在躬行實踐所
著有四書講義諸編
國朝顧炎武字寧人崑山人貢生少負異質篤志古學
九經諸史皆能背誦生平足跡半天下所至考其
山川風俗疾苦利病如指諸掌凡所論著皆上下
古今貫串精核卓然成一家言當代咸服為通儒
於六書音義尤有獨得李光地以為自漢晉以來
所未有學者稱亭林先生
楊彝字子常常熟人以貢歴都昌知縣移疾歸少
與婁東顧夢麟友善明季俗學多創新說背傳註
彝與夢麟講說辨難力明程朱之說天下翕然從風
稱楊顧之學晚年目盲猶請友人讀書其側為諸
生講說無少倦
朱鶴齡字長孺吳江諸生嗜古博學注杜甫李商
隱詩時稱詳贍晚年潛心六經長於箋疏之學考
證精核所著有毛詩通義尚書埤傳諸編
彭定求字勤止長洲人康熙丙辰會試殿試俱第
一授脩撰歴官侍講先後里居二十餘年泊若寒
素父瓏舉進士自長寧令罷歸結社講學學者宗
之定求夙承門風又從游湯潛菴先生之門益研
求心性宗旨粹然負儒者之望嘗編纂儒門法語
蒙正錄諸書儀封張公伯行撫蘇尤相契合裁成
後學佽助為多
王喆生字醇叔崑山人明刑部郎中臨亨孫舉人
志長子少師事邑中耆儒朱用純能得其傳舉康
熙壬戌進士官編修授職七月即乞假養母絶意
仕進讀書敦行品望日重兩任邑中清田事先後
為中丞湯斌宋犖所推表章前哲扶植桑梓每不
遺餘力著懿言日錄張伯行稱其精深博大比之
抑戒云
松江府
三國陸績字公紀吳郡人康子博學多識星歷筭數
無不該覽孫權統事辟為奏曹掾出為鬱林太守
加偏將軍績意在儒雅非其志也雖有軍事著述
不廢作渾天圖注易釋元皆傳於世
南北朝陳顧野王字希馮吳人七歲讀五經知大旨
長而徧觀經史精記默識天文地理蓍龜占候蟲
篆竒字無所不通以篤學至性知名仕梁及陳歴
官黃門侍郎所撰有輿地志玉篇元象表諸書行
世孫道衍字正平唐開元中登文學優贍科
宋陳伯逹華亭人紹興中進士其學深於經術著洪
範九圖九說
田疇華亭人嘉定間嘗設講席於國學六館之士
皆執北面禮所著有學易蹊徑等書
元陳宏字君宏華亭人以儒業著聞邃於易嘗著易
象發揮易孟通言童子問
夏侯尚元字文卿華亭人為文下筆立就嘗作中
庸管見聚疑原孟等書皆出先儒議論之表趙孟
頫薦為東宮伴讀既而主禮典樂皆稱職郯王聞
其賢招致之待以國士王被誣誅尚元力陳王忠
孝數事得白遂歸不復仕
王昭大字茂卿華亭人博綜經傳於易尤精詣授
湖州教授致仕歸
周之翰字申甫華亭人博極羣書尤精易學所著
有乾坤闔闢天地生成隂陽變化山川流峙四圖
并贊以發其藴自號易癡道人講授於鄉以壽終
王文澤字伯雨上海人博學通經所著有尚書制
度圖三卷官府學訓導子默字子章多藝善談論
書法趙孟頫至正中徵至京書金字釋典擬官翰
林力辭歸
明殷奎字孝章華亭人少從楊廉夫受春秋洪武四
年以薦授陜西咸陽教諭所撰有道學統系圖家
祭儀關中名勝集後徙居崑山卒門人私諡文懿
先生弟璧箕俱明經篤行
林鐘華亭人有學行通詩書春秋宣德中任崑山
訓導入侍經筵歴遷山東參政
宋瑛字克輝華亭人少嗜學既領鄉薦益肆志學
問務窮理期有以體之身心措諸事業登天順丁
丑進士授工部主事人樂其簡易而憚其嚴中貴
人不悦偵其過無所得遂引疾歸遠方來受業者
甚衆事母孝居喪哀毁有燕乳白雛於堂
徐三重字伯同青浦人萬歷甲戌舉禮部丁丑廷
試授刑部主事時政尚綜核而三重獨持平恕甫
滿一考即乞假歸以父老遂不復出家居四十餘
載内行醇謹門風肅穆生平篤志理學以朱子為
宗學者稱鴻洲先生所著庸齋日記信古餘論諸
書皆可垂世範俗長子貞秩以孝謹稱次子貞稷
字叔開由進士官刑部主事亦有平允名歴東川
兵備以父年七十乞侍養歸屢薦不起以名德重
一時貞秩子銘敬貞稷子銘常懷宗時俱領鄉薦
錢大復字肇陽華亭人領萬歷鄉薦授蓬萊令每
月朔集諸生講義致仕歸構日新書院講理學歴
九年寒暑不輟其門人莊大儒字仲醇尤刻志聖
賢之學子龍錫
徐鳳彩字聖期華亭人太學生與兄孚遠聲名相
埒六經皆有纂述尤精於詩所著詩經輔註四卷
子允貞孫懷祖皆有士行
國朝張昺字長史華亭人康熙辛未進士選庶吉士性
恬澹無營淬志理學座師李光地於禮闈閱策深
賞其西銘之對能闡先儒所未發入史舘後又頻
與講論契合尤深謂門弟子中穎悟無如昺者未
久疾卒所著西銘圖論中庸精義光地皆錄而存
之
常州府
宋杜鎬字文周無鍚人南唐時舉明經任集賢校理
仕宋為崇文院檢討會將祀南郊彗星見宰相趙
普問鎬鎬曰當祭而日食猶廢况謫見如此乎帝
嘗問西漢賜與用黃金而今難得何也鎬曰當時
佛事未興故金價賤預修册府元龜特置龍圖閣
直學士以榮之累官禮部侍郎博學多識眞宗每
得古器異書必詢之皆能究其本末
張巨武進人少從胡瑗遊與同郡蔣之竒胡宗愈
丁隲為四友嘉祐中舉明經歴國子監直講王安
石新經行巨即引去時論高之著易解十卷
龐安仁字宅道晉陵人通五經尤長於易鄒浩從
受業
唐棣字彥思宜興人政和五年進士從河南程頤
學能得其傳編次伊川語錄百餘條歴官祕書少
監
丁隲字公點晉陵人嘉祐初進士以經學倡後進
尤長於易春秋李定用事辟為屬以疾辭蘇軾曾
肇孔文仲交章薦隲司馬光當國隲謁之獨後光
曰眞自重士也除太常博士改右正言元祐間疏
請正士風後出知處州
周孚先字伯忱晉陵人偕弟恭先往洛從程頤學
與楊時相友善在頤門下凡十七年後歸生徒遠
至者衆創城西城東書院兄弟分主之楊時至郡
館之城西命諸生師之孚先由鄉薦入太學官臨
安教授著有論語解
凌浩字直翁無鍚人與同邑陳敏同學於胡瑗以
經術知名治平乙巳進士嘗為蓬萊武陟令以能
名召拜太學博士推胡瑗之學以誨士士多從之
出守渠陽
元陸文圭字子方江隂人博通經史百家及天文地
理律歷醫藥筭數之學為文融會經傳東南學者
皆宗師之朝廷屢遣使馳幣聘之以老疾不行所
居在城東學者稱之曰墻東先生有墻東類稿二
十卷
梁益字友直江隂人博洽經史而工於文詞陸文
圭卒後浙西稱學術醇正為世師表惟益一人所
著有詩傳旁通發揮朱子之學為精又有詩緒餘
史傳姓氏纂
陸以道字士弘無鍚人明易溯程朱之源得象外
旨至正二年進士歴翰林待制
明謝應芳字子蘭武進人篤志好學以道義名節自
勵元至正初隱白鶴溪上授徒講學江南平有司
徵脩郡志強起赴之德望重東南縉紳逹官過郡
必訪其廬詩文典雅藴藉有辨惑編龜巢稿毘陵
續志思賢錄
孫作字大雅後以字行江隂人世以儒名為文醇正
典雅著書十二篇號東家子宋濂比之法言通書
元季避兵吳中張士誠廩禄之旋謝去客松江以
居洪武六年召脩日歷書成累擢國子司業坐事
免復起待詔終長樂縣教諭門人稱清尚先生
陳濟字伯載武進人與弟洽浚從謝應芳遊濟尤
學問該博成祖修永樂大典用大臣薦以布衣召
為都總裁書成授右贊善又命授諸皇孫書僦室
以居僅蔽風雨為文章根據經史必務理勝不事
葩藻所著有詩傳通證書傳補經元史舉要通鑑
綱目集覽正誤諸書
周衝字道通宜興人由舉人仕訓導至唐府紀善
遊王守仁湛若水之門嘗曰湛之體認天理即王
之致良知也兩家門人各相非笑衝為疏通其旨
與蔣信集師說為新泉問辨錄
薛應旂字仲常武進人嘉靖乙未進士由慈谿令
改九江教授徐階督學江西檄掌白鹿書院事擢
南吏部考功郎中主察典輔臣嚴嵩令尚寳卿諸
傑囑應旂去一御史應旂反黜傑嵩怒嗾御史劾
之謫建昌通判歴浙江提學副使罷歸所著有考
亭淵源憲章錄宋元通鑑甲子會紀四書人物考
高士傳浙江通志諸書
王升字世新宜興人由歲貢官國子學錄張居正
柄國欲網羅當世知名士託升友道意欲令典制
勅升力辭不就通判成都有廉譽遷鹽課提舉謝
歸有四書輯略讀左贅言諸書行世學者稱孚齋
先生
錢一本字國瑞武進人萬歷癸未進士由知縣擢
御史上建儲論相二疏語極戅直斥歸郡守歐陽
東鳳構經正堂講學推一本主之與顧憲成分主
東林講席學者稱啓新先生最精易學有像象管
見象鈔續鈔範衍
吳桂森字叔美無鍚人從顧憲成高攀龍講學東
林書院萬歷丙辰歲貢廷試歸學易於錢一本受
所著像象管見廣其意作像象述像象金針易說
談易隨問同邑諸生鄒期楨字公寧亦從攀龍學
静坐有得時稱兩素衣先生
華允誠字汝立無鍚人天啟壬戌進士對策極陳
奄寺之害置二甲除戶部主事値魏璫亂政告歸
懷宗初起工部員外郎京師戒嚴守德勝門稱旨
改職方劾輔臣温體仁尚書閔洪學朋比阿黨詔
奪俸旋乞歸後殉國難少與兄允謀允誼從錢一
本高攀龍游盡得其學俱以儒學稱允誠有春秋
說四書大全參補允誼有三象粹精春秋傳戴記
纂疏諸書行世
岳虞巒字舜牧武進人崇正辛未進士歴江西按
察歸惟以著書為事晚尤好易撰周易感春秋平
義二書時宜興諸生儲漧受學於錢一本著有易
疑春秋屬比直書子秬亦以學稱有周易集義
吳鍾巒字巒穉武進人崇正甲戌進士少從高攀
龍顧憲成講學門下士數百人江陰李應昇為最
初令長興以旱潦緩徵税不中額謫紹興府照磨
量移桂林推官國亡自焚死所著有周易卦說大
學衍義霞舟語錄諸書
秦鏞字大音無鍚人崇禎丁丑進士令清江多惠
政父爾載師事高攀龍鏞承家訓精理學著有
易序圖說通書解皇極内篇小衍參同閣集
李如一初名鵬翀字貫之江隂人應昇從父篤學
好古其論學以六經為淵海箋疏為梯航謂朱子
戴記未有成書網羅鈎貫撰禮記緝正通儒稱之
堵景濂字濂生無鍚人崇禎壬午舉人授徒講學
學者稱禾齋先生從游者八百餘人有禮經貫四
書就正語時江陰諸生顧文熊亦著禮經集解及
歷象圖書二考諸編
國朝任元祥字王谷邑諸生學以良知為宗持身嚴肅
言動不苟建宗祠定宗法族人世世遵之詩文眞
樸典則井然與商邱侯方域寧都魏禧同邑陳維
崧名相埒著鶴鳴堂集商邱宋犖序之
董以寧字文友武進人郡諸生天資明敏少喜為
詩詞古文於天文歷象樂律方輿之旨多所發明
晚年盡棄去專事窮經於易宗來知德闡錯綜之
妙於春秋則欲參三傳而另為一書著正誼堂集
秦松齡字留仙無鍚人順治乙未進士歴官左春
坊左諭德七歲讀中庸閉目潛思良久告其師曰
吾識性矣十九官庶常
世祖章皇帝召試詠鶴詩有高鳴常向月善舞不迎人之
句指示閣臣曰此人必有品置第一以逋糧案罣
悞歸田旋以博學宏詞薦侍從講幄纂修明史里
居二十餘年研精宋五子書窮經尤邃於詩著毛
詩日箋
高愈字紫超無鍚人攀龍從孫私淑乃祖言動不
苟父嗜飲每赴宴愈必袖小燈伺道旁扶掖歸雨
雪益謹與人言依於孝弟肫懇動人尤嚴取與年
七十門弟子共市一新冠為壽猶却之邃經學周
禮尤精熟以歲貢終
華學泉字天沐無鍚人性聰穎嗜讀書於六經各
能會通古人義疏而折衷以己意著述甚多尤深
於易起居坐卧惟易是偕為人豈弟樂易篤於同
氣鍵戶四十餘年以布衣終
吳晉剡字錫孺宜興人順治壬辰進士授廉州推
官以清節著尋丁母憂歸結廬墓側絶志仕進遵
紫陽半日讀書半日静坐之法覃思理學與同邑
湯之錡相砥礪病中聞兄明孺卒力疾往哭遂不
起
湯之錡字世調宜興人至性純篤居親喪一循古
禮就地寢苫事諸父如父於先儒書無不讀而以
周子主静之說為宗倣高忠憲復七規春秋兩會
四方學者翕然宗之延陵書院暨鍚山東林書院
各延主講席不就有詢朱陸異同者則曰顧吾力
行何如耳多辨論何益其卒也整襟危坐而逝
任培元宜興人父贊性敦厚直諒家貧自樂每言
及明愍皇帝輒痛哭不已培元教授里中奉朱子
小學為準繩嘗言既為吾弟子當為其終身謀先
使識義理大分根柢既端即轉之農工商賈終不
入於大惡定宗法十八則治族人子弟有犯啟祠
告祖行杖雖素有名者不少假
楊懷遠字文來宜興諸生讀書有疑義必究析其
所以然雖先儒不敢遽信積四十年成四書明辯
錄微言大義及名物典故皆在焉又考古限田均
田制為一書古今祭禮為一書復纂周禮疑五經
疑諸儒源流考鄉評備考諸編家貧常苦饑而一
介不苟取卒金陵邸舍同時有周亦魯字型曾亦
諸生為人謙謹樸茂教授里中積脩脯營家祠及
祭田
陳其難字克艱江隂諸生博聞強識尤深於易嘗
著易圖系及六書樂律通鑑地理考學士揆叙聘
至京與講易月餘安溪李光地極推服年九十五
卒
徐世沐字爾瀚江隂諸生不赴科舉積學力行與
當湖陸隴其相契居家有禮法不作佛事年八十
五卒子恪羅城令能詩文卒官孫崑諸生奔喪道
死
金敞字廓明靖江人好讀顧憲成高攀龍遺書以
聖人為必可學及長師事荆溪湯之錡長之錡三
歲執禮恭謹之錡卒卜居無鍚遵攀龍復七規與
同志静坐讀書興起者甚衆
章大士字我任武進人少慕包拯海瑞為人長從
湯之錡金敞得聞顧高之學乃虚心抑氣以聖賢
為歸病亟時誦邵雍上天生我詩一笑而逝
鎮江府
漢包咸字子良曲阿人受業長安習魯詩論語歸鄉
里途為赤眉所執晨夜誦經自若賊異而遣之光
武即位舉孝廉除郎中授皇太子論語遷大鴻臚
經傳有疑輒遣小黃門就問顯宗以咸有師傅恩
而素清苦俸賜增於諸卿咸皆散給諸生之貧者
子福拜郎中亦以論語入授和帝
三國韋昭字弘嗣雲陽人為太史令撰吳書孫休時
為博士祭酒命昭依劉向故事校定衆書孫皓即
位遷侍中領左國史皓以瑞應問昭昭答曰此家
人筐篋中物耳皓欲為父和作紀昭以和未登帝
位當立傳不當為紀皓滋不悦積前後嫌忿誅之
所著有洞記三卷官職訓及辨釋各一卷子隆亦
有文學
晉臧燾字德仁祖汪自東莞家京口善三禮之學為
國學助教議宣太后不當配食中宗從之又因太
廟災議祧禮學者多是之
南北朝梁臧嚴字彦威燾孫孤貧勤學性耿介不輕
造請僕射徐勉欲識之嚴終不詣歴監義陽武寧
郡累任皆逼蠻嚴以數門生單車入境羣蠻悦服
有文集十卷從子盾累官領軍將軍為人敏贍有
風力長於撥繁幼從徵士諸葛璩受五經璩許為
王佐才
唐施敬本丹陽人為四門助教明皇將封禪詔有司
講求典儀盥手洗爵侍中主之祀天神太祝主之
敬本歴陳古制言盥洗乃鬱人之事今侍中位宰
相非鬱人比今太祝乃下士以下士接天以大臣
奉天子輕重不倫非禮也時以為識體屢遷至右
補闕祕書郎
宋姚闢字子張金壇人皇祐元年進士授項城令通
州通判所至有聲時以辭章相尚闢獨究心六經
與蘇洵同修禮書有太常因革禮一百卷
焦千之字伯強丹徒人歐陽修勉以棄科舉之學
專意經術呂公著判潁州延教其子嚴毅方正以
師道自重嘉祐中舉行誼為國子直講歴知無錫
州
葛勝仲字魯卿丹陽人紹聖進士為太學正累遷
太常卿詔續太常因革禮書會建儲以勝仲兼諭
德作仁孝學三論獻太子又採歴代太子善惡成
敗之迹日進數事除國子祭酒歴知數州有政績
忤朱勔罷歸卒諡文康
湯泳字叔永丹陽人粹於理學與弟沂同遊考亭
之門其問答見文公語類官南廓簿領未赴卒
竇從周字文卿丹陽人志尚沖雅年五十偕弟澄
從朱子學耑以操心為己為學者倡兄弟築室講
道一夕盜入其室睥睨久之知為從周居謂其徒
毋驚此公相率去朱子曰忠信可行於此見之
劉宰字平國金壇人紹熙元年進士調眞州司法
時朝旨責出身見任人供狀不讀周惇頤程顥程
頤等書方得考試宰喟然曰平生所學謂何首可
斷狀不可得也遷浙東倉司幹官不樂仕告歸理
宗時累奉旨授官皆不起隱居三十年施惠於鄉
邦雖生理素薄而見義必為既竭其力復質貸以
繼之又毁滛祠八十四所書無所不讀以博考訓
注而自得之為貴卒諡文清有漫堂集三十卷
顧奎字應文丹徒人貢太學好學篤行後進師尊
之每郡博士至必執弟子禮迎致鄉校以為領袖
元王垚字樂天居京口長於康節經世之學至大改
元瀋陽王奏充說書從王使高麗還陳便利三十
餘事
湯炳龍字子文居京口辟慶元市舶提舉學問該
博四書五經皆有傳註尤深於易詩歌甚工號北
村集
陳鈞字公秉居金壇歴官至湖南𣙜茶提舉通諸
經尤長於易著原理原數二篇有文集
明丁元吉字旡咎丹徒人博學尤深於易善造就弟
子性至孝喜吟詠考古論事談養生治疾之方所
著書多至二百餘卷子璣
丁璣字玉夫丹徒人成化戊戌進士授中書舍人
嘗因星變陳治道本末反覆千言而根極於正心
擢廣東副使提督學校生平守程朱之學其教人
正容端坐澄心定氣使躁釋慮消為政先風化而
一以誠意將之所著有補齋集八卷大學疑義等
書
于鎰字南金金壇人成化甲午舉人德性端重孝
友見稱知萬載縣務以德化究心理學著中說
朱鍚丹徒人任榮府紀善嘗從王心齋艮游潛心
理學所著語錄行世
王濂字仲清金壇人正德癸酉舉人學於羅文莊
欽順精研理奥躬行實踐欽順所著困知記屬濂
序之謁選湖州推官楊文㐮一清稱其清操直節
從涵養省察中出
王樵字明逸金壇人臬子嘉靖丁未進士授行人
遷刑部主事嘗曰士大夫以留心案牘為俗吏文
墨詩酒為風雅夫飽食官禄受成胥吏謂之風雅
可乎乃著讀律私箋甚精核萬歷初分巡浙西入
為尚寳卿轉鴻臚卿疏請勵精聽納急宗社大計
歴官南京右都御史致仕樵素簡默至談經學則
娓娓不倦閉門宴坐樸遫如寒士徒步里中與負
擔者讓道無忤容卒諡恭簡所著有周易私錄尚
書日記春秋輯傳四書紹聞編方麓居士集
束桓字子威丹陽人以貢士授寧州判州廹洞蠻
桓身歴其地戒毋剽掠賊既斂戢守將倖功請勦
桓力爭於督府得罷兵調膠州兩視高密即墨篆
上官例取無礙錢糧桓狀言賦役有成書徵收有
實冊安所得無礙者雖報可而心銜之卒罷歸與
丹徒貢生殷士望月為講學會以孝悌求仁為本
敦朴存誠為務學者稱懷玉先生
于孔兼字元時金壇人湛孫由進士授九江推官
再陞禮部郎中累疏爭三王并封議得寢又疏救
考功郎趙南星謫安吉州判尋投劾歸與顧憲成
高攀龍講學東林嘗云學在不事空言無求頓悟
光宗立贈光禄少卿兄文熙官大名兵備副使亦有
名
王肯堂字宇泰金壇人都御史樵子萬歷己丑進
士授檢討仕至福建參政生平好讀書著述甚富
於經傳多所發明有論語義府尚書要旨律例箋
釋鬱岡齋筆麈尤精醫理著醫科證治準繩等書
盛行於世工書法輯鬱岡齋法帖數十卷手自鈎
搨為一時石刻冠
笪繼良號我箴丹徒人萬歷辛卯鄉舉署寧國府
教諭作廟祀考禮樂考示諸生又上黌宮六議於
學使者遷鉛山知縣講易鵝湖書院晉絳州知州
時議為魏忠賢置祠上林繼良執不可遷判順天
魏崔惡之以東林邪黨削奪歸懷宗時起戶部郎
中上賦役便民議出知汀州告歸講學天心書院
有語錄行世著鵝湖讀易十二卷
潘槐字廷卿金壇人萬歷中貢士任廬州府訓導
署英山縣篆汰浮糧白冤獄儆刁頑甫四月而頌
聲大著歸與顧憲成高攀龍講學於八卦亭
符應乾字健甫金壇人萬歷丙午鄉舉知零陵著
惜夫惜馬歌沿途皆咏之陞南康府同知主白鹿
洞教事與諸生講學著鐸講行世
國朝顧言字子訥丹徒人由明經授石埭訓導遷豐縣
教諭繼陞池州教授辭不赴所至訓諸生先德器
後文藝著易編合朱纂道學正宗行世
史岱字東觀金壇貢生選授學正後補禮部司務
岱敦行績學遵父逸裘遺命建小宗祠立宗法議
祔祧作小宗志又著五祀考釋菜考補輯孔子家
語内篇外篇雜篇學山集
淮安府
漢澓中翁東海人善詩書宣帝在民間依倚許廣漢
兄弟及祖母家史氏從之受學
衞宏字敬仲東海人與河南鄭興俱好古學從九
江謝曼卿受毛詩因作詩序又從司徒杜林受古
文尚書光武以為議郎作漢舊儀四篇以載西京
雜事又著賦頌七篇皆傳於世
晉陳邵字節良襄賁人郡察孝廉不就以儒學徵入
為陳留内史遷燕王傅撰周禮評行世泰始中詔
稱邵清貞潔静博通六經宜在左右以篤儒教可
為給事中卒於官
宋徐積字仲車山陽人父石以神童舉知羅城縣父
殁以父名石終身不用石器足不踐石事母至孝
從胡瑗學應舉入都載母以行登進士第母亡廬
墓三年雪夜哭墓側不絶音有甘露木連理之瑞
客從南越來積與論嶺表山川險易鎮戍疎密如
指掌客嘆曰不出戶知天下徐公是也廷臣薦
其孝行道義文學宜表其賢乃授楚州教授卒賜
諡節孝處士
國朝岳薦字西來山陽人明季棄諸生篤志汲古博通
經史久之所得益深所養彌粹事親孝謹家貧薦
與妻噉糠覈而奉養甘旨必具有庶弟甫生其生
母暴亡薦夫婦棄己女而乳之平日指授學者專
用宋儒程朱之學為準的矩言楷行人皆欽服及
殁同里劉昌言及長洲汪琬並為作傳
閻若璩字百詩其先自太原徙山陽若璩淹貫經
史學博而思精最長於考訂多闡先儒所未發所
著有尚書疏證四書釋地困學紀聞注又同縣張
弨字力臣篤學嗜古精於六書一時耆碩皆推服
之
揚州府
漢徐淑字伯進廣陵人博雅好學隨父愼在京師纘
孟氏易春秋公羊傳禮記周書舉茂才除渤海令
遷琅邪都尉
唐曹憲江都人仕隋為祕書學士聚徒教授公卿多
從游尤邃小學煬帝令與諸儒譔桂苑珠叢規正
文字又註廣雅藏於祕書唐貞觀中召不至即家
拜朝散大夫太宗嘗讀書有竒難字輒遣使問憲
具為音註援驗詳確帝咨賞之卒年百餘歲
宋王令字逢源眞州人王安石嘗謂曰始得君文獨
愛君才既而見君衣刓履缺坐而語未嘗及已之
窮退而詢知君終歲食不葷不以銖忽妄售於人
世之自立如君者有幾後居江陰卒所著有論語
孟子講義廣陵集十卷蒙求一卷
沈季長字道原眞州人舉進士第累官崇政殿說
書元豐初帝御邇英殿季長進講周禮稱旨帝論
漢武帝學神仙為貪生以固位因言人臣固位天
下之士能輕爵禄者少季長曰士輕爵禄為士言
之則可為國言之非福也人主有尊德樂道之心
士皆以不得爵禄為恥至於言違諫愎士有去志
始以爵禄為輕帝曰誠如卿言後官至國子監直
講
王居正字剛中揚州人熙寧中王安石以新經義
頒天下居正獨非之十餘年不應舉至宣和三年
始第進士仕終史舘修撰高宗初居正次前世聽
納事為集諫十五卷以開廣上意於上前極論秦
檜檜諷中丞何鑄劾居正為趙鼎所薦奪職楊時
嘗出所著三經義辨示居正曰吾舉其端子成吾
志因著毛詩辨學詩辨學周禮辨學及辨學外集
等書
堯允恭字克遜海陵人兩領鄉薦專意經傳尤邃
於易有詩文二十卷
明石光霽字仲濂泰州人讀書五行俱下洪武中以
貢授國子學正進博士作春秋鈎玄
王艮字汝止泰州人初授書鄉塾信口談說中理
解後謁王守仁於豫章踞上坐與語氣凌其上已
乃執弟子禮學益深造子襞字宗順亦以學鳴
王棟泰州人艮從弟以嘉靖中歲貢為深州學正
歴主白鹿洞書院著有一庵會語
沈珠字汝淵江都人中正德丙子鄉試從祭酒湛
若水遊授永新知縣陞南國子監丞若水徒滿四
方珠為都講
林春字子仁泰州人授業於王艮動有繩檢嘉靖
壬辰會試第一授戶部主事累遷文選郎中吏部
故矜崖岸自尊重惟春氣愉色和不以行能先人
母病假歸就故所讀書處講學母病間補原官時
紳士講學京師者數十人志行敦實首推春選曹
多事日夕勤瘁卒槖餘四金不能棺寮友賻助得
殮
許繼字從志儀徵人治蔡氏尚書王守仁湛若水
並推重之巡撫唐龍劉節相繼按部造其廬
朱永年字仲開儀徵人嘉靖中歲貢授光山知縣
時世宗寵方士陶仲文官兼大宗伯奉命之興都
監司臺使者皆先驅迎永年弗往既見又長揖不
拜仲文大怒劾罷之歸杜門著書有集行世
周蕙字廷芳泰州人始為蘭州戍卒聽人講大學
首章有感遂讀書從薛瑄門人段堅李㫤遊研究
五經學益邃後還泰州幅巾深衣動必由禮州人
化之稱小泉先生其門人王爵字鍚之亦泰州人
教人務以誠敬為本官保安州判
韓貞興化人從王艮子襞游提奬後進來學者數
百人督學耿定向器重之學者稱樂吾先生
張懋勲字堯光江都人私淑王守仁所著有二劍
齋日編及心學正統等書
何堅字叔節江都人嘉靖庚子舉鄉試授臨江府
判遷瀋府審理歸以修學著書為事買田射陽為
溝洫蓄洩以資旱潦如古井田法製器候氣驗律
聽聲又著漕渠七義當世多採用之
林之瀚字爾憲儀徵人少而嗜學坐卧處皆書隨
處體認天理六字以自警萬歷庚子中鄉試累官
至寧州知州時稱儒吏所著有龍沙會語澹臺祠
證學等編
劉永澄字静之寳應人敦行孝友究心理學萬歷
辛丑成進士歴官兵部主事
孫兆祥高郵人歲貢生潛心理學著格物論明善
論天論良知論子臣心鏡等書
國朝俞楷字陳芳泰州人以歲貢充
内廷供奉進經學劄子陳時文科舉之弊補天長訓導
擢華亭教諭著三極易知錄俞子書三刻弟梅字師巖
康熙癸未進士改庶吉士授編修典試山西著有治河方略
郭嗣齡字引年江都人為仲父後以孝聞家貧授
徒積脩脯為兄嫂營喪葬研精理學所著神化性
命通一無二論士林傳之其傳記序說皆具古法
康熙乙未成進士授松江府教授潔已課士為一
時廣文之最雍正癸卯同考浙江鄉試其從兄彭
齡字商山康熙丙午舉人文譽與嗣齡競爽
徐州府
漢韋孟彭城人為楚元王傅及孫王戊荒滛不道孟作詩
諷諫後亡去位徙家於鄒自孟至賢五世為鄒魯大儒
魯賜碭人受詩于申公官至東海太守治民有廉節稱
嚴彭祖字公子下邳人以春秋公羊專門教授宣帝
時為博士歴河南東郡太守入為左馮翊遷太子
太傅廉直不事權貴或勸其少自勉強以取宰相
彭祖曰凡通經術固當修行先王之道何可委曲
從俗苟求富貴乎官終太傅
蔡千秋字少君沛人嘗受榖梁春秋於魯榮廣
及皓宣公宣帝時為郎召見與公羊家並說帝善
榖梁說擢千秋為諫大夫給事中
田王孫碭人受易於丁寬王孫又授施讐孟嘉梁
丘賀由是易有施孟梁丘之學
高相沛人治易亡章句專說隂陽災異自言出於
丁將軍寬授子康由是易有高氏學
施讐字長卿沛人從田王孫受易常謙讓稱學廢
不教授後以梁丘賀薦拜博士甘露中與五經諸
儒雜論同異於石渠閣讐授張禹禹授彭城戴崇
繇是施家有張彭之學
翼奉字少君下邳人治齊詩好律歴陰陽之占元
帝時待詔宦者署言事必採究經史窮極隂陽以
寓法戒論祭天地於雲陽汾陰及諸寢廟不以親
疏迭毁皆煩費違古制後定迭毁禮徙南北郊皆
自奉發之以諫大夫終子孫皆以學為儒官
翟牧字子况沛人與蘭陵白光同受易孟喜為博
士由是有翟孟白之學
焦贛字延壽梁人自云嘗從孟喜問易會喜死京
房以為延壽易即孟氏學從之至成帝時劉向考
易說皆祖田何唯京氏為異由是易有京氏學
戴崇字子平沛人受易丞相張禹得施讐之傳後
為九卿
戴賓沛人平帝時以施氏易授陳留劉昆昆以異
政顯
慶普字孝公沛人與大小戴同受禮於后蒼為東
平太傅普授魯夏侯敬
橋仁字季卿梁人與同郡楊榮從小戴受禮學仁
仕為大鴻臚榮仕為琅邪太守由是小戴有橋楊
之學
龔舍字君倩通五經以魯詩教授與兄龔勝並著
名節世謂之楚兩龔舍不願仕以勝薦徵為諫大
夫病免哀帝時即家拜太山太守之官數月乞骸
骨王莽居攝中卒
唐林字子高受書於長安許商商師周堪得大夏
侯勝之傳者也商門人四科林列德行後以明經
飭行顯名於世王莽時上疏諫正有忠直節
褚少孫沛人事王式問經數篇式謝曰聞之於師
具是矣自潤色之
鄧彭祖字子夏沛人受易於五鹿充宗官眞定太
傅
陳宣字子興蕭人博學明魯詩光武徵拜諫議大
夫帝出宣前引行稍遲乘輿欲驅鈎宣御者墮車
下宣諫曰王者車鳴鸞步佩玉孝文帝却千里馬
謂朕乘是馬獨先安之願以文帝為法帝納其言
遂徐行按轡
申章昌字曼君楚人梁丁姓弟子傳穀梁春秋為
博士至長沙太傅徒衆尤盛由是穀梁春秋有申
章氏學
聞人通漢字子方沛人后倉說禮數萬言號曰后
氏曲臺記授通漢通漢以太子舍人論石渠至中
山中尉
三國嚴畯字曼才彭城人善詩書三禮性純直避難
江東張昭薦為騎都尉魯肅卒吳主以畯代肅畯
固辭樸素書生不閑軍事諸葛亮深善之所著孝
經傳潮水論傳世
宋劉顔字子望彭城人好古學不專章句舉進士知
龍興縣免官家居教授數百人所著有儒術通要
經濟樞言石介見其書嘆曰恨不在弟子之列子
庠見宦績
明劉儼字若思蕭人洪武中知慈利縣廉惠並著儼
好學明經義邑令郝玘為建易安書院聚徒授講
蕭士悉宗之
馬津字宗孔徐州人蕙裔孫正德丁丑進士任餘
干令宸濠反從王守仁征討擢御史抗疏敢言遷
大理寺丞出為福建提學副使端已帥物秉經貞
教士皆悦服所撰有克復諸篇
許詢字問芻蕭人氣體端凝詩書外無他嗜好尤
精周易尚書每御臯比為弟子說經語如注疏聽
者競相傳寫丙子罹寇難門人私諡之曰文端先
生
太倉州
明秦約字文仲太倉人父玉居崇明孝友工詩洪武
初約應廷試愼獨箴拜禮部侍郎以母老辭歸再
徵詣京師上書言事上悦以約年老難劇任授溧
陽教諭御史練則成等薦之稱為宿學遺老云
陸釴字鼎儀太倉人天順癸未會元為東宮侍讀
亶心敷納禮度莊雅憲宗每屬目焉以疾乞歸釴
潔清有志操學問淹洽文章完愼病亟猶自以東
宮舊人具遺章言事其不忘家國如此
趙中行字子與嘉定人嘉靖癸夘舉於鄉好學厲
志節以經綸自負時邑有倭警中行為畫守禦之
法邑人賴之上公車不第有故人重其才薦於嚴
相嵩擬授臨清州守中行夜促裝南還其進退不
苟如此
張采字受先太倉人崇禎戊辰進士少與張溥同
讀書七錄齋中以六經史漢倡明古學時號婁東
二張通籍後集鄉老自誓毋使宗黨子弟奴僕勢
凌鄉里渝約者共斥之風俗一變令臨川移疾歸
益潛心濂閩之學溥性寬博愛而采嚴喜甄别可
否故銜采者多所著有知畏堂集
張溥字天如太倉人崇禎辛未進士選庶吉士乞
假歸益讀書倡古學曰復社學者歸之以不及門
為恥時有以婁東社黨中溥者事下巡撫都御史
提學倪元珙言諸生誦服聖賢聚徒講習無可罪
者會溥病卒而張采疏辨事乃已後以御史給事
中交章言溥砥行力學表章六經請徵遺籍備乙
覽奉旨呈進
黃淳耀字藴生嘉定人崇禎癸未進士少即以聖
賢自期著自監錄知過錄後為日歷晝之所為夜
必書之晚而造詣益深詩古文悉軌先正原本六
經緼袍糲食不苟取一錢嘗白一人冤其人欲餽
之五十金而不敢言乃納諸書笥經數日檢出大
駭還之嘉定破從容入僧舍與弟淵耀相對縊死
淵耀字偉恭諸生好學敦行如其兄
國朝陳瑚字言夏太倉人崇禎壬午舉人少通五經求
實學鼎革後與其門弟子磨礲名行䃚礪經術粹
然為居敬窮理工夫著有聖學入門四書講義求
道錄切已錄等書
王御字聖乘太倉人明季以舉人令房山力懇上
官疏除瘠田浮賦房民得甦引疾歸杜門却掃尋
繹遺經以倡明絶學為己任請業者必告以立心
為己涵養性情之實著有證我箋先賢學記等
書
陸元輔字翼王嘉定人少師黃淳耀以敦篤之姿
精微之學稱之自早年以存誠主敬自勵至老不
倦其學博極羣書而要歸於六經士大夫相語往
往稱陸先生不舉其字也康熙十七年有以博學
鴻儒薦者元輔雅不欲違素志以不入格罷歸所
著有十三經註疏類抄續經籍考
陸世儀字道威太倉人少穎悟尤究心先儒語錄
及經濟諸書順治間督學張能麟聘輯儒宗理要
後嘗講學於鍚山東林書院說易於毘陵大儒祠
受業者數百人著有思辨錄論學酬答康熙五十
年巡撫張伯行刻其集稱為吾道干城
周象明字懸著太倉人康熙壬子舉人性行端潔
臺司延請講學象明正容就席為說洪範九疇大
旨及先賢敬一箴精切詳明一時父老子弟莫不
拱聽著有七經同異錄尚友編事物考辨蘇松田
賦備考共數百卷没後門人春秋祀之
海州
隋包愷字和樂東海人兄愉明五經愷悉傳其業從
王仲通受史記漢書尤稱精究學漢書者宗之教
授嘗數千人大業中為國子助教卒
江南通志卷一百六十三
江南通志卷一百六十三
人物志
儒林(一)(江蘇松常鎮淮揚徐八府太海二州)
班固言儒家者流其道最為高裒集諸儒修經學者
述儒林傳其特為傳者如沛施讐高相東海后倉嚴
彭祖附見者若江東馯臂子弓碭田王孫魯賜沛戴
崇子平褚少孫淮陽彭宣淮南賁生山陽張就張長
安東海髮福九江陳俠張邯皆今江南地所産也蓋
其盛如此然則源流𣲖别支葉蕃滋居可知矣况
聖朝彰闡六學勸興黌序所以崇奬風厲倍隆於古者
乎或授受一經或旁通大義為箋疏傳註之學尤
較著者具錄於篇
江寧府
三國唐固字子正丹陽人修身積學稱為儒者著國
語公羊穀梁傳註講授常數十人孫權為吳王拜
固議郎自陸遜張温等皆拜之黃武四年為尚書
僕射卒
唐許叔牙字延基句容人邃於詩禮貞觀間拜弘文
館直學士獻詩纂義十篇子子儒字文舉高宗時
議北郊禮
許淹句容人精訓詁與魏横公孫模皆以博學名
家
宋周啓明字昭回昇州人景德中舉賢良方正既召
會東封報罷弟子百餘人不復求仕轉運使陳堯
佐表其行義於朝賜粟帛仁宗時除試助教遷太
常丞
元孫轍金陵人學行純篤教授不倦口不及人過士
至郡以不詣轍為恥諸部使及長吏之賢者多造
請焉
明陳遇字中行江寧人博究經史仕元為温州教授
棄官歸明初以薦召見太祖與語大悦命為翰林
學士中書左丞禮部尚書皆不受然國家事多所
獻替非正道不陳眷待甚厚卒賜葬鍾山子恭官
至工部尚書
陶元素字希文上元人正統元年進士乞歸養親
歴聘典浙江河南鄉試家居吉凶禮儀悉遵朱子
而參以時制
金潤字伯玉上元人正統間以鄉貢授兵部司務
己巳威喇入宼上欲親征潤白於尚書鄺埜曰細
事未可重煩車駕上疏不報土木之變言於司馬
于謙請堅壁清野以待之謙從其言軍國大計每
與咨議知南安府致仕潤有文章尤邃於易嘗畫
圖系解著淵學探微十二卷
沈鐘字仲律上元人天順庚辰進士授驗封主事
改南主客司與章懋羅倫為友時稱十君子歴陞
僉事副使督學湖廣山東仕三十餘年無所干謁
李文正稱之曰今之不識相門者仲律一人耳
蔣浤字惟深上元人成化丁未進士官參議性樸
茂篤孝友家居數十年杜門讀書人罕覿其面喜
讀性理大全通鑑綱目每閱一遍用一色筆評註
至五色皆備字畫精好顧文莊見之曰即此可見
前輩風流
金賢字士希江寧人弘治壬戌進士授給事中奉
命勘兩淮重獄時奄瑾亂政諸司讞獄皆取瑾意
旨賢獨否瑾恨之出守大名徙延平歸賢精春秋
學病諸傳之舛令微文隱旨不見於後著紀愚十卷
或問百篇行世
景暘字伯時上元人正德戊辰進士除翰林院編
修時逆瑾亂政陵轢朝士景暘獨弗阿每當進講
必越宿齋沐覬有感悟遷國子司業六館諸生咸
以為得師改左中允管南京國子司業事南方士
習稍正以母憂去遂卒暘性篤孝義母目盲暘旦
夕禱於神雙眸復明
殷邁字秋溟江寧人嘉靖辛丑進士仕至貴州提
學副使以疾歸復起提學浙江進太僕寺卿釐革
雇役偽票諸弊萬歷中張居正當國以邁有盛名
欲引以為重邁不應久之進南太常旋以禮部侍
郎管南祭酒致仕學者稱白野先生
盧璧字國賢金吾衛籍嘉靖戊戌進士仕至苑馬
寺少卿孝友廉介居官常禄外秋毫無取歸杜門
却掃人罕見其面
楊希淳字道南上元人年十四督學胡象岡試孔
子惜繁纓論意為宿學見其幼更異之督學耿定
向試以學莫先於立志論尤相賞契生平操持甚
嚴嘗力却人厚餽臨終戒無丐人銘墓曰我固無
求者死後乃有求耶
李登字士龍上元人文行特著隆慶初選貢授新
野令折鍰納粟以備饑築堤成梁以捍水民戴其
惠以伉直忤時改崇仁教諭講明鄒魯之學有願
學篇寳唐語錄
朱之蕃字元升衣之子萬歷乙未殿試第一奉使
朝鮮遇屬國君臣嚴重有體事竣盡却餽贐朝鮮
重之擢右諭德掌南翰林院事晉南禮部侍郎丁
艱歸不復出素行孝友既貴悉以遺田推弟辦同
產子女之婚嫁分宅居父執之妻孥鄉黨重之
顧起元字隣初國輔子萬歷戊戌會試第一殿試
第三由編修歴吏部左侍郎當軸欲引以大拜起
元避居遯園七徵不起友人題其小築曰七召亭
學問該博凡古今成敗人物賢否諸曹掌故無不
通曉居家絶迹公府惟地方利弊不恤身任而力
爭之後卒諡文莊
鄭宗化字尚德上元人以明經教諭滁陽學者宗
之稱明臺夫子孝友端慤游於耿定向羅洪先焦
竑之門顧起元目為今之黃憲子元厚讀書敦行
有父風
劉閔字子賢六合人家貧力養母或恚怒則衣冠
跪牀下以父喪未葬三年斷酒肉不内寢朔望輒
號於殯所隣族憐之為助其葬妻失愛於母出之
終身不復娶當事交薦其學行詔授本學訓導所
著有家禮考註昭穆圖宗子說五倫啟蒙等書
國朝張正綱字敦五上元人敦勵實學嘗云孔辨君子
小人孟辨舜跖之徒未有利關不破可以語為人
者注周禮離騷春秋多昔賢所未發
張自超字彝嘆高淳人康熙癸未進士博極羣書
研究經史一以躬行實踐為主不事聲華釋褐
後授經講學文行日著徐元夢撫浙時禮聘為書
院山長後奉
召入都行至茌平無疾而終未竟其用著春秋宗朱辨義
蘇州府
漢臯弘字奉卿吳人家世冠族少有英才與桓榮相
善榮薦其經術自揚州從事拜議郎子徽官至司
徒長史
顧綜字文偉吳人明帝時辟有道歴官至尚書令
帝舉三代之禮以正月上日幸辟雍延綜為三老
設几杖從綜乞言焉
南北朝齊張緒字思曼吳人父演太子中舍人緒少
知名清簡寡欲齊高帝用為太常卿領國子祭酒
緒長於周易言精理奥見宗一時遇者肅然如在
宗廟卒諡簡子子充多所該通尤明老易仕齊累
官義興太守為政清淨梁天監初歴吏部尚書居
選以平允稱遷國子祭酒登堂講說皇太子以下
多執經以拜
梁皇侃吳郡人少好學師事會稽賀瑒精力專門盡
通其業尤明三禮孝經論語仕梁為國子助教於
學講說聽者常數百人召入壽光殿說禮記義武
帝善之侃性至孝日限誦孝經二十徧丁母憂歸
邵陵王綸欽其學厚禮迎之尋卒所撰諸經義並
見重於世學者傳焉
陸璉吳郡人天監四年詔開五館建立國學總以
五經教授置五經博士各一人以璉及沈峻等補
博士各主一館館有數百生給其廪餼於是懷經
負笈者雲會焉
陳陸慶吳郡人徧通五經尤明春秋左氏傳節操甚
高仕梁為婁令入陳屢辭徵辟築室屏居永陽王
欲見之不可得乃於陸榮宅穿壁觀之謂榮曰嚴
君平鄭子眞何以加兹子士季從顧野王學左氏
馬班諸書唐初終弘文館學士
張沖字叔元吳郡人仕陳為左中郎將好覃思經
典撰春秋義略喪服孝經論語義諸書後入隋授
漢王諒侍讀諒出牧并州引為博士子後印
隋潘徽字伯彥吳郡人少受禮於鄭灼受詩於施公
受書於張沖並通大義尤精三史始煬帝鎮廣陵
引為博士令與諸儒撰江都集禮及帝嗣位復詔
徽與褚亮等助楊素共撰魏書會素卒而止
褚輝字高明吳郡人以三禮學稱於江南煬帝時
徵天下儒術之士悉集内史省相次講論輝博辯
無能屈者擢太常博士
唐陸德明名元朗以字行吳人陳大建中太子徵四
方名儒講於承光殿德明始冠與國子祭酒徐孝
克抗對屢奪其說舉座咨賞入隋為國子助教王
世充僭號遣其子元恕即其廬行束脩禮德明恥
之服巴豆散卧東壁下元恕入拜德明對之遺痢
竟不與語世充平太宗徵為秦王府文學館學士
命中山王承乾受業貞觀初終國子博士太宗後
閱德明所撰經典釋文甚嘉之厚賜其家
張後印字嗣宗隨父沖在并州以學行見稱高祖
鎮太原引居賓館以春秋授太宗武德中擢員外
散騎侍郎太宗即位歴國子祭酒嘗賜宴月池令
羣臣以春秋酬難帝曰朕昔受大義於君今尚記
之永徽中致仕卒諡曰康陪葬昭陵孫齊邱累官
朔方節度使東都留守諡貞獻
朱子奢吳人通春秋左氏傳博觀子史隋大業中
直祕書學士入唐授國子助教貞觀初高麗百濟
同伐新羅連兵數年不解新羅遣使告急帝令子
奢充使諭旨以釋三國之憾子奢雅有儀觀海外
欽服皆上表謝罪累轉弘文館學士唐初太廟止
四室子奢始發七廟之議帝嘗欲觀起居紀錄子
奢曰陛下無過舉雖見無嫌然以此開後世史官
之禍可懼也上雖不從人多韙之
施士匄吳人明毛鄭詩通春秋左氏傳善講說朝
之賢士大夫從而執經考疑者繼於門太學生習
二經者皆其弟子由四門助教為博士秩滿當去
諸生輒拜疏乞留貞元十八年卒官韓愈誌其墓
陸質字伯沖吳人本名淳以避憲宗諱改質有經
學尤深於春秋少師事趙匡匡師啖助質盡得其
傳陳少游鎮揚州辟為從事後薦於朝拜左拾遺
歴給事中皇太子侍讀卒學者稱文通先生元延
祐中集賢大學士曲出言質所著春秋纂例辨疑
微旨三書有益後學請令江西行省鋟梓以廣其
傳仁宗從之
宋陳之竒字虞卿吳人天聖中舉禮部御試不得第
退居十年無仕進意舅丁謂欲官之力辭不就寳
元初及第歴太常博士之竒孝於親約於身信於
朋友篤行好學遠近欽其名德皆以君子稱之
錢象先字資元吳人中進士高第宰相呂夷簡薦
其經行為國子監直講終吏部侍郎象先長於經
術仁宗留神經藝屢有顧問象先輒依經以對因
以諷論政事時務有啟迪獻納之益留侍經筵前
後十五年嘗修勅成例賜勲爵仁宗以象先事母
孝特賜章服榮之
朱長文字伯原吳人從泰山孫明復授經尤邃於
春秋博聞強識篤學力行舉進士歴校書郎丁父
憂歸家居二十年時俊咸師仰之因其所居樂圃
號樂圃先生元祐中起本州教授同舉者徐積陳
烈時號三先生其教人先經術而後詞章召為太
學博士祕書省正字元符初卒哲宗知其清賻絹
百匹生平撰述甚多並行於世
林虙字德祖吳郡人登進士第教授常州身為勸
率從者風靡大觀三年廷試常士預選者五十三
人詔以進賢宜受上賞特轉一官知州徐申於學
之南立進賢坊以榮之遷開封府左司錄請老歸
虙自六經諸子而下錯綜貫穿著有易說書義等
書
王綯字唐公崑山人建炎初為御史中丞歴拜參
知政事為人剛正有守文章温潤典雅深於理趣
所著有論語解孝經解諸書
王蘋字信伯吳江人從二程子於洛為高弟通春
秋視楊時猶為後進時亦以為後來師門成就惟
蘋耳高宗駐蹕平江郡守孫祐薦其學行宰相趙
鼎復薦之賜出身除正字蘋奏治平三事上深嘉
其通曉世務歴著作佐郎通判常州睌作論語集
解未成而卒寶祐初里人沈義甫建明教堂祀蘋
以陳長文楊邦弼配皆其弟子也義甫亦有名行
嘗為白鹿洞書院山長力行朱子學規
陳長方字齊之吳江人從王蘋游紹興中舉進士
為江隂教授尋歸閉門著書學者稱惟室先生
章憲字叔度常熟人樂道好德操履高潔師事王
蘋而與朱震呂本中等游尤邃於春秋
吳仁傑字斗南崑山人淳熙進士歴國子學錄博
洽經史為時碩儒嘗講學朱子之門詩文亦名一
時所著有古易及周易圖說樂舞新書諸編
衛湜字正叔崑山人參知政事涇弟好古博學嘗
集禮記諸家傳說名禮記集說寳慶二年上之仕
至直寳謨閣知袁州學者稱為櫟齋先生
錢俁字廷碩常熟人舉進士終朝請郎平生躭味
經籍尤精易學所著有易說諸編
王楙字勉夫蘋從孫早孤奮學母殁後以不逮養
不預鄉薦著書終老子德文字周卿孫敄字行父
並有學行德文以魏了翁眞德秀薦仕至承節郎
滕宬字季度吳人沈敏好學躭研經史淳熙中舉
賢良以忤考官被擯後雖再召薦者不絶處之漠
如也葉適薦其學行賜號廉靖居士
孟文龍字震翁昭慈后五世姪孫以高祖忠厚鎮
吳遂家焉累調浙東提舉常平幹辦公事以内艱
不行國亡後力辭當事之薦不出戶庭三十年著
易解大全三十卷子潼歴松江府判官亦以篤學
勵行稱
俞琰字玉吾吳縣人初以詞賦稱宋亡隱居著書
不復仕進以義理之學淑諸人於書無不讀尤精
易學好鼓琴既老自號石澗卒年七十餘其所纂
述諸書並行於世子仲温克繼其學
元邵光祖字弘道吳人博學好古研精經傳講習垂
三十年通三經所著有尚書集義
范成字性存父霖元初以名儒召歴禮部侍郎立
朝有論議氣節自浙東徙吳成幼力於學卓然有
立獲親炙前朝遺老治家有法以經術教授章句
名數無不究極隨才誘掖成就後學郡嘗禮致為
訓導子焕有孝行
王原傑吳江人學邃行潔至正間領鄉薦値兵興
不復仕教授於鄉所著有春秋讞議
明徐逹左字良夫吳縣人從名儒受易書二經元季
隱光福山中置家塾合族屬子弟教之鄉黨遵化
洪武初用薦為建寧訓導師道克立所著有四子
書及文集
趙文字宗文長洲人永樂中用薦知鄱陽縣鄉里
稱篤實君子所著有理學述言諸編
王璉字汝嘉長洲人贊善璲弟舉明經歴大庾教
諭永樂初召修永樂大典充副總裁又修五經四
書性理大全書成留為翰林五經博士進侍講洪
熙初開弘文閣璡與楊漙陳繼日直其中禮遇甚
厚璡文章不及璲而理致為勝制行醇篤楊士竒
深重之
楊翥字仲舉吳縣人少以德量稱仁宗朝楊士竒
薦之召授編修歴禮部尚書告歸翥修身謹行言
動不妄與物無競一時搢紳推厚德者翥為最文
章平實恬和如其人
顧巽字順中長洲人受易於鄉儒周傳永樂甲辰
進士吳中易學實始於巽當時賀廉孔友諒顧珣
皆從巽受經
尤安禮字文度長洲人父義字崇道有名行安禮
少從父寓武昌與楊士竒楊翥以德業相勵建文
元年舉於鄉為方孝孺所取士仕至貴州參議安
禮平居若無所可否至辨析理欲毫介不苟
金問字公素吳縣人少受易於俞貞木家貧無書
從人借讀無不通曉永樂時以被薦為司經局正
字時宮僚多得罪問與黃淮楊溥同坐繋三人相
得甚省躬念咎之暇各持一經講論曰此處憂患
之道也正統間終禮部右侍郎問義聞流著平生
閱履否泰相循而不變所操製述雅健書得魏晉
筆法星歷之學尤精兄聲亦好古嗜學問事之如
嚴師
劉鉉字宗器長洲人事母以孝聞永樂時以善書
徵入翰林遂舉庚子鄉薦授中書舍人宣德間與
修實錄言行不苟與人交一以誠信權門要路未
嘗涉迹歴國子祭酒嚴教條以約諸生無敢倖進
者天順初遷少詹事侍太子講讀卒上嗟悼曰安
得學行醇篤如斯人者耶諡文恭
陳繼字嗣初吳縣人汝言子生十月而孤家所存
惟書二萬卷其母守節教繼及長學成名盛事母
至孝有司上其事使御史察之繼方隨母抱甕行
灌母以壺漿與之拜而後飲朝廷嗟異仁宗初以
楊士竒薦召授翰林五經博士時初開弘文閣繼
日直閣中備顧問進檢討致仕繼為人端恪其學
自經史百氏皆考究精核文章根義理臨卒誦西
銘存順没寧二語而逝子寬完皆能文
王庭字元直崑山人少師事葉文莊盛盛甚器之
領天順壬午鄉薦授鄜州學正終瀋王府長史庭
學貴踐履不尚詞華律身教人動以禮法
周木字近仁常熟人成化乙未進士歴官河南布
政生平究心理學晚尤好易所畫諸圖因羲文邵
子之所命者而衍之其於洪範所陳配合皆有倫
類居家冠婚喪祭悉遵古儀注學者稱勉思先生
子炯字光宇舉進士累官山西布政以才守稱
鄧韍字文度本姓蔡常熟人正德丙子舉人以通
經博古為學常倣呂祖謙大事記論次古今得失
曰如有用我執此以往為文有體要尤篤好濂洛
關閩之學
杜偉字道升吳江人嘉靖壬子舉人官工部主事
篤志聖學講明濂洛宗旨躬行實踐不務標榜所
著有正學編諸書學者稱静臺先生
徐師曾字伯魯吳江人嘉靖丁未進士歴官吏科
給事中移疾歸里闢書舍南湖上講誦如諸生萬
歷中屢詔起辭不赴益研究經學撰禮記集註諸
編學者稱魯菴先生
歸有光字熙甫崑山人弱冠通六經三史蔚為大
儒嘉靖庚子舉南闈第二人八上春官不第讀書
談道居嘉定安亭江上四方來學者數百人海内
稱震川先生乙丑舉進士歴官太僕寺丞所著有
洪範傳諸編子子慕字季思萬歷辛卯舉人再試
不第屏居江村講性命之學懷宗中有詔搜訪遺
逸時子慕已前卒巡按表其名行追贈翰林院待
詔孫昌世字文休曾孫莊字元恭並以詞翰擅名
王應電字昭明崑山人受業於魏校篤好周禮謂
周禮自宋以後或著書指摘或以己意更次此皆
諸儒之周禮也覃精十載求聖人之心溯斯禮之
源原設官之意成周禮傳詁數十卷以為百世不
易矣既就正羅洪先洪先嘆曰昭明之書如盤根
樛枝附麗宛轉即白虎諸儒莫能駕其上也翰林
陳昌績以師禮事之江撫胡松為刊行於世應電
又研精字學訂正說文譌謬名曰經傳正譌又著
同文備考書法指要諸編並行於世
王敬臣字以道長洲人江西參議庭子事親以篤
孝聞人目為王曾子少受業魏校聞默成之旨嘗
言議論不如著述著述不如躬行自見耿定向語
以無獨成之學由是多所誘掖弟子從游者四百
餘人其學以愼獨為先深以標立門戶為戒學者
稱少湖先王萬歷中廷臣薦其學行以博士徵辭
不行詔以所授官致仕後復以巡按薦詔有司時
加優禮
鄭光宙字道夫吳縣人師事王敬臣盡得其傳敬
臣晚歲每語來受業者曰道夫進業立誠足為學
者師盍往事之自是生徒日盛所著有周易管窺
諸書學者稱拱山先生
何思佐字穎凡長洲諸生家世以儒學相傳精曲
臺禮有纂述行世
楊廷樞字維斗吳縣人兵部尚書成孫孝子大濚
子舉懷宗庚午鄉試第一為諸生時即以文章氣
節負重名與諸名流分經立課集漢唐以下諸儒
義疏傳說辨其源流得失領解之後聲譽日盛士
林奉為模楷因其所居臯里稱臯里先生門弟子
著錄者二千人甲申之後授命蘆墟門人私諡忠
文
王錫闡字寅旭吳江人博綜羣書尤精歷象之學
創新法候日月食較密於前人撰有歷法歷說諸
編一時碩儒皆推服其學究天人
韓洽字君望長洲人隱居羊山以高節著深於字
學所著有篆學測解釋訓考源識者言足證說文
長箋之誤
楊无咎字震伯廷樞子痛父罹難杜門隱居歴八
十年與徐枋朱用純稱吳中三高士生平覃思經
學多闡前人所未發所著有譚經錄諸書
朱用純字致一父集璜殉難時用純方補郡諸生
茹哀隱痛遂棄舉業授徒贍母潛心理學四子六
經及濂洛關閩之書探索融會務在躬行實踐所
著有四書講義諸編
國朝顧炎武字寧人崑山人貢生少負異質篤志古學
九經諸史皆能背誦生平足跡半天下所至考其
山川風俗疾苦利病如指諸掌凡所論著皆上下
古今貫串精核卓然成一家言當代咸服為通儒
於六書音義尤有獨得李光地以為自漢晉以來
所未有學者稱亭林先生
楊彝字子常常熟人以貢歴都昌知縣移疾歸少
與婁東顧夢麟友善明季俗學多創新說背傳註
彝與夢麟講說辨難力明程朱之說天下翕然從風
稱楊顧之學晚年目盲猶請友人讀書其側為諸
生講說無少倦
朱鶴齡字長孺吳江諸生嗜古博學注杜甫李商
隱詩時稱詳贍晚年潛心六經長於箋疏之學考
證精核所著有毛詩通義尚書埤傳諸編
彭定求字勤止長洲人康熙丙辰會試殿試俱第
一授脩撰歴官侍講先後里居二十餘年泊若寒
素父瓏舉進士自長寧令罷歸結社講學學者宗
之定求夙承門風又從游湯潛菴先生之門益研
求心性宗旨粹然負儒者之望嘗編纂儒門法語
蒙正錄諸書儀封張公伯行撫蘇尤相契合裁成
後學佽助為多
王喆生字醇叔崑山人明刑部郎中臨亨孫舉人
志長子少師事邑中耆儒朱用純能得其傳舉康
熙壬戌進士官編修授職七月即乞假養母絶意
仕進讀書敦行品望日重兩任邑中清田事先後
為中丞湯斌宋犖所推表章前哲扶植桑梓每不
遺餘力著懿言日錄張伯行稱其精深博大比之
抑戒云
松江府
三國陸績字公紀吳郡人康子博學多識星歷筭數
無不該覽孫權統事辟為奏曹掾出為鬱林太守
加偏將軍績意在儒雅非其志也雖有軍事著述
不廢作渾天圖注易釋元皆傳於世
南北朝陳顧野王字希馮吳人七歲讀五經知大旨
長而徧觀經史精記默識天文地理蓍龜占候蟲
篆竒字無所不通以篤學至性知名仕梁及陳歴
官黃門侍郎所撰有輿地志玉篇元象表諸書行
世孫道衍字正平唐開元中登文學優贍科
宋陳伯逹華亭人紹興中進士其學深於經術著洪
範九圖九說
田疇華亭人嘉定間嘗設講席於國學六館之士
皆執北面禮所著有學易蹊徑等書
元陳宏字君宏華亭人以儒業著聞邃於易嘗著易
象發揮易孟通言童子問
夏侯尚元字文卿華亭人為文下筆立就嘗作中
庸管見聚疑原孟等書皆出先儒議論之表趙孟
頫薦為東宮伴讀既而主禮典樂皆稱職郯王聞
其賢招致之待以國士王被誣誅尚元力陳王忠
孝數事得白遂歸不復仕
王昭大字茂卿華亭人博綜經傳於易尤精詣授
湖州教授致仕歸
周之翰字申甫華亭人博極羣書尤精易學所著
有乾坤闔闢天地生成隂陽變化山川流峙四圖
并贊以發其藴自號易癡道人講授於鄉以壽終
王文澤字伯雨上海人博學通經所著有尚書制
度圖三卷官府學訓導子默字子章多藝善談論
書法趙孟頫至正中徵至京書金字釋典擬官翰
林力辭歸
明殷奎字孝章華亭人少從楊廉夫受春秋洪武四
年以薦授陜西咸陽教諭所撰有道學統系圖家
祭儀關中名勝集後徙居崑山卒門人私諡文懿
先生弟璧箕俱明經篤行
林鐘華亭人有學行通詩書春秋宣德中任崑山
訓導入侍經筵歴遷山東參政
宋瑛字克輝華亭人少嗜學既領鄉薦益肆志學
問務窮理期有以體之身心措諸事業登天順丁
丑進士授工部主事人樂其簡易而憚其嚴中貴
人不悦偵其過無所得遂引疾歸遠方來受業者
甚衆事母孝居喪哀毁有燕乳白雛於堂
徐三重字伯同青浦人萬歷甲戌舉禮部丁丑廷
試授刑部主事時政尚綜核而三重獨持平恕甫
滿一考即乞假歸以父老遂不復出家居四十餘
載内行醇謹門風肅穆生平篤志理學以朱子為
宗學者稱鴻洲先生所著庸齋日記信古餘論諸
書皆可垂世範俗長子貞秩以孝謹稱次子貞稷
字叔開由進士官刑部主事亦有平允名歴東川
兵備以父年七十乞侍養歸屢薦不起以名德重
一時貞秩子銘敬貞稷子銘常懷宗時俱領鄉薦
錢大復字肇陽華亭人領萬歷鄉薦授蓬萊令每
月朔集諸生講義致仕歸構日新書院講理學歴
九年寒暑不輟其門人莊大儒字仲醇尤刻志聖
賢之學子龍錫
徐鳳彩字聖期華亭人太學生與兄孚遠聲名相
埒六經皆有纂述尤精於詩所著詩經輔註四卷
子允貞孫懷祖皆有士行
國朝張昺字長史華亭人康熙辛未進士選庶吉士性
恬澹無營淬志理學座師李光地於禮闈閱策深
賞其西銘之對能闡先儒所未發入史舘後又頻
與講論契合尤深謂門弟子中穎悟無如昺者未
久疾卒所著西銘圖論中庸精義光地皆錄而存
之
常州府
宋杜鎬字文周無鍚人南唐時舉明經任集賢校理
仕宋為崇文院檢討會將祀南郊彗星見宰相趙
普問鎬鎬曰當祭而日食猶廢况謫見如此乎帝
嘗問西漢賜與用黃金而今難得何也鎬曰當時
佛事未興故金價賤預修册府元龜特置龍圖閣
直學士以榮之累官禮部侍郎博學多識眞宗每
得古器異書必詢之皆能究其本末
張巨武進人少從胡瑗遊與同郡蔣之竒胡宗愈
丁隲為四友嘉祐中舉明經歴國子監直講王安
石新經行巨即引去時論高之著易解十卷
龐安仁字宅道晉陵人通五經尤長於易鄒浩從
受業
唐棣字彥思宜興人政和五年進士從河南程頤
學能得其傳編次伊川語錄百餘條歴官祕書少
監
丁隲字公點晉陵人嘉祐初進士以經學倡後進
尤長於易春秋李定用事辟為屬以疾辭蘇軾曾
肇孔文仲交章薦隲司馬光當國隲謁之獨後光
曰眞自重士也除太常博士改右正言元祐間疏
請正士風後出知處州
周孚先字伯忱晉陵人偕弟恭先往洛從程頤學
與楊時相友善在頤門下凡十七年後歸生徒遠
至者衆創城西城東書院兄弟分主之楊時至郡
館之城西命諸生師之孚先由鄉薦入太學官臨
安教授著有論語解
凌浩字直翁無鍚人與同邑陳敏同學於胡瑗以
經術知名治平乙巳進士嘗為蓬萊武陟令以能
名召拜太學博士推胡瑗之學以誨士士多從之
出守渠陽
元陸文圭字子方江隂人博通經史百家及天文地
理律歷醫藥筭數之學為文融會經傳東南學者
皆宗師之朝廷屢遣使馳幣聘之以老疾不行所
居在城東學者稱之曰墻東先生有墻東類稿二
十卷
梁益字友直江隂人博洽經史而工於文詞陸文
圭卒後浙西稱學術醇正為世師表惟益一人所
著有詩傳旁通發揮朱子之學為精又有詩緒餘
史傳姓氏纂
陸以道字士弘無鍚人明易溯程朱之源得象外
旨至正二年進士歴翰林待制
明謝應芳字子蘭武進人篤志好學以道義名節自
勵元至正初隱白鶴溪上授徒講學江南平有司
徵脩郡志強起赴之德望重東南縉紳逹官過郡
必訪其廬詩文典雅藴藉有辨惑編龜巢稿毘陵
續志思賢錄
孫作字大雅後以字行江隂人世以儒名為文醇正
典雅著書十二篇號東家子宋濂比之法言通書
元季避兵吳中張士誠廩禄之旋謝去客松江以
居洪武六年召脩日歷書成累擢國子司業坐事
免復起待詔終長樂縣教諭門人稱清尚先生
陳濟字伯載武進人與弟洽浚從謝應芳遊濟尤
學問該博成祖修永樂大典用大臣薦以布衣召
為都總裁書成授右贊善又命授諸皇孫書僦室
以居僅蔽風雨為文章根據經史必務理勝不事
葩藻所著有詩傳通證書傳補經元史舉要通鑑
綱目集覽正誤諸書
周衝字道通宜興人由舉人仕訓導至唐府紀善
遊王守仁湛若水之門嘗曰湛之體認天理即王
之致良知也兩家門人各相非笑衝為疏通其旨
與蔣信集師說為新泉問辨錄
薛應旂字仲常武進人嘉靖乙未進士由慈谿令
改九江教授徐階督學江西檄掌白鹿書院事擢
南吏部考功郎中主察典輔臣嚴嵩令尚寳卿諸
傑囑應旂去一御史應旂反黜傑嵩怒嗾御史劾
之謫建昌通判歴浙江提學副使罷歸所著有考
亭淵源憲章錄宋元通鑑甲子會紀四書人物考
高士傳浙江通志諸書
王升字世新宜興人由歲貢官國子學錄張居正
柄國欲網羅當世知名士託升友道意欲令典制
勅升力辭不就通判成都有廉譽遷鹽課提舉謝
歸有四書輯略讀左贅言諸書行世學者稱孚齋
先生
錢一本字國瑞武進人萬歷癸未進士由知縣擢
御史上建儲論相二疏語極戅直斥歸郡守歐陽
東鳳構經正堂講學推一本主之與顧憲成分主
東林講席學者稱啓新先生最精易學有像象管
見象鈔續鈔範衍
吳桂森字叔美無鍚人從顧憲成高攀龍講學東
林書院萬歷丙辰歲貢廷試歸學易於錢一本受
所著像象管見廣其意作像象述像象金針易說
談易隨問同邑諸生鄒期楨字公寧亦從攀龍學
静坐有得時稱兩素衣先生
華允誠字汝立無鍚人天啟壬戌進士對策極陳
奄寺之害置二甲除戶部主事値魏璫亂政告歸
懷宗初起工部員外郎京師戒嚴守德勝門稱旨
改職方劾輔臣温體仁尚書閔洪學朋比阿黨詔
奪俸旋乞歸後殉國難少與兄允謀允誼從錢一
本高攀龍游盡得其學俱以儒學稱允誠有春秋
說四書大全參補允誼有三象粹精春秋傳戴記
纂疏諸書行世
岳虞巒字舜牧武進人崇正辛未進士歴江西按
察歸惟以著書為事晚尤好易撰周易感春秋平
義二書時宜興諸生儲漧受學於錢一本著有易
疑春秋屬比直書子秬亦以學稱有周易集義
吳鍾巒字巒穉武進人崇正甲戌進士少從高攀
龍顧憲成講學門下士數百人江陰李應昇為最
初令長興以旱潦緩徵税不中額謫紹興府照磨
量移桂林推官國亡自焚死所著有周易卦說大
學衍義霞舟語錄諸書
秦鏞字大音無鍚人崇禎丁丑進士令清江多惠
政父爾載師事高攀龍鏞承家訓精理學著有
易序圖說通書解皇極内篇小衍參同閣集
李如一初名鵬翀字貫之江隂人應昇從父篤學
好古其論學以六經為淵海箋疏為梯航謂朱子
戴記未有成書網羅鈎貫撰禮記緝正通儒稱之
堵景濂字濂生無鍚人崇禎壬午舉人授徒講學
學者稱禾齋先生從游者八百餘人有禮經貫四
書就正語時江陰諸生顧文熊亦著禮經集解及
歷象圖書二考諸編
國朝任元祥字王谷邑諸生學以良知為宗持身嚴肅
言動不苟建宗祠定宗法族人世世遵之詩文眞
樸典則井然與商邱侯方域寧都魏禧同邑陳維
崧名相埒著鶴鳴堂集商邱宋犖序之
董以寧字文友武進人郡諸生天資明敏少喜為
詩詞古文於天文歷象樂律方輿之旨多所發明
晚年盡棄去專事窮經於易宗來知德闡錯綜之
妙於春秋則欲參三傳而另為一書著正誼堂集
秦松齡字留仙無鍚人順治乙未進士歴官左春
坊左諭德七歲讀中庸閉目潛思良久告其師曰
吾識性矣十九官庶常
世祖章皇帝召試詠鶴詩有高鳴常向月善舞不迎人之
句指示閣臣曰此人必有品置第一以逋糧案罣
悞歸田旋以博學宏詞薦侍從講幄纂修明史里
居二十餘年研精宋五子書窮經尤邃於詩著毛
詩日箋
高愈字紫超無鍚人攀龍從孫私淑乃祖言動不
苟父嗜飲每赴宴愈必袖小燈伺道旁扶掖歸雨
雪益謹與人言依於孝弟肫懇動人尤嚴取與年
七十門弟子共市一新冠為壽猶却之邃經學周
禮尤精熟以歲貢終
華學泉字天沐無鍚人性聰穎嗜讀書於六經各
能會通古人義疏而折衷以己意著述甚多尤深
於易起居坐卧惟易是偕為人豈弟樂易篤於同
氣鍵戶四十餘年以布衣終
吳晉剡字錫孺宜興人順治壬辰進士授廉州推
官以清節著尋丁母憂歸結廬墓側絶志仕進遵
紫陽半日讀書半日静坐之法覃思理學與同邑
湯之錡相砥礪病中聞兄明孺卒力疾往哭遂不
起
湯之錡字世調宜興人至性純篤居親喪一循古
禮就地寢苫事諸父如父於先儒書無不讀而以
周子主静之說為宗倣高忠憲復七規春秋兩會
四方學者翕然宗之延陵書院暨鍚山東林書院
各延主講席不就有詢朱陸異同者則曰顧吾力
行何如耳多辨論何益其卒也整襟危坐而逝
任培元宜興人父贊性敦厚直諒家貧自樂每言
及明愍皇帝輒痛哭不已培元教授里中奉朱子
小學為準繩嘗言既為吾弟子當為其終身謀先
使識義理大分根柢既端即轉之農工商賈終不
入於大惡定宗法十八則治族人子弟有犯啟祠
告祖行杖雖素有名者不少假
楊懷遠字文來宜興諸生讀書有疑義必究析其
所以然雖先儒不敢遽信積四十年成四書明辯
錄微言大義及名物典故皆在焉又考古限田均
田制為一書古今祭禮為一書復纂周禮疑五經
疑諸儒源流考鄉評備考諸編家貧常苦饑而一
介不苟取卒金陵邸舍同時有周亦魯字型曾亦
諸生為人謙謹樸茂教授里中積脩脯營家祠及
祭田
陳其難字克艱江隂諸生博聞強識尤深於易嘗
著易圖系及六書樂律通鑑地理考學士揆叙聘
至京與講易月餘安溪李光地極推服年九十五
卒
徐世沐字爾瀚江隂諸生不赴科舉積學力行與
當湖陸隴其相契居家有禮法不作佛事年八十
五卒子恪羅城令能詩文卒官孫崑諸生奔喪道
死
金敞字廓明靖江人好讀顧憲成高攀龍遺書以
聖人為必可學及長師事荆溪湯之錡長之錡三
歲執禮恭謹之錡卒卜居無鍚遵攀龍復七規與
同志静坐讀書興起者甚衆
章大士字我任武進人少慕包拯海瑞為人長從
湯之錡金敞得聞顧高之學乃虚心抑氣以聖賢
為歸病亟時誦邵雍上天生我詩一笑而逝
鎮江府
漢包咸字子良曲阿人受業長安習魯詩論語歸鄉
里途為赤眉所執晨夜誦經自若賊異而遣之光
武即位舉孝廉除郎中授皇太子論語遷大鴻臚
經傳有疑輒遣小黃門就問顯宗以咸有師傅恩
而素清苦俸賜增於諸卿咸皆散給諸生之貧者
子福拜郎中亦以論語入授和帝
三國韋昭字弘嗣雲陽人為太史令撰吳書孫休時
為博士祭酒命昭依劉向故事校定衆書孫皓即
位遷侍中領左國史皓以瑞應問昭昭答曰此家
人筐篋中物耳皓欲為父和作紀昭以和未登帝
位當立傳不當為紀皓滋不悦積前後嫌忿誅之
所著有洞記三卷官職訓及辨釋各一卷子隆亦
有文學
晉臧燾字德仁祖汪自東莞家京口善三禮之學為
國學助教議宣太后不當配食中宗從之又因太
廟災議祧禮學者多是之
南北朝梁臧嚴字彦威燾孫孤貧勤學性耿介不輕
造請僕射徐勉欲識之嚴終不詣歴監義陽武寧
郡累任皆逼蠻嚴以數門生單車入境羣蠻悦服
有文集十卷從子盾累官領軍將軍為人敏贍有
風力長於撥繁幼從徵士諸葛璩受五經璩許為
王佐才
唐施敬本丹陽人為四門助教明皇將封禪詔有司
講求典儀盥手洗爵侍中主之祀天神太祝主之
敬本歴陳古制言盥洗乃鬱人之事今侍中位宰
相非鬱人比今太祝乃下士以下士接天以大臣
奉天子輕重不倫非禮也時以為識體屢遷至右
補闕祕書郎
宋姚闢字子張金壇人皇祐元年進士授項城令通
州通判所至有聲時以辭章相尚闢獨究心六經
與蘇洵同修禮書有太常因革禮一百卷
焦千之字伯強丹徒人歐陽修勉以棄科舉之學
專意經術呂公著判潁州延教其子嚴毅方正以
師道自重嘉祐中舉行誼為國子直講歴知無錫
州
葛勝仲字魯卿丹陽人紹聖進士為太學正累遷
太常卿詔續太常因革禮書會建儲以勝仲兼諭
德作仁孝學三論獻太子又採歴代太子善惡成
敗之迹日進數事除國子祭酒歴知數州有政績
忤朱勔罷歸卒諡文康
湯泳字叔永丹陽人粹於理學與弟沂同遊考亭
之門其問答見文公語類官南廓簿領未赴卒
竇從周字文卿丹陽人志尚沖雅年五十偕弟澄
從朱子學耑以操心為己為學者倡兄弟築室講
道一夕盜入其室睥睨久之知為從周居謂其徒
毋驚此公相率去朱子曰忠信可行於此見之
劉宰字平國金壇人紹熙元年進士調眞州司法
時朝旨責出身見任人供狀不讀周惇頤程顥程
頤等書方得考試宰喟然曰平生所學謂何首可
斷狀不可得也遷浙東倉司幹官不樂仕告歸理
宗時累奉旨授官皆不起隱居三十年施惠於鄉
邦雖生理素薄而見義必為既竭其力復質貸以
繼之又毁滛祠八十四所書無所不讀以博考訓
注而自得之為貴卒諡文清有漫堂集三十卷
顧奎字應文丹徒人貢太學好學篤行後進師尊
之每郡博士至必執弟子禮迎致鄉校以為領袖
元王垚字樂天居京口長於康節經世之學至大改
元瀋陽王奏充說書從王使高麗還陳便利三十
餘事
湯炳龍字子文居京口辟慶元市舶提舉學問該
博四書五經皆有傳註尤深於易詩歌甚工號北
村集
陳鈞字公秉居金壇歴官至湖南𣙜茶提舉通諸
經尤長於易著原理原數二篇有文集
明丁元吉字旡咎丹徒人博學尤深於易善造就弟
子性至孝喜吟詠考古論事談養生治疾之方所
著書多至二百餘卷子璣
丁璣字玉夫丹徒人成化戊戌進士授中書舍人
嘗因星變陳治道本末反覆千言而根極於正心
擢廣東副使提督學校生平守程朱之學其教人
正容端坐澄心定氣使躁釋慮消為政先風化而
一以誠意將之所著有補齋集八卷大學疑義等
書
于鎰字南金金壇人成化甲午舉人德性端重孝
友見稱知萬載縣務以德化究心理學著中說
朱鍚丹徒人任榮府紀善嘗從王心齋艮游潛心
理學所著語錄行世
王濂字仲清金壇人正德癸酉舉人學於羅文莊
欽順精研理奥躬行實踐欽順所著困知記屬濂
序之謁選湖州推官楊文㐮一清稱其清操直節
從涵養省察中出
王樵字明逸金壇人臬子嘉靖丁未進士授行人
遷刑部主事嘗曰士大夫以留心案牘為俗吏文
墨詩酒為風雅夫飽食官禄受成胥吏謂之風雅
可乎乃著讀律私箋甚精核萬歷初分巡浙西入
為尚寳卿轉鴻臚卿疏請勵精聽納急宗社大計
歴官南京右都御史致仕樵素簡默至談經學則
娓娓不倦閉門宴坐樸遫如寒士徒步里中與負
擔者讓道無忤容卒諡恭簡所著有周易私錄尚
書日記春秋輯傳四書紹聞編方麓居士集
束桓字子威丹陽人以貢士授寧州判州廹洞蠻
桓身歴其地戒毋剽掠賊既斂戢守將倖功請勦
桓力爭於督府得罷兵調膠州兩視高密即墨篆
上官例取無礙錢糧桓狀言賦役有成書徵收有
實冊安所得無礙者雖報可而心銜之卒罷歸與
丹徒貢生殷士望月為講學會以孝悌求仁為本
敦朴存誠為務學者稱懷玉先生
于孔兼字元時金壇人湛孫由進士授九江推官
再陞禮部郎中累疏爭三王并封議得寢又疏救
考功郎趙南星謫安吉州判尋投劾歸與顧憲成
高攀龍講學東林嘗云學在不事空言無求頓悟
光宗立贈光禄少卿兄文熙官大名兵備副使亦有
名
王肯堂字宇泰金壇人都御史樵子萬歷己丑進
士授檢討仕至福建參政生平好讀書著述甚富
於經傳多所發明有論語義府尚書要旨律例箋
釋鬱岡齋筆麈尤精醫理著醫科證治準繩等書
盛行於世工書法輯鬱岡齋法帖數十卷手自鈎
搨為一時石刻冠
笪繼良號我箴丹徒人萬歷辛卯鄉舉署寧國府
教諭作廟祀考禮樂考示諸生又上黌宮六議於
學使者遷鉛山知縣講易鵝湖書院晉絳州知州
時議為魏忠賢置祠上林繼良執不可遷判順天
魏崔惡之以東林邪黨削奪歸懷宗時起戶部郎
中上賦役便民議出知汀州告歸講學天心書院
有語錄行世著鵝湖讀易十二卷
潘槐字廷卿金壇人萬歷中貢士任廬州府訓導
署英山縣篆汰浮糧白冤獄儆刁頑甫四月而頌
聲大著歸與顧憲成高攀龍講學於八卦亭
符應乾字健甫金壇人萬歷丙午鄉舉知零陵著
惜夫惜馬歌沿途皆咏之陞南康府同知主白鹿
洞教事與諸生講學著鐸講行世
國朝顧言字子訥丹徒人由明經授石埭訓導遷豐縣
教諭繼陞池州教授辭不赴所至訓諸生先德器
後文藝著易編合朱纂道學正宗行世
史岱字東觀金壇貢生選授學正後補禮部司務
岱敦行績學遵父逸裘遺命建小宗祠立宗法議
祔祧作小宗志又著五祀考釋菜考補輯孔子家
語内篇外篇雜篇學山集
淮安府
漢澓中翁東海人善詩書宣帝在民間依倚許廣漢
兄弟及祖母家史氏從之受學
衞宏字敬仲東海人與河南鄭興俱好古學從九
江謝曼卿受毛詩因作詩序又從司徒杜林受古
文尚書光武以為議郎作漢舊儀四篇以載西京
雜事又著賦頌七篇皆傳於世
晉陳邵字節良襄賁人郡察孝廉不就以儒學徵入
為陳留内史遷燕王傅撰周禮評行世泰始中詔
稱邵清貞潔静博通六經宜在左右以篤儒教可
為給事中卒於官
宋徐積字仲車山陽人父石以神童舉知羅城縣父
殁以父名石終身不用石器足不踐石事母至孝
從胡瑗學應舉入都載母以行登進士第母亡廬
墓三年雪夜哭墓側不絶音有甘露木連理之瑞
客從南越來積與論嶺表山川險易鎮戍疎密如
指掌客嘆曰不出戶知天下徐公是也廷臣薦
其孝行道義文學宜表其賢乃授楚州教授卒賜
諡節孝處士
國朝岳薦字西來山陽人明季棄諸生篤志汲古博通
經史久之所得益深所養彌粹事親孝謹家貧薦
與妻噉糠覈而奉養甘旨必具有庶弟甫生其生
母暴亡薦夫婦棄己女而乳之平日指授學者專
用宋儒程朱之學為準的矩言楷行人皆欽服及
殁同里劉昌言及長洲汪琬並為作傳
閻若璩字百詩其先自太原徙山陽若璩淹貫經
史學博而思精最長於考訂多闡先儒所未發所
著有尚書疏證四書釋地困學紀聞注又同縣張
弨字力臣篤學嗜古精於六書一時耆碩皆推服
之
揚州府
漢徐淑字伯進廣陵人博雅好學隨父愼在京師纘
孟氏易春秋公羊傳禮記周書舉茂才除渤海令
遷琅邪都尉
唐曹憲江都人仕隋為祕書學士聚徒教授公卿多
從游尤邃小學煬帝令與諸儒譔桂苑珠叢規正
文字又註廣雅藏於祕書唐貞觀中召不至即家
拜朝散大夫太宗嘗讀書有竒難字輒遣使問憲
具為音註援驗詳確帝咨賞之卒年百餘歲
宋王令字逢源眞州人王安石嘗謂曰始得君文獨
愛君才既而見君衣刓履缺坐而語未嘗及已之
窮退而詢知君終歲食不葷不以銖忽妄售於人
世之自立如君者有幾後居江陰卒所著有論語
孟子講義廣陵集十卷蒙求一卷
沈季長字道原眞州人舉進士第累官崇政殿說
書元豐初帝御邇英殿季長進講周禮稱旨帝論
漢武帝學神仙為貪生以固位因言人臣固位天
下之士能輕爵禄者少季長曰士輕爵禄為士言
之則可為國言之非福也人主有尊德樂道之心
士皆以不得爵禄為恥至於言違諫愎士有去志
始以爵禄為輕帝曰誠如卿言後官至國子監直
講
王居正字剛中揚州人熙寧中王安石以新經義
頒天下居正獨非之十餘年不應舉至宣和三年
始第進士仕終史舘修撰高宗初居正次前世聽
納事為集諫十五卷以開廣上意於上前極論秦
檜檜諷中丞何鑄劾居正為趙鼎所薦奪職楊時
嘗出所著三經義辨示居正曰吾舉其端子成吾
志因著毛詩辨學詩辨學周禮辨學及辨學外集
等書
堯允恭字克遜海陵人兩領鄉薦專意經傳尤邃
於易有詩文二十卷
明石光霽字仲濂泰州人讀書五行俱下洪武中以
貢授國子學正進博士作春秋鈎玄
王艮字汝止泰州人初授書鄉塾信口談說中理
解後謁王守仁於豫章踞上坐與語氣凌其上已
乃執弟子禮學益深造子襞字宗順亦以學鳴
王棟泰州人艮從弟以嘉靖中歲貢為深州學正
歴主白鹿洞書院著有一庵會語
沈珠字汝淵江都人中正德丙子鄉試從祭酒湛
若水遊授永新知縣陞南國子監丞若水徒滿四
方珠為都講
林春字子仁泰州人授業於王艮動有繩檢嘉靖
壬辰會試第一授戶部主事累遷文選郎中吏部
故矜崖岸自尊重惟春氣愉色和不以行能先人
母病假歸就故所讀書處講學母病間補原官時
紳士講學京師者數十人志行敦實首推春選曹
多事日夕勤瘁卒槖餘四金不能棺寮友賻助得
殮
許繼字從志儀徵人治蔡氏尚書王守仁湛若水
並推重之巡撫唐龍劉節相繼按部造其廬
朱永年字仲開儀徵人嘉靖中歲貢授光山知縣
時世宗寵方士陶仲文官兼大宗伯奉命之興都
監司臺使者皆先驅迎永年弗往既見又長揖不
拜仲文大怒劾罷之歸杜門著書有集行世
周蕙字廷芳泰州人始為蘭州戍卒聽人講大學
首章有感遂讀書從薛瑄門人段堅李㫤遊研究
五經學益邃後還泰州幅巾深衣動必由禮州人
化之稱小泉先生其門人王爵字鍚之亦泰州人
教人務以誠敬為本官保安州判
韓貞興化人從王艮子襞游提奬後進來學者數
百人督學耿定向器重之學者稱樂吾先生
張懋勲字堯光江都人私淑王守仁所著有二劍
齋日編及心學正統等書
何堅字叔節江都人嘉靖庚子舉鄉試授臨江府
判遷瀋府審理歸以修學著書為事買田射陽為
溝洫蓄洩以資旱潦如古井田法製器候氣驗律
聽聲又著漕渠七義當世多採用之
林之瀚字爾憲儀徵人少而嗜學坐卧處皆書隨
處體認天理六字以自警萬歷庚子中鄉試累官
至寧州知州時稱儒吏所著有龍沙會語澹臺祠
證學等編
劉永澄字静之寳應人敦行孝友究心理學萬歷
辛丑成進士歴官兵部主事
孫兆祥高郵人歲貢生潛心理學著格物論明善
論天論良知論子臣心鏡等書
國朝俞楷字陳芳泰州人以歲貢充
内廷供奉進經學劄子陳時文科舉之弊補天長訓導
擢華亭教諭著三極易知錄俞子書三刻弟梅字師巖
康熙癸未進士改庶吉士授編修典試山西著有治河方略
郭嗣齡字引年江都人為仲父後以孝聞家貧授
徒積脩脯為兄嫂營喪葬研精理學所著神化性
命通一無二論士林傳之其傳記序說皆具古法
康熙乙未成進士授松江府教授潔已課士為一
時廣文之最雍正癸卯同考浙江鄉試其從兄彭
齡字商山康熙丙午舉人文譽與嗣齡競爽
徐州府
漢韋孟彭城人為楚元王傅及孫王戊荒滛不道孟作詩
諷諫後亡去位徙家於鄒自孟至賢五世為鄒魯大儒
魯賜碭人受詩于申公官至東海太守治民有廉節稱
嚴彭祖字公子下邳人以春秋公羊專門教授宣帝
時為博士歴河南東郡太守入為左馮翊遷太子
太傅廉直不事權貴或勸其少自勉強以取宰相
彭祖曰凡通經術固當修行先王之道何可委曲
從俗苟求富貴乎官終太傅
蔡千秋字少君沛人嘗受榖梁春秋於魯榮廣
及皓宣公宣帝時為郎召見與公羊家並說帝善
榖梁說擢千秋為諫大夫給事中
田王孫碭人受易於丁寬王孫又授施讐孟嘉梁
丘賀由是易有施孟梁丘之學
高相沛人治易亡章句專說隂陽災異自言出於
丁將軍寬授子康由是易有高氏學
施讐字長卿沛人從田王孫受易常謙讓稱學廢
不教授後以梁丘賀薦拜博士甘露中與五經諸
儒雜論同異於石渠閣讐授張禹禹授彭城戴崇
繇是施家有張彭之學
翼奉字少君下邳人治齊詩好律歴陰陽之占元
帝時待詔宦者署言事必採究經史窮極隂陽以
寓法戒論祭天地於雲陽汾陰及諸寢廟不以親
疏迭毁皆煩費違古制後定迭毁禮徙南北郊皆
自奉發之以諫大夫終子孫皆以學為儒官
翟牧字子况沛人與蘭陵白光同受易孟喜為博
士由是有翟孟白之學
焦贛字延壽梁人自云嘗從孟喜問易會喜死京
房以為延壽易即孟氏學從之至成帝時劉向考
易說皆祖田何唯京氏為異由是易有京氏學
戴崇字子平沛人受易丞相張禹得施讐之傳後
為九卿
戴賓沛人平帝時以施氏易授陳留劉昆昆以異
政顯
慶普字孝公沛人與大小戴同受禮於后蒼為東
平太傅普授魯夏侯敬
橋仁字季卿梁人與同郡楊榮從小戴受禮學仁
仕為大鴻臚榮仕為琅邪太守由是小戴有橋楊
之學
龔舍字君倩通五經以魯詩教授與兄龔勝並著
名節世謂之楚兩龔舍不願仕以勝薦徵為諫大
夫病免哀帝時即家拜太山太守之官數月乞骸
骨王莽居攝中卒
唐林字子高受書於長安許商商師周堪得大夏
侯勝之傳者也商門人四科林列德行後以明經
飭行顯名於世王莽時上疏諫正有忠直節
褚少孫沛人事王式問經數篇式謝曰聞之於師
具是矣自潤色之
鄧彭祖字子夏沛人受易於五鹿充宗官眞定太
傅
陳宣字子興蕭人博學明魯詩光武徵拜諫議大
夫帝出宣前引行稍遲乘輿欲驅鈎宣御者墮車
下宣諫曰王者車鳴鸞步佩玉孝文帝却千里馬
謂朕乘是馬獨先安之願以文帝為法帝納其言
遂徐行按轡
申章昌字曼君楚人梁丁姓弟子傳穀梁春秋為
博士至長沙太傅徒衆尤盛由是穀梁春秋有申
章氏學
聞人通漢字子方沛人后倉說禮數萬言號曰后
氏曲臺記授通漢通漢以太子舍人論石渠至中
山中尉
三國嚴畯字曼才彭城人善詩書三禮性純直避難
江東張昭薦為騎都尉魯肅卒吳主以畯代肅畯
固辭樸素書生不閑軍事諸葛亮深善之所著孝
經傳潮水論傳世
宋劉顔字子望彭城人好古學不專章句舉進士知
龍興縣免官家居教授數百人所著有儒術通要
經濟樞言石介見其書嘆曰恨不在弟子之列子
庠見宦績
明劉儼字若思蕭人洪武中知慈利縣廉惠並著儼
好學明經義邑令郝玘為建易安書院聚徒授講
蕭士悉宗之
馬津字宗孔徐州人蕙裔孫正德丁丑進士任餘
干令宸濠反從王守仁征討擢御史抗疏敢言遷
大理寺丞出為福建提學副使端已帥物秉經貞
教士皆悦服所撰有克復諸篇
許詢字問芻蕭人氣體端凝詩書外無他嗜好尤
精周易尚書每御臯比為弟子說經語如注疏聽
者競相傳寫丙子罹寇難門人私諡之曰文端先
生
太倉州
明秦約字文仲太倉人父玉居崇明孝友工詩洪武
初約應廷試愼獨箴拜禮部侍郎以母老辭歸再
徵詣京師上書言事上悦以約年老難劇任授溧
陽教諭御史練則成等薦之稱為宿學遺老云
陸釴字鼎儀太倉人天順癸未會元為東宮侍讀
亶心敷納禮度莊雅憲宗每屬目焉以疾乞歸釴
潔清有志操學問淹洽文章完愼病亟猶自以東
宮舊人具遺章言事其不忘家國如此
趙中行字子與嘉定人嘉靖癸夘舉於鄉好學厲
志節以經綸自負時邑有倭警中行為畫守禦之
法邑人賴之上公車不第有故人重其才薦於嚴
相嵩擬授臨清州守中行夜促裝南還其進退不
苟如此
張采字受先太倉人崇禎戊辰進士少與張溥同
讀書七錄齋中以六經史漢倡明古學時號婁東
二張通籍後集鄉老自誓毋使宗黨子弟奴僕勢
凌鄉里渝約者共斥之風俗一變令臨川移疾歸
益潛心濂閩之學溥性寬博愛而采嚴喜甄别可
否故銜采者多所著有知畏堂集
張溥字天如太倉人崇禎辛未進士選庶吉士乞
假歸益讀書倡古學曰復社學者歸之以不及門
為恥時有以婁東社黨中溥者事下巡撫都御史
提學倪元珙言諸生誦服聖賢聚徒講習無可罪
者會溥病卒而張采疏辨事乃已後以御史給事
中交章言溥砥行力學表章六經請徵遺籍備乙
覽奉旨呈進
黃淳耀字藴生嘉定人崇禎癸未進士少即以聖
賢自期著自監錄知過錄後為日歷晝之所為夜
必書之晚而造詣益深詩古文悉軌先正原本六
經緼袍糲食不苟取一錢嘗白一人冤其人欲餽
之五十金而不敢言乃納諸書笥經數日檢出大
駭還之嘉定破從容入僧舍與弟淵耀相對縊死
淵耀字偉恭諸生好學敦行如其兄
國朝陳瑚字言夏太倉人崇禎壬午舉人少通五經求
實學鼎革後與其門弟子磨礲名行䃚礪經術粹
然為居敬窮理工夫著有聖學入門四書講義求
道錄切已錄等書
王御字聖乘太倉人明季以舉人令房山力懇上
官疏除瘠田浮賦房民得甦引疾歸杜門却掃尋
繹遺經以倡明絶學為己任請業者必告以立心
為己涵養性情之實著有證我箋先賢學記等
書
陸元輔字翼王嘉定人少師黃淳耀以敦篤之姿
精微之學稱之自早年以存誠主敬自勵至老不
倦其學博極羣書而要歸於六經士大夫相語往
往稱陸先生不舉其字也康熙十七年有以博學
鴻儒薦者元輔雅不欲違素志以不入格罷歸所
著有十三經註疏類抄續經籍考
陸世儀字道威太倉人少穎悟尤究心先儒語錄
及經濟諸書順治間督學張能麟聘輯儒宗理要
後嘗講學於鍚山東林書院說易於毘陵大儒祠
受業者數百人著有思辨錄論學酬答康熙五十
年巡撫張伯行刻其集稱為吾道干城
周象明字懸著太倉人康熙壬子舉人性行端潔
臺司延請講學象明正容就席為說洪範九疇大
旨及先賢敬一箴精切詳明一時父老子弟莫不
拱聽著有七經同異錄尚友編事物考辨蘇松田
賦備考共數百卷没後門人春秋祀之
海州
隋包愷字和樂東海人兄愉明五經愷悉傳其業從
王仲通受史記漢書尤稱精究學漢書者宗之教
授嘗數千人大業中為國子助教卒
江南通志卷一百六十三
