江南通志卷一百七十九
人物志
列女(義烈三四安徽寧池府)
安慶府
漢焦仲卿妻劉氏仲卿為廬江小吏氏為姑所逐自
誓弗嫁其母屢逼遂赴水死仲卿聞之亦自縊於
庭樹時人傷之作樂府以歌其事
唐張主簿妻某氏張為桐城主簿禱雨龍眠水暴至
被溺氏往求屍不得乃自投觀音崖下明日其屍
泝流與張合遂合葬龍眠山口事聞贈張英烈昭
應侯王英烈夫人郡志主簿作張孚卿妻為王氏
宋張氏太湖人張某女汪革仲子婦張汪素以貲雄
里閈淳熙中或首革有異志詔捕之將逃張謂姑
曰不可逃而免也就逮自明弗聽張泣曰死鳥無
生翼遂自沉於河革誅同室皆坐死人多其智
黃千金潛山人七歲通書史許字張大中未嫁而
大中卒欲更議婚女泣不從父沒有求聘者母示
以意千金即以簪抉目目盲逾三月卒年十九
元韓建妻某氏建知安慶路城陷死氏及全家皆殉
節
李忠妻王氏懷寧人忠溺死氏求屍殮畢欲投水
姑救免乘間自縊
步善慶妻陳氏懷寧人善慶贅於陳未幾卒氏
哀慟三年猶如一日服除自經詔旌其門
明方說妻姚氏桐城人年十七歸說說沒服斬衰自
經死正德中詔旌貞烈
吳孟傅妻姚氏桐城人年二十夫沒既葬以黃絲
自縊死
周見妻桂氏桐城人年二十夫亡即自經嘉靖中
旌表
李棟妻張氏桐城人棟死無子張經於牀母救之
引斧斫已臂家人奪斧乘間投於寒冰首觸冰
竅溺死其面如生
胡效俊繼妻程氏桐城人夫亡密紉其衣自經死
錢巨瞻妻周氏桐城人夫亡自經家人救之乃跽
靈案前號七日不食死
詹伯妻儲氏桐城人伯渡石溪溺死儲扄戶沐浴
經於靈側
周一脈妻陸氏桐城人早寡葬夫畢自縊寢榻
洪錦妻汪氏桐城人錦疾篤誓與同穴既卒為營
大壙至葬越宿自經死遂合葬
許聖德妻徐氏桐城人夫亡徐年二十餘殮畢即
自經
高文學妻王氏桐城人夫亡哀號不輟父曰無過
哀慟事有三等能相從地下為烈次則冰霜以事
舅姑為節三則為恒人事耳王聞言即鍵戶絶
粒七日而死
吕怡妻雷氏太湖人怡死富兒李懋欲奪之雷聞
自經
朱乙妻申氏太湖人朱貧且病痱氏益篤愛乙亡
即自經
吕薦妻宋氏太湖人薦赴郡試卒宋俟柩至以頭
觸棺腦迸裂死
胡聚成妻王氏安慶衛人聚成卒王即不食自經
死事聞旌表
吳仲淇妻楊氏桐城人夫亡家貧舅謀於其父母
將以償所負楊聞吞髮死
陳蕙貞潛山人許字王應宿未嫁宿病宿父母求
娶氏往因毁容侍藥八月見宿必不起夜半自縊
氏死六日而宿亦沒事聞建坊旌表
王嘉科妻徐氏潛山人科病將革徐禱於家廟願
以身代夫遂自經科病遽瘳
侯君錫妻梅氏潛山人因夫病篤刲股以進得痊
黃之宗妻汪氏潛山人因夫病篤刲股以進獲痊
陳炯妻王氏桐城人年十七歸炯未一載炯亡氏
遂一慟而絶
朋至明妻侯氏太湖人夫亡侯年十九服滿自縊
徐氏女潛山人許字胡乾乾天自經
方九思妻胡氏桐城人早寡有議婚者遂絶粒七
日死
盛世英妻許氏桐城人英卒自矢立孤舅姑欲奪
其志遂潛引刀刳左耳六十餘歲終
潘遇妻某氏桐城人佚其姓歸遇裁數月遇死氏
潛入松林中自縊
方啟煜妻王氏桐城人煜病刲股和劑以進煜亡
即自斷髮三十年終
諸生熊夢篆妻金氏潛山人夫没不食哀號數月
以首觸其棺而死
國子生韓希歆妻唐氏太湖人氏無子棄歸母家
聞歆死遂哀號水漿不入口七日卒
庠生阮之名妻袁氏太湖人夫亡哀號不食姑年
老泣曰若汝殉吾子吾將何依相持悲感氏遂忍
死奉姑姑沒遂痛哭數日卒
韓鼎應妻劉氏懷寧人值亂舅姑殯于庭賊疑棺
内有藏將欲剖視劉伏棺號哭有女年十三賊數
盼之劉曰但得汝不驚吾先柩女非所惜也賊攜
女去門外有池劉目女其女投池死賊怒殺劉詔
建二坊旌表
劉若㝢妻吳氏懷寧人城破賊殺㝢氏哭罵賊剜
其雙乳而死
劉餘謨妻阮氏懷寧人餘謨官給諫氏娩身方半
日賊忽突至欲拽去阮叱曰我命婦肯從豺狼乎
奪賊刃自刎賊怒並其兩幼子殺之
何仲妻許氏懷寧人為賊所執大罵不屈被殺
錢文炳繼妻顔氏懷寧人為賊所執大罵不屈被
殺
高孝銘妻吳氏懷寧人為賊所執大罵不屈被殺
張明煒妻游氏懷寧人城陷賊執煒游躍出曰幸
釋吾夫即願身從賊遂釋煒游睨煒行遠奮罵以
頭觸地賊怒磔之
汪世衡妻戴氏桐城人流賊掠之去氏抱樹詈賊
賊怒磔之
吳道震妻姚氏桐城人少寡守志賊至見執奮罵
被殺死懷宗時旌
王天璧妻郎氏桐城人流寇至躍入龍潭死
璩伯崑妻王氏桐城人流寇至被掠厲罵不辱死
汪之倫妹桐城人流寇至被掠厲罵不辱死
龍氏女桐城人流寇至被掠厲罵不辱死
諸生徐益晉妻石氏潛山人陷賊罵不絶口賊支
解之
汪澤妻胡氏宿松人陷賊不辱死
徐行妻唐氏宿松人流寇執之詈曰我家世書香
肯受賊辱乎賊殺之
吳之瑞妻張氏宿松人寇欲汚之張紿免其夫與
二子遂撞石而死
劉之馥妻石氏宿松人寇縛之馬上氏自馬上倒
下墮潭水而死
余嘉臣女潛山人
金學文女望江人
黃之瑞女潛山人
謝增新女潛山人
葛修闇女潛山人
熊應輝妻盧氏潛山人
王自鑨妻陳氏潛山人
朱家興妻余氏潛山人
桂昌妻張氏潛山人
王維寧妻嚴氏潛山人
孫萬程妻徐氏潛山人
金道全妻劉氏潛山人
孫玉妻金氏潛山人
戴㫤妾毛氏懷寧人
戴宗琇妻李氏懷寧人
戴堯封妻劉氏懷寧人
游必常妻魯氏懷寧人
高陞妻劉氏懷寧人
徐憲武妻林氏懷寧人
唐祖舜妻楊氏懷寧人
劉若寬妻黃氏懷寧人
張起鳳妻黃氏媳方氏俱懷寧人
金汝賜妻黃氏懷寧人
以上皆流寇陷城不辱死
詹大啟妻何氏太湖人少寡撫孤世祥闖賊屠羅
溪被執氏不屈賊磔之世祥負母屍投崖死
錢䮽妻劉氏懷寧人亂兵劫劉出戶劉紿以藏金
在室得返以子授姑投身烈火死
李秀野妻余氏懷寧人城潰火烈余以長子囑其
夫自懷其幼子投火死
方都韓妻吕氏懷寧人城潰韓救父為賊所執同
遇害
葉橒妻汪氏懷寧人城將潰母家迎汪出郭汪曰
舅姑在義不容舍去寇至縊死
陳自妻程氏懷寧人夫為賊所害程罵賊同死婢
重貞時在流離棄已子而育程子焉
劉蕃妻阮氏懷寧人小字女宗城陷蕃愴惶無措
氏徐曰君子毋以我為念遂投池水死
蔡復克妻江氏桐城人蔡家懷寧賊薄皖城氏自
母家奔回百里省姑城陷被執厲聲罵賊支解死
王曰善妻左氏桐城人早寡苦節流寇至縊死夫
柩旁崇禎時旌
張秉文妻方氏桐城人名孟式字如耀工詩善繪
事崇禎己夘隨秉文宦山東流寇至秉文殉難方
率妾楊氏陳氏同蹈後河死有䘏典
汪氏女桐城人家樅楊寇至投蓮池死
林見妻張氏潛山人避寇虎頭寨賊攻急氏語見
曰寨旦夕必破汝善撫諸子遂投巖死
房甲妻陳氏懷寧人寇舉刃斫甲氏以身承之面
項受重創賊怒復加刃氏手握其鋒四指俱斷賊
竟殺甲氏經日復甦遂為廢人終
吳宗孔母胡氏懷寧人流寇執其姑氏奔出抱姑
痛哭同遇害
顔某妻劉氏懷寧人左兵焚掠氏出避見男婦雜
行慨然曰婦人保姆不在義不出帷敢亂奔乎遂
投江死
黃輔時妻陳氏媳婦張氏孫媳丁氏俱潛山人輔
時早逝氏撫遺孤朝屏課書授室生孫四廷耀廷
才廷焰廷獻朝屏又殞媳張氏毁容勵志與姑相
守寇至不辱張遂遇害有司奏聞以一門全節旌
其門廷才郡庠生妻丁氏避寇白巖寨寨破賊欲
劫之丁大罵抱子墜崖死
戴君德妻沈氏媳盧氏及兩女孫俱太湖人流賊
陷城同赴水死
操高極妻聶氏潛山人
丁一驤妻石氏潛山人
庠生陳鉉妻胡氏潛山人
吳之雅妻楊氏潛山人
劉瓊妻張氏潛山人
熊繼妻某氏潛山人
夏贊妻王氏潛山人
桂明命妻黃氏潛山人
汪啟臯妻江氏潛山人
崔勝濬妻王氏潛山人
吉天助妻張氏太湖人
胡翥鸞妻余氏太湖人
陳所學妻唐氏太湖人
章於國母蔣氏太湖人
方訓義妻程氏太湖人
沈文樞妻蕭氏太湖人
李開妻余氏宿松人
張瓉妻劉氏宿松人
張某二女宿松人
王登妻李氏宿松人
吳旵妻殷氏側室陳氏俱宿松人
袁洋妻何氏媳周氏俱宿松人
以上皆被賊執罵不屈死
黃之正祖母王氏太湖人城陷氏與媳劉氏匿儒
學内賊索得之氏躍火中媳赴泮池御史黃㴻疏
云王死於火節比崑岡之玉劉死於水身染芹藻
之香詔旌之
方氏女太湖人父為寇所執女請身代得釋度父
行遠氏投清水塘死殮時得懷中詩云我本蘋藻
器遭落戎馬間沉冤無訴處清水與青天其死盖
豫定云
劉允若妻蕭氏望江人
曹某妻徐氏望江人
甘尚珍妻袁氏望江人俱遇流寇被執不辱死
國朝雷永祈妻汪氏太湖人明季城破被執不辱遂遇
害
順治八年
旌表
廪生江迥妻夏氏名誥桐城人迥應試江南卒於
邸誥聞其訃水漿不入口櫬歸仰天一慟而絶
順治十五年
旌表
高氏女桐城人許字王家俊夫亡衰絰奔喪設主
於室遂守貞以終
康熙年
旌表
陳朝棟妻方氏桐城人氏生二子舅妾無子抱他
人之子立為已後翻奪氏之産以去氏未嘗與較
余宣妻馮氏太湖人年十九夫亡撫二子之吉之
星成立後之吉娶詹氏吉亡詹嘔血死之星生子
旦娶王氏被賊寇執自刎邑令詳
旌其門
汪興之妻嚴氏太湖人年二十四夫亡不食向族
衆泣拜哀求葬夫祖墓夫之祖若父未葬者並求
葬之隨姑祭於墓畢先歸自縊
周嘉聘妻何氏懷寧人左兵變嘉聘負重創氏
罵賊不絶口遂并兩女俱遇害
龔自成妻蘇氏廣東惠州人成娶歸潛山復遠游
有暴客忽突入欲汚之氏力扼其吭大呼鄉隣奔
赴暴急嚙氏臂因得逃氏遂嘔血絶粒死邑令往
驗之臂上傷痕陡起其齒跡宛然時當暑日午氏
所居三里内忽風雨隂霾驗屍畢即止
康熙十一年題
旌暴論如律
方才妻田氏宿松人年二十二歲夫病死矢志守
節已歴九年有第三伯方德遊蕩廢産逼氏改
嫁氏拚死不從自刎而死
雍正九年
旌表
林茂芝妻蔣氏潛山人夫亡服闋自經死
汪氏女懷寧人父為農民女幼許字畢和和流落
不歸家女待至二十八年有奸民畢三假托和名
謀娶女聞自經而死
束氏女桐城人生於農家許字江鐸未婚鐸死誓
以身殉夫父母止之乘間引七首自刎父視其創
未殊方謀救女女遽以兩指從創中斷咽而死時
年十八祀烈女祠
周經女桐城人許字陶亢宗婚有日矣陶沒女聞
絶粒奈父母勸之食女遂絶口不言死届婚期女
闔戶自縊祀烈女祠
朱紹先妻虞氏望江人夫亡絶粒以殉
何振伊妻宋氏望江人夫客死嶺南氏聞訃自經
徐順貞望江人許字彭元元抱病聲啞彭父母願
聽改適而女固持不可後彭竟絶婚女悲不自勝
乘間謂其弟曰願汝善事父母遂自縊死
孫瑛妻劉氏潛山人瑛省試歸覆舟溺死氏慟不
欲生時因有妊數月姑及伯姒力勸乃止及産一
女遂以頭觸柱昏仆於地勺水不入口七日卒
孫天祐妻張氏太湖人年二十祐病即私誓曰設
不諱當相從君地下及祐死斷髮納於棺隨引剪
刺喉姑與母共強奪之自是勺水不入口乘間自
縊死
周芬熊妻光氏桐城人年二十一賦于歸僅八月
夫亡氏殮葬畢絶粒七日不死以刀自刎端坐而
逝顔色如生
徽州府
唐吳嫗休寧人黃巢之亂賊至嫗曰寧斷吾頭不可
戕吾鄉賊怒殺之見白血駭去
宋程氏女歙人方臘來寇女年十七不受辱罵賊死
汪門二烈歙人汪福妻王氏汪承和妻吳氏姑
媳也方臘寇歙姑自經吳為殮畢亦縊死朝旌雙
烈
元程趙妻鄭氏程旺妻吕氏俱歙人至正十五年
寇亂吕負二歲兒敗卒欲掠之去鄭往救被殺吕
大罵亦遇害
知縣羅宣明妻蔣氏歙人寇起蔣被執力拒之賊
怒斫其臂墜崖下死
鮑琪妻吳氏歙人至正年遭亂不辱被害
吳興祖妻吕氏歙人至正年遭亂遇兵不辱被害
胡氏婺源人寇殺其夫欲掠之胡自刎
明汪一中妻程人歙人嘉靖中一中官江西副使討
賊遇害程號慟投井救出不死不食五日而卒詔
贈淑人
鮑大賓妻劉氏歙人夫歿劉年十八慟哭廢食祖
姑與姑持之極哀願相依為命後二姑歿絶粒死
詔旌孝烈
程有仁妻羅氏歙人早寡有仁兩從弟各舉次子
氏請並立為嗣曰今可死矣不食八日而卒事聞
旌表
汪鳳苞妻吳氏歙人年二十舉子國維夫亡撫棺
誓曰魂而有知相待泉壤當於此子娶婦時相見
迨子成婚甫畢氏絶粒七日卒建坊旌表
檢討汪偉繼妻耿氏隨夫任京邸崇禎甲申從偉
從容自縊題曰夫婦同死節義成雙特祠縣治
丁開先繼妻程氏歙縣人
汪彦雲妻洪氏歙縣人
孝廉汪一鸞妻唐氏歙縣人
庠生程璟妻淩氏歙縣人
汪道耆妻方氏歙縣人
汪孟禄妻詹氏歙縣人
吳貞美妻江氏歙縣人
張元廸妻吳氏歙縣人
羅所學妻許氏歙縣人
鮑欽忠妻程氏歙縣人
王永盛妻汪氏歙縣人
黃養蒙妻汪氏歙縣人
程大節妻吳氏歙縣人
汪知幾妻蔣氏歙縣人
方大法妻程氏歙縣人
太守程金繼妻劉氏歙縣人
程時懋妻孫氏休寧人
徐鍾泰妻程氏休寧人
進士程鋐妻范氏休寧人
汪繼蔭妻黃氏休寧人
序班吳繼芳妻汪氏休寧人
汪申賢妻程氏婺源人
宋時欽妻金氏婺源人
倪大綬妻胡氏祁門人
以上夫亡殉死事聞旌表
劉昌妻洪氏妾春香俱歙縣人
黃永龍妻董氏歙縣人
鄭瓛妻汪氏歙縣人
吳誠妻鄭氏歙縣人
庠生鄭瀚妾程氏歙縣人
庠生胡鑰妾程氏歙縣人
黃正笏妻程氏歙縣人
鮑師周妻洪氏歙縣人
黃世學妻董氏歙縣人
程如璜妻汪氏歙縣人
方大章妻吳氏歙縣人
方長憲妻洪氏歙縣人
程邦彦妻徐氏歙縣人
謝湯妻汪氏歙縣人
謝繼縉妻蔣氏歙縣人
程德明繼妻鄭氏歙縣人
黃九叙妻程氏歙縣人
孫鶴妻姚氏歙縣人
鄭燮妾王氏歙縣人
胡周保妻項氏歙縣人
鮑雲翔妻李氏歙縣人
黃汝材妻施氏歙縣人
方瑞符妻黃氏歙縣人
羅光祖妻黃氏歙縣人
汪一會妻黃氏歙縣人
方憲濓妻金氏歙縣人
潘嘉會妻徐氏歙縣人
謝應徵妻吳氏歙縣人
吳沛妻黃氏歙縣人
程尚寳妻馬氏歙縣人
洪鍾聲妻方氏歙縣人
吳士志妻黃氏歙縣人
汪仲㫤妻胡氏歙縣人
徐文敏妻汪氏歙縣人
張夢鯨妻程氏歙縣人
楊尚仁妻潘氏歙縣人
吳賓廷妻汪氏歙縣人
吳寵錫妻程氏歙縣人
黃高振妻鄭氏歙縣人
羅懷用妻胡氏歙縣人
許允文妻鄭氏歙縣人
胡德修妻方氏歙縣人
葉茂榴妻程氏歙縣人
吳維岳妻汪氏歙縣人
吳塤妻汪氏歙縣人
項澤妻汪氏歙縣人
許時功妻蔣氏歙縣人
許大文妻潘氏歙縣人
許明俊妻徐氏歙縣人
鄭時亮妻吕氏歙縣人
方時鵬妻莊氏歙縣人
趙泌妻吳氏歙縣人
程高儀妻許氏歙縣人
方道彦妻洪氏歙縣人
方世錦妻汪氏歙縣人
鮑觀澳妻徐氏歙縣人
程士鶚妻方氏歙縣人
汪文鳳妻鄭氏歙縣人
鮑文奎妻程氏歙縣人
汪應伭繼妻李氏歙縣人
方以仁妻黃氏歙縣人
方仲昭妻程氏歙縣人
方可承妻程氏歙縣人
汪君峻妻方氏歙縣人
吳同蘭妻程氏歙縣人
吳家讃妻程氏歙縣人
謝一駱妻方氏歙縣人
吳光妻項氏歙縣人
吳從誠妻鮑氏歙縣人
吳文靖妻王氏歙縣人
吳敏學妻潘氏歙縣人
張伯升妻方氏歙縣人
程道宏妻淩氏歙縣人
朱一龍妻黃氏休寧人
吳邦寧妻項氏休寧人
汪道行妻查氏休寧人
汪道夫妻程氏休寧人
陳潭妻吳氏休寧人
邵懋卿妻朱氏休寧人
張顯昊妻汪氏休寧人
吳良士妻程氏休寧人
汪横妻曹氏休寧人
張尚俸妻汪氏休寧人
夏大經妻徐氏休寧人
汪懋才妻金氏休寧人
程有翺妻許氏休寧人
黃如葸妻吳氏休寧人
邵志立妻汪氏休寧人
王尚友妻蘇氏休寧人
畢宗永妻吳氏休寧人
武生繼妻汪氏休寧人
吳江繼妻葉氏休寧人
汪士任妻程氏休寧人
戴時達繼妻汪氏休寧人
黃起說妻程氏休寧人
汪大經妻吳氏休寧人
黃瀚妻程氏休寧人
吳元傅妻程氏休寧人
蘇廷煃妻汪氏休寧人
胡繼翔妻金氏休寧人
范師聖妻汪氏休寧人
程邦偉妻范氏休寧人
陳燿如妻汪氏休寧人
戴懋賢妻徐氏休寧人
金如坊妻吳氏休寧人
汪大成妻陳氏休寧人
戴士廉妻程氏休寧人
王承芳妻吳氏休寧人
金道周妻汪氏休寧人
汪漳妻方氏休寧人
方可堯妻汪氏休寧人
王大化妻孫氏休寧人
金汝光妻程氏休寧人
葉時昭妻戴氏休寧人
胡謂妻程氏休寧人
洪令德妻程氏休寧人
朱良臣妻方氏休寧人
朱良相妻曹氏休寧人
陳時□妻朱氏休寧人
朱之儞妻汪氏休寧人
汪廷薦妻吳氏休寧人
黃道生妻吳氏休寧人
胡士燦妻戴氏休寧人
金吾棐妻查氏休寧人
程其賢妻王氏休寧人
胡亨華妻方氏婺源人
查懋功妻江氏婺源人
查仲嘉妻胡氏婺源人
江宗周妻許氏婺源人
汪思永妻楊氏婺源人
王承葉妻倪氏祁門人
謝富妻葉氏祁門人
李應時妻謝氏祁門人
汪之望妻陳氏祁門人
胡宗孔妻汪氏祁門人
蔣大行妾鮑氏祁門人
以上皆夫亡殉死
方應鳳妻饒氏祁門人夫死痛絶復甦比葬虛右
壙及服闋設奠盡哀闔戶飲藥而死
周元吉妻胡氏祁門人夫客死胡年纔十九候櫬
歸撫棺痛泣袖刃自刎
江棠妻汪氏婺源人正德癸酉饒寇剽掠汪氏躍
入水中死女甫十歲亦罵賊投水死旌建雙烈坊
黃應元妻姜氏黃以位妻吳氏俱歙人寓正陽關
流賊破關不辱死
吕德可妻黃氏歙人夫遠賈鄰有富兒踰墻犯之
氏奮詈聲徹鄉里得免氏忿自經訟於官鄰兒論
如律
朱汪妻吳氏歙人汪死吳視殮畢即仰藥死
劉師基妻金氏休寧人從夫客武昌遇流寇欲犯
之罵賊而死
胡舜妻王氏祁門人為賊所執罵賊不辱賊恨支
解之時年二十一
庠生謝爾瓛繼妻程氏休寧人夫病兵入室氏墮
簷死
胡仕瑛妻鮑氏績溪人夫出外鮑為勢廹而死建
坊旌表
洪日升妻潘氏婺源人其姒不良潘諫戒之姒欲
衊潘以自解乘升出夜舉火潘登樓大呼有一少
年招之潘不從赴火死婢鮑氏救之亦死時謂二
烈
胡某妻張氏婺源人嫁未幾夫亡人強娶之不從
嚙指血寫詩裙上自刎死
管竽妾王氏新安衛人竽死家人以王無子固欲
嫁之王號哭不從密製棺衾托家長撫其嫡孤從
容飲藥而死
江鼇妻姚氏歙人姚有容儀而鰲穢陋氏歸而安
之鼇溺死家人逼之嫁遂飲藥死
吳㙈祥妻閔氏歙人嫁未期年夫客死有謀奪其
志者遂自縊
黃世胄妻魏氏楚人世胄客楚娶焉夫死鄰舍火
氏曰未亡人得所矣里嫗牽其裾竟絶裾而死
黃錡英妻許氏歙人家酷貧夫死時方嚴寒氏身
僅二單衣解其一以衣尸紉其一於裳號慟赴溪
水死
余明賓妻詹氏婺源人年少夫亡家貧無子勸嫁
不從哀慟不食死
張友妻洪氏歙人早寡無子姑納聘逼嫁遂縊死
吳洧妻張氏歙人洧感寒死張隆冬衣單衣誓以
死殉姑累強其再適遂自經死
方瑄妻汪氏歙人早寡無子家貧甚叔逼之嫁仰
藥死
程榮寵妻方氏休寧人夫亡姑欲奪其志遂自縊
死
吳寬浩妻鄭氏歙人早寡拮据養姑姑歿兄子隂
受聘計使輿人擁之去鄭知號咷無及假更衣自
經死
張蔗妻陳氏祁門人年十八蔗死有子三歲母欲
奪其志不從母因毒死其子陳遂自經
江文振妻汪氏黟縣人振病未婚卒惡少擁衆搶
娶氏剪髮割面縣嘉貞烈令傍母守節母亡不食
縊死
鮑正春女歙人許配吳士榜榜客死燕京訃至女
自縊奉旌
謝世顯女祁門人字李天春夫亡奔喪立嗣守節
子既娶乃不食死事聞旌表
黃天秩妻程氏休寧人天秩病不起母篤愛之欲
與俱畢命氏跪請曰媳願以身代夫是夕自經死
天秩病遂瘳
汪氏女休寧人許字吳文衮衮歿衰服奔喪闔戶
自經
汪氏女休寧人名美娘許字戴鈕鈕卒自樓投地
絶而復甦父母強之嫁不從自縊死
汪氏女績溪人許字吳大振夫亡絶粒死
黃氏女休寧人許字江士驗驗歿女吞金死
程禧義女歙人許字王廷用廷用死父母勸嫁不
從逃之姑所自經
方渭女歙人許聘汪鳳時鳳死女要姑逆歸自經
墓所遂合葬
鮑氏女休寧人許聘王繼先夫亡衰絰奔喪絶粒
七日而死
吳文燧女歙人許字孫某夫亡女往哭編髮纏頸
死之
吳繼潭女歙人許字張姓夫亡自縊死
蔣氏女歙人許字程德濓濓客長沙二十年不通
音問姑諭更嫁女悲號成疾死
游天禄女婺源人許字汪舉賢賢亡歸汪修婦禮
服除絶粒死
李鵬時女休寧人許字余坡坡歿女慟不食踰年
父母欲再嫁之遂自盡
蔣氏女祁門人許字光有本本亡女扼吭而死與
本合葬
陳國盛女祁門人幼字謝進泰泰殤女自經死
方氏女休寧人許字汪淮淮客外另娶母議擇配
不從自經死
吳漳妻朱氏歙人漳病篤氏籲天請代刲股和糜
以療載武宗實錄
國朝吳沛妻黃氏歙人沛亡不食死
滕舉女婺源人許字俞照將歸聞照亡女不食
七日而死
凌嘉恪妻吳氏歙人夫亡死殉
畢禴妻胡氏歙人夫亡死殉
俱順治年
旌表
王則榮妻葉氏歙人夫客梧州忽聞柩歸細問其
由大慟遂絶粒而死
滕蛟妻汪氏婺源人夫亡死殉
胡天琰女績溪人許字曹明登未嫁曹病歿奔喪
立嗣承祀事畢絶粒死
吳淑姬歙人許字黃是是肄業楚中病歿柩歸
女衰服往弔至夕自經死
汪氏女休寧人許配太學程道翼未嫁程死丹徒
女聞訃自縊
葉氏女黟縣人許字盧顒顒死女母適病病愈乃
歸盧三年喪畢不食而死
以上康熙年
旌表
方駿業妻吳氏歙人刲股療祖姑病夫疾割股不
救殯夫棺不食七日而歿
徐氏女歙人許配江承增為養媳增死揚州女不
食九日死
胡光祖妻吳氏績溪人夫亡慟絶救甦強視喪葬
絶食六日復自盡
以上雍正六年
旌表
楊恂妻金氏休寧人夫亡終喪卜葬定嗣氏易服
告舅姑以不終事高堂為罪不食六日而歿
烈婦查氏黟縣人
俱雍正八年
旌表
吳宣來妻朱氏歙縣人夫亡畢葬事奉主歸家
夜即自經
雍正九年
旌表
黃百夀妻鮑氏名正姑歙人翁鉉死泰州氏脱簮
珥遣夫尋翁柩資盡復罄所有再往骨終不得百
夀亦客死氏乃鬻婢歸夫柩葬畢絶粒以殉
曹自強妻俞氏婺源人山賊亂自強遇害將掠氏
氏抱屍號泣賊怒被殺
朱煟妻程氏休寧人戊子土寇圍門氏度入門必
見辱遂自縊
朱可旺妻汪氏休寧人戊子夏遭賊義不受辱奪
刀自刎未殊血流遍體赴水死
朱文昭妻黃氏休寧人戊子寇入室氏匿層樓盗
獲其子氏恐不免赴水死
王之璘妻程氏休寧人璘早卒戊子寇刦氏欲汚
之氏罵不絶口盗怒支解之鄉人立廟祀焉
黃氏女休寧人許字曹旋吉吉死女卧一小樓凡
五載聞有欲委禽者遂絶粒而死
洪咸慶妻金氏休寧人夫亡無子既立嗣遂投繯
死距夫亡四十二日年二十四
鄭國鏡妻汪氏休寧人年二十一寡吞鉛死
黃肇基妻戴氏休寧人事繼姑孝年二十五夫客
死正陽鎮氏知自經
趙鏞妻王氏休寧人十七適趙未彌月趙即出外
溺死柩歸慟哭自縊
副榜吳傑妻程氏休寧人年二十三寡投繯投井
皆為家人救免遂絶粒卒
胡茂枝妻鮑氏歙縣人夫亡身殉
羅維祺妻葉氏歙縣人年二十三夫客死於楚柩
歸慟哭嘔血死
項長眉妻程氏歙縣人事姑極孝夫客亡柩歸葬
畢自縊
生員戴光祀妻黃氏休寧人夫亡氏夜半吞鉛而
死
嚴氏女休寧人許字汪居將婚而居亡女請往親
奠而返越五日自縊
邵其星妻胡氏休寧人夫亡次年一子又亡氏家
貧有耄姑憐其早寡欲令他適氏曰夫死不死以
有子也子死不死以姑老也今姑命吾嫁吾舍死
無處所矣即日自經而絶
謝永緣妻蔣氏名富弟歙縣人年二十三夫亡絶
粒十三日死
程玉柱妻汪氏休寧人夫病將瞑目自經同亡
汪大姑歙縣人監生齡之女許字侍御陳菁孫式
玠聞式玠訃至自縊死
汪裔越妻程氏休寧人父賈寄籍長洲適汪期
年而寡翁及父母憐其少欲奪其志不可屢強之
程泣而言曰既聞命矣請歸吳徐商之詣夫殯
所拜訣翁送之河干父母俱在舟中至夜半潛推
篷赴水死三日始得尸面如生
山溪烈婦旌德人嫁數月夫死無子又無翁姑伯
叔依母守節後父母潛許他姓且將娶氏聞欣然
曰事固如此當一辭夫墓晨起理粧易新衣内皆
密紉行至溪口時山水暴漲踴身入水死乘流數
里罥岸樹而止有石工見之欲解其衣衣結不可
解忽自批其頰曰父母欲奪吾節吾死汝小人輙
敢無狀吾褫汝魂矣語畢昏仆地死觀者歎異父
母為合葬故夫墓焉
張桂喜歙人夫尹春為黃氏青衣主婦程知書史
嘗講古列女事訓諸姑姒張從旁竊聽輙稱羡不
已夫死掩戶自經家人救免輙詣市市毒藥市者
以他藥紿之得不死遂自備一棺徧拜家衆卧其
中不起主婦泣挽之張泣對曰僕婦念不可回自
聽講列女時已决矣堅卧絶粒而死
沈社松妻汪氏歙人歸沈僅一歲社松以勞苦致
病氏知不起私食宫粉姑亟奪之夫亡絶粒十六
日而卒
寧國府
漢丹陽太守孫翊妻徐氏翊將媯覽殺翊見徐氏將
逼而娶之徐紿之曰乞晦日設祭服除乃可覽許
之徐氏密與孫翊舊將孫高傅嬰等謀至晦日命
高嬰等甲而入預匿之戶下使人報覽曰服除矣
覽遂入伏兵殺覽徐氏持首以祭翊墓一軍皆驚
按徐非宣人然竒節著於宣故首誌表之
唐洪勝可妻梅五娘涇人夫死黃巢之亂賊逼梅梅
引刀即自刺而死號為香心五娘
元紀吉甫女宣城人至正間為賊所獲不辱見殺同
時又有胡氏者囓斷賊指亦見殺明弘治間立二
烈祠
明章世安妻文氏涇縣人歸章七日夫歿自經隆慶
年旌
吳仕期妻貢氏宣城人仕期以上書忤張居正杖
死蕪湖獄中貢奔求屍赴南臺訟冤夫婦並旌
施之濬妻徐氏字領姑宣城人與施氏指腹為婚
或嗾湯一泰欲強委禽焉徐不受促濬完婚湯訟
之攝女出質女遂憤恚投塘死疏聞建烈婦祠
王鍍妻梅氏字柏香南陵人鍍歿剪髮自誓立鍍
兄子以為後有富人謀娶之梅引刀刺左目復自
縊死後建坊立祠
胡金妹南陵人幼許郭未嫁郭沒衰麻赴喪服闋
上夫墓即觸磚而死事聞旌表
劉元機妻汪氏旌德人夫亡子殤自經事聞旌表
周自眷妻羅氏太平人夫死自經萬歴年旌
周尚潔妻胡氏太平人夫死縊於柩旁萬歴年旌
方志亨妻陳氏太平人志亨死遂自經萬歴年旌
孫雙元妻項氏太平人夫死自經萬歴年旌
崔廷宷妻譚氏太平人宷溺死譚聞訃自縊天啟
年旌
孫尚選妻張氏太平人選卒衰絰經死懷宗時旌
杭一清妻宋氏宣城人清卒自經死
陡門婦失其姓正德間宣城大旱婦從夫行乞至
陡門夫一去不返居人悦其貎邀與歸婦堅不往
與之食亦不受無何饑困就飲於河蹶而死
顔材女小姑宣城人正德間方九歲受馬氏聘馬
氏子殤乃私用麻束髮三年後有求聘之者復用
麻勒目雙瞽誓守不他字年七十一終
劉慶八妻馮氏宣城人夫亡子甫孕娣姒諷之曰
嫠婦之艱苦非嚙鐵者不勝馮即投袂起拔壁鉜
鏂囓之剨然有齒痕復抉其臂肉釘壁曰若有異
志鐵肉俱麋年八十有三而沒後取鉜鏂視之臂
肉宛然齒痕如故子大賢妻李氏亦以節稱
齊瀛家婢祥梅宣城人瀛三歲墮水梅急入深處
手援加之於頂瀛得以救起而梅遂溺死瀛建文
殉難齊泰之裔嗣也
魏氏女宣城人許字貧家子有豪強納為媵既至
堅不從遂撻之抗聲死杖下
羅愷妻孫氏宣城人避寇從姑匿松下寇執姑將
殺之孫氏出請代因劫之共載抱松大呼不從遂
見殺三日猶抱此松不仆人呼為抱松女
庠生張大名妻貢氏宣城人夫亡不食死
邑令童寬妾章氏涇人寬為萬載令卒於官章扶
櫬歸將近扺涇嫡迎喪至悉取行裝付之投河死
吳當道妻潘氏涇縣人夫亡矢志翁欲更遣之遂
自經夫墓而死
胡世彩妻程氏涇縣人彩客死於豫程悲慟飲鴆
死
吳倍之妻翟氏涇縣人夫亡刺喉死
徐瑾妻王氏字葆秀涇縣人年十六歸瑾未半
月瑾痘沒有夫兄欲奪其志氏自刎死
丁滔女涇縣人未婚遭夫不肖轉鬻豪家自刎
全節
董電妻翟氏涇縣人夫沒自經死
沈恩妻曹氏涇縣人入山避賊被執不辱死
程宗業妻陳氏寧國人業患瘋諷陳改適氏曰吾
請自盡可以絶君慮遂投水死
陳仕興妻張氏寧國人遇土寇亂被執過水塘躍
入水淺而不沒以頭埋泥中不起斃於亂箭
饒鼎妻楊氏寧國人鼎客巢邑服單衣溺死楊
招魂葬之遂撫孤自守雖冬不衣袷二子既成立
竟着單衣出坐近宅池中死
汪一珍妻譚氏旌德人夫亡服闋觸墓死
譚江宗女旌德人許守某已知為庶子父遂毁盟
女自縊而死
吕邦祐妻管氏旌德人夫沒引繩絶脰死
江伭妻吕氏旌德人夫病刲臂療之不起孤復殤
遂絶粒而死
汪元妻吕氏旌德人夫亡絶粒而死
任永祉妻戴氏旌德人夫亡立叔子為嗣嗣沒自
縊死
焦尚恩妻林氏太平人夫亡富室欲奪之林以鐵
釘刺目獲免
魯大妻王氏太平縣人夫亡惡少夜劫之王以首
撞其人自囓斷一指惡少逸走既沒里人碑之曰
魯大嫂貞節墓
徐僅妻王氏太平人
程中柱妻張氏太平人
俱殉夫死
胡廷欽妻李氏太平人夫亡無嗣有逼令改節者
李引刀自截其耳年七十以節終
葉尚亨妻劉氏太平人嘗割股療姑夫亡自縊死
李時通妻胡氏太平人通客死羅山胡自經死
曹楷妻王氏太平人夫病篤禱天求代夢神許之
即服夫之衣冠自經死夫愈邑令表之曰貞烈
監生林首春妻焦氏太平人夫溺死吳門氏自刎
自經皆遇救免柩至號慟不食死
胡森之妻李氏太平人夫病刲股不愈遂自經死
陳上受妻焦氏太平人夫亡以鐵火筋刺喉血流
不絶匝一月復自經死
崔日升妻焦氏太平人夫亡自縊
陳上龍妻汪氏太平人
崔士郁妻李氏太平人
李一程妻湯氏太平人
汪新妻江氏太平人
以上夫亡自縊
夏可倚妻程氏太平人夫亡自刎遇救未殊夜以
七抉吭而死
生員朱士修妻周氏太平人修溺死周仰藥以殉
鄭之彭妾崔氏太平人事姑及嫡甚謹之彭亡崔
從死
崔恒夀女太平人許配吳姓夫有惡疾翁固請他
適崔聞遂自縊
董女鼎姑太平人許字孫學賢賢没女絶粒死兩
家遂合葬焉
陳秋女太平人許配項暹將嫁暹沒女自縊死
監生王應熊妻趙氏太平人夫客死趙罄奩資以
返其櫬哭奠數日自經死
徐子興妻楊氏南陵人明末遇寇脅之不從躍入
池中死
國朝孫元容妻汪氏太平人元容卒京邸汪聞自縊
順治八年
旌表
林有茂妻崔氏太平人茂亡遺孤又殤遂自縊
崔幹夀妻吳氏太平人夫亡視殮畢遂自縊
俱康熙年
旌表
韓文明妻王氏宣城人夫亡有從姪欲奪其志隂
搆武弁逼之王氏執利刃誓死相抗獲免得守節
以終其志
於雍正五年
旌表
唐鳳騰妻楊氏宣城人鳳沒楊自經繩絶不死置
夫柩於其寝室坐卧流涕三年如一日丙戌兵亂
家人勸之避氏哭曰遍野皆兵何擇焉賊至惟一
死耳賊亦相戒毋犯楊節婦云
徐士榮妻吳氏宣城人遇亂兵投澗中水淺不得
溺兵以其槊擬之曰汝上吾活汝不應遂剸死
高桂妻梅氏宣城人避兵黃渡與夫相失被執不
從兵以刃批其頰梅濺血而罵兵斷其腕擊其齒
刺其腹至死仍罵不絶聲
趙氏二女賽娥賽英宣城人皆及笄未字遇寇不
從娥乃自掐其嗓死英且哭且罵被賊支解
楊方勖妻劉氏宣城人歸楊五日夫沒剪髮自誓
隣婦偶以微言動之氏拔利刀示之曰此刀乃我
日作鏡夜作枕者也卒以節終
談良逵妻稽氏宣城人逵貧鬻妻妻不從強輿之
去至其售家衆方賀飲婦自縊死
王朝寀妻詹氏宣城人未婚夫疾篤力請往侍四
旬而夫沒氏剪髮納棺内喪畢母與姑以言諷之
氏服鹽滷死
吳望侯妻梅氏宣城人年十七夫沒父母欲奪其
志即以剪刀插喉死
焦三一妻周氏太平人遇寇兵不辱被殺
焦守元妾周氏太平人為寇所掠大罵不辱被殺
梅春嶽妻陳氏太平人遇亂避兵赴水死
焦冬妻張氏太平人遇亂避兵赴水死
陳鶴老妻焦氏太平人夫亡自縊貧無以殮焦見
夢於姑乃得織絍所積碎金與夫同殯
黃通妻孫氏太平人通亡自縊
李京生妻陳氏子萬吉妻陳氏俱太平人遇亂姑
媳同縊於一繩時稱雙烈
焦八顧妻林氏太平人順治間為山賊所執不辱
死
焦鳳鳴妻陳氏太平人遇賊舉家被執賊欲汚之
陳紿之曰舍我夫若子則從爾賊並釋之陳遂奮
躍入水賊怒投石擊殺之
邵珍妻孫氏太平人夫沒投井死
陳社妻胡氏太平人夫亡自刎
陳福元妻焦氏太平人夫沒自經死
林婉姑太平人許氏方啟祥祥沒往拜舅姑代子
職姑後以殉夫自刎氏理兩喪畢勒脰而死
查斌妻汪氏涇縣人夫婦並執於賊汪紿賊縱夫
即自沉於水
童灌妻唐氏涇縣人賊殺其夫唐紿令焚之自投
烈焰死
吳有愷妻趙氏涇縣人夫亡守志
雍正六年
旌表
鄭瑶妻沈氏涇縣人遇賊觸崖石死
王有聘妻張氏南陵人未婚夫亡赴水死時年十
四
徐維原妻許氏南陵人康熙甲寅逆籓叛寇盗蜂
起凡婦女奔竄者路經竹榻河皆僕背負而渡許
獨正色曰僕焉得負我徬徨河畔久之寇大至遂
投河死
吳一騰妻何氏南陵人夫亡孝事其姑姑沒後絶
食死
劉有福妻章氏南陵人夫亡三年喪畢絶粒而逝
何來妹南陵人許字程志廷廷沒女守制三年服
除祭夫墓絶粒而死
俞侣賢妻鄧氏南陵人夫亡子甫三歲夫從兄某
暴悍逼鄧改適至加箠楚鄧引刀自决乃止歲荒
義不受憐自惟閉戶飲水凍餒而死
李時衡妻朱氏南陵人娠五月夫病謂曰我死汝
少奈何朱囓指灑血滿衣曰藏此為信家貧歲
荒終日忍饑有富人欲強聘之朱引刀自刺以救
得不死年七十二服所藏血衣而卒
劉統妻趙氏旌德人統死行間趙號慟曰俟吾孤
立即報夫地下順治十四年大水漂室人皆竄趙
曰死吾分也何避焉遂溺死
吳一茂妻虞氏寧國人茂亡家貧舅欲奪其志虞
以刀斷右臂却之
池州府
三國吳孝娥大帝時其父池州鐵官入冶不鎔法當
死娥憂之遽躍入冶骨化鐵遂鎔時人號曰聖姑
立廟以祀
唐桂盛女石棣人名金釵黃巢之亂女為寇所執欲
汚之投井死里人號曰金釵井春秋祀之三月中
有結茆為舟載稻菽至井旁禱禳以却度者
宋黃奉先貴池人父官太尉征西凉陷於敵女時年
十八募卒往襲得其父還
明禮部侍中黃觀妻翁氏貴池人靖難兵入觀徵兵
江上命收觀妻女給配象奴象奴至翁出釵珥紿
之市酒脯乘間攜二女投通濟橋下死其屍流賽
洪橋母女相抱立水中面色如生
朱彦明妻唐氏貴池人名貴梅姑悍而滛私一富
商商見唐悦之賂其姑姑強之弗聽繼以炮烙體
無完膚終不聽乃以不孝訟於官更受官刑親
黨咸勸其吐實唐曰全吾名而汚吾姑非孝也
雉經於後園古梅樹下尸懸於樹三日顔色如生
每歲梅月之下𨼆𨼆見其形楊慎為傳紀其事嘉
靖初祀烈女祠
康紋女名清姑貴池人正德中流賊掠江上父為
所執女泣請釋父願以身從父既釋行已遠遂罵
賊躍入水中賊鈎之罵益厲賊怒支解死嘉靖初
祀烈女祠
柯廷玉妻曹氏貴池人夫亡葬畢自經死
何文宇妻江氏青陽人夫亡自經死
周世祥妻汪氏貴池人早寡剪髮剜面誓無他志
嘉靖年旌
胡輸忠妾江氏貴池人年二十一夫亡有強之改
適者闔戶自經
孫大賓妻倪氏青陽人年十六夫亡無子家貧父
母與姑皆令之改適氏斷指截髮以示年七十九
卒
吳某妻鮑氏青陽人姑誨之滛不聽逼杖之夜即
赴清水潭溺死時盛暑陳屍三日顔色不變
寗士望妻曹氏青陽人望客死豫章氏聞訃自經
徐正明妻李氏青陽人年十八夫亡無子剪髮剔
目以自誓家貧甚居恒為人舂織年七十終
施某妻沈氏青陽人年十四歸施夫貧去為僧翁
姑欲令之改適氏聞服毒死
佘心浩妻汪氏年十七浩亡汪撫尸躃踊觸柱而
死
桂惟芳妻汪氏石埭人惟芳患惡疾術家言氏命
不利於夫氏聞之仰天祝曰但得夫疾愈何惜一
死遂自縊
蘇仁賓妻徐氏石埭人夫病革氏悲痛先自經事
聞旌表
庠生桂一秀妾萬氏石埭人見逐於嫡父母令改
適不可強之遂自縊
桂氏女石埭人許字李巖護後李家業凌替父
九花欲更以許富室女聞吞毒鼠藥而死
洪邦國妻汪氏貴池人年十九夫客死於粤櫬歸
哭奠畢遂闔戶自經天啟年旌
宋某妻陳氏貴池人嫁二年而寡夫兄廹令改適
不聽因私受富人之金令統衆劫去氏聞其期即
沐浴投繯繩斷復引紡車鐵鈎自刺死
檀之堅妻高氏建德人夫卒京邸氏欲自裁以有
姙中止既而産一女氏遂絶粒七日死懷宗年旌
徐致通妻佘氏建德人夫病籲天願以身代及將
革遂引刀刺骨與夫同日死事聞旌表
檀時中妻陳氏建德人年十七夫亡遺孤纔數月
父母欲奪其志氏剪髮剺面以死自誓事聞旌表
檀魁妻金氏建德人夫病指其腹曰若生男善育
之既而生女乃引刀自刎既殊猶僵立不仆云
方有淑妻金氏建德人夫亡自刎
葉自齊妻包氏貴池人少寡守志崇禎十六年左
兵至率其子婦陳氏章氏胡氏同赴水死
曹世榮女貴池人年十五未字父為亂兵所執女
紿之曰苟得脱吾父吾從爾父既去即大罵求死
遂遇害
鮑某妻胡氏貴池人農家婦被亂兵執欲汚之氏
抱樹大罵兵斷其兩手殺之
孫有芳妻方氏貴池人左兵至有芳攜妻女避山
中兵逐有芳氏遂乘間解帶縊女死即自縊於樹
七日兵退始殮面如生樹為枯死
包意妻胡氏貴池人為楚兵所掠逼汚之大罵不
辱兵怒乃取被絮裹氏纏於樹自頂灌油至踵燃
火作照具及旦家人往視膚骨灰燼惟貞心宛在
取和骨灰葬之
柯良華妻洪氏貴池人子大器方在襁褓猝與兵
遇氏遂湧身躍入深潭中戴大器於首出水上屍
浮水面越三晝夜里人救大器得生後大器早卒
婦包氏苦節自矢撫遺孤成立兩世節烈郡守旌
其門
曹士璋妻檀氏貴池人為亂兵所執紿之曰有藏
貲千金為我致之當從爾兵爭往逐自經死
朱之湘妻吳氏貴池人
陳堯中女貴池人
陳堯廷妻孫氏貴池人
吳森妻陳氏貴池人
杜宣妾某氏貴池人
朱正洪妻許氏貴池人
吳先韺妻吳氏貴池人
程宗尹妻吳氏貴池人
吳果妹貴池人
葉思震妻杜氏貴池人
杜鉉妻章氏貴池人
章謨妻柯氏貴池人
庠生吳道泰妻孫氏貴池人
徐灝妻譚氏貴池人
張啟瑜妻許氏貴池人
楊村程婦傅氏鮑氏俞氏俱貴池人
胡承化妻張氏貴池人
王應鳳妻羅氏青陽人
王富妻黃氏青陽人
章召妻徐氏青陽人
徐清妻王氏青陽人
沈有來妻程氏青陽人
章六妻裴氏青陽人
孫廷祚妻包氏青陽人
孫遠祚妻熊氏青陽人
孫睿妻柯氏青陽人
郭應春妻江氏青陽人
汪炳妻章氏青陽人
朱文榜妻某氏青陽人
何應華妻孫氏青陽人
熊遠魁妻包氏青陽人
以上寇執不汚被殺或投水
陳璧妻陳氏璧弟鼎妻江氏青陽人皆少寡左兵
掠城二氏乃各捉一刀出避雲鸛山俱死亂棘中
賊退覓其屍手握刀如生時
熊士章妻張氏青陽人攜幼子避兵為所得逼汚
之氏奮罵不從脅以將殺其子愈罵不絶口賊怒
斷其手足將其母子夾以二箕投火焚其屍而去
畢應勲妻葉氏銅陵人兵執不辱脅殺其子即前
觸刃死
庠生佘應泰妻葉氏銅陵人少寡撫二遺孤左兵
至欲犯之不可乃殺其所抱一孫必不可又殺其
一子氏奮罵前觸刃死
汪應嘉妻俞氏銅陵人年二十夫為兵所殺欲汚
氏氏陽諾之誘兵解刀隨握刀殺兵投水死
佘日智母張氏妻丁氏銅陵人避兵深洞中賊舉
燎熏之各解帶自經死
徐鼎祥妻陳氏銅陵人
丁學大妻朱氏銅陵人
鍾思兼妻葉氏銅陵人
郜一仁妻陳氏銅陵人
章國藩妻張氏銅陵人
汪有源妻胡氏銅陵人
朱某妻陳氏弟婦劉氏俱銅陵人
佘繼懋妻何氏銅陵人
佘儒道妻徐氏銅陵人
丁應運妻施氏銅陵人
崔啟弼妻張氏銅陵人
銅陵學博謝天寵妻佘氏妾藕氏銅陵人
謝雲妻葛氏銅陵人
謝與師妻佘氏銅陵人
庠生謝升妻佘氏銅陵人
謝巖妻殷氏銅陵人
拔貢戴君榮妻孫氏銅陵人
庠生佘遂妻張氏銅陵人
佘繼商妻章氏銅陵人
佘心鏡妻陳氏銅陵人
劉得志妻方氏銅陵人
馮得時妻鄭氏建德人
柯鳳吉妻鄭氏建德人
徐正陽妻陳氏建德人
江中源繼妻楊氏建德人
姚時中妻柯氏建德人
洪某妻趙氏建德人
洪圖福妻檀氏建德人
江永祐妻馮氏建德人
王一女建德人
董承禧妻徐氏建德人
高日早妻張氏東流人
方堯春妻吳氏東流人
童氏女東流人
金氏女東流人
王如斗妻王氏東流人
以上賊掠不受辱或被殺或投水或赴火死
蘇瓊妻舒氏石埭人瓊官于蜀死張獻忠之難氏
聞自刎建坊旌表
江棠女名巽容建德人遇兵欲汚之大罵躍入潭
中兵怒攅刀刺之潭水盡赤
劉牛女建德人有姿容賊逼汚之投深淵死賊怒
索其屍於下流支解之
黃雲祥妻方氏東流人父病刲股獲痊流寇圍城
舅姑柩在室氏弗忍遠離絶粒以死
庠生諸大箴妻劉氏青陽人大箴屢舉不第憤鬱
而死氏以幼子託姑血淚泉湧六日而死
國朝尤氏女名滿姑貴池人許字陳維翺女聞翺沒投
水死
桂氏女名命姑石埭人許字楊紹輝未婚夫亡女
年十六聞訃乃引刀自刎父祖救之未殊延醫敷
治女拒醫絶粒而死
桂氏女貴池人名藻姑許字陳明誠陳殤女沐浴
更衣鍵戶自經
以上皆康熙年
旌表
紀國綱妻吕氏貴池人未嫁夫染瘋疾將絶婚女
力持不可歸綱數年綱歿有強之他適者即自經
陳一文妻盛氏貴池人年十七夫亡自經舅姑救
止之後遇兵至衆皆走避氏曰男女雜行非所願
也遂掩幃縊死
王氏女貴池人幼許字陳照照夭女聞絶粒七日
而死
胡茂妾陳氏貴池人夫死與嫡誓守後嫡有異志
將先遣陳陳不從夜投龍王潭以死
沈明宦妻陳氏石埭人遇亂兵赴水死
許虎祥女石埭人年十四亂兵逼汚之不從斷其
臂而殺之竟無血
許一圖妻吳氏石埭人與媳某氏為亂兵所執欲
汚之氏紿之曰我室中有金取與爾兵信之入室
先手刃媳遂自剄
沈明元妻汪氏石埭人順治十六年海寇犯江寧
闌入池陽氏懼不免乃密縫袿衵服毒死
李元麟妾笪氏石埭人元麟令廣西嫡畏遠不行
氏隨往元麟染瘴癘卒氏枎櫬歸里登樓自經死
庠生方坤妻李氏子媳林氏李石埭人坤死自刎
以殉子啟祥先亡幼聘太平縣林翹女未婚歸方
守貞至是翁歿姑刎殯歛畢沐浴自經
桂志道妻沈氏石埭人夫亡撫棺大慟既而收淚
不言入室自經
楊氏女名華玉石埭人許字汪餘慶婚有日而餘
慶歿女聞入室自縊先是汪病劇女謂二妹曰世
俗婦女殮製衣履如男子式甚無謂投繯之夕預
以衣履置其側其家如言殮之
檀士神妻陳氏貴池人年二十四夫亡無子誓不
改適值歲饑姑與其母強為擇配遣行氏沐浴更
衣詣夫塋泣别從容言笑晚自縊死
陳河北妻桂氏貴池人年二十二夫亡葬畢服除
從容自縊死
王永大妻陳氏貴池人夫亡食貧守志有刊其改
適者姑隂主之氏聞自縊
蘇敏妻沈氏石埭人敏病劇氏刲股和藥弗愈敏
亡氏出嫁奩分給家人乘間自縊
李正皓妻沈氏石埭人家貧甚以織絍供衣食生
子甫三月夫亡姑利其改適百計逼之氏度不免
乃潛詣夫墓號慟再拜赴水死
吳太滿妻楊氏青陽人夫亡遺腹子生七日殤母
家欲奪其志自經死
徐開生妻袁氏青陽人夫亡姑廹改適遂自經
柯秉直妻陳氏青陽人年十八歸柯期月夫亡遺
腹生子誓死以守夫兄某欲奪其志氏觸階幾
絶少甦又欲自經某懼而止後年七十三終
吳太定妻劉氏青陽人年二十餘夫亡子幼舅姑
衰老忍死搘拄忽夜半火起二老不能行氏衝火
入掖舅出復冐死負其姑頭髮焦爛衣裙拂落火
片盈地後姑享大耋氏年踰七十歿
桂銓妻彭氏石埭人夫亡絶粒求死舅姑諭止之
姑歿諭其子曰死吾願也已遲汝父十年嘔血數
升卒
馮兆陞妻張氏東流人夫亡撫孤南溟成立娶婦
張氏南溟又早卒氏悲不自勝赴水死婦張奔至
水濱撞石幾絶並以節著
徐榖樂妻馮氏建德人幼事繼母盡考歸徐六年
夫亡艱苦撫孤孤又殤泣拜舅姑遂縊死
程道隆妻朱氏建德人夫亡孝事舅姑遺腹生子
撫之成立及舅姑歿喪葬畢遺孤又殤氏泣曰未
亡人無用生為矣赴水死
李緒妻蘇氏建德人夫病篤曰泉路茫茫何能獨
往氏含泣曰諾夫歿姑防之密氏佯為笑語潛登
樓縊死
陳氏女東流人許字張元秀夫亡絶粒自經
蘇百福妻徐氏石埭人歸蘇三月夫亡冰霜自矢
母兄欲奪其志氏大慟周身密紉自經死
桂伸側室周氏江都人伸公車道䢴上納之留兩
月氏有姙伸入都購疾而殞柩回氏長慟迎於舟
次因扶歸石邑生子托於嫡不食數日卒
畢天培妻沈氏石埭人一日夫出有強暴突入室
犯之引刀自刎死
林嶷女貴池人幼竒慧三歲能誦詩通大義事父
母尤考謹許字桐城儒士汪士椽未婚士椽死女
聞鍵戶梳妝服汪納幣衣自刎端坐而逝死之前
一日隣里見屋有火光即之不見咸以為義烈所
感云
江南通志卷一百七十九
江南通志卷一百七十九
人物志
列女(義烈三四安徽寧池府)
安慶府
漢焦仲卿妻劉氏仲卿為廬江小吏氏為姑所逐自
誓弗嫁其母屢逼遂赴水死仲卿聞之亦自縊於
庭樹時人傷之作樂府以歌其事
唐張主簿妻某氏張為桐城主簿禱雨龍眠水暴至
被溺氏往求屍不得乃自投觀音崖下明日其屍
泝流與張合遂合葬龍眠山口事聞贈張英烈昭
應侯王英烈夫人郡志主簿作張孚卿妻為王氏
宋張氏太湖人張某女汪革仲子婦張汪素以貲雄
里閈淳熙中或首革有異志詔捕之將逃張謂姑
曰不可逃而免也就逮自明弗聽張泣曰死鳥無
生翼遂自沉於河革誅同室皆坐死人多其智
黃千金潛山人七歲通書史許字張大中未嫁而
大中卒欲更議婚女泣不從父沒有求聘者母示
以意千金即以簪抉目目盲逾三月卒年十九
元韓建妻某氏建知安慶路城陷死氏及全家皆殉
節
李忠妻王氏懷寧人忠溺死氏求屍殮畢欲投水
姑救免乘間自縊
步善慶妻陳氏懷寧人善慶贅於陳未幾卒氏
哀慟三年猶如一日服除自經詔旌其門
明方說妻姚氏桐城人年十七歸說說沒服斬衰自
經死正德中詔旌貞烈
吳孟傅妻姚氏桐城人年二十夫沒既葬以黃絲
自縊死
周見妻桂氏桐城人年二十夫亡即自經嘉靖中
旌表
李棟妻張氏桐城人棟死無子張經於牀母救之
引斧斫已臂家人奪斧乘間投於寒冰首觸冰
竅溺死其面如生
胡效俊繼妻程氏桐城人夫亡密紉其衣自經死
錢巨瞻妻周氏桐城人夫亡自經家人救之乃跽
靈案前號七日不食死
詹伯妻儲氏桐城人伯渡石溪溺死儲扄戶沐浴
經於靈側
周一脈妻陸氏桐城人早寡葬夫畢自縊寢榻
洪錦妻汪氏桐城人錦疾篤誓與同穴既卒為營
大壙至葬越宿自經死遂合葬
許聖德妻徐氏桐城人夫亡徐年二十餘殮畢即
自經
高文學妻王氏桐城人夫亡哀號不輟父曰無過
哀慟事有三等能相從地下為烈次則冰霜以事
舅姑為節三則為恒人事耳王聞言即鍵戶絶
粒七日而死
吕怡妻雷氏太湖人怡死富兒李懋欲奪之雷聞
自經
朱乙妻申氏太湖人朱貧且病痱氏益篤愛乙亡
即自經
吕薦妻宋氏太湖人薦赴郡試卒宋俟柩至以頭
觸棺腦迸裂死
胡聚成妻王氏安慶衛人聚成卒王即不食自經
死事聞旌表
吳仲淇妻楊氏桐城人夫亡家貧舅謀於其父母
將以償所負楊聞吞髮死
陳蕙貞潛山人許字王應宿未嫁宿病宿父母求
娶氏往因毁容侍藥八月見宿必不起夜半自縊
氏死六日而宿亦沒事聞建坊旌表
王嘉科妻徐氏潛山人科病將革徐禱於家廟願
以身代夫遂自經科病遽瘳
侯君錫妻梅氏潛山人因夫病篤刲股以進得痊
黃之宗妻汪氏潛山人因夫病篤刲股以進獲痊
陳炯妻王氏桐城人年十七歸炯未一載炯亡氏
遂一慟而絶
朋至明妻侯氏太湖人夫亡侯年十九服滿自縊
徐氏女潛山人許字胡乾乾天自經
方九思妻胡氏桐城人早寡有議婚者遂絶粒七
日死
盛世英妻許氏桐城人英卒自矢立孤舅姑欲奪
其志遂潛引刀刳左耳六十餘歲終
潘遇妻某氏桐城人佚其姓歸遇裁數月遇死氏
潛入松林中自縊
方啟煜妻王氏桐城人煜病刲股和劑以進煜亡
即自斷髮三十年終
諸生熊夢篆妻金氏潛山人夫没不食哀號數月
以首觸其棺而死
國子生韓希歆妻唐氏太湖人氏無子棄歸母家
聞歆死遂哀號水漿不入口七日卒
庠生阮之名妻袁氏太湖人夫亡哀號不食姑年
老泣曰若汝殉吾子吾將何依相持悲感氏遂忍
死奉姑姑沒遂痛哭數日卒
韓鼎應妻劉氏懷寧人值亂舅姑殯于庭賊疑棺
内有藏將欲剖視劉伏棺號哭有女年十三賊數
盼之劉曰但得汝不驚吾先柩女非所惜也賊攜
女去門外有池劉目女其女投池死賊怒殺劉詔
建二坊旌表
劉若㝢妻吳氏懷寧人城破賊殺㝢氏哭罵賊剜
其雙乳而死
劉餘謨妻阮氏懷寧人餘謨官給諫氏娩身方半
日賊忽突至欲拽去阮叱曰我命婦肯從豺狼乎
奪賊刃自刎賊怒並其兩幼子殺之
何仲妻許氏懷寧人為賊所執大罵不屈被殺
錢文炳繼妻顔氏懷寧人為賊所執大罵不屈被
殺
高孝銘妻吳氏懷寧人為賊所執大罵不屈被殺
張明煒妻游氏懷寧人城陷賊執煒游躍出曰幸
釋吾夫即願身從賊遂釋煒游睨煒行遠奮罵以
頭觸地賊怒磔之
汪世衡妻戴氏桐城人流賊掠之去氏抱樹詈賊
賊怒磔之
吳道震妻姚氏桐城人少寡守志賊至見執奮罵
被殺死懷宗時旌
王天璧妻郎氏桐城人流寇至躍入龍潭死
璩伯崑妻王氏桐城人流寇至被掠厲罵不辱死
汪之倫妹桐城人流寇至被掠厲罵不辱死
龍氏女桐城人流寇至被掠厲罵不辱死
諸生徐益晉妻石氏潛山人陷賊罵不絶口賊支
解之
汪澤妻胡氏宿松人陷賊不辱死
徐行妻唐氏宿松人流寇執之詈曰我家世書香
肯受賊辱乎賊殺之
吳之瑞妻張氏宿松人寇欲汚之張紿免其夫與
二子遂撞石而死
劉之馥妻石氏宿松人寇縛之馬上氏自馬上倒
下墮潭水而死
余嘉臣女潛山人
金學文女望江人
黃之瑞女潛山人
謝增新女潛山人
葛修闇女潛山人
熊應輝妻盧氏潛山人
王自鑨妻陳氏潛山人
朱家興妻余氏潛山人
桂昌妻張氏潛山人
王維寧妻嚴氏潛山人
孫萬程妻徐氏潛山人
金道全妻劉氏潛山人
孫玉妻金氏潛山人
戴㫤妾毛氏懷寧人
戴宗琇妻李氏懷寧人
戴堯封妻劉氏懷寧人
游必常妻魯氏懷寧人
高陞妻劉氏懷寧人
徐憲武妻林氏懷寧人
唐祖舜妻楊氏懷寧人
劉若寬妻黃氏懷寧人
張起鳳妻黃氏媳方氏俱懷寧人
金汝賜妻黃氏懷寧人
以上皆流寇陷城不辱死
詹大啟妻何氏太湖人少寡撫孤世祥闖賊屠羅
溪被執氏不屈賊磔之世祥負母屍投崖死
錢䮽妻劉氏懷寧人亂兵劫劉出戶劉紿以藏金
在室得返以子授姑投身烈火死
李秀野妻余氏懷寧人城潰火烈余以長子囑其
夫自懷其幼子投火死
方都韓妻吕氏懷寧人城潰韓救父為賊所執同
遇害
葉橒妻汪氏懷寧人城將潰母家迎汪出郭汪曰
舅姑在義不容舍去寇至縊死
陳自妻程氏懷寧人夫為賊所害程罵賊同死婢
重貞時在流離棄已子而育程子焉
劉蕃妻阮氏懷寧人小字女宗城陷蕃愴惶無措
氏徐曰君子毋以我為念遂投池水死
蔡復克妻江氏桐城人蔡家懷寧賊薄皖城氏自
母家奔回百里省姑城陷被執厲聲罵賊支解死
王曰善妻左氏桐城人早寡苦節流寇至縊死夫
柩旁崇禎時旌
張秉文妻方氏桐城人名孟式字如耀工詩善繪
事崇禎己夘隨秉文宦山東流寇至秉文殉難方
率妾楊氏陳氏同蹈後河死有䘏典
汪氏女桐城人家樅楊寇至投蓮池死
林見妻張氏潛山人避寇虎頭寨賊攻急氏語見
曰寨旦夕必破汝善撫諸子遂投巖死
房甲妻陳氏懷寧人寇舉刃斫甲氏以身承之面
項受重創賊怒復加刃氏手握其鋒四指俱斷賊
竟殺甲氏經日復甦遂為廢人終
吳宗孔母胡氏懷寧人流寇執其姑氏奔出抱姑
痛哭同遇害
顔某妻劉氏懷寧人左兵焚掠氏出避見男婦雜
行慨然曰婦人保姆不在義不出帷敢亂奔乎遂
投江死
黃輔時妻陳氏媳婦張氏孫媳丁氏俱潛山人輔
時早逝氏撫遺孤朝屏課書授室生孫四廷耀廷
才廷焰廷獻朝屏又殞媳張氏毁容勵志與姑相
守寇至不辱張遂遇害有司奏聞以一門全節旌
其門廷才郡庠生妻丁氏避寇白巖寨寨破賊欲
劫之丁大罵抱子墜崖死
戴君德妻沈氏媳盧氏及兩女孫俱太湖人流賊
陷城同赴水死
操高極妻聶氏潛山人
丁一驤妻石氏潛山人
庠生陳鉉妻胡氏潛山人
吳之雅妻楊氏潛山人
劉瓊妻張氏潛山人
熊繼妻某氏潛山人
夏贊妻王氏潛山人
桂明命妻黃氏潛山人
汪啟臯妻江氏潛山人
崔勝濬妻王氏潛山人
吉天助妻張氏太湖人
胡翥鸞妻余氏太湖人
陳所學妻唐氏太湖人
章於國母蔣氏太湖人
方訓義妻程氏太湖人
沈文樞妻蕭氏太湖人
李開妻余氏宿松人
張瓉妻劉氏宿松人
張某二女宿松人
王登妻李氏宿松人
吳旵妻殷氏側室陳氏俱宿松人
袁洋妻何氏媳周氏俱宿松人
以上皆被賊執罵不屈死
黃之正祖母王氏太湖人城陷氏與媳劉氏匿儒
學内賊索得之氏躍火中媳赴泮池御史黃㴻疏
云王死於火節比崑岡之玉劉死於水身染芹藻
之香詔旌之
方氏女太湖人父為寇所執女請身代得釋度父
行遠氏投清水塘死殮時得懷中詩云我本蘋藻
器遭落戎馬間沉冤無訴處清水與青天其死盖
豫定云
劉允若妻蕭氏望江人
曹某妻徐氏望江人
甘尚珍妻袁氏望江人俱遇流寇被執不辱死
國朝雷永祈妻汪氏太湖人明季城破被執不辱遂遇
害
順治八年
旌表
廪生江迥妻夏氏名誥桐城人迥應試江南卒於
邸誥聞其訃水漿不入口櫬歸仰天一慟而絶
順治十五年
旌表
高氏女桐城人許字王家俊夫亡衰絰奔喪設主
於室遂守貞以終
康熙年
旌表
陳朝棟妻方氏桐城人氏生二子舅妾無子抱他
人之子立為已後翻奪氏之産以去氏未嘗與較
余宣妻馮氏太湖人年十九夫亡撫二子之吉之
星成立後之吉娶詹氏吉亡詹嘔血死之星生子
旦娶王氏被賊寇執自刎邑令詳
旌其門
汪興之妻嚴氏太湖人年二十四夫亡不食向族
衆泣拜哀求葬夫祖墓夫之祖若父未葬者並求
葬之隨姑祭於墓畢先歸自縊
周嘉聘妻何氏懷寧人左兵變嘉聘負重創氏
罵賊不絶口遂并兩女俱遇害
龔自成妻蘇氏廣東惠州人成娶歸潛山復遠游
有暴客忽突入欲汚之氏力扼其吭大呼鄉隣奔
赴暴急嚙氏臂因得逃氏遂嘔血絶粒死邑令往
驗之臂上傷痕陡起其齒跡宛然時當暑日午氏
所居三里内忽風雨隂霾驗屍畢即止
康熙十一年題
旌暴論如律
方才妻田氏宿松人年二十二歲夫病死矢志守
節已歴九年有第三伯方德遊蕩廢産逼氏改
嫁氏拚死不從自刎而死
雍正九年
旌表
林茂芝妻蔣氏潛山人夫亡服闋自經死
汪氏女懷寧人父為農民女幼許字畢和和流落
不歸家女待至二十八年有奸民畢三假托和名
謀娶女聞自經而死
束氏女桐城人生於農家許字江鐸未婚鐸死誓
以身殉夫父母止之乘間引七首自刎父視其創
未殊方謀救女女遽以兩指從創中斷咽而死時
年十八祀烈女祠
周經女桐城人許字陶亢宗婚有日矣陶沒女聞
絶粒奈父母勸之食女遂絶口不言死届婚期女
闔戶自縊祀烈女祠
朱紹先妻虞氏望江人夫亡絶粒以殉
何振伊妻宋氏望江人夫客死嶺南氏聞訃自經
徐順貞望江人許字彭元元抱病聲啞彭父母願
聽改適而女固持不可後彭竟絶婚女悲不自勝
乘間謂其弟曰願汝善事父母遂自縊死
孫瑛妻劉氏潛山人瑛省試歸覆舟溺死氏慟不
欲生時因有妊數月姑及伯姒力勸乃止及産一
女遂以頭觸柱昏仆於地勺水不入口七日卒
孫天祐妻張氏太湖人年二十祐病即私誓曰設
不諱當相從君地下及祐死斷髮納於棺隨引剪
刺喉姑與母共強奪之自是勺水不入口乘間自
縊死
周芬熊妻光氏桐城人年二十一賦于歸僅八月
夫亡氏殮葬畢絶粒七日不死以刀自刎端坐而
逝顔色如生
徽州府
唐吳嫗休寧人黃巢之亂賊至嫗曰寧斷吾頭不可
戕吾鄉賊怒殺之見白血駭去
宋程氏女歙人方臘來寇女年十七不受辱罵賊死
汪門二烈歙人汪福妻王氏汪承和妻吳氏姑
媳也方臘寇歙姑自經吳為殮畢亦縊死朝旌雙
烈
元程趙妻鄭氏程旺妻吕氏俱歙人至正十五年
寇亂吕負二歲兒敗卒欲掠之去鄭往救被殺吕
大罵亦遇害
知縣羅宣明妻蔣氏歙人寇起蔣被執力拒之賊
怒斫其臂墜崖下死
鮑琪妻吳氏歙人至正年遭亂不辱被害
吳興祖妻吕氏歙人至正年遭亂遇兵不辱被害
胡氏婺源人寇殺其夫欲掠之胡自刎
明汪一中妻程人歙人嘉靖中一中官江西副使討
賊遇害程號慟投井救出不死不食五日而卒詔
贈淑人
鮑大賓妻劉氏歙人夫歿劉年十八慟哭廢食祖
姑與姑持之極哀願相依為命後二姑歿絶粒死
詔旌孝烈
程有仁妻羅氏歙人早寡有仁兩從弟各舉次子
氏請並立為嗣曰今可死矣不食八日而卒事聞
旌表
汪鳳苞妻吳氏歙人年二十舉子國維夫亡撫棺
誓曰魂而有知相待泉壤當於此子娶婦時相見
迨子成婚甫畢氏絶粒七日卒建坊旌表
檢討汪偉繼妻耿氏隨夫任京邸崇禎甲申從偉
從容自縊題曰夫婦同死節義成雙特祠縣治
丁開先繼妻程氏歙縣人
汪彦雲妻洪氏歙縣人
孝廉汪一鸞妻唐氏歙縣人
庠生程璟妻淩氏歙縣人
汪道耆妻方氏歙縣人
汪孟禄妻詹氏歙縣人
吳貞美妻江氏歙縣人
張元廸妻吳氏歙縣人
羅所學妻許氏歙縣人
鮑欽忠妻程氏歙縣人
王永盛妻汪氏歙縣人
黃養蒙妻汪氏歙縣人
程大節妻吳氏歙縣人
汪知幾妻蔣氏歙縣人
方大法妻程氏歙縣人
太守程金繼妻劉氏歙縣人
程時懋妻孫氏休寧人
徐鍾泰妻程氏休寧人
進士程鋐妻范氏休寧人
汪繼蔭妻黃氏休寧人
序班吳繼芳妻汪氏休寧人
汪申賢妻程氏婺源人
宋時欽妻金氏婺源人
倪大綬妻胡氏祁門人
以上夫亡殉死事聞旌表
劉昌妻洪氏妾春香俱歙縣人
黃永龍妻董氏歙縣人
鄭瓛妻汪氏歙縣人
吳誠妻鄭氏歙縣人
庠生鄭瀚妾程氏歙縣人
庠生胡鑰妾程氏歙縣人
黃正笏妻程氏歙縣人
鮑師周妻洪氏歙縣人
黃世學妻董氏歙縣人
程如璜妻汪氏歙縣人
方大章妻吳氏歙縣人
方長憲妻洪氏歙縣人
程邦彦妻徐氏歙縣人
謝湯妻汪氏歙縣人
謝繼縉妻蔣氏歙縣人
程德明繼妻鄭氏歙縣人
黃九叙妻程氏歙縣人
孫鶴妻姚氏歙縣人
鄭燮妾王氏歙縣人
胡周保妻項氏歙縣人
鮑雲翔妻李氏歙縣人
黃汝材妻施氏歙縣人
方瑞符妻黃氏歙縣人
羅光祖妻黃氏歙縣人
汪一會妻黃氏歙縣人
方憲濓妻金氏歙縣人
潘嘉會妻徐氏歙縣人
謝應徵妻吳氏歙縣人
吳沛妻黃氏歙縣人
程尚寳妻馬氏歙縣人
洪鍾聲妻方氏歙縣人
吳士志妻黃氏歙縣人
汪仲㫤妻胡氏歙縣人
徐文敏妻汪氏歙縣人
張夢鯨妻程氏歙縣人
楊尚仁妻潘氏歙縣人
吳賓廷妻汪氏歙縣人
吳寵錫妻程氏歙縣人
黃高振妻鄭氏歙縣人
羅懷用妻胡氏歙縣人
許允文妻鄭氏歙縣人
胡德修妻方氏歙縣人
葉茂榴妻程氏歙縣人
吳維岳妻汪氏歙縣人
吳塤妻汪氏歙縣人
項澤妻汪氏歙縣人
許時功妻蔣氏歙縣人
許大文妻潘氏歙縣人
許明俊妻徐氏歙縣人
鄭時亮妻吕氏歙縣人
方時鵬妻莊氏歙縣人
趙泌妻吳氏歙縣人
程高儀妻許氏歙縣人
方道彦妻洪氏歙縣人
方世錦妻汪氏歙縣人
鮑觀澳妻徐氏歙縣人
程士鶚妻方氏歙縣人
汪文鳳妻鄭氏歙縣人
鮑文奎妻程氏歙縣人
汪應伭繼妻李氏歙縣人
方以仁妻黃氏歙縣人
方仲昭妻程氏歙縣人
方可承妻程氏歙縣人
汪君峻妻方氏歙縣人
吳同蘭妻程氏歙縣人
吳家讃妻程氏歙縣人
謝一駱妻方氏歙縣人
吳光妻項氏歙縣人
吳從誠妻鮑氏歙縣人
吳文靖妻王氏歙縣人
吳敏學妻潘氏歙縣人
張伯升妻方氏歙縣人
程道宏妻淩氏歙縣人
朱一龍妻黃氏休寧人
吳邦寧妻項氏休寧人
汪道行妻查氏休寧人
汪道夫妻程氏休寧人
陳潭妻吳氏休寧人
邵懋卿妻朱氏休寧人
張顯昊妻汪氏休寧人
吳良士妻程氏休寧人
汪横妻曹氏休寧人
張尚俸妻汪氏休寧人
夏大經妻徐氏休寧人
汪懋才妻金氏休寧人
程有翺妻許氏休寧人
黃如葸妻吳氏休寧人
邵志立妻汪氏休寧人
王尚友妻蘇氏休寧人
畢宗永妻吳氏休寧人
武生繼妻汪氏休寧人
吳江繼妻葉氏休寧人
汪士任妻程氏休寧人
戴時達繼妻汪氏休寧人
黃起說妻程氏休寧人
汪大經妻吳氏休寧人
黃瀚妻程氏休寧人
吳元傅妻程氏休寧人
蘇廷煃妻汪氏休寧人
胡繼翔妻金氏休寧人
范師聖妻汪氏休寧人
程邦偉妻范氏休寧人
陳燿如妻汪氏休寧人
戴懋賢妻徐氏休寧人
金如坊妻吳氏休寧人
汪大成妻陳氏休寧人
戴士廉妻程氏休寧人
王承芳妻吳氏休寧人
金道周妻汪氏休寧人
汪漳妻方氏休寧人
方可堯妻汪氏休寧人
王大化妻孫氏休寧人
金汝光妻程氏休寧人
葉時昭妻戴氏休寧人
胡謂妻程氏休寧人
洪令德妻程氏休寧人
朱良臣妻方氏休寧人
朱良相妻曹氏休寧人
陳時□妻朱氏休寧人
朱之儞妻汪氏休寧人
汪廷薦妻吳氏休寧人
黃道生妻吳氏休寧人
胡士燦妻戴氏休寧人
金吾棐妻查氏休寧人
程其賢妻王氏休寧人
胡亨華妻方氏婺源人
查懋功妻江氏婺源人
查仲嘉妻胡氏婺源人
江宗周妻許氏婺源人
汪思永妻楊氏婺源人
王承葉妻倪氏祁門人
謝富妻葉氏祁門人
李應時妻謝氏祁門人
汪之望妻陳氏祁門人
胡宗孔妻汪氏祁門人
蔣大行妾鮑氏祁門人
以上皆夫亡殉死
方應鳳妻饒氏祁門人夫死痛絶復甦比葬虛右
壙及服闋設奠盡哀闔戶飲藥而死
周元吉妻胡氏祁門人夫客死胡年纔十九候櫬
歸撫棺痛泣袖刃自刎
江棠妻汪氏婺源人正德癸酉饒寇剽掠汪氏躍
入水中死女甫十歲亦罵賊投水死旌建雙烈坊
黃應元妻姜氏黃以位妻吳氏俱歙人寓正陽關
流賊破關不辱死
吕德可妻黃氏歙人夫遠賈鄰有富兒踰墻犯之
氏奮詈聲徹鄉里得免氏忿自經訟於官鄰兒論
如律
朱汪妻吳氏歙人汪死吳視殮畢即仰藥死
劉師基妻金氏休寧人從夫客武昌遇流寇欲犯
之罵賊而死
胡舜妻王氏祁門人為賊所執罵賊不辱賊恨支
解之時年二十一
庠生謝爾瓛繼妻程氏休寧人夫病兵入室氏墮
簷死
胡仕瑛妻鮑氏績溪人夫出外鮑為勢廹而死建
坊旌表
洪日升妻潘氏婺源人其姒不良潘諫戒之姒欲
衊潘以自解乘升出夜舉火潘登樓大呼有一少
年招之潘不從赴火死婢鮑氏救之亦死時謂二
烈
胡某妻張氏婺源人嫁未幾夫亡人強娶之不從
嚙指血寫詩裙上自刎死
管竽妾王氏新安衛人竽死家人以王無子固欲
嫁之王號哭不從密製棺衾托家長撫其嫡孤從
容飲藥而死
江鼇妻姚氏歙人姚有容儀而鰲穢陋氏歸而安
之鼇溺死家人逼之嫁遂飲藥死
吳㙈祥妻閔氏歙人嫁未期年夫客死有謀奪其
志者遂自縊
黃世胄妻魏氏楚人世胄客楚娶焉夫死鄰舍火
氏曰未亡人得所矣里嫗牽其裾竟絶裾而死
黃錡英妻許氏歙人家酷貧夫死時方嚴寒氏身
僅二單衣解其一以衣尸紉其一於裳號慟赴溪
水死
余明賓妻詹氏婺源人年少夫亡家貧無子勸嫁
不從哀慟不食死
張友妻洪氏歙人早寡無子姑納聘逼嫁遂縊死
吳洧妻張氏歙人洧感寒死張隆冬衣單衣誓以
死殉姑累強其再適遂自經死
方瑄妻汪氏歙人早寡無子家貧甚叔逼之嫁仰
藥死
程榮寵妻方氏休寧人夫亡姑欲奪其志遂自縊
死
吳寬浩妻鄭氏歙人早寡拮据養姑姑歿兄子隂
受聘計使輿人擁之去鄭知號咷無及假更衣自
經死
張蔗妻陳氏祁門人年十八蔗死有子三歲母欲
奪其志不從母因毒死其子陳遂自經
江文振妻汪氏黟縣人振病未婚卒惡少擁衆搶
娶氏剪髮割面縣嘉貞烈令傍母守節母亡不食
縊死
鮑正春女歙人許配吳士榜榜客死燕京訃至女
自縊奉旌
謝世顯女祁門人字李天春夫亡奔喪立嗣守節
子既娶乃不食死事聞旌表
黃天秩妻程氏休寧人天秩病不起母篤愛之欲
與俱畢命氏跪請曰媳願以身代夫是夕自經死
天秩病遂瘳
汪氏女休寧人許字吳文衮衮歿衰服奔喪闔戶
自經
汪氏女休寧人名美娘許字戴鈕鈕卒自樓投地
絶而復甦父母強之嫁不從自縊死
汪氏女績溪人許字吳大振夫亡絶粒死
黃氏女休寧人許字江士驗驗歿女吞金死
程禧義女歙人許字王廷用廷用死父母勸嫁不
從逃之姑所自經
方渭女歙人許聘汪鳳時鳳死女要姑逆歸自經
墓所遂合葬
鮑氏女休寧人許聘王繼先夫亡衰絰奔喪絶粒
七日而死
吳文燧女歙人許字孫某夫亡女往哭編髮纏頸
死之
吳繼潭女歙人許字張姓夫亡自縊死
蔣氏女歙人許字程德濓濓客長沙二十年不通
音問姑諭更嫁女悲號成疾死
游天禄女婺源人許字汪舉賢賢亡歸汪修婦禮
服除絶粒死
李鵬時女休寧人許字余坡坡歿女慟不食踰年
父母欲再嫁之遂自盡
蔣氏女祁門人許字光有本本亡女扼吭而死與
本合葬
陳國盛女祁門人幼字謝進泰泰殤女自經死
方氏女休寧人許字汪淮淮客外另娶母議擇配
不從自經死
吳漳妻朱氏歙人漳病篤氏籲天請代刲股和糜
以療載武宗實錄
國朝吳沛妻黃氏歙人沛亡不食死
滕舉女婺源人許字俞照將歸聞照亡女不食
七日而死
凌嘉恪妻吳氏歙人夫亡死殉
畢禴妻胡氏歙人夫亡死殉
俱順治年
旌表
王則榮妻葉氏歙人夫客梧州忽聞柩歸細問其
由大慟遂絶粒而死
滕蛟妻汪氏婺源人夫亡死殉
胡天琰女績溪人許字曹明登未嫁曹病歿奔喪
立嗣承祀事畢絶粒死
吳淑姬歙人許字黃是是肄業楚中病歿柩歸
女衰服往弔至夕自經死
汪氏女休寧人許配太學程道翼未嫁程死丹徒
女聞訃自縊
葉氏女黟縣人許字盧顒顒死女母適病病愈乃
歸盧三年喪畢不食而死
以上康熙年
旌表
方駿業妻吳氏歙人刲股療祖姑病夫疾割股不
救殯夫棺不食七日而歿
徐氏女歙人許配江承增為養媳增死揚州女不
食九日死
胡光祖妻吳氏績溪人夫亡慟絶救甦強視喪葬
絶食六日復自盡
以上雍正六年
旌表
楊恂妻金氏休寧人夫亡終喪卜葬定嗣氏易服
告舅姑以不終事高堂為罪不食六日而歿
烈婦查氏黟縣人
俱雍正八年
旌表
吳宣來妻朱氏歙縣人夫亡畢葬事奉主歸家
夜即自經
雍正九年
旌表
黃百夀妻鮑氏名正姑歙人翁鉉死泰州氏脱簮
珥遣夫尋翁柩資盡復罄所有再往骨終不得百
夀亦客死氏乃鬻婢歸夫柩葬畢絶粒以殉
曹自強妻俞氏婺源人山賊亂自強遇害將掠氏
氏抱屍號泣賊怒被殺
朱煟妻程氏休寧人戊子土寇圍門氏度入門必
見辱遂自縊
朱可旺妻汪氏休寧人戊子夏遭賊義不受辱奪
刀自刎未殊血流遍體赴水死
朱文昭妻黃氏休寧人戊子寇入室氏匿層樓盗
獲其子氏恐不免赴水死
王之璘妻程氏休寧人璘早卒戊子寇刦氏欲汚
之氏罵不絶口盗怒支解之鄉人立廟祀焉
黃氏女休寧人許字曹旋吉吉死女卧一小樓凡
五載聞有欲委禽者遂絶粒而死
洪咸慶妻金氏休寧人夫亡無子既立嗣遂投繯
死距夫亡四十二日年二十四
鄭國鏡妻汪氏休寧人年二十一寡吞鉛死
黃肇基妻戴氏休寧人事繼姑孝年二十五夫客
死正陽鎮氏知自經
趙鏞妻王氏休寧人十七適趙未彌月趙即出外
溺死柩歸慟哭自縊
副榜吳傑妻程氏休寧人年二十三寡投繯投井
皆為家人救免遂絶粒卒
胡茂枝妻鮑氏歙縣人夫亡身殉
羅維祺妻葉氏歙縣人年二十三夫客死於楚柩
歸慟哭嘔血死
項長眉妻程氏歙縣人事姑極孝夫客亡柩歸葬
畢自縊
生員戴光祀妻黃氏休寧人夫亡氏夜半吞鉛而
死
嚴氏女休寧人許字汪居將婚而居亡女請往親
奠而返越五日自縊
邵其星妻胡氏休寧人夫亡次年一子又亡氏家
貧有耄姑憐其早寡欲令他適氏曰夫死不死以
有子也子死不死以姑老也今姑命吾嫁吾舍死
無處所矣即日自經而絶
謝永緣妻蔣氏名富弟歙縣人年二十三夫亡絶
粒十三日死
程玉柱妻汪氏休寧人夫病將瞑目自經同亡
汪大姑歙縣人監生齡之女許字侍御陳菁孫式
玠聞式玠訃至自縊死
汪裔越妻程氏休寧人父賈寄籍長洲適汪期
年而寡翁及父母憐其少欲奪其志不可屢強之
程泣而言曰既聞命矣請歸吳徐商之詣夫殯
所拜訣翁送之河干父母俱在舟中至夜半潛推
篷赴水死三日始得尸面如生
山溪烈婦旌德人嫁數月夫死無子又無翁姑伯
叔依母守節後父母潛許他姓且將娶氏聞欣然
曰事固如此當一辭夫墓晨起理粧易新衣内皆
密紉行至溪口時山水暴漲踴身入水死乘流數
里罥岸樹而止有石工見之欲解其衣衣結不可
解忽自批其頰曰父母欲奪吾節吾死汝小人輙
敢無狀吾褫汝魂矣語畢昏仆地死觀者歎異父
母為合葬故夫墓焉
張桂喜歙人夫尹春為黃氏青衣主婦程知書史
嘗講古列女事訓諸姑姒張從旁竊聽輙稱羡不
已夫死掩戶自經家人救免輙詣市市毒藥市者
以他藥紿之得不死遂自備一棺徧拜家衆卧其
中不起主婦泣挽之張泣對曰僕婦念不可回自
聽講列女時已决矣堅卧絶粒而死
沈社松妻汪氏歙人歸沈僅一歲社松以勞苦致
病氏知不起私食宫粉姑亟奪之夫亡絶粒十六
日而卒
寧國府
漢丹陽太守孫翊妻徐氏翊將媯覽殺翊見徐氏將
逼而娶之徐紿之曰乞晦日設祭服除乃可覽許
之徐氏密與孫翊舊將孫高傅嬰等謀至晦日命
高嬰等甲而入預匿之戶下使人報覽曰服除矣
覽遂入伏兵殺覽徐氏持首以祭翊墓一軍皆驚
按徐非宣人然竒節著於宣故首誌表之
唐洪勝可妻梅五娘涇人夫死黃巢之亂賊逼梅梅
引刀即自刺而死號為香心五娘
元紀吉甫女宣城人至正間為賊所獲不辱見殺同
時又有胡氏者囓斷賊指亦見殺明弘治間立二
烈祠
明章世安妻文氏涇縣人歸章七日夫歿自經隆慶
年旌
吳仕期妻貢氏宣城人仕期以上書忤張居正杖
死蕪湖獄中貢奔求屍赴南臺訟冤夫婦並旌
施之濬妻徐氏字領姑宣城人與施氏指腹為婚
或嗾湯一泰欲強委禽焉徐不受促濬完婚湯訟
之攝女出質女遂憤恚投塘死疏聞建烈婦祠
王鍍妻梅氏字柏香南陵人鍍歿剪髮自誓立鍍
兄子以為後有富人謀娶之梅引刀刺左目復自
縊死後建坊立祠
胡金妹南陵人幼許郭未嫁郭沒衰麻赴喪服闋
上夫墓即觸磚而死事聞旌表
劉元機妻汪氏旌德人夫亡子殤自經事聞旌表
周自眷妻羅氏太平人夫死自經萬歴年旌
周尚潔妻胡氏太平人夫死縊於柩旁萬歴年旌
方志亨妻陳氏太平人志亨死遂自經萬歴年旌
孫雙元妻項氏太平人夫死自經萬歴年旌
崔廷宷妻譚氏太平人宷溺死譚聞訃自縊天啟
年旌
孫尚選妻張氏太平人選卒衰絰經死懷宗時旌
杭一清妻宋氏宣城人清卒自經死
陡門婦失其姓正德間宣城大旱婦從夫行乞至
陡門夫一去不返居人悦其貎邀與歸婦堅不往
與之食亦不受無何饑困就飲於河蹶而死
顔材女小姑宣城人正德間方九歲受馬氏聘馬
氏子殤乃私用麻束髮三年後有求聘之者復用
麻勒目雙瞽誓守不他字年七十一終
劉慶八妻馮氏宣城人夫亡子甫孕娣姒諷之曰
嫠婦之艱苦非嚙鐵者不勝馮即投袂起拔壁鉜
鏂囓之剨然有齒痕復抉其臂肉釘壁曰若有異
志鐵肉俱麋年八十有三而沒後取鉜鏂視之臂
肉宛然齒痕如故子大賢妻李氏亦以節稱
齊瀛家婢祥梅宣城人瀛三歲墮水梅急入深處
手援加之於頂瀛得以救起而梅遂溺死瀛建文
殉難齊泰之裔嗣也
魏氏女宣城人許字貧家子有豪強納為媵既至
堅不從遂撻之抗聲死杖下
羅愷妻孫氏宣城人避寇從姑匿松下寇執姑將
殺之孫氏出請代因劫之共載抱松大呼不從遂
見殺三日猶抱此松不仆人呼為抱松女
庠生張大名妻貢氏宣城人夫亡不食死
邑令童寬妾章氏涇人寬為萬載令卒於官章扶
櫬歸將近扺涇嫡迎喪至悉取行裝付之投河死
吳當道妻潘氏涇縣人夫亡矢志翁欲更遣之遂
自經夫墓而死
胡世彩妻程氏涇縣人彩客死於豫程悲慟飲鴆
死
吳倍之妻翟氏涇縣人夫亡刺喉死
徐瑾妻王氏字葆秀涇縣人年十六歸瑾未半
月瑾痘沒有夫兄欲奪其志氏自刎死
丁滔女涇縣人未婚遭夫不肖轉鬻豪家自刎
全節
董電妻翟氏涇縣人夫沒自經死
沈恩妻曹氏涇縣人入山避賊被執不辱死
程宗業妻陳氏寧國人業患瘋諷陳改適氏曰吾
請自盡可以絶君慮遂投水死
陳仕興妻張氏寧國人遇土寇亂被執過水塘躍
入水淺而不沒以頭埋泥中不起斃於亂箭
饒鼎妻楊氏寧國人鼎客巢邑服單衣溺死楊
招魂葬之遂撫孤自守雖冬不衣袷二子既成立
竟着單衣出坐近宅池中死
汪一珍妻譚氏旌德人夫亡服闋觸墓死
譚江宗女旌德人許守某已知為庶子父遂毁盟
女自縊而死
吕邦祐妻管氏旌德人夫沒引繩絶脰死
江伭妻吕氏旌德人夫病刲臂療之不起孤復殤
遂絶粒而死
汪元妻吕氏旌德人夫亡絶粒而死
任永祉妻戴氏旌德人夫亡立叔子為嗣嗣沒自
縊死
焦尚恩妻林氏太平人夫亡富室欲奪之林以鐵
釘刺目獲免
魯大妻王氏太平縣人夫亡惡少夜劫之王以首
撞其人自囓斷一指惡少逸走既沒里人碑之曰
魯大嫂貞節墓
徐僅妻王氏太平人
程中柱妻張氏太平人
俱殉夫死
胡廷欽妻李氏太平人夫亡無嗣有逼令改節者
李引刀自截其耳年七十以節終
葉尚亨妻劉氏太平人嘗割股療姑夫亡自縊死
李時通妻胡氏太平人通客死羅山胡自經死
曹楷妻王氏太平人夫病篤禱天求代夢神許之
即服夫之衣冠自經死夫愈邑令表之曰貞烈
監生林首春妻焦氏太平人夫溺死吳門氏自刎
自經皆遇救免柩至號慟不食死
胡森之妻李氏太平人夫病刲股不愈遂自經死
陳上受妻焦氏太平人夫亡以鐵火筋刺喉血流
不絶匝一月復自經死
崔日升妻焦氏太平人夫亡自縊
陳上龍妻汪氏太平人
崔士郁妻李氏太平人
李一程妻湯氏太平人
汪新妻江氏太平人
以上夫亡自縊
夏可倚妻程氏太平人夫亡自刎遇救未殊夜以
七抉吭而死
生員朱士修妻周氏太平人修溺死周仰藥以殉
鄭之彭妾崔氏太平人事姑及嫡甚謹之彭亡崔
從死
崔恒夀女太平人許配吳姓夫有惡疾翁固請他
適崔聞遂自縊
董女鼎姑太平人許字孫學賢賢没女絶粒死兩
家遂合葬焉
陳秋女太平人許配項暹將嫁暹沒女自縊死
監生王應熊妻趙氏太平人夫客死趙罄奩資以
返其櫬哭奠數日自經死
徐子興妻楊氏南陵人明末遇寇脅之不從躍入
池中死
國朝孫元容妻汪氏太平人元容卒京邸汪聞自縊
順治八年
旌表
林有茂妻崔氏太平人茂亡遺孤又殤遂自縊
崔幹夀妻吳氏太平人夫亡視殮畢遂自縊
俱康熙年
旌表
韓文明妻王氏宣城人夫亡有從姪欲奪其志隂
搆武弁逼之王氏執利刃誓死相抗獲免得守節
以終其志
於雍正五年
旌表
唐鳳騰妻楊氏宣城人鳳沒楊自經繩絶不死置
夫柩於其寝室坐卧流涕三年如一日丙戌兵亂
家人勸之避氏哭曰遍野皆兵何擇焉賊至惟一
死耳賊亦相戒毋犯楊節婦云
徐士榮妻吳氏宣城人遇亂兵投澗中水淺不得
溺兵以其槊擬之曰汝上吾活汝不應遂剸死
高桂妻梅氏宣城人避兵黃渡與夫相失被執不
從兵以刃批其頰梅濺血而罵兵斷其腕擊其齒
刺其腹至死仍罵不絶聲
趙氏二女賽娥賽英宣城人皆及笄未字遇寇不
從娥乃自掐其嗓死英且哭且罵被賊支解
楊方勖妻劉氏宣城人歸楊五日夫沒剪髮自誓
隣婦偶以微言動之氏拔利刀示之曰此刀乃我
日作鏡夜作枕者也卒以節終
談良逵妻稽氏宣城人逵貧鬻妻妻不從強輿之
去至其售家衆方賀飲婦自縊死
王朝寀妻詹氏宣城人未婚夫疾篤力請往侍四
旬而夫沒氏剪髮納棺内喪畢母與姑以言諷之
氏服鹽滷死
吳望侯妻梅氏宣城人年十七夫沒父母欲奪其
志即以剪刀插喉死
焦三一妻周氏太平人遇寇兵不辱被殺
焦守元妾周氏太平人為寇所掠大罵不辱被殺
梅春嶽妻陳氏太平人遇亂避兵赴水死
焦冬妻張氏太平人遇亂避兵赴水死
陳鶴老妻焦氏太平人夫亡自縊貧無以殮焦見
夢於姑乃得織絍所積碎金與夫同殯
黃通妻孫氏太平人通亡自縊
李京生妻陳氏子萬吉妻陳氏俱太平人遇亂姑
媳同縊於一繩時稱雙烈
焦八顧妻林氏太平人順治間為山賊所執不辱
死
焦鳳鳴妻陳氏太平人遇賊舉家被執賊欲汚之
陳紿之曰舍我夫若子則從爾賊並釋之陳遂奮
躍入水賊怒投石擊殺之
邵珍妻孫氏太平人夫沒投井死
陳社妻胡氏太平人夫亡自刎
陳福元妻焦氏太平人夫沒自經死
林婉姑太平人許氏方啟祥祥沒往拜舅姑代子
職姑後以殉夫自刎氏理兩喪畢勒脰而死
查斌妻汪氏涇縣人夫婦並執於賊汪紿賊縱夫
即自沉於水
童灌妻唐氏涇縣人賊殺其夫唐紿令焚之自投
烈焰死
吳有愷妻趙氏涇縣人夫亡守志
雍正六年
旌表
鄭瑶妻沈氏涇縣人遇賊觸崖石死
王有聘妻張氏南陵人未婚夫亡赴水死時年十
四
徐維原妻許氏南陵人康熙甲寅逆籓叛寇盗蜂
起凡婦女奔竄者路經竹榻河皆僕背負而渡許
獨正色曰僕焉得負我徬徨河畔久之寇大至遂
投河死
吳一騰妻何氏南陵人夫亡孝事其姑姑沒後絶
食死
劉有福妻章氏南陵人夫亡三年喪畢絶粒而逝
何來妹南陵人許字程志廷廷沒女守制三年服
除祭夫墓絶粒而死
俞侣賢妻鄧氏南陵人夫亡子甫三歲夫從兄某
暴悍逼鄧改適至加箠楚鄧引刀自决乃止歲荒
義不受憐自惟閉戶飲水凍餒而死
李時衡妻朱氏南陵人娠五月夫病謂曰我死汝
少奈何朱囓指灑血滿衣曰藏此為信家貧歲
荒終日忍饑有富人欲強聘之朱引刀自刺以救
得不死年七十二服所藏血衣而卒
劉統妻趙氏旌德人統死行間趙號慟曰俟吾孤
立即報夫地下順治十四年大水漂室人皆竄趙
曰死吾分也何避焉遂溺死
吳一茂妻虞氏寧國人茂亡家貧舅欲奪其志虞
以刀斷右臂却之
池州府
三國吳孝娥大帝時其父池州鐵官入冶不鎔法當
死娥憂之遽躍入冶骨化鐵遂鎔時人號曰聖姑
立廟以祀
唐桂盛女石棣人名金釵黃巢之亂女為寇所執欲
汚之投井死里人號曰金釵井春秋祀之三月中
有結茆為舟載稻菽至井旁禱禳以却度者
宋黃奉先貴池人父官太尉征西凉陷於敵女時年
十八募卒往襲得其父還
明禮部侍中黃觀妻翁氏貴池人靖難兵入觀徵兵
江上命收觀妻女給配象奴象奴至翁出釵珥紿
之市酒脯乘間攜二女投通濟橋下死其屍流賽
洪橋母女相抱立水中面色如生
朱彦明妻唐氏貴池人名貴梅姑悍而滛私一富
商商見唐悦之賂其姑姑強之弗聽繼以炮烙體
無完膚終不聽乃以不孝訟於官更受官刑親
黨咸勸其吐實唐曰全吾名而汚吾姑非孝也
雉經於後園古梅樹下尸懸於樹三日顔色如生
每歲梅月之下𨼆𨼆見其形楊慎為傳紀其事嘉
靖初祀烈女祠
康紋女名清姑貴池人正德中流賊掠江上父為
所執女泣請釋父願以身從父既釋行已遠遂罵
賊躍入水中賊鈎之罵益厲賊怒支解死嘉靖初
祀烈女祠
柯廷玉妻曹氏貴池人夫亡葬畢自經死
何文宇妻江氏青陽人夫亡自經死
周世祥妻汪氏貴池人早寡剪髮剜面誓無他志
嘉靖年旌
胡輸忠妾江氏貴池人年二十一夫亡有強之改
適者闔戶自經
孫大賓妻倪氏青陽人年十六夫亡無子家貧父
母與姑皆令之改適氏斷指截髮以示年七十九
卒
吳某妻鮑氏青陽人姑誨之滛不聽逼杖之夜即
赴清水潭溺死時盛暑陳屍三日顔色不變
寗士望妻曹氏青陽人望客死豫章氏聞訃自經
徐正明妻李氏青陽人年十八夫亡無子剪髮剔
目以自誓家貧甚居恒為人舂織年七十終
施某妻沈氏青陽人年十四歸施夫貧去為僧翁
姑欲令之改適氏聞服毒死
佘心浩妻汪氏年十七浩亡汪撫尸躃踊觸柱而
死
桂惟芳妻汪氏石埭人惟芳患惡疾術家言氏命
不利於夫氏聞之仰天祝曰但得夫疾愈何惜一
死遂自縊
蘇仁賓妻徐氏石埭人夫病革氏悲痛先自經事
聞旌表
庠生桂一秀妾萬氏石埭人見逐於嫡父母令改
適不可強之遂自縊
桂氏女石埭人許字李巖護後李家業凌替父
九花欲更以許富室女聞吞毒鼠藥而死
洪邦國妻汪氏貴池人年十九夫客死於粤櫬歸
哭奠畢遂闔戶自經天啟年旌
宋某妻陳氏貴池人嫁二年而寡夫兄廹令改適
不聽因私受富人之金令統衆劫去氏聞其期即
沐浴投繯繩斷復引紡車鐵鈎自刺死
檀之堅妻高氏建德人夫卒京邸氏欲自裁以有
姙中止既而産一女氏遂絶粒七日死懷宗年旌
徐致通妻佘氏建德人夫病籲天願以身代及將
革遂引刀刺骨與夫同日死事聞旌表
檀時中妻陳氏建德人年十七夫亡遺孤纔數月
父母欲奪其志氏剪髮剺面以死自誓事聞旌表
檀魁妻金氏建德人夫病指其腹曰若生男善育
之既而生女乃引刀自刎既殊猶僵立不仆云
方有淑妻金氏建德人夫亡自刎
葉自齊妻包氏貴池人少寡守志崇禎十六年左
兵至率其子婦陳氏章氏胡氏同赴水死
曹世榮女貴池人年十五未字父為亂兵所執女
紿之曰苟得脱吾父吾從爾父既去即大罵求死
遂遇害
鮑某妻胡氏貴池人農家婦被亂兵執欲汚之氏
抱樹大罵兵斷其兩手殺之
孫有芳妻方氏貴池人左兵至有芳攜妻女避山
中兵逐有芳氏遂乘間解帶縊女死即自縊於樹
七日兵退始殮面如生樹為枯死
包意妻胡氏貴池人為楚兵所掠逼汚之大罵不
辱兵怒乃取被絮裹氏纏於樹自頂灌油至踵燃
火作照具及旦家人往視膚骨灰燼惟貞心宛在
取和骨灰葬之
柯良華妻洪氏貴池人子大器方在襁褓猝與兵
遇氏遂湧身躍入深潭中戴大器於首出水上屍
浮水面越三晝夜里人救大器得生後大器早卒
婦包氏苦節自矢撫遺孤成立兩世節烈郡守旌
其門
曹士璋妻檀氏貴池人為亂兵所執紿之曰有藏
貲千金為我致之當從爾兵爭往逐自經死
朱之湘妻吳氏貴池人
陳堯中女貴池人
陳堯廷妻孫氏貴池人
吳森妻陳氏貴池人
杜宣妾某氏貴池人
朱正洪妻許氏貴池人
吳先韺妻吳氏貴池人
程宗尹妻吳氏貴池人
吳果妹貴池人
葉思震妻杜氏貴池人
杜鉉妻章氏貴池人
章謨妻柯氏貴池人
庠生吳道泰妻孫氏貴池人
徐灝妻譚氏貴池人
張啟瑜妻許氏貴池人
楊村程婦傅氏鮑氏俞氏俱貴池人
胡承化妻張氏貴池人
王應鳳妻羅氏青陽人
王富妻黃氏青陽人
章召妻徐氏青陽人
徐清妻王氏青陽人
沈有來妻程氏青陽人
章六妻裴氏青陽人
孫廷祚妻包氏青陽人
孫遠祚妻熊氏青陽人
孫睿妻柯氏青陽人
郭應春妻江氏青陽人
汪炳妻章氏青陽人
朱文榜妻某氏青陽人
何應華妻孫氏青陽人
熊遠魁妻包氏青陽人
以上寇執不汚被殺或投水
陳璧妻陳氏璧弟鼎妻江氏青陽人皆少寡左兵
掠城二氏乃各捉一刀出避雲鸛山俱死亂棘中
賊退覓其屍手握刀如生時
熊士章妻張氏青陽人攜幼子避兵為所得逼汚
之氏奮罵不從脅以將殺其子愈罵不絶口賊怒
斷其手足將其母子夾以二箕投火焚其屍而去
畢應勲妻葉氏銅陵人兵執不辱脅殺其子即前
觸刃死
庠生佘應泰妻葉氏銅陵人少寡撫二遺孤左兵
至欲犯之不可乃殺其所抱一孫必不可又殺其
一子氏奮罵前觸刃死
汪應嘉妻俞氏銅陵人年二十夫為兵所殺欲汚
氏氏陽諾之誘兵解刀隨握刀殺兵投水死
佘日智母張氏妻丁氏銅陵人避兵深洞中賊舉
燎熏之各解帶自經死
徐鼎祥妻陳氏銅陵人
丁學大妻朱氏銅陵人
鍾思兼妻葉氏銅陵人
郜一仁妻陳氏銅陵人
章國藩妻張氏銅陵人
汪有源妻胡氏銅陵人
朱某妻陳氏弟婦劉氏俱銅陵人
佘繼懋妻何氏銅陵人
佘儒道妻徐氏銅陵人
丁應運妻施氏銅陵人
崔啟弼妻張氏銅陵人
銅陵學博謝天寵妻佘氏妾藕氏銅陵人
謝雲妻葛氏銅陵人
謝與師妻佘氏銅陵人
庠生謝升妻佘氏銅陵人
謝巖妻殷氏銅陵人
拔貢戴君榮妻孫氏銅陵人
庠生佘遂妻張氏銅陵人
佘繼商妻章氏銅陵人
佘心鏡妻陳氏銅陵人
劉得志妻方氏銅陵人
馮得時妻鄭氏建德人
柯鳳吉妻鄭氏建德人
徐正陽妻陳氏建德人
江中源繼妻楊氏建德人
姚時中妻柯氏建德人
洪某妻趙氏建德人
洪圖福妻檀氏建德人
江永祐妻馮氏建德人
王一女建德人
董承禧妻徐氏建德人
高日早妻張氏東流人
方堯春妻吳氏東流人
童氏女東流人
金氏女東流人
王如斗妻王氏東流人
以上賊掠不受辱或被殺或投水或赴火死
蘇瓊妻舒氏石埭人瓊官于蜀死張獻忠之難氏
聞自刎建坊旌表
江棠女名巽容建德人遇兵欲汚之大罵躍入潭
中兵怒攅刀刺之潭水盡赤
劉牛女建德人有姿容賊逼汚之投深淵死賊怒
索其屍於下流支解之
黃雲祥妻方氏東流人父病刲股獲痊流寇圍城
舅姑柩在室氏弗忍遠離絶粒以死
庠生諸大箴妻劉氏青陽人大箴屢舉不第憤鬱
而死氏以幼子託姑血淚泉湧六日而死
國朝尤氏女名滿姑貴池人許字陳維翺女聞翺沒投
水死
桂氏女名命姑石埭人許字楊紹輝未婚夫亡女
年十六聞訃乃引刀自刎父祖救之未殊延醫敷
治女拒醫絶粒而死
桂氏女貴池人名藻姑許字陳明誠陳殤女沐浴
更衣鍵戶自經
以上皆康熙年
旌表
紀國綱妻吕氏貴池人未嫁夫染瘋疾將絶婚女
力持不可歸綱數年綱歿有強之他適者即自經
陳一文妻盛氏貴池人年十七夫亡自經舅姑救
止之後遇兵至衆皆走避氏曰男女雜行非所願
也遂掩幃縊死
王氏女貴池人幼許字陳照照夭女聞絶粒七日
而死
胡茂妾陳氏貴池人夫死與嫡誓守後嫡有異志
將先遣陳陳不從夜投龍王潭以死
沈明宦妻陳氏石埭人遇亂兵赴水死
許虎祥女石埭人年十四亂兵逼汚之不從斷其
臂而殺之竟無血
許一圖妻吳氏石埭人與媳某氏為亂兵所執欲
汚之氏紿之曰我室中有金取與爾兵信之入室
先手刃媳遂自剄
沈明元妻汪氏石埭人順治十六年海寇犯江寧
闌入池陽氏懼不免乃密縫袿衵服毒死
李元麟妾笪氏石埭人元麟令廣西嫡畏遠不行
氏隨往元麟染瘴癘卒氏枎櫬歸里登樓自經死
庠生方坤妻李氏子媳林氏李石埭人坤死自刎
以殉子啟祥先亡幼聘太平縣林翹女未婚歸方
守貞至是翁歿姑刎殯歛畢沐浴自經
桂志道妻沈氏石埭人夫亡撫棺大慟既而收淚
不言入室自經
楊氏女名華玉石埭人許字汪餘慶婚有日而餘
慶歿女聞入室自縊先是汪病劇女謂二妹曰世
俗婦女殮製衣履如男子式甚無謂投繯之夕預
以衣履置其側其家如言殮之
檀士神妻陳氏貴池人年二十四夫亡無子誓不
改適值歲饑姑與其母強為擇配遣行氏沐浴更
衣詣夫塋泣别從容言笑晚自縊死
陳河北妻桂氏貴池人年二十二夫亡葬畢服除
從容自縊死
王永大妻陳氏貴池人夫亡食貧守志有刊其改
適者姑隂主之氏聞自縊
蘇敏妻沈氏石埭人敏病劇氏刲股和藥弗愈敏
亡氏出嫁奩分給家人乘間自縊
李正皓妻沈氏石埭人家貧甚以織絍供衣食生
子甫三月夫亡姑利其改適百計逼之氏度不免
乃潛詣夫墓號慟再拜赴水死
吳太滿妻楊氏青陽人夫亡遺腹子生七日殤母
家欲奪其志自經死
徐開生妻袁氏青陽人夫亡姑廹改適遂自經
柯秉直妻陳氏青陽人年十八歸柯期月夫亡遺
腹生子誓死以守夫兄某欲奪其志氏觸階幾
絶少甦又欲自經某懼而止後年七十三終
吳太定妻劉氏青陽人年二十餘夫亡子幼舅姑
衰老忍死搘拄忽夜半火起二老不能行氏衝火
入掖舅出復冐死負其姑頭髮焦爛衣裙拂落火
片盈地後姑享大耋氏年踰七十歿
桂銓妻彭氏石埭人夫亡絶粒求死舅姑諭止之
姑歿諭其子曰死吾願也已遲汝父十年嘔血數
升卒
馮兆陞妻張氏東流人夫亡撫孤南溟成立娶婦
張氏南溟又早卒氏悲不自勝赴水死婦張奔至
水濱撞石幾絶並以節著
徐榖樂妻馮氏建德人幼事繼母盡考歸徐六年
夫亡艱苦撫孤孤又殤泣拜舅姑遂縊死
程道隆妻朱氏建德人夫亡孝事舅姑遺腹生子
撫之成立及舅姑歿喪葬畢遺孤又殤氏泣曰未
亡人無用生為矣赴水死
李緒妻蘇氏建德人夫病篤曰泉路茫茫何能獨
往氏含泣曰諾夫歿姑防之密氏佯為笑語潛登
樓縊死
陳氏女東流人許字張元秀夫亡絶粒自經
蘇百福妻徐氏石埭人歸蘇三月夫亡冰霜自矢
母兄欲奪其志氏大慟周身密紉自經死
桂伸側室周氏江都人伸公車道䢴上納之留兩
月氏有姙伸入都購疾而殞柩回氏長慟迎於舟
次因扶歸石邑生子托於嫡不食數日卒
畢天培妻沈氏石埭人一日夫出有強暴突入室
犯之引刀自刎死
林嶷女貴池人幼竒慧三歲能誦詩通大義事父
母尤考謹許字桐城儒士汪士椽未婚士椽死女
聞鍵戶梳妝服汪納幣衣自刎端坐而逝死之前
一日隣里見屋有火光即之不見咸以為義烈所
感云
江南通志卷一百七十九
