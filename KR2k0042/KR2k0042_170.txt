江南通志卷一百七十一
人物志
藝術(二)(安徽寧池廬鳳潁七府滁和六泗四州)
安慶府
明何公冕潛山人遇異人授符籙習之能呼風雨役
鬼神會歲旱郡守呼令祈雨公冕對役笑曰吾非
汝可呼者但汝往來烈日良苦吾書符汝手令握
固馳府即有片雲覆頭役至守怒獨來役告以故
令開掌則雷電交作莫不驚懼守躬往迎之公冕
曰上帝封雨部當暫取揚子江水解熱澤及五十
里耳移時大雨如注雜魚蝦齊下
史仲宏桐城人少習形家言遇異人以青烏祕訣
授之遂臻其妙曾卜投子山陡嶺一穴法當大貴
於除夜行衢巷暗聽之有機杼聲讀書聲嬰兒聲
者即授之具者惟方德益家即以相畀後科第蟬
聮不絶
張達泉懷寧人精醫得異授顔銓部渾為兒時中
痘已死達泉視之曰未死也急掘地作坑置兒其
中取新水數桶用紙蘸之重貼身上少頃有細煙
起兒手微動達泉喜曰生矣復水沃之氣蓬蓬上
蒸大啼數聲乃取起進以藥旋愈
周公穆桐城人幼見其父與人圍棋劣不勝心怏
怏乃畫紙為局張於卧榻上仰視彌月忽請於父
曰幸呼前奕者來兒當勝之父以為謾也姑試之
連勝三局其人斂手退曰是兒他日當為國手年
三十遂以絶技名
國朝陳延字遐伯潛山人幼而多慧凡技之善者見即
摹仿酷肖尤精篆刻延折右手一切書畫皆用左
腕遷鳩兹與蕭雲從稱畫苑二妙著孤竹詩集行
世
嚴宫方字則菴桐城人業醫方書靡不窺覽榮衞
虛實辨晰微茫尤善治竒病多人所不解者
楊磊字嘉玉桐城人兄森博極羣書名公鉅卿交
辟之磊學行精通尤邃醫理活人無算與嚴宫方
齊名
徽州府
宋吳源字德信休寧人神於醫授翰林醫官
程惟象婺源人善占算英宗在潛邸豫言其兆既
登極賜以御書
江嘉婺源人精醫術病疫家夢一神曰吾避江君
病者遂愈
張擴字子充歙人稱良醫有傷寒昏懵擴曰此嗜
卧證三日必蘇蘇則必飲飲以此藥必睡睡覺當
得汗而愈果然又有患𠻳人以為勞擴飲以藥忽
大吐視涎中得魚骨宿疾頓愈
范天錫字夀朋休寧人診脉决死生為郡醫最
元徐存誠祁門人善醫蓄藥救人
明劉然字季然歙人善行楷書
楊明時字不棄歙人工詩辭書畫
吳羽字左千歙人善寫佛像山水花鳥氣韻生動
江副護休寧人精醫著有試效集成暨諸醫書行
世以賣藥金建亭通衢
游朝宗婺源人精地理永樂時卜建天夀山朝宗
尤見褒賞
余有道婺源人善丹青懸鷹於堂能驚雞雀
汪機祁門人著醫案本草會編素問抄脉訣
胡田祁門人善鍼灸為太醫院御醫
陳嘉謨祁門人善醫著本草蒙荃
國朝許寧字裕卿以醫往來歙休間有竒效能以手代
鍼用推拏法世罕其傳著遁氣符醫紀黃遊諸集
行於世
徐起字仙客歙人精六書工摹印
寧國府
唐夏榮有相術蕭嵩陸象先為僚壻時蕭尚未仕陸
已任洛陽尉榮謂象光曰陸郎十年位極人臣然
不及蕭一門貴而且夀人未之信天寶中嵩兼中
書令年八十餘子華歷中書侍郎同平章事乃
服其冰鑑云
紀叟善釀嘗飲李白以酒既卒白哭之曰紀叟黃
泉裏還應釀老春夜臺無李白沽酒與何人
陳氏能作筆家傳右軍與其祖求筆帖子孫世精
其法
包貴善畫虎其子繼之皆傳於世
宋諸葛高世工製筆梅堯臣次歐陽修試諸葛筆詩
云筆工諸葛高海内稱第一林逋云頃得宛陵葛
生筆如麾百勝之師横行紙墨所向如意
元徐文中字用和善鍼術鎮南王妃患風文中診脉
按曲池而鍼潛入焉妃殊不覺移晷手足竝舉次
日起坐
明方希叔字元甫宣城人善八分書精繪事其畫草
蟲用淡墨而飛動如生得服氣養生之術年九十
餘
查萬合字了吾涇縣人鍼術最精人稱半仙
劉貴炳字斗南旌德人醫術得異人之傳臨症自
出新意不膠古方明季大疫施藥賑饑人皆德之
周子幹字慎齋太平人知道術嘗經柏葉山見石
塞路幹祝而去之一夕震雷石裂行旅坦然
李治字赤山太平人工書筆勢遒勁欲透紙背
蔡子仁字梅坡太平人善寫真嘗作三樓一閣圖
得李昭道父子遺法
國朝畫僧半山徐姓名在柯善畫得倪瓚吳鎮沈周筆
意
王猷字肇宗宣城人少業儒後遇異人授以導引
術遂隠於卜占决無不竒中嘗以日者之言多謬
著九十四家年月考及算數三式切韻等書傳於
世
劉光揚宣城人善鐫碑碣近快雪堂琅華館諸帖
皆其所鏤刻宋犖嘗作歌以贈之
池州府
宋張賁字元明青陽人為宣州司理工畫
元陸仲遠青陽人精醫術能察腧輪經脉審榮衛順
逆著千金聖惠方
太平府
宋祝次仲字孝友太平人工山水尤善草書
明彭正字思直當塗人永樂間以良醫再使西洋子
賓世其業天順壬午乘傳診療諸王所至奏效
楊瑗字師蘧當塗人官王府教授善繪園圃菜茹
其支莖細嫩葉蝕蝸篆處生趣盎然
從任字子重繁昌人官黃州府經歷負竒氣兼嗜
異書於天官律歷戰陣醫藥太乙竒門遁甲六壬
皆探得其要占驗如神太史焦竑稱為絶技
國朝濮澄字仲謙當塗人有巧思以鏤刻名世
陳醇儒字蔚宗當塗庠生工漢隸八分書尤長於
山水
俞文字武先繁昌人善行草書畫亦入能品
芮養仁字六吉當塗人精於醫著有醫經原始諸
書
沈大望字震甫蕪湖人精岐黃之學窮乏人病者
輒出葠茋療之懷宗時太池時疫大作奔馳救治
無算
廬州府
晉韓友字景先廬江舒人善占卜圖宅相冡行京費
厭勝之術消殃轉禍無不竒驗于寶問其故友曰
筮卦用五行相生殺如按方投藥治病以冷熱相
救其差與不差不可必也元康六年舉賢良元帝
渡江以為廣武將軍
杜不愆廬江人少就外祖郭璞學易卜有竒驗郗
超嘗試之歎曰雖管郭何以尚此後為建威參軍
宋趙廣合肥人李伯時家小史久侍伯時畫亦工其
藝建炎中陷賊賊聞其善畫使圖所掠婦人廣不
肯斷其右手拇指遣去而廣平生實用左手亂定
惟畫觀音大士而已
明李恒字伯常合肥人洪武初擢周府良醫嘗奉旨
集袖珍方諸書年老致仕王親賦詩以餞命長史
瞿祐序其事
林時合肥人善太素脈有一姙婦求治時語其家
人曰夏得秋脈定死當在庚申辛酉間果驗
郭民安巢縣庠生攻醫術遇病者如痌瘝之在已
乙亥被圍民安登埤協守城陷後令以下皆被執
不屈賊次第殺之將及民安忽一賊奔救曰八十
老翁降之何用殺之何為因得放歸後追記其人
乃昔年窮途病夫施藥愈之者也
趙修禄巢人工畫馬寫大士千幅
徐體乾巢人其占用左邵法與焦氏易林相符契
其天文得之劉誠意皆著有成書
國朝許學文合肥縣人精醫尤善幼科著有痘科約言
保赤正脉二書
鳳陽府
漢董奉居鍾離為人治病輒愈重者種杏五株輕者
一株遂有萬株今鳳陽縣南有杏山
唐崔白濠人工畫尤精花卉翎毛
宋惠崇夀陽人工詩畫有名于世
金武正宿州臨渙鎮人祖某官太史靖康後棄官歸
農正精易數貞祐間行樞密院以上客禮之軍士
所諮其應如神
王博韓榮皆醫道通神宿州衛百戶李㫤少時
弱疾不起延二人視之韓决其速愈夀八十餘王
再視謂八十四後皆如其言
元朱肯堂荆山醫士慕董仙壺公之為人五世知名
明趙道震字處仁精醫術洪武間自金華徙籍定遠
活人甚多永樂時召修大典運氣書年八十四卒
著傷寒類証傳于世
郝志才鳳陽人深通醫理高帝病甚志才以鍼調
氣以藥理中未幾霍然授為太醫院判
何欽字大敬懷遠人精醫學者請究其術欽曰先
讀易以察時變讀禹貢識九州山川風土博極方
書歸約於内經始可與言耳王鴻儒奉使鳳陽疾
作延欽一劑而愈鴻儒為文紀之
國朝陳應鶴鳳陽縣人善作草書丰骨遒勁人争寶之
薛嘉猷字若采定遠學生工詩文尤善草書人呼
為薛字
潁州府
後漢華陀字元化沛國譙人游學徐土曉養性之術
年百歲有壯容史所載醫術精竒世稱為神曹操
苦頭風眩陀鍼隨手而差其絶技皆此類後操以
召之不至怒為所害
晉隗炤汝陰人善於易臨終書版授其妻曰吾亡後
當大荒窮慎勿賣宅後五年有詔使龔姓來頓此
亭此人負吾金即以版往責之炤亡其家大困至
期果有龔使者止亭中妻賫版責金使者惘然沉
吟良久曰汝夫何善曰善易使曰噫我知之矣乃
取蓍筮之卦成撫掌曰妙哉隗生所謂含明隠迹
者也因告其妻曰吾不負若金汝夫自有金五百
在堂屋東頭去壁一丈入地九尺知吾善易故書
以俟耳妻還掘之如其言
明張玠字秀甫潁州人善醫有監司病塊投大黃數
兩弗動玠曰脈細而附骨氣口虛是積在中央氣
轉無力大黃反消胃耳法當獨葠兩餘可下如其
言果下痰若敗卵數升陸吏目心痛玠曰水溢脣
正黑此蟲也投苦練下蟲滿匜他神驗皆類此
張葵潁州人正德己夘舉人能作飛白書徑數丈
頗有竒氣畫法直逼馬遠世多寶愛之
滁州
明魯文質字子良全椒人善醫從太祖渡江進藥屢
效授太醫院判
和州
晉陳訓字道元歷陽人少好祕學天文歷算陰陽占
候無不畢綜尤善風角言未來事悉驗
宋徐兢字叔明歷陽人舉宣和中進士歷書學博士
篆籕得李斯法畫亦入神品山水人物俱冠絶
六安州
明李玉字成章六安本衛千戶善騎射尤精鍼灸人
號曰神鍼李玉
吳鵬習堪輿家言萬歷二十七年礦税忽開奸人
乘隙規利欲徧發霍蓼金斗諸山人心皇皇鵬為
危論以動中官全廬得免發掘之禍所著有五寶
經
朱雲成徽人居於六形貌狂易酒後吐言雜以啼
笑皆寓人生死禍福已輒竒中郝進士某謁選問
何任為誦臨帝子之長洲得仙人之舊館及令豐
城調新建亭有額曰仙人舊館諸生郝慕孩少潁
異雲成每見必哭曰水仙子後覆舟彭蠡死壬午
五月賊至令卜之哭曰我在數中已而賊夜襲城
屠戮殆盡雲成亦遇害
聶寵六安人習醫善診脈父卒侍叔父疾刺股血
和藥進之遂愈鄉人遺孤女寵收養之治奩以嫁
貧者輒往治之不責報
泗州
宋楊介字吉老盱眙人善醫著傷寒論脈訣行世徽
宗嘗苦脾疾國醫進藥不效介言飲水太過以米
煎大理中丸服之遂愈
明徐安字古瀛盱眙人正德時年七十餘博學多能
尤長算數所著有算法三卷
江南通志卷一百七十一
江南通志卷一百七十一
人物志
藝術(二)(安徽寧池廬鳳潁七府滁和六泗四州)
安慶府
明何公冕潛山人遇異人授符籙習之能呼風雨役
鬼神會歲旱郡守呼令祈雨公冕對役笑曰吾非
汝可呼者但汝往來烈日良苦吾書符汝手令握
固馳府即有片雲覆頭役至守怒獨來役告以故
令開掌則雷電交作莫不驚懼守躬往迎之公冕
曰上帝封雨部當暫取揚子江水解熱澤及五十
里耳移時大雨如注雜魚蝦齊下
史仲宏桐城人少習形家言遇異人以青烏祕訣
授之遂臻其妙曾卜投子山陡嶺一穴法當大貴
於除夜行衢巷暗聽之有機杼聲讀書聲嬰兒聲
者即授之具者惟方德益家即以相畀後科第蟬
聮不絶
張達泉懷寧人精醫得異授顔銓部渾為兒時中
痘已死達泉視之曰未死也急掘地作坑置兒其
中取新水數桶用紙蘸之重貼身上少頃有細煙
起兒手微動達泉喜曰生矣復水沃之氣蓬蓬上
蒸大啼數聲乃取起進以藥旋愈
周公穆桐城人幼見其父與人圍棋劣不勝心怏
怏乃畫紙為局張於卧榻上仰視彌月忽請於父
曰幸呼前奕者來兒當勝之父以為謾也姑試之
連勝三局其人斂手退曰是兒他日當為國手年
三十遂以絶技名
國朝陳延字遐伯潛山人幼而多慧凡技之善者見即
摹仿酷肖尤精篆刻延折右手一切書畫皆用左
腕遷鳩兹與蕭雲從稱畫苑二妙著孤竹詩集行
世
嚴宫方字則菴桐城人業醫方書靡不窺覽榮衞
虛實辨晰微茫尤善治竒病多人所不解者
楊磊字嘉玉桐城人兄森博極羣書名公鉅卿交
辟之磊學行精通尤邃醫理活人無算與嚴宫方
齊名
徽州府
宋吳源字德信休寧人神於醫授翰林醫官
程惟象婺源人善占算英宗在潛邸豫言其兆既
登極賜以御書
江嘉婺源人精醫術病疫家夢一神曰吾避江君
病者遂愈
張擴字子充歙人稱良醫有傷寒昏懵擴曰此嗜
卧證三日必蘇蘇則必飲飲以此藥必睡睡覺當
得汗而愈果然又有患𠻳人以為勞擴飲以藥忽
大吐視涎中得魚骨宿疾頓愈
范天錫字夀朋休寧人診脉决死生為郡醫最
元徐存誠祁門人善醫蓄藥救人
明劉然字季然歙人善行楷書
楊明時字不棄歙人工詩辭書畫
吳羽字左千歙人善寫佛像山水花鳥氣韻生動
江副護休寧人精醫著有試效集成暨諸醫書行
世以賣藥金建亭通衢
游朝宗婺源人精地理永樂時卜建天夀山朝宗
尤見褒賞
余有道婺源人善丹青懸鷹於堂能驚雞雀
汪機祁門人著醫案本草會編素問抄脉訣
胡田祁門人善鍼灸為太醫院御醫
陳嘉謨祁門人善醫著本草蒙荃
國朝許寧字裕卿以醫往來歙休間有竒效能以手代
鍼用推拏法世罕其傳著遁氣符醫紀黃遊諸集
行於世
徐起字仙客歙人精六書工摹印
寧國府
唐夏榮有相術蕭嵩陸象先為僚壻時蕭尚未仕陸
已任洛陽尉榮謂象光曰陸郎十年位極人臣然
不及蕭一門貴而且夀人未之信天寶中嵩兼中
書令年八十餘子華歷中書侍郎同平章事乃
服其冰鑑云
紀叟善釀嘗飲李白以酒既卒白哭之曰紀叟黃
泉裏還應釀老春夜臺無李白沽酒與何人
陳氏能作筆家傳右軍與其祖求筆帖子孫世精
其法
包貴善畫虎其子繼之皆傳於世
宋諸葛高世工製筆梅堯臣次歐陽修試諸葛筆詩
云筆工諸葛高海内稱第一林逋云頃得宛陵葛
生筆如麾百勝之師横行紙墨所向如意
元徐文中字用和善鍼術鎮南王妃患風文中診脉
按曲池而鍼潛入焉妃殊不覺移晷手足竝舉次
日起坐
明方希叔字元甫宣城人善八分書精繪事其畫草
蟲用淡墨而飛動如生得服氣養生之術年九十
餘
查萬合字了吾涇縣人鍼術最精人稱半仙
劉貴炳字斗南旌德人醫術得異人之傳臨症自
出新意不膠古方明季大疫施藥賑饑人皆德之
周子幹字慎齋太平人知道術嘗經柏葉山見石
塞路幹祝而去之一夕震雷石裂行旅坦然
李治字赤山太平人工書筆勢遒勁欲透紙背
蔡子仁字梅坡太平人善寫真嘗作三樓一閣圖
得李昭道父子遺法
國朝畫僧半山徐姓名在柯善畫得倪瓚吳鎮沈周筆
意
王猷字肇宗宣城人少業儒後遇異人授以導引
術遂隠於卜占决無不竒中嘗以日者之言多謬
著九十四家年月考及算數三式切韻等書傳於
世
劉光揚宣城人善鐫碑碣近快雪堂琅華館諸帖
皆其所鏤刻宋犖嘗作歌以贈之
池州府
宋張賁字元明青陽人為宣州司理工畫
元陸仲遠青陽人精醫術能察腧輪經脉審榮衛順
逆著千金聖惠方
太平府
宋祝次仲字孝友太平人工山水尤善草書
明彭正字思直當塗人永樂間以良醫再使西洋子
賓世其業天順壬午乘傳診療諸王所至奏效
楊瑗字師蘧當塗人官王府教授善繪園圃菜茹
其支莖細嫩葉蝕蝸篆處生趣盎然
從任字子重繁昌人官黃州府經歷負竒氣兼嗜
異書於天官律歷戰陣醫藥太乙竒門遁甲六壬
皆探得其要占驗如神太史焦竑稱為絶技
國朝濮澄字仲謙當塗人有巧思以鏤刻名世
陳醇儒字蔚宗當塗庠生工漢隸八分書尤長於
山水
俞文字武先繁昌人善行草書畫亦入能品
芮養仁字六吉當塗人精於醫著有醫經原始諸
書
沈大望字震甫蕪湖人精岐黃之學窮乏人病者
輒出葠茋療之懷宗時太池時疫大作奔馳救治
無算
廬州府
晉韓友字景先廬江舒人善占卜圖宅相冡行京費
厭勝之術消殃轉禍無不竒驗于寶問其故友曰
筮卦用五行相生殺如按方投藥治病以冷熱相
救其差與不差不可必也元康六年舉賢良元帝
渡江以為廣武將軍
杜不愆廬江人少就外祖郭璞學易卜有竒驗郗
超嘗試之歎曰雖管郭何以尚此後為建威參軍
宋趙廣合肥人李伯時家小史久侍伯時畫亦工其
藝建炎中陷賊賊聞其善畫使圖所掠婦人廣不
肯斷其右手拇指遣去而廣平生實用左手亂定
惟畫觀音大士而已
明李恒字伯常合肥人洪武初擢周府良醫嘗奉旨
集袖珍方諸書年老致仕王親賦詩以餞命長史
瞿祐序其事
林時合肥人善太素脈有一姙婦求治時語其家
人曰夏得秋脈定死當在庚申辛酉間果驗
郭民安巢縣庠生攻醫術遇病者如痌瘝之在已
乙亥被圍民安登埤協守城陷後令以下皆被執
不屈賊次第殺之將及民安忽一賊奔救曰八十
老翁降之何用殺之何為因得放歸後追記其人
乃昔年窮途病夫施藥愈之者也
趙修禄巢人工畫馬寫大士千幅
徐體乾巢人其占用左邵法與焦氏易林相符契
其天文得之劉誠意皆著有成書
國朝許學文合肥縣人精醫尤善幼科著有痘科約言
保赤正脉二書
鳳陽府
漢董奉居鍾離為人治病輒愈重者種杏五株輕者
一株遂有萬株今鳳陽縣南有杏山
唐崔白濠人工畫尤精花卉翎毛
宋惠崇夀陽人工詩畫有名于世
金武正宿州臨渙鎮人祖某官太史靖康後棄官歸
農正精易數貞祐間行樞密院以上客禮之軍士
所諮其應如神
王博韓榮皆醫道通神宿州衛百戶李㫤少時
弱疾不起延二人視之韓决其速愈夀八十餘王
再視謂八十四後皆如其言
元朱肯堂荆山醫士慕董仙壺公之為人五世知名
明趙道震字處仁精醫術洪武間自金華徙籍定遠
活人甚多永樂時召修大典運氣書年八十四卒
著傷寒類証傳于世
郝志才鳳陽人深通醫理高帝病甚志才以鍼調
氣以藥理中未幾霍然授為太醫院判
何欽字大敬懷遠人精醫學者請究其術欽曰先
讀易以察時變讀禹貢識九州山川風土博極方
書歸約於内經始可與言耳王鴻儒奉使鳳陽疾
作延欽一劑而愈鴻儒為文紀之
國朝陳應鶴鳳陽縣人善作草書丰骨遒勁人争寶之
薛嘉猷字若采定遠學生工詩文尤善草書人呼
為薛字
潁州府
後漢華陀字元化沛國譙人游學徐土曉養性之術
年百歲有壯容史所載醫術精竒世稱為神曹操
苦頭風眩陀鍼隨手而差其絶技皆此類後操以
召之不至怒為所害
晉隗炤汝陰人善於易臨終書版授其妻曰吾亡後
當大荒窮慎勿賣宅後五年有詔使龔姓來頓此
亭此人負吾金即以版往責之炤亡其家大困至
期果有龔使者止亭中妻賫版責金使者惘然沉
吟良久曰汝夫何善曰善易使曰噫我知之矣乃
取蓍筮之卦成撫掌曰妙哉隗生所謂含明隠迹
者也因告其妻曰吾不負若金汝夫自有金五百
在堂屋東頭去壁一丈入地九尺知吾善易故書
以俟耳妻還掘之如其言
明張玠字秀甫潁州人善醫有監司病塊投大黃數
兩弗動玠曰脈細而附骨氣口虛是積在中央氣
轉無力大黃反消胃耳法當獨葠兩餘可下如其
言果下痰若敗卵數升陸吏目心痛玠曰水溢脣
正黑此蟲也投苦練下蟲滿匜他神驗皆類此
張葵潁州人正德己夘舉人能作飛白書徑數丈
頗有竒氣畫法直逼馬遠世多寶愛之
滁州
明魯文質字子良全椒人善醫從太祖渡江進藥屢
效授太醫院判
和州
晉陳訓字道元歷陽人少好祕學天文歷算陰陽占
候無不畢綜尤善風角言未來事悉驗
宋徐兢字叔明歷陽人舉宣和中進士歷書學博士
篆籕得李斯法畫亦入神品山水人物俱冠絶
六安州
明李玉字成章六安本衛千戶善騎射尤精鍼灸人
號曰神鍼李玉
吳鵬習堪輿家言萬歷二十七年礦税忽開奸人
乘隙規利欲徧發霍蓼金斗諸山人心皇皇鵬為
危論以動中官全廬得免發掘之禍所著有五寶
經
朱雲成徽人居於六形貌狂易酒後吐言雜以啼
笑皆寓人生死禍福已輒竒中郝進士某謁選問
何任為誦臨帝子之長洲得仙人之舊館及令豐
城調新建亭有額曰仙人舊館諸生郝慕孩少潁
異雲成每見必哭曰水仙子後覆舟彭蠡死壬午
五月賊至令卜之哭曰我在數中已而賊夜襲城
屠戮殆盡雲成亦遇害
聶寵六安人習醫善診脈父卒侍叔父疾刺股血
和藥進之遂愈鄉人遺孤女寵收養之治奩以嫁
貧者輒往治之不責報
泗州
宋楊介字吉老盱眙人善醫著傷寒論脈訣行世徽
宗嘗苦脾疾國醫進藥不效介言飲水太過以米
煎大理中丸服之遂愈
明徐安字古瀛盱眙人正德時年七十餘博學多能
尤長算數所著有算法三卷
江南通志卷一百七十一
