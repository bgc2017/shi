江南通志卷十
輿地志
疆域形勢附
古揚徐二州之界南北距淮豫州則北距大河今
江南境内自淮以南為揚州而北入徐西北入豫
不但跨淮屬泗并踰河以北此雖由古今川瀆同
異而幅員之所包絡者廣矣形勢則潮汐之池號
為天沼貫以三瀆是綱是紀霍蜀大障屏蔽坤位
地險備焉至於畫郊圻扞牧圉在國曰固在野曰
險凡有司存宜加詳審者也
江南通省
合上下兩江布政使司統轄府州縣衛之地廣輪
數千里其為疆域所分自省會金陵郡治東暨海
州五百五十里西至河南省固始縣界八百五十
里南抵江西省浮梁縣界八百五十里北接山東
省嶧縣界九百五十里遥拱
帝京二千四百里
形勢總計江南之境鍾茅八公天柱九華黃塗潛
霍山之作鎮而著名者不勝數黃河江淮運河三
江泗汝潁睢滁淝川之經行而涵浸者不勝數藪
則震澤巢湖洮湖關則東關清流二峴名都雄鎮
襟帶江淮淮之北潁亳徐邳訖於海州贛榆淮之
南廬夀滁和訖於揚通江之南北列上游者安池
太平諸郡縣號沃野者鎮常蘇松諸府州而漕河
蜿蜒直上飛輓逸於前代蓋江蘇安慶俱屬省會
而江寧尤重矣
江寧府由府治上至
帝京道里見前省會東至鎮江府丹陽縣界一百六十
里西至和州界一百八十里南至寧國府宣城縣
界二百四十里北至泗州天長縣界一百四十里
東西廣三百四十里南北袤三百八十里
舊轄縣八雍正八年移溧陽一縣隸鎮江府今轄
縣七附郭為上元為江寧去府東九十里為句容
東南八十五里為溧水南二百四十里為高淳西
四十里為江浦西北一百三十里為六合
上元縣東六十里至龍潭句容縣界西三里至漢
西門江寧縣界南半里至内橋江寧縣界北五
十里至觀音門外江中六合縣界
江寧縣東三里至通濟門内大街上元縣界西十
五里至北河口江中江浦縣界南七十五里至
銅井鎮界牌太平府當塗縣界北二里至笪橋
上元縣界
句容縣東五十里至白兔鎮鎮江府丹陽縣界西
二十里至土橋鎮上元縣界南五十里至望湖
岡溧水縣界北七十五里至炭渚鎮江府丹徒
縣界
溧水縣東四十五里至分界山鎮江府溧陽縣界
西四十五里至明覺寺太平府當塗縣界南七
十里至尋真鋪高淳縣界北四十五里至烏刹
橋江寧縣界
高淳縣東七十里至鄧埠鎮鎮江府溧陽縣界西
三十里至水碧橋寧國府宣城縣界南四十里
至花山宣城縣界北三十里至塘溝河中流太
平府當塗縣界
江浦縣東三十五里至浦口東馬頭江中上元縣
界西六十里至陳家淺滁州全椒縣界南三十
五里至西江口江中江寧縣界北五十里至三
汊河滁州來安縣界
六合縣東三十里至禇家堡揚州府儀徵縣界西
五十五里至四號墩滁州來安縣界南七十里
至浦子口江浦縣界北五十里至瓜簍鋪泗州
天長縣界
形勢鍾山龍蟠石頭虎踞(漢諸葛亮語)長江千里險過
湯池(南唐書)外連江淮内控湖海(繋年錄)東南形勢莫
重建康(宋張浚語)有三吳為東門有荆蜀為西戶有七
閩二廣為南府(見宋胡安定文集)
蘇州府由府治上至
帝京二千七百二十里東至太倉州界一百六里西至
常州府宜興縣界一百里南至浙江嘉興縣界九
十四里北至通州界一百五十里東西廣二百六
里南北袤二百四十四里
舊轄一州七縣今析太倉州為直隸以嘉定崇明
二縣屬之舊縣五新分縣四轄九縣附郭縣三為
吳為長洲為元和去府東七十里為崑山為新陽
東南四十里為吳江為震澤北一百五里為常熟
為昭文
吳縣東一里城内卧龍街元和縣界西一百里至
太湖常州府宜興縣界南三十三里至太湖吳
江縣界北二里至教場長洲縣界
長洲縣東一里城内新造橋元和縣界西三十里
至賀九嶺吳縣界南二里至内城濠吳縣界北
五十里至吳塔常熟縣界
元和縣東四十五里至真義新陽縣界西一里至
城内王府基長洲縣界南二里城内新造橋長
洲縣界北五里至壩基橋長洲縣界
崑山縣東三十三里至金雞河績縩橋太倉州界
西三十三里至西亭子界浦河中元和縣界南
七十里至井亭港河中松江府青浦縣界北同
城至北門城濠新陽縣界
新陽縣東三十六里至界牌太倉州界西二十一
里至吳涇村元和縣界南一十里至大澞村崑
山縣界北二十里至三千灣昭文縣界
常熟縣東半里至城内迎恩橋堍下昭文縣界西
七十里至感化鄉常州府江陰縣界南四十里
至歸政鄉吳塔村長洲縣界北四十里至福山
港通州界
昭文縣東八十里至白茆海口太倉州界西半里
至城内炳靈公廟常熟縣界南四十里至南斜
塘新陽縣界北四十里至耿涇江口常熟縣界
吳江縣東八十里至金澤鎮松江府青浦縣界西
一里至西門城外河中震澤縣界南五十四里
至楊橋浙江嘉興縣界北七里至七里橋元和
縣界
震澤縣東三里至運河官塘吳江縣界西一百里
至南潯鎮浙江烏程縣界南五十里至平望鎮
鶯脰湖中吳江縣界北一里至北門外釣橋吳
江縣界
形勢藪曰具區浸曰五湖(周禮職方氏)三江雄潤五湖
腴表(晉周處風土記)川澤沃衍有海陸之饒(隋地理志)松江太
湖水國之勝(吳江主簿廳壁記)旁連湖海外控江淮(宋徐嚞誥)
(詞)
松江府由府治上至
帝京二千九百五十里東至大海一百里南至大海七
十二里西北至蘇州府崑山縣界八十里東北至
太倉州嘉定縣界一百八里東西廣一百八十里
南北袤一百八十里
舊縣四新分縣四轄八縣附郭縣二為華亭為婁
縣東南九十里為奉賢南七十里為金山東北九
十里為上海東一百二十里為南滙西北五十里
為青浦五十里為福泉
華亭縣東一十八里至語兒涇上海縣界西一里
至府城西門口婁縣界南七十二里至金山衛
城金山縣界北五里至五里塘婁縣界
婁縣東至府城華亭縣界西一十八里至泖湖口
青浦縣界南一十二里至西浦江華亭縣界北
一十八里至塘橋鎮福泉縣界
奉賢縣東三里至海西五十四里至望河涇華亭
縣界南四十五里至柘林城華亭縣界北十八
里至五墩南滙縣界
金山縣東至城内華亭縣界西九里至商蕩橋浙
江平湖縣界南一里至大海北接華亭縣界
上海縣東一十八里至龍王廟南滙縣界西三十
六里至七寶鎮福泉縣界南七十二里至語兒
涇華亭縣界北一十二里至分水龍王廟太倉
州寶山縣界
南滙縣東三十里至海西六十里至黃浦沈塘庄
口上海縣界南二十四里至界河奉賢縣界北
六十餘里至界浜上海縣界
青浦縣東三里至迎春廟黃沙浜口福泉縣界西
四十五里至周庄蘇州府元和縣界南三十六
里至廣富林九里亭婁縣界北二十里至孔宅
獨樹福泉縣界
福泉縣東六十里至七寶鎮婁縣界西接青浦縣
界南接青浦縣界北一十二里至白鶴江鎮太
倉州嘉定縣界
形勢負海枕江平疇沃野(宋魏了翁學記)佩帶江湖南瀕
大海(宋唐詢華亭十詠詩序)府稱澤國以九峯勝(舊志)瀕海重
地(元史沙全𫝊)
常州府由府治上至
帝京二千五百三十五里東至蘇州府常熟縣界一百
四十里西至鎮江府丹陽縣界五十里南至浙江
長興縣界二百里北至大江北岸泰興縣界八十
五里東西廣一百九十里南北袤二百八十五里
舊縣五新分縣三轄縣八附郭縣二為武進為陽
湖東南九十里為無錫為金匱東七十里為江陰
南一百二十里為宜興為荆溪東北一百五十里
為靖江
武進縣東至城中陽湖縣界西五十里至九里鋪
鎮江府丹陽縣界南十五里至仙堰橋陽湖縣
界北五十里至揚子江通州泰興縣界
陽湖縣東四十里至五牧鎮無錫縣界西至城中
武進縣界南七十里至五洞橋宜興縣界北三
十里至回水橋江陰縣界
無錫縣東至城河中心金匱縣界西五十里至閭
江橋孤村陽湖縣界南七十七里至烏山蘇州
府吳縣界北三十三里至馬鎮江陰縣界
金匱縣東七十里至楊尖蘇州府常熟縣界西至
城河中心無錫縣界南七十七里至烏山蘇州
府吳縣界北三十三里至馬鎮江陰縣界
江陰縣東九十里至顧山鎮蘇州府常熟縣界西
七十里至鄭陸橋武進縣界南五十四里至馬
鎮無錫縣界北至大江中流靖江縣界
宜興縣東八十里至太湖中項沙洲蘇州府吳江
縣界西七十里至葑埭村鎮江府溧陽縣界南
至縣城南門外荆溪縣界北六十里至五洞橋
陽湖縣界
荆溪縣東六十里至太湖中項沙洲宜興縣界西
九十里至渡濟橋鎮江府溧陽縣界南八十里
至啄木嶺浙江長興縣界北至北門外板橋宜
興縣界
靖江縣東六十里至青龍港通州如臯縣界西四
十二里至鄂家港通州泰興縣界南三十五里
至大江中鶴沙洲江陰縣界北十七里至廣陵
鎮泰興縣界
形勢三江之雄闊五湖之腴表(晉周處風土記)岡阜相屬
林麓鬱然(舊毗陵志)川澤沃衍有海陸之饒(隋志)大江横
其北太湖處其東(宋政和河溝記)北抵江淮東連海道(江陰)
(岡經)山長水遠氣秀地靈(元宜興州圖册)土厚水深山澤清
曠(元路學興造記)
鎮江府由府治上至
帝京二千三百三十五里東至常州府宜興縣界一百
六十里西至江寧府句容縣界六十里南至常州
府武進縣界一百八里北至揚州府江都縣界二
十八里東西廣二百二十里南北袤一百二十六
里
舊隸縣三今析江寧府溧陽縣隸之轄縣四附郭
為丹徒府南六十五里為丹陽二百四十里為溧
陽一百六十里為金壇
丹徒縣東七十里至匡家橋丹陽縣界西六十里
至炭渚驛江寧府句容縣界南五十里至仁夀
橋丹陽縣界北二十八里至揚子江揚州府江
都縣界
丹陽縣東五十里至吕城三板橋常州府武進縣
界西三十里至馬陵橋丹徒縣界南三十里至
丁庄鋪石嘉山江寧府句容縣界北六十五里
至華山大壩頭丹徒縣界
溧陽縣東四十里至楊巷口常州府宜興縣界西
四十里至南渡廣德州建平縣界南三十六里
至戴埠廣德州界北七十五里至分界山江寧
府溧水縣界
金壇縣東三十五里至善塘村常州府武進縣界
西六十五里至茅山上宫江寧府句容縣界南
五十里至紙錢標溧陽縣界北二十里至張庄
鋪丹陽縣界
形勢因山為壘緣江為境(爾雅云絶高為京以其城因山為壘緣江為境)
(故謂之京口)東通吳會南接江湖(隋志)西接漢沔北距淮
泗(宋曾改潤州集序)三吳襟帶之邦百越舟車之會(寰宇記)
内連天塹外蔽日畿(鎮江志序)浙西門戶(宋知府劉寧止奏言京口)
(控扼大江為浙西門戶)
淮安府由府治上至
帝京一千九百七十五里東至海州二百三十里西至
鳳陽府虹縣界二百一十里南至揚州府寶應縣
界八十里北至海州沭陽縣界一百八十里東西
廣四百四十里南北袤二百六十里
舊隸州二縣九今析海州為直隸以贛榆沭陽二
縣屬之又析邳州一州宿遷睢寧二縣屬徐州府
舊縣五新分縣一轄縣六附郭為山陽東北一百
五十里為阜寧東南二百四十里為鹽城西五十
里為清河一百二十里為桃源東北六十里為安
東
山陽縣東七十里至見儀阜寧縣界西一百二十
五里至洪塘埂泗州界南七十里至黃浦揚州
府寶應縣界北六十里至河口清河縣界
阜寧縣東九十里至海口西九十里至蘇家嘴山
陽縣界南四十五里至鹽城縣之草堰口分界
北四十里至北沙黃河中流安東縣界
鹽城縣東一百二十里至海口西九十里至湖蕩
沙溝鎮揚州府寶應縣及高郵州界南六十里
至大岡鎮界河揚州府興化縣界北七十里至
草堰口阜寧縣界
清河縣東二十里至七里墩山陽縣界西二十五
里至張家溝桃源縣界南五十里至洪澤湖本
府山陽及泗州盱眙二縣界北九十里至崇河
驛海州沭陽縣界
安東縣東三十里至夏村營黃河山陽縣界西六
十里至古寨海州沭陽縣界南三十弓至黃河
山陽縣界北八十里至新安鎮海州界
桃源縣東四十里至高家灣清河縣界西六十里
至白洋河徐州府宿遷縣界南四十里至洪澤
湖心泗州界北六十里至里仁集海州沭陽縣
界
形勢水陸交通(晉荀羡北征議水陸交通易以觀釁沃野有開殖之利方舟漕運亦)
(無他阻)西至淮畔東届海隅(南齊志)俯臨淮海控制山
東(宋繋年錄)山陽要地屏蔽淮東(同上)淮南控扼之地(宋吳)
(表臣語)南北襟喉江淮要衝(元董摶霄淮安議)長淮奥壤表
海名邦(輿地紀勝)
揚州府由府治上至
帝京二千二百七十五里東至通州如臯縣界三百六
十里西至江寧府六合縣界一百一十里南至鎮
江府丹徒縣界四十里北至淮安府山陽縣界二
百六十里東西廣四百七十里南北袤三百里
舊轄三州六縣今析通州為直隸以泰興如臯屬
之舊州二縣四新分縣一轄二州五縣附郭為江
都為甘泉西南七十里為儀徵北一百二十里為
高郵州東北一百七十里為興化北二百四十里
為寶應東一百二十里為泰州
江都縣東八十里至五洲通州泰興縣界西半里
至城門圈甘泉縣界南四十里至瓜洲江心北
脚鎮江府丹徒縣界北十里至灣頭甘泉縣界
甘泉縣東半里至東關門城門江都縣界西六十
里至大儀集泗州天長縣界南半里至南門城
門江都縣界北七十五里至露筋廟高郵州界
儀徵縣東四十里至石人頭江都縣界西四十里
至黃鍾鋪江寧府六合縣界南至大江北三十
五里至捺山謝家集甘泉縣界
高郵州東八十里至河口鎮興化縣界西一百二
十里至横欓橋泗州天長縣界南三十里至三
十里鋪江都縣界北六十里至界首鎮寶應縣
界
興化縣東一百二十里至范公堤泰州界西四十
五里至河口鎮高郵州界南三十五里至陵亭鎮
泰州界北六十里至北宋庄淮安府鹽城縣界
寶應縣東七十里至射陽鎮鹽城縣界西一百二
十里至磨旗墩泗州盱眙縣界南六十里至界
首鎮高郵州界北二十里至黃鋪鎮山陽縣界
泰州東二百四十里至拼茶場黃沙洋通州如臯
縣界西三十里至斗門江都縣界南二十五里
至廟灣通州泰興縣界北九十里至凌亭閣興
化縣界
形勢地控三齊(南齊郡志地控三齊青兖同鎮西至淮畔東届海隅土甚平廣)四
會五達(劉宋鮑照蕪城賦重江複關之□四會五達之莊)枕江臂淮(宋王觀揚)
(州賦揚州枕江臂淮為節鎮首稱)東南繁雄之地江山清淑(真州圖經)
據江海之會握襟懷之藪(宋通州守狄遵修海隄祭文)
徐州府由府治上至
帝京一千六百一十五里東合邳州界一百八十里西
合蕭縣界五十里南至鳳陽府宿州界一百二十
里北至山東兖州府滕縣界一百二十里東西廣
二百三十里南北袤二百四十里
舊為州隸縣四今益以邳州一州睢寧宿遷二縣
新設銅山縣一陞為府轄一州七縣附郭為銅山
府西五十里為蕭西北一百六十里為碭山一百
五十里為豐一百二十里為沛東北一百五十里
為邳州東一百里為宿遷東南一百二十里為睢
寧
銅山縣東九十里至順河集邳州界西三十里至
齊村蕭縣界南五十里至桃山蕭縣界北八十
里至利國驛山東嶧縣界
蕭縣東十五里至馬厰湖銅山縣界西五十里至
何家集碭山縣界南五十里至土型鳳陽府宿
州界北四十里至黃河北管粥集豐沛二縣界
碭山縣東五十里至侯家口蕭縣界西三十里至
鼎新集河南夏邑縣界南二十里至高鎮集河
南夏邑縣界北四十里至北鎮集山東單縣界
豐縣東十五里至丁蘭寺沛縣界西四十里至劉
家集山東單縣界南四十里至盤龍集碭山縣
界北四十里至王家海集山東魚臺縣界
沛縣東四十里至洛房山東滕縣界西四十里至
羊鳴豐縣界南四十里至張家集銅山縣界北
四十里至沙河山東魚臺縣界
邳州東三十里至合溝宿遷縣界西七十里至汴
塘銅山縣界南九十里至木社睢寧縣界北五
十里至重防山東沂縣界
宿遷縣東一百二十里至高沙社海州沭陽縣界
西七十里至周家莊睢寧縣界南五十里至草
堰社泗州界北一百四十里至壯溝山東郯城
縣界
睢寧縣東四十八里至蔣庄鋪宿遷縣界西(闕)十
里至九頂山鳳陽府靈璧縣界南三十里至吳
美家墩鳳陽府虹縣界北五十里至羊山邳州
界
形勢要害之地(隋唐十道志)汴泗交流(唐韓愈詩)楚山為城
泗水為池(蘇軾黃樓詩)東近齊魯北屬趙魏南通江淮
西通梁楚(宋陳師道學記)吕梁横絶四山合圍(宋蘇轍黃樓賦)
太倉州由州治上至
帝京二千八百四十里東至海合崇明縣界一百二十
里西至蘇州府新陽縣界三十六里南至致和塘
本州鎮洋縣界一里北至蘇州府昭文縣界一百
八里東西廣一百五十六里南北袤一百九里
舊隸蘇州府今隸以嘉定崇明又分縣二陞直隸
州轄四縣附郭為鎮洋州東北七十里為崇明東
南十八里為嘉定五十八里為寶山
鎮洋縣東七十里至海崇明縣界西十里至清水
港蘇州府崑山縣界南十二里至葛隆鎮嘉定
縣界北十八里至茜涇河本州界
崇明縣東至大洋西海面七十餘里至七了口本
州界南海面七十餘里至嘉定縣界北海面一
百餘里至通州界
嘉定縣東十八里至羅店鎮寶山縣界西二十四
里至安亭鎮蘇州府新陽縣界南四十八里至
盤龍港松江府上海縣界北十八里至六渡橋
鎮洋縣界
寶山縣東至大海西四十里至廣福鎮嘉定縣界
南四十里至嚴家角松江府上海縣界北五十
里至小川沙河鎮洋縣界
形勢滄海東瀕玉峯西望婁江南繞虞山北障(舊志)
樓櫓萬艘據要衝于海通(方輿勝覽)濱海通漕商賈輳
集民以富庶視舊過之(元上官震記)東薄於海捍海作
邦(楊廉夫記)
海州由州治上至
帝京一千七百里東至高公島大海一百二十里西至
馬陵山山東郯城縣界一百五十里南至新安鎮
淮安府安東縣界一百五十里北至許家菴合贛
榆縣界九十里東西廣二百七十里南北袤二百
四十里
舊隸淮安府今益以贛榆沭陽二縣為直隸州轄
二縣州北八十里為贛榆西南一百二十里為沭
陽
贛榆縣東十五里至大海西七十五里至界河庄
山東沂州界南七十五里至河頭店庄本州界
北七十五里至汾水庄山東日照縣界
沭陽縣東八十里至古寨村淮安府安東縣界西
四十里至丈八寺徐州府宿遷縣界南四十里
至赤鯉湖淮安府桃源縣界北五十里至寨河
本州界
形勢西連徐邳南接淮甸北達山東東距大海三
方所届水陸交通
通州由州治上至
帝京二千六百九十五里東至吕四場廖角嘴海岸界
一百九十二里西至七接橋合如臯泰興縣界二
百八十五里南至狼山港大江蘇州府昭文縣界
三十里北至便利鄉合如臯縣至揚州府泰州界
九十里東西廣四百七十七里南北袤一百二十
里
舊隸揚州府今隸以如臯泰興二縣為直隸州轄
縣二州西四十五里為如臯二百四十里為泰興
如臯縣東一百三十里至本縣掘港場海岸界西
四十里至觀音堂泰興縣界南九十里至四方
沙大江中蘇州府昭文縣界北四十里至海安
鎮揚州府泰州界
泰興縣東六十里至分界如臯縣界西十八里至
江邊鎮江府丹徒縣界南三十里至界河常州
府靖江縣界北六十里至界牌橋揚州府泰州
界
形勢東北瀕海地當津要狼山聳峙江北海防重
鎮
安慶府由府治上至
帝京二千(闕)百里東至廬州府無為州界三百六十里
西至湖廣黃州府黃梅縣界三百四十里南越江
至池州府東流縣界五里北至廬州府舒城縣界
二百八十里東西廣七百里南北袤二百八十
五里
轄縣六附郭為懷寧北一百二十里為桐城西一
百二十里為潛山西南一百八十里為太湖二百
四十里為宿松一百二十里為望江
懷寧縣東五十里至樅陽鎮桐城縣界西一百三
十里至赭陂橋太湖縣界南越江五里至鴈汊
池州府東流縣界北六十里至練潭桐城縣界
桐城縣東二百里至靈山寺廬州府無為州界西
七十里至小河沿保潛山縣界南八十里至杏
花村懷寧縣界北四十里至老關嶺廬州府舒
城縣界
潛山縣東五十五里至三安鋪桐城縣界西三十
五里至小池驛太湖縣界南十五里至小市港
懷寧縣界北一百八十里至界嶺六安州霍山
縣界
太湖縣東五十里至桃花鋪潛山縣界西二十里
至楓香驛宿松縣界南五十里至石灰山嶺望
江縣界北一百九十里至珠子關湖廣蘄州界
宿松縣東一百里至賁家嶺望江縣界西十里至
界牌石湖廣黃梅縣界南一百里至八里江江
西湖口縣界北六十里至界牌石太湖縣界
望江縣東七十里至洲頭口汎懷寧縣界西三十
里至泊湖繪口宿松縣界南四里至吉水鎮河
江西彭澤縣界北六十里至石灰山太湖縣界
形勢其山深秀而穎厚其水迤邐而蕩潏(同安志後序)
南濱大江北界清淮(宋地理志)淮服之屏蔽江介之要
衝(宋朱綽廳壁記)
徽州府由府治上至
帝京二千八百五十里東至浙江昌化縣界一百二十
里西至江西浮梁縣界二百七十里南至浙江遂
安縣界一百里北至寧國府太平縣界一百二十
里東西廣三百九十里南北袤二百二十里
轄縣六附郭為歙縣西六十里為休寧西南二百
四十里為婺源西一百八十里為祁門西一百四
十里為黟東六十里為績溪
歙縣東一百二十里至金竹嶺浙江昌化縣界西
三十七里至長充鋪休寧縣界南一百里至街
口浙江淳安縣界北一百二十里至湯嶺寧國
府太平縣界
休寧縣東二十里至長充鋪歙縣界西四十里至
界首鋪黟縣界南一百二十里至江嶺浙江開
化縣界北六十里至韓嶺黟縣界
婺源縣東一百一十里至大鱅嶺浙江開化縣界
西一百二十里至洪沖坦江西樂平縣界南三
十里至車裏江西德興縣界北一百六十里至
木瓜坑休寧縣界
祁門縣東五十里至楠木嶺黟縣界西一百二十
里至南門汎江西浮梁縣界南一百里至棕閭
休寧縣界北六十里至大洪嶺池州府石埭縣
界
黟縣東四十里至界首鋪休寧縣界西五十五里
至湘口寧國府太平縣界南二十五里至武嶺
鋪祁門縣界北四十五里至登答橋太平縣界
績溪縣東九十里至浙溪田浙江昌化縣界西五
十里至界首鋪寧國府旌德縣界南二十五里
至界牌嶺高唐鎮歙縣界北三十里至叢山關
寧國府寧國縣界
形勢山水幽竒(輿地紀勝任昉為新安守行春愛其山水幽竒)地險陿土
騂剛(郡志地險陿而不夷土騂剛而不化)鳥道縈紆(新安志自睦州青溪縣界至歙)
(州皆鳥道縈紆)山峭厲而水清激(宋朱熹新安道院記)州在萬山中
(元程文臨溪石橋記徽之州在萬山中視他郡最高昔人測之謂與天日齊浙江之源發焉)
寧國府由府治上至
帝京二千七百四十五里東至廣德州建平縣界六十
里西至池州府銅陵縣界一百六十里南至徽州
府績溪縣界二百三十五里北至太平府當塗縣
界一百二十里東西廣二百二十里南北袤三百
五十五里
轄縣六附郭為宣城東南九十里為寧國南一百
里為涇縣二百二十里為旌德西南二百二十里
為太平西九十里為南陵
宣城縣東六十里至花橋鋪廣德州建平縣界西
六十里至清弋江南陵縣界南六十里至柿木
鋪涇縣界北一百五里至黃池鎮河中太平府
當塗縣界
涇縣東八十里至金牌嶺寧國縣界西七十五里
至大城山池州府青陽縣界南八十五里至承
流山旌德縣界北三十五里至裏衝分界山南
陵縣界
南陵縣東三十里至清弋江宣城縣界西四十五
里至牧家亭池州府銅陵縣界南七十五里至
社橋池州府青陽縣界北一十五里至新店太
平府繁昌縣界
寧國縣東一百里至唐舍關浙江孝豐縣界西一
百二十里至將軍右山涇縣界南一百三十里
至千頃山浙江昌化縣界北四十里至衆潯潭
宣城縣界
旌德縣東四十里至嗣溪山寧國縣界西六十里
至黃華嶺太平縣界南十五里至古塘山徽州
府績溪縣界北四十里至龍首山涇縣界
太平縣東三十里至黃華鋪旌德縣界西六十里
至長夀鄉凌灘頭河岸路口池州府石埭縣界
南六十里至道泰鄉箬嶺鋪徽州府歙縣界北
五十里至大塢山涇縣界
形勢阻以重山緣以大江(唐陳簡甫良吏記)土控吳兼越
州連歙與池(唐白居易詩)作藩南夏據吳上游(陳勢大寧塔記)
(作藩南夏據吳上游地産氣序之平夷江漢岡巒之濱帶)
池州府由府治上至
帝京二千八百里東至寧國府南陵縣界一百五十里
西至江西彭澤縣界二百四十里南至徽州府祁
門縣界二百二十里北江口至安慶府桐城縣界
一十五里東西廣三百九十里南北袤二百三十
五里
轄縣六附郭為貴池東八十里為青陽東北一百
二十里為銅陵東南一百六十里為石埭西南一
百八十里為建德西一百八十里為東流
貴池縣東六十里至五溪橋青陽縣界西一百一
十里至佛王鋪東流縣界南二百四十里至舉
公汎徽州府祁門縣界北十五里至大江中安
慶府桐城縣界
青陽縣東六十五里至社橋寧國府南陵縣界西
二十五里至五溪界牌石貴池縣界南七十里
至琉璃嶺脚下石埭縣界北四十里至界山鋪
銅陵縣界
銅陵縣東八十里至界潭湖寧國府南陵縣界西
二十里至大江中廬州府無為州界南七十里
至趙嶺青陽縣界北七十里至荻港鎮太平府
繁昌縣界
石埭縣東三里至董家橋河干寧國府太平縣界
西一百六十里至黃石嶺貴池縣界南四十里
至鴨脚嶺寧國府太平縣界北十里至彭祖墳
青陽縣界
建德縣東六十里至沈坑嶺貴池縣界西二十里
至嚴塘東流縣界南一百二十里至石門江西
鄱陽縣界北四十里至古港東流縣界
東流縣東六十五里至佛王鋪獅子橋貴池縣界
西七十里至馬當江西彭澤縣界南八里至冰
石建德縣界北九十里至鴈㲼大江安慶府懷
寧縣界
形勢依貴池之美據石城之固(唐裴晉公度廳壁記)九峯競
秀神采竒異(唐劉禹錫九華山歌序)浸以秋浦鎮以齊山(南唐)
(徐鉉天慶觀紀浸之以秋浦鎮之以齊山北望陵陽竇真人飛昇之地南瞻孫子費徵君棲隠之鄉)
江山千里襟帶六朝(宋曾會池州門樓記)清溪南來九華東
引(宋盛約中和堂記清溪南來九華東引洪流環繞沃野彌望)
太平府由府治上至
帝京二千四百六十五里東至江寧府溧水縣界八十
里西至大江和州界一十里南至寧國府南陵縣
界一百六十里北至江寧府界五十里東西廣九
十里南北袤二百一十里
轄縣三附郭為當塗西南六十里為蕪湖一百三
十里為繁昌
當塗縣東八十里至石臼湖中江寧府溧水縣界
西十里至大江中流和州界南三十里至大聖
鋪蕪湖縣界北五十里至慈湖葛岡鋪江寧府
江寧縣界
蕪湖縣東四十里至黃池當塗縣界西七里至大
江中流和州界南四十里至石硊河中流寧國
府南陵縣界北三十里至延福鄉當塗縣界
繁昌縣東四十里至石硊蕪湖縣界西五十里至
荻港大江中流廬州府無為州界南二十五里
至麻橋寧國府南陵縣界北六十里至瀂港河
中流蕪湖縣界
形勢左天門右牛渚鐵甕直其東石頭枕其北(宋洪)
(遵壁記)采石之險甲於東南(姑孰志序)
廬州府由府治上至
帝京二千四百六十里東至和州含山縣界一百九十
里西至六安州界一百二十里南至安慶府桐城
縣界二百四十里北至鳳陽府定遠縣界一百二
十里東西廣三百一十里南北袤三百六十里
舊轄州二縣六今析六安州為直隸以英山霍山
二縣屬焉轄州一縣四附郭為合肥南一百六十
里為廬江西南一百二十里為舒城東南二百六
十里為無為州東一百八十里為巢縣
合肥縣東九十里至東山口巢縣界西一百二十
里至王小店六安州界南八十里至舒王墩舒
城縣界北一百三十里至麻埠橋定遠縣界
廬江縣東八十里至石塘巢縣界西四十里至界
牌舒城縣界南五十里至分水嶺安慶府桐城
縣界北七十里至三河鎮合肥縣界
舒城縣東六十里至三河余家灣巢縣界西二十
五里至界河六安州界南六十里至小關安慶
府桐城縣界北四十里至舒王墩合肥縣界
無為州東一百二十五里至大江中蟂磯山大平
府蕪湖縣界西五十里至都投山廬江縣界南
九十里至石灰河安慶府桐城縣界北五十里
至芙蓉嶺巢縣界
巢縣東二十五里至清溪和州含山縣界西九十
里至巢湖中合肥廬江二縣界南三十八里至
芙蓉嶺無為州界北八十里至東山口合肥縣
界
形勢南臨江湖北達夀春(魏滿寵云)淮西重鎮(宋鄭集文廬為)
(淮西重鎮封疆三百里戶口亦數萬計)淮右襟喉之地江北視為唇
齒(同上)腹巢湖控渦潁膺濡須枕潛皖(宋韓元吉風鶴亭記)濡
水上源淮江津要(寰宇記)
鳳陽府由府治上至
帝京一千九百八十五里東至泗州盱眙縣界一百八
十里西至潁州府潁上縣界二百四十八里南至
廬州府巢縣界一百五十里北至徐州府蕭縣界
三百二十三里東西廣四百二十八里南北袤四
百八十里
舊轄五州十三縣今析泗州為直隸以盱眙天長
五河三縣屬之析潁州為府以潁上霍丘亳州太
和蒙城屬之舊州二縣六新設縣一共轄州二縣
七附郭為鳳陽東二十里為臨淮西七十里為懷
遠南九十里為定遠東北一百六十里為虹縣西
南一百八十里為夀州為鳳臺西北二百四十里
為宿州北二百里為靈璧
鳳陽縣東十里至宋家灣臨淮縣界西五十里至
陶家店懷遠縣界南五十里至卸甲店定遠縣
界北七十里至濠岡鋪靈璧縣界
臨淮縣東五十里至上店鋪泗州盱眙縣界西一
里至西土壩濠水鳳陽縣界南五十五里至沙
澗定遠縣界北至北關淮水河中流鳳陽縣界
懷遠縣東三十里至蚌埠鳳陽縣界西九十里至
寨頭鋪西潑村潁州府蒙城縣界南九十里至
黑河南陳家岡夀州界北七十里至澥河中流
宿州界
定遠縣東七十里至岱山鋪滁州界西九十里至
北爐鎮夀州界南六十里至高場鄉廬州府合
肥縣界北四十五里至湛澗鋪臨淮縣界
虹縣東四十里至上塘集泗州界西四十里至長
直溝靈璧縣界南三十里至界溝集泗州五河
縣界北六十里至許家庄徐州府睢寧縣界
夀州東接新分鳳臺縣界西六十里至正陽鎮潁
州府潁上霍丘二縣界南一百三十里至桑科
廬州府合肥縣界北接新分鳳臺縣界
鳳臺縣東五十里至陳家崗懷遠縣界西六十里
至楊家腦潁州府潁上縣界南與夀州同城北
九十里至界溝集潁州府蒙城縣界
宿州東六十里至徐園鋪靈璧縣界西一百里至
新安鋪河南永城縣界南八十里至淝河懷遠
縣界北九十里至胡辛庄徐州府蕭縣界
靈璧縣東三十里至長直溝虹縣界西六十里至
葛家店宿州界南一百三十里至淮河中流鳳
陽縣界北一百三十里至雙溝集黃河涯徐州
府界
形勢鍾離天險(元魏邢巒表)建鄴肩髀(隋書)淮海内屏東
南樞轄(唐羅珦德政碑)長淮引桐柏之源横其北石梁會
衆水之流環其西(宋連南夫修城記)阻淮帶山為淮南之
險(元史地理志)
穎州府由府治上至
帝京一千八百二十里東自潁上至鳳陽府夀州界一
百六十五里西至河南省沈丘縣界一百二十里
南過淮接河南固始縣界一百二十里北至河南
省商丘縣界二百六十里東西廣二百八十五里
南北袤三百八十里
舊隸鳳陽府新改州為阜陽縣析潁上霍丘亳州
太和蒙城隸之陞為府轄州一縣五附郭為阜陽
東南一百二十里為潁上一百八十里為霍丘北
一百二十里為亳州北二十五里為太和東北一
百八十里為蒙城
阜陽縣東六十里至彝陵溝潁上縣界西二百一
十里至鮦陽城鋪河南省汝陽縣界南九十里
至朱臯鎮河南省固始縣界北一百里至白魚
港鋪亳州界
潁上縣東四十五里至劉家樓鳳陽府壽州界西六
十里至六十里舖阜陽縣界南二十五里至廟
臺集過淮接霍丘縣界北八十里至江北店阜
陽及夀州界
霍丘縣東七十里至隠賢集大河中流鳳陽府夀
州界西九十里至芙蓉山嶺河南固始縣界南
一百八十里至三尖山嶺六安州界北四十五
里至廟臺淮河中流潁上縣界
亳州東一百二十里至蒙城縣界西三十里至河
南省鹿邑縣界南八十里至阜陽縣界北三十
里至河南省商丘縣界
太和縣東三十里至三塔集蒙城縣界西六十里
至界首集河南沈丘縣界南二十五里至界牌
集阜陽縣界北九十里至淝河口亳州界
蒙城縣東六十里至寨頭鋪鳳陽府懷遠縣界西
九十里至江家集亳州界南九十里至大興鋪
鳳陽府夀州界北五十里至趙家鋪鳳陽府宿
州界
形勢襟帶長淮控扼陳蔡(風土記)東連三吳南引荆
汝(晉王淮論)梁宋吳楚之衝齊魯汴洛之道(陶弘景信州記)平
原曠野土沃壤饒水陸四通八達豫在九州之
中其風土常安逸也(文獻通考)
滁州由州治上至
帝京二千二百五里東至江寧府六合縣界一百二十
里西至鳳陽府定遠縣界七十里南至和州界一
百八十里北至泗州盱眙縣界一百九十里東西
廣一百九十里南北袤三百七十里
轄縣二南五十里為全椒東北四十里為來安
全椒縣東二十里至界首江寧府江浦縣界西九
十里至沙河廬州府合肥縣界南三十里至後
河中流和州界北二十五里至清塘本州界
來安縣東三十里至施官集橋江寧府六合縣界
西五十里至嘉山泗州盱眙縣界南五十里至
烏衣河北本州界北七十里至長店集泗州盱
眙縣界
形勢環滁皆山(宋歐陽修醉翁亭記)淮北勝地(宋吕元中紫薇泉記)清
淮灌其北烏江蕩其南(宋林希逸白鶴觀記)形勢深秀(慶歷前集)
(跋羣峯環於西南清溪注於東北形勢深秀實甲淮海)
和州由州治上至
帝京二千二百八十里東至江寧府江浦縣界六十里
西至廬州府巢縣界一百二十里南至廬州府無
為州界九十里北至滁州全椒縣界一百一十里
東西廣一百八十里南北袤二百里
轄縣一州西六十里為含山
含山縣東三十里至司基橋本州界西四十里至
界首鋪廬州府巢縣界南八十里至新澗圩廬
州府無為州界北六十里至後河本州界
形勢鎮曰梁山浸曰歴湖瀕江畫中流為水疆(俱唐)
(劉禹錫廳壁記)當江淮水陸之衝(宋郭祥正含山縣記方用兵時含山為内險之)
(地當江淮水陸之衝故銳師宿將嘗屯營於此)為姑孰金陵藩蔽(宋地理志)
廣德州由州治上至
帝京二千七百八十里東至浙江湖州府長興縣界三
十里西至寧國府宣城縣界一百里南至湖州府
孝豐縣界六十里北至鎮江府溧陽縣界七十里
東西廣一百三十里南北袤一百三十里
轄縣一州西九十里為建平
建平縣東四十五里至白茅嶺本州界西五十里
至南碕湖湖中寧國府宣城縣界南九十里至
鴉山保唐梘嶺寧國宣城二縣界北四十五里
至定埠鎮江寧府高淳縣界
形勢吳之西疆故鄣之墟(宋曾鞏鼔角樓記)靈山泉石甲
於一郡(舊志)三峯拱其前溪流枕其後(桐汭志)負山為
郡(郡志)
六安州由州治上至
帝京二千九百五十里東至廬州府合肥縣界五十里
西至潁州府霍丘縣界七十里南至安慶府潛山
縣界一百八十里北至鎮江府溧陽縣界七十里
東西廣一百二十里南北袤二百五十里
舊隸廬州府今隸以英山霍山二縣陞直隸州轄
縣二州西南三百六十里為英山九十里為霍山
英山縣東三十五里至隘口嶺安慶府太湖縣界
西一十五里至落棃河湖廣羅田縣界南四十
里至雞兒河湖廣蘄水縣界北一百二十里至分
水中界嶺霍山縣界
霍山縣東四十里至山王河本州界西一百八十
里至界嶺英山縣界南一百八十里至界嶺安
慶府潛山縣界北三十里至小七畈本州界
形勢東有龍穴西有武陟霍嶽鎮乎南沙河縈其
北萬山疊嶂遠控荆湖千里平途直連梁宋實金
陵之屏障英霍之本原也
泗州由州治上至
帝京二千一百九十九里東至淮安府清河縣界四十
里西至鳳陽府虹縣界一百二十里南至龍窩集
合盱眙縣界一百二十里北至淮安府桃源徐州
府宿遷二縣界一百五十里東西廣一百六十里
南北袤二百七十里
舊隸鳳陽府今隸以盱眙天長五河三縣陞直隸
州轄縣三州南一里為盱眙東南一百五十七里
為天長西一百三十里為五河
盱眙縣東九十里至蔣家集天長縣界西一百二
十里至愛棠集鳳陽府臨淮縣界南一百二十
里至自來橋滁州來安縣界北一里至淮河中
本州界
天長縣東四十五里至泰欄鎮揚州府江都縣界
西四十五里至汊澗鎮盱眙縣界南四十五里
至瓜蔞鋪江寧府六合縣界北四十五里至銅
城鎮揚州府寶應縣界
五河縣東三十里至浮山本州及盱眙縣界西七
十里至順河集鳳陽府靈璧縣界南七十里至
浮橋鳳陽府臨淮二縣界北四十里至界溝集鳳陽
府虹縣界
形勢北枕清口南帶濠梁東達維揚西通宿夀江
淮險扼徐邳要衝水陸都會之地(伏滔北征記)
江南通志卷十
