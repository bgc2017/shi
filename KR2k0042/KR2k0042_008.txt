江南通志卷九
輿地志
星野
周禮保章氏掌以星土辨九州之地所封封域皆
有分星鄭康成謂大界則曰九州州中諸國之封
域於星亦有分焉今其存可言者十二次之分也
布度定紀分州繫象定二十有八星之位因以察
十有二歲五雲之物十有二風以修政序事可勿
攷歟今江南得古揚徐豫三州在春秋時什九皆
吳地爾雅云星紀斗牽牛吳分野劉逵以為斗者
日月五星之所經始故謂之星紀意者星紀之分
域能為綱維則今江南獨冠藩服蓋有自歟婺女
房心奎婁胃為魯宋諸國之分星又江南之寓精
寄曜者也然自星野之說有歲差里差古今宫度
同異較然我
朝時憲書法定天周為三百六十度而歲周則為三百
六十五日天度既整以整馭零歲差里差之法亦
準諸此書法既定而分星無不定又準以地圓之
理地心地面之說治書者因地以測諸差言地理
者即可因諸差以定宫度如今江南之地或宿屬
斗末改為牛初而後分野宫度高卑合準故詳列
諸家同異系之以表存其大概以備稽考
主十二次之說
周禮保章氏注星紀吳越也降婁魯也大火宋也
晉書天文志自氐五度至尾九度為大火於辰在
卯宋之分野屬豫州自南斗十二度至須女七度
為星紀於辰在丑吳越之分野屬揚州自奎五度
至胃六度為降婁於辰在戌魯之分野屬徐州
隋書地理志同晉書
唐書天文志奎婁降婁也初奎一度中奎二度終
胃三度自蛇丘肥成南界鉅野東達梁父循岱岳
衆山之陽以負東海又濱泗水經方與沛留彭城
東至於吕梁乃東南抵淮竝淮水而東盡徐夷之
地氐房心大火也初氐二度中房二度終尾六度
自雍丘襄邑小黃而東循濟陰界於齊魯右泗水
達於吕梁乃東南接太昊之墟盡漢濟陰山陽楚
國豐沛之地斗牽牛星紀也初南斗九度中南斗
二十四度終女四度自廬江九江負淮水南盡臨
淮廣陵至東海又逾南河得漢丹陽會稽豫章
明清類天文分野書斗牛在丑屬吳越分揚州奎婁
在戌屬魯分兖州氐房心在卯屬宋分徐州(按星野分)
(配郡國諸史亦多異同晉志以沛國譙郡屬豫州以彭城屬徐州隋志以譙郡屬豫州以彭城豐沛)
(屬徐州唐志以楚國豐沛皆為大火之次與漢志合又史漢俱以房心為豫州奎婁為徐州清類天)
(文分野書謂宋得徐州之地為多遂改大火為徐州今考宋地實在徐豫二州之境也)
主二十八舍之說
史記天官書二十八舍主十二州又曰角亢氐
兖州房心豫州斗江湖牽牛婺女揚州奎婁胃徐
州
漢書天文志同史記漢書地理志魯地奎婁之
分野也東至東海南有泗水至淮得臨淮之下相
睢陵僮取慮皆魯分也宋地房心之分野也今之
沛梁楚山陽濟陰東平及東郡之須昌夀張皆宋
分也吳地斗分野也今之會稽九江丹陽豫章廬
江廣陵六安臨淮郡盡吳分也
晉書天文志房心宋豫州潁川入房一度汝南入
房二度沛郡入房四度梁國入房五度楚國入房
四度斗牽牛須女吳越揚州九江入斗一度廬江
入斗六度丹陽入斗十六度臨淮入牛四度廣陵
入牛八度泗水入女一度六安入女六度奎婁胃
魯徐州東海入奎一度
唐書天文志奎為大澤在陬訾下流當鉅野之東
陽至於淮泗婁胃之墟東北負山蓋中國膏腴地
百穀之所阜也商亳負北河陽氣之所升也為心
分豐沛負河南陽氣之所布也為房分南斗在雲
漢下流當淮海間為吳分
宋史天文志南斗六星南星者魁星也石申曰魁
第一主吳二會稽三丹陽四豫章五廬江六九江
明清類天文分野書斗牛吳越分野奎婁魯分野
氐房心宋分野
各次距度之不同
漢劉歆三統歷自斗十二度至婺女七度為星紀
自奎五度至胃六度為降婁自氐五度至尾九度
為大火
費直說周易自斗十度至女五度為星紀自氐十
一度至尾八度為大火自奎二度至婁九度為降
婁
蔡邕月今章句自壁八度至胃一度為降婁自亢
八度至尾四度為大火自斗六度至女二度為星
紀
皇甫謐帝王世紀自斗十一度至婺女七度為星
紀其降婁大火距度俱同三絶
北魏李業興正光歷自斗一度至牛五度為星紀
自壁三度至婁八度為降婁自亢三度至心四度
為大火
唐一行大衍歷自奎二度餘千二百一十七杪十
七少至胃三度為降婁自氐二度餘千四百一十
九杪五太至尾六度為大火自斗九度餘千四十
二杪十三太至女四度為星紀
宋皇居卿元祐觀天歷自奎三度半至胃五度半
為降婁自氐三度少至尾八度為大火自斗九度
至女六度為星紀
南宋楊忠輔紹熙統天歷自奎一度三十七分二
十五杪至胃四度十九分十五杪為降婁自氐一
度七十四分五十一杪至尾三度八十六分六十
四杪為大火自斗四度三十五分九十二杪至女
二度九十五分七杪為星紀
元耶律楚材西征庚午元歷自奎二度三十五分
八十五杪外至胃四度二十四分三十三杪為降
婁自氐一度七十七分七十七杪外至尾三度九
十七分七十二杪為大火自斗四度三十六分六
十六杪至女二度九十一分九十一杪為星紀
許衡郭守敬授時歷自奎一度七十三分六十三
杪至胃三度七十四分五十六杪為降婁自氐一
度一十四分五十二杪至尾三度一分一十五杪
為大火自斗二度七十六分八十五杪至女二度
六分三十八抄為星紀
明清類天文分野書自斗三度至女一度為星紀
自奎二度至胃三度為降婁自氐二度至尾二度
為大火
各舍赤道距度之不同
漢洛下閎所測氐十二度房五度心五度斗二十
六度及分牛八度女十二度奎十六度婁十二度
胃十四度
唐一行所測斗二十六度無分餘同漢
宋皇祐所測氐十六度心六度斗二十五度牛七
度女十一度胃十五度餘同漢
元豐所測房六度餘同皇祐
崇寧所測房五度太心六度少牛七度少女十一
度少奎十六度半餘同皇祐
元至元所測氐十六度三十分房五度六十分心
六度五十分斗二十五度二十分牛七度二十分
女十一度三十五分奎十六度六十分婁十一度
八十分胃十五度六十分
各舍黃道距度之不同
後漢永元銅儀氐十六度房五度心五度斗二十
四度四分度之一牛七度女十一度奎十七度婁
十二度胃十五度
隋劉焯皇極書斗二十四度女十一度半婁十三
度餘同永元
唐一行大衍書斗二十三度半牛七度半女十一
度少奎十七度半婁十二度太胃十四度太氐十
五度太心四度太房度同永元
宋紀元書斗二十三度奎十八度胃十五度半氐
十六度少房五度太心六度牛女度同永元婁度
同大衍
金趙知微書斗二十二度奎十七度太牛女度同
永元婁度同大衍餘同紀元
元授時書氐十六度四十分房五度四十八分心
六度二十七分斗二十三度四十七分牛六度九
十分女十一度一十二分奎十七度八十七分婁
十二度三十六分胃十五度八十一分
史傳雜占分野之法
史記天官書吳楚之疆候在熒惑宋鄭之疆候在歲星
星經歲星主徐州熒惑主揚州鎮星主豫州
晉書天文志歲星主齊吳熒惑主楚吳越以南
宋史天文志歲星主徐青兖熒惑主揚荆交州填
星主豫州(按此上以五星言分野也)
史記天官書二十八舍主十二州斗秉兼之(周禮疏辨)
(九州之地者據北斗而言屬春秋文耀鉤北斗七星兖州屬機星除揚二州權星豫州屬摇星)
星經玉衡第一星主徐州以五子日候之甲子為
東海丙子為琅琊戊子為彭城庚子為下邳壬子
為廣陵第六星主揚州以五巳日候之乙巳為豫
章辛巳為丹陽己巳為廬江丁巳為吳郡會稽癸
巳為九江第七星為豫州以五午日候之甲午為
潁川壬午為梁國丙午為汝南戊午為沛國庚午
為魯國
晉書天文志北斗七星一主秦二主楚三主梁四
主吳五主燕六主趙七主齊
宋史天文志北斗第一星曰樞其分秦漢志主徐
州第四星曰權其分為吳漢志主荆州第六星曰
闓陽其分為趙漢志主揚州第七星曰摇光其分
為齊漢志主豫州(按此上以北斗言分野也)
史記天官書吳楚之疆占於鳥衡(烏者南宫七宿衡者太微三光)
(之庭鳥與衡同在南宫故占南國按此以四七宿言分野也)
宋史天文志三台六星上台上星主兖豫下星主
荆揚中台上星主梁雍下星主冀下台上星主青
下星主徐
晉書天文志五車者五帝車舍也五帝坐也西北
大星曰天庫主太白主秦次東北星曰獄主辰星
主燕趙次東星曰天倉主歲星主魯衛次東南星
曰司空主填星主楚次西南星曰卿星主熒惑主
魏五星有變皆以其所主占之(隋志宋志皆同言楚則吳越在其中)
隋書天文志九坎東列星北一星曰齊齊北二星
曰趙趙北一星曰鄭鄭北一星曰越越東二星曰
周周東南北列二星曰秦秦南二星曰代代西一
星曰晉晉北一星曰韓韓北一星曰魏魏西一星
曰楚楚南一星曰燕其星有變各以其國占之(宋志)
(同又引陶隠居云越一星在婺女南并舉楚越則吳在其中)
宋史天文志天市垣二十二星在氐房心尾箕斗
内宫之内象天王在上諸侯朝王王出臯門大朝
會西方諸侯在應門左東方諸侯在應門右其東
藩十一星一曰宋四曰東海五曰徐六曰吳越(按此)
(上以中外宫星言分野也)
史記天官書丙丁江淮海岱也
漢書天文志丙楚酉魯戍吳越(按此又以時日攴干言分野也)
今江南分星表
星紀吳分
禹貢揚州之域
(府隸州直)州縣
江南通志卷九
