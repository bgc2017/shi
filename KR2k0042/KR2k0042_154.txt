江南通志卷一百五十五
人物志
忠節(三)(安徽寧池太五府)
安慶府
三國陳武字子烈松滋人年十八謁孫策於夀春因
從渡江征討有功拜别部司馬策破劉勲多得廬
江人以武為督所向無前孫權時累功進偏將軍
建安二十年從擊合肥奮命戰死權哀之自臨其
葬
宋劉源字叔清淮西野人原義兵長也今為潛山地
源性慷慨負大節咸淳中率山寨兵以保障鄉里
德祐元年范文虎以安慶降元景炎二年源與安
撫使張德興起兵倡義復司空山傅高舉兵應之
源建寨野人原相為犄角遂復黃州夀昌軍用景
炎正朔元兵攻源寨不能克遂移兵襲破司空山
寨破之源守禦三年至是德興及傅高俱死黃州
夀昌復陷元兵復困之力戰而死
元葛昂字銘德潛山人元季兵起昂募義保障鄉曲
駐兵皖山累立戰功事聞授安慶萬戸府金符千
戸後天完兵攻安慶府城陷昂死之
陳道夫懷寧人余闕守安慶得便宜辟道夫為懷
寧尹撫綏有方時敵攻城勢急闕欲自殺道夫曰
忠臣當死於敵徒死何名今力尚未窮宜與公死
守幸一戰而勝可保全江淮矣遂屢却強敵城陷
與闕同死之
明王勝桐城人喜讀書尤好兵法元末歸明累功官
右副元帥攻陳友諒取江州賜金帶良馬鄱陽之
戰謀欲火攻勝應募詐降夜縱火焚其營乘火奮
擊大破之勝死於火贈太原郡侯祀康郎山
甘霖懷寧人洪武丁邜鄉薦建文時為御史剛介
敢言靖難兵起被執不從遂求死從容受戮
方法字伯通桐城人洪武己卯鄉薦授四川都司
斷事永樂改元諸藩表賀法不署名尋詔逮諸藩
不署名者法登舟告家人曰至安慶告我次望江
瞻望再拜曰得望吾先人鄉足矣自沉於江
俞鑑字元吉桐城人以進士授職方主事英宗北
征備官隨駕郎中胡寧當行以病求代鑑慷慨許
諾或曰家遠子幼奈何鑑曰為國臣子敢計身家
尚書鄺埜知其賢數與計事鑑曰惟力勸班師耳
竟死土木之難
周璽字天章太湖人弘治丙辰進士累官給諫劉
瑾專權璽疏其擅改成命乞正典刑瑾銜之囑遷
順天府丞使去言路時錦衣指揮楊玉附瑾誣璽
蔑視使臣矯制下獄令玉自鞫玉杖之三十璽不
少屈曰吾死不足惜令忠義畏懼可惜耳瑾聞益
怒加杖之遂死於獄後瑾伏誅正德朝賜祭世宗
即位復賜祭廕其子
汪鑾懷寧人正德己夘宸濠擁衆攻城北鑾遇被
執脅令諭城中出降誘以崇爵鑾至城下大呼曰
上師已破南昌賊困極將遁可堅守賊怒解其屍
賊退衆犬爭欲噉之一犬守護甚力遂不能進見
者知係鑾犬因知為鑾屍也有司狀聞詔旌其門
張澤字大被懷寧人以選貢授沅江令擢衢州别
駕出逋賦者於囹圄民感泣争輸時督府胡宗獻
威傾兩浙其前驅求索無厭守令奉之惟謹澤縛
而杖之尋移廣安牧出冤濫五十餘人特遷雲南
僉事分廵安普時武定猺部鳳繼祖拒命奉檄督
戰賊伏起被執歸寨澤衣冠危坐賊願得手書移
軍門澤叱曰天朝大臣為賊作說客耶遂死之事
聞贈光禄少卿賜廟額忠節
左光斗字遺直桐城人萬歴丁未進士由中書授
御史議興水利北人始知藝稻光宗昇遐與楊漣
争移宫兩人力為多朝野並稱為楊左累遷僉都
御史漣疏魏閹光斗與謀又草忠賢二十四大罪
疏未上而謀泄奪職歸羣小憾不已搆汪文言獄
入光斗名逮至京師同漣拷訊死忠賢敗贈太子
少保諡忠毅
張秉文字含之桐城人淳之孫萬歴庚戌進士由
知縣歴任江楚閩粤司道在粤勦海寇李魁竒等
崇禎時仕至山東左布政使濟南圍急瀝血遺書
二子有身為大臣當死封疆語拒守中箭死妻方
氏妾陳氏投水死贈太常卿
阮之鈿字實甫懷寧人以薦舉授榖城知縣未至
賊獻忠已據其城求撫總理熊文燦許之令屯牧
之鈿察其意欲積榖待時而發密報文燦勸設備
不聽獻賊果反之鈿刺血題壁曰讀盡古聖書籍
飬成浩然心性今日殺身成仁不愧賢良方正遂
仰藥未絶賊索印不予遇害贈尚寶少卿
孟振邦字維新安慶衞世職乞休歸飬中丞史可
法強出視衞篆擢參將左兵陷城遂殉之月餘始
得屍顔色如生
夏統春字元夫桐城人以保舉授黃陂縣丞流賊
犯陂邑統春已遷麻陽知縣未行乃督衆拒守親
冐烽火衣不結帶凡十五晝夜賊偽解圍去越五
日乘昧爽潰城統春巷戰力竭被執嘆曰惟一死
報朝廷耳罵賊不屈賊支解之
吳普昭字克明桐城諸生崇禎丁丑流賊逼掠率
鄉民團聚格鬭十餘日被害妻孫氏痛夫難哭泣
三月死子先璘先□殉之婦李氏許氏義不受辱
亦死人謂一門五義云
笪光弘字宏生桐城人端方有介節崇禎丁丑遇
流賊不屈死之
左光燦桐城諸生崇禎丁丑突遇賊被縛搜袖中
得一簿知為保障一方計憾而叱之光燦罵曰殺
即殺鼠輩更何問哉賊益怒拔舌斷足備極慘毒
知縣張和民請於御史題旌焉時同邑姚孫極王
夷吾趙之葵姚孫林陳力均死之又有左旗以庠
生殉節
汪之璞字石生潛山人明末流寇為亂衆聚保崑
崙推璞為長張獻忠環攻璞屢出竒謀多所斬獲
寨賴以全嘗上八策於撫軍黃配元元竒其才留
麾下曰吾得之璞流寇不足平也會省親歸寨遇
寇攫獲牌票脅之降太罵不屈賊支解之配元聞
之大慟給匾致祭同邑王培基字仲因為太湖縣
城守城陷被執死之又王立邦徐顯問俱守義死
戴君德太湖人通五經精歴律著有古史斷等書
行世崇禎壬午流賊陷城憤詈不屈殺之妻沈氏
同媳雷氏擕兩女孫俱赴水死同邑王鼐臣吳夢
暘雷綿祚雷延發雷膺祚阮之甫黃應龍俱守義
死
何大同字于野宿松廪生崇禎壬午流寇猝至被
執擁至寨下曰貰爾死為我呼開寨門大同不應
復擁之去復至一寨令曰前堡汝家所在故不從
今可速賺之大同曰皆戚里也肻以數百人命易
我一命乎遂遇害
張鳳翥宿松人崇禎辛未進士累官兵備副使分
守承德護顯陵單騎招安土寇値闖賊東下親自
登陴嚴守勵衆而郡屬開門迎賊鳳翥身受三刃
扶創走郢鄂募勇敢恢復竟卒於路
周日耀桐城人外兄左光斗被逮道路以目日耀
獨左右檻車送之京洎左死於獄仍扶其櫬歸甲
申五月聞闖賊破京師仰天大慟絶粒九日嘔血
數升而卒
胡士恂懷寧人性至孝力學尤邃於易明末左兵
陷城慷慨罵賊以死妻張氏亦赴水死二子再寅
紹虞俱悲憤不食死紹虞妻蔣氏亦自縊殉時同
邑何霖方應旂陳尚炳俱罵賊死
丘全潛山人土寇攻崑崙砦脅全使招砦中出降
全佯許之至砦門大呼固守勿降賊刳其腹而去
王九鼎字在德潛山人明季北直故城令時流寇
連陷七十餘邑故城原壘土而卑隘九鼎以忠義
奬率士民死守浹旬力不支城陷遂以身殉先是
九鼎以單騎赴任左右惟二子基泰泰踉蹌赴難
叩閽上書奉旨查覆俱稱歴任屢著惠績一死凛
烈千秋贈太僕寺少卿廕一子
江襟楚字雲渚由知縣轉瓊州别駕解組歸遇流
賊被執不屈大罵截舌而死同邑劉守中亦殉節
陳學良字象頤望江人以明經司鐸祁門及嶺東
韶郡教歸里與弟學開隱居講道乙亥流寇遍鄉
落學良與弟守歲達旦偪近賊營或勸其匿笑曰
命果骩雖匿能免耶昆弟猶行交拜禮次日賊入
門露刃挾之學良厲罵遂遇害時年七十八
陳貞申潛山人郡庠生少負志節有文行崇禎丁
丑為流寇所執脅之跪不屈賊曰爾為秀才可為
我供書寫貸爾死貞申厲聲曰我豈為賊役者憤
罵不已賊怒支解之同邑徐益隆吳自周王世美
俱不屈死
柴維煥字有文宿松諸生同三子避賊於陳漢山
並為賊執維煥身長大饒膂力欲強與俱不屈賊
殺其長子以脅之旋殺其次又殺其季終不屈賊
乃殺之時同邑陳昌言夏時行石思琳俱死義
孫臨字武功桐城人兵部侍郎晉之弟楊文驄招
致幕中奏為職方主事文驄殉節臨與同難
張應奎懷寧人年七十猶讀書不輟所著有大衍
圖邵子圜中圖解西銘說諸書城陷不屈死
國朝汪吉字廸庵太湖縣人順治初以功授荆州遊擊
値小李等賊突犯當陽縣屬時賊多兵少吉奮勇
無前挺身血戰而死奉
旨優卹贈廕賜祭葬
韓應震字伯卿太湖人順治己丑除廣東信宜令
三年擢兵馬指揮未出廣遇賊犯信宜守將田自
強反顔從賊縛應震送賊營應震大罵不屈而死
趙煥文懷寧人以郡掾任陜西白水縣典史康熙
戊午興安賊叛令煥文招撫賊執而脅之煥文厲
罵乃拔舌刳目棄屍井中事聞
賜祭贈河南封邱縣主簿廕一子
徽州府
南北朝陳程文季字少卿靈洗子多幹略有父風大
建中從吳明徹北伐齊常為先鋒齊軍咸憚之號
為程虎後隨明徹侵周戰敗不屈死於長安贈散
騎常侍諡曰威悼
宋淩唐佐字公弼休寧人元符進士建炎間知南京
劉豫陷南京被執唐佐密疏其虚實以蠟書告於
朝事泄遂見害詔贈徽猷閣待制
曹文休寧人崇寧進士授睦州建德丞方臘之亂
死其官詔進秩與恩澤
程全字禹昌休寧人方臘盗起縣令棄印去全起
義兵以軍功授承節郎苖劉之亂從劉光世勤王
賊平授開州團練使後死王事贈官錄其後
曹夬黟人崇寧登第仕本州通判方臘之亂死於
官
盧臣忠黟人政和進士歴官右正言後扈駕建康
敵使有逼近御舟者臣叱退之失足墜水中數日
帝使没者拯之拱立如生贈右諫議大夫
詹世勛婺源人紹興三十年以薦為舒城縣民兵
正將嘗以六十人敗金兵於栲栳原明日復悉衆
來世勛戰死
朱弁字少章婺源人建炎初為通問副使與王倫
使金通問兩宫留五載倫將歸弁曰使者以節為
信今印亦信也願留印使弁得抱以死遂懷印起
卧與俱金人迫弁仕劉豫弁曰吾恨不食其肉肻
臣之乎吾有死耳後和議成弁南歸入見便殿言
敵情秦檜惡之僅轉奉議郎
王觀國字賓老祁門人紹興十八年進士授陜州
宜興縣尉値賊起不屈被害贈官一等錄其家
程光廷字朝望休寧人嘉定進士知羅山縣趙方
辟為節制三關部軍策應殁於王事贈朝奉郎
許月卿字大空婺源人淳祐間登第時徐元杰力
攻史嵩之史隂殺之月卿率三學諸生伏闕訟冤
後又數上書斥丁賈奸邪出佐江西漕宋亡衰服
深居三年不言謝叠山嘗書其門曰要看今日謝
枋得便是當年許月卿
汪立信字誠甫婺源人淳祐進士歴知江陵府勸
賈似道盡國中兵沿江分屯置府聯絡固守否則
輸歲幣得緩師期以修守備俱不用咸淳十年似
道督師次江上以立信為招討使募兵援江上諸
郡受命即日上道與似道遇蕪湖曰某去尋一片
趙家地上死耳至高郵欲控引淮漢為後圖尋聞
似道師潰乃置酒召賓佐與訣慟哭三日扼吭而
卒贈少傅子麟在建康不肻從衆降走閩死
程洙休寧人淳祐進士授貴池縣主簿繼調上元
盡誠撫字當代民請留不得發元兵入建康百官
降附洙獨沐浴闔門縊死有南窗詩集
胡廷桂字伯詵婺源人咸淳進士授平樂尉饒守
唐震素知其才辟居簽幕德祐元年元兵臨城與
震協謀捍禦城陷皆死之
夏師堯字達德休寧人咸淳進士授諫議郎嘗忤
權奸被謫後陞翰林學士承旨扈從航海元兵襲
崖州死之
江友直字德正歙人為本州教授伯顔入臨安友
直升堂痛哭不食死葬梅口人名其墓曰餓殺塜
程楚翁婺源人元兵入臨安楚翁潛謀興復事泄
被執復脱去投馬廷鸞謝枋得在閩遂入閩從之
及枋得被執北去楚翁遂死逆旅中
汪維崇字賢甫歙人妻福王與芮女授承節郎及
革命不食死
元汪澤民字叔志婺源人延祐五年進士歴同知推
官多異政以知州召修宋遼金三史除國子司業
以禮部尚書致仕居宣州長鎗軍叛來寇城城陷
被執不屈死贈官諡文節所著有巢深燕山宛陵
三稿
鄭玉字子美歙人至正十四年除翰林院待制浮
海徵之辭疾不起明兵至守將將要致之玉曰吾
豈事二姓者具衣冠北面冉拜自縊死
吳訥字克敏休寧人少能詩學兵法善騎射至正
末授建德路判官兼義兵萬戶守徽州明兵至戰
敗不屈自刎死年二十七
明程國勝休寧人元末結鄉兵保鄉里明兵下徽州
拔為總管府先鋒從征有功太祖與陳友諒戰康
郎山其將張定邊直犯太祖舟舟適膠淺國勝與
諸將駕飛舸奮擊水怒湧舟始脱而國勝等深入
敵艦力戰死之追封定安郡侯諡忠愍
汪清字徯安休寧人太祖與陳友諒戰鄱陽湖清
詐降友諒為内應夜舉火中外夾攻火中猶作戰
鬭狀遂焚死錄忠贈盱眙子祀於康郎山
黃彦清歙人建文時為國子博士以名節自勵永
樂初坐私諡建文帝被逮不屈死
程通字彦亨績溪人祖平坐法遣戌延安父以誠
省兄於廣冒瘴死通舁父柩歸葬廬墓三年赴太
學上書陳情乞祖還鄉辭極懇切太祖憐之命兵
部除其籍驛送平還庚午通舉鄉試授遼府長史
文皇將舉兵通上封事陳備燕之策及即位械至
京師死獄中
汪一中字正叔歙人嘉靖甲辰進士歴任刑部主
事改都水郎治蘆溝決堤有功擢江西副使大盜
猝起薄泰和廵檢劉芳力戰死一中祭之曰爾猶
死疆事我不滅賊何以生為遂列陣俘斬數賊明
日賊大集一中躍馬當賊鋒脅中鎗臂中刃遂與
將王應鵬俱戰死贈光禄寺卿諡忠愍
程箕字斗南績溪人明經任福安教諭嘉靖間倭
突至箕與令共守禦外援不至城陷或勸避去箕
叱曰分城以守可避死乎督戰益力被執不屈死
弟子員從死者二十二人郡上其狀褒予卹典
淩子儉字仲廣歙人萬歴戊子舉人歴戶部郎陞
曲靖知府道經貴州値安寇之變督撫留為監軍
共城守圍久糧絶至煑革以食儉書壁曰一暝萬
世不冺九死百折不回遂殁
吳懷賢字齊仲休寧人以與纂修授中書舍人讀
楊漣劾魏忠賢疏稱快註其旁曰當如任守忠即
時安置吳昌期以劾忠賢還籍懷賢遺書稱之辭
多激烈同官傅應星忠賢甥也懷賢不加禮應星
乃以告忠賢怒坐楊左黨下獄拷之從容言曰懷
賢何人乃得與楊左同死遂斃於獄懷宗初贈工
部主事
方國儒字道醇歙人少孤事母至孝登天啟辛酉
鄉舉授保康令獻賊躪境國儒力戰七晝夜賊遁
去踰月賊擁十餘萬衆復自房山來攻外援盡絶
被執罵不絶口身中七刀死
吳賜玉歙人以廕判南康𠞰賊遇害贈按察司僉
事
汪偉字叔度休寧人明季戊辰進士授慈溪令擢
翰林檢討充東宫講官流賊陷承天荆襄偉議九
江增設總督從之賊薄都城守兵乏餉偉出貲市
餅餌充食及城陷妻耿氏先投繯乃書壁自經死
世祖章皇帝賜謚文毅
吳開先歙人遊澤州崇禎五年流賊躙山西監司
知開先勇略署為將使擊賊賊敗去從沁水轉掠
陽城開先渡沁戰擊斬數百人砲盡無援戰死
吳可箕歙人為南京國子監生聞賊陷京師自題
詩衣襟上縊死於鷄鳴山之關侯祠
凌駉歙人明季癸未進士以職方從督輔李建泰
出拒闖賊至保定駉獨與賊戰被創既死復甦乃
走臨清建義於齊豫間勢不可支從容自盡
康正諫字秦木祁門人明季舉人授和州學正流
寇圍城急與妻汪氏先後投池死寡媳章氏亦赴
井死贈國子監監丞
馬嘉字六禮祁門人明季舉人甲申聞闖寇之難
自縊死
國朝鄭之文字貞卿休寧人臨清籍順治己丑武進士
授紹台道守備十四年海寇犯順之文獨障危城
相持閱月食援俱絶賊斬門劫之百計誘降之文
罵不絶口遂遇害
寧國府
晉俞縱宣城人咸和初為桓彝部將蘇峻之亂彝遣
縱守蘭石與峻將韓晃遇衆寡不敵左右勸其退
守縱曰吾受桓侯恩厚吾之不負桓侯猶桓侯之
不負國也力戰死贈興古太守
宋鮑琢旌德人宣和中方臘寇旌德琢糾義兵擊破
之後賊張遇逼黃池琢以禦寇功補承信郎又明
年賊盧進寇涇琢率兵力戰中流矢卒
王行之字才仲太平人為婺州士曹宣和三年方
臘黨寇婺州守臣皆遁去行之曰吾獄官分當死
職遂遇害贈通直郎
詹友端宣城人政和鄉貢建炎初上書言復仇取
中原事語甚壯後戚方圍宣城友端倡衆守禦賊
平補廸功郎紹興壬子盜發西安郡委友端攝尉
與賊力戰中流矢卒
王相如字次卿宣城人建炎初江右盜起相如為
所得州有檄招附賊令草檄以報相如叱曰吾即
死不能為賊作牒遂遇害
方致堯寧國人建炎庚戌叛將戚方寇寧國致堯
率鄉兵破之伏石嶺賊益兵至遂被執賊脅之降
罵曰吾豈從賊反耶賊殺之
趙汝曏宣城人嘉熙間判文州北兵來攻與知州
劉銳晝夜摶戰城守踰兩月援絶城陷汝曏被執
不屈賊臠殺之
周真字子繼旌德人咸淳中奉文天祥劄授本縣
尉同邑宰守縣元兵壓境力戰死之
楊義忠字大書寧國縣吏元巴延攻寧國知縣趙
與禟戰死義忠率衆城守凡六十晝夜亦死之
元王翕宣城管軍百戶至正間長槍賊攻郡城將陷
翕呼弟曰我受國恩當死顧老母在汝宜出避語
訖即殺妻子自刎死
張文貴宣城百戸至正十七年明兵下寧國路守
將出降文貴仗節死妻妾亦自殺
梅實字仲實宣城人官集慶路照磨至正末明兵
圍集慶城陷不屈闔門遇害
張國岡南陵人至正丙申趙雙刀寇南陵國岡率
義兵與戰兵敗被執不屈賊斷其兩膝至死罵不
絶口
明何通泰字季貞寧國人元末嘗倡鄉兵却紅巾賊
後寧國既屬明而偽吳兵復攻其壘城陷自剄里
人為立祠
汪文炳字炳叔洪武初為都昌知縣陳友諒擁衆
來攻援絶被執賊欲官之抗詈而死
陳廸字景道宣城人洪武鄉薦召為翰林編修預
修大典擢雲南布政烏蒙曲靖等煽亂擊破之建
文初徵為禮部尚書靖難兵起疏陳大計與齊泰
極論李景隆不可任督餉過家未嘗一入聞變赴
京成祖召廸責問抗詞不屈與子鳳山丹山等同
日磔死衣帶中得詩有千秋公論明於日照徹區
區不二心語懷宗末賜諡忠烈
俞逢辰字彦章宣城人有學行洪武鄉薦選充燕
府伴讀建文初成祖稱病密謀靖難逢辰力諫且
密告藩閫張昺謝貴曰王本無恙公等勿懈隄防
及師起復泣諫誅死懷宗末賜諡忠愍
萬琛字廷獻宣城人成化舉人弘治中令瑞金適
閩廣流賊大入有勸琛遁者琛斥之率民兵與戰
力屈被執罵賊遇害賊退得其屍身被創十六截
指三詔贈光禄寺卿予廕
吳景字伯陽南陵人弘治進士歴官四川按察僉
事守江津時播州賊逼川南御史遁去景禦賊手
殺數人城陷大呼曰寧殺我毋殺百姓被執不屈
死之
饒鼐字象台旌德人天啟舉人除蒲臺令城陷死
之御史旌曰烈尹
朱懋華字仲弢南陵人進士授浙江定海知縣莅
政數月聞闖賊入京明社為墟乃北望遥拜自縊
於署
沈夀崇字旭海宣城人冇容子以武進士歴官興
都留守闖賊入承天罵賊而死贈都督僉事
屠紹臯字士際寧國人羲英孫也以恩貢授上津
知縣獻賊陷城被執不屈死
國朝李煌字仲宣宣州衞人也順治間恩貢授萊州推
官尋攝膠州鎮將海時行擁兵叛脅之不從遂見
害贈僉事
汪化鰲字魚君涇縣人由拔貢歴漢中府同知吳
逆陷漢中偪受偽職鰲撫膺痛哭自經死槀葬漢
中城南
孫斌字淑獻南陵人以武進士為福寧遊擊耿逆
反招斌斌斬其使飛報督撫請兵合討耿逆怒縛
至省斌抗詞不屈發置興化棄妻子而逃至背嶺
山追卒至梃杖交下推墮峻崖腰肋皆折丁巳春
王師下興化斌扶杖謁軍門奉
旨優叙累官䕫關副將都督同知聞繼母殁求解任
詔特許之武臣丁憂之例自斌始
劉讓宣城人從征粤西以軍功授西林知縣康熙
二十年隨征貴州軍前散餉於南寧遇賊逼脅不
從被殺
池州府
唐姚顯字當晦銅陵人廣明元年黃巢陷潼關顯拒
戰死僖宗嘉其忠追爵王諡英烈立廟祀之
宋羅復字無悔銅陵人登政和二年進士第知胙城
縣靖康之難兵逼城下復率縣人力禦之身被重
創不去南渡後以忠節褒
程端中自河南遷池州建炎中知六安軍事北兵
攻六安端中固守城破死之池州都統制程全收
其骨葬於池
葉諒建德人開禧三年北兵分道南下諒集義兵
拒之中流矢卒贈武經大夫立祠所居雙溪
丁黼字文伯石埭人登淳熙十四年進士第知信
州冇修城功轉運使真德秀薦之端平三年以四
川制置副使兼知成都府成都逼近敵壘城中兵
不滿七百累疏告急不報元兵圍城出戰不利或
勸其走威茂避之黼曰職在守土走將安之悉衆
出東門力戰中鏑死贈顯謨閣待制諡恭愍仍敕
建褒忠祠於其鄉
江應洪字泰之青陽人登慶元五年進士第有器
識善邑宰趙方方後帥襄陽辟應洪為佐方卒攝
帥事後知德安府决數十年疑獄以理劇稱擢
淮東提刑兼知揚州元兵大至多方禦之力屈死
華岳字子西貴池人為武學生輕財好俠開禧中
韓侂胄當國岳上書極斥其罪編管建寧圜土中
侂冑誅放還復入武學登嘉定武科第一為殿前
司官以宰相史彌遠當國鬱不得志謀去之事覺
下臨安獄獄具坐議大臣當死寧宗知岳名欲生
之彌遠曰是欲殺臣者遂杖死東市
清溪二生貴池人不知其姓名德祐元年元兵破
池州州倅趙昴發死之冇二生撫昴發屍哭曰生
為趙氏臣死為趙氏鬼何以洗此冤清溪一泓水
躍入弄水亭下死
蘇劉義貴池人歴官殿帥初隸吕文德麾下及諸
吕降元招之不從死崖山之難
元陶起祖銅陵人至正間聚義兵捍鄉里衆恃以安
授廬江知縣判銅陵縣事遷池州同知為趙普勝
叛軍所執不屈被殺
明錢清字公清青陽人倜儻好義元末兵起清糾集
義旅捍衞鄉邑與趙普勝立寨相望寇來則拒退
則率人力耕給食一方倚頼及將軍常遇春兵至
清率衆歸命授千戸吳元年從征張士誠力戰死
柯永淳貴池人父德禮元末同錢清起義兵保障
池州明初從常遇春征伐有功官千戸永淳襲職
永樂中從英國公張輔征交趾力戰死
黃觀字瀾伯貴池人洪武辛未會試廷試皆第一
授翰林修撰日侍御前命編寫省貪錄撰法司榜
文歴禮部侍郎建文元年改官制為侍中及靖難
師渡淮觀奉詔徵上游諸郡兵入衞還抵安慶聞
金川門之變朝服再拜自沉於羅刹磯急湍中妻
翁氏暨二女家屬十餘人盡死
湯九州石埭人少任俠游京師尚書鄭三俊見而
器之薦授京營小職歴遊擊懷宗六年為昌平副
總兵赴河南追斬賊首混天王於馬鞍山繼復有
陽邑青店夏村横山諸捷威名大著賊深畏之尋
赴援山西中蜚語削職俾殺賊自效九年以孤軍
由嵩縣深入賊壘窮追四十餘里没於陣
李可受字季度青陽人自幼勵志節崇禎六年以
太學生授澄城主簿時流寇躙秦中澄城屢被攻
圍可受輒佐其令以死守八年秋賊大至或勸可
受棄城走可受曰死吾分也走將奚之城陷不屈
死
蘇瓊字青城石埭人崇禎甲戌進士授景州知州
景當畿南劇衝多大璫要職瓊每與之抗為所忌
調知瀘州時張獻忠屢犯瀘瓊堅守却之己卯冬
冇監司夜過邑啟城賊乘之以入瓊督衆巷戰力
竭被執脅降不屈罵賊而死妻舒氏亦自殺婢僕
從死者七人事聞贈太僕卿
佘□字聿高銅陵人崇禎辛巳以貢授隨州判署
州事會流寇擾楚隨為賊往來屢經之路前牧多
託故避去□署事才八日而賊突至破州城索印
不與且大罵遂遇害
鄭三謨字都甫建德人尚書三俊兄由舉人歴南
戸部郎盡釐度支宿弊出為高州知府連署雷瓊
廉三郡廵守道以才能稱盜刧茂名獄掠及府庫
三謨赴救為賊所害郡人三日哭争相度材運甓
立廟祀之
湯文瓊字兆鰲九州從孫性至孝父母殁廬墓盡
毁授徒京師崇禎甲申三月闖寇陷城文瓊慨然
語其友曰吾雖布衣獨非本朝臣子乎乃書報國
二字於壁又書衣衿云位無文丞相之位心存文
丞相之心投繯而絶越五日面色如生
陳公誥字大誥貴池人工文善書甲申五月聞北
都淪陷闔戸痛哭自經死
馬應魁字守卿貴池人為小將史可法拔為副總
兵每戰披白甲大書盡忠報國四字於背後巷戰
死
國朝曹誠青陽縣人以貢歴寧州知州勤於其職康熙
三年土司昌言等作亂寇寧州誠盡力守禦城陷
被殺
太平府
晉王諒字幼成丹陽人少有幹略參王敦府事稍遷
武昌太守時新昌太守梁碩專威交土敦以諒為
交州刺史既到境謀誅碩不克碩率衆圍諒廣州
刺史陶侃遣救未至而諒敗碩逼奪諒節諒固執
不與遂斷諒右臂諒正色曰死且不畏斷臂何有
憤怒而卒
樂道融丹陽人少有大志好學不倦務周人急有
國士風為王敦參軍敦以討劉隗為名遣道融召
甘卓同舉兵道融忿敦逆節說卓襲敦卓始然之
率所部致討既而復納敦和將旋軍道融晝夜泣
諫憂憤而死
南北朝齊董僧慧姑孰人慷慨有節義晉安王子懋
鎮潯陽僧慧為防閣子懋起兵赴難僧慧預其謀
及子懋遇害僧慧被執請於主帥願俟晉安斂畢
就死王元邈義而許之白明帝減死配東冶子懋
子昭基九歲以方二寸絹為書訊其消息僧慧見
書曰此郎君書也悲慟而卒
宋石天麟字文祥禹勤子元豐中以勇敢應募偕侍
禁李資由峽州入招撫溪峒諸蠻諭以禍福多迎
降者資武人以殺降激變蠻復反天麟力戰遇害
唐敏求字好古當塗人宣和六年進士調德化主
簿盗起敏求率衆捍禦力不支遂遇害事聞贈官
補其子楠將仕郎
惠直字子温當塗人崇寧二年進士歴太常博士
建炎二年周公望使金奏辟同行及命下或勸直
辭直曰天步方艱豈臣子擇利時乎兼程而進疾
作卒高郵僧舍子貺官敷文閣直學士
孫德昭當塗人建炎中以諸王郡馬領兵禦北兵
於大儀力戰而死贈忠烈侯
張伯麟字慶符當塗人以氣豪里中每慕古人竒
節紹興初以明春秋補入太學時秦檜主和議百
僚相戒以言伯麟痛憤因題齋壁曰夫差而忘勾
踐之殺而父乎事聞檜下之獄箠楚無完膚坐以
指斥罪流吉陽軍
馬進當塗軍籍隸慈湖寨伉健沉鷙軍中憚之紹
興中軍校周青等據城叛謀屠城後敺所掠絶江
渡淮而北進隂結其儔十人挺刃雜隊伍中進突
出斫青中頰餘無繼進者遂為賊害併及妻子尋
官軍收復州城上其事贈官立廟賜額明恩
陶居仁蕪湖人以行義聞鄉里為鎮江錄事參軍
元兵攻鎮江守臣遁統制官舉城降居仁被執逼
使降居仁曰吾固知歴數已窮詎可失忠義求苟
活耶遂見殺主帥義之為棺斂並使人護送還鄉
溯流數百里不踰時即至人多異之為立祠
趙時賞字宗白宗室子居太平州咸淳元年進士
歴知旌德縣德祐元年元兵至境拒戰有功遷直
寶章閣從二王入閩文天祥開府南劍奏辟參議
軍事江西招討副使提兵復寧都時賞風神明俊
議論慷慨有策謀及空阬之潰被執不屈死
吕武太平州步卒文天祥出使應募從行偕脱鎮
江之難沿淮東走海道賴武力為多天祥開府南
劒武以功補官天祥遣往約結州縣起兵相應復
由間道會天祥於汀梅挺身捍難後死江西一軍
揮涕葬之
明王愷字用和當塗人通經史太祖建中書省用為
都事歴遷左右司郎中佐胡大海駐婺州苖軍作
亂害大海執愷欲降之愷正色曰吾守土義當死
肻從賊耶賊怒並其子行殺之追封當塗縣男
吳晟當塗人總管昇弟陳友諒陷姑孰晟為所執
不屈死昇長子興與友諒兵戰於采石死之次子
振亦没王事
嚴德字君輔當塗人少以驍勇聞從太祖平江浙
以功累遷海寧衞指揮同知守禦杭州洪武元年
征台州賊戰殁追封天水郡公
林聰字文敏世襲建陽衛職聰立功兩廣歴擢都
指揮僉事留鎮鬱林州成化三年蠻寇犯境聰提
軍出禦戰殁捍塘
史記言字司直當塗人明季舉人由長沙令遷知
陜州陜當賊衝記言出私財募士力戰俘斬甚多
賊引去俄復乘雪夜攻城陷之執記言廹降叱曰
有死知州無降知州也遂被殺贈光禄少卿
金鼎祚字爾錫當塗人崇禎八年拔貢生授蘆山
令張獻忠陷蜀鼎祚闔門殉節
沈受蒲字男玉當塗庠生崇禎十一年舉賢良方
正授横州知州以清操聞遷䕫州府同知調成都
獻賊破城受蒲與弟受躬死之家口數十人俱罹
害
江南通志卷一百五十五
江南通志卷一百五十五
人物志
忠節(三)(安徽寧池太五府)
安慶府
三國陳武字子烈松滋人年十八謁孫策於夀春因
從渡江征討有功拜别部司馬策破劉勲多得廬
江人以武為督所向無前孫權時累功進偏將軍
建安二十年從擊合肥奮命戰死權哀之自臨其
葬
宋劉源字叔清淮西野人原義兵長也今為潛山地
源性慷慨負大節咸淳中率山寨兵以保障鄉里
德祐元年范文虎以安慶降元景炎二年源與安
撫使張德興起兵倡義復司空山傅高舉兵應之
源建寨野人原相為犄角遂復黃州夀昌軍用景
炎正朔元兵攻源寨不能克遂移兵襲破司空山
寨破之源守禦三年至是德興及傅高俱死黃州
夀昌復陷元兵復困之力戰而死
元葛昂字銘德潛山人元季兵起昂募義保障鄉曲
駐兵皖山累立戰功事聞授安慶萬戸府金符千
戸後天完兵攻安慶府城陷昂死之
陳道夫懷寧人余闕守安慶得便宜辟道夫為懷
寧尹撫綏有方時敵攻城勢急闕欲自殺道夫曰
忠臣當死於敵徒死何名今力尚未窮宜與公死
守幸一戰而勝可保全江淮矣遂屢却強敵城陷
與闕同死之
明王勝桐城人喜讀書尤好兵法元末歸明累功官
右副元帥攻陳友諒取江州賜金帶良馬鄱陽之
戰謀欲火攻勝應募詐降夜縱火焚其營乘火奮
擊大破之勝死於火贈太原郡侯祀康郎山
甘霖懷寧人洪武丁邜鄉薦建文時為御史剛介
敢言靖難兵起被執不從遂求死從容受戮
方法字伯通桐城人洪武己卯鄉薦授四川都司
斷事永樂改元諸藩表賀法不署名尋詔逮諸藩
不署名者法登舟告家人曰至安慶告我次望江
瞻望再拜曰得望吾先人鄉足矣自沉於江
俞鑑字元吉桐城人以進士授職方主事英宗北
征備官隨駕郎中胡寧當行以病求代鑑慷慨許
諾或曰家遠子幼奈何鑑曰為國臣子敢計身家
尚書鄺埜知其賢數與計事鑑曰惟力勸班師耳
竟死土木之難
周璽字天章太湖人弘治丙辰進士累官給諫劉
瑾專權璽疏其擅改成命乞正典刑瑾銜之囑遷
順天府丞使去言路時錦衣指揮楊玉附瑾誣璽
蔑視使臣矯制下獄令玉自鞫玉杖之三十璽不
少屈曰吾死不足惜令忠義畏懼可惜耳瑾聞益
怒加杖之遂死於獄後瑾伏誅正德朝賜祭世宗
即位復賜祭廕其子
汪鑾懷寧人正德己夘宸濠擁衆攻城北鑾遇被
執脅令諭城中出降誘以崇爵鑾至城下大呼曰
上師已破南昌賊困極將遁可堅守賊怒解其屍
賊退衆犬爭欲噉之一犬守護甚力遂不能進見
者知係鑾犬因知為鑾屍也有司狀聞詔旌其門
張澤字大被懷寧人以選貢授沅江令擢衢州别
駕出逋賦者於囹圄民感泣争輸時督府胡宗獻
威傾兩浙其前驅求索無厭守令奉之惟謹澤縛
而杖之尋移廣安牧出冤濫五十餘人特遷雲南
僉事分廵安普時武定猺部鳳繼祖拒命奉檄督
戰賊伏起被執歸寨澤衣冠危坐賊願得手書移
軍門澤叱曰天朝大臣為賊作說客耶遂死之事
聞贈光禄少卿賜廟額忠節
左光斗字遺直桐城人萬歴丁未進士由中書授
御史議興水利北人始知藝稻光宗昇遐與楊漣
争移宫兩人力為多朝野並稱為楊左累遷僉都
御史漣疏魏閹光斗與謀又草忠賢二十四大罪
疏未上而謀泄奪職歸羣小憾不已搆汪文言獄
入光斗名逮至京師同漣拷訊死忠賢敗贈太子
少保諡忠毅
張秉文字含之桐城人淳之孫萬歴庚戌進士由
知縣歴任江楚閩粤司道在粤勦海寇李魁竒等
崇禎時仕至山東左布政使濟南圍急瀝血遺書
二子有身為大臣當死封疆語拒守中箭死妻方
氏妾陳氏投水死贈太常卿
阮之鈿字實甫懷寧人以薦舉授榖城知縣未至
賊獻忠已據其城求撫總理熊文燦許之令屯牧
之鈿察其意欲積榖待時而發密報文燦勸設備
不聽獻賊果反之鈿刺血題壁曰讀盡古聖書籍
飬成浩然心性今日殺身成仁不愧賢良方正遂
仰藥未絶賊索印不予遇害贈尚寶少卿
孟振邦字維新安慶衞世職乞休歸飬中丞史可
法強出視衞篆擢參將左兵陷城遂殉之月餘始
得屍顔色如生
夏統春字元夫桐城人以保舉授黃陂縣丞流賊
犯陂邑統春已遷麻陽知縣未行乃督衆拒守親
冐烽火衣不結帶凡十五晝夜賊偽解圍去越五
日乘昧爽潰城統春巷戰力竭被執嘆曰惟一死
報朝廷耳罵賊不屈賊支解之
吳普昭字克明桐城諸生崇禎丁丑流賊逼掠率
鄉民團聚格鬭十餘日被害妻孫氏痛夫難哭泣
三月死子先璘先□殉之婦李氏許氏義不受辱
亦死人謂一門五義云
笪光弘字宏生桐城人端方有介節崇禎丁丑遇
流賊不屈死之
左光燦桐城諸生崇禎丁丑突遇賊被縛搜袖中
得一簿知為保障一方計憾而叱之光燦罵曰殺
即殺鼠輩更何問哉賊益怒拔舌斷足備極慘毒
知縣張和民請於御史題旌焉時同邑姚孫極王
夷吾趙之葵姚孫林陳力均死之又有左旗以庠
生殉節
汪之璞字石生潛山人明末流寇為亂衆聚保崑
崙推璞為長張獻忠環攻璞屢出竒謀多所斬獲
寨賴以全嘗上八策於撫軍黃配元元竒其才留
麾下曰吾得之璞流寇不足平也會省親歸寨遇
寇攫獲牌票脅之降太罵不屈賊支解之配元聞
之大慟給匾致祭同邑王培基字仲因為太湖縣
城守城陷被執死之又王立邦徐顯問俱守義死
戴君德太湖人通五經精歴律著有古史斷等書
行世崇禎壬午流賊陷城憤詈不屈殺之妻沈氏
同媳雷氏擕兩女孫俱赴水死同邑王鼐臣吳夢
暘雷綿祚雷延發雷膺祚阮之甫黃應龍俱守義
死
何大同字于野宿松廪生崇禎壬午流寇猝至被
執擁至寨下曰貰爾死為我呼開寨門大同不應
復擁之去復至一寨令曰前堡汝家所在故不從
今可速賺之大同曰皆戚里也肻以數百人命易
我一命乎遂遇害
張鳳翥宿松人崇禎辛未進士累官兵備副使分
守承德護顯陵單騎招安土寇値闖賊東下親自
登陴嚴守勵衆而郡屬開門迎賊鳳翥身受三刃
扶創走郢鄂募勇敢恢復竟卒於路
周日耀桐城人外兄左光斗被逮道路以目日耀
獨左右檻車送之京洎左死於獄仍扶其櫬歸甲
申五月聞闖賊破京師仰天大慟絶粒九日嘔血
數升而卒
胡士恂懷寧人性至孝力學尤邃於易明末左兵
陷城慷慨罵賊以死妻張氏亦赴水死二子再寅
紹虞俱悲憤不食死紹虞妻蔣氏亦自縊殉時同
邑何霖方應旂陳尚炳俱罵賊死
丘全潛山人土寇攻崑崙砦脅全使招砦中出降
全佯許之至砦門大呼固守勿降賊刳其腹而去
王九鼎字在德潛山人明季北直故城令時流寇
連陷七十餘邑故城原壘土而卑隘九鼎以忠義
奬率士民死守浹旬力不支城陷遂以身殉先是
九鼎以單騎赴任左右惟二子基泰泰踉蹌赴難
叩閽上書奉旨查覆俱稱歴任屢著惠績一死凛
烈千秋贈太僕寺少卿廕一子
江襟楚字雲渚由知縣轉瓊州别駕解組歸遇流
賊被執不屈大罵截舌而死同邑劉守中亦殉節
陳學良字象頤望江人以明經司鐸祁門及嶺東
韶郡教歸里與弟學開隱居講道乙亥流寇遍鄉
落學良與弟守歲達旦偪近賊營或勸其匿笑曰
命果骩雖匿能免耶昆弟猶行交拜禮次日賊入
門露刃挾之學良厲罵遂遇害時年七十八
陳貞申潛山人郡庠生少負志節有文行崇禎丁
丑為流寇所執脅之跪不屈賊曰爾為秀才可為
我供書寫貸爾死貞申厲聲曰我豈為賊役者憤
罵不已賊怒支解之同邑徐益隆吳自周王世美
俱不屈死
柴維煥字有文宿松諸生同三子避賊於陳漢山
並為賊執維煥身長大饒膂力欲強與俱不屈賊
殺其長子以脅之旋殺其次又殺其季終不屈賊
乃殺之時同邑陳昌言夏時行石思琳俱死義
孫臨字武功桐城人兵部侍郎晉之弟楊文驄招
致幕中奏為職方主事文驄殉節臨與同難
張應奎懷寧人年七十猶讀書不輟所著有大衍
圖邵子圜中圖解西銘說諸書城陷不屈死
國朝汪吉字廸庵太湖縣人順治初以功授荆州遊擊
値小李等賊突犯當陽縣屬時賊多兵少吉奮勇
無前挺身血戰而死奉
旨優卹贈廕賜祭葬
韓應震字伯卿太湖人順治己丑除廣東信宜令
三年擢兵馬指揮未出廣遇賊犯信宜守將田自
強反顔從賊縛應震送賊營應震大罵不屈而死
趙煥文懷寧人以郡掾任陜西白水縣典史康熙
戊午興安賊叛令煥文招撫賊執而脅之煥文厲
罵乃拔舌刳目棄屍井中事聞
賜祭贈河南封邱縣主簿廕一子
徽州府
南北朝陳程文季字少卿靈洗子多幹略有父風大
建中從吳明徹北伐齊常為先鋒齊軍咸憚之號
為程虎後隨明徹侵周戰敗不屈死於長安贈散
騎常侍諡曰威悼
宋淩唐佐字公弼休寧人元符進士建炎間知南京
劉豫陷南京被執唐佐密疏其虚實以蠟書告於
朝事泄遂見害詔贈徽猷閣待制
曹文休寧人崇寧進士授睦州建德丞方臘之亂
死其官詔進秩與恩澤
程全字禹昌休寧人方臘盗起縣令棄印去全起
義兵以軍功授承節郎苖劉之亂從劉光世勤王
賊平授開州團練使後死王事贈官錄其後
曹夬黟人崇寧登第仕本州通判方臘之亂死於
官
盧臣忠黟人政和進士歴官右正言後扈駕建康
敵使有逼近御舟者臣叱退之失足墜水中數日
帝使没者拯之拱立如生贈右諫議大夫
詹世勛婺源人紹興三十年以薦為舒城縣民兵
正將嘗以六十人敗金兵於栲栳原明日復悉衆
來世勛戰死
朱弁字少章婺源人建炎初為通問副使與王倫
使金通問兩宫留五載倫將歸弁曰使者以節為
信今印亦信也願留印使弁得抱以死遂懷印起
卧與俱金人迫弁仕劉豫弁曰吾恨不食其肉肻
臣之乎吾有死耳後和議成弁南歸入見便殿言
敵情秦檜惡之僅轉奉議郎
王觀國字賓老祁門人紹興十八年進士授陜州
宜興縣尉値賊起不屈被害贈官一等錄其家
程光廷字朝望休寧人嘉定進士知羅山縣趙方
辟為節制三關部軍策應殁於王事贈朝奉郎
許月卿字大空婺源人淳祐間登第時徐元杰力
攻史嵩之史隂殺之月卿率三學諸生伏闕訟冤
後又數上書斥丁賈奸邪出佐江西漕宋亡衰服
深居三年不言謝叠山嘗書其門曰要看今日謝
枋得便是當年許月卿
汪立信字誠甫婺源人淳祐進士歴知江陵府勸
賈似道盡國中兵沿江分屯置府聯絡固守否則
輸歲幣得緩師期以修守備俱不用咸淳十年似
道督師次江上以立信為招討使募兵援江上諸
郡受命即日上道與似道遇蕪湖曰某去尋一片
趙家地上死耳至高郵欲控引淮漢為後圖尋聞
似道師潰乃置酒召賓佐與訣慟哭三日扼吭而
卒贈少傅子麟在建康不肻從衆降走閩死
程洙休寧人淳祐進士授貴池縣主簿繼調上元
盡誠撫字當代民請留不得發元兵入建康百官
降附洙獨沐浴闔門縊死有南窗詩集
胡廷桂字伯詵婺源人咸淳進士授平樂尉饒守
唐震素知其才辟居簽幕德祐元年元兵臨城與
震協謀捍禦城陷皆死之
夏師堯字達德休寧人咸淳進士授諫議郎嘗忤
權奸被謫後陞翰林學士承旨扈從航海元兵襲
崖州死之
江友直字德正歙人為本州教授伯顔入臨安友
直升堂痛哭不食死葬梅口人名其墓曰餓殺塜
程楚翁婺源人元兵入臨安楚翁潛謀興復事泄
被執復脱去投馬廷鸞謝枋得在閩遂入閩從之
及枋得被執北去楚翁遂死逆旅中
汪維崇字賢甫歙人妻福王與芮女授承節郎及
革命不食死
元汪澤民字叔志婺源人延祐五年進士歴同知推
官多異政以知州召修宋遼金三史除國子司業
以禮部尚書致仕居宣州長鎗軍叛來寇城城陷
被執不屈死贈官諡文節所著有巢深燕山宛陵
三稿
鄭玉字子美歙人至正十四年除翰林院待制浮
海徵之辭疾不起明兵至守將將要致之玉曰吾
豈事二姓者具衣冠北面冉拜自縊死
吳訥字克敏休寧人少能詩學兵法善騎射至正
末授建德路判官兼義兵萬戶守徽州明兵至戰
敗不屈自刎死年二十七
明程國勝休寧人元末結鄉兵保鄉里明兵下徽州
拔為總管府先鋒從征有功太祖與陳友諒戰康
郎山其將張定邊直犯太祖舟舟適膠淺國勝與
諸將駕飛舸奮擊水怒湧舟始脱而國勝等深入
敵艦力戰死之追封定安郡侯諡忠愍
汪清字徯安休寧人太祖與陳友諒戰鄱陽湖清
詐降友諒為内應夜舉火中外夾攻火中猶作戰
鬭狀遂焚死錄忠贈盱眙子祀於康郎山
黃彦清歙人建文時為國子博士以名節自勵永
樂初坐私諡建文帝被逮不屈死
程通字彦亨績溪人祖平坐法遣戌延安父以誠
省兄於廣冒瘴死通舁父柩歸葬廬墓三年赴太
學上書陳情乞祖還鄉辭極懇切太祖憐之命兵
部除其籍驛送平還庚午通舉鄉試授遼府長史
文皇將舉兵通上封事陳備燕之策及即位械至
京師死獄中
汪一中字正叔歙人嘉靖甲辰進士歴任刑部主
事改都水郎治蘆溝決堤有功擢江西副使大盜
猝起薄泰和廵檢劉芳力戰死一中祭之曰爾猶
死疆事我不滅賊何以生為遂列陣俘斬數賊明
日賊大集一中躍馬當賊鋒脅中鎗臂中刃遂與
將王應鵬俱戰死贈光禄寺卿諡忠愍
程箕字斗南績溪人明經任福安教諭嘉靖間倭
突至箕與令共守禦外援不至城陷或勸避去箕
叱曰分城以守可避死乎督戰益力被執不屈死
弟子員從死者二十二人郡上其狀褒予卹典
淩子儉字仲廣歙人萬歴戊子舉人歴戶部郎陞
曲靖知府道經貴州値安寇之變督撫留為監軍
共城守圍久糧絶至煑革以食儉書壁曰一暝萬
世不冺九死百折不回遂殁
吳懷賢字齊仲休寧人以與纂修授中書舍人讀
楊漣劾魏忠賢疏稱快註其旁曰當如任守忠即
時安置吳昌期以劾忠賢還籍懷賢遺書稱之辭
多激烈同官傅應星忠賢甥也懷賢不加禮應星
乃以告忠賢怒坐楊左黨下獄拷之從容言曰懷
賢何人乃得與楊左同死遂斃於獄懷宗初贈工
部主事
方國儒字道醇歙人少孤事母至孝登天啟辛酉
鄉舉授保康令獻賊躪境國儒力戰七晝夜賊遁
去踰月賊擁十餘萬衆復自房山來攻外援盡絶
被執罵不絶口身中七刀死
吳賜玉歙人以廕判南康𠞰賊遇害贈按察司僉
事
汪偉字叔度休寧人明季戊辰進士授慈溪令擢
翰林檢討充東宫講官流賊陷承天荆襄偉議九
江增設總督從之賊薄都城守兵乏餉偉出貲市
餅餌充食及城陷妻耿氏先投繯乃書壁自經死
世祖章皇帝賜謚文毅
吳開先歙人遊澤州崇禎五年流賊躙山西監司
知開先勇略署為將使擊賊賊敗去從沁水轉掠
陽城開先渡沁戰擊斬數百人砲盡無援戰死
吳可箕歙人為南京國子監生聞賊陷京師自題
詩衣襟上縊死於鷄鳴山之關侯祠
凌駉歙人明季癸未進士以職方從督輔李建泰
出拒闖賊至保定駉獨與賊戰被創既死復甦乃
走臨清建義於齊豫間勢不可支從容自盡
康正諫字秦木祁門人明季舉人授和州學正流
寇圍城急與妻汪氏先後投池死寡媳章氏亦赴
井死贈國子監監丞
馬嘉字六禮祁門人明季舉人甲申聞闖寇之難
自縊死
國朝鄭之文字貞卿休寧人臨清籍順治己丑武進士
授紹台道守備十四年海寇犯順之文獨障危城
相持閱月食援俱絶賊斬門劫之百計誘降之文
罵不絶口遂遇害
寧國府
晉俞縱宣城人咸和初為桓彝部將蘇峻之亂彝遣
縱守蘭石與峻將韓晃遇衆寡不敵左右勸其退
守縱曰吾受桓侯恩厚吾之不負桓侯猶桓侯之
不負國也力戰死贈興古太守
宋鮑琢旌德人宣和中方臘寇旌德琢糾義兵擊破
之後賊張遇逼黃池琢以禦寇功補承信郎又明
年賊盧進寇涇琢率兵力戰中流矢卒
王行之字才仲太平人為婺州士曹宣和三年方
臘黨寇婺州守臣皆遁去行之曰吾獄官分當死
職遂遇害贈通直郎
詹友端宣城人政和鄉貢建炎初上書言復仇取
中原事語甚壯後戚方圍宣城友端倡衆守禦賊
平補廸功郎紹興壬子盜發西安郡委友端攝尉
與賊力戰中流矢卒
王相如字次卿宣城人建炎初江右盜起相如為
所得州有檄招附賊令草檄以報相如叱曰吾即
死不能為賊作牒遂遇害
方致堯寧國人建炎庚戌叛將戚方寇寧國致堯
率鄉兵破之伏石嶺賊益兵至遂被執賊脅之降
罵曰吾豈從賊反耶賊殺之
趙汝曏宣城人嘉熙間判文州北兵來攻與知州
劉銳晝夜摶戰城守踰兩月援絶城陷汝曏被執
不屈賊臠殺之
周真字子繼旌德人咸淳中奉文天祥劄授本縣
尉同邑宰守縣元兵壓境力戰死之
楊義忠字大書寧國縣吏元巴延攻寧國知縣趙
與禟戰死義忠率衆城守凡六十晝夜亦死之
元王翕宣城管軍百戶至正間長槍賊攻郡城將陷
翕呼弟曰我受國恩當死顧老母在汝宜出避語
訖即殺妻子自刎死
張文貴宣城百戸至正十七年明兵下寧國路守
將出降文貴仗節死妻妾亦自殺
梅實字仲實宣城人官集慶路照磨至正末明兵
圍集慶城陷不屈闔門遇害
張國岡南陵人至正丙申趙雙刀寇南陵國岡率
義兵與戰兵敗被執不屈賊斷其兩膝至死罵不
絶口
明何通泰字季貞寧國人元末嘗倡鄉兵却紅巾賊
後寧國既屬明而偽吳兵復攻其壘城陷自剄里
人為立祠
汪文炳字炳叔洪武初為都昌知縣陳友諒擁衆
來攻援絶被執賊欲官之抗詈而死
陳廸字景道宣城人洪武鄉薦召為翰林編修預
修大典擢雲南布政烏蒙曲靖等煽亂擊破之建
文初徵為禮部尚書靖難兵起疏陳大計與齊泰
極論李景隆不可任督餉過家未嘗一入聞變赴
京成祖召廸責問抗詞不屈與子鳳山丹山等同
日磔死衣帶中得詩有千秋公論明於日照徹區
區不二心語懷宗末賜諡忠烈
俞逢辰字彦章宣城人有學行洪武鄉薦選充燕
府伴讀建文初成祖稱病密謀靖難逢辰力諫且
密告藩閫張昺謝貴曰王本無恙公等勿懈隄防
及師起復泣諫誅死懷宗末賜諡忠愍
萬琛字廷獻宣城人成化舉人弘治中令瑞金適
閩廣流賊大入有勸琛遁者琛斥之率民兵與戰
力屈被執罵賊遇害賊退得其屍身被創十六截
指三詔贈光禄寺卿予廕
吳景字伯陽南陵人弘治進士歴官四川按察僉
事守江津時播州賊逼川南御史遁去景禦賊手
殺數人城陷大呼曰寧殺我毋殺百姓被執不屈
死之
饒鼐字象台旌德人天啟舉人除蒲臺令城陷死
之御史旌曰烈尹
朱懋華字仲弢南陵人進士授浙江定海知縣莅
政數月聞闖賊入京明社為墟乃北望遥拜自縊
於署
沈夀崇字旭海宣城人冇容子以武進士歴官興
都留守闖賊入承天罵賊而死贈都督僉事
屠紹臯字士際寧國人羲英孫也以恩貢授上津
知縣獻賊陷城被執不屈死
國朝李煌字仲宣宣州衞人也順治間恩貢授萊州推
官尋攝膠州鎮將海時行擁兵叛脅之不從遂見
害贈僉事
汪化鰲字魚君涇縣人由拔貢歴漢中府同知吳
逆陷漢中偪受偽職鰲撫膺痛哭自經死槀葬漢
中城南
孫斌字淑獻南陵人以武進士為福寧遊擊耿逆
反招斌斌斬其使飛報督撫請兵合討耿逆怒縛
至省斌抗詞不屈發置興化棄妻子而逃至背嶺
山追卒至梃杖交下推墮峻崖腰肋皆折丁巳春
王師下興化斌扶杖謁軍門奉
旨優叙累官䕫關副將都督同知聞繼母殁求解任
詔特許之武臣丁憂之例自斌始
劉讓宣城人從征粤西以軍功授西林知縣康熙
二十年隨征貴州軍前散餉於南寧遇賊逼脅不
從被殺
池州府
唐姚顯字當晦銅陵人廣明元年黃巢陷潼關顯拒
戰死僖宗嘉其忠追爵王諡英烈立廟祀之
宋羅復字無悔銅陵人登政和二年進士第知胙城
縣靖康之難兵逼城下復率縣人力禦之身被重
創不去南渡後以忠節褒
程端中自河南遷池州建炎中知六安軍事北兵
攻六安端中固守城破死之池州都統制程全收
其骨葬於池
葉諒建德人開禧三年北兵分道南下諒集義兵
拒之中流矢卒贈武經大夫立祠所居雙溪
丁黼字文伯石埭人登淳熙十四年進士第知信
州冇修城功轉運使真德秀薦之端平三年以四
川制置副使兼知成都府成都逼近敵壘城中兵
不滿七百累疏告急不報元兵圍城出戰不利或
勸其走威茂避之黼曰職在守土走將安之悉衆
出東門力戰中鏑死贈顯謨閣待制諡恭愍仍敕
建褒忠祠於其鄉
江應洪字泰之青陽人登慶元五年進士第有器
識善邑宰趙方方後帥襄陽辟應洪為佐方卒攝
帥事後知德安府决數十年疑獄以理劇稱擢
淮東提刑兼知揚州元兵大至多方禦之力屈死
華岳字子西貴池人為武學生輕財好俠開禧中
韓侂胄當國岳上書極斥其罪編管建寧圜土中
侂冑誅放還復入武學登嘉定武科第一為殿前
司官以宰相史彌遠當國鬱不得志謀去之事覺
下臨安獄獄具坐議大臣當死寧宗知岳名欲生
之彌遠曰是欲殺臣者遂杖死東市
清溪二生貴池人不知其姓名德祐元年元兵破
池州州倅趙昴發死之冇二生撫昴發屍哭曰生
為趙氏臣死為趙氏鬼何以洗此冤清溪一泓水
躍入弄水亭下死
蘇劉義貴池人歴官殿帥初隸吕文德麾下及諸
吕降元招之不從死崖山之難
元陶起祖銅陵人至正間聚義兵捍鄉里衆恃以安
授廬江知縣判銅陵縣事遷池州同知為趙普勝
叛軍所執不屈被殺
明錢清字公清青陽人倜儻好義元末兵起清糾集
義旅捍衞鄉邑與趙普勝立寨相望寇來則拒退
則率人力耕給食一方倚頼及將軍常遇春兵至
清率衆歸命授千戸吳元年從征張士誠力戰死
柯永淳貴池人父德禮元末同錢清起義兵保障
池州明初從常遇春征伐有功官千戸永淳襲職
永樂中從英國公張輔征交趾力戰死
黃觀字瀾伯貴池人洪武辛未會試廷試皆第一
授翰林修撰日侍御前命編寫省貪錄撰法司榜
文歴禮部侍郎建文元年改官制為侍中及靖難
師渡淮觀奉詔徵上游諸郡兵入衞還抵安慶聞
金川門之變朝服再拜自沉於羅刹磯急湍中妻
翁氏暨二女家屬十餘人盡死
湯九州石埭人少任俠游京師尚書鄭三俊見而
器之薦授京營小職歴遊擊懷宗六年為昌平副
總兵赴河南追斬賊首混天王於馬鞍山繼復有
陽邑青店夏村横山諸捷威名大著賊深畏之尋
赴援山西中蜚語削職俾殺賊自效九年以孤軍
由嵩縣深入賊壘窮追四十餘里没於陣
李可受字季度青陽人自幼勵志節崇禎六年以
太學生授澄城主簿時流寇躙秦中澄城屢被攻
圍可受輒佐其令以死守八年秋賊大至或勸可
受棄城走可受曰死吾分也走將奚之城陷不屈
死
蘇瓊字青城石埭人崇禎甲戌進士授景州知州
景當畿南劇衝多大璫要職瓊每與之抗為所忌
調知瀘州時張獻忠屢犯瀘瓊堅守却之己卯冬
冇監司夜過邑啟城賊乘之以入瓊督衆巷戰力
竭被執脅降不屈罵賊而死妻舒氏亦自殺婢僕
從死者七人事聞贈太僕卿
佘□字聿高銅陵人崇禎辛巳以貢授隨州判署
州事會流寇擾楚隨為賊往來屢經之路前牧多
託故避去□署事才八日而賊突至破州城索印
不與且大罵遂遇害
鄭三謨字都甫建德人尚書三俊兄由舉人歴南
戸部郎盡釐度支宿弊出為高州知府連署雷瓊
廉三郡廵守道以才能稱盜刧茂名獄掠及府庫
三謨赴救為賊所害郡人三日哭争相度材運甓
立廟祀之
湯文瓊字兆鰲九州從孫性至孝父母殁廬墓盡
毁授徒京師崇禎甲申三月闖寇陷城文瓊慨然
語其友曰吾雖布衣獨非本朝臣子乎乃書報國
二字於壁又書衣衿云位無文丞相之位心存文
丞相之心投繯而絶越五日面色如生
陳公誥字大誥貴池人工文善書甲申五月聞北
都淪陷闔戸痛哭自經死
馬應魁字守卿貴池人為小將史可法拔為副總
兵每戰披白甲大書盡忠報國四字於背後巷戰
死
國朝曹誠青陽縣人以貢歴寧州知州勤於其職康熙
三年土司昌言等作亂寇寧州誠盡力守禦城陷
被殺
太平府
晉王諒字幼成丹陽人少有幹略參王敦府事稍遷
武昌太守時新昌太守梁碩專威交土敦以諒為
交州刺史既到境謀誅碩不克碩率衆圍諒廣州
刺史陶侃遣救未至而諒敗碩逼奪諒節諒固執
不與遂斷諒右臂諒正色曰死且不畏斷臂何有
憤怒而卒
樂道融丹陽人少有大志好學不倦務周人急有
國士風為王敦參軍敦以討劉隗為名遣道融召
甘卓同舉兵道融忿敦逆節說卓襲敦卓始然之
率所部致討既而復納敦和將旋軍道融晝夜泣
諫憂憤而死
南北朝齊董僧慧姑孰人慷慨有節義晉安王子懋
鎮潯陽僧慧為防閣子懋起兵赴難僧慧預其謀
及子懋遇害僧慧被執請於主帥願俟晉安斂畢
就死王元邈義而許之白明帝減死配東冶子懋
子昭基九歲以方二寸絹為書訊其消息僧慧見
書曰此郎君書也悲慟而卒
宋石天麟字文祥禹勤子元豐中以勇敢應募偕侍
禁李資由峽州入招撫溪峒諸蠻諭以禍福多迎
降者資武人以殺降激變蠻復反天麟力戰遇害
唐敏求字好古當塗人宣和六年進士調德化主
簿盗起敏求率衆捍禦力不支遂遇害事聞贈官
補其子楠將仕郎
惠直字子温當塗人崇寧二年進士歴太常博士
建炎二年周公望使金奏辟同行及命下或勸直
辭直曰天步方艱豈臣子擇利時乎兼程而進疾
作卒高郵僧舍子貺官敷文閣直學士
孫德昭當塗人建炎中以諸王郡馬領兵禦北兵
於大儀力戰而死贈忠烈侯
張伯麟字慶符當塗人以氣豪里中每慕古人竒
節紹興初以明春秋補入太學時秦檜主和議百
僚相戒以言伯麟痛憤因題齋壁曰夫差而忘勾
踐之殺而父乎事聞檜下之獄箠楚無完膚坐以
指斥罪流吉陽軍
馬進當塗軍籍隸慈湖寨伉健沉鷙軍中憚之紹
興中軍校周青等據城叛謀屠城後敺所掠絶江
渡淮而北進隂結其儔十人挺刃雜隊伍中進突
出斫青中頰餘無繼進者遂為賊害併及妻子尋
官軍收復州城上其事贈官立廟賜額明恩
陶居仁蕪湖人以行義聞鄉里為鎮江錄事參軍
元兵攻鎮江守臣遁統制官舉城降居仁被執逼
使降居仁曰吾固知歴數已窮詎可失忠義求苟
活耶遂見殺主帥義之為棺斂並使人護送還鄉
溯流數百里不踰時即至人多異之為立祠
趙時賞字宗白宗室子居太平州咸淳元年進士
歴知旌德縣德祐元年元兵至境拒戰有功遷直
寶章閣從二王入閩文天祥開府南劍奏辟參議
軍事江西招討副使提兵復寧都時賞風神明俊
議論慷慨有策謀及空阬之潰被執不屈死
吕武太平州步卒文天祥出使應募從行偕脱鎮
江之難沿淮東走海道賴武力為多天祥開府南
劒武以功補官天祥遣往約結州縣起兵相應復
由間道會天祥於汀梅挺身捍難後死江西一軍
揮涕葬之
明王愷字用和當塗人通經史太祖建中書省用為
都事歴遷左右司郎中佐胡大海駐婺州苖軍作
亂害大海執愷欲降之愷正色曰吾守土義當死
肻從賊耶賊怒並其子行殺之追封當塗縣男
吳晟當塗人總管昇弟陳友諒陷姑孰晟為所執
不屈死昇長子興與友諒兵戰於采石死之次子
振亦没王事
嚴德字君輔當塗人少以驍勇聞從太祖平江浙
以功累遷海寧衞指揮同知守禦杭州洪武元年
征台州賊戰殁追封天水郡公
林聰字文敏世襲建陽衛職聰立功兩廣歴擢都
指揮僉事留鎮鬱林州成化三年蠻寇犯境聰提
軍出禦戰殁捍塘
史記言字司直當塗人明季舉人由長沙令遷知
陜州陜當賊衝記言出私財募士力戰俘斬甚多
賊引去俄復乘雪夜攻城陷之執記言廹降叱曰
有死知州無降知州也遂被殺贈光禄少卿
金鼎祚字爾錫當塗人崇禎八年拔貢生授蘆山
令張獻忠陷蜀鼎祚闔門殉節
沈受蒲字男玉當塗庠生崇禎十一年舉賢良方
正授横州知州以清操聞遷䕫州府同知調成都
獻賊破城受蒲與弟受躬死之家口數十人俱罹
害
江南通志卷一百五十五
