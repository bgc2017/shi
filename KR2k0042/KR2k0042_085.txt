江南通志卷八十六
食貨志
物産(通省所同者列於前其專産之物與雖同有而其産尤佳者於各郡縣下條注之)
穀之品曰麥曰稻曰菽麥之類曰小麥曰麰麥(即大)
(麥也)曰荍麥稻之類曰秈曰穤曰晚秈之屬有早白
秈觀音秈銀條秈六月秈蘆桿秈等類穤之屬有
羊脂穤麻觔穤雀不知虎皮穤猪鬃穤光頭穤等
類晚之屬有紅芒白芒之不同菽之類曰大豆(青黃)
(黑其色三)曰菉豆曰赤豆曰豌豆曰蠶豆曰稨豆又有
長而架生者曰刀豆曰豇豆洲渚野生者曰穭豆
黍之屬二有黑黍有赤黍稷之屬曰小米麻之屬
曰胡麻(有黑白二種以色黑者為佳即芝麻)
蔬之品曰菘曰筍曰芥曰芹芹有二曰青芹曰白
芹曰韮(以春初為勝)曰葱曰蒜曰薑曰莧曰茄曰薺曰
菌(有五色或微毒食宜慎)曰萵苣曰蘿葡野生者曰漚藍瓜
之屬曰王瓜曰絲瓜曰西瓜曰甜瓜曰苦瓜曰冬
瓜曰北瓜其生於水者曰茭瓜曰茭菜曰蒲菜味
甜而膩粉者曰薯蕷(一名山藥)曰芋(大者為芋頭即蹲鴟也)
果之品曰桃曰李曰杏曰梅曰棗曰柿曰榴曰橙
曰橘曰梨曰香櫞曰木瓜曰樝子曰林檎曰櫻桃
曰胡桃曰栗曰蓮曰藕曰菱曰芰曰芡曰鳬茨曰
落花生曰甘蔗
服用之屬有紗有紬有緞(絲皆外省出織工江寧稱善)有棉布
有絹有麻有葛布有土布有絲綿有土紬有攢紬
(合絲為縷尤堅而可久)有羽扇有折紙扇有竹絲器有螺蜔
漆器
木之屬曰柏曰松曰檜曰桑曰柘曰楮曰榆曰槿
曰槐曰檀曰椿曰樗曰楸曰棟曰梧桐曰楊曰柳
曰冬青曰石楠曰烏桕曰皂莢曰合歡曰楓香曰
杉曰梓曰椶曰黃楊
竹之屬曰筀竹曰淡竹曰燕竹曰水竹曰牙竹曰
斑竹曰紫竹曰木竹(其質厚味辣又名剛竹)曰鳳尾竹曰慈
孝竹(二者尤細密可愛)
草之屬曰芭蕉曰雁來紅曰映山紅曰藍曰莎曰
苔曰鳳尾曰翠雲曰吉祥曰萬年青曰虎耳曰蓼
曰蘋曰荇
花之品曰梅梅有三曰玉蝶曰綠萼曰硃砂以綠
萼者為勝曰桃曰李曰杏曰梨曰夾竹桃曰玉芙
蓉曰木筆(即辛夷)曰玉蘭海棠有四曰西府曰垂絲
曰貼梗曰毛葉外此草本則秋海棠也曰紫薇曰
薔薇曰桂曰丹桂曰芍藥曰牡丹曰蘭曰蕙曰菊
曰水仙曰罌粟曰鷄冠曰千葉蓮曰錦邊蓮曰虞
美人曰杜鵑曰碧桃曰山茶曰海桐曰蠟梅曰繡
毬曰荼&KR1048;曰梔子曰榴曰茉莉曰鳳仙曰玉簪曰
剪春羅曰剪秋紗曰棣棠曰萱
藥之品曰桔梗曰蒼术曰白术曰茯苓曰枸杞曰
遠志曰白頭翁曰何首烏曰升麻曰防風曰細辛
曰烏頭曰山慈菇(一名金燈花冬月生葉如水仙而狹)曰龍膽草曰
杜蘅(一名馬蹄香)曰鬼督郵(一名獨摇無風自動)曰芎藭(即川芎也葉似)
(芹)曰孩兒菊(一名澤蘭)曰香薷曰薄荷曰蘇曰艾曰青
蒿曰夏枯草曰&KR2880;薟曰木賊曰麥門冬曰天門冬
曰決明曰澤瀉曰藍澱(澱即靛也)曰蓼曰萞麻曰半夏
曰兔絲曰栝蔞其根為天花粉曰葛根曰茜草曰
絡石曰木蓮曰旱蓮草曰忍冬曰菖蒲曰苦參曰
香附曰茵陳曰車前曰百部曰商陸曰芫花曰南
燭曰蒼耳曰蒲公英曰鴨蹠草曰旋覆花曰天名
精曰益母草曰土貝母曰土牛膝曰尋骨風曰棋
盤草曰紫花地丁曰禹餘糧曰石腦曰金櫻子曰
元胡索曰葳蕤曰黃柏曰土大黃
禽之屬曰鵝曰鴨曰鷄曰烏曰鵲曰鴉曰雀曰䳺
鶉曰鳩曰鷹曰鶻曰魚虎曰鳬曰雉曰鴿曰鸕鷀
獸之屬曰牛曰羊曰猪曰犬曰驢曰騾曰貓曰兔
曰獾
鱗介之屬曰魴曰鯉曰鯽曰鱸曰鱅曰鱮(即鰱也)曰
鰣(出揚子江初夏郭公鳥鳴時有之)曰刀鱭曰河豚曰鰻曰比目
曰鱖曰鱘曰鱓其介屬曰螺曰蚌曰蠏曰龜曰鼈
曰蛤蜊曰蜆
虫之屬曰蟬曰蜂曰蝶曰蟻曰蛇曰螢曰蟋蟀(即促)
(織)曰蜻蜓曰螳螂曰絡緯曰蜘蛛曰蠅曰蛙曰蛟
曰蝎虎(即守宮)曰蚓曰蝸牛曰蜈蚣曰蚱蜢
江寧府
觀音秈(出江寧縣之金牛洞)
姚棗(出上元姚坊門長大而甘脆)
木瓜(出上元攝山)玄武湖藕(甘嫩無渣滓)
玄武湖菱(入口如冰雪自化皆出上元縣太平門外)
櫻桃(江寧靈谷寺者佳)銀杏(出江寧之天闕山)
鰣魚(出揚子江心上江二邑同)
折紙扇(出江寧城中者四方稱最)
茶(江寧天闕山茶香色俱絶城内清凉山茶上元東鄕攝山茶味皆香甘)
雨花臺石(出江寧聚寳山)茅山石(出句容茅山)
蒼术(出句容茅山)黃連香(出句容茅山)
赭石(出六合冶山供繪事)黃精(出句容茅山)
浮石(出六合冶山通體虚靈入水不沒)
靈巖石(文理精竒天然異彩出六合靈巖山貽陸君弼夏日答朱憲昌山人以錦石見詩)
(有云開門或枉故人書貽我錦石五色舒貯之磁盤白盈尺旋汲清泉助生魄翠比結綠紅靺鞨紋)
(如指螺瑩無跡嫋嫋含姿鬭水晶粼粼照案吹寒碧)
慈石(出六合冶山取鐵如慈母招子故名)
石墨(出句容茅山)
芝草(芝有八品曰龍芝燕胎芝洞草芝萪玉芝參成芝夜光芝琅葛芝熒火芝前志皆云出句)
(容茅山然土人云芝靈物可遇而不可求)
苧絲文絹
羅紗
貢緞(皆出江寧城中)
雉兔(俱出句容)
氆氌(出溧水)羽扇
野鳬鴛鴦
章雞(俱出高淳)浦酒(出江浦)
瓢兒菜(出冬月者味甘美冠於他蔬郡城特産也或取其種植於他邑則味變而質粗矣)
白芹(味清爽冬底春初尤為香嫩亦郡城之特産也士夫春讌皆以剪芹為名)
大頭菜(芥之屬也其根大如蘿蔔以炒鹽茴香製之香脆異常惟上元江寧二邑有之四方)
(用相餽遺)
雪裡紅(亦芥屬也莖圓葉微小於芥醃為冬菜味辛香爽人心脾惟郡城多出焉)
箭桿白菜(菘之屬也取其中心嫩芽以為羹味甘美絶倫其外大莖葉以鹽醃之可以禦)
(冬正月食之尤香脆吳下謂之蔵菜然不若江寧郡城者之佳也)
竹(竹類不一郡邑皆有)
蘿蔔(有紅白二種各郡皆産惟江寧郡城出者肥碩嫩脆味爽)
蘇州府
紅蓮稻(芒紅粒大有早晚二種唐陸龜蒙詩近炊香稻識紅蓮)
檀邱米(出吳江粒圓而大)
矮糯(一名矮兒糯粒白而大)
雲南豆(似稨豆大而長紅色可愛)
金釵糯(粒長唐劉夢得句酒法得傳吳米好)
蓴菜(味滑出吳江亦稱蒓線即張翰所思者吳中佳品)
臺菜(冬種春生臺)
韮(冬末春初卷茁者名韮芽産崑山者為勝)
百葉緗梅(花葉至二十餘瓣差小而蕊極繁密)
江梅(花疎瘦而早開)
官城梅(花敷腴而遲光福鄧尉山香雪萬重幾三十里洞庭長坂亦最盛焉)
海棠(常熟文村有樹高二丈餘榦盈抱花最艷云種出海東)
甘菊花(出蘇郡學圃者尤良)丁香(有紫白二種)
矮桃(出長洲最高者一二尺結實約重六七兩深秋方成熟其味甘美異常桃)
消梅(其實鬆脆為梅中之最上品出吳縣)
水蜜桃(近出吳縣南園漿液香甘不讓綏寧)
櫻桃(即含桃出常熟者更佳白居易詩云含桃最說出東吳香色鮮濃氣味殊)
枇杷(出洞庭東山者名白沙味大甘初接則核小再接則無核)
楊梅(吳中名品味配閩之茘枝出光福銅坑者第一出聚塢者次之)
綠橘(出洞庭兩山大而深綠色未霜臍間一點先黃者佳)
真柑(出洞庭而品特高其木畏霜雪)
金柑(常熟沙頭稱最)
金竹(色如蒸栗蔣堂詩云百鎰先寒一徑深潛移造化鑄成金)
荸薺(即鳬茨出元和華林村者色紅味美不耐久出吳江陳灣村者色黑帶泥可致遠)
蘭花筍(吳林云岳園泥黑色産筍肥大香似幽蘭)
方竹(吳中佳植可以為杖)
木瓜(産洞庭山者清香可玩)
香櫞(蘇郡産比他郡為多)
薄荷(府學前南園者名龍腦薄荷)
紫蘇(出府學前其葉背面皆紫)
鱸魚(巨口細鱗出吳江長橋南者佳)
鮆魚(出太湖多子)
銀魚(出鶯脰湖者眼圍金色土人多鱐以致遠)
鱠殘魚(出太湖)鱖魚(狀似鱸)
燈草(出郭巷者佳)
太湖石(出洞庭西山水底者佳)
㠛村石(出靈巖山可為硯)
堯峯石(天然蒼翠)錦(蘇錦各種五色炫燿)
紵絲(出郡城)羅
紗綾
絹線紬
綿紬紋紬
春紬捺紬
飛花布縑絲布
斜紋布麻布
草布(以上皆出蘇郡吳中以蠶桑紡績為工故布帛之屬衣被四方)
堆紗繡絨
刻絲(三種皆吳中名品)蓆(出虎邱者佳次出滸墅)
蓆草(出吳江平望震澤)花箋(出郡城)
香爐銅器(出郡城)竹筯
藤枕木梳
斑竹器(俱出虎邱)崑刀(出崑山)
芡實(俗名雞豆出吳江者殼薄而糯出元和車坊者次之有粳糯之分)
腐乳(蘇郡名品)
茶(出虎邱金粟房其色白香如幽蘭採於穀雨前為雨前茶天池伏龍俱佳此為最又洞庭兩山)
(亦出佳茗)
松江府
香粳(七月熟米粒小而性柔類糯有紅芒白芒二種)
箭子稻(粒長而細色白味甘香稻之上品九月熟)
金釵穤(米粒長最宜釀得酒倍多三月種七月熟)
寒豆(宋楊萬里詩云翠莢中排淺碧珠甘欺崖蜜輭欺酥即蠶豆)
蓴菜(出華亭谷及松江甘滑宜芼羹葉似露葵四月生名雉尾蓴最肥美宋楊萬里詩鮫人)
(直下白龍潭割得龍公滑碧髯曉起相傳蕊珠殿夜來失却水晶簾一杯淡煑宜醒酒千里何須更)
(下鹽可是士衡殺風景却將羶膩比清纖)
蘭笋山笋(本出佘山)
(特因其笋味如蘭賜佳名)
蘭笋山茶(色淡而味清芬亦絶品也)
水密桃(出上海顧氏露香園在金桃李光桃雷震紅諸種之上)
梅皮(出青浦削青梅皮以蜜製之味殊甘脆)
黃金間碧玉竹(上海所産)
五茄皮(出郡中每歲春時鄕人採其嫩芽焙乾以餽京洛)
顧繡(上海顧氏露香園所製)
烏絲絹(出郡城光細滑澤望之如水)
絹箋(出郡城光澤精美四方書畫家多寳貴之)
談箋(有數種惟玉版玉蘭鏡面宮箋甲於天下)
金魚(出上海者佳好事者畜之為玩)
鶴(華亭鶴窠村所出為得地其實自海東來馴養久乃生雛以足有龜紋者貴今無)
黃雀(每歲秋時山蕩北鄕有之吳地記謂小魚長五寸秋社化為黃雀味腴美)
鱸魚(生松江出長橋南者四鰓在諸魚之上橋北者止三鰓味亦不及)
蟹(出三泖者大謂之泖蟹出上横涇者小謂之金錢蟹今惟出潘蕩者美大)
銀魚(出泖西者最細而肥美)
鯧魚(身廣頭銳細鱗脆骨)
鰣魚(出海中鄕俗以夏至後半月為三時魚盛於四月取迎時之義銀鱗丕燦厥味鍾焉)
黃魚(即石首魚每初夏海濱網取以冰載之謂之冰鮮)
梅魚(似石首魚不盈五寸)青鰕(大如掌俗稱對鰕)
淡菜(生海濱)吐鐵(生海濱沙上)
蝤蛑(生海邊泥穴中)
剪絨花毯(花樣異巧有廣至數丈者)
沙裡鈎(生海堧沙中鈎取乃得故名漬以甘釀殼軟而味腴吳中珍品)
木棉(古名吉貝宋時始傳其種於烏泥涇今沿海高鄕皆種之)
布(松郡邑皆能織出沙岡車墩者幅闊三尺餘緊細若紬東門外雙廟橋有丁氏者彈棉純熟花)
(皆飛起收以織布尤為精輭號丁娘子布一名飛花布又有斜紋布)
綾(一名紵絲綾惟松江有之)
鹽(出下沙青村等場所謂吳鹽也色白如雪)
酒(顧志云雪香酒味香冽而色白松酒之最佳者俗以九月初製新酒名開清其品短水為上九)
(峯酒次之清酒又次之夏月則用白酒其佳者曰靠壁清上海有清酒曰燒酒十月造至夏始開泖)
(濱近有劉氏者汲泖水倣三白法釀酒味亦甘冽號劉酒)
常州府
香珠稻紅蓮稻(俱出武進)
秈米(出武進歲以二十石充貢)
白果豆(武進所産異於常豆)
燕笋(出江隂)毛笋(出宜興)
岕茶(出宜興山谷者佳)
竹菇(産宜興之南山者佳)
西瓜(武進之奔牛無錫之五牧江隂之青暘皆佳)
梨(武進之迎春鄕者為一郡之冠)
桃(産武進之孟河靖江之諸沙者稱最)
楊梅(出武進馬山者佳)菱(産武進之蘆墅)
櫻桃(産江隂之青暘)
何首烏(出宜興銅官者佳)斑竹(多産江隂)
牡丹(出虎涇口沙山者佳)
棉花(各色皆産江隂尤多)黃麻
蓆草(俱産無錫)
鶩鳬産(武進之太湖滆湖者為多)
黃雀(出武進之横林無錫之五牧者佳)
山牛(出宜興諸山)野豬(出宜興諸山)
蟹(産武進之芙蓉湖名玉爪者佳)
河豚魚(出江隂食之有毒)東門闊布(出武進)
子鱭(出靖江)料絲燈(武進獨擅其長)
惠山泉酒(以水出惠山故名)
砂壺(宜興之澄泥造作為最工)
蒲扇蒲蓆(江隂者為佳)
蒲凉鞋(宜興之陳橋尤著)
苧帨(武進驛前無錫之蕩口與靖江三處皆極佳)
鎮江府
黃粟(唐地理志潤州貢黃粟今無惟觀音秈銀條秈為佳)
杜鵑(在鶴林寺高丈餘相傳唐貞元中有外國僧自天台鉢盂中以藥養根來種之)
玉蘂(在昭隠山唐人甚重玉蘂故唐昌觀集賢院翰林院皆有之非凡品也今無)
玉蘭(出馬跡山紫府觀其花表裏瑩白其香如蘭不根而植不蓓而花開時多於春暮遇者以)
(為瑞宋淳祐間忽開郡守李迪有詩見咸淳志陳輔之有玉蘭詩二首見京口集)
八仙花(狀如瓊花八蝶簇一心有簇聚如碧玉者曰玉蝴蝶)
金沙(花萼有大小二種大者開遲而色鮮明小者開早而色殷重)
文官花(鎮江范氏所植唐時惟學士院有之胡翰有贊)
山木瓜(劉言史有王侍御莊看山木瓜詩)
黃精(出茅山九蒸九曝服之可以延年駐顔前已載江寧以山與金壇接界也)
南燭(其樹如木而葉似草其子如茱萸冬夏長青八九月熟酸美可食)
偷蒼鳥(似雀而差小籠畜易馴雌雄遞放不失)
零陵香(出丹陽郡古之蘭蕙也)
鱘鰉鰣魚(俱出大江)
琴魚(背上有徽似琴出吕城)
鵜鶘(即淘河出丹陽)
鹿兔
獐(金壇丹陽諸山谷中皆有之)
黃金間碧玉竹(出金壇)
酒(出金壇以米麯五茄皮酒為上近以于氏自釀酒為金壇第一)
珍珠麯(出金壇)醋(金壇粳米釀者極佳)
葛布(出金壇名馳天下)乳餅(金壇為佳)
戈扇(出溧陽)岳刀(出溧陽)
大紅緯(出郡城色鮮艷奪目)
淮安府
鹽(産於廟灣白駒劉莊伍祐新興板浦莞瀆臨洪興莊屯徐瀆浦十場兩淮鹽賦所出)
黃芽菜(安東有之北種也)黃薔薇
五色薔薇(皆出安東)
酒(苦蒿金盤露珍珠五香藥酒惟苦蒿最美)
菱藕
芡實(淮上為多)雉
兔白羊
野馬(舊出盧石山中以其性劣今不復取也)
烏賊魚(其背骨即海螵蛸也)
紫菜靛(俱出鹽城安東山陽)
蠟(有黃白二種出山陽)
蔴(有苧白檾三種淮屬所出為多)
木棉(曰紫曰吉貝産於淮南)
鹽精石(淮上所産)
鼓(淮鼓大小鞔法皆精)
鏤金銅器(淮安鎏工藝為精)
芸香(出淮安)蘆席(簟色工緻性柔)
鑄鏡(淮鏡開明勝於湖鏡)鶴(出安東)
鸛天鵝
倉鷄鵠
鴻鴈鸂鶒
鵁鶄(凡七種以淮地多湖蕩時有至者名可載而非常産)
蠶(淮地亦多畜之)汗衫(出鹽城)
骨碎補五茄皮(俱出山陽)
海蜇麯(俱出淮上)
對鰕(出桃源)銀魚
鰕米鹽(淮上諸邑所出為多)
揚州府
黃稑米
烏節米(唐地理志揚州貢黃稑烏節)
海陵紅(漢書揚州有桃花米即此)
觀音白(近日揚州惟此種稱最)
菰米(即菰蔣草也高寳興諸湖多有之秋生米名雕胡杜甫有詩云波漂菰米沉雲黑是也)
西瓜(産興化餘東者佳)櫻桃
林檎梨
銀杏(四種以江都為佳)
沙桃(出江都東沙諸處大如鵝卵味極美内與核離明朱曰藩詩云沙桃風味動江鄕每近)
(中元輒寄將供奉似君才不忝漢庭早晚識東方)
芍藥(揚州號天下第一江都凡三十二種惟金帶圍不易得宋有圃在禪智寺前又有芍藥廳)
(其種最多)
玉蘭(一名迎春花驚明歐大任王氏園觀玉蘭詩有云翠羽忽梅萼夢瓊花猶聽竹西歌)
芙蓉
荷花(在處有之不若高郵邵伯諸湖最多)
瑞香葵(有荆葵戎葵秋葵兔黃今人誤為葵菜)
五茄皮(一名文章草今高郵以之造酒)
象蘆竹(戴凱之竹譜有竹象蘆)
湘妃竹(斑紋細秀可愛)海艾(本草出揚州)
花鷄(似雀而小味極脆美)
黃雀(出揚州者差大)鹽(出沿海諸場)
鹻(泰興如臯出)硝(出泰興)
鰕蟹(揚號水鄕二者為多)
酒(江都曰雪酒高郵曰皮酒)
鰣魚(出大江)鯧魚(江都各邑皆出)
蛇床子(通典揚州貢)土紬(出楊州高郵亦多)
槐角子(出高郵三皇廟者佳)
草布(亦名草葛出江都)絲綿
鹽魚鹽蛋
鰕米藕粉(俱出寳應高郵)
徐州府
稻(稻乃他郡之常産惟徐地舊止種黍稷麥菽近間有種稻者止水旱二種故稻遂為特産蕭縣)
(白米山泉灌溉者尤佳可見人工足以興地利正不必使有曠土也)
芝蔴(即胡麻也仙傳有胡麻飯)
芹(有水旱二種徐地多旱芹俗名藥芹或云即藭芎)
芋(一名土芝史記曰蹲鴟有水旱二種旱芋微辛不若水芋甘芋生應月數每魁有十二子遇閏)
(則益一子民間收儲可以代糧凶歲尤宜多種蝗所經苗稼草根無遺獨不及芋故知芋足禦荒每)
(芋一畝其入視五穀加倍近水者尤良)
蘑菇(州邑通産)
山藥(一名薯蕷徐土所出味尤甘膩)
百合(郡邑皆出)
黃芽菜(與黃芽韮並碭山者佳)
桃(豐縣桃實大而味甘)
杏(以接梅者曰梅杏味尤佳)
梨(蕭縣梨曰兔頭燕頂者甘脆尤異)
棗(蕭縣天門寺出天棗形小色紅味美)
沙果(郡邑通産)
蘋婆果(俗名蘋果徐地産者極佳)
茵陳(蒿類經冬不死因舊苗而生故名茵陳)
枸杞(郡邑通産子苗根皆大補益)
鬼箭草(入藥可治疫郡邑通産)
牡丹(徐地近豫省種類極繁花時無美不備非他郡所及也)
素心蠟梅(内外一色香倍他種名素心金蓮)
芍藥(徐郡多植此花極為竒盛)
紫草(出碭山)鶴(宋雲龍山人有放鶴亭)
鷹(出蕭縣者良)
倭鸞(一名角鴿善鳴能效百物聲)
獐兔
狐鹿
獾(徐地土曠山多故多山獸)
野鴨(羣飛蔽天聲如風雨)雉(郡邑多出)
□魚(黃河中生)綿紬(出豐縣者為佳)
花石(出東山五色成文竹木如繪)
石炭(郡邑遍産)榕木
蒲菜(俱邳州出)羊棗
南瓜(出睢寧)觀音草
虎鬚草(宿遷為多)
釜甑瓦器(邳州宿遷睢寧皆有)
雁鰕
蟹猴(邳州宿遷睢寧皆出)
灰鶴天鵝(間有至者)
太倉州
紅山藥(種自普陀來)西洋菜(二者俱出崇明)
落花生(出嘉定子黃色者佳)
金柑(出太倉)
乾柑(出嘉定高橋鎮紋細味香如蘭)
金桃(出嘉定之婁塘)藥斑布(州邑皆出)
大布(闊一尺七八寸出寒山寺者佳)
棉花(州邑栽之以資紡織又有一種名紫棉結實大如桃)
雕竹器(出嘉定)雕玉器(出州内)
絃子提琴(出州與嘉定)弓劍(出崇明)
酒(有珍珠紅竹葉青十月白等名)
海州
紫菜(州出)鮝魚
海蜇(州邑皆出)鹽(出板浦海門)
薏苡仁(出贛榆)冬青(出秦山)
五色蜀葵木香
洋菊五色薔薇(皆出贛榆)
大小薊(亦出贛榆)紅鶴(贛榆時有至者)
野鳬(州邑皆出)鯊魚
蟶(俱州出)南瓜(出沐陽)
蘋果(州與沐陽皆出)白蒺藜
菊香扁竹(皆出沐陽)
對鰕銀魚
鰕米(三者州邑皆出)鹿
獐兔(三者州邑亦時有之)
通州
靈芝(出州軍山)雪酒(州出)
車𧑃(亦州出)
玉鈎鰕(即小白鰕也出州内鮮美異常)
蟶(出州内)桃乾(出泰興)
櫻桃蜜套(出泰興)芙蓉汗衫(出州内)
九葉芸香(形似小笋剥之如蕉俗稱囊荷用作蔬食可以解瘴相傳諸葛征五溪得之)
苧布(出餘東)剪刀(出州内)
篦(出如臯)鹻(出泰興如臯)
硝(出泰興)麂皮(出如臯)
安慶府
山葖(葉翠如雲正二月間浥露抽苗香甘異常土人美其名曰珊瑚菜懷桐太三縣俱出)
木耳(一名䓴出太湖潛山)石耳(出天柱山中)
黃精(太陽之草久服可仙出潛山)
茯苓(出潛山)
丹砂(出太湖司空石壁望若赤霞險峻取之甚難)
長春藤(出太湖服之延年)
青木香(一株五根一莖五枝一枝五葉葉間五節故又名五木香)
栗米(一名小栗各邑皆産)冬笋(出潛山太湖)
蘭(一榦一花香極幽遠)
蕙(一榦十餘花出龍眠天柱者更佳)
芽茶(出潛山)苦茶(可消暑疾出皖山)
錦鷄(出潛山似雉而小文彩煥然)
竹鷄(出潛望二邑)石猴(出望江)
鵜鶘(出太湖)鷫鸘(出潛山)
鵁鶄(懷寧望江時有至者而非常産)
虎豺
狼鹿
麂獐
貍雉
狐貉(安屬多山以上各種皆出)
魚鮓(出懷寧)蜜(六邑皆有)
白蠟(潛山出)龍鬚蓆(龍鬚草出龍山)
竹簟(出潛山)木棉(郡邑皆出)
桕油(郡邑皆出)漆(出潛山)
笋(出潛太)紫草
穿山甲(俱出宿松)土紬(出桐城)
布(出懷寧石排鎮家機者細厚而幅闊)
漆碗
漆杯(其裏金黃外以黑漆酒器各種俱有出宿松城中)
葛布(出桐城)
秋丹(一名秋石補血生精出桐城)
魚米柴炭(安屬魚米之鄕郡邑所産稱最)
皂角(郡邑為多)
徽州府
穀(新安宜秈而不宜秔且多山少田米時取足於外方)
茶(出松蘿山者最佳有雀舌蓮心金芽數種)
紫霞茶(出歙縣紫霞山色香清幽如蘭新安家家製茶以此品為最)
山藥(歙休二邑皆佳)
笋(六邑皆産出問政山者尤佳)
石耳(出黃山)黃精(亦以産黃山者為佳)
白石英(新安所出細長白澈)
黃連(産黃山)
菖蒲(石生而細者良本草載所出之州七歙其一焉大葉者為昌羊)
白术(歙産勝於浙以其白勝也)
杉(出婺源祁門)
三友柏(一樹而扁側翠兼焉)
娑羅樹(在潛虬山)
黃山松(堅細秀古根出石上異於他松)
春桂(似桂而五出三月開)
金縷梅(似蠟梅而瓣如縷春日開時翩躚欲舞)
撚蠟(亦似蠟梅一苞四五朵其開也以春杪)
海罽花(生雲海春日遍崖谷紅色深淺相錯至鋪海時爛然雲錦矣彷彿瑞香而差大)
旌節花(老藤上作花行行垂如旌節色淺碧黎州漢源縣亦有之)
瓔珞花(色黃碧幽倩澹冶清香雋永有垂柳之態)
蕡桃(與桃無異但花趺先實耳)
山櫻(木本竹葉初夏作花實如含桃)
紫雲花(花深紫日光下燭晶然凝望)
石蘭(一莖一葉一花色紫生峭壁上)
木蓮花(在慈光寺前高柯成圍蜜葉蔽日冬不彫花肖白芙蕖惟房菂不類四五月間開香)
(聞數里山中無二本)
疊雪花(花似剪雪中含一葫蘆九月開)
玉鈴花(樹高大蘢蔥夏月碧隂中白花串串有類雕刻香色俱佳)
香杜鵑(杜鵑處處有之此則高榦濃香迥異凡種)
查蔔花(木有芒刺四月開小黃花如丁香其結實也如丹砂)
覆杯花(攢生葉底空中下垂似鏤竹髹朱而成)
仙都花(生仙都峯下古榦屈曲花一苞七八朵望之如芙蓉而特香綠心如拳三年一放放)
(則葉下披如相讓然)
紫綺玉環(草花也頗肖二物)
傲雲花(形色似木蓮自夏徂秋香不斷葉亦微馨悟公雲舫四圍皆此樹)
鵝羣花(藤屬葉似菰蔣秋日著花宛然鵝也上諸花多産黃山)(以)
銀絲麫(出祁門其細如銀縷絲故佳)
羅漢松(在吳山寺)方竹(堅實可為杖)
佛面竹(亦可為杖)
硯(出龍尾山青色綠暈多金星者為上)
五穀樹(在顔公山歲以所實占豐歉)
綠螺(歙縣名品)
墨(五代李超及子廷珪造墨至宋歲以大龍鳳墨千斤充貢仁宗宴廷臣於羣玉殿以李超墨賜)
(之曰新安香墨其後賜翰林皆李廷珪雙脊龍樣品尤佳墨譜稱之上者拈來輕嗅來馨磨來清今)
(失其傳近代製墨者以程君房方于魯為上吳去塵次之今亦不可多得惟曹素功紫玉光稱最焉)
蜜棗(出休歙)棗乾(出休歙)
金豆(出婺源)銅鎖(出嚴正街)
漆器(休歙皆工)
羅盤(歙邑稱最程宏宇汪永年二家造者尤精)
定時羅(一名日晷紋理工緻本質端好惟程宏宇汪永年二家製者四方未有倫比)
竹器(出休婺歙縣)螺蜔器(出休歙)
虎猴
鹿兔
獐山羊(徽郡多山故多出焉)
寧國府
茶(宣涇寧太諸山皆産松蘿又太平龍門山産翠雲茶香味清芬又雅山茶宋梅詢有茶煮雅山)
(雪滿甌之句今不可多得)
紙(郡邑皆出宣寧二邑尤擅名)
棗(有四種圓棗長棗甜棗羊棗)
栗(郡邑山谷多栗栗熟比於穀熟公私賴之)
雪梨(種類亦多而宣邑雪梨為最)
花紅(産寧國實大味甘)
櫻桃(一名含桃六邑皆産)芋(即蹲鴟也可備荒)
桃(有六種五月桃六月桃離核桃回回桃扁桃矮桃)
薑(寧邑山鄕港口二十里内出薑熟如穀熟財貨所資也)
白术(産寧太山谷者佳)
鬼箭羽(能除疫氣寧國山中為多)
棉花(六邑皆出李商隠詩木棉花發鷓鴣飛蓋紀其時也)
絲棉苧麻(二者郡邑皆出)
芝麻(周禮三農生九穀一曰麻蓋胡麻也)
飯瓜(嘉靖中仙養心宦嚴州移種給鄕人每本結百枚入冬方萎味甘可代飯今産寧邑)
蕨粉(苗可食根可為粉本草云根如紫草作菜食之味甘寧國多山蕨徧生焉)
竹鷄(宣寧涇太諸山鄕皆有其鳴音似泥滑滑木中蛀聞之化為水)
翡翠(大者曰山翠小者曰水翠俱巢水際)
虎黑熊
山羊鹿
麂兔
狐雉
猴&KR3593;猪
香貍
玉面貍(自虎而下以寧郡邑多山與徽郡山接壤故多出焉)
杉(涇寧太三邑多)
竹(有十數種郡邑資之為利)
竹簟(出旌德)
木瓜(出宣城能固氣調榮衛止霍亂轉筋繡宋楊萬里詩天下宣城花木瓜日華霑露成花)
(何須堠子強呈界句有瓊琚先報衙)
蘭(郡邑巖壑皆産香最清遠)
鳳尾蕉(木本有合圍高數丈者)
玉荷(花似千瓣梔子入夏始開花香過於茉莉可作食亦嚴州移種)
四季桂(四季開花結子狀如蓮實)
琴魚長(不盈寸龍鬐果腹三月三日出餘日無)
幕魚(其小似琴魚而無龍鬐味亦佳)
桐魚(桐花開時出故名)
紬(寧邑土紬最佳)扇(宣城出)
筆(宣州諸葛氏善製筆相傳有晉王羲之索筆帖)
宣州石(出宣州其石質瑩白秀削可供几盆園亭佳玩四方珍之)
蠟炭
漆石灰(以上四者郡邑皆出)
池州府
黃粒稻(出九華山舊傳金地蔵自新羅攜種至此種之粒肥色殷味尤香軟與凡稻異)
珍珠菜(産石埭杉山暑月入饌蠅不集)
元修菜(産貴池見東坡集)
茶有(片茶仙芝嫩蕊等名六邑皆出)
金地茶(出九華山亦金地蔵自西域攜來者)
仙人掌茶(李白有贈玉泉仙人掌茶詩出九華山中)
茗地源茶(出九華山之閔園隂谷中春夏之間萌芽始發故旗槍不大展亦不可多得)
薑(本草乾薑以池州者為良貴池銅陵皆出)
笋(池州産竹故笋稱最)
菉荳粉(出東流粉異於他邑者以菊江之水為勝耳)
竹蕈(出九華山生竹根者味甘)
棉花(六邑皆種之)
紙(唐宋池州貴紙石林燕語曰宋學士制用白麻紙白麻者池州楮紙也)
漆(出建德者良)桐油
桕油(郡邑皆産)
雨傘(池郡造者輕而適用)
扇(出青陽削竹為骨以柿汁塗紙糊之以泥金畫山水人物於上售之四方)
千秋松(出九華山長二三寸葉類柏生絶巘取供盆玩可與黃山松匹)
五釵松(出九華山每枝五花五股其實可食文理如一)
仙人燭(木名産九華山榦似梧桐長尺許其液可燃)
羅漢柜(出九華山榦高一二尺葉似側柏)
仙掌扇(木名出九華山葉大如羽翣色青翠)
木蓮花(出九華榦類梔子苞先於葉其花與蓮無異自春開至八九月始已)
玉女幢(木名出九華山隂巖絶壁之上其木高一二丈自成行列如幢節焉)
羅漢絛(産九華山木本如檜高數丈翠葉間垂心白色作結成絛)
菩薩線(産九華山如檜但枝葉長垂如線色翠香清)
鉢囊花(木本高丈餘葉細而長色翠而澤花生葉上萼如黃葵出九華南臺)
莎羅花(木本出九華其枝每生七葉九葉苞如人面花似牡丹色類拒霜香如菡萏)
蘭(郡邑皆産)蕙(四月間始花)
珍珠蘭(出貴池)
淵明菊(出東流晉陶淵明遺種)
九節菖蒲(出九華山中)
龍鬚草(出九華山為蓆甚佳)
紫貝天葵(貴池之西厓所産尤多)
七葉一枝花(出九華山)
黃精(産九華絶壁者為上品)
何首烏(産九華山者良於他處)
錦駝鳥(出貴池見李白秋浦歌)
惜春鳥(出九華山)
念佛鳥(出九華山狀如鳩黃褐翠羽作念佛聲)
碧鷄(出九華山)
雲韶部(即音聲鳥出九華山其鳴響互答如簫韶)
蒼鹿(九華山中天柱峯下時有見者)
羚羊(池郡山中皆有之)
麥魚(出東流麥熟時臥虎潭一帶俱出其形似麥去上至石人山瀨則形漸大過此則化青蜓飛)
香鯽君魚(皆産貴池)
嘉魚銅魚(皆出九華)
綠魚(出石埭暮春則見巨口細鱗)
猿(貴池青陽石埭建德山谷中皆有之)
木炭(郡邑皆産)
太平府
黑小豆(出當塗可入藥有補益大豆則否)
赤小豆(俗謂紅豆)
蓴菜(生水中即鳬葵花黃白子紫色莖細如釵股味甜體軟和鯽魚作羹佳)
荇絲菜(田家美味郡邑最多)
菱芰(兩角為菱四角為芰生熟皆可食)
珊瑚菜(亦名山花菜春月生采石山水邊清香有别味)
藕(黃池稠塘出者甘嫩無渣滓)
槵子(樹高葉大似栗結實剥核可為念珠)
芡實(一名水中丹入藥與金櫻子稱水陸二仙膏)
金櫻子(一名山石榴叢生多刺花白類小薔薇子似榲桲而小色黃有刺收子熬膏治虚損)
(最良)
五茄皮(叢生山谷田野莖黃赤春生苗葉俱青高三四尺一苗五葉者佳每葉下生一刺開)
(白花結實如豆根若荆根皮黃輕脆芬香五月七月採莖十月採根隂乾用味辛温微苦寒無毒入)
(藥功為多)
菖蒲(根有一寸九節或十二三節生石澗中名石菖蒲尤佳)
烏昧草(宋范仲淹奉詔安撫江淮還以太平州貧民所食烏昧草進呈今無)
松(白紵山有六朝松十餘株横望山亦多怪松倒懸石壁隠静山有十里松徑乃杯渡禪者手種)
駢竹(唐姑孰崔氏有駢竹之瑞觀察使崔準奏建寺名瑞竹今報恩光孝寺是也)
穿山甲(出繁昌)鰣魚(出采石江中)
鱘鰉(出大江)
碧霄魚(出繁昌隠静山碧霄泉中)
竹鷄(出繁昌一名泥滑滑諺云家有竹鷄啼白蟻化為泥)
子規(即杜鵑一名杜宇)鳬
䳺鶉麞
兔(郡邑皆出)寒水石(出蕪湖荆山)
膏風(出繁昌可以炊熖山煤之别種也)
紙(繁昌紅花山出又土名高墈二處紙戶造紙)
竹器(其類不一繁昌尤多)鋼窰(出荻港)
凍綠布(出繁昌迎薰門外有泉曰烏泥井以此水凍綠色倍鮮明他水不及也)
銀硃百益酒
屐(俱出蕪湖)
廬州府
萬壽紬(出合肥機房在萬壽寺左右故名)
絹(出舒城)
絲布(出廬江)
何首烏(出合肥深山中者佳紅白二種)
笋(郡邑皆出而舒城産者尤佳)
竹簟(出舒城)
栗(郡邑多産)梨
棗杏
花紅(出合肥舒城無為)薏苡(出舒城)
五加皮(無為州産者良)
石斛(産合肥地理志唐時充貢)
薑(出舒城)白蠟(郡邑皆産)
鮓(舒城無為巢縣皆出)蜜(出舒城)
漆(出合肥舒城無為諸邑)礬(出廬江)
炭柴(郡邑皆出)
鰣魚(出廬江無為州)鳬(即野鴨也出巢縣)
雉(郡邑為多)天鵝
鵁鶄淘河(皆出巢湖)
黃鴨(巢縣為多)虎
鹿兔
獐(郡邑多山故山獸為多)玉面貍(出合肥者佳)
青鶴(出廬江)畫眉(出廬江)
鴛鴦(出巢縣)鶴(郡邑時有至者)
竹鷄(一名山菌子郡邑皆産)
猴野猪(出郡邑深山中)
獾獺
狐(郡邑皆出)
鳳陽府
雲母石(出鳳陽雲母山方輿勝覽云彭祖取服之輕身延年貌澤不老)
磬石(出靈璧磬石山可取編磬以供郊廟朝廷之用)
黃芽菜(出鳳陽春初生味極甘滑)
黃雀菜(出鳳陽樹而花生者)
山藥(出鳳陽者甘膩)蘑菇(亦以産鳳陽者為佳)
百合(郡邑皆産)絲棉木(出懷遠)
木棉(花中如鵝毳抽其緒可織為布郡邑皆出)
芹菜(虹縣者長而無節)羊脂菜(羊城湖出)
棗(郡邑皆出)圈棗(出定遠)
軟棗(出臨淮者佳)櫻桃(出鳳陽)
沙果(出懷遠者味勝林檎)
白玉瓜(出定遠)文官果(出虹縣者佳)
苜蓿(郡邑皆産相傳種出大宛張騫帶入中國)
蘋果(出宿州味清香)
梨(郡邑皆佳以鳳屬近北地也)
木瓜(出臨淮者佳霜後取之香幽而耐久)
黃金嵌碧玉竹
碧玉嵌黃金竹(皆以産臨淮者為佳)
天竹(郡邑皆産叢生朱實相傳榦踰百者可禦火災)
箬竹(出定遠)
虞美人草(出虹縣虞姬墓無風自舞)
石斛(出壽州)艾(郡邑皆産壽州者佳)
千葉榴牡丹
乳餅白蠟(俱出臨淮)
葛根(出鳳陽)桔梗
遠志(俱出定遠)花椒
杏仁(郡邑皆産)
老鸛草(郡邑皆出熬膏酒服大補天元出宿州者更良)
石菖蒲(出定遠者佳)鶴(地僻山多時有見者)
雉鳬
獐鹿
兔(郡邑皆産)芝麻(郡邑皆出)
高梁(郡邑皆種與稻麥等)麻油(郡邑皆産)
硝(出虹縣)絲絹(出臨淮)
潁州府
稬稻(出阜陽南遠鄕)芝麻(郡邑通産)
倒鈎台(味甘滑阜陽蔬佳品)
沙果(出阜陽)棗
栗(阜陽近北二者所出為多亳亦多産)
胡桃(郡邑皆出亳産為佳)
柿(阜陽出肥大而味甘亳出亦然)
葡萄(有二種白者號水晶葡萄味愈佳)
軟棗(郡邑通産)
蘋婆果(郡邑皆産香清味爽)
梨(郡邑皆出亳産者實大味爽)
蘑菇(亳産者最美好)山藥(亳土所産堅膩味腴)
芋(土人多種之熟與穀等亳地宜蹲鴟種者尤多)
文官果(亳州太和蒙城俱産)
瓜子(亳産者子大)
玉蘭木(高丈餘花白色春時芬芳異常)
芍藥(重臺茂密芳香不散以亳出者甲於四方)
牡丹(紅白各種重臺爛漫如錦亳地所出尤天下馳名然亦有來自豫省者)
桂(有黃紅二種黃色者香愈熾)
芡實(毫太蒙皆有)
白扁豆(郡邑通産服之補益)
地黃(阜陽産者與懷慶相埒)
枸杞(苗根果皆可服郡邑通産)
酸棗仁(郡邑通産服之養心寧神)
石斛(亳産為良)百合(亳産者佳)
花椒(亳州太和蒙城皆産)虎皮鵲(阜陽出)
鶴
錦鷄(郡邑多山谷故二者時有)
野鴨(阜陽為多)野雉(郡邑通出)
鴛鴦(潁上霍邱出)翡翠(阜陽常有之)
獐鹿(亳州太和蒙城多産)
驢(亳産者良)蠏
蝦(阜陽多出)麥麯(潁上者良)
香油(郡邑皆産)白蠟
黃蠟(二者亳太蒙多出)靛(亳太蒙通産)
木棉
枲麻(二者亳産為多四方取給焉)
紅花(郡邑皆産)
絲(郡邑皆出土人用織為絹)
滁州
芝麻(有黑白二種黑者即胡麻也久服可以延年)
貢麫(勻細筋潤全椒出)菱(滁水産者佳)
芡實(州邑通産可以備饑)藕(以州出者為佳)
琵琶菜(芥之屬也出來安)
甜瓜(州邑通産有綠有黃有花斑香而小者佳黃如金大如鵝子者名金瓜)
山藥(堅實味美州邑通産)梨(滁全者佳)
櫻桃(州邑通産)花紅(滁地者佳)
牡丹芍藥(二者州邑皆出)
黃精(州邑山多故多出)蒼术(州邑通産)
紫蘇(州出)木瓜(全椒出者色香耐久)
九節菖蒲&KR2880;薟(二者州邑皆産)
山查(來全皆産)
(缺)鯽(舊出城濠河今不多見)
野鴨(州邑皆出)獐
鹿狼
兔(以上四者州邑多山故常有之)
苧麻(州邑皆出)油(州邑皆出)
炭(州邑皆出山地多木故也)
酒(滁來特産以釀法佳也)
絲(州邑皆出不如蘇杭之多)
和州
芝麻(州邑皆出有黑白二種黑者為勝)
五茄皮(州産為佳)
黃精(一枝單長形似竹葉相對而生太陽之草也服之可以延年葉後有刺者名鈎□不可服)
棉(州邑皆産)
半夏(州通産以畝下者為上)
紅花(含山多産)梨(出含山)
栗(州邑皆産)木芙蓉(出含山)
百合(州邑皆産花有紅白二種根如胡蒜小瓣多層蒸熟補中益氣)
牡丹(含山産有水紅千葉重臺)
蘭(州邑山谷中多有之氣清遠怡人)
蓼花糖(州邑多以芋和糖為之用相餽遺)
燭(州出堅點細心)酒(出含山名含酒)
苧麻(州邑通産)
茶(早取曰茶晚取曰茗惟蒼山宜之)
鰣(出大江州濱江故夏初多出焉)
鹿(州産)麂(州邑通産)
天鵝(州渚間時有至者)煤炭(州邑通産)
廣德州
芽茶(出建平鴉山者色味香美)
白苧(州多苧布)栗(州邑通産可以代糧)
梨(州邑皆出然終不如北土者之味爽)
木耳(州邑通産)銀魚(出建平者細白鮮美)
桐油(州産桐有週歲結子者故多出焉)
漆(舊出建平今不多産)絲(舊出建平今亦不産)
玉面貍(此小獸也州邑多出四方以為珍味)
六安州
茶(州及英霍二邑並産名茶而霍邑為多)
蕨粉(州邑通産可以備荒療饑)
椶櫚(葉大如蕉青舊可愛)椵(州邑通産可供材用)
槲(其皮可以造紙其材可為器用)
實竹(外強中堅與常竹異)
桂(即山木犀也種類亦多惟黃者金粟燦爛香氣襲人衣裾)
蘭(春季滿山花發幽香被體)
柿(實大味甘土人用以為餅)
棗栗(州邑所産二者尤多)
胡桃(六地土厚多山岡故山果為宜)
櫻桃(州邑皆出)林檎(州地産)
天鵝淘河
鵁鶄錦鷄
青鶴賀鷄
竹鷄黃鴨
翡翠畫眉
雉(以上山禽十一種皆有文彩為羽屬之特異者州邑皆産)
熊(州邑多山間有見者)虎(州邑多出)
獐鹿
兔
玉面貍(以上四者州邑山獸之常見者也)
山牛(不常見者六安山中時有之)
&KR3593;猪(身有&KR3593;矢可以射人其肉香異野豕)
麝(鹿之别種香在臍下)狐(六安山中出)
猿猴(州邑山中常有之)
獾(州邑皆有)山紬(州邑通産)
蠶(絲之所出州邑皆有)竹簟(州邑通産)
白蠟(州邑通産)黃蠟(六安英霍皆産)
苧麻(土人多種之)紙(州邑造者多)
桐油紅花(二者州邑皆出)
酒(六安出)木蜜(六安山中為多)
山藥(六安出者細膩味美)九節菖蒲(六安山中出)
黃精(太陽之草也六安山中多産之然葉下有刺者非黃精)
五茄皮(六安山出者其味為厚)
木瓜(芳香兼有順氣之功)
枸杞(生六安山中者久能變化為仙杞)
薏苡仁(能補中州邑人多種之)
黃芪(産六安山中者佳)
何首烏(有紅白二種亦曰雌雄二種生六安山中年久而大者佳藥之屬州邑所出者不)
(下百餘種兹特錄數種以其有補益功人多珍重故也)
泗州
都梁香(即澤蘭草出盱眙都梁山故名古詩博山爐中百合香鬱金蘇合與都梁)
銀精石(亦産盱眙)梨(五河者佳)
魚(其類甚多與他處同然惟泗稱蕃庶五方商賈藁之以貿利咸以為淮魚味美人争嗜之秋冬)
(之間諸客畢集於州中)
銀魚鰕米(二者盱眙五河多出)
鶴(州邑多山澤時有至者)雉(州邑皆出)
野鳬(泗州天長為多)獐
兔(五河為多)䳺鶉(出天長)
何首烏(出五河)
遠志(他處皆有方書以泗州産者為勝)
&KR2880;薟草(泗遍地皆出以療疾功多人争重之)
半邊蓮(盱眙出者良)青木香(産五河者佳)
芍藥牡丹(俱産五河)
青芹(出天長他處所産皆中虚長邑出者中堅實而有味)
乳餅乳酥(俱出天長盱眙)
甘露餅(出天長之龍岡鎮)
江南通志卷八十六
