江南通志卷一百五十
人物志
忠節(二)(鎮淮揚徐四府太海通三州)
鎮江府
南北朝梁江革字休映濟陽人居京口舉南徐州秀
才隨豫章王鎮彭城城失守被執魏刺史王延明
聞革才名厚加接待革稱脚疾不拜令為碑文辭
不能將加箠扑革厲色曰今日得死為幸誓不為
人執筆延明知不可屈放還後除光禄大夫卒諡
彊子德藻仕陳為御史中丞
唐桓彦範字士則丹陽人門蔭授官狄仁傑見而器
之累擢御史中丞與張柬之等謀誅張易之昌宗
於廡下中宗復位以定策功封譙郡公韋后預政
上表切諫不納用方士為秘書監國子祭酒執不
可尋封扶陽郡王罷其政武三思矯制殺之睿宗
立復其官爵諡忠烈
宋洪造字彦襲丹陽人興祖弟登進士第授歙州黟
縣尉方臘陷郡縣造使家人間道奉親以歸而身
當其衝據險殺賊賊憤甚及城破首取造擊殺之
事聞贈廕
張縝字彦智金壇人以父廕官至寶文閣學士金
壇縣開國男建炎三年守揚州兵至朝廷恐縝力
不能支許退保鎮江縝堅守不動城潰與妻子皆
死之
陳東字少陽丹陽人貢入太學欽宗即位率其徒
伏闕上書請斬蔡京梁師成李彦朱勔王黼童貫
六賊時李邦彦議和李綱主戰因小失利罷綱東
又上書言綱可任邦彦宜斥乃召綱高宗即位東
復請留綱而罷黃潛善汪伯彦又請帝親征以還
二聖俱不報會布衣歐陽澈亦上書言事潛善以
語激怒高宗遂收東東從容如平時手書區處家
事具衣冠出别同邸與澈同斬於市高宗後悔贈
祕閣修撰
茅湘字清淑丹徒人陸秀夫薦其才擢兵部侍郎
從秀夫負帝昺蹈海死元祠祀秀夫厓山獨以湘
配
高桂字德方丹徒人第進士歴官高郵知府後扈
從之海上進樞密使與陸秀夫同死於海
趙淮字元輔以從父葵賜第溧陽遂家焉德祐中
元兵大舉起淮為大府寺丞招集義兵倚㞯山置
寨與元兵戰敗被執不屈使往揚州招李庭芝降
至則反大呼勵以死守元帥怒殺之罵不絶口二
妾殉焉
元堵簡字無傲金壇人為浙江行省檢校官從平章
強通擊張士誠被執不屈遇害
明郭任丹徒人用薦入官廉慎有吏才仕至戶部侍
郎靖難兵入抗義而死子經亦坐死時有丹陽人
賀純管軍百戸已老聞變被甲策馬厲聲迎詬被
害
張德字仲敬丹徒人建文元年以薦授都督府斷
事上治安五策時大臣建削弱諸王之策德疏言
宜制之以禮不可以細人告變輙動搖宗室又見
尚書齊泰言事皆曲突徙薪之計燕兵起德犒師
至東昌與北兵遇奮勇擊殺馬蹶被執燕王趣釋
之德瞋目攘臂言極激烈王怒劍斷其臂左右刃
交下至死不仆文皇即位誅逆黨德以陣死不入
籍族得全
馬從謙字益之溧陽人嘉靖乙未進士仕至光禄
少卿時盛修道家齋醮中官杜泰怙勢乾没從謙
切諫並發泰姦泰因誣從謙誹謗廷杖死萬歷時
子冇譁以明經上書訟冤追贈太常寺少卿
張捷字前之丹陽人萬歴癸丑進士知山陰縣擢
御史疏請内官當受考察於禮部司禮不得侵其
權如百官受考察於吏部閣輔不得侵其權之例
官終吏部左侍郎歲乙酉自經於雞鳴山寺捷居
家孝友在官有清節以與東林相惡比匪人損名
然其死也士論咸予之
賀應選字繼登丹陽人天啟甲子舉於鄉授四川
資陽令張獻忠已躪全蜀應選嬰城固守城破闔
門十七人俱被害
荆本徹字濓之丹陽人崇禎甲戌進士出温體仁
門下有氣節與同年誓曰異日苟待罪言路宜别
邪正㒺顧私恩體仁銜之授建昌推官所屬南豐
瀘溪令為相私人本徹發其隂事白廵按罷之體
仁益怒誣為浮躁免官後以職方郎中監下江軍
殁於浙東
荆偉字元升丹陽人對策高等授墊江縣繕城厲
兵為固守計山賊龔遂等數出剽掠設竒敗之會
獻賊窺蜀約遂為内應城陷不屈死
陳册字用卿金壇人崇禎六年授四川寧番經歴
署屏山縣事流寇破城罵賊死
沈元鑑字竟亭金壇人授隨州吏目張獻忠犯隨
元鑑同知州防禦兩月援兵不至城陷賊衆脅降
元鑑曰有死而已遂被害其子文淵赴難賊剸其
手死而復甦負骸骨歸葬
王希高金壇人杜門讀書不交一人聞李自成陷
京師即號泣出門其家蹤跡之不得明晨見希高
端坐居伍村池中就視之已死
馮厚敦字培卿金壇人明季壬午以貢授江隂訓
導城陷坐明倫堂自縊死妻王氏與其姊結袵投
水死時丹徒人潘文先為江隂訓導罷官與馮同
死之
鄧藩錫字晉伯金壇人明季甲戌進士由知縣歴
官知兗州府甫抵任城破死妾某氏亦攜子投井
死
王明汲字孟用金壇人以舉人任贛州同知大兵
下南昌圍贛明汲與撫軍萬元吉固守八閱月城
破死之明汲之族有王明灝王榮圖諸生也王汝
紹布衣也皆死甲申之難丹陽諸生王介休亦聞
變不食七日死
徐有聲字聞復金壇人登鄉薦歴官至郎中督餉
大同城陷於流賊被執不屈死
陸明永字嵩年丹陽人為華亭教諭國變題詩明
倫堂自經死
國朝李琚字玉樹丹徒縣人順治乙酉武舉授福建興
化左衛千總以𠞰山寇功擢福州閩安鎮水師守
備丙申秋寇三十餘萬犯福州境琚連戰三日身
被數十創遂殁於陣家口五十餘俱遇害
贈都司僉書
淮安府
漢臧洪字子源射陽人旻子舉孝廉太守張超請為
功曹勸超倡義兵誅董卓與諸牧守大會酸棗攝
衣升壇詞氣慷慨超遣與劉虞共謀為兵所阻寓
於袁紹紹以為東郡太守時曹操圍張超於雍丘
袁曹方睦洪請救不許超城遂陷因與紹絶紹圍
之歴年不下吏民感德莫有叛者及城陷紹生執
洪欲屈服之不從見殺
陳容射陽人隨臧洪為東郡丞先城未破洪使歸
袁紹洪被執時容在坐起謂紹曰將軍舉大事而
先誅忠義豈合天意紹慚遂使人牽出容顧紹曰
今日寧與臧洪同死不與將軍同生遂俱見殺在
坐者竊相嘆曰如何一日殺二烈士
五代張雄淮人周侵南唐楚州民間自相團結拒敵
謂之義軍雄所將最有功歴官袁州刺史及宋師
入江南金陵危急雄糾兵東下以救之至溧陽猝
遇宋師與其子七人皆力戰死
宋趙師旦山陽人以蔭起家皇祐中守康州儂智高
反攻城師旦力不敵或請避賊不聽血戰而死兵
官馬貴及卒三百人無一人降者贈光禄卿康州
人立廟以祀王安石誌其墓
劉晟山陽人以氣節名鄉里嘗與鄉薦紹興初權
本州錄司事通判劉晏殺太守晟諭以禍福時和
好初成晏謀劫歲幣以楚城反綱運已抵城南晟
策騎奔告綱運遂獲全晏知事洩執晟殺之闔門
遇害
繆朝宗淮人宋環衛官知海州從文天祥於平江
天祥歸福安自婺間道以從空坑之敗自經山間
米立淮人三世為將從陳奕守黃州奕降元立潰
圍出江西制置使黃萬石署為帳前都統制元兵
略江西萬石降立迎戰被執不屈萬石諭之立曰
立三世食趙氏禄趙亡何以生為竟遇害
張孝忠淮人德祐初元兵東下知信州謝枋得走
入安仁調孝忠逆戰圍湖坪矢盡揮雙刀擊殺百
餘人軍潰中流矢死
張德輿淮人景炎二年與淮西野人原寨劉源等
起兵興復司空山民傅高起兵應之遂復黃州夀
昌軍戰於樊口殺元將鄭鼎未幾元襲破司空山
復陷夀昌德輿死之
黃文政淮人戌蜀軍潰間道走静江馬暨邀與同
守城被執大詬不屈元軍斷其舌文政含胡叱咄
至死不絶聲
陸秀夫字君實鹽城人景定元年進士李廷芝鎮
淮南辟置幕中主管機宜文字累擢參議官德祐
初以禮部侍郎使元軍請和不就益衛二王走温
州秀夫追從之立端宗於福州進同僉樞密院事
端宗崩又立衛王秀夫為左丞相祥興二年厓山
破驅妻子先入海負王赴海死年四十四從死者
十餘萬人
明龔遂榮淮安人讀書好竒計嘗從討福建賊以功
授千戸景帝時議迎上皇遂榮投書大學士高糓
極言禮宜從厚帝怒索書急榖等諱之遂榮自縛
詣闕曰臣實為是書冀感動陛下耳下獄久之得
釋居貧授徒後復疏請還政上皇未上而泄復下
獄杖幾死攣不行者數年
徐庠世襲大河衛指揮使正德七年與流賊戰於
鍾吾力鬭陣亡事聞陞級世襲
蕭鳳來世襲大河衛正千戶嘉靖三十八年領兵
屯廟灣禦倭力戰没於陣又本衛百戸蘇臣亦陣
亡
王弘安東人天啟初𠞰白蓮賊被執不屈釘於二
樹之間罵不絶口而死
趙世選字韋所山陽人歲貢生崇禎八年授和州
訓導抵任九月獻賊逼城世選與和州黎弘業學
正康正諫分城誓守三日城陷罵賊不屈死事聞
贈國子監學錄
潘弘字若稚山陽人以貢生授舞陽知縣崇禎十
四年闖寇陷城弘作告先聖文誓必死賊索印脅
降弘怒罵不屈賊支解之子澄瀾痛哭投井死贈
僉事
王伯度鹽城人以武科授崇明守備崇明濱海多
賊伯度出捣賊巢被圍數重中流矢死弟伯聖以
單騎潰重圍負兄屍出廵撫張國維特疏褒之
周文煒清河人由貢歴商州同知署知州事癸未
十月闖賊犯境文煒竭力守禦城陷被執罵不絶
口為賊所磔子元生哭父詈賊亦被殺
李幹才鹽城廪生甲申聞李自成破京師即焚儒
衣冠絶意不食同學諸人為詩文生祭之瞪目無
一言而死
揚州府
漢劉瑜字季節廣陵人好經學延熹八年舉賢良方
正上書陳事召問災咎之徵拜議郎竇武謀誅宦
官引為侍中武敗被殺子琬傳瑜學舉方正不就
蒋子文廣陵人漢末為秣陵尉逐盗至鍾山為盗
擊傷其額死後吳主追封為中都侯立廟祀之
三國華融字德蕤江都人好學善屬文吳郡張温就
皇象學借止融家温後為選部尚書擢融太子庶
子遂知名官侍中左將軍滕印勒兵拒孫綝使融
詐詔發兵融不從遇害
晉趙誘字元孫淮南人累葉將門積功賜爵平阿縣
侯代陶侃為武昌太守第五猗於荆州作亂誘拒
之戰死子應王導引為從事中郎南頓王宗反應
殺宗於是王導庾亮並倚仗之遷西豫州刺史卒
唐來濟江都人護兒子篤志文章曉暢時務貞觀中
擢進士永徽初同中書門下三品檢校吏部尚書
嘗保護太子承乾又力沮以武氏為后武銜之貶
台州刺史徙庭州總兵拒突厥謂其衆曰吾嘗絓
刑網蒙赦不死今當以身塞責遂不介而馳没焉
李磎字景望江都人鄘之孫登進士累遷戸部郎
中分司東都黃巢陷洛磎挾尚書八印走河陽時
留守劉允章為賊脅遣就磎索印拒不與允章悟
亦不附賊入為翰林學士辭職歸乾寧元年召同
中書門下平章事王行瑜韓建擁兵闕下殺之都
亭驛行瑜誅詔贈司徒
宋沈攸字子宜揚州人建炎間賊邵青犯真州攸攝
揚子簿以所練土兵禦敵北門死之
元欒鳳高郵人任諸暨知州方國珍叛執鳳不屈與
妻王素英俱被害
趙璉字伯器儀徵人至治初進士累官江淮行省
參知政事張士誠降復叛襲璉於泰州璉力戰被
執大罵死
明王鼎儀徵人為趙忠飬子明初忠從渡江有戰功
没於陣鼎襲職復姓王守太平陳友諒以重兵來
犯城陷鼎罵賊不屈死之
韓節揚州人建文時為工部郎中素懷耿忠嘗曰
論語事君以忠一語終身用之不盡臣子不察此
讀聖賢書所學何事時北兵日逼分守金川門城
陷巷戰敗績死
王烈泰州人世襲守禦正千戸嘉靖三十三年倭
寇通州廵撫鄭曉檄烈往援至黃茅港遇伏力戰
不勝死之加贈一級世襲指揮僉事
陳輔堯字九室江都人萬歴舉人授長寧知縣調
歸善擢膠州知州有饋山繭者受而懸之公帑中
遷永平同知赴瀋陽查馬事未竣遼潰左右曰公
無守土責盍去諸輔堯曰孰非封疆臣吾理芻馬
即吾之封疆也拔佩刀自刎贈按察僉事諡忠烈
古道行江都人明季辛未武進士以參將守駱馬
湖庚辰寇至苦戰屢勝援兵不至殁於陣
郝景春字和滿江都人萬歴壬子鄉舉授鹽城教
諭遷房縣知縣時賊張獻忠陽受撫尋叛率衆圍
房房兵少庾空賊碁布四境聲問不通遣使求援
者盡為賊獲景春同子鳴鸞督兵且守且戰五晝
夜賊多死欲解去而指揮張三錫縋賊登城城遂
陷擁景春去景春以手畫頸示其子曰此下不甚
痛父子决計死耳獻忠欲降之益大罵遂父子被
害贈太僕寺少卿建祠江都以鳴鸞祔
王道隆字萱生江都人天啟甲子舉於鄉除夀州
教諭陞濱州知州壬午冬城破道隆身被數創慷
慨不屈死家屬十餘口俱被難濱立祠表其忠
高孝鋕字仲達江都人以鄉舉任信陽知州流賊
陷城逼降罵賊不屈死贈布政司參政
楊廷璧字荆璞江都人以貢授舒城教諭賊張獻
忠寇邑廷璧分守西門語縣令曰吾職非守土今
日之事義不可辭萬一不守張許吾師也嚴守三
晝夜矢石皆盡城陷被執罵賊遇害子濟之亦死
倪可大字簡白儀徵人天啟中歲貢為霍丘訓導
明季丁丑流賊圍城督民兵拒守城陷可大嚙指
噴血罵不絶口遂被害妻女皆自縊僕倪表亦死
梁於涘字飲光江都人明季癸未進士知萬安縣
莅任甫一月城破死之
韓鼎新字煥然江都人以貢教諭浙江某縣城破
公服縊堂上
鄭為虹字天玉江都人崇禎癸未進士除浦城知
縣擢御史廵仙霞關駐浦城時鄭芝龍盡撤守關
將仙霞嶺二百餘里間虚無一人
大清兵入閩為虹亟還浦城縱士民出走自守空城死
之
王道淑字善長儀徵人由恩貢任湖廣按察司經
歴廣州破死之其子棫瑞從死
李信字吾斯興化人以歲貢授和平知縣城破與
其二子泓遠淑遠俱死之
宋祥遠字元來江都諸生氣節自許工古文辭著
聽月山房集乙酉城破偕妻某撫其子曰有汝以
延先祀吾二人不敢偷生矣夫婦皆縊死
韓默字文適江都縣學諸生揚州城破時默謂妻
蕭氏曰吾讀聖人書當守義死不可苟活若自為
計易巾服墜井中妻蕭氏長子彦超俱從死同時
自盡者有指揮高一麟諸生汪應坤張映發劉慶
遠金飈吕家齊饒餘汪自盤王廷珮等
高孝纘字中伯揚州諸生城破書衣衿曰首陽志
睢陽氣不二其心古今一致自縊於學宫
王纘字伯綿王績字亞綿王續字叔綿
陳天拔(醫生)陸瑜(畫士)戴之藩(武生)張德(義兵)
馮應昌(市民)以上皆揚州人城破自盡
國朝陳錡字鼐臣揚州人順治間武進士任荆州府副總兵領前
鋒會𠞰山賊李来亨深入伏發從騎皆没錡拔腰劍自剄
賜葬廕一子千總
劉欽隣字江屏儀徵人順治辛丑進士奉母不就
銓至康熙戊申始授富川知縣縣新定欽鄰百計
撫綏甲寅孫延齡叛於桂林兵圍城城陷巷戰不
勝被執送桂林以兵守之欲授以官欽鄰怒擲其
印北面拜闕東向拜母自縊死事聞
贈光禄少卿諡忠節
董潾字禹門江都人恩貢以軍功授沙縣知縣順
治四年有山賊羅某與妖僧米逢年共為亂環攻
沙三月潾方并力禦東門而逢年誘縣丞黎某開
西門納賊潾被執罵賊甚厲賊怒叢射之割其頭去
贈按察司僉事
王相吕字望子泰州人以鄉舉授睢寧教諭順治
九年叛賊海時行來寇城陷被執罵不絶口賊斫
之握印而死子□奪刀救父亦被賊斫死而復蘇事聞
贈國子助教
徐州府
漢周苛沛縣人為御史大夫高祖使守滎陽楚圍滎
陽急漢王遁去使苛守之楚破滎陽苛嫚罵不屈
項羽怒烹苛後論功封苛子為高景侯
周緤沛人以舍人從高帝起沛戰有利有不利終
無離上心封蒯成侯上欲自擊陳豨泣阻之以夀
終諡貞史遷稱其操心堅正篤厚君子
龔勝字君賓楚人哀帝徵為諫大夫數上書言百
姓貧盗賊多吏不良災異數見制度太奢刑罸太
深賦斂太重徙光禄大夫給侍中言董賢亂制逆
上指後為渤海太守王莽秉政乞骸莽既簒漢遣
使者拜勝為講學祭酒稱疾不應後二年復遣使
者奉璽書太子師友祭酒印綬安車駟馬迎勝勝
稱病篤使者以印綬就加勝身輙推不受謂門人
曰誼豈以一身事二姓哉遂不食十四日死年七
十九
三國謝慈字孝宗彭城人撰喪服圖及變除論行世
為孫奮傅以直諫見殺
晉劉邁字伯羣彭城沛人少有才幹為殷仲堪中兵
參軍以言折桓玄避下都僅免後為竟陵太守從
弟毅與劉裕同謀起義邁將應之事泄為玄所害
南北朝宋劉康祖彭城人父虔之為江夏相死於魯
宗之之難追贈梁秦二州刺史康祖膂力絶人每
犯法文帝以勲臣子原貸之後為參軍被委任折
節自修元嘉中魏太武圍汝南康祖為前驅攻破
魏軍其年秋魏師復至衆寡不敵死之
劉勔字伯猷彭城人少有志節以功封金城縣五
等侯殷琰據豫州以叛勔討降之約令三軍不得
妄動城内士庶感悦立碑紀德後守尚書右僕射
中領軍桂陽王休範難作死之諡曰忠昭
劉弘字仲遠彭城人魏太常芳之孫仕周為本郡
太守隋高祖平陳之役從渡江以功封濩澤縣公
拜泉州刺史會高智慧亂來攻州弘拒守百餘日
救兵不至與士卒數百人煮犀甲腰帶剥樹皮食
之抗節彌厲城陷被害
孫道登彭城人魏永安初為梁將韋休等所獲脇
使招降鄉曲道登乃厲聲倡呼但當努力賊無所
能遂見屠戮朝廷遣官弔祭賜五等子爵
隋劉子翊彭城人大業間授侍書侍御史嘗從幸江
都因侍切諫遣上江督運為賊吳棋子所掠欲要
以為主不從會煬帝被弑羣賊執至臨川城下使
以帝崩告城中子翊反其言遂見害
五代沈斌字安時下邳人仕晉為祁州刺史契丹犯
境斌出擊不利敵將趙延夀招之降斌罵不屈城
陷死之
劉仁贍字守惠彭城人仕南唐為清淮軍節度使
鎮夀州周師攻之百端仁贍堅守四月不可下舍
去明年復至唐君臣奉表願割地輸貢而仁贍堅
守如故子崇諫幸其父病謀出降仁贍立命斬之
士卒皆感泣願死守已病甚不知人其副使孫羽
以城降世宗命舁仁贍至帳前嗟嘆久之復使入
城飬疾是日卒
李筠豐縣人為周昭義軍節度使宋太祖即位遣
使加筠中書令使者至洛州筠取周太祖畫像懸
於壁涕泣不已北漢主聞之以蠟書約筠同舉兵
宋遣石守信等分道擊之敗筠於長平筠走保澤
州宋主列栅圍之入其城筠赴火死
宋趙立徐州人補都虞侯建炎三年徐州陷知州王
復闔門百口死之立巷戰奪門出為敵所擊死夜
半而蘇殺守者入城率殘兵邀擊之軍聲大振以
復徐州功授忠翊郎權知州事楚州急立往援頬
中矢不能言以手指麾既入城休士而後拔鏃劉
豫兩遣使立立焚其書曰吾必滅豫而後已以漣
水軍鎮撫使兼知楚州敵圍之急戰守百餘日忽
飛砲碎其首左右馳救立曰吾終不能與國定亂
矣言畢而卒詔立廟楚州諡忠烈
宋汝為字師禹豐人靖康元年北兵圍京師闔門
遇害汝為思報國家及父兄之讐建炎三年謁陳
邊事高宗嘉納假武功大夫奉國書使北行次夀
春遇完顔宗弼軍劫而縛之欲加僇汝為無懼色
惟請達書就死宗弼曰此忠義士也又持丞相書
往見劉豫開陳禍福勉使歸朝豫不聽誘以官固
辭越十年亡歸獻恢復方略秦檜將械送汝為於
金乃變姓名亡入蜀能知死期祭其先終日大慟
將終神氣不亂子南強字子居亦徙紹興後知沙
縣歴雅州咸著政績
魏勝字彦威宿遷人多智勇善騎射紹興末勝聚
衆起義取漣水海州權知州事諭他縣皆定益圖
收復與敵戰斬馘無算聞於朝授閣門祗侯知海
州隆興初改知楚州勝紀律如宿將鎮撫一方民
安其政每戰標名於旗敵望旗而走或當危廹中
輒呼曰魏勝在此敵皆辟易後扼清河口援救不
至死之贈保寧軍節度使謚忠壯
元石普字元周徐州人至正五年進士授國史院編
修以將略稱歴陞樞密院都事時張士誠據高郵
普請兵往討之水陸並進乘勝拔十餘砦斬賊數
百遂拔高郵縱火燒其關門賊懼謀棄城走總兵
某者忌普功突出普軍前為賊所敗普軍亂力戰
死之
韓準字公衡沛人年二十登進士授承事郎同知
孟州冬有蠅敕民多蓄冰以防夏熱明年果然頼
冰愈疾者無算累陞河南僉事築堤陂田歲收粟
數千斛轉湖廣參政蘄黃寇起被圍五十四日竭
力捍禦城卒得全陳友諒破隆興欲致之不可饋
以糗不受授江西行省參政城陷追準宣敕準曰
此吾所受於君者並取吾首去卒藁葬福州
明謝昇徐州沛縣人與蘇州王玭友善以忠義相砥
建文時為監察御史練兵給餉甚著勞績靖難後
不屈死之父旺子皎謫戍金齒妻女俱謫發
湯克寬邳州衛人承世廕歴浙江參軍陞副總兵
擊倭於温州寧海蘇松間輒克之又為廣東總兵
破賊吳平後赴薊鎮炒蠻入掠追出塞遇伏戰死
朱用之睢寧人幼負勇略正德六年流賊攻睢城
用之倡衆出戰軍敗被執賊愛其勇欲用為將不
從被殺又邳州衛百戸張輔驍勇過人與流賊戰
邳河南岸奮勇深入没於陣
房永宿遷人前為六安衛指揮正德七年流賊猖
獗聞永善騎射襲其家刧以為帥永諭以大義不
從被害時同邑張廷美以選募與流賊戰邳州殺
賊首數人後援不繼力鬭而没
任廵蕭勇士嘉靖中倭寇淮揚廵應選至廟灣數
戰皆勝單騎還遇别寇突至廵更還戰矢盡馬傷
遇害事聞荷優䘏
陳我謀蕭人幼習兵法天啟三年督帥王三善徵
從軍征黔酋安邦彦累立竒功授電光營參將大
方之役主帥陷重圍我謀麾騎馳援遂與俱沒貴
撫梁柄以事聞熹宗命廟祀黔土
歐陽復蕭人襲武功右衛指揮使回籍崇禎十年
流寇躪徐參議徐標舉復領鄉營八月與賊戰被
執不屈死之標弔以詩有白刃斷喉難斷義黃沙
埋骨不埋名之句
梁弘道字廓如蕭諸生崇禎十五年袁寇圍城佐
縣令守北門城破猶手殺賊後賊來益衆遂見害
同死者有戴奮翼字雲程亦蕭諸生
邵宗元字景康碭山人由恩貢為保定府同知署
府印李自成陷燕京遣偽將趨保定射書城上誘
降宗元手裂之時督師李建泰隂懷異志叩關入
召衆議事欲得宗元印印文書降賊宗元不與面
數其負國喪心罪建泰遂夜縋其私人出約降明
日城陷宗元被執不屈握印而死
吳汝琦徐州人明季備兵歸德與守道蔡鳳同死
滕九萇徐州人以順天京衛經歴家居明末流寇
擾徐被執罵賊為所殺
王明德字皜儒徐州人明季為太平訓𨗳亂兵入
城從容偕其妻赴泮水死
王飬心徐州諸生甲申三月養心聞變痛哭絶粒
七日不死乃闔戶自經
王台輔字贊化邳州衞太學生明末草疏欲諫内
臣出鎮事甫入都遇國變痛哭南還後自縊死
縱四通字開之
縱日升字天際四通子
朱道光字可大皆蕭諸生丙子之變城破俱不屈
死御史上其事從祀鄉賢
郭復性字繼善
郭復初字見心俱蕭人死難旌表
李荷春蕭人幼有文名兵至與縣令議城守跨馬
廵城堞日夜不休城破没濠死
王道充豐諸生壬午兵變邑令委守東門城陷同
子賓死之時從知縣劉光守禦南門者有皇甫世
明字恒照亦死
國朝韓尚亮字繼川徐州人勇力善騎射明末盗起嘗
糾義勇破賊保全鄉里順治二年從下江南又從
平越閩有功委為副將燒敵桃花嶺陣襲將軍寨
擒其王九年海寇鄭成功圍漳州城内絶糧食皮
紙都盡至啖死人凡九月援兵至圍始解以堅守
功署漳鎮總兵康熙初授福建水師左路總兵三
年卒於官箧無餘金幾不能殮
吕爾占睢寧人由歲貢授蒙城訓𨗳未及赴任順
治十年膠寇陷城爾占奮勇大呼奪刀殺賊賊怒
攢刃刺之身中數創罵不絶口而死
太倉州
宋孫察朝議大夫載從子以朝散郎使北守節不屈
裹以油絮焚之罵不絶口而死
姚舜元字景瑞嘉定人為平江府東南副將守吳
淞德祐改元冬元師下平江舜元語弟舜賓子應
龍曰國家厚澤在人大本未去收合散亡事可圖
也元師偏將東廵莫敢犯境會大霧四塞襲兵猝
至舜元與舜賓應龍皆死之
元尤鼎臣太倉州吏至正末張氏兵入吳州倅奉印
降鼎臣阻之不得為其將所縶㗖以美官不屈抶
百餘終身錮之
明王燾字濬仲太倉人萬歴戊午舉人歴仕知隨州
時隨為賊衝燾率民兵擊殺三百餘人賊圍城堅
守二十日不下崇禎十年賊縱火焚隨南城守將
遁燾知事敗冠帶自縊死
張振德字季修嘉定人以選貢知四川興文縣兼
署長寧時藺賊作亂振德日夜廵城自度形勢不
能保退檢箧中得銀兩許付幼子緄曰吾不及見
汝冠矣促之行未幾賊衆薄城下振德方出戰忽
大雨城摧賊擁入振德左手持兩印右執匕首危
坐廳事妻錢氏與兩女坐後堂積薪坐側賊逼俱
投火死明日賊至火焰中見振德尸面如生兩印
在手堅不可取皆駭愕稱忠臣羅拜而去事聞贈
光禄卿諡烈愍
丘繼武字起葉嘉定人為醴陵尉陞威遠參軍解
南糧以賊梗不得達僦民倉儲之有姦人獻米於
賊賊遣使執繼武赴營賊素知其名欲官以永州
道繼武踞牀嫚罵或勸之繼武曰吾與蔡江門以
忠節相許豈忍負之遂遇害蔡江門者諱道憲長
沙理刑城陷不屈賊支解之先繼武一日云
沈雲祚字子凌太倉人明季庚辰進士知華陽縣
獻賊攻䕫門雲祚見蜀王陳守禦之策不納慷慨
誓死城破被執幽於大慈寺賊黨饋食誘降雲祚
躍起罵曰吾有口食賊肉耳豈食賊粟哉遂遇害
侯峒曾字豫瞻震暘子少與弟岐曾岷曾稱江南
三鳳天啟乙丑進士歴官左通政其督學江西時
閱卷必焚香告天得人最盛分廵嘉湖定漕卒之
亂嘉邑素貧瘠每苦漕糧不給峒曾上書朝士先
得減漕後得永折皆其力焉乙酉七月從容賦詩
死於家之葉池子演潔從死
海州
宋孫傅字伯野海州人登進士中詞學兼茂科歴中
書舍人以言事貶欽宗即位拜尚書右丞俄同知
樞密院以傅輔太子留守太子北去傅曰吾為太
子傅當同生死子來省叱之去遂死於北紹興中
謚忠定
明何洲海州人與中書舍人宋和郭節友善同仕建
文朝素以忠義相勖靖難後遂相約棄官變姓名
走異域賣卜自給
王振贛榆人為福建惠安廵檢捕賊被殺其子冒
矢石救父亦被害有司具奏詔廕子入監以表其
忠孝
王俊字華陽贛榆人由歲貢授新蔡教諭崇禎十
五年闖寇破縣俊坐明倫堂手劍叱賊賊抉俊目
斷其手至死不屈
劉文炳海州人光宗后兄子封新樂侯崇禎甲申
三月闖賊陷京城母杜氏繫縧帶樓上作十數繯
命家僮貯薪樓下并召已嫁二女歸同死賊至俱
投繯令家人於樓下舉火文炳自外入遂與叔繼
祖及弟文耀俱投井死劉氏闔門死難者四十二
人
通州
宋孫益泰興人紹定中李全犯揚州縣令募益率衆
力拒衆且却益厲聲曰何以見令君遂身先赴敵
死贈保義郎同時顧緒顧珣俱戰死
明朱顯忠如臯人從傅友德征蜀克文州令留守番
寇數萬來攻力戰却之詰旦圍益急顯忠悉出兵
開東門拒戰被傷力不支城破為亂兵所殺
茅誧字大方泰興人洪武間以學官召對累官副
都御史靖難兵起駙馬梅殷統兵守淮南誧貽詩
勸殷辭意激烈永樂初逮赴京師不屈死妻子二
孫俱死獄中
周臣字元弼通州人進士授刑部主事大臣子坐
姦滛臣正其罪左遷薊州同知復軍屯田之没於
豪家者以贊畫軍務功陞順天推官逆瑾黨罹罪
窮治不少貸瑾誣之下獄無所坐止罰俸有投匿
名疏瑾罪惡者瑾大怒矯旨責五品以下廷跪暑
日中遂以死
曹頂通州人有膂力嘉靖中倭寇擾南畿應募為
兵大敗賊於江中復來寇通頂率水兵壁於城外
疊出撓賊賊畏之引去以功當為頭領官辭不受
倭又由掘巷犯通頂與戰於城北殺賊八人天雨
泥淖追賊墮塹中賊大至攢槊而殺之
徐可行字爾思通州人以太學生授長興主簿有
土賊作亂突於元旦入縣堂執知縣石有恒逼獻
帑金可行聞變亟挺劍與賊鬭賊梃刃交下竟先
令而死罵不絶口事聞贈通判賜專祠
許直字若魯如臯人明季甲戌進士知義烏縣有
清操歴文選員外李自成破京城令百官報名直
曰有一死而已乃作家書寄父賦絶命詩六章投
環死
國朝賜諡曰忠愍族子德溥字元博聞京師陷慟哭累
日
殷尚聲字黃鍾通州人為桂陽州判有郝成忠者
闖賊之梟將也闖既死獨郝一軍猶壯流駐桂陽
民與賊閧遂圍城城破尚聲死之男婦從死者六
人
國朝吳應昌字德符通州人也以武解元登順治壬辰
進士授彭城衞守備陞浦口都司己亥六月海寇
入犯調防談家洲以陷陣不屈死自盡
世襲拖沙喇哈番
江南通志卷一百五十四
江南通志卷一百五十
人物志
忠節(二)(鎮淮揚徐四府太海通三州)
鎮江府
南北朝梁江革字休映濟陽人居京口舉南徐州秀
才隨豫章王鎮彭城城失守被執魏刺史王延明
聞革才名厚加接待革稱脚疾不拜令為碑文辭
不能將加箠扑革厲色曰今日得死為幸誓不為
人執筆延明知不可屈放還後除光禄大夫卒諡
彊子德藻仕陳為御史中丞
唐桓彦範字士則丹陽人門蔭授官狄仁傑見而器
之累擢御史中丞與張柬之等謀誅張易之昌宗
於廡下中宗復位以定策功封譙郡公韋后預政
上表切諫不納用方士為秘書監國子祭酒執不
可尋封扶陽郡王罷其政武三思矯制殺之睿宗
立復其官爵諡忠烈
宋洪造字彦襲丹陽人興祖弟登進士第授歙州黟
縣尉方臘陷郡縣造使家人間道奉親以歸而身
當其衝據險殺賊賊憤甚及城破首取造擊殺之
事聞贈廕
張縝字彦智金壇人以父廕官至寶文閣學士金
壇縣開國男建炎三年守揚州兵至朝廷恐縝力
不能支許退保鎮江縝堅守不動城潰與妻子皆
死之
陳東字少陽丹陽人貢入太學欽宗即位率其徒
伏闕上書請斬蔡京梁師成李彦朱勔王黼童貫
六賊時李邦彦議和李綱主戰因小失利罷綱東
又上書言綱可任邦彦宜斥乃召綱高宗即位東
復請留綱而罷黃潛善汪伯彦又請帝親征以還
二聖俱不報會布衣歐陽澈亦上書言事潛善以
語激怒高宗遂收東東從容如平時手書區處家
事具衣冠出别同邸與澈同斬於市高宗後悔贈
祕閣修撰
茅湘字清淑丹徒人陸秀夫薦其才擢兵部侍郎
從秀夫負帝昺蹈海死元祠祀秀夫厓山獨以湘
配
高桂字德方丹徒人第進士歴官高郵知府後扈
從之海上進樞密使與陸秀夫同死於海
趙淮字元輔以從父葵賜第溧陽遂家焉德祐中
元兵大舉起淮為大府寺丞招集義兵倚㞯山置
寨與元兵戰敗被執不屈使往揚州招李庭芝降
至則反大呼勵以死守元帥怒殺之罵不絶口二
妾殉焉
元堵簡字無傲金壇人為浙江行省檢校官從平章
強通擊張士誠被執不屈遇害
明郭任丹徒人用薦入官廉慎有吏才仕至戶部侍
郎靖難兵入抗義而死子經亦坐死時有丹陽人
賀純管軍百戸已老聞變被甲策馬厲聲迎詬被
害
張德字仲敬丹徒人建文元年以薦授都督府斷
事上治安五策時大臣建削弱諸王之策德疏言
宜制之以禮不可以細人告變輙動搖宗室又見
尚書齊泰言事皆曲突徙薪之計燕兵起德犒師
至東昌與北兵遇奮勇擊殺馬蹶被執燕王趣釋
之德瞋目攘臂言極激烈王怒劍斷其臂左右刃
交下至死不仆文皇即位誅逆黨德以陣死不入
籍族得全
馬從謙字益之溧陽人嘉靖乙未進士仕至光禄
少卿時盛修道家齋醮中官杜泰怙勢乾没從謙
切諫並發泰姦泰因誣從謙誹謗廷杖死萬歷時
子冇譁以明經上書訟冤追贈太常寺少卿
張捷字前之丹陽人萬歴癸丑進士知山陰縣擢
御史疏請内官當受考察於禮部司禮不得侵其
權如百官受考察於吏部閣輔不得侵其權之例
官終吏部左侍郎歲乙酉自經於雞鳴山寺捷居
家孝友在官有清節以與東林相惡比匪人損名
然其死也士論咸予之
賀應選字繼登丹陽人天啟甲子舉於鄉授四川
資陽令張獻忠已躪全蜀應選嬰城固守城破闔
門十七人俱被害
荆本徹字濓之丹陽人崇禎甲戌進士出温體仁
門下有氣節與同年誓曰異日苟待罪言路宜别
邪正㒺顧私恩體仁銜之授建昌推官所屬南豐
瀘溪令為相私人本徹發其隂事白廵按罷之體
仁益怒誣為浮躁免官後以職方郎中監下江軍
殁於浙東
荆偉字元升丹陽人對策高等授墊江縣繕城厲
兵為固守計山賊龔遂等數出剽掠設竒敗之會
獻賊窺蜀約遂為内應城陷不屈死
陳册字用卿金壇人崇禎六年授四川寧番經歴
署屏山縣事流寇破城罵賊死
沈元鑑字竟亭金壇人授隨州吏目張獻忠犯隨
元鑑同知州防禦兩月援兵不至城陷賊衆脅降
元鑑曰有死而已遂被害其子文淵赴難賊剸其
手死而復甦負骸骨歸葬
王希高金壇人杜門讀書不交一人聞李自成陷
京師即號泣出門其家蹤跡之不得明晨見希高
端坐居伍村池中就視之已死
馮厚敦字培卿金壇人明季壬午以貢授江隂訓
導城陷坐明倫堂自縊死妻王氏與其姊結袵投
水死時丹徒人潘文先為江隂訓導罷官與馮同
死之
鄧藩錫字晉伯金壇人明季甲戌進士由知縣歴
官知兗州府甫抵任城破死妾某氏亦攜子投井
死
王明汲字孟用金壇人以舉人任贛州同知大兵
下南昌圍贛明汲與撫軍萬元吉固守八閱月城
破死之明汲之族有王明灝王榮圖諸生也王汝
紹布衣也皆死甲申之難丹陽諸生王介休亦聞
變不食七日死
徐有聲字聞復金壇人登鄉薦歴官至郎中督餉
大同城陷於流賊被執不屈死
陸明永字嵩年丹陽人為華亭教諭國變題詩明
倫堂自經死
國朝李琚字玉樹丹徒縣人順治乙酉武舉授福建興
化左衛千總以𠞰山寇功擢福州閩安鎮水師守
備丙申秋寇三十餘萬犯福州境琚連戰三日身
被數十創遂殁於陣家口五十餘俱遇害
贈都司僉書
淮安府
漢臧洪字子源射陽人旻子舉孝廉太守張超請為
功曹勸超倡義兵誅董卓與諸牧守大會酸棗攝
衣升壇詞氣慷慨超遣與劉虞共謀為兵所阻寓
於袁紹紹以為東郡太守時曹操圍張超於雍丘
袁曹方睦洪請救不許超城遂陷因與紹絶紹圍
之歴年不下吏民感德莫有叛者及城陷紹生執
洪欲屈服之不從見殺
陳容射陽人隨臧洪為東郡丞先城未破洪使歸
袁紹洪被執時容在坐起謂紹曰將軍舉大事而
先誅忠義豈合天意紹慚遂使人牽出容顧紹曰
今日寧與臧洪同死不與將軍同生遂俱見殺在
坐者竊相嘆曰如何一日殺二烈士
五代張雄淮人周侵南唐楚州民間自相團結拒敵
謂之義軍雄所將最有功歴官袁州刺史及宋師
入江南金陵危急雄糾兵東下以救之至溧陽猝
遇宋師與其子七人皆力戰死
宋趙師旦山陽人以蔭起家皇祐中守康州儂智高
反攻城師旦力不敵或請避賊不聽血戰而死兵
官馬貴及卒三百人無一人降者贈光禄卿康州
人立廟以祀王安石誌其墓
劉晟山陽人以氣節名鄉里嘗與鄉薦紹興初權
本州錄司事通判劉晏殺太守晟諭以禍福時和
好初成晏謀劫歲幣以楚城反綱運已抵城南晟
策騎奔告綱運遂獲全晏知事洩執晟殺之闔門
遇害
繆朝宗淮人宋環衛官知海州從文天祥於平江
天祥歸福安自婺間道以從空坑之敗自經山間
米立淮人三世為將從陳奕守黃州奕降元立潰
圍出江西制置使黃萬石署為帳前都統制元兵
略江西萬石降立迎戰被執不屈萬石諭之立曰
立三世食趙氏禄趙亡何以生為竟遇害
張孝忠淮人德祐初元兵東下知信州謝枋得走
入安仁調孝忠逆戰圍湖坪矢盡揮雙刀擊殺百
餘人軍潰中流矢死
張德輿淮人景炎二年與淮西野人原寨劉源等
起兵興復司空山民傅高起兵應之遂復黃州夀
昌軍戰於樊口殺元將鄭鼎未幾元襲破司空山
復陷夀昌德輿死之
黃文政淮人戌蜀軍潰間道走静江馬暨邀與同
守城被執大詬不屈元軍斷其舌文政含胡叱咄
至死不絶聲
陸秀夫字君實鹽城人景定元年進士李廷芝鎮
淮南辟置幕中主管機宜文字累擢參議官德祐
初以禮部侍郎使元軍請和不就益衛二王走温
州秀夫追從之立端宗於福州進同僉樞密院事
端宗崩又立衛王秀夫為左丞相祥興二年厓山
破驅妻子先入海負王赴海死年四十四從死者
十餘萬人
明龔遂榮淮安人讀書好竒計嘗從討福建賊以功
授千戸景帝時議迎上皇遂榮投書大學士高糓
極言禮宜從厚帝怒索書急榖等諱之遂榮自縛
詣闕曰臣實為是書冀感動陛下耳下獄久之得
釋居貧授徒後復疏請還政上皇未上而泄復下
獄杖幾死攣不行者數年
徐庠世襲大河衛指揮使正德七年與流賊戰於
鍾吾力鬭陣亡事聞陞級世襲
蕭鳳來世襲大河衛正千戶嘉靖三十八年領兵
屯廟灣禦倭力戰没於陣又本衛百戸蘇臣亦陣
亡
王弘安東人天啟初𠞰白蓮賊被執不屈釘於二
樹之間罵不絶口而死
趙世選字韋所山陽人歲貢生崇禎八年授和州
訓導抵任九月獻賊逼城世選與和州黎弘業學
正康正諫分城誓守三日城陷罵賊不屈死事聞
贈國子監學錄
潘弘字若稚山陽人以貢生授舞陽知縣崇禎十
四年闖寇陷城弘作告先聖文誓必死賊索印脅
降弘怒罵不屈賊支解之子澄瀾痛哭投井死贈
僉事
王伯度鹽城人以武科授崇明守備崇明濱海多
賊伯度出捣賊巢被圍數重中流矢死弟伯聖以
單騎潰重圍負兄屍出廵撫張國維特疏褒之
周文煒清河人由貢歴商州同知署知州事癸未
十月闖賊犯境文煒竭力守禦城陷被執罵不絶
口為賊所磔子元生哭父詈賊亦被殺
李幹才鹽城廪生甲申聞李自成破京師即焚儒
衣冠絶意不食同學諸人為詩文生祭之瞪目無
一言而死
揚州府
漢劉瑜字季節廣陵人好經學延熹八年舉賢良方
正上書陳事召問災咎之徵拜議郎竇武謀誅宦
官引為侍中武敗被殺子琬傳瑜學舉方正不就
蒋子文廣陵人漢末為秣陵尉逐盗至鍾山為盗
擊傷其額死後吳主追封為中都侯立廟祀之
三國華融字德蕤江都人好學善屬文吳郡張温就
皇象學借止融家温後為選部尚書擢融太子庶
子遂知名官侍中左將軍滕印勒兵拒孫綝使融
詐詔發兵融不從遇害
晉趙誘字元孫淮南人累葉將門積功賜爵平阿縣
侯代陶侃為武昌太守第五猗於荆州作亂誘拒
之戰死子應王導引為從事中郎南頓王宗反應
殺宗於是王導庾亮並倚仗之遷西豫州刺史卒
唐來濟江都人護兒子篤志文章曉暢時務貞觀中
擢進士永徽初同中書門下三品檢校吏部尚書
嘗保護太子承乾又力沮以武氏為后武銜之貶
台州刺史徙庭州總兵拒突厥謂其衆曰吾嘗絓
刑網蒙赦不死今當以身塞責遂不介而馳没焉
李磎字景望江都人鄘之孫登進士累遷戸部郎
中分司東都黃巢陷洛磎挾尚書八印走河陽時
留守劉允章為賊脅遣就磎索印拒不與允章悟
亦不附賊入為翰林學士辭職歸乾寧元年召同
中書門下平章事王行瑜韓建擁兵闕下殺之都
亭驛行瑜誅詔贈司徒
宋沈攸字子宜揚州人建炎間賊邵青犯真州攸攝
揚子簿以所練土兵禦敵北門死之
元欒鳳高郵人任諸暨知州方國珍叛執鳳不屈與
妻王素英俱被害
趙璉字伯器儀徵人至治初進士累官江淮行省
參知政事張士誠降復叛襲璉於泰州璉力戰被
執大罵死
明王鼎儀徵人為趙忠飬子明初忠從渡江有戰功
没於陣鼎襲職復姓王守太平陳友諒以重兵來
犯城陷鼎罵賊不屈死之
韓節揚州人建文時為工部郎中素懷耿忠嘗曰
論語事君以忠一語終身用之不盡臣子不察此
讀聖賢書所學何事時北兵日逼分守金川門城
陷巷戰敗績死
王烈泰州人世襲守禦正千戸嘉靖三十三年倭
寇通州廵撫鄭曉檄烈往援至黃茅港遇伏力戰
不勝死之加贈一級世襲指揮僉事
陳輔堯字九室江都人萬歴舉人授長寧知縣調
歸善擢膠州知州有饋山繭者受而懸之公帑中
遷永平同知赴瀋陽查馬事未竣遼潰左右曰公
無守土責盍去諸輔堯曰孰非封疆臣吾理芻馬
即吾之封疆也拔佩刀自刎贈按察僉事諡忠烈
古道行江都人明季辛未武進士以參將守駱馬
湖庚辰寇至苦戰屢勝援兵不至殁於陣
郝景春字和滿江都人萬歴壬子鄉舉授鹽城教
諭遷房縣知縣時賊張獻忠陽受撫尋叛率衆圍
房房兵少庾空賊碁布四境聲問不通遣使求援
者盡為賊獲景春同子鳴鸞督兵且守且戰五晝
夜賊多死欲解去而指揮張三錫縋賊登城城遂
陷擁景春去景春以手畫頸示其子曰此下不甚
痛父子决計死耳獻忠欲降之益大罵遂父子被
害贈太僕寺少卿建祠江都以鳴鸞祔
王道隆字萱生江都人天啟甲子舉於鄉除夀州
教諭陞濱州知州壬午冬城破道隆身被數創慷
慨不屈死家屬十餘口俱被難濱立祠表其忠
高孝鋕字仲達江都人以鄉舉任信陽知州流賊
陷城逼降罵賊不屈死贈布政司參政
楊廷璧字荆璞江都人以貢授舒城教諭賊張獻
忠寇邑廷璧分守西門語縣令曰吾職非守土今
日之事義不可辭萬一不守張許吾師也嚴守三
晝夜矢石皆盡城陷被執罵賊遇害子濟之亦死
倪可大字簡白儀徵人天啟中歲貢為霍丘訓導
明季丁丑流賊圍城督民兵拒守城陷可大嚙指
噴血罵不絶口遂被害妻女皆自縊僕倪表亦死
梁於涘字飲光江都人明季癸未進士知萬安縣
莅任甫一月城破死之
韓鼎新字煥然江都人以貢教諭浙江某縣城破
公服縊堂上
鄭為虹字天玉江都人崇禎癸未進士除浦城知
縣擢御史廵仙霞關駐浦城時鄭芝龍盡撤守關
將仙霞嶺二百餘里間虚無一人
大清兵入閩為虹亟還浦城縱士民出走自守空城死
之
王道淑字善長儀徵人由恩貢任湖廣按察司經
歴廣州破死之其子棫瑞從死
李信字吾斯興化人以歲貢授和平知縣城破與
其二子泓遠淑遠俱死之
宋祥遠字元來江都諸生氣節自許工古文辭著
聽月山房集乙酉城破偕妻某撫其子曰有汝以
延先祀吾二人不敢偷生矣夫婦皆縊死
韓默字文適江都縣學諸生揚州城破時默謂妻
蕭氏曰吾讀聖人書當守義死不可苟活若自為
計易巾服墜井中妻蕭氏長子彦超俱從死同時
自盡者有指揮高一麟諸生汪應坤張映發劉慶
遠金飈吕家齊饒餘汪自盤王廷珮等
高孝纘字中伯揚州諸生城破書衣衿曰首陽志
睢陽氣不二其心古今一致自縊於學宫
王纘字伯綿王績字亞綿王續字叔綿
陳天拔(醫生)陸瑜(畫士)戴之藩(武生)張德(義兵)
馮應昌(市民)以上皆揚州人城破自盡
國朝陳錡字鼐臣揚州人順治間武進士任荆州府副總兵領前
鋒會𠞰山賊李来亨深入伏發從騎皆没錡拔腰劍自剄
賜葬廕一子千總
劉欽隣字江屏儀徵人順治辛丑進士奉母不就
銓至康熙戊申始授富川知縣縣新定欽鄰百計
撫綏甲寅孫延齡叛於桂林兵圍城城陷巷戰不
勝被執送桂林以兵守之欲授以官欽鄰怒擲其
印北面拜闕東向拜母自縊死事聞
贈光禄少卿諡忠節
董潾字禹門江都人恩貢以軍功授沙縣知縣順
治四年有山賊羅某與妖僧米逢年共為亂環攻
沙三月潾方并力禦東門而逢年誘縣丞黎某開
西門納賊潾被執罵賊甚厲賊怒叢射之割其頭去
贈按察司僉事
王相吕字望子泰州人以鄉舉授睢寧教諭順治
九年叛賊海時行來寇城陷被執罵不絶口賊斫
之握印而死子□奪刀救父亦被賊斫死而復蘇事聞
贈國子助教
徐州府
漢周苛沛縣人為御史大夫高祖使守滎陽楚圍滎
陽急漢王遁去使苛守之楚破滎陽苛嫚罵不屈
項羽怒烹苛後論功封苛子為高景侯
周緤沛人以舍人從高帝起沛戰有利有不利終
無離上心封蒯成侯上欲自擊陳豨泣阻之以夀
終諡貞史遷稱其操心堅正篤厚君子
龔勝字君賓楚人哀帝徵為諫大夫數上書言百
姓貧盗賊多吏不良災異數見制度太奢刑罸太
深賦斂太重徙光禄大夫給侍中言董賢亂制逆
上指後為渤海太守王莽秉政乞骸莽既簒漢遣
使者拜勝為講學祭酒稱疾不應後二年復遣使
者奉璽書太子師友祭酒印綬安車駟馬迎勝勝
稱病篤使者以印綬就加勝身輙推不受謂門人
曰誼豈以一身事二姓哉遂不食十四日死年七
十九
三國謝慈字孝宗彭城人撰喪服圖及變除論行世
為孫奮傅以直諫見殺
晉劉邁字伯羣彭城沛人少有才幹為殷仲堪中兵
參軍以言折桓玄避下都僅免後為竟陵太守從
弟毅與劉裕同謀起義邁將應之事泄為玄所害
南北朝宋劉康祖彭城人父虔之為江夏相死於魯
宗之之難追贈梁秦二州刺史康祖膂力絶人每
犯法文帝以勲臣子原貸之後為參軍被委任折
節自修元嘉中魏太武圍汝南康祖為前驅攻破
魏軍其年秋魏師復至衆寡不敵死之
劉勔字伯猷彭城人少有志節以功封金城縣五
等侯殷琰據豫州以叛勔討降之約令三軍不得
妄動城内士庶感悦立碑紀德後守尚書右僕射
中領軍桂陽王休範難作死之諡曰忠昭
劉弘字仲遠彭城人魏太常芳之孫仕周為本郡
太守隋高祖平陳之役從渡江以功封濩澤縣公
拜泉州刺史會高智慧亂來攻州弘拒守百餘日
救兵不至與士卒數百人煮犀甲腰帶剥樹皮食
之抗節彌厲城陷被害
孫道登彭城人魏永安初為梁將韋休等所獲脇
使招降鄉曲道登乃厲聲倡呼但當努力賊無所
能遂見屠戮朝廷遣官弔祭賜五等子爵
隋劉子翊彭城人大業間授侍書侍御史嘗從幸江
都因侍切諫遣上江督運為賊吳棋子所掠欲要
以為主不從會煬帝被弑羣賊執至臨川城下使
以帝崩告城中子翊反其言遂見害
五代沈斌字安時下邳人仕晉為祁州刺史契丹犯
境斌出擊不利敵將趙延夀招之降斌罵不屈城
陷死之
劉仁贍字守惠彭城人仕南唐為清淮軍節度使
鎮夀州周師攻之百端仁贍堅守四月不可下舍
去明年復至唐君臣奉表願割地輸貢而仁贍堅
守如故子崇諫幸其父病謀出降仁贍立命斬之
士卒皆感泣願死守已病甚不知人其副使孫羽
以城降世宗命舁仁贍至帳前嗟嘆久之復使入
城飬疾是日卒
李筠豐縣人為周昭義軍節度使宋太祖即位遣
使加筠中書令使者至洛州筠取周太祖畫像懸
於壁涕泣不已北漢主聞之以蠟書約筠同舉兵
宋遣石守信等分道擊之敗筠於長平筠走保澤
州宋主列栅圍之入其城筠赴火死
宋趙立徐州人補都虞侯建炎三年徐州陷知州王
復闔門百口死之立巷戰奪門出為敵所擊死夜
半而蘇殺守者入城率殘兵邀擊之軍聲大振以
復徐州功授忠翊郎權知州事楚州急立往援頬
中矢不能言以手指麾既入城休士而後拔鏃劉
豫兩遣使立立焚其書曰吾必滅豫而後已以漣
水軍鎮撫使兼知楚州敵圍之急戰守百餘日忽
飛砲碎其首左右馳救立曰吾終不能與國定亂
矣言畢而卒詔立廟楚州諡忠烈
宋汝為字師禹豐人靖康元年北兵圍京師闔門
遇害汝為思報國家及父兄之讐建炎三年謁陳
邊事高宗嘉納假武功大夫奉國書使北行次夀
春遇完顔宗弼軍劫而縛之欲加僇汝為無懼色
惟請達書就死宗弼曰此忠義士也又持丞相書
往見劉豫開陳禍福勉使歸朝豫不聽誘以官固
辭越十年亡歸獻恢復方略秦檜將械送汝為於
金乃變姓名亡入蜀能知死期祭其先終日大慟
將終神氣不亂子南強字子居亦徙紹興後知沙
縣歴雅州咸著政績
魏勝字彦威宿遷人多智勇善騎射紹興末勝聚
衆起義取漣水海州權知州事諭他縣皆定益圖
收復與敵戰斬馘無算聞於朝授閣門祗侯知海
州隆興初改知楚州勝紀律如宿將鎮撫一方民
安其政每戰標名於旗敵望旗而走或當危廹中
輒呼曰魏勝在此敵皆辟易後扼清河口援救不
至死之贈保寧軍節度使謚忠壯
元石普字元周徐州人至正五年進士授國史院編
修以將略稱歴陞樞密院都事時張士誠據高郵
普請兵往討之水陸並進乘勝拔十餘砦斬賊數
百遂拔高郵縱火燒其關門賊懼謀棄城走總兵
某者忌普功突出普軍前為賊所敗普軍亂力戰
死之
韓準字公衡沛人年二十登進士授承事郎同知
孟州冬有蠅敕民多蓄冰以防夏熱明年果然頼
冰愈疾者無算累陞河南僉事築堤陂田歲收粟
數千斛轉湖廣參政蘄黃寇起被圍五十四日竭
力捍禦城卒得全陳友諒破隆興欲致之不可饋
以糗不受授江西行省參政城陷追準宣敕準曰
此吾所受於君者並取吾首去卒藁葬福州
明謝昇徐州沛縣人與蘇州王玭友善以忠義相砥
建文時為監察御史練兵給餉甚著勞績靖難後
不屈死之父旺子皎謫戍金齒妻女俱謫發
湯克寬邳州衛人承世廕歴浙江參軍陞副總兵
擊倭於温州寧海蘇松間輒克之又為廣東總兵
破賊吳平後赴薊鎮炒蠻入掠追出塞遇伏戰死
朱用之睢寧人幼負勇略正德六年流賊攻睢城
用之倡衆出戰軍敗被執賊愛其勇欲用為將不
從被殺又邳州衛百戸張輔驍勇過人與流賊戰
邳河南岸奮勇深入没於陣
房永宿遷人前為六安衛指揮正德七年流賊猖
獗聞永善騎射襲其家刧以為帥永諭以大義不
從被害時同邑張廷美以選募與流賊戰邳州殺
賊首數人後援不繼力鬭而没
任廵蕭勇士嘉靖中倭寇淮揚廵應選至廟灣數
戰皆勝單騎還遇别寇突至廵更還戰矢盡馬傷
遇害事聞荷優䘏
陳我謀蕭人幼習兵法天啟三年督帥王三善徵
從軍征黔酋安邦彦累立竒功授電光營參將大
方之役主帥陷重圍我謀麾騎馳援遂與俱沒貴
撫梁柄以事聞熹宗命廟祀黔土
歐陽復蕭人襲武功右衛指揮使回籍崇禎十年
流寇躪徐參議徐標舉復領鄉營八月與賊戰被
執不屈死之標弔以詩有白刃斷喉難斷義黃沙
埋骨不埋名之句
梁弘道字廓如蕭諸生崇禎十五年袁寇圍城佐
縣令守北門城破猶手殺賊後賊來益衆遂見害
同死者有戴奮翼字雲程亦蕭諸生
邵宗元字景康碭山人由恩貢為保定府同知署
府印李自成陷燕京遣偽將趨保定射書城上誘
降宗元手裂之時督師李建泰隂懷異志叩關入
召衆議事欲得宗元印印文書降賊宗元不與面
數其負國喪心罪建泰遂夜縋其私人出約降明
日城陷宗元被執不屈握印而死
吳汝琦徐州人明季備兵歸德與守道蔡鳳同死
滕九萇徐州人以順天京衛經歴家居明末流寇
擾徐被執罵賊為所殺
王明德字皜儒徐州人明季為太平訓𨗳亂兵入
城從容偕其妻赴泮水死
王飬心徐州諸生甲申三月養心聞變痛哭絶粒
七日不死乃闔戶自經
王台輔字贊化邳州衞太學生明末草疏欲諫内
臣出鎮事甫入都遇國變痛哭南還後自縊死
縱四通字開之
縱日升字天際四通子
朱道光字可大皆蕭諸生丙子之變城破俱不屈
死御史上其事從祀鄉賢
郭復性字繼善
郭復初字見心俱蕭人死難旌表
李荷春蕭人幼有文名兵至與縣令議城守跨馬
廵城堞日夜不休城破没濠死
王道充豐諸生壬午兵變邑令委守東門城陷同
子賓死之時從知縣劉光守禦南門者有皇甫世
明字恒照亦死
國朝韓尚亮字繼川徐州人勇力善騎射明末盗起嘗
糾義勇破賊保全鄉里順治二年從下江南又從
平越閩有功委為副將燒敵桃花嶺陣襲將軍寨
擒其王九年海寇鄭成功圍漳州城内絶糧食皮
紙都盡至啖死人凡九月援兵至圍始解以堅守
功署漳鎮總兵康熙初授福建水師左路總兵三
年卒於官箧無餘金幾不能殮
吕爾占睢寧人由歲貢授蒙城訓𨗳未及赴任順
治十年膠寇陷城爾占奮勇大呼奪刀殺賊賊怒
攢刃刺之身中數創罵不絶口而死
太倉州
宋孫察朝議大夫載從子以朝散郎使北守節不屈
裹以油絮焚之罵不絶口而死
姚舜元字景瑞嘉定人為平江府東南副將守吳
淞德祐改元冬元師下平江舜元語弟舜賓子應
龍曰國家厚澤在人大本未去收合散亡事可圖
也元師偏將東廵莫敢犯境會大霧四塞襲兵猝
至舜元與舜賓應龍皆死之
元尤鼎臣太倉州吏至正末張氏兵入吳州倅奉印
降鼎臣阻之不得為其將所縶㗖以美官不屈抶
百餘終身錮之
明王燾字濬仲太倉人萬歴戊午舉人歴仕知隨州
時隨為賊衝燾率民兵擊殺三百餘人賊圍城堅
守二十日不下崇禎十年賊縱火焚隨南城守將
遁燾知事敗冠帶自縊死
張振德字季修嘉定人以選貢知四川興文縣兼
署長寧時藺賊作亂振德日夜廵城自度形勢不
能保退檢箧中得銀兩許付幼子緄曰吾不及見
汝冠矣促之行未幾賊衆薄城下振德方出戰忽
大雨城摧賊擁入振德左手持兩印右執匕首危
坐廳事妻錢氏與兩女坐後堂積薪坐側賊逼俱
投火死明日賊至火焰中見振德尸面如生兩印
在手堅不可取皆駭愕稱忠臣羅拜而去事聞贈
光禄卿諡烈愍
丘繼武字起葉嘉定人為醴陵尉陞威遠參軍解
南糧以賊梗不得達僦民倉儲之有姦人獻米於
賊賊遣使執繼武赴營賊素知其名欲官以永州
道繼武踞牀嫚罵或勸之繼武曰吾與蔡江門以
忠節相許豈忍負之遂遇害蔡江門者諱道憲長
沙理刑城陷不屈賊支解之先繼武一日云
沈雲祚字子凌太倉人明季庚辰進士知華陽縣
獻賊攻䕫門雲祚見蜀王陳守禦之策不納慷慨
誓死城破被執幽於大慈寺賊黨饋食誘降雲祚
躍起罵曰吾有口食賊肉耳豈食賊粟哉遂遇害
侯峒曾字豫瞻震暘子少與弟岐曾岷曾稱江南
三鳳天啟乙丑進士歴官左通政其督學江西時
閱卷必焚香告天得人最盛分廵嘉湖定漕卒之
亂嘉邑素貧瘠每苦漕糧不給峒曾上書朝士先
得減漕後得永折皆其力焉乙酉七月從容賦詩
死於家之葉池子演潔從死
海州
宋孫傅字伯野海州人登進士中詞學兼茂科歴中
書舍人以言事貶欽宗即位拜尚書右丞俄同知
樞密院以傅輔太子留守太子北去傅曰吾為太
子傅當同生死子來省叱之去遂死於北紹興中
謚忠定
明何洲海州人與中書舍人宋和郭節友善同仕建
文朝素以忠義相勖靖難後遂相約棄官變姓名
走異域賣卜自給
王振贛榆人為福建惠安廵檢捕賊被殺其子冒
矢石救父亦被害有司具奏詔廕子入監以表其
忠孝
王俊字華陽贛榆人由歲貢授新蔡教諭崇禎十
五年闖寇破縣俊坐明倫堂手劍叱賊賊抉俊目
斷其手至死不屈
劉文炳海州人光宗后兄子封新樂侯崇禎甲申
三月闖賊陷京城母杜氏繫縧帶樓上作十數繯
命家僮貯薪樓下并召已嫁二女歸同死賊至俱
投繯令家人於樓下舉火文炳自外入遂與叔繼
祖及弟文耀俱投井死劉氏闔門死難者四十二
人
通州
宋孫益泰興人紹定中李全犯揚州縣令募益率衆
力拒衆且却益厲聲曰何以見令君遂身先赴敵
死贈保義郎同時顧緒顧珣俱戰死
明朱顯忠如臯人從傅友德征蜀克文州令留守番
寇數萬來攻力戰却之詰旦圍益急顯忠悉出兵
開東門拒戰被傷力不支城破為亂兵所殺
茅誧字大方泰興人洪武間以學官召對累官副
都御史靖難兵起駙馬梅殷統兵守淮南誧貽詩
勸殷辭意激烈永樂初逮赴京師不屈死妻子二
孫俱死獄中
周臣字元弼通州人進士授刑部主事大臣子坐
姦滛臣正其罪左遷薊州同知復軍屯田之没於
豪家者以贊畫軍務功陞順天推官逆瑾黨罹罪
窮治不少貸瑾誣之下獄無所坐止罰俸有投匿
名疏瑾罪惡者瑾大怒矯旨責五品以下廷跪暑
日中遂以死
曹頂通州人有膂力嘉靖中倭寇擾南畿應募為
兵大敗賊於江中復來寇通頂率水兵壁於城外
疊出撓賊賊畏之引去以功當為頭領官辭不受
倭又由掘巷犯通頂與戰於城北殺賊八人天雨
泥淖追賊墮塹中賊大至攢槊而殺之
徐可行字爾思通州人以太學生授長興主簿有
土賊作亂突於元旦入縣堂執知縣石有恒逼獻
帑金可行聞變亟挺劍與賊鬭賊梃刃交下竟先
令而死罵不絶口事聞贈通判賜專祠
許直字若魯如臯人明季甲戌進士知義烏縣有
清操歴文選員外李自成破京城令百官報名直
曰有一死而已乃作家書寄父賦絶命詩六章投
環死
國朝賜諡曰忠愍族子德溥字元博聞京師陷慟哭累
日
殷尚聲字黃鍾通州人為桂陽州判有郝成忠者
闖賊之梟將也闖既死獨郝一軍猶壯流駐桂陽
民與賊閧遂圍城城破尚聲死之男婦從死者六
人
國朝吳應昌字德符通州人也以武解元登順治壬辰
進士授彭城衞守備陞浦口都司己亥六月海寇
入犯調防談家洲以陷陣不屈死自盡
世襲拖沙喇哈番
江南通志卷一百五十四
