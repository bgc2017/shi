江南通志卷九十五
武備志
江防
大江北岸
安慶府望江縣上接湖廣黃州府界
安慶為吳楚交會之地其江西自湖廣黃梅縣流
入宿松界小孤山矗立波濤間號海門第一關元
余闕命水軍戍守所恃以為安慶藩蔽者也而北
岸之屬縣治者少故敘江防者自望江始望江古
設大雷戍晉劉裕之戰盧循陳徐度之禦王琳皆
於此而懷寧縣為今安慶府治三國吳魏相争迭
為重鎮
國朝則以廵撫坐鎮復以副將協守焉蓋江至安慶勢
最衝險而諸要地皆密邇宜守上自小孤下至桐
城之三江口六百丈凡三縣列汛二十有六過此
而東入廬州府無為州界
望江縣界汛
黃家&KR2121;桃樹灘
雷港卞家套
江心蓮花洲路灌溝
土嘴(俱安慶營汛)
懷寧縣界汛
洲頭口光洲
張家港花園
王宣夾口桑園
前江溝鴨兒溝(俱安慶營汛)
桐城縣界汛
柘家灣鐵板洲
三江口新開溝
殷家溝邱家埠
下埠頭武梁洲(係池州府貴池)
(縣跨江汛地)六百丈
老洲頭(以上俱安慶營汛)
蔡家窑(遊兵營汛)
廬州以無為一州南與銅陵繁昌蕪湖三縣對江
勢至此洲夾愈多從此南渡繁昌可以避三山七
磯之險而又以巢湖相為表裏故吳魏争衡此為
守禦之隘明萬歴時操江御史董堯封奏以廬州
府同知兼管江防并改無為同知移駐泥汊河重
其防也自泥汊而上起灰河下至裕溪凡列汛十
有六過此入和州界
無為州界汛
灰河土橋
胡家溝&KR3247;魚口
紫沙洲尾白魚池
泥汊薛家灣
□港板橋
新洲夾牛門溝
蟂磯中路
田家溝裕溪(遊兵右哨把總駐)
(此以上俱遊兵營汛)
和州與太平府相對南北互為險梁山廹接南之
博望山横鎖大江中所謂天門也
國朝特設游兵營駐防焉而横江可直渡太平則尤為
津口之要害昔蘇峻之登牛渚侯景之襲姑孰韓
擒虎之克采石俱取道於此長江惟和州以重險
扼其中而上下不得以徑過攻守所必争至針魚
嘴之内通州治姥下太陽石跋芝麻諸河之緣江
為藪皆要地凡列汛九過此入江浦界
和州界汛
西梁山總汛(遊兵營遊擊駐此)
窑頭姥下河
太陽河牛路
針魚嘴石跋河
芝麻河陳橋洲
(以上俱遊兵營汛)
江寧之江浦六合兩縣本古棠邑地唐宋以來或
屬江都或屬真州自前明割屬畿郡立浦口營遂
為江寧護江之要地
國朝設守備雍正二年更設把總添水陸汛各六廵防
視昔加密自浦口而上屬江浦下至二套口舊屬
六合今改屬上元六合之汛自瓜埠始瓜埠為滁
水出江之所經昔北魏主燾屯兵瓜步宋人為之
戒嚴及南唐齊王景達設柵於瓜步即瓜埠也自
此下至沙洲屬六合凡三縣列汛十有九過此入
揚州界
江浦縣界汛
響水套公子洲
西江口黃瓜壟
楊四廟浦口(以上俱竒兵營汛)
上元縣界汛
浦山高埂頭
急水溝王家溝
大蓬門黃厰河
二套口(以上俱竒兵營汛)
六合縣界汛
瓜埠田家橋
段腰西溝
福龍洲沙洲
(以上俱竒兵營汛)
揚州之儀徵江都二邑南臨大江儀徵上接六合
平分黃天蕩太子洲之險東溝至青山嘴波濤傾
仄明吳臣襲賊於此而胥浦橋則宋邵宏淵引兵
之所據也儀澂之下江口有新洲明鹽梟又多集
於其間是以
國朝於儀徵立竒兵營以駐防而分巡焉而江都則又
立瓜洲營蓋江都為通漕出江之口南與金焦相
對最為要地自此下歴十餘港至三江口江勢益
闊北有寶墖灣南有汊江江防考所謂第一重門
戶者也則又為京口水師之所巡凡二縣列汛四
十有三又東過復業新洲入通州泰興縣界
儀徵縣界汛
東溝(竒兵營右哨千總駐此)白茅墩
梁山嘴青山
王家溝一戧港
黃泥灘(竒兵營把總駐此)江口
舊江口(竒兵營把總駐此)巷連港
侯庄墩馬港
何家港何家港墩(俱竒兵營汛)
江都縣界汛
花園港墩花園港
瓜洲城(即本營汛駐此本營守備)大砲臺(水師右營右哨把總駐此)
新港墩新港
倒流港墩卞家港
朱明港草龍港墩
深港黃港墩
薔薇港墩沙河港
小史家港大史家港墩
八港梁家港墩
孫基港孫基港墩
徐家壩墩徐家壩
繆家嘴墩三江口墩
三江口(水師右營左哨千總駐此)
復業新洲墩復業新洲
嘶馬墩王家嘴墩
(以上俱京口水師右營汛)
通州泰興縣隔江與丹陽武進二邑地相對
國初設周橋守備而永生洲分為南北兩營嗣併為
泰興營至康熙十一年始屬京口水師防汛蓋自周
橋坍於江而常州之靖江又壅江來屬泰興之江
止於縣西二十五里入境經縣西南三十里入靖江
遂别開一河為兩縣之界名曰界河界河之上有
得勝港明初嘗敗張士誠於此有黃家港與武進
孟瀆河對岸有新河港元置千塘巡司於其地凡
列汛二十自此至孤山南入靖江界東入如臯界
泰興縣界汛
朱潭窩墩詹徐庄墩
五洲陳吉庄墩
趙李庄墩口岸墩
口岸汛得勝墩
馮家港墩李家港
蔣家港墩過船港
野汊港墩洋㴓港墩
黃家港墩黃家港(水師右營左哨把總駐此)
新墩新河口墩(以上京口水師右營汛)
漁㴓港墩界河口墩(以上京口水師左營汛)
常州之有靖江跨江而北若贅旒然以彈丸之地
當江海之衝然東則狼山控其下西則圌山扼其
上皆險而可據靖居其間故不為敵之所利明初
嘗屯重兵以斷淮徐南侵之路焉邑本名馬䭾沙
在江之中流天啓間沙渚漲塞遂北屬泰興其接
壤之西北有永定營隂沙等處為叢雜之地防上
流者當守永興團太平等港防下流者當守永慶
團青龍等港邑中諸墩臺舊在内地
國朝順治十三年始移築江邊以便瞭望康熙六年復
增建焉凡列汛二十有四自靖江而東北為通州
如臯縣界
靖江縣界汛
界河口西夾王墩
東夾王墩大港墩
繆清港墩宣家嘴
衙前港墩翟家墩
蘆場墩陳公港
天港墩瀾港稅房(水師左營左哨頭司把總駐此)
瀾港墩蘇家港
䨇港墩西蟛蜞港
東蟛蜞港天生港
陸助港和尚港
安寧墩龍潭墩
張國墩太平墩(俱水師左營汛)
通州如臯之地西南接靖江隔江與江隂石牌范
港相對自前明以來專意海防至于江洋之責則
列艦聯營為游徼而已
國朝順治十六年海䑸泊南沙于是始議建立墩臺設
兵廵哨康熙九年規制大備其石莊港天生港游
龍河皆前明寇盜之藪自此東南為通州與蘇州
常熟縣相對江闊八十里有蒲沙褚家沙明設把
總于此又東為狼山鎮狼山據江海之匯屹然與
福山對峙勢若扃鑰今設總兵府建左右中三營
鎮其地凡列汛二十有七自狼山以東為大江出
海之口詳見海防志
如臯縣界汛
百姓圩佘李小圩
蘆場沙鵝阮庄
張家臺沈家圩
佘家圩沙揚庄(水師左營左哨二司把總駐此)
劉家灣楊家臺
天生港冒家圩
李家圩宋家圩(俱水師左營汛)
通州界汛
阮家圩李家港
灰川港九圩港
復興沙任蘆港
蘆涇界港(俱水師左營汛)蘆涇港
任家港砲臺姚港
花毛港黃泥山砲臺(以上五汛互見海防)
狼山(俱狼山左營汛)
大江南岸
池州府東流縣上接江西九江府界
池州之江自東流始西以馬當山與江西之彭澤
分界為上流之門戶東下響水磯以江中蓮花洲
之半北與安慶之望江縣分界又東以雁汊鎮為
要地宋置雁汊軍又東至貴池之黃湓李陽河古
石城虎林之險恃此池口内通秋浦達於府城而
王家套武梁洲則跨北岸之地錯處于桐城三江
口老洲頭之間又東至銅陵之大通河銅陵與無
為州相對唐楊行密自無為州渡江駐兵銅官即
銅陵也銅陵之東荷葉套丁家洲老觀嘴張灣潭
皆夾江也凡三縣列汛三十有七過此入太平府
界
東流縣界汛
官場響水磯
香口烏石磯
東流河吉陽
黃石磯高家嘴
渡船口(俱安慶營汛)
貴池縣界汛
黃湓殷家匯
紫巖塘寶賽磯
李陽河(安慶營右軍千總把總駐此)烏沙夾
中夾口冰凍灣
池口流波磯
仙姑廟郭港
梅埂五埠溝(俱安慶營汛)
銅陵縣界汛
大通江心荷葉洲
洋山磯横港(以上安慶營汛)
江中洲頭掃把溝
銅陵河口(遊兵營左哨二司把總駐此)長山磯
丁家洲老鸛嘴
紫沙洲頭錢家灣
清水溝張灣潭
(以上遊兵營汛)
太平府所屬三縣皆濱大江六朝時以此地為南
州其戍防視東西二府為尤重蓋其地多險要繁
昌之要荻港瀂港其險則板子磯明黃得功築砲
臺於此三山磯晉王濬舟師自武昌趣於此蕪湖
以䨇港為要以□磯蟂兒墩為險而當塗之險要
為最有四合山為伏戎之地有東梁山北對西梁
山號曰天門梁周鐵虎立柵于此以備江州唐輔
公祏連鐵鎖于此以斷江路采石磯北對横江渡
隋平陳宋平南唐明常遇春破完顔布哈皆由此
而入又有牛渚磯慈姥磯和尚港亦皆險要凡三
縣列汛二十有五過此入江寧府界
繁昌縣界汛
荻港河口(遊兵營左哨千總駐此)板子磯
黑沙洲頭舊縣
高安橋三洲汊
教化渡洋夾沙
三山螃蠏磯
瀂港
蕪湖縣界汛
䨇港蟂兒墩
□磯寡婦磯(俱遊兵營汛)
當塗縣界汛
四合山東梁山
青草溝采石上口
鯽魚洲采石下口(遊兵營左哨頭司把總駐此)
思賢港和尚港
烈山港白廟
(以上俱遊兵營汛)
江寧省會之地西北二面恃江為限列柵置戍自
古而然衡其大勢上流則自横江采石以取新林
下流則自廣陵京口以趨石頭他若車家渡宣化
渡浦子口皆為津濟之衝要
國朝特㝛重兵設總督將軍以資彈壓而六合江浦二
邑介在江北仍屬本府以為外衛焉其中上則有
慈姥磯烈山港下三山之險魏主宏伐齊詔於慈
姥山置一軍烈洲置二軍三山置二軍即其地東
為大勝河内通板橋新林浦與白鷺洲相對東北
為新江口直江東門又東北為草鞋夾與江北浦
口城相望此江寧縣界也自此而下入上元界至
焦家嘴江形自北而東其勢委折兩岸獨闊為自
昔防守要地又東為燕子磯直觀音門與江北六
合之二套口相對峭壁懸絶又東為黃天蕩有太
子洲港汊叢雜又東至龍潭港入句容界由龍潭
而下為老鸛嘴與隔江青山嘴相對又東過天寧
洲至高資港凡三縣列汛二十有二過此入鎮江
府丹徒縣界
江寧縣界汛
仙人磯江寧河口
犢兒磯三山磯
大勝關䨇牐
燈盞溝上河牌灣
新江口(竒兵營左哨千把總駐此)草鞋夾(俱竒兵營汛)
上元縣界汛
七里洲燕子磯
傅家溝草堂寺
朱家嘴九分塘
三江口柏家牐(俱竒兵營汛)
句容縣界汛
螺螄溝天寧洲
坎潭橋炭渚墩
(以上俱竒兵營汛)
鎮江自昔為用武之地金陵鎖鑰之重全倚乎此
宋陳亮曰京口連岡三面大江横陳於前勢如虎
之出穴是也北與廣陵瓜洲相對為津濟衝要
國朝設鎮海將軍統八旗宫兵屯駐於此江水自高資
歴洪信港而下為西馬頭汛鎮江之馬頭有二玉
山之西為西馬頭象山之東為東馬頭皆鎮江守
禦之地東至京口牐為漕艘出江總會之路銀山
金山對峙於南北望瓜洲江濤洶湧隋賀若弼之
平陳唐李子通之蹙沈法興皆取道於此又東為
北固山依山為壘下臨長江為必争之地又東為
焦山與象山夾峙象山之東即東馬頭矣又東為
丹徒港港中設牐内通腹地商賈輻輳又東至圌
山地勢扼要嘉靖間操江閭東兵科范宗吴會議
所謂瓜儀鎮江之下有山破江而生為留都之門
戶江海之襟吭蓋謂此也自前明以來防守甚嚴
與北岸三江口相為應援又東至朱張圩入丹陽
界丹陽有三夾口而盪網洲居其間其下夾與周
家橋相對沙渚叢雜尤宜慎防又東至包港過界
河凡二縣列汛三十有二又東則入常州府武進
縣界
國朝麻勒吉有請移水師疏(為靖移布水師以捍巖疆均分兵力以實内地事竊)
(以江南通省兵力惟京口聚兵最多但兩路之兵無汛防之責臣以為瓜鎮以下江靖以上為京口)
(就近之江汛應令其廵防將左路總兵官原額弁兵船隻今該鎮以其半自随移駐江隂以其半移)
(駐靖江并孟河江汛總歸管轄以右路總兵官原額弁兵船隻令該鎮自随其半移駐瓜洲留其半)
(於鎮江并泰興鎮江江汛總歸管轄仍為將軍羽翼誠有裨實用原舊江靖以上瓜鎮以下之汛兵)
(俱可裁撤移防内地今歲旱蝗災酷異常鳳廬之間被災尤甚誠恐鳳廬潁泗一帶地方盗賊乘問)
(竊發不可不豫為防備若得邀)
(俞允兩鎮移駐之命即將江靖各營所裁弁兵分置鳳泗并他處需防之地另疏報明如此則江海重地)
(皇上速兵力未分災傷内地武備得厚矣臣謹密賜勅部議覆施行)(題伏乞)
丹徒縣界汛
華山墩高資港
新洲頭(以上竒兵營汛)洪信港
樂亭港七里港
錢家港簰灣(水師右營右哨二司把總駐此)
玉山頭蒜山墩
運河口小插
東馬頭丹徒港
諫璧港孫溪港
大港水操廳
韓橋圌山墩(水師右營中軍守備駐此)
山北港郭家港墩
何家灘匡家橋
朱張圩(水師右營右哨千總駐此以上水師右營汛)
丹陽縣界汛
太平港(水師右營左哨頭司把總駐此)
趙家墩復濟墩
林港墩包港
界港三聖墩
(以上俱水師右營汛)
常州之地北枕大江與泰興相對靖江雖接泰興
並處江北實仍隸常州以為犄角之勢而南岸之
縣則為武進江隂武進孟瀆河口有孟河堡城縦
横三里明嘉靖間所築
國朝康熙二十年廵撫慕天顔開浚建牐始復舊制其
地最稱險要東至魏邨牐南宋置寨於此又東至
桃花港與江隂分界又東至申港為春申君開浦
置上下屯之地又東為夏江口黃田港口與靖江
縣諸沙相對又東過江隂縣為君山黃山黃山之
西北連大小石灣地勢竒險吴時嘗置烽堠于此
又東至巫山獨立中流與如臯縣相對為江海之
門戶又東至瀔瀆港為楊舍協防重地又東至川
心港凡二縣列汛四十有五入蘇州府常熟縣界
武進縣界汛
孟河(水師右營汛)黃山頭
小河臺小河墩
剰港墩大河墩
魏村墩顧村墩
澡港臺圩塘墩(水師左營左哨千總駐此)
桃花臺(以上水師左營汛)
江隂縣界汛
桃花墩種九墩
横丹墩利港墩
蘆埠臺申港臺
徐村墩新溝臺
孟濟墩夏港臺
伍堡墩黃田港(水師左營右哨頭司把總駐此)
鵝鼻墩大石灣
黃山墩蕭山
石牌臺石牌西
石牌中石牌東
巫山臺新定沙
正興沙西墩(以上水師左營汛)正興沙東墩
善港墩新港
復善沙西復善沙東
泗港墩范港墩
瀔瀆港(以上俱楊舍營汛)東寧沙墩(水師左營右哨二司把總駐此)
永寧沙墩平寧沙墩
(以上俱水師左營汛)
蘇州獨常熟為江海交會之地自孫吳時西陵舉
火達於南沙固已置烽堠於其地吴越錢氏嘗遣
其將屯滸浦戍福山福山列戍自此而始福山之
上自烏沙港東至黃泗浦三丈浦奚浦西洋浦以
及福山堡皆福山營汛福山與通州狼山相對為
大江出海之門南宋韓世忠所屯守處其堡城為
侍郎胡宗憲平倭後所築今以遊擊鎮之與北岸
狼山三營隔江策應屹然雄鎮也凡列汛一十有
八自福山以東詳海防志
常熟縣界汛
烏沙港吳園墩
新庄墩楊壩墩
黃泗浦方壩墩
鹿苑墩楊涇墩
奚浦墩黃鶯墩
小陳浦墩大陳浦墩
江涇墩西洋墩
黃涇墩蘆浦墩
鰻魚墩福山西墩(本營遊擊駐此)
(以上俱福山營汛)
江南通志卷九十五
