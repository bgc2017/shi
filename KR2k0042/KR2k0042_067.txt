欽定四庫全書
江南通志卷六十八
食貨志
田賦(二)
國朝
順治二年欽奉
世祖章皇帝聖諭
本朝平定江南其土田規則悉用前明之舊以萬歴中
賦額起徵仍蠲本年税額十分之七兵餉十分之四其
明季無藝之徵盡永除之
三年奉
旨長洲等縣額糧太重應否酌減江南官戶免役太濫困
累小民作何限制著確議具奏
命招撫内院洪承疇訂正江南賦税經制
四年一切折色徵銀行吏收官解法按明季收銀
僉點殷實人戶充當銀頭令其值櫃收銀飯食紙
張恣行賠累拆封之時或有短少責令賠補至是
痛革前弊縣點櫃書一人擇老成者充之在櫃出
票登記流水號簿里甲赴櫃完銀遵照司法自封
投櫃即給印票令其歸農凡一切收拆貯解官吏
任之與民無關民困遂甦
六年因兵餉不敷將白糧改折正耗等米每石一
兩二錢
九年奉
旨江南賦税各項本色責成布政司每年於一月之前確
查時值據實估定申報督撫咨部查核一面徑行所屬
州縣照估定時價徵銀解交藩司選委職官領銀採買
物料装運解部
十年改折三梭三線布銀其本色布疋俱照時值
估辦改定料價折色銀應辦本色起運者亦隨時
估值申報大吏核實編徵
十二年白糧每石改折二兩徵解
康熙元年戶科給事中柯聳請行均田均役之法
三年允科臣吴國龍疏凡縣派各部等項下錢糧
悉歸司農總其成往例各作十分奏銷自是總作
十分奏銷
四年安慶巡撫張朝珍奏免新陞當塗縣忠惠湖
田包賦奉
旨豁免仍以湖蕩照舊完蘆漁二課(附)張朝珍疏(臣惟任土作貢)
(古今通義因民利國王政所先時或勸墾荒蕪必使民先有其地而後可以辦納)
(國賦未有以湖作田勒民包課者也如臣所屬太平府當塗縣忠惠圩即舊之丹陽湖也歷來額輸漁)
(課銀三百一十四兩七錢零刊載全書解充兵餉順治十二年蘆政衛貞加徵蘆課銀一百七兩一)
(錢零順治十五年衛貞又任巡按令民築埂周圍丈量作田三萬一千餘畆高淳縣認墾四千餘畆)
(當塗縣認墾二萬七千餘畆三年起科辦納漕糧具)
(題覆准在戶部止據按臣所報咨催辦漕在工部又有既納蘆課何以忽又歸漕之咨使承斯役者實)
(出兩難至康熙元年當起科之期戶部屢咨嚴催高淳業已刊報由單當塗豈能獨異臣亦惟有嚴)
(督刊入由單按畆起徵無奈湖民紛紛控告及池太道劉二章知府胡季瀛知縣葛元福節次呈詳)
(大略言丹陽湖三面受水地勢最窪夏秋水漲浩瀚瀰漫冬春水涸一片爛泥止生水草原納草場)
(漁課屬之工部項下前被衛按院為蘆差時加徵蘆課已是一地兩税及巡歷當塗勒令署縣差時)
(化督民築埂圈田上納漕糧數二千七十兩有竒然水發波衝旋築旋圮究成水國窮民何能包賠)
(朝廷非填溝壑則死他鄉上負臣未敢輕信復令該道生育下累有司考成等語)
(移查高淳納糧事例去後隨據回詳准江寧道行據江寧府詳陳丹陽湖出水納水之源歷代勞民)
(之弊迄無成功則湖之不可為田固已彰明較著矣順治十六年衛按院題請開田改名忠惠部覆)
(照例陞科藩司遵催刊入由單然一目汪洋既無可耕之田焉可責成輸税此揚京茂有税命兩懸)
(之控也伏乞轉詳撫院咨部定奪庶兩邑百姓無追呼賠補之累永戴生成實非淺鮮等語臣始知)
(高淳亦未圈築成田也然戶部咨催嚴迅臣督令當邑於康熙二年刊入由單乃帶徵元年額課竭)
(力追呼終莫能應要知無地之賦而欲有司違心敲扑難乎其為民父母矣迨臣巡歷太郡有鄉民)
(數百連名状共八十五張環署號呼慘不忍聞臣諭以親往踏勘果真當為爾民請命衆始稍稍散)
(去郡事既竣臣率同府縣各官舟行八十里至丹陽湖周圍熟視左右皆湖乃舒泉桐水吴漕水三)
(湖匯合之處地勢窪下水漲之時必成巨浸閱新築堤埂大約高一丈七八尺詢之土民云大水發)
(時猶從埂面漫過况埂尚未築成乎圩中間有蘆草然非炊爨之蘆自然而生乃織蓆之蘆亦須人)
(工插種其所生茭草止可糞田再則藉水捕魚而已由此觀之則前此湖民控告與道府縣歷經呈)
(詳為不誣也其高淳地界望之勢雖稍高然亦防水沖溢徒費人力至今未曾耕種尚為一片荒蕪)
(此江寧府前詳又鑿鑿可據也夫因地取利因地利之盈縮以取賦此聖王不易之政故田地山場)
(各有等則奈何以汪洋澤國強民築埂以成田怒濤沖溢旋築旋頽即不惜民命然一派低窪之圩)
(有何神術可以稼穡乎在衛按侈一時喜功之念在宋令希三年延緩之圖今徵期已及催迫維嚴)
(高淳飲痛包賠歲不過二百餘金當邑元二兩年共四五千金捕魚織蓆之輩養生不贍而欲一時)
(並徵非斃於箠楚之下則有掉臂而往今臣目擊最真乃復緘嘿不言使)
(朝廷虚受加課之名而小民實切剥膚之患則作俑者衛貞而隱忍以成之者臣也且臣濫膺)
(簡命撫綏民間疾苦而民之疾苦莫大於此謹據實繪圖上呈)
(御覽乞即為議豁早蘇民困或以漢滿蘆差見在江南令敕該部)
(其覆勘照舊歸蘆庶窮民無離散之苦有司免考成之累地方幸甚官民幸甚)
五年奉
旨白糧改折苦民著俱徵本色
是年江南巡撫韓世琦奉
旨實行均田均役
十一年准江南總督麻勒吉巡撫馬祜請裁衛歸
縣衛所錢糧就近併縣徵解(附)麻勒吉疏略(江寧等十)
(六衛原設守備十六員千總三十二員管理屯丁黃快丁錢糧查江寧等衛所屯丁黃快丁散在各)
(州縣地方離省窵遠經管守千各官四遠催徵完納不前致逋)
(國課今若歸各州縣就近徵比頑丁不致恃遠拖欠則糧賦易於完納且衛所本折錢糧不過二十萬)
(散歸各州縣徵收每邑所增無幾又并入地丁考成不煩另案參罰誠為簡便况江西各衛屯田歸)
(并之後軍民俱各稱便僉運亦無窒碍已有成效則江寧等衛丁田錢糧似應於康熙十二年為始)
(照例歸并州縣徵收至管屯各官内千總三十二員均應裁去其掌印守備十六員若一概議裁恐)
(運官無所統轄事務易至紛淆今應量留守備四員改為四衛分轄運千凡支領錢糧查造册結開)
(報賢否一以守備印文為憑更屬允當其餘守備十二員應裁去以省糜費)
十三年准江蘇布政司使慕天顔請永行均田均
役(附)慕天顔疏(臣惟則壤定賦各有應輸之科徵而計畆當差始無偏枮之疾累如)
(江南州縣大者編戶六七百里小者三四百里每里為一圖每圖有十甲此歷來定額之賦役也乃)
(民間貧富不等所有田地多寡不齊若田多至數十頃而占籍止一圖或窮民僅有田幾畆而當差)
(於一甲是豪戶避役卸累小民而隱占之弊生矣又或貧戶苦累不堪將本名田地寄籍於豪強戶)
(下以免差徭而詭寄之弊生矣又或蠧胥奸里覘知小民不諳戶役之事包當里逓替納錢糧代應)
(比較而包攬之弊生矣種種弊端皆因賦役不能均平之故耳夫均田均役之法通計該州縣田地)
(總額與里甲之數將田地均分每圖若干頃畆編為定制辦糧當差田地既均則賦役自平即有科)
(則輕重之别而按畆編甲其輸糧之數不甚相遠且不許豪戶田多隱役苦累小民此法自科臣柯)
(日欽聳條議部覆奉令李復興行之最為得宜松民至今遵在案婁縣故)
(稱之蘇松等屬倣照均編臣任江藩再三飭行無異但民間田地賣買不常每遇編審之期必應推)
(收過割恐有奸蠧乘機炫惑有司變亂成法則貽害無窮若非奉)
(天語儆飭何以永著為例臣請均役聽民自相品搭充足敕行嗣後推收編審悉照均田)
(里甲之數不許多田少役則隱占詭寄包攬諸弊可以永清實有益於民人矣抑臣更有請者有司)
(徵糧若不分良頑混漏完欠并比差擾則小民難堪又查江南各屬田地山蕩灘塗等項名色繁多)
(科糧有至六七十則不等是以刊布由單欵目冗細鄉愚全不知曉臣經詳明督撫設立徵收截票)
(之法計算每戶實徵糧銀分作十限清造截票按月限完一分於開徵日預給便民限單悉照由單)
(編派數目刊列填寫明白俾民曉然自知本名應輸錢糧若干依限完納截票寧家印官止將未截)
(者摘比事省而不致濫差數清而不擾良戶恐法久弊生恭請)
(敇行永遵者也是不第江南行之有益即直省通行可以興利除弊臣為賦役民生起見敢瀆)
(宸嚴伏乞通飭施行敇部議覆)徵收條約(一行截票截票之法每戶額徵計作十分按月一分)
(一月又立三限按戶算明照式填造俾糧戶依限納銀入櫃照數截票其截去者歸農未截者摘比)
(良頑自分此憲檄頒行告誡諄切法至善也奈州縣各逞己見或不查截票而仍比甲催者或已截)
(而仍摘全數或未截而漏摘頑戶者或將截票收掌於糧書掯勒完戶者或票雖截而簿未登混淆)
(完欠者或不按應截之月限分數而任意差挐者或併花戶不截欠數總歸里長甲催名下獨累現)
(年者其弊種種不一甚至陽奉隂違擅立滚單火票等項名色濫差厲民酷刑疊摘蠧書賣夘狼皂)
(索費使已完之良民不獲寧家殊可痛恨今本司遵憲發截票格式著令該州縣守令造成用印令)
(司櫃吏書隨糧戶完銀之時即登明流水對戶截給遵限完者竟自寧家加至一月不截者印官親)
(查票根存留未截之戶按名差拘著令完截斷不許預行差押亦不許另立比簿並不許留前截後)
(如欠戶已完銀截票即免帶比若仍延抗方加責儆或有急公良民能並完一年額賦或並納幾月)
(幾限者即將本戶之票照數截發量行奬勵以鼓舞輸將之衆總之票存則欠票去則完竟查票根)
(而比簿可不設也務期有司殫力實行不墮奸胥術中則)
(國課民生從此兩益矣一稽完欠截票之法既行專查花戶之截與不截以分完欠有何不清乃仍有)
(紛紛混摘者盖因截法畫一糧書無作弊之竇皂快無索錢之門不便於己欲亂成規妄稱若照按)
(月分限良戶雖輸而頑戶不前難應急餉於是印官受其煽惑遂不照分數而摘挐矣及比較之時)
(止責甲催又不計完欠之多寡一概重加刑罰而比簿登數混淆並無實完實欠之數故糧戶謂少)
(完亦責多完亦責且受責不分輕重何必急公頑者自任其頑而良者亦化為頑矣今專行截票其)
(存留未截之數一目瞭然不許用比簿不許比甲催於月終吊驗將未截頑戶摘比如前月欠戶於)
(次月比較既除完戶之名止將欠戶稽比計通縣之戶已少十之八九矣即極疲極頑之邑亦少十)
(之六七矣若照通縣里排比較已省力大半且一月内上旬中旬下旬三限比較不截頑戶身受三)
(限之責尚有不完者乎但差催不截之戶必須帶戶赴比又在印官恪一遵行然後良頑允服至於)
(流水號簿每見州縣數十里彙為一册其號至千萬之外難於稽核蠧書移圖換甲改戶易數滋弊)
(實甚本司昔宰錢塘立歸里流水之法每圖一本至今稱便行令所屬州縣一體置立逐里挨號登)
(記不得仍將通區都圖完數總入流水一簿以杜牽溷一禁秤封凡設櫃收銀糧戶自封投櫃永禁)
(秤封令行亦不啻再三矣孰意州縣雖革櫃吏秤收名色又改立銀舖估色為名每遇糧戶完銀勒)
(赴舖家經手秤銀入封鈐用私記甚至不論多寡必責傾成一錠銀匠火烙方許投櫃於是縣市之積)
(奸開張列肆擅握大戥銀色恣意估折加耗甚於吏收如此錮弊皆由官吏巧剥民膏先給圖記授)
(意輕重間有增不如式唘封時佯喚銀舖薄懲該舖遂指出糧戶姓名立挐重處小民聞風效命封)
(封重勒戶戶私加是陽革秤封實則重耗也今本司照部頒法馬一樣較準官戥行州縣每里給發)
(一把聽糧戶將官戥秤準入封不許銀匠火烙銀舖估色執戥封銀嗣後如有重勒害民及櫃吏需)
(索票錢者許被害糧戶首告舖匠櫃役一併重究但州縣又以銀色青微及封内正數反虧為請者)
(豈人之無良一至此乎此皆印官開勒耗之漸也應飭令州縣果有一二銀色低潮正數稍輕者不)
(得動其原銀列名開數出示曉諭聽糧戶補納不得差票拘拏倘敢虚開捏欠許即投告提取原封)
(與糧戶對認錠件訊實嚴究其銀色紋足毋論錠件准與收納不必每封傾成一錠致滋耗費一絶)
(差擾差役之為害本司前經列示而州縣獨於糧里之中為尤甚如圖差區皂經催分管等名色各)
(有不同總一役而異其名也因上行革去此等差名遂易一稱呼人仍其舊此輩盤踞衙門承襲頂)
(首糧戶甲催供其魚肉秋收夏熟飽其鯨吞一認役必開派使用數端一開倉必妄取公費幾兩而)
(包收侵啖必累重徵赴限應差又索東道此坐圖之差擾也而承票拘挐之虎役更有甚焉摘一戶)
(名先索見面錢臨比時完者亦云代候比較勒索酒錢若未完者則害不可名状矣帶比受杖則有)
(手輕錢照料錢正身營脱則有買囑錢代杖錢身經痛苦復要知會該房一票未銷再發籖差催皂)
(層見疊出而前欠一兩用費至二兩正賦究竟未納蚩蚩愚氓何以自悮若此然必因撫字無方濫)
(差所致今飭將州縣圖差區皂經催分管諸役名色實實革去斷不許留一積蠧於中先取印官甘)
(結後有告發以縱庇論而未截票之頑戶不得不差拘每里量差一役比完即銷如本月限銀三票)
(俱不截者次月初旬即行拘比如止二票不截者姑俟中旬拘比一票不截者下旬拘比臨時激勸)
(庶幾差拘之中又省差矣倘差役横肆索詐計贓治罪惟勸良民早輸)
(國課免剝啄之到門省漏巵之吹索矣)
是年
命廷臣會議蘇松積欠應否差大臣往查分晰在官在民
應追應蠲左都御史吴正治奏清查善後之策莫若減
蘇松浮糧照常州府一例起科(附)吴正治疏(題為錢糧)
(積欠有由蘇松額賦偏重敬因清查之)
(上諭請沛酌減之洪恩以除民生永累以培萬世國本事伏念江南財賦之區我)
(皇上因累年積欠至二三百萬之多特官在民應追應蠲命廷臣會議應否差大臣往查分晰在)
(皇上軫具見民至意臣思錢糧之所以積欠者固有其由念官)
(不知民生困苦之原從事酌議則清理雖見於一時而拖欠仍貽於後日夫所謂積欠之由亦曰蘇)
(松浮糧而已及今清查善後之策亦曰減蘇松之甚明浮糧而已盖江南賦重甲於天下而蘇松兩府尤)
(初洪武以張士誠竊踞姑蘇怒地方之附寇遂取民間租籍照額定課故蘇松額糧不惟與他省輕)
(重懸殊即以接壤之常州一府較之亦加倍不止查常州府每畆科平米一斗五六升下至八升五)
(升不等蘇松浮糧在故明雖已屢減然每畆科三斗七八升至三斗二升二斗五升不等下則之田)
(亦科一斗九升夫田畆之所收非有異於别壤而輸科之逾額獨數倍於他方民力幾何其能堪此)
(國在故明雖以私憾定重額原未嘗歲歲徵完今何家任土作貢取民有制普天率土應無異視奈)
(踵前代之弊政而重困此一方民耶况查他省錢糧積欠並未有如江南之多者是浮增之糧額原)
(非可完之數而必欠之數也今聽紙上之成數責有司以催科經催則無年不欠帶徵則累案算完)
(豈真民不急公吏不勤事也盖賦重力竭實難全輸也前此屢經諸臣條奏未蒙)
(允行在部臣不過以議減豁耳抑思賦詘由於民窮民國計為重不肯輕)
(窮由於額重以每畆科至二三斗有餘之糧又有幫貼有條銀有丁銀有雜項差徭小民一歲收穫)
(不足供一歲之徵輸一值追比嚴急則多方假貸剜肉醫瘡冀免敲扑日復一日則富者漸貧貧者)
(益困而囂然喪其樂生之心萬一戶絶丁逃為累更大是浮糧病民而害且及國也在部臣又以蘇)
(松積逋内有官役透冒非全屬民欠故未便議蠲耳抑思有浮糧是以有民欠有民欠是以有那移)
(歷年那移借解欵項紛煩帶徵之官勢不免於參罰因與蠧役任意侵漁至於官更吏易頭緒淆亂)
(侵欠難清何妨彼此分肥其透冒之弊不盡民欠未嘗不因民欠所致前此有司迫於考成以欠作)
(完惟有捏報迨水落石出而官役褫革餉竟空懸是浮糧病民亦以病官而究無益於國也目今奉)
(論清察侵欠自當難掩然一一面察之能一一而追之乎東南民力竭矣臣有以知其不能也故欲杜積欠)
(之弊根必在於除故明重斂而後江南之民庶有起色從此年徵年足無民欠自無那移無那移自)
(無透冒減浮甦困正所以足額裕儲利民利國其道固相因也漢初田租三十而税一故文景治致)
(殷富論語曰百姓足君孰與不足百姓不足君孰與足我)
(皇上視民如傷當茲旱暵之時實圖修省四海之内無不引領待澤請祈)
(睿斷立沛松二府之浮糧酌量議減照常州府一例起科德音將蘇)
(國輸納從此民力稍寬課日裕)
(隆恩出自載被德無疆矣皇上億萬)
十四年以軍糈浩繁將江浙白糧暫為改折每石
一兩五錢
二十年奉
恩詔白糧全徵本色起運
准安徽巡撫徐國相疏請開墾之田寬限陞科(附)
疏略(為請寬陞科之限期以收開墾之實效事竊惟足國必先於足民而足民必先於力田未)
(國有田野不闢而可足未息餉用浩繁則墾荒之法裕民者也矧值軍興)
(所當汲汲講求以佐司農之仰屋臣查各直省之中惟江南浙西數府素少荒田而江北河南山東)
(等處荒田未墾者甚多即如臣屬鳳廬安滁和五府州屬尚有積荒民屯田地九萬四千三百九十)
(四頃三十一畆零合直省而計之不可勝計在小民豈不知無主荒田墾熟即為己業而年來報墾)
(無幾其故何歟良以開墾荒田所需人力工本靡不數倍於耕種熟田而所獲花利又不能如熟田)
(之豐盈統計數年之所收不能償初墾年之工本又安有餘息以輸賦税故必寬以起科年限養其)
(餘力使獲息足償工本然後責令陞科庶幾墾者樂於從事今例内墾荒田地定限三年起科即歲)
(歲成熟猶不能補償所費工本倘其間再遇水旱災傷益不能支持而年限已届追呼踵至不惟生)
(息全無反有剜肉醫瘡之困是以已墾者不獲遂其樂利之休未墾者咸有畏縮不前之念而荒田)
(終不能盡闢也臣查三年陞科之限雖屬舊例續於康熙十一年間經部覆前督臣麻勒吉地方之)
(凋殘已極等事一疏准於六年後陞科又康熙十二年欽奉)
(上諭再加寬限通計十年方行起科仰見我失所之至意皇上軫念小民竭蹶開懇恐催科期迫或致)
(普天之民無不懽欣鼓舞咸思務本盡力畎畆於是康熙十二十三十四年分臣屬安廬鳳三屬荒)
(皇上寬田開墾至三千餘頃臣屬如此他省可知皆蒙正限起科培養民力之實效也嗣於康熙十五年)
(月内部覆臺臣焦榮條奏將康熙十二年以前開墾荒地於十五年起科十三年以後開墾田地仍)
(照前定例於三年後起科固為籌餉起見然陞科之年分既迫而報墾者遂復寥寥如臣屬康熙十)
(五年分止墾地五百六十九頃三十四畆零十六年分止墾地三百七十三頃七十四畆零在官非)
(不加意督墾以冀紀叙也在民非不樂於開墾以收花利也總因措處工本物力艱難既慮三年之)
(内豐歉難齊復恐三年之後催科緊迫故逡巡畏懼不敢認墾耳是三年陞科之議雖為一時籌餉)
(國之權宜而不能為裕為寬限庶可鼓勸人心查十足民之長策自宜量)
(皇上格年起科乃蒙我敢率請過寬嗣後開墾田地合無外之仁臣亦不)
(睿慈敕仰懇復六年後起科之例則追呼既緩自必人人部酌)
(國樂趨將見野無曠土兵餉端有攸賴矣課日增寬民力以裕)
又准江蘇巡撫慕天顔疏豁免蘇松常等府版荒
田地錢糧於康熙七年為始(附)慕天顔疏(為坍荒賠累無)
(皇恩豁追亟請困以召天和事臣惟地震之變免甦民)
(皇上躬行修省事宜條奏臣思最重者首在恤民而恤民敇將應行應革)
(之最苦最急者莫若豁免江南坍荒田地錢糧一事臣查蘇松常坍荒田地向來屢經勘駁實有三)
(千餘頃合算共本折錢糧亦不滿十萬而因此賠累反致欠多民情之隱苦實實不可勝言盖坍者)
(久成白水無土可問荒者磽瘠不毛無法可耕公占則係地入公家民已失業此種情形前撫臣及)
(皇上洞臣任藩司時入覲條奏歴歴繪陳久蒙暇親勘故鑒止因兵興以來軍務倥偬前撫臣無)
(議暫停俟事平之日議覆因循至今臣撫任三載正值軍需告急方在生節之時何敢再瀆)
(宸嚴是以日切焦思而對此包賠之窮民赧顔無以自解臣故於自陳不職疏内首列此端為臣罪也然思)
(皇上愛我惟恐一夫不獲恭逢下詔求言之日臣再不言民)
(臣罪益深矣又念此坍荒錢糧如果可徵賠臣又何敢即言奈何有糧無田有戶無人歴年地丁條)
(折原無完納委係紙上虚數不豁亦無完豁之可免累耳惟漕糧一項徒累里甲里甲因此包賠逃)
(亡株連不知凡幾官役因此漕欠那移墊買每致難清完猶不完也三吴賦重額繁保無頑梗拖欠)
(然每歲考成計民間零星尾欠積累而有數萬或災患不時民力困竭逋逃者又數萬總以四百餘)
(萬之額徵而論亦不可謂之頑矣此有戶有田之欠數仍可於年限續完惟坍荒所欠萬萬無從責)
(特恩蠲賠臣前於備陳舊欠無徵等事一疏具題蒙如長停者即此坍荒在内也今查前勘坍荒數内)
(洲縣田地新經丈清陞補無缺不議外太倉常熟崑山嘉定華亭上海婁縣青浦宜興九州縣確有)
(皇上大坍荒未豁臣請豁容臣再加覆勘細數造册報部沛恩綸特准開)
(從康熙十七年起扣免於民毋容纖毫捏冒此係永遠甦困培我)
(國家萬年之樂利非比一時之蠲停將見渙汗一頒民之歌舞雷動於三吴豈不可坐致休祥也哉)
二十四年准江蘇巡撫湯斌疏陳逋賦難清乞減
定賦額並另立賦税重地州縣官考成例(附)湯斌
疏(臣惟財賦為)
(國家根本之計而蘇松尤為財賦最重之鄉臣以庸碌謬撫茲土見錢糧累年逋欠每當奏銷之期多)
(者嘗欠至五十餘萬最少者亦不下三四十萬夙夜疚心懼無以仰佐)
(國計恒惴惴不安初疑官吏之怠玩繼疑豪強之頑梗乃一載以來詢問耆碩體察民隱間嘗巡行阡)
(陌訪田則之高下考徵科之多寡然後知蘇松逋賦實由民力維艱斟酌調劑貴在及時敢悉心為)
(皇上陳我蘇松土隘人稠一夫所耕不過十畆而倚山傍之)
(湖旱澇難均即豐稔之歲所得亦自有限而條銀漕白正耗以及白糧經費漕贈五米十銀雜項差)
(徭不可勝計而仰事俯育婚嫁喪葬俱出其中終歲勤動不能免鞭扑之苦故蘇松俗好浮華而獨)
(耕田輸税之農民艱難實甚兩府與常鎮嘉湖壤地相接而賦額輕重懸殊即江浙閩楚並號財賦)
(之鄉區區兩府田不加廣而可當大省百餘州縣之賦民力所以日絀也夫二府田賦之重固起自)
(明初臣嘗考洪武年間籍沒張士誠將士誠産號為官田賦額特重而民田之起科較輕永樂以後)
(漕運愈遠加耗滋多宣德正統間巡撫周忱奏減蘇州租七十餘萬石松江租三十餘萬石民困稍)
(甦至嘉靖初蘇州知府王儀請行均田之法盡括官民田而裒益之當時稍救官田之弊但正耗兼)
(配科則繁雜吏易為奸其後以耗米作為正糧又運綱諸費額外取之於民因時派徵又如所謂九)
(釐地畆之類日漸增益非復正嘉以前之舊至唘貞時軍餉孔殷加派日繁民不堪命矣)
(本朝定鼎田賦悉照萬歷年間則例盡革明末無藝之徵洵稱救民水火近年因時制宜如白糧經費運)
(軍行月永折加價等項載在全書其官收官兑之法最稱便民不可更易然亦因明朝賦重役繁以)
(耗作正不得已為此補救之計而民力則已殫也順治初年錢糧起存相半考成之例尚寬後因兵)
(餉急迫起解數多又定十分考成之例一分不完難逭部議以四十餘萬錢糧之州縣至與小縣錢)
(糧不上數千或僅一二萬者一例考成官斯土者雖賢如黃霸魯恭何能自免謫譴夫人千里而來)
(為吏誰肯以催科無術甘心廢棄一存顧恤功名之念則展轉苟且之計必生或以存留而抵起解)
(或以此項而借彼欵或以新糧而抵舊欠參罰期迫則以欠作完賠補維艱又以完為欠種種弊竇)
(莫可究詰一經發覺身家俱喪官之更代日勤蠧胥因之作奸頭緒紛淆侵漁任意雖嚴加追比究)
(之欵額空懸惟二十二年適遇歲豐二十三年荷蒙)
(聖恩蠲漕故僅有一二縣地丁全完而他項仍多掛欠又以年外報完未副議叙之例夫人才力不甚相遠)
(豈他省之吏榦濟獨優而蘇松之官催科偏拙良以百姓之脂膏既竭則有司之智勇俱困而前途)
(之功名絶望則官箴之砥礪難期心已灰矣地方何賴吏治人才皆足惜也積欠年久惟待赦蠲我)
(國家弘敷大賚每一赦詔蘇松免租多者百萬少者七八十萬是糧額雖重原非可完之數與其赦免)
(於追呼既窮之後何若酌減於徵比未加之先使得完肌膚而樂輸將自無損)
(國家歲入之實數乎蘇松版荒所在多有臣嘗委官逐一踏勘非盡石田不可耕也秖因田不抵賦力)
(難任役人戶逋逃數家株累小民畏懼而不敢承佃倘蒙)
(皇恩稍賜寬減其孰不踴躍復業數年之後按畆陞科將見田額漸增)
(國賦日裕是蠲無益之虚額而收墾田之實課也前此諸臣累累陳請適當軍興旁午餉需告匱之日)
(皇上德且俱言前朝苛政欲復宋元之舊事勢難行今賴威遠播海表日出之邦絶域不庭之國莫不稽手)
(國來享奉琛恐後斯正本之時上年家休養蒸黎培植根)
(鑾輿親巡洞見村落蕭條深軫仁厚澤淪肌浹髓白叟黃聖懷又蠲漕免丁帶徵積欠深)
(童感極而泣以為生逢堯舜之主視民如傷若地方官能以民艱上聞必當大沛恩膏起三百年之)
(痼疾臣身在地方義無可諉不敢遠引宋元之說亦不敢比常鎮嘉湖之例惟叩懇我)
(皇上念民力之已竭察虚額之無益宸衷獨斷渙發)
(德音及此纂修簡明全書之時博集二廷議將蘇松錢糧合盤打算各照科則量減一分定適中可完之)
(實數無存過重必欠之虚額更將科則稍加歸併使簡易明白便於稽核或將賦額最重州縣另立)
(勸懲之典不與小縣一例考成使守令知可以久任可以陞遷不至苟且因循事務廢弛庶幾野無)
(不耕之土戶無不完之租民力裕而吏治清賦税充而)
(國用足億萬年太平無疆之休端在是矣臣非不知賦額久定未便更張但體)
(國經野貴永久而無弊苟有未善正宜變通况前代之苛政乎我)
(皇上神聖立極事事垂法萬世此尤關國計民生之大者宏謀遠算總自)
(睿裁非微臣所能仰贊也)
二十六年
命纂修簡明賦役新書科臣劉國黼疏乞各省田地賦役
大小等則逐一註明(附)劉國黼疏略(臣辦事戶垣見各省起科)
(則例有大地小地上中下地之殊有一二等至六七等三四則至數十則之别不但各省不同即一)
(省之中各府各州各縣亦多互異盖地形有高下平陂土性有沙鹵肥瘠古人則壤成賦固不能強)
(之使同也但全書之内將各則田地註明折數者固多而遺漏未註者亦復不少臣江南揚州人也)
(即以揚屬而論江都之田一萬七千餘頃額徵銀五萬餘兩全書已註明折數矣若高郵田二萬五)
(千餘頃額徵銀四萬一千餘兩泰州田九千餘頃額徵銀四萬四千餘兩非泰州之田僅高郵三分)
(之一非泰州之賦重於高郵三倍也盖泰州大地而高郵小地也又如興化田二萬四千餘頃額徵)
(銀二萬八千餘兩寳應田二千餘頃額徵銀二萬餘兩非寳應之田僅興化十分之一非寳應之賦)
(重於興化十倍也盖寳應大地而興化小地也小地則一畆為一畆大地則數畆折一畆一畆為一)
(畆則賦輕數畆折一畆則賦重而全書之内皆未經註明也今獲徧覽各省全書始知大地小地未)
(經註明者不獨臣鄉然也臣謂錢糧欵項不可不簡而田畆大小尤不可不明乞)
(敇下纂修新書諸臣將大小等則逐一註明)
江南全省田賦
原額田地山塘蕩漊塹塗墩灘等項一百一十五
萬七千一百四十六頃四十畆有竒雲霧荒山
一十六頃三畆九分草山一千七百二十九里
有竒馬田一百七十一頃屋基一百六十二
間半畆桑絲一千六百六十三兩六錢鹽鈔
六千六百七十八口
除原荒並節年水淹堤占挖廢坍江坍海田地二
十萬九千七百七十二頃五十八畆有奇又松
滁二府州屬折實成田折去一千三百七十五頃
五十六畆有奇
節年開墾陞科田地一萬三千九百六十四頃八
十六畆有奇
順治十四年實額田地九十五萬九千九百六十
三頃一十二畆有奇雲霧荒山一十六頃三畆
九分草山一千七百二十九里有奇馬田一
百七十一頃屋基一百六十二間半畆桑絲
一千六百六十三兩六錢鹽鈔六千六百七十
八口
節年抛荒坍江坍海遷沙堤占水沈田地二萬九
千二百三十五頃九十二畆有奇又廬鳳和三
府州屬折實成田折去二萬七千九百一十四頃
一十七畆有奇
節年丈增墾荒溢額並蘆洲轉則陞田又歸併海
門鄉及潁州潁上二衛所田地八萬七千四百六
十二頃一十一畆有奇開墾草山八百六十三
里有奇
康熙二十二年實額田地九十九萬二百七十五
頃一十五畆一分四釐有奇雲霧荒山一十六
頃三畆九分草山二千五百九十三里一分有
奇馬田一百七十一頃屋基一百六十二間
半畆桑絲一千六百六十三兩六錢鹽鈔六
千六百七十八口
節年坍荒開河堤占水沈田地一萬六千五百八
十頃四十六畆八釐有奇又鳳六亳三府州屬
折實成田折去三千九百二十二頃一畆二分八
釐有奇
節年陞增溢額田地並蘆草田蕩五萬三千三百
七頃二十六畆七分四釐有奇開墾草山四百
二十六里九分有奇又金壇縣報荒未豁田二
百三十三頃三十畆三分九釐有奇泗州新淤
地畆二百五十四頃九十九畆五分二釐有奇
雍正十三年實在田地一百二萬三千五百六十
八頃二十四畆四分三釐有奇雲霧荒山一十
六頃三畆九分草山三千二十里有奇馬田
一百七十一頃屋基一百六十二間半畆桑
絲一千六百六十三兩六錢鹽鈔六千六百七
十八口
額徵税糧地畆徭里條鞭折色帶閏補徵時價並
雲霧山租鹽鈔等銀内除雍正三年蒙
特恩蠲免蘇松浮糧銀四十五萬外實徵銀四百六十八
萬一千七百二十五兩八錢六分八釐六毫有奇
遇閏加銀三萬七十六兩二錢二分二釐六毫有
奇
人丁攤入地畆銀四十四萬八千八百七兩八錢
七分二釐有奇遇閏加銀一千八百六十九兩四
錢二分一釐八毫有奇
屯丁攤入地畆銀八十九兩七錢
匠班攤入地畆銀一萬一千四百七十七兩六錢
八分九釐三毫有奇遇閏加銀三錢三分七釐五
毫
除閏共實徵銀五百一十四萬二千一百一兩一
錢二分九釐九毫有奇
額徵漕南並五米二百八十九萬六千四百九十
二石二斗二升五合有奇遇閏加米一千三十三
石六斗四升五合有奇
麥七萬四千三百八十一石八斗五升三合有奇
豆二萬八千四百三十八石六斗八升六合有奇
外不在丁田徵解雜辦銀六萬九千三百一十六
兩一錢四分三釐三毫有奇(内除亳州商税銀一百一十四兩六錢一)
(分六釐歸併鳳關徵收)遇閏加銀六百六十六兩八錢八分
二釐七毫有奇
又安慶府屬新增摃脚銀三兩三錢三分有奇
米一千四百三十八石五斗九升五合有奇
麥二十五石六斗四升四合有奇
制錢三萬三千六百七十五文五分遇閏加錢七
百五十八文一分
額外歸併省衛外衛原額屯田地四萬二千七十
一頃三十八畆二釐有奇
節年坍荒田地三百九十六頃五十七畆四分五
釐有奇
節年陞科並清出溢額田地二千八百一十八頃
五十五畆九分七釐有奇又歸併南撫饒三衛
所並南昌衛前屯田地五百三十九頃一十四畆
九分二釐有奇
雍正十三年實在屯田地四萬五千三十二頃五
十一畆四分六釐有奇
額徵折色銀萬六千三百三十兩九錢二分八
釐一毫有奇遇閏加銀二錢二分六毫有奇
又軍需銀六十兩
屯丁攤入地畆銀二萬四百三十八兩三錢一分
六釐六毫有奇
除閏共實徵銀一十萬六千八百二十九兩二錢
四分四釐七毫有奇
額徵本折米一十四萬八千一百九十二石三斗
九升八合有奇
麥四千三百三十石五斗一升三合有奇
本折豆三千二百八十九石三斗九升九合有奇
外不在丁田徵解軍三小料並雜辦銀二千八百
四兩七錢五分七釐七毫有奇
制錢十千文
江蘇布政使司
原額田地等項七十一萬九千八百三十六頃六
十七畆有奇蘇州府屋基一百六十二間半
除原荒並節年水淹挑堤公占坍江坍海田地七
萬七千一百四十八頃四畆有奇又松屬山塘
蕩漊折實成田折去一千九十七頃一十一畆有
奇
開墾陞科田地三頃九十九畆有奇
順治十四年實額田地六十四萬一千五百九十
五頃五十一畆有奇屋基一百六十二間半
節年坍江坍海遷沙版荒堤占挑廢積荒田地一
萬二千八十七頃六十七畆有奇
節年丈增陞科墾荒復業並蘆洲轉則陞田及歸
併海門鄉田地三萬五千三百九十八頃九十畆
有奇
康熙二十二年實額田地六十六萬四千九百六
頃七十四畆七分七釐有奇屋基一百六十二
間半
節年坍荒田地一萬三千八百一頃八十九畆一
釐有奇
節年陞增田地並蘆草田蕩三萬五千六百七十
七頃五十八畆八分一釐有奇又金壇縣報荒
未豁田二百三十三頃三十畆三分九釐有奇
雍正十三年實在田地六十八萬七千一十五頃
七十四畆九分六釐有奇屋基一百六十二間
半
額徵税糧地畆徭里條鞭折色銀内除雍正三年
蒙
特恩蠲免蘇松浮糧銀四十五萬外實徵銀三百二十七
萬五千八百六十五兩七錢二分一釐四毫有奇
遇閏加銀三萬七十六兩二錢二分二釐六毫有
奇
人丁攤入地畆銀二十四萬九百二十二兩三分
九釐九毫有奇遇閏加銀一千八百六十九兩四
錢二分一釐八毫有奇
屯丁攤入地畆銀八十九兩七錢
匠班攤入地畆銀七千六百七兩三錢八分六釐
五毫有奇
除閏共實徵銀三百五十二萬四千四百八十四
兩八錢四分七釐八毫有奇
額徵漕南並五米二百四十八萬二百一十九石
五升九合有奇遇閏加米一千三十三石六斗四
升五合有奇
麥六萬三千九百六十六石六斗三升六合有奇
豆五千一百八十七石六斗六升一合有奇
外不在丁田徵解雜辦銀四萬一千七百三兩五
錢九分四釐一毫有奇遇閏加銀二百四十五兩
五錢七毫有奇
學租錢二萬一千六百文
額外歸併省衛外衛原額屯田地一萬四千四百
一十一頃一十四畆二釐有奇
節年坍荒田地三百九十六頃五十七畆四分五
釐有奇
節年陞科田地七百一頃六十七畆九分七釐有奇
雍正十三年實在屯田地一萬四千七百一十六
頃二十四畆五分四釐有奇
額徵折色銀二萬四千五百九十四兩九錢五分
九釐一毫有奇
又軍需銀六十兩
屯丁攤入地畆銀一萬二百九十一兩三錢二分
一釐六毫有奇
共實徵銀三萬四千九百四十六兩二錢八分七
毫有奇
額徵本色米五萬六千七百四十石五斗二升五
合有奇
麥三百四十二石四斗三升九合有奇
豆五十六石二斗九升有奇
外不在丁田徵解雜辦銀二千一百二兩九錢四
分七釐四毫有奇
安徽布政使司
原額田地等項四十三萬七千三百九頃七十三
畆有奇池州府雲霧荒山一十六頃三畆九分
廬州府草山一千七百二十九里有奇滁州
馬田一百七十一頃畆桑絲一千六百六十三
兩六錢鹽鈔六千六百七十八口
除原荒並節年挖廢坍江田塘一十三萬二千六
百二十四頃五十四畆有奇又滁州山塘折實
成田折去二百七十八頃四十五畆有奇
開墾陞科田地一萬三千九百六十頃八十七畆
有奇
順治十四年實額田地三十一萬八千三百六十
七頃六十一畆有奇雲霧荒山一十六頃三畆
九分草山一千七百二十九里有奇馬田一
百七十一頃畆桑絲一千六百六十三兩六錢
鹽鈔六千六百七十八口
節年民衛續荒並堤占水沈田地一萬七千一百
四十八頃二十五畆有奇又廬鳳和屬山塘折
實成田折去二萬七千九百一十四頃一十七畆
有奇
節年開墾陞科並清出溢額田地四萬三千八百
二十九頃六十四畆有奇開墾草山八百六十
三里有奇又鳳陽府歸併潁州潁上二衛所屯
田八千二百三十三頃五十七畆有奇
康熙二十二年實額田地三十二萬五千三百六
十八頃四十畆三分七釐有奇雲霧荒山一十
六頃三畆九分草山二千五百九十三里一分
有奇馬田一百七十一頃畆桑絲一千六百
六十三兩六錢鹽鈔六千六百七十八口
除鳳六亳屬山塘折實成田折去三千九百二十
二頃一畆二分八釐有奇又靈璧縣開河築堤
裁柳占廢上中下三則地實折實地二十三頃七
畆七分一釐有奇臨泗盱五四州縣水沈田地
二千五百頃九十畆七分九釐有奇泗州新減
田地二百五十四頃五十八畆五分七釐有奇
節年開墾陞科並清出溢額積荒田地一萬七千
六百二十九頃六十七畆九分三釐有奇開墾
草山四百二十六里九分有奇又泗州新淤地
畆二百五十四頃九十九畆五分二釐有奇
雍正十三年實在成熟折實田地三十三萬六千
五百五十二頃四十九畆四分七釐有奇雲霧
荒山一十六頃三畆九分草山三千二十里有
奇馬田一百七十一頃畆桑絲一千六百六
十三兩六錢鹽鈔六千六百七十八口
額徵税糧地畆徭里條鞭折色帶閏補徵時價並
雲霧山租鹽鈔等銀一百四十萬五千八百六十
兩一錢四分七釐二毫有奇(内漁課羨餘船税茶商税官祠租廉惠田)
(租厰租抵解正項銀二千九十四兩九錢一分八釐六毫有奇)
人丁攤入地畆銀二十萬七千八百八十五兩八
錢三分二釐一毫有奇
匠班攤入地畆銀三千八百七十兩三錢二釐八
毫有奇遇閏加銀三錢三分七釐五毫
除閏共實徵銀一百六十一萬七千六百一十六
兩二錢八分二釐一毫有奇
額徵漕南並五米四十一萬六千二百七十三石
一斗六升六合有奇
麥一萬四百一十五石二斗一升七合有奇
豆二萬三千二百五十一石二升五合有奇
外不在丁田徵解雜辦並鰣魚折價銀二萬七千
六百一十三兩三錢四分九釐二毫有奇(内除亳州商税)
(銀一百一十四兩六錢一分六釐歸併鳳關征收)遇閏加銀四百二十一
兩三錢八分二釐有奇
又安慶府屬新增摃脚銀三兩三錢三分有奇
米一千四百三十八石五斗九升五合有奇
麥二十五石六斗四升四合有奇
和州廣惠庫制錢一萬二千七十五文五分遇閏
加錢七百五十八文一分
額外歸併省衛外衛原額屯田二萬七千六百六
十頃二十四畆有奇
節年陞科並清出溢額田地二千一百一十六頃
八十八畆有奇又池州府屬歸併南撫饒三衛
所並南昌衛前屯田地五百三十九頃一十四畆
九分二釐有奇
雍正十三年實在屯田地三萬三百一十六頃二
十六畆九分一釐有奇
額徵折色銀六萬一千七百三十五兩九錢六分
九釐有奇遇閏加銀二錢二分六毫有奇
屯丁攤入地畆銀一萬一百四十六兩九錢九分
五釐有奇
除閏共實徵銀七萬一千八百八十二兩九錢六
分四釐有奇
額徵本折米九萬一千四百五十一石八斗七升
三合有奇
麥三千九百八十八石七升四合有奇
折色豆三千二百三十三石一斗九合有奇(每石折銀)
(七錢共折銀二千二百六十三兩一錢七分六釐有奇)
外不在丁田徵解軍三小料銀一百六十兩五錢
六分
又雜辦銀五百四十一兩二錢五分三毫有奇
制錢十千文
漕米加耗
明初民運無脚耗等項至宣德間令民糧兑與軍運
成化間將徐淮臨德四倉支運亦改兑軍皆給路
費始各有耗米兑運米俱一平一尖收受故有尖
米耗米除隨船給運外餘折銀謂之輕齎改兑無
尖米以耗米二升折銀謂之折易輕齎後通惠河
成省脚價始立減扣法扣留者以備修理通惠河
牐量減者以寬民力兑運加耗米應天蘇州松江
常州鎮江太平寧國池州廬州安慶每石加耗米
五斗六升又兩尖米一斗共六斗六升内除四斗
隨船作耗餘米二斗六升折銀一錢三分名二六
輕齎近減去二升止徵二斗四升改為二四輕齎
於内仍扣留銀一分鳳陽淮安揚州徐州每石加
耗米四斗六升尖米一斗共五斗六升内除三斗
隨船作耗餘米二斗六升折銀一錢三分名二六
輕齎後改為二四與應天府相同南京下江等總
每石徵脚米六升折銀給運宣德八年題准兑軍
脚耗每石南直隸六斗江北淮揚鳳陽五斗徐州
四斗正德七年題准輕齎銀兩各司府州縣每年
務隨正糧一併兑完方許出給通關嘉靖六年議
准官軍過江領兑蘇州等處者江北三總並廬州
衛每石脚米一斗三升南京兩總並鎮江衛每石
七升萬歷元年題准江北三總派兑南糧原定脚
米一斗三升雇覓江船今瓜洲建牐徑赴水次聽
兑蠲免七升止徵六升其南京各衛通到水次原
徵七升又免一升止徵六升(明會典)
國朝順治十四年准巡按御史秦世貞疏定每正糧百
石除正耗外加米五石銀五兩交與旗弁十六年
又准科臣朱紹鳳以蘇松常鎮四府糧多路遠領
運旗丁不無常例雜費於五兩之外再加五兩其
江安等府州俱仍係五米五銀
白糧耗脚
明嘉靖九年奏准蘇松常三府起運内官監白熟細
米每石耗米二斗五升車脚銀四錢船錢銀六錢
白熟粳米每石耗米二斗八升車脚銀三錢五
分船錢糙米四斗貼夫四斗七升供用庫白糧
每石耗米一斗八升車脚銀三錢五分船錢糙米
四斗貼夫糙米五斗光禄寺白糧每石耗米二
斗五升照此派納不許違例加增(續文獻通考)
國朝蘇州府屬白糧每石加耗米三斗續加二斗每正
耗米一石加舂辦米二斗松江府同常州府每正
米一石加耗米三斗舂辦米九斗續加耗米每石
二斗每耗米一石加舂辦米二斗
額編白糧經費蘇松常三府每正米一石雇船水
脚八錢添䉡提溜二錢車脚由牐三錢
按以上俱入條鞭内欵
丁銀
康熙五十二年三月十八日
聖祖仁皇帝恩詔海宇承平日久戶口日繁地畆並未加
廣宜施寬大之恩共享恬熙之樂嗣後直隸各地方官
遇編審之期察出增益人丁止將實數另造清册奏聞
其徵收錢糧但據康熙五十一年丁册定為常額續增
人丁永不加賦仍不許有司於造册之時藉端需索用
副朕休養生息之意
五十五年御史董之燧疏請統計丁銀按畆均派
戶部議覆各省州縣地畆人丁原有不同隨地制
宜相沿已久未便更張如有情願買賣地畆而丁
應從地起者其地亦隨買主輸課奉
旨依議(附)董之燧疏略(續生人丁永不加賦)
(皇上軫念民生高厚之恩真有加無已但現在人丁尚多偏苦各省州縣丁制亦有不同有丁從地起者丁)
(從人起者丁從地起者其法最善而無知愚民每每急求售地竟地賣而丁存至丁從人起者凡遇)
(編審之年富豪大戶有囑里書隱匿不報而小戶貧民盡入版册無地納税亦屬不堪一切差役俱)
(照丁起派以田連阡陌坐享其逸貧無立錐身任其勞既役其身復徵其税逃亡者有所不免一遇)
(國逃亡非親族賠累則累也嗣後既不增額則有定課虚懸現在人丁之)
(敇部行數可稽臣請地方官確查各縣地畆若干統計地令直隸各省)
(丁人丁之銀數若干按畆均派在有地者所加無多不為苦無地者得免賠累實為幸)
雍正五年總督范時繹
題請以雍正六年為始丁隨田辦奉
旨依議(附)范時繹疏略(丁銀隨田併征最為均平良法直隸各省歷來丁地分征者節經)
(俞旨題明歸併奉有州縣内向有丁銀隨田徵輸者亦有在案今江南各)
(丁田各辦者查各屬田地原有高下之殊按畆起科亦有輕重之别所有丁銀各就本縣地畆均攤)
(為便且可省改造全書之煩至中間成熟銀米科算或照地畆科算亦皆下順輿情便於輸納相應)
(皇仁題明以雍正六年為始丁隨田辦以廣兩六錢有奇再山陽一縣每地銀一兩攤徵丁銀一)
(又江寧縣歸併外衛地銀一兩亦攤丁銀一兩二分有奇似乎獨重但按畆而計山陽縣每畆原徵)
(銀一分八釐零今加人丁項不足五分之數江寧歸併外衛每畆徵銀一分九釐零今加人丁項尚)
(不足三分九釐之數再收租納糧均輸猶易若責之無地光丁不無追呼之擾如海州山陽高郵江)
(都四州縣無地軍丁額數無幾均入民田每畆所增不過絲毫之間均應畫一攤徵再安徽等屬尚)
(未造册詳報但事同一例應概請攤徵俱自雍正六年為始)按丁銀即漢之口
算唐之調宋之丁米當時有授田之制無無田之
丁及授田法不行而無田之丁始以丁銀為苦矣
增除之際吏胥得緣為奸自
聖朝增丁不增賦丁隨田辦而貧民得以安枕為自古
未有百世不易之良法也此今條鞭内人丁欵
匠班
雍正七年奉
旨准署總督范時繹安徽巡撫魏廷珍江蘇巡撫王璣疏
將上下兩江匠班銀免徵攤入地畆徵輸(附)疏略
(各屬匠班銀兩向係按匠徵輸相沿久遠今查安徽屬除當塗和州含山三州縣全書原未編有匠)
(班毋庸另議外其懷桐等五十七州縣每年額徵共銀三千八百七十兩三錢二釐零江蘇屬除山)
(陽桃源安東以及邳州宿遷雎寧等州縣久在田丁内徵解外其上元等六十州縣每年額徵共銀)
(七千六百八兩五錢三釐零緣歷年久遠原匠子孫逃故無追是以各州縣有於現業匠戶派徵者)
(有著族屬親鄰里逓賠補者若攤入田畆徵輸在有田之戶所增無幾而手藝貧民受益良多相應)
(造具攤徵清册請於雍正七年為始)此條鞭内匠班之欵
永折漕糧地方
江寧府屬高淳溧水二縣每正兑米一石連耗折
銀七錢改兑米一石連耗折銀六錢
淮安府屬安東縣正兑改兑米俱每石連耗折銀
五錢
揚州府屬興化縣每石連耗折銀五錢
舊屬蘇州府今屬太倉州之嘉定縣並嘉定分出
之寳山縣正兑米每石連耗折銀七錢改兑米每
石連耗折銀六錢
以上折銀俱入地丁項下徵解順治十六年因
江寧省衛月糧不敷巡按馬騰陞題定折漕
州縣每正米一石一例加增銀二錢五分一釐
三毫七絲二忽九微三纖七沙七塵七埃六渺
二漠徵解江安糧道交納
徽州府屬應徵南米康熙二十八年總督傅臘塔
以該屬處萬山之中不通舟楫深為苦累題定
改折每石徵銀八錢
恩免
山陽清河桃源宿遷安東高郵寳應碭山徐州衛
等九州縣衛挑河築堤挖廢民屯田地四百四十
六頃九十五畆零雍正九年蘇州巡撫尹繼善
題請將該額徵銀米麥豆等項自康熙五十一年
起至雍正五年止悉行蠲免奉
旨依議
沛縣昭陽湖水沈田地二千一百六十八頃七十
六畆題定應徵銀米每年冬勘之後涸則次年
帶徵淹則題請蠲免雍正十年十二月總漕性
桂題請將湖田本年漕米先行挖除徵收俟冬
勘後如有涸復於次年帶徵奉
旨依議
雍正十二年江蘇巡撫高其倬題挖廢田地内碭山
縣田地四頃七十二畆零徐州衛屯田三頃六十一畆
零於雍正六七年間淤平各戶丁照額輸將所有山陽
阜寧清河桃源宿遷安東高郵寳應八州縣共挖廢田
地四百三十八頃六十一畆零自雍正六年起至十年
止請將該額徵銀米麥悉予蠲免部覆仍令以後按年
委員確勘有無淤出應徵應免之處報明保題奉
旨依議
十三年十一月十六日署副都御史陳世倌奏
請農忙停徵總理事務王大臣議定例徵收錢糧
於農忙之時停徵雍正五年議准條奏頑民恃有
停徵之例輾轉規避以致積欠嗣後州縣於停忙
之日查明糧戶限内完半者照例俟開徵後再完
如未完半之戶仍行追比夫小民辛勤力作一歲
之中五六兩月最為緊要生計於是乎出賦税於
是乎辦誠不可以催科妨其本業况四月限内之
不能完半者多因青黃不接無力輸將難因一二
頑戶概行徵比即稍緩時日亦可於開徵之後催
令完納應如陳世倌所奏請
敇部通行直省嗣後農忙之時仍照舊例概停徵比奉
御批所議甚是依議速行
十二月二十七日奉
上諭朕聞淮安府阜寧縣所屬射陽湖地方於雍正五
年經齊蘇勒題陞淤地八千一百餘頃陞租銀四千
餘兩又康熙五十九年查丈射陽湖北岸淤灘案内
有民人周士孔楊景希陞地四百餘頃應陞銀一百
七十兩俱係有糧無地小民賠累難堪是以向來積
欠纍纍從未清完今各項舊欠雖已蠲免然將來新
賦無出勢必仍行追比甚屬累民著將前項陞地八
千六百五十頃四十九畆零租銀四千二百六十一
兩零俱行豁除以甦民困該部即遵諭行
乾隆元年二月十六日奉
上諭朕聞江南淮安府屬之桃源縣徐州府屬之宿遷
縣雎寧縣濱臨黃河沿河地畆淹涸靡常雍正五年
因朱家口潰決之水復循故道其舊淹田地始得涸
出而河臣為地棍所欺遂以此地為新淤之腴産睢
寧縣報陞地五千三十九頃宿遷縣報陞地四千七
十二頃桃源縣報陞地三千八百四十二頃嗣蒙
皇考世宗憲皇帝勤求民隱特頒
諭旨以淤地勘報不實令河臣會同督臣委員查勘共豁
地七千二百餘頃萬民感頌所有存留地五千七百
餘頃俱照各縣成例折算實地三千五百餘頃科則
亦經減輕其潼安一衛裁汰改歸州縣徵收乃比年
以來應納錢糧仍催徵不前盖此淤出之地畆即舊
有之糧田是以民力維艱輸將不繼也朕以愛養百
姓為心既洞悉其中情事自當加恩開除以紓民力
著將宿遷睢寧桃源三縣現存新淤涸復改科地糧
額徵銀六千五百四兩全行豁免其雍正十三年淤
地未完錢糧亦免徵收至水沈地畆仍照例歸於每
年冬勘該部即遵諭行
四月十六日戶部議查得署理蘇州巡撫顧琮以
蘇松常鎮等府額賦繁重荷蒙
皇上軫念民瘼格外施恩
諭令酌減耗羨以紓民力今分别科則輕重量減差等
請自乾隆元年起一切新舊錢糧將科則最重之
蘇松太三府州遵減耗羨五分計共減耗銀七萬
七千三百八十三兩零科則次重之常鎮二府酌
減耗羨三分計共減耗銀二萬八千一百九十一
兩零通共減耗銀一十萬五千五百七十四兩零
再查江省錢糧耗羨自雍正六年提解充公酌定
加一徵收以為各官養廉並一切地方有定無定
公費年底造册核銷通省每年額徵地漕雜税學
租蘆課等項耗羨共銀三十七萬五千一百七十
二兩零今除去蘇松常鎮太五府州酌減銀兩外
實收耗銀二十六萬九千五百九十八兩零每年
歲需各官養廉及有定無定公費並隨時辦理公
費每年約需共銀三十三萬四千餘兩以歲入耗
羨支給計不敷銀六萬四千五百餘兩查有揚海
兩關額税之外每年計有盈餘銀約共八萬餘兩
可否將此盈餘税銀每年撥給六萬四千五百兩
以資添補統於年底造册送部核銷俾公事得無
匱乏等因會同江南總督趙弘恩合詞具題前
來查江南賦重之區如蘇松常鎮四府較之他省
幾及數倍應如所請以奉文之日為始飭令各屬
按數徵收仍通行出示曉諭如有不肖官吏私自
巧取苛索累民者該督撫即行題參嚴究再稱
養廉公費不敷於揚海兩關盈餘銀内動支添補
亦應如所請統於年底報銷案内造報可也奉
旨依議
江南通志卷六十八
