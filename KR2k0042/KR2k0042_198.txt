江南通志卷一百九十九
雜類志
摭史紀事(二)
唐
平江淮
先是隋煬帝大業九年八月癸卯吴人朱燮晉陵
管崇擁衆十萬餘宼江左九月己卯東海人彭孝
才舉兵為盜衆數萬十月朱燮管崇共迎劉元進
為天子毘陵東陽會稽建安多應之遣將軍吐萬
緒魚俱羅討之十二月徵緒還遣江都丞王世充
討元進頻戰皆捷元進燮敗死
十一年秋七月己亥淮南人張起緒起兵為盗衆
至三萬冬十月壬申東海賊帥李子通擁衆渡淮
自號楚王建元明政宼江都
十二年二月癸亥東海賊盧公暹率衆萬餘保於
蒼山九月東海人杜伏威揚州沈覓敵作亂衆至
數萬右禦衛將軍陳稜擊破之
十三年春齊郡賊杜伏威率衆渡淮攻䧟歷陽郡
三月廬江人張子路舉兵反右禦衛將軍陳稜討
平之又賊帥李通德聚衆數十萬寇廬江左屯衞
將軍張鎮州擊走之
恭帝義寧元年(即大業十三年)十二月賊帥張善安陷廬
江郡
二年三月吴興郡守沈法興據丹陽稱江南道總
管
唐高祖武德二年九月辛未李子通僭號沈法興
稱梁王丁丑杜伏威降
三年李子通襲法興於吴郡法興走死(按此條見通鑑唐書)
(不載)
四年十一月庚寅李子通降丙申復叛伏誅
六年正月庚寅徐圓朗陷泗州二月丙寅行軍總
管李世勣敗徐圓朗執之八月壬子淮南道行臺左
僕射輔公祏反乙丑趙郡王孝恭討之
七年三月戊戌趙郡王孝恭敗輔公祏執之
敬業起兵
中宗嗣聖元年太后以帝為廬陵王遷於房州二
月后改元光宅九月柳州司馬英國公李敬業舉
兵於揚州移檄四方以匡復為名十月癸未楚州
司馬李崇福以山陽安宜鹽城三縣歸于敬業甲
申太后以左玉鈐衛大將軍梁郡公孝逸為揚州
道行軍大總管左金吾衛大將軍李知十為副率
兵三十萬以拒李敬業壬辰李敬業克潤州丁酉
曲赦揚楚二州復敬業姓徐氏十一月庚申右監
門衛將軍蘇孝祥及徐敬業戰于阿谿死之乙丑
徐敬業將王那相殺敬業降
平劉展
肅宗上元元年十一月甲午揚州長史劉展反陷
潤州丙申陷昇州壬子李峘淮南節度使鄧景山
及劉展戰於淮上敗績
二年正月乙卯劉展伏誅
討平盧軍
德宗建中二年八月辛夘平盧軍節度使李正己
卒其子納反自稱留後十月戊申李納將李洧以
徐州降十一月辛酉納寇徐州宣武軍節度使劉
洽敗之于七里溝甲申李納將王涉以海州降
三年正月癸未李納陷海密二州
貞元八年五月癸酉李納卒其子師古自稱留後
平鎮海軍
憲宗元和二年十月鎮海軍節度使李錡反殺留
後王澹乙丑命淮南節度使王鍔為諸道行營兵
馬招討使以討之癸酉鎮海軍兵馬使張子良執
錡己卯免潤州税十一月甲申李錡伏誅
平淮蔡
憲宗元和九年彰義軍節度使吴少陽抄掠夀州
閏八月少陽卒其子元濟自稱知軍事九月丁亥
以山南東道節度使嚴綬忠武軍都知兵馬使李
光顏夀州團練使李文通等討之
十年二月嚴綬及吴元濟戰于磁丘敗績三月庚
子忠武軍節度使李光顏及吴元濟戰於臨潁敗
之四月又敗之於南頓五月又敗之于時曲十一
月敗之于小溵河丁丑李文通敗之于固始
十一年四月光顏等敗之于凌雲柵七月韓弘敗
之於郾城
十二年四月唐鄧隋節度使李愬敗之于嵖岈山
又敗之於張柴七月以裴度為淮西宣慰處置使
十月愬用所得賊將李祐等自文城因天大雪疾
馳百二十里夜半破其門擒元濟檻送京師元濟
伏誅
平康全泰
宣宗大中十二年八月宣歙將康全泰逐其觀察
使鄭薰命淮南節度使崔鉉兼宣歙池觀察處置
使以討之十月康全泰伏誅
平龐勛
懿宗咸通九年七月武寕軍節度糧料判官龐勛
反于桂州十月庚午陷宿州丁丑陷徐州觀察使
崔彦曾死之(按通鑑作十年四月事)十一月陷濠州刺史盧
望回死之右金吾衛大將軍康承訓為徐泗行營
兵馬都招討使神武大將軍王晏權為北面招討
使羽林將軍戴可師為南面招討使十二月龐勛
陷和滁二州滁州刺史高錫望死之壬申戴可師
及龐勛戰于都梁山死之是月前天雄軍節度使
馬舉為南面招討使泰寧軍節度使曹翔為北面
招討使
十年四月康承訓及龐勛戰于柳子敗之九月癸
酉龐勛伏誅十月戊戌免徐宿濠泗四州三歲税
役
平王仙芝黃巢
僖宗乾符三年十二月王仙芝陷申光廬夀通舒
六州
五年二月王仙芝伏誅
六年黃巢䧟宣歙池三州
廣明元年正月淮南將張潾及黃巢戰于大雲倉
敗之七月黃巢陷滁和二州
中和四年五月辛未河東節度使李克用及巢戰
于宛句敗之七月壬午黃巢伏誅
唐末羣盗(廣陵被兵附見楊吴)
僖宗中和元年八月感化軍將時溥逐其節度使
支詳自稱留後是歲霍丘鎮使王緒陷夀光二州
三年六月陳州刺史趙犨被秦宗權所圍求救于
全忠全忠敗賊于鹿邑遂入亳州據之十月全椒
賊許勍䧟滁州
四年六月朱全忠為宗權所攻天平節度使朱瑄
遣其從父瑾救之敗宗權于合鄉九月以全忠兼
淮南節度使感化節度使(時治徐州)以其行軍司馬李
璠為淮南留後至泗州時溥以兵襲之徐汴始搆
怨初朱珍與李唐賓二人素不相能全忠遣珍攻
徐州拔滕沛(文德元年十月事)六月攻蕭縣據之與時溥
相拒珍殺唐賓十月全忠至蕭縣執珍斬之進攻
時溥會大雨引還連年攻時溥徐泗濠三州民不
得耕獲復得水灾人死者什六七溥困甚請和于
全忠
光啓二年正月辛巳鎮海軍將張郁䧟常州是年
十月武寧軍將張雄陷蘇州
三年三月癸巳鎮海軍將劉浩逐其節度使周寳
四月甲辰六合鎮遏使徐約陷蘇州逐其刺史張
雄六月壬戌亳州將謝殷逐其刺史宋衮
昭宗龍紀元年正月壬子宣武軍將郭璠殺奉國
軍留後申叢自稱留後
大順元年四月丙辰宿州將李筠逐其刺史張紹
光
二年正月甘露鎮使陳可言陷常州宣武節度使
朱全忠掠淮南(朱温碭山人亡入黃巢賊中至僖宗中和二年降唐賜名全忠三年)
(三月命為宣武節度使)錢鏐陷蘇州十一月朱全忠取濠泗
濮州遂擊徐州
景福元年二月朱全忠遣其子友裕圍彭城旋以
龐師古代之
二年四月全忠自將如徐州師古拔彭城時溥舉
族登燕子樓自焚死
楊吴紀略
僖宗中和三年楊行密(初名行愍字化源廬州合肥人也世為農家長大有)
(力能手舉百斤日行三百里)以為盗見獲刺史鄭棨竒其状貎
釋之後應募為兵充廬州牙將戌滿還都將忌之
復使出戍遂殺都將據廬州自稱八營都知兵馬
使高駢以為廬州刺史朝廷因而命之
光啓二年十二月高駢命改名行密
三年三月高駢遣都知兵馬使畢師鐸將兵屯高
郵備秦宗權師鐸自以黃巢降將又與駢所親信
吕用之有隙疑懼不自安遂起兵謀誅用之掩至
廣陵又乞師于宣州觀察使秦彥彦將秦稠將兵
三千助師鐸攻城克之用之亡走駢署師鐸節度
副使仍承制加左僕射明日師鐸遣使趣秦彥過
江幽駢于道院並其親黨十餘人秦彥以宣歙三
萬餘人入廣陵自稱權知淮南節度事初吕用之
詐為高駢牒署楊行密為行軍司馬遣兵入援行
密至天長(今泗州天長縣)用之及張神劍以衆歸之行密
至廣陵彦閉城自守六月出戰彦兵敗士卒死者
什七八城中食盡八月秦彦遣畢師鐸鄭漢章擊
行密為行密俘斬殆盡九月秦彦殺高駢并其子
弟甥姪十月楊行密圍廣陵克之自稱淮南留後
十一月秦宗權遣其弟宗衡渡淮與行密爭揚州
以孫儒為副抵廣陵與秦彦畢師鐸合兵孫儒殺
秦宗衡襲高郵張神劍逃歸揚州儒屠高郵行密
殺神劍而坑其衆
文德元年二月以楊行密為留後四月孫儒陷揚
州自稱節度使楊行密奔歸廬州八月楊行密說
和州孫端上元張雄使自采石濟江行密自銅官
(今池州府銅陵縣)濟江會之遂圍宣州
昭宗龍紀元年六月指揮使周進思據城逐其使
趙鍠鍠奔廣陵追擒之城中執進思以降行密入
宣州詔以行密兼宣歙觀察使二月行密取潤州
孫儒攻廬州淮南指揮使蔡儔以州降之十一月
田頵取常州擒制置使杜稜以兵三萬戌常州十
二月孫儒逐頵取常州以劉建鋒守之建鋒又取
潤州(時屬吴越錢氏)
大順元年正月淮南將馬敬言襲據潤州李友將
攻常州安仁義劉威田頵敗劉建鋒于武進三月
賜宣歙軍號寧國以楊行密為節度使八月孫儒
攻潤州李友拔蘇州(時屬吴越)九月孫儒拔常州十二
月拔蘇州殺李友安仁義棄潤州走儒遣將守之
二年正月孫儒盡舉淮蔡兵濟江轉戰而南行密
城戌皆望風奔潰儒將李從立掩至宣州東谿(今句)
(溪府城東)行密將臺濛屯谿西以計使引去儒前軍至
溧水(今江寕府溧水縣)行密將李神福襲敗之五月神福
攻滁和皆下之七月朱全忠遣使與行密約共攻
孫儒儒於是悉焚揚州廬舍盡驅丁壯及婦女渡
江殺老弱以充食行密將張訓李德潛入揚州滅
餘火得榖數十萬斛以賑饑民十二月孫儒攻宣
州杭州刺史錢鏐復遣兵據蘇州儒屢破淮南兵
行密求救於鏐鏐以兵糧助之
景福元年二月行密復取常潤二州四月屢破儒
兵張訓斷其糧道儒食盡士卒大疫六月行密縱
兵擊之儒軍大敗安仁義破儒五十餘寨田頵擒
儒于陳斬之傳首京師行密歸揚州表頵守宣州
安仁義守潤州八月以楊行密為淮南節度使淮
南被兵六年士民轉徙幾盡行密招撫流散輕徭
薄斂非公宴未嘗舉樂未及數年公私庶富十一
月行密遣李神福將兵討廬州刺史蔡儔
二年七月行密克廬州斬蔡儔舒州刺史倪章初
與儔連兵儔敗章棄城走行密以李神福為舒州
刺史(舒州今安慶府)八月楊行密遣田頵攻歙州歙州人
願以陶雅為刺史(雅與行密同起事號三十六英雄之一時諸將為刺史多貪暴)
(獨池州陶雅寬厚得民)從之歙人遂降九月昇州刺史馮弘
鐸叛附于楊行密
乾寧元年十一月朱全忠遣使至泗州陵慢刺史
張諫諫舉州降行密
二年三月楊行密取濠州(今鳳陽府)四月楊行密取夀
州及漣水(在淮安府安東縣西北三里)
三年五月楊行密取蘇州又遣將朱延夀進攻蘄
州賈公鐸以蘄州降行密遂全有淮南之地
四年四月朱全忠遣兵掠泗州九月朱全忠大舉
擊楊行密遣龐師古壁清口(在淮安府城西)將趣揚州葛
從周壁安豐(在夀州西)將趣壽州全忠自將屯宿州十
月楊行密將朱瑾壅淮上流以五千騎潛渡擊龐
師古淮水大至汴軍駭亂行密督大軍夾攻汴軍
大敗斬師古全忠奔還
天復二年三月帝遣金吾將軍李儼宣諭淮南封
楊行密吴王御札令討朱全忠六月行密發兵討
朱全忠攻宿州不克而還昇州刺史馮弘鐸襲宣
州田頵擊降之署弘鐸節度副使以李神福為昇
州刺史田頵有反謀其部下康儒與不合行密署
儒廬州刺史頵遂與潤州團練使安仁義同舉兵
反族誅儒行密使神福等討頵王茂章討仁義九
月頵將王檀汪建為神福所敗頵自將水軍逆戰
行密發步兵斷其歸路又遣漣水制置使臺濛將
兵應檀建十一月臺濛與頵遇于廣德頵大敗墜
馬斬之遂克宣州
天祐二年正月安仁義勇决得士心王茂章攻之
踰年不克至是城破斬之十一月行密卒宣諭使
李儼承制以行密長子渥為淮南節度使
三年宣州觀察使王茂章奔杭州
四年(梁開平元年)楊渥驕侈將佐皆不自安左右指揮
使張顥徐温謀作亂殺其親信十餘人謂之兵諫
於是軍政悉歸二人四月梁王朱全忠稱皇帝改
元渥與蜀王建移檄諸道興復唐室
五年(梁開平二年)五月張顥徐温弑渥徐温斬顥七月
李儼承制以楊隆演(渥弟)為節度使遣兵攻吳越
圍蘇州
六年(梁開平三年)二月徐温自領昇州刺史以其假子
知誥為昇州防遏兼樓船副使往治之四月吳越
破淮南兵於蘇州
七年(梁開平四年)二月岐王承制加隆演嗣吴王
八年(梁乾化二年)三月吳徐温遣兵攻破宣州殺其觀
察使李遇以徐知誥為昇州刺史七月吳以徐温
領鎮海節度使
十年(梁乾化四年)十二月梁遣兵侵吴廬夀徐温帥諸
將拒之戰于霍丘(今潁州府霍丘縣)梁兵大敗梁之渡淮
而南也表其可涉之津霍丘守將朱景徙置深淵
及梁兵敗望表而涉溺死大半
十二年(梁貞明元年)八月吴封徐温齊國公出鎮潤州
留子知訓居廣陵輔政
十四年(梁貞明三年)吴徐温徙治昇州徙知誥潤州防
禦使
十五年(梁貞明四年)吴副都統朱瑾殺徐知訓亦自殺
知誥在潤州聞難即日濟江撫定軍府七月吴以
徐知誥為淮南節度行軍副使輔政
十六年(梁貞明五年)四月吴王楊隆演建國改元吴越
擊吴戰于狼山吴敗績七月吴越攻吴常州戰于
無錫吴越兵敗八月吳與吴越連和歸無錫之俘
吴越亦遣使請和自是吴國休兵息民三十餘州
民樂業者三十餘年
吴武義二年(梁貞明六年)五月吴王隆演卒弟溥嗣
(後唐明宗李嗣源天成二年吴主溥乾貞元年)吴金陵城成十月吴徐温
卒十一月以知誥都督諸軍事
(後唐清泰二年吴天祚二年)九月吳王溥稱帝改元十月吳加
徐知誥尚父太師大丞相元帥封齊王偹殊禮
(晉天福二年南唐昇元元年)春正月徐知誥始建齊國金陵十
月吴主遜位於齊(吴自唐昭宗景福元年壬子鎮淮南梁主真貞明五年己卯建)
(國後唐明宗天成二年丁亥稱帝至旹天福二年丁酉亡凡建國十九年稱帝十一年統前淮南共)
(計四十六年)
南唐
(晉高祖天福二年昇吴天祚三年南唐烈祖元元年)冬十月齊王知誥即
帝位於金陵國號唐
(周世宗顯德二年南唐保大十三年)冬十一月周遣李榖督諸軍伐
唐初汴水自唐末潰决自埇橋(在鳳陽府臨淮縣)東南悉
為汙澤周主謀擊唐先命發民夫因故堤疏道之
東至泗上唐主以劉彥貞將兵二萬趨夀州皇甫
暉姚鳳將三萬屯定遠(今鳳陽府定遠縣)
(周顯德二年年唐保大十四)正月周主下詔親征淮南命侍衞
指揮使李重進將兵先赴正陽(在鳳陽府潁川)時李榖與
南唐將劉彥貞相持正陽李重進度淮逆戰於正
陽東大破之殺彥貞斬首萬餘級皇甫暉姚鳳退
保清流關(在滁州)周主在夀州命諸軍圍之是時宋
太祖為殿前都虞侯大敗唐兵於渦口(在鳳陽府懷遠縣東)
(北)遂倍道襲清流關暉等陳山下方與前鋒戰宋
太祖引兵山後涉水直抵城下暉整衆而出宋太
祖手劍擊暉中腦生擒之并擒姚鳳遂克滁州夏
四月唐將軍陸孟俊攻揚州韓令坤棄揚州走周
主命韓令坤襲揚州令坤以數騎馳入城城中不
覺唐副留守馮延魯逃三月周取唐光舒蘄州(光在)
(河南汝寧府舒即江南安慶府蘄今湖廣黃州府蘄州)四月宋太祖引兵屯
六合景達將兵二萬自瓜步濟江唐出兵趣六合
宋太祖奮擊大破之餘衆走渡江爭舟溺死者甚
衆于是唐之精卒盡矣五月以渦口為鎮淮軍周
主北歸
(周顯德四年年唐保大十五)二月周主發大梁命王環將水軍
自閔河沿潁入淮(閔河名琵琶溝亦曰蔡河即汴水分流自大梁城東經蔡口入)
(潁潁水源出河南府嵩山東至歸德府鹿邑縣俱與蔡河合流至正陽入扵淮)周主軍扵
趙步(自夀州北二十五里花靨鎮沿淮東下一百餘里有趙步灘)三月諸軍擊
唐紫金山寨(在夀州東北即八公山)大破之殺獲萬餘人禽
許文真邊鎬楊守忠唐兵溺死及降者殆四萬人
獲船艦糧仗十數萬景達陳覺皆奔還金陵已而
唐壽州節度使劉仁贍病甚監軍使周廷構舁之
出降明日仁贍卒以清淮軍為忠正軍以旌仁贍
徙治下蔡赦州境死罪以下除政令不便民者四
月周分江南降卒為六軍三十指揮號懷德軍十
一月周主拔濠州又拔其水寨及羊馬城大破唐
兵于洞口(胡註云鳳陽府東九十里浮山洞口)鼓行而東所至皆下
十二月唐兵退保清口(淮安府清縣有清口)周主自將親
軍自淮北宋太祖將步騎自淮南諸將以水軍自
中流共追唐兵至楚州(今淮安府)西北大破之獲戰艦
三百餘艘戰士七千餘人唐濠州團練使郭廷謂
舉城降周主使將濠州兵攻天長遣指揮使武守
琦將騎數百趣揚州至高郵唐人悉焚揚州官府
民居驅其人南渡江周主聞泰州無偹遣兵襲取
之
(周顯德五年唐交泰元年)正月周師克唐海州周主欲引戰艦
自淮入江阻北神堰(在淮安府城北)不得渡鑿鸛水(在淮安府)
(城西名老鸛河)以通其道巨艦數百艘皆逹于江又拔唐
靜海軍(淮安府通州)周兵攻楚州踰四旬唐防禦使張
彦卿固守不下周主自督諸將攻克之彦卿矢刃
皆盡猶舉繩牀以鬭而死所部千餘人無一降者
二月周主發楚州三月至泰州辛卯如迎鑾鎮(今儀)
(徵縣)至江口擊唐軍大破之時淮南惟廬舒蘄黃未
下唐主遣劉承遇表獻四州歲輸貢物數十萬于
是江北悉平得州四十縣六十是月浚汴口道河
逹流于淮於是江淮舟楫始相通
宋太祖建隆二年二月唐遷都于豫章八月唐主
璟殂子煜嗣立於建康
開寳四年乃上表乞貶國曰江南宋許之
七年宋遣使諭江南主入朝江南主稱疾辭九月
命曹彬潘美曹翰將兵十萬伐之十月彬等自江
陵發戰艦東下水陸並進閏月克池州敗唐兵於
銅陵(今池州府銅陵縣)遂次采石初池州人樊若水釣魚
采石江上數夜乘小舟載絲繩維南岸疾棹抵北
岸以度江之廣狹因詣闕上書言江南可取状請
造浮梁以濟師帝然之遣内侍石全振造黃黑龍
船數千艘又載竹絙自荆渚而下既克池州即用
為知州若水請試舟於石牌口遂移置采石不差
尺寸大軍渡江若履平地江南主以鄭彥華督水
軍杜直督步軍各萬人逆戰皆敗
八年正月田欽祚克溧水江南兵水陸十萬陳于
城下時舟楫未具潘美涉水徑渡大軍随之江南
兵大敗馬軍都虞侯漢瓊率所部取巨艦實以葭
葦乘風縱火拔其城南水寨又拔關城守陴者爭
遁溺死二月曹彬以大軍進次于秦淮江南統軍
使李雄父子八人皆沒于陣十月曹彬遣都虞侯
劉遇破江南軍于皖口時唐朱令贇入援衆號五
十萬順流而下將焚采石浮橋會北風甚火反及
之衆大潰遂擒令贇自是絶無外援十一月唐主
再奉表緩師不報甲申曹彬夜敗江南軍于城下
乙未遂克昇州江南平凡得州十七軍三縣一百
八十(南唐自晉高祖天福二年丁酉至宋太祖開寳八年乙亥凡三主計三十九年)
吴越
唐僖宗乾符二年淅江狼山(在揚州府通州濱海)鎮遏使王
郢等劫庫兵作亂攻陷蘇常隨泛江入海
四年閏月鎮海節度使裴璩招降郢黨散其徒六
七千人輸器械二十餘萬舟航粟帛稱是
光啓三年五月鎮海軍亂逐其節度使周寳奔常
州推薛朗留後錢鏐遣都將杜稜阮結成及等討
薛朗六月敗之陽羡十月拔常州錢鏐具部將禮
迎周寳歸杭州十二月鏐以杜稜為常州制置使
命阮結攻閏州禽薛朗斬之以阮結為潤州制置
使
昭宗龍紀元年三月錢鏐從弟銶拔蘇州景福元
年五月以錢鏐為蘇杭觀察使
二年董昌僭號命鏐討之三年昌求救于淮南楊
行密行密遣兵攻蘇州以救之虜刺史成及
四年七月錢鏐使顧全武拔松江無錫常熟華亭
光化元年九月顧全武攻蘇州淮南刺史臺濛棄
城走獨秦裴守崑山不下食盡城壊乃降二年五
月進錢鏐爵為越王
天祐元年四月更封為吴王
(梁太祖開平元年年晉岐吴稱天祐四)四月梁以錢鏐為吴越王
(梁開平三年六晉岐吳稱天祐年)四月淮南將周本圍蘇州不克
夜遁
(梁乾化三年十晉岐吳稱天祐年)五月拔廣陵(今江南廣德州)
(梁末帝貞明五年吴晉岐吴稱天祐十六年楊武義元年)三月梁詔吴越王
鏐討吴(語在吳志)
(周顯德三年年南唐保大十四)吴越入貢周乃詔諭吴越出兵
擊唐吴越王俶遣吴程督兵趣常州為唐所敗引
還
宋太祖開寳八年四月吳越王俶帥兵五萬攻常
州進兵拔其關城攻江隂宜興皆下之遂取常州
太宗太平興國三年吳越王俶籍境内州軍以獻
宋封俶為淮海國王(吳越自唐昭宗光化元年戊午始鎮杭州後梁龍德三年)
(癸未始建國至宋太宗太平興國三年戊寅納土前後五傳共計八十一年建國五十六年)
宋
平揚州
淮南節度使李重進周太祖之甥也帝即位加重
進中書令賜之鐵劵重進不自安拘宋使陳思誨
治城繕兵求援于唐唐主以聞遣石守信等討之
尋親征
太祖建隆元年十一月至廣陵城將陷重進盡室
自焚揚州平
南渡
高宗徽宗第九子名構封康王靖康元年金兵圍
京師以張邦昌為計議使奉康王往質金軍求和
金人以為非親王遣還十一月復詔王雲副王使
斡里雅布軍王至磁州守臣宗澤諫止之帝即命為
兵馬大元帥開府相州
二年二月康王帥師次濟州有衆八萬四月金人
以二帝北去元祐太后降詔命即帝位五月朔受
命即位于濟州
建炎元年七月詔郭仲荀奉元祐太后如揚州六
宫及衛士家屬皆從迎奉太廟神主赴行在十月
帝如揚州
二年春正月帝在揚州五月下詔擇日還京既而
不果冬十一月辛巳朔朝享祖宗神主于夀寧寺
三年春正月帝在揚州丙午金人陷徐州二月庚
戌朔皇子六宫如杭州金人至楚州辛亥陷天長
壬子内侍報金兵至帝被甲馳至瓜洲渡江至鎮
江府是日金兵過楊子橋遊騎至瓜洲翌日發鎮
江次吕城鎮金兵入真州甲寅次常州丙辰次平
江府丁巳金人犯泰州戊午次吳江縣己未次秀
州士戌駐蹕杭州即州治為行宫癸亥命有司具
舟常潤迎濟衣冠軍民家屬戊辰金人焚揚州而
去吕頤浩復揚州夏四月丁卯帝發杭州五月戊
寅朔帝次常州辛巳次鎮江乙酉至江寕府改名
建康六月庚申皇太后至建康乙亥詔諭中外以
廹近防秋請太后率宗室迎奉神主如江表帝與
輔臣宿將偹禦敵兵應接中原官吏士民家屬南
遷者有司毋禁秋七月辛卯改杭州為臨安府八
月己未太后發建康閏月丁酉至洪州壬寅帝發
建康甲辰次鎮江九月丙午朔諜報金人治舟師
將由海道窺浙遣韓世忠控守圖山福山辛亥帝
次平江府冬十月癸未帝至臨安留七日遂如越
州壬辰至越州戊戌金人陷夀春十一月乙巳犯
廬州守臣李會以城降戊申烏珠犯和州守臣李
儔以城降己酉陷無為軍庚申陷真州壬戌金人
陷溧水縣癸亥陷太平州丁卯金人又陷六安軍
辛未烏珠渡江入建康癸酉帝如明州十二月辛
已金人攻常州守臣周杞擊走之陷廣德軍壬午
定議航海
四年正月帝御舟碇海中二月丙申金遊騎至平
江戊戌入平江縱兵焚掠三月壬子入常州丁巳
至鎮江府韓世忠屯焦山寺邀擊之四月韓世忠
駐軍揚子江要金人歸路屢敗之烏珠引軍走建
康丙申韓世忠及烏珠再戰江中金人乘風縱火
世忠敗績烏珠渡江屯六合縣五月壬子金人焚
建康淮南宣撫司統制岳飛邀擊於靜安鎮敗之
甲寅金人陷定遠縣是月烏珠自六合引兵趨陜
西七月庚申以岳飛為通泰州鎮撫使九月金人
䧟楚州辛酉犯揚州統制靳賽逆戰于港河敗之
十一月丙午岳飛棄泰州渡江丁未金人犯泰州
飛退保江隂軍沙上乙卯金人陷泰州丁巳通州
守臣吕伸棄城去
紹興元年春正月己酉金人犯揚州秋七月達蘭
自宿遷北歸
三年四月壬辰徙都督府于鎮江
四年正月庚午詔諸路將帥毋以兩國通使輙弛
邊偹淮南州郡津渡尤慎譏察
五年二月丁丑帝發平江七月甲午韓世忠復鎮
淮軍擒偽齊守王拱冬十月乙丑偽齊兵寇漣水
軍遣統制呼延通等逆擊敗之
六年二月乙卯韓世忠引兵攻宿遷縣統制呼延
通與金兵戰敗之擒其將貝勒雅哈丙辰韓世忠
圍淮陽軍辛酉烏珠救淮陽韓世忠引兵歸楚州
三月金齊兵寇漣水軍韓世忠擊敗之七月劉光
世復夀春八月甲辰詔諭將士將親征九月丙寅
朔帝發臨安癸酉帝次平江癸未權奉安神主于
平江能仁寺冬十月劉麟宼淮西張浚遣楊沂中
張宗顔等分兵禦之戊戌沂中至濠州遣統制王
德酈瓊及賊將崔皋賈澤王遇戰皆敗之賊兵夀
春芍陂砦守臣孫暉拒戰又敗之甲辰劉猊犯定
遠縣沂中進戰大敗之於藕塘猊挺身遁追至南
夀春而還癸丑張浚楊沂中引兵攻夀春不克而
還十二月韓世忠攻淮陽軍及金人戰敗之辛丑
城南夀春府
七年春正月癸亥朔帝在平江下詔移蹕建康庚
辰築采石宣化二城二月己未帝發平江三月癸
亥朔次丹陽韓世忠入見命世忠扈從岳飛次之
甲子次鎮江辛未帝至建康夏四月築太廟于建
康以臨安太廟為聖祖殿戊戌修濬建康城池秋
七月詔即建康權正社稷之位壬子統制呼延通
王權等襲擊金人於淮陽軍敗之閏月韓世忠引
兵渡淮逆擊金人於劉冷莊敗之是月張俊棄盱
眙引兵還建康十二月庚午命韓世忠留屯楚州
屏蔽江淮
八年春正月戊子朔帝在建康二月帝發建康如
臨安
九年春三月丙申王倫受地于金得東西南三京
夀春宿亳曹單州及陜西京西之地四月壬申移
壽春(闕)淮北舊城九月己亥郭仲荀率東京兵
五千至鎮江
十年閏月韓世忠遣統制王勝王權攻海州克之
執其守王山庚子張俊棄亳州引軍還夀春八月
丁亥楊沂中自宿州夜襲柳子鎮軍潰遂自夀春
渡淮歸金人屠宿州九月壬寅朔諭韓世忠罷兵
時秦檜專主和議諸大帥皆還鎮
十一年春金人犯夀春守臣孫暉統制雷仲合兵
拒之丁巳夀春䧟暉仲棄城去丙寅烏珠䧟廬州
二月癸酉張俊遣王德渡江屯和州金人退屯昭
關乙亥金人復來爭和州張俊敗之丙子王德等
敗金人于含山縣東己卯統制關師古等横擊敗
金人于巢縣復之癸未王德田師中等擊破金人
復含山縣奪昭關劉錡自東關擊敗金人於青谿
甲申金人復犯昭關王德等又敗之李顯忠遣統
領崔皋擊敗金人于舒城縣丁亥楊沂中等大敗
金人於柘臯己丑烏珠率兵逆戰于店步沂中等
又敗之乘勝逐北遂復廬州三月壬寅韓世忠引
兵趨夀春金人圍濠州甲辰張俊楊沂中劉錡議
班師丁未金人陷濠州執守臣王進夷其城壬子
金人渡淮北歸冬十月丙寅朔金人陷泗州遂陷
楚州是月金人陷濠州是月與金國和議成立盟
書約以淮水中流畫疆歲奉銀二十五萬兩絹二
十五萬匹休兵息民各守境土
平江淮羣盗
建炎元年秋七月命都統制王淵劉光世韓世忠
張俊分討江淮羣盗九月賊趙萬陷常州冬十月
王淵誅之十一月軍賊張遇陷池州(遇本真定軍校聚衆為盗)
(自淮西渡江)守臣滕祐棄城遁賊丁進圍夀春守臣康
允之拒却之十二月辛巳丁進詣宗澤降
二年春正月王淵招降張遇以所部萬人隸韓世
忠軍八月河北京東捉殺使李成叛犯宿州詔劉
光世討之九月丁進復叛寇淮西劉正彦擊降之
三年盗邵青掠泗州青本五丈河舟人為盗刧楚
泗間夏四月盗薛慶據高郵有衆數萬張浚入其
壘諭以朝廷恩意慶遂降浚留撫其衆
秋七月山東盗郭仲威掠淮陽軍(仲威本李成黨)翟興引
兵與戰敗之冬十月仲威詣平江守周望降望以
仲威為將李成掠淮北陷泗州殺知州耿堅據其
城詔撫諭之命知泗州成復陷滁州守臣向子伋
及諸官屬皆被殺
四年三月己巳盗戚方陷廣德軍五月用范宗尹
言以羣盗為諸軍鎮撫使趙立楚泗州漣水軍劉
位滁濠州趙霖和州無為軍李成舒蘄州李彥先
海州淮陽軍薛慶高郵天長軍俾立顯功許以世
襲
六月甲申岳飛破戚方於廣德丙戌戚方詣張俊
軍降冬十月江東賊張琪犯建康府
紹興元年五月劉光世使王德襲揚州擒郭仲威
送行在斬之(時仲威謀據淮南通劉豫)
辛亥水軍統制邵青叛圍太平州劉光世招降之
六月邵青復叛犯江隂之福山遣李進彥耿進率
舟師會劉光世討之冬十月邵青聚其黨于崇明
沙將犯江隂劉光世令王德討之青用火牛衝陳
德命合軍持滿萬矢齊發牛返奔賊衆殱焉縳青
送行在餘黨悉平
劉豫南犯(豫景州人建炎四年金立為齊帝)
紹興元年六月劉豫置招受司於宿州誘宋逋逃
三年夏四月水軍統制徐文以所部海舟六十艘
官軍四千餘自明州浮海抵鹽城降於豫豫以文
知萊州帥其衆寇通泰州
四年劉豫乞師於金(因岳飛復襄鄧而懼也)金以兵五萬應
豫使烏珠將前軍豫遣子麟姪猊分道南侵騎兵
自泗攻徐步兵自楚攻承州冬十月丙子詔韓世
忠屯揚州戊子世忠使統制解元守承州親提騎
兵至大儀勒五陳設伏二十餘所以待之金别將
托卜嘉擁鉄騎至伏兵四起擒托卜嘉等二百餘
人而所遣董攸亦擊敗金人于天長之鵶口橋己
丑金人攻承州解元一日十三戰相拒未决世忠
往援復大戰俘獲甚多追至淮金人驚潰相蹈藉
溺死者甚衆帝决策親征發臨安十二月壬辰金
齊合兵圍廬州守臣仇悆嬰城固守岳飛遣牛皋
徐慶援之金軍潰皋追之三十里殺獲甚多會雨
雪餽道不繼又聞金主晟病烏珠逹蘭夜引還劉
麟劉猊亦棄輜重遁
六年春正月韓世忠引軍渡淮傍符離而北呼延
通擒金將雅哈貝勒乘勝進圍淮陽烏珠與劉猊
皆引兵至復還楚州淮陽民從而歸者萬計冬十
月劉豫分三道入寇麟率中路兵由夀春犯合肥
猊率東路出渦口犯定遠孔彥舟率西路兵犯六
安張俊劉光世議退保張浚上言淮南之屯正所
以屏蔽大江諸將渡江則無淮南而長江之險與
賊共矣乃諭諸將有一人渡江即斬以徇劉猊軍
至淮東為韓世忠所阻乃引趨定遠張俊拒劉麟
于濠夀之間猊謀寇建康兵至藕塘復為沂中所
敗張宗顔自泗來乘背擊之張俊復與戰于李家
灣賊衆大敗猊遁去麟聞猊敗亦拔砦去官軍至
南夀春而還(金人聞豫敗始有廢豫之意)
海陵南侵
紹興三十一年五月(闕)淮漢地六月金主亮
遷都于汴以逼我秋七月金大括馬於諸路八月
辛丑朔忠義人魏勝復海州九月戊戌詔以金人
背盟降勅榜諭中原軍民是月金主命李通造浮
梁淮上大舉入寇衆號百萬冬十月庚子朔詔將
親征金人圍魏勝於海州李寳以舟師至東海與
勝同擊金人於西橋敗之乃解圍去辛丑金人自
渦口渡淮癸卯金人陷蒋州李顯忠遣孔福與戰
于大人洲敗之乙巳金人復犯海州魏勝李寳擊
却之劉錡引兵次淮陽金人將自清河口入淮錡
列兵于運河岸以扼之戊申王權聞金兵大至自
廬州遁屯昭關庚戌知廬州龔濤棄城走壬子劉
錡遣王剛擊敗金人於清河口金人復来戰剛失
利癸丑金人圍廬州又陷海州李寳力戰敗之解
圍去劉錡引兵渡淮及金人戰死者十七八金主
亮以大軍至廬州城北之五里築土城以居戚方
遣張寳復蒋州乙卯劉錡自淮陽引兵歸揚州丙
辰金主亮入廬州王權自昭關遁金人追至尉子
橋姚興戰死權退保和州丁巳帝定議親征金人
犯真州遂犯揚州庚申王權自和州遁歸屯於東
采石辛酉金人陷和州壬戌劉錡退軍瓜洲鎮揚
州陷乙丑金人趨瓜洲劉錡拒之于皂角林大敗
之斬其統軍高景山丙寅劉錡還鎮江府十一月
己巳朔金人犯瓜洲鎮劉氾戰敗走金人鉄騎奄
至江上乙亥金主亮臨江期翌日南渡丙子虞允
文督建康諸軍以舟師拒亮東采石戰勝却之崔
定復巢縣丁丑允文以舟師擊金人于楊林河口
又敗之亮焚舟而去庚辰亮引軍趨淮東癸未虞
允文自采石如鎮江偹敵甲申亮至揚州乙未陷
泰州是日金人弑亮于揚州龜山寺戊戌金遣人
詣鎮江軍中議和十二月庚子楊存中及虞允文
渡江至瓜洲察金人兵是月知金主亮已死遂趨
燕京
三十二年春正月戊辰朔帝在鎮江己巳金人犯
夀春忠義將劉泰戰死金人引去庚午帝發鎮江
壬申至建康府二月癸卯帝發建康乙卯至臨安
府夏四月庚寅王剛破金人于海州旋復來圍張
子蓋及魏勝敗之圍解六月罷三招討司(以金人議和故)
(也)
隆興和議
紹興三十二年帝新即位張浚請先城泗州十一
月金以宋欲正敵國體命將分屯要害
隆興元年五月丁酉李顯忠復靈璧縣庚子復虹
縣金知泗州富察特默降甲辰李顯忠等敗金人
於宿州丙午復宿州戮金兵數千人辛亥金人自
睢陽引兵至宿州李顯忠擊却之壬子顯忠與金
人戰于宿州軍大敗甲寅李顯忠邵宏淵二將不
睦軍大潰于符離乙卯下詔親征六月張浚自盱
眙還揚州秋八月戊寅金赫舍哩志寧屢以書求
海泗唐鄧四州地及歲幣遣官往返不允至是命
海泗州徹戍
二年金使至盱眙以國書違式弗受欲得商秦地
及俘獲人且邀歲幣三十萬把未得進辛巳金人
分道渡淮劉寳棄楚州遁十一月乙酉知楚州魏
勝與金人戰死之州遂陷濠州亦陷王彥棄昭關
遁滁州亦陷丙申遣國信大通事王抃如金帥府
正皇帝號為叔姪之國易歲貢為歲幣减十萬割
商秦地歸被俘人惟叛亡者不與甲辰金人犯六
合縣步軍司統制崔皋擊却之閏十一月詔廷臣
舉楚廬滁濠四州守臣
乾道六年閏月戊子遣范成大等使金求陵寢地
且請更定受書禮是月成大至自金許以遷奉及
歸欽廟梓宫而不易受書禮
北伐更盟
寧宗嘉泰四年春正月韓侂胄以金國多難定議
伐金
開禧二年夏四月丁丑鎮江都統制陳孝慶復泗
州五月辛巳朔陳孝慶復虹縣癸巳以伐金告于
天地宗廟社稷是月攻宿州敗績六月攻夀州敗
績冬十月金兵分九道南下丙子呼沙呼自清河
口渡淮圍楚州十一月戊子犯廬州戊戌圍和州
甲辰犯真州是月濠州為金所破十二月甲寅攻
六合縣戊辰布薩揆自淮南退師留一年據濠州
嘉定元年春正月壬午金人牒求韓侂胄首三月
辛卯詔梟侂胄首於兩淮夏六月辛未歸濠州
宋復金讐
寧宗嘉定四年六月遣使賀金主生辰時金有蒙
古之難不暇延使者冬十月甲辰金謹邊偹
七年秋七月庚寅以真德秀奏罷金國歲幣
十年夏四月金人南犯壬戌徐州以捷聞金人遁
十二年閏三月辛卯金人圍安豐軍江淮制置使
李珏遣將救之
十三年八月甲申復海州以徐晞稷知州事盱眙
將石珪叛入漣水軍
十四年三月扈再興擊金人于天長敗之四月戌
辰金人渡淮而北李全遣兵追擊又大敗之
理宗紹定四年冬十月金將以盱眙軍來降赦盱
眙改為招信軍
端平元年正月金亡
平細巾
嘉定十二年閏三月興元軍士張福莫簡作亂七
月丙申安丙誅張福莫簡自殺細巾賊悉平
平李全
嘉定十一年春正月壬午洋帥李全率衆來歸詔
以全為京東路總管
寳慶元年二月李全焚楚州許國走死
三年八月李全自青州復入淮安殺張琳
紹定三年三月李全兵數萬寇鹽城十二月李全
寇泰州復寇揚州趙范趙葵會師擊敗之
四年春正月李全伏誅于揚州之新塘
蒙古南侵
理宗端平元年六月趙范趙葵因金之亡欲乘時
撫定中原收復三京参議丘岳言方興之敵新盟
而退開釁致兵必自此始不聽
三年四月以襄陽失陷洛陽兵敗下詔自責冬十
月丙午元游騎趨合肥十一月元兵攻真州知州
丘岳設伏西城殺其驍將焚其廬帳越二日引去
嘉熙二年秋九月蒙古軍察罕帥兵號八十萬圍
廬州杜杲極力守禦又練舟師扼淮河蒙古軍不
能進引師北歸
淳祐元年秋七月蒙古軍渡淮入揚滁和州冬十
月甲寅陷通州
三年夏六月以吕文德為淮西招撫使先是以文
德總兩淮軍馬值蒙古軍圍夀春文德解其圍遂
有是命未幾又敗蒙古軍于五河復其城
五年秋七月蒙古軍掠淮西至揚州而去
十一年秋七月蒙古軍分道寇淮蜀
寳祐五年秋八月李全子璮攻海州漣水等處十
一月陷之
景定三年二月庚戌李璮子彥簡以漣海三城來
歸改漣水為安東州八月李璮為蒙古軍所獲支
解以徇
度宗咸淳元年八月甲午元阿珠帥大軍至廬州
及安慶諸路統制范勝等歿于陳
元
取江南
世祖至元二年(宋咸淳元年)秋七月癸未元巴延分大
軍為兩道自與阿珠由襄陽博囉歡由東道取揚
州
十二年(宋德祐元年)春正月戊戌宋池州都統張林請
降于元權州事趙卯發自經死元兵入安慶宋范
文虎降通判夏椅自殺二月壬戌宋知鎮江府洪
起畏知寧國趙與可知和州王喜以城降元戊辰
宋知江隂軍鄭䇕棄城遁知無為軍劉權知太平
州孟之縉皆以城降三月癸酉宋都統徐旺榮迎
元兵入建康府甲戌元兵至無錫宋知縣阮應得
出戰一軍皆没應得赴水死丁丑宋知滁州王應
龍以城降元壬午宋知常州趙與鑒聞元兵至遁
州人錢訔等以城降甲申元兵至西海州宋安撫
丁順降乙酉知東海施居文乞降於西海州知平
江府潛說友以城降丙戌知廣德軍令狐槩以城
降己丑滁人執王應龍歸于揚州殺之知安東州
孫嗣武以城降丙申宋閻順復取廣德軍四月元
兵入廣州知縣王汝翼死之丁巳總制霍祖勝攻
溧陽復取之知金壇縣李成大與元戰死之壬戌
元兵攻真州宋知州苗再成宗子趙孟錦率兵大
戰于老鴉嘴敗績阿珠乘勝趨揚州庚午阿珠兵
至揚子橋宋揚州都撥發官雷大震戰死五月癸
酉元兵至寧國縣宋知縣趙與䅯出戰死丁丑劉
師勇攻常州復取之丙申宋帝詔張世傑張彦阮
克已仇子真分道出兵秋七月辛未張世傑諸軍
戰焦山下敗績八月乙巳宋吳繼明復平江縣庚
戌劉師勇攻吕城破之甲子宋以文天祥兼知平
江府十月以張世傑兼知江隂軍壬戌元巴延渡
江分兵為三道阿喇哈鄂囉齊帥右軍出廣德之
四安鎮董文炳帥左軍出江並海取道江隂趨澱
浦華亭以范文虎為前鋒巴延自將中軍趨常州
以吕文煥為前鋒水陸並進期會臨安(元史係十一月乙亥)
(巴延分軍為三趣臨安阿喇哈率步騎自建康四安廣德以出獨松嶺董文炳率舟師循海趨許浦)
(澉浦以至浙江巴延安塔哈由中道節度諸軍期並會于臨安)是月甲子宋尹玉
戰五牧死之李世修以江隂降十一月元兵破興
化知縣胡拱辰自殺戊寅元將阿喇哈破廣德軍
及四安鎮甲申元巴延圍常州招降不聽攻二日
破之屠其城知州姚訔通判陳炤都統王安節皆
死之劉師勇潰圍奔平江丁未元兵入平江府
十三年(宋德祐二年)春二月丁酉朔宋帝詔諭郡縣使
降元
明
太祖龍興
太祖先世沛人徙家句容大父再徙家泗州太祖
年十七遭疫父母相繼没乃入皇覺寺逾月僧乏
食西至合肥歷汝潁諸州時定遠人郭子興據濠
州往歸之子興以所撫女妻焉即馬后也軍中呼
為朱公子
至正十二年閏三月甲戌朔起兵於濠
十三年春朱公子歸鄉里募兵得七百人
十四年秋七月率徐達湯和等二十四人南略定
遠執驢牌寨帥降其兵三千人又招降秦把頭等
八百人破繆大亨義兵于横澗山軍聲大振遂克
滁陽收全椒大柳諸寨子興帥所部歸滁陽稱滁
陽王冬十月元兵攻滁敗之
十五年春正月據和陽三月滁陽王子興卒劉福
通等立韓林兒為主號小明王檄興子為元帥朱
公子副之公子不受夏五月至巢湖收廖永安水
砦兵破曼濟哈雅於黃墩六月朔渡江拔采石改
太平路為太平府八月分命徐達等取溧水溧陽
句容蕪湖皆下之進攻集慶與元將陳額森福夀
戰秦淮上失利額森為鄉兵所殺其子兆先屯方
山曼濟哈雅結寨采石為犄角
十六年春正月常遇春破曼濟哈雅兵三月朔攻
集慶路庚寅克之丙申進攻鎮江丁酉克之分兵
下金壇丹陽諸縣改鎮江府為江淮府旋復舊名
六月乙卯命鄧愈等進攻廣德路克之以愈鎮守
秋七月己卯諸將奉朱公子為吴國公
定江南
元至正十六年九月張士誠攻鎮江陷宜興(士誠泰州)
(白駒場亭民為鹽場綱司牙儈與弟士德士信俱以販鹽緣為奸利性輕財好施頗得衆心于至正)
(十三年五月起兵陷高郵復陷泰州十六年二月陷平江遂掠松江湖州常州諸郡皆據之)徐
達攻毘陵設伏擒其弟士德十一月士誠圍徐達
於牛塘常遇春等來援内外夾擊大破之擒其將
張德
十七年三月戊午克常州夏四月徐達常遇春攻
寧國降之五月俞通海等略太湖降士誠將王貴
紐津己卯克泰興六月克江隂七月徐達等下常
熟襲江隂馬䭾沙克之鄧愈胡大海下績溪休寧
庚辰克徽州改為興安府九月青軍元帥張明鑑
據揚州繆大亨攻下之改揚州路為淮海府敗元
兵于徽州城下進克婺源冬十月常遇春等克池
州斬天完將洪元帥復敗天完平章陳友諒兵
十八年春二月李文忠等進取青陽石埭太平旌
德諸縣皆下之夏四月陳友諒寇池州太平劉友
仁趙忠死之俞通海尋復池州趙德勝略石埭擒
友諒將錢清六月張士誠寇常州湯和戰敗之復
寇常熟廖永安大敗之於福山港冬十月甲戌克
宜興
十九年春三月陳友諒遣將寇寧國太平縣胡惟
庸等擊敗之復寇青陽石埭等縣張德勝戰走之
夏四月徐達等擊破友諒柵江營賊棄舟走癸酉
復池州五月克無為秋八月徐達克潛山
二十年夏四月徐達常遇春拔友諒之水寨敗其
援師九華山下閏五月友諒陷太平守將花雲死
之友諒引兵東下吳公擊之潰走追擊至慈湖焚
其舟追至采石復大敗之遂復太平七月克安慶
二十四年夏四月俞通海等略劉家港敗士誠兵
于通州擒其院判朱瓊秋七月丁丑克廬州路安
豐部將以舒城降
二十五年閏十月克泰州擒士誠將嚴再興等徇
興化降其將李清
二十六年三月徐逹等克高郵進攻通州大破之
夏四月徐達常遇春攻淮安士誠將梅思祖出降
并獻所部四州戊午克興化淮地悉平庚申克濠
州遂入濠省陵墓宴父老五月徐達韓政克安豐
八月辛亥命徐達常遇春伐張士誠十一月辛卯
圍吳江降之癸卯達等兵圍平江城俞通海分兵
取太倉州崑山崇明嘉定望風皆降松江路守將
王立中聞之亦降
二十七年夏四月破平江城擒士誠送建康士誠
自縊死諸將還師取通州丁亥胡廷美取無錫
太祖定鼎金陵
元至正十五年六月克太平路耆儒陶安進說金
陵帝王之都龍蟠虎踞可據形勢以臨四方吳公
大悦
十六年三月克金陵改集慶路為應天府八月拓
建康城延亘周圍凡九十六里作新宫于鍾山之
陽遂定都焉
二十四年春正月羣臣奉吴公為吴王建百官司
屬
二十七年稱吴元年
二年戊申春正月乙亥即帝位于南郊定有天下
之號曰大明建元洪武建南北郊大社稷五月庚
寅帝至汴梁八月詔以金陵汴梁為南北京
燕王靖難
建文四年五月燕兵至泗州守將周景初舉城降
遂濟淮攻下盱眙以兵趨揚州守將王禮降即命
禮諭降高郵通泰諸城進攻儀真破之六月兵至
浦子口都督僉事陳瑄等降乙卯渡江鎮江降建
文帝分命諸王守城復命諸王往燕割地議和燕
王不許齊泰奔廣德州黃子澄奔蘇州癸亥燕兵
至朝陽門屯金川門谷王橞李景隆開門降徐國
公徐輝祖迎戰敗績朝廷文武俱迎建文帝左右
唯數人遂盡閉諸后妃宫内縱火焚之帝遂遜國
去己巳燕王即皇帝位
平倭寇
嘉靖三十二年夏四月倭犯蘇松郡屠上海之南
匯川沙圍嘉定太倉所過殘掠指揮盧鏜掩擊斬
其帥蕭顯秋七月太平同知陳璋敗倭於獨山冬
十月倭掠蘇松各州縣移舟泊寳山總兵湯克寬
擊敗之于高家嘴倭寇興化指揮張棟擊殱之
三十三年三月倭掠通州如臯海門諸州縣焚掠
鹽場四月倭破崇明城知縣唐一岑死之進掠蘇
州轉至松江總兵俞大猷擊敗之于吴淞所八月
倭自嘉興還屯採淘港柘林諸處進薄嘉定參將
李逢時敗之於新涇橋倭退據羅店官軍追斬之
詔以工部侍郎趙文華禱祀東海兼督察沿海軍
務
三十四年夏四月倭犯江北淮揚諸處分掠常熟
江隂諸鎮兵偹任環等攻破其巢倭奔江隂川沙
窪出海去五月張經破倭於王江涇詔以廵按御
史胡宗憲為僉都御史代李天寵巡撫勦賊倭分
衆兩道一由蘇州齊門而北掠滸墅關長洲五都
地一由胥門木瀆而南轉掠吴縣横鎮蔓延常熟
江隂無錫等縣川沙窪倭犯牐港周浦流劫崑山
石浦六月倭寇蘇常諸縣知縣王秩錢錞居鄉參
政錢泮等戰死任環邀擊敗之於太湖復擊于馬
跡山獲倭投火爇之幾盡八月倭突入歙縣至南
陵趨太平犯江寧鎮操江兵扼之遂趨秼陵關流
劫溧水溧陽趨宜興無錫至滸墅關廵撫曹邦輔
會兵進勦倭奔太湖追及楊家橋盡殱其衆副使
任環復勦倭于新場及上海之五里橋太倉之毛
家葛隆諸處倭走
三十五年正月倭流劫至圌山山北等港無為州
同知齊恩迎戰敗之恩子尚文等二十一人追倭
至安港伏發皆死賊乘勝至金山殺千戸沈宗玉
于江中八月海寇徐海伏誅
三十六年冬十一月海寇汪直伏誅
三十八年四月江北倭趨通州進據白浦鎮副使
劉景韶遊擊丘陞三戰三捷倭逸入潘家莊復盡
銳攻之乃勦絶廟灣倭合衆攻淮安參將曹克新
禦戰于姚家宕大敗之倭遁入民莊官兵縱火焚
之無一人脫者五月江北兵攻倭於廟灣破之追
奔至瑕子港倭開洋去六月倭屯崇明三川沙總
兵盧鏜攻破之秋七月三川沙倭犯海門參將丘
陞敗之於鄧家莊復追至鍋團倭遁八月官兵圍
倭於劉家橋白駒沙諸處縱火冲擊破其巢又追
敗之於七竈莊花墩盡殄之
四十三年二月戚繼光大破倭于仙遊俞大猷復
大破之於潮州倭患始息
福藩之立(福王名由松神宗孫福王常洵子洛陽陷王避亂南下次淮安值甲申三)
(月之變南中府部等官會議監國史可法吕大器欲奉潞王鳳督馬士英與操江誠意伯劉孔)
(昭總兵劉澤清高傑黃得功劉良佐迎王于江上)
大清順治元年甲申五月福王稱號于南京以内守偹
府為行宫召史可法高弘圖馬士英入閣辨事姜
曰廣王鐸俱為大學士以總兵黃得功高傑劉澤
清劉良佐分鎮淮上史可法開府揚州督其軍
二年五月
大清兵渡江王奔蕪湖十五日大兵迫至蕪湖王被執
(三年五月賜死)
國朝
平定江南
順治二年三月乙巳
王師下徐州明總兵鎮徐將軍李成棟南奔遂下潁
州夏四月下亳州至淮安總兵東平伯劉澤清逃
丁丑下揚州明督帥史可法死之五月己丑駐兵
瓜洲庚寅大兵蔽江而下明三鎮兵各東遁丙申
豫親王至南京總督京營戎政尚書趙之龍以下
文武百官皆降豫王駐劄天壇中戊戍百官朝豫
王于行營光禄寺卿葛徵竒給事王端伯部郎劉
光弼吴嘉允中書龔廷祥死之乙巳劉良佐以明
福王至南京靖南侯黃得功死之六月徇常州蘇
州下之閏六月八日下常熟圍崑山徐開禧開城
迎降圍嘉定秋七月破之鄉紳侯峒曾黃淳耀死
之八月初三日下松江沈猶龍夏允彛死之二十
日破金山衛指揮侯懷玉父子死之下清浦圍江
隂歷閏六月至八月二十一日破之典史陳明遇
在籍中書戚勲等死之十一月十三日破崇明凡
九閱月而江南平
江南通志卷一百九十九
江南通志卷一百九十九
雜類志
摭史紀事(二)
唐
平江淮
先是隋煬帝大業九年八月癸卯吴人朱燮晉陵
管崇擁衆十萬餘宼江左九月己卯東海人彭孝
才舉兵為盜衆數萬十月朱燮管崇共迎劉元進
為天子毘陵東陽會稽建安多應之遣將軍吐萬
緒魚俱羅討之十二月徵緒還遣江都丞王世充
討元進頻戰皆捷元進燮敗死
十一年秋七月己亥淮南人張起緒起兵為盗衆
至三萬冬十月壬申東海賊帥李子通擁衆渡淮
自號楚王建元明政宼江都
十二年二月癸亥東海賊盧公暹率衆萬餘保於
蒼山九月東海人杜伏威揚州沈覓敵作亂衆至
數萬右禦衛將軍陳稜擊破之
十三年春齊郡賊杜伏威率衆渡淮攻䧟歷陽郡
三月廬江人張子路舉兵反右禦衛將軍陳稜討
平之又賊帥李通德聚衆數十萬寇廬江左屯衞
將軍張鎮州擊走之
恭帝義寧元年(即大業十三年)十二月賊帥張善安陷廬
江郡
二年三月吴興郡守沈法興據丹陽稱江南道總
管
唐高祖武德二年九月辛未李子通僭號沈法興
稱梁王丁丑杜伏威降
三年李子通襲法興於吴郡法興走死(按此條見通鑑唐書)
(不載)
四年十一月庚寅李子通降丙申復叛伏誅
六年正月庚寅徐圓朗陷泗州二月丙寅行軍總
管李世勣敗徐圓朗執之八月壬子淮南道行臺左
僕射輔公祏反乙丑趙郡王孝恭討之
七年三月戊戌趙郡王孝恭敗輔公祏執之
敬業起兵
中宗嗣聖元年太后以帝為廬陵王遷於房州二
月后改元光宅九月柳州司馬英國公李敬業舉
兵於揚州移檄四方以匡復為名十月癸未楚州
司馬李崇福以山陽安宜鹽城三縣歸于敬業甲
申太后以左玉鈐衛大將軍梁郡公孝逸為揚州
道行軍大總管左金吾衛大將軍李知十為副率
兵三十萬以拒李敬業壬辰李敬業克潤州丁酉
曲赦揚楚二州復敬業姓徐氏十一月庚申右監
門衛將軍蘇孝祥及徐敬業戰于阿谿死之乙丑
徐敬業將王那相殺敬業降
平劉展
肅宗上元元年十一月甲午揚州長史劉展反陷
潤州丙申陷昇州壬子李峘淮南節度使鄧景山
及劉展戰於淮上敗績
二年正月乙卯劉展伏誅
討平盧軍
德宗建中二年八月辛夘平盧軍節度使李正己
卒其子納反自稱留後十月戊申李納將李洧以
徐州降十一月辛酉納寇徐州宣武軍節度使劉
洽敗之于七里溝甲申李納將王涉以海州降
三年正月癸未李納陷海密二州
貞元八年五月癸酉李納卒其子師古自稱留後
平鎮海軍
憲宗元和二年十月鎮海軍節度使李錡反殺留
後王澹乙丑命淮南節度使王鍔為諸道行營兵
馬招討使以討之癸酉鎮海軍兵馬使張子良執
錡己卯免潤州税十一月甲申李錡伏誅
平淮蔡
憲宗元和九年彰義軍節度使吴少陽抄掠夀州
閏八月少陽卒其子元濟自稱知軍事九月丁亥
以山南東道節度使嚴綬忠武軍都知兵馬使李
光顏夀州團練使李文通等討之
十年二月嚴綬及吴元濟戰于磁丘敗績三月庚
子忠武軍節度使李光顏及吴元濟戰於臨潁敗
之四月又敗之於南頓五月又敗之于時曲十一
月敗之于小溵河丁丑李文通敗之于固始
十一年四月光顏等敗之于凌雲柵七月韓弘敗
之於郾城
十二年四月唐鄧隋節度使李愬敗之于嵖岈山
又敗之於張柴七月以裴度為淮西宣慰處置使
十月愬用所得賊將李祐等自文城因天大雪疾
馳百二十里夜半破其門擒元濟檻送京師元濟
伏誅
平康全泰
宣宗大中十二年八月宣歙將康全泰逐其觀察
使鄭薰命淮南節度使崔鉉兼宣歙池觀察處置
使以討之十月康全泰伏誅
平龐勛
懿宗咸通九年七月武寕軍節度糧料判官龐勛
反于桂州十月庚午陷宿州丁丑陷徐州觀察使
崔彦曾死之(按通鑑作十年四月事)十一月陷濠州刺史盧
望回死之右金吾衛大將軍康承訓為徐泗行營
兵馬都招討使神武大將軍王晏權為北面招討
使羽林將軍戴可師為南面招討使十二月龐勛
陷和滁二州滁州刺史高錫望死之壬申戴可師
及龐勛戰于都梁山死之是月前天雄軍節度使
馬舉為南面招討使泰寧軍節度使曹翔為北面
招討使
十年四月康承訓及龐勛戰于柳子敗之九月癸
酉龐勛伏誅十月戊戌免徐宿濠泗四州三歲税
役
平王仙芝黃巢
僖宗乾符三年十二月王仙芝陷申光廬夀通舒
六州
五年二月王仙芝伏誅
六年黃巢䧟宣歙池三州
廣明元年正月淮南將張潾及黃巢戰于大雲倉
敗之七月黃巢陷滁和二州
中和四年五月辛未河東節度使李克用及巢戰
于宛句敗之七月壬午黃巢伏誅
唐末羣盗(廣陵被兵附見楊吴)
僖宗中和元年八月感化軍將時溥逐其節度使
支詳自稱留後是歲霍丘鎮使王緒陷夀光二州
三年六月陳州刺史趙犨被秦宗權所圍求救于
全忠全忠敗賊于鹿邑遂入亳州據之十月全椒
賊許勍䧟滁州
四年六月朱全忠為宗權所攻天平節度使朱瑄
遣其從父瑾救之敗宗權于合鄉九月以全忠兼
淮南節度使感化節度使(時治徐州)以其行軍司馬李
璠為淮南留後至泗州時溥以兵襲之徐汴始搆
怨初朱珍與李唐賓二人素不相能全忠遣珍攻
徐州拔滕沛(文德元年十月事)六月攻蕭縣據之與時溥
相拒珍殺唐賓十月全忠至蕭縣執珍斬之進攻
時溥會大雨引還連年攻時溥徐泗濠三州民不
得耕獲復得水灾人死者什六七溥困甚請和于
全忠
光啓二年正月辛巳鎮海軍將張郁䧟常州是年
十月武寧軍將張雄陷蘇州
三年三月癸巳鎮海軍將劉浩逐其節度使周寳
四月甲辰六合鎮遏使徐約陷蘇州逐其刺史張
雄六月壬戌亳州將謝殷逐其刺史宋衮
昭宗龍紀元年正月壬子宣武軍將郭璠殺奉國
軍留後申叢自稱留後
大順元年四月丙辰宿州將李筠逐其刺史張紹
光
二年正月甘露鎮使陳可言陷常州宣武節度使
朱全忠掠淮南(朱温碭山人亡入黃巢賊中至僖宗中和二年降唐賜名全忠三年)
(三月命為宣武節度使)錢鏐陷蘇州十一月朱全忠取濠泗
濮州遂擊徐州
景福元年二月朱全忠遣其子友裕圍彭城旋以
龐師古代之
二年四月全忠自將如徐州師古拔彭城時溥舉
族登燕子樓自焚死
楊吴紀略
僖宗中和三年楊行密(初名行愍字化源廬州合肥人也世為農家長大有)
(力能手舉百斤日行三百里)以為盗見獲刺史鄭棨竒其状貎
釋之後應募為兵充廬州牙將戌滿還都將忌之
復使出戍遂殺都將據廬州自稱八營都知兵馬
使高駢以為廬州刺史朝廷因而命之
光啓二年十二月高駢命改名行密
三年三月高駢遣都知兵馬使畢師鐸將兵屯高
郵備秦宗權師鐸自以黃巢降將又與駢所親信
吕用之有隙疑懼不自安遂起兵謀誅用之掩至
廣陵又乞師于宣州觀察使秦彥彦將秦稠將兵
三千助師鐸攻城克之用之亡走駢署師鐸節度
副使仍承制加左僕射明日師鐸遣使趣秦彥過
江幽駢于道院並其親黨十餘人秦彥以宣歙三
萬餘人入廣陵自稱權知淮南節度事初吕用之
詐為高駢牒署楊行密為行軍司馬遣兵入援行
密至天長(今泗州天長縣)用之及張神劍以衆歸之行密
至廣陵彦閉城自守六月出戰彦兵敗士卒死者
什七八城中食盡八月秦彦遣畢師鐸鄭漢章擊
行密為行密俘斬殆盡九月秦彦殺高駢并其子
弟甥姪十月楊行密圍廣陵克之自稱淮南留後
十一月秦宗權遣其弟宗衡渡淮與行密爭揚州
以孫儒為副抵廣陵與秦彦畢師鐸合兵孫儒殺
秦宗衡襲高郵張神劍逃歸揚州儒屠高郵行密
殺神劍而坑其衆
文德元年二月以楊行密為留後四月孫儒陷揚
州自稱節度使楊行密奔歸廬州八月楊行密說
和州孫端上元張雄使自采石濟江行密自銅官
(今池州府銅陵縣)濟江會之遂圍宣州
昭宗龍紀元年六月指揮使周進思據城逐其使
趙鍠鍠奔廣陵追擒之城中執進思以降行密入
宣州詔以行密兼宣歙觀察使二月行密取潤州
孫儒攻廬州淮南指揮使蔡儔以州降之十一月
田頵取常州擒制置使杜稜以兵三萬戌常州十
二月孫儒逐頵取常州以劉建鋒守之建鋒又取
潤州(時屬吴越錢氏)
大順元年正月淮南將馬敬言襲據潤州李友將
攻常州安仁義劉威田頵敗劉建鋒于武進三月
賜宣歙軍號寧國以楊行密為節度使八月孫儒
攻潤州李友拔蘇州(時屬吴越)九月孫儒拔常州十二
月拔蘇州殺李友安仁義棄潤州走儒遣將守之
二年正月孫儒盡舉淮蔡兵濟江轉戰而南行密
城戌皆望風奔潰儒將李從立掩至宣州東谿(今句)
(溪府城東)行密將臺濛屯谿西以計使引去儒前軍至
溧水(今江寕府溧水縣)行密將李神福襲敗之五月神福
攻滁和皆下之七月朱全忠遣使與行密約共攻
孫儒儒於是悉焚揚州廬舍盡驅丁壯及婦女渡
江殺老弱以充食行密將張訓李德潛入揚州滅
餘火得榖數十萬斛以賑饑民十二月孫儒攻宣
州杭州刺史錢鏐復遣兵據蘇州儒屢破淮南兵
行密求救於鏐鏐以兵糧助之
景福元年二月行密復取常潤二州四月屢破儒
兵張訓斷其糧道儒食盡士卒大疫六月行密縱
兵擊之儒軍大敗安仁義破儒五十餘寨田頵擒
儒于陳斬之傳首京師行密歸揚州表頵守宣州
安仁義守潤州八月以楊行密為淮南節度使淮
南被兵六年士民轉徙幾盡行密招撫流散輕徭
薄斂非公宴未嘗舉樂未及數年公私庶富十一
月行密遣李神福將兵討廬州刺史蔡儔
二年七月行密克廬州斬蔡儔舒州刺史倪章初
與儔連兵儔敗章棄城走行密以李神福為舒州
刺史(舒州今安慶府)八月楊行密遣田頵攻歙州歙州人
願以陶雅為刺史(雅與行密同起事號三十六英雄之一時諸將為刺史多貪暴)
(獨池州陶雅寬厚得民)從之歙人遂降九月昇州刺史馮弘
鐸叛附于楊行密
乾寧元年十一月朱全忠遣使至泗州陵慢刺史
張諫諫舉州降行密
二年三月楊行密取濠州(今鳳陽府)四月楊行密取夀
州及漣水(在淮安府安東縣西北三里)
三年五月楊行密取蘇州又遣將朱延夀進攻蘄
州賈公鐸以蘄州降行密遂全有淮南之地
四年四月朱全忠遣兵掠泗州九月朱全忠大舉
擊楊行密遣龐師古壁清口(在淮安府城西)將趣揚州葛
從周壁安豐(在夀州西)將趣壽州全忠自將屯宿州十
月楊行密將朱瑾壅淮上流以五千騎潛渡擊龐
師古淮水大至汴軍駭亂行密督大軍夾攻汴軍
大敗斬師古全忠奔還
天復二年三月帝遣金吾將軍李儼宣諭淮南封
楊行密吴王御札令討朱全忠六月行密發兵討
朱全忠攻宿州不克而還昇州刺史馮弘鐸襲宣
州田頵擊降之署弘鐸節度副使以李神福為昇
州刺史田頵有反謀其部下康儒與不合行密署
儒廬州刺史頵遂與潤州團練使安仁義同舉兵
反族誅儒行密使神福等討頵王茂章討仁義九
月頵將王檀汪建為神福所敗頵自將水軍逆戰
行密發步兵斷其歸路又遣漣水制置使臺濛將
兵應檀建十一月臺濛與頵遇于廣德頵大敗墜
馬斬之遂克宣州
天祐二年正月安仁義勇决得士心王茂章攻之
踰年不克至是城破斬之十一月行密卒宣諭使
李儼承制以行密長子渥為淮南節度使
三年宣州觀察使王茂章奔杭州
四年(梁開平元年)楊渥驕侈將佐皆不自安左右指揮
使張顥徐温謀作亂殺其親信十餘人謂之兵諫
於是軍政悉歸二人四月梁王朱全忠稱皇帝改
元渥與蜀王建移檄諸道興復唐室
五年(梁開平二年)五月張顥徐温弑渥徐温斬顥七月
李儼承制以楊隆演(渥弟)為節度使遣兵攻吳越
圍蘇州
六年(梁開平三年)二月徐温自領昇州刺史以其假子
知誥為昇州防遏兼樓船副使往治之四月吳越
破淮南兵於蘇州
七年(梁開平四年)二月岐王承制加隆演嗣吴王
八年(梁乾化二年)三月吳徐温遣兵攻破宣州殺其觀
察使李遇以徐知誥為昇州刺史七月吳以徐温
領鎮海節度使
十年(梁乾化四年)十二月梁遣兵侵吴廬夀徐温帥諸
將拒之戰于霍丘(今潁州府霍丘縣)梁兵大敗梁之渡淮
而南也表其可涉之津霍丘守將朱景徙置深淵
及梁兵敗望表而涉溺死大半
十二年(梁貞明元年)八月吴封徐温齊國公出鎮潤州
留子知訓居廣陵輔政
十四年(梁貞明三年)吴徐温徙治昇州徙知誥潤州防
禦使
十五年(梁貞明四年)吴副都統朱瑾殺徐知訓亦自殺
知誥在潤州聞難即日濟江撫定軍府七月吴以
徐知誥為淮南節度行軍副使輔政
十六年(梁貞明五年)四月吴王楊隆演建國改元吴越
擊吴戰于狼山吴敗績七月吴越攻吴常州戰于
無錫吴越兵敗八月吳與吴越連和歸無錫之俘
吴越亦遣使請和自是吴國休兵息民三十餘州
民樂業者三十餘年
吴武義二年(梁貞明六年)五月吴王隆演卒弟溥嗣
(後唐明宗李嗣源天成二年吴主溥乾貞元年)吴金陵城成十月吴徐温
卒十一月以知誥都督諸軍事
(後唐清泰二年吴天祚二年)九月吳王溥稱帝改元十月吳加
徐知誥尚父太師大丞相元帥封齊王偹殊禮
(晉天福二年南唐昇元元年)春正月徐知誥始建齊國金陵十
月吴主遜位於齊(吴自唐昭宗景福元年壬子鎮淮南梁主真貞明五年己卯建)
(國後唐明宗天成二年丁亥稱帝至旹天福二年丁酉亡凡建國十九年稱帝十一年統前淮南共)
(計四十六年)
南唐
(晉高祖天福二年昇吴天祚三年南唐烈祖元元年)冬十月齊王知誥即
帝位於金陵國號唐
(周世宗顯德二年南唐保大十三年)冬十一月周遣李榖督諸軍伐
唐初汴水自唐末潰决自埇橋(在鳳陽府臨淮縣)東南悉
為汙澤周主謀擊唐先命發民夫因故堤疏道之
東至泗上唐主以劉彥貞將兵二萬趨夀州皇甫
暉姚鳳將三萬屯定遠(今鳳陽府定遠縣)
(周顯德二年年唐保大十四)正月周主下詔親征淮南命侍衞
指揮使李重進將兵先赴正陽(在鳳陽府潁川)時李榖與
南唐將劉彥貞相持正陽李重進度淮逆戰於正
陽東大破之殺彥貞斬首萬餘級皇甫暉姚鳳退
保清流關(在滁州)周主在夀州命諸軍圍之是時宋
太祖為殿前都虞侯大敗唐兵於渦口(在鳳陽府懷遠縣東)
(北)遂倍道襲清流關暉等陳山下方與前鋒戰宋
太祖引兵山後涉水直抵城下暉整衆而出宋太
祖手劍擊暉中腦生擒之并擒姚鳳遂克滁州夏
四月唐將軍陸孟俊攻揚州韓令坤棄揚州走周
主命韓令坤襲揚州令坤以數騎馳入城城中不
覺唐副留守馮延魯逃三月周取唐光舒蘄州(光在)
(河南汝寧府舒即江南安慶府蘄今湖廣黃州府蘄州)四月宋太祖引兵屯
六合景達將兵二萬自瓜步濟江唐出兵趣六合
宋太祖奮擊大破之餘衆走渡江爭舟溺死者甚
衆于是唐之精卒盡矣五月以渦口為鎮淮軍周
主北歸
(周顯德四年年唐保大十五)二月周主發大梁命王環將水軍
自閔河沿潁入淮(閔河名琵琶溝亦曰蔡河即汴水分流自大梁城東經蔡口入)
(潁潁水源出河南府嵩山東至歸德府鹿邑縣俱與蔡河合流至正陽入扵淮)周主軍扵
趙步(自夀州北二十五里花靨鎮沿淮東下一百餘里有趙步灘)三月諸軍擊
唐紫金山寨(在夀州東北即八公山)大破之殺獲萬餘人禽
許文真邊鎬楊守忠唐兵溺死及降者殆四萬人
獲船艦糧仗十數萬景達陳覺皆奔還金陵已而
唐壽州節度使劉仁贍病甚監軍使周廷構舁之
出降明日仁贍卒以清淮軍為忠正軍以旌仁贍
徙治下蔡赦州境死罪以下除政令不便民者四
月周分江南降卒為六軍三十指揮號懷德軍十
一月周主拔濠州又拔其水寨及羊馬城大破唐
兵于洞口(胡註云鳳陽府東九十里浮山洞口)鼓行而東所至皆下
十二月唐兵退保清口(淮安府清縣有清口)周主自將親
軍自淮北宋太祖將步騎自淮南諸將以水軍自
中流共追唐兵至楚州(今淮安府)西北大破之獲戰艦
三百餘艘戰士七千餘人唐濠州團練使郭廷謂
舉城降周主使將濠州兵攻天長遣指揮使武守
琦將騎數百趣揚州至高郵唐人悉焚揚州官府
民居驅其人南渡江周主聞泰州無偹遣兵襲取
之
(周顯德五年唐交泰元年)正月周師克唐海州周主欲引戰艦
自淮入江阻北神堰(在淮安府城北)不得渡鑿鸛水(在淮安府)
(城西名老鸛河)以通其道巨艦數百艘皆逹于江又拔唐
靜海軍(淮安府通州)周兵攻楚州踰四旬唐防禦使張
彦卿固守不下周主自督諸將攻克之彦卿矢刃
皆盡猶舉繩牀以鬭而死所部千餘人無一降者
二月周主發楚州三月至泰州辛卯如迎鑾鎮(今儀)
(徵縣)至江口擊唐軍大破之時淮南惟廬舒蘄黃未
下唐主遣劉承遇表獻四州歲輸貢物數十萬于
是江北悉平得州四十縣六十是月浚汴口道河
逹流于淮於是江淮舟楫始相通
宋太祖建隆二年二月唐遷都于豫章八月唐主
璟殂子煜嗣立於建康
開寳四年乃上表乞貶國曰江南宋許之
七年宋遣使諭江南主入朝江南主稱疾辭九月
命曹彬潘美曹翰將兵十萬伐之十月彬等自江
陵發戰艦東下水陸並進閏月克池州敗唐兵於
銅陵(今池州府銅陵縣)遂次采石初池州人樊若水釣魚
采石江上數夜乘小舟載絲繩維南岸疾棹抵北
岸以度江之廣狹因詣闕上書言江南可取状請
造浮梁以濟師帝然之遣内侍石全振造黃黑龍
船數千艘又載竹絙自荆渚而下既克池州即用
為知州若水請試舟於石牌口遂移置采石不差
尺寸大軍渡江若履平地江南主以鄭彥華督水
軍杜直督步軍各萬人逆戰皆敗
八年正月田欽祚克溧水江南兵水陸十萬陳于
城下時舟楫未具潘美涉水徑渡大軍随之江南
兵大敗馬軍都虞侯漢瓊率所部取巨艦實以葭
葦乘風縱火拔其城南水寨又拔關城守陴者爭
遁溺死二月曹彬以大軍進次于秦淮江南統軍
使李雄父子八人皆沒于陣十月曹彬遣都虞侯
劉遇破江南軍于皖口時唐朱令贇入援衆號五
十萬順流而下將焚采石浮橋會北風甚火反及
之衆大潰遂擒令贇自是絶無外援十一月唐主
再奉表緩師不報甲申曹彬夜敗江南軍于城下
乙未遂克昇州江南平凡得州十七軍三縣一百
八十(南唐自晉高祖天福二年丁酉至宋太祖開寳八年乙亥凡三主計三十九年)
吴越
唐僖宗乾符二年淅江狼山(在揚州府通州濱海)鎮遏使王
郢等劫庫兵作亂攻陷蘇常隨泛江入海
四年閏月鎮海節度使裴璩招降郢黨散其徒六
七千人輸器械二十餘萬舟航粟帛稱是
光啓三年五月鎮海軍亂逐其節度使周寳奔常
州推薛朗留後錢鏐遣都將杜稜阮結成及等討
薛朗六月敗之陽羡十月拔常州錢鏐具部將禮
迎周寳歸杭州十二月鏐以杜稜為常州制置使
命阮結攻閏州禽薛朗斬之以阮結為潤州制置
使
昭宗龍紀元年三月錢鏐從弟銶拔蘇州景福元
年五月以錢鏐為蘇杭觀察使
二年董昌僭號命鏐討之三年昌求救于淮南楊
行密行密遣兵攻蘇州以救之虜刺史成及
四年七月錢鏐使顧全武拔松江無錫常熟華亭
光化元年九月顧全武攻蘇州淮南刺史臺濛棄
城走獨秦裴守崑山不下食盡城壊乃降二年五
月進錢鏐爵為越王
天祐元年四月更封為吴王
(梁太祖開平元年年晉岐吴稱天祐四)四月梁以錢鏐為吴越王
(梁開平三年六晉岐吳稱天祐年)四月淮南將周本圍蘇州不克
夜遁
(梁乾化三年十晉岐吳稱天祐年)五月拔廣陵(今江南廣德州)
(梁末帝貞明五年吴晉岐吴稱天祐十六年楊武義元年)三月梁詔吴越王
鏐討吴(語在吳志)
(周顯德三年年南唐保大十四)吴越入貢周乃詔諭吴越出兵
擊唐吴越王俶遣吴程督兵趣常州為唐所敗引
還
宋太祖開寳八年四月吳越王俶帥兵五萬攻常
州進兵拔其關城攻江隂宜興皆下之遂取常州
太宗太平興國三年吳越王俶籍境内州軍以獻
宋封俶為淮海國王(吳越自唐昭宗光化元年戊午始鎮杭州後梁龍德三年)
(癸未始建國至宋太宗太平興國三年戊寅納土前後五傳共計八十一年建國五十六年)
宋
平揚州
淮南節度使李重進周太祖之甥也帝即位加重
進中書令賜之鐵劵重進不自安拘宋使陳思誨
治城繕兵求援于唐唐主以聞遣石守信等討之
尋親征
太祖建隆元年十一月至廣陵城將陷重進盡室
自焚揚州平
南渡
高宗徽宗第九子名構封康王靖康元年金兵圍
京師以張邦昌為計議使奉康王往質金軍求和
金人以為非親王遣還十一月復詔王雲副王使
斡里雅布軍王至磁州守臣宗澤諫止之帝即命為
兵馬大元帥開府相州
二年二月康王帥師次濟州有衆八萬四月金人
以二帝北去元祐太后降詔命即帝位五月朔受
命即位于濟州
建炎元年七月詔郭仲荀奉元祐太后如揚州六
宫及衛士家屬皆從迎奉太廟神主赴行在十月
帝如揚州
二年春正月帝在揚州五月下詔擇日還京既而
不果冬十一月辛巳朔朝享祖宗神主于夀寧寺
三年春正月帝在揚州丙午金人陷徐州二月庚
戌朔皇子六宫如杭州金人至楚州辛亥陷天長
壬子内侍報金兵至帝被甲馳至瓜洲渡江至鎮
江府是日金兵過楊子橋遊騎至瓜洲翌日發鎮
江次吕城鎮金兵入真州甲寅次常州丙辰次平
江府丁巳金人犯泰州戊午次吳江縣己未次秀
州士戌駐蹕杭州即州治為行宫癸亥命有司具
舟常潤迎濟衣冠軍民家屬戊辰金人焚揚州而
去吕頤浩復揚州夏四月丁卯帝發杭州五月戊
寅朔帝次常州辛巳次鎮江乙酉至江寕府改名
建康六月庚申皇太后至建康乙亥詔諭中外以
廹近防秋請太后率宗室迎奉神主如江表帝與
輔臣宿將偹禦敵兵應接中原官吏士民家屬南
遷者有司毋禁秋七月辛卯改杭州為臨安府八
月己未太后發建康閏月丁酉至洪州壬寅帝發
建康甲辰次鎮江九月丙午朔諜報金人治舟師
將由海道窺浙遣韓世忠控守圖山福山辛亥帝
次平江府冬十月癸未帝至臨安留七日遂如越
州壬辰至越州戊戌金人陷夀春十一月乙巳犯
廬州守臣李會以城降戊申烏珠犯和州守臣李
儔以城降己酉陷無為軍庚申陷真州壬戌金人
陷溧水縣癸亥陷太平州丁卯金人又陷六安軍
辛未烏珠渡江入建康癸酉帝如明州十二月辛
已金人攻常州守臣周杞擊走之陷廣德軍壬午
定議航海
四年正月帝御舟碇海中二月丙申金遊騎至平
江戊戌入平江縱兵焚掠三月壬子入常州丁巳
至鎮江府韓世忠屯焦山寺邀擊之四月韓世忠
駐軍揚子江要金人歸路屢敗之烏珠引軍走建
康丙申韓世忠及烏珠再戰江中金人乘風縱火
世忠敗績烏珠渡江屯六合縣五月壬子金人焚
建康淮南宣撫司統制岳飛邀擊於靜安鎮敗之
甲寅金人陷定遠縣是月烏珠自六合引兵趨陜
西七月庚申以岳飛為通泰州鎮撫使九月金人
䧟楚州辛酉犯揚州統制靳賽逆戰于港河敗之
十一月丙午岳飛棄泰州渡江丁未金人犯泰州
飛退保江隂軍沙上乙卯金人陷泰州丁巳通州
守臣吕伸棄城去
紹興元年春正月己酉金人犯揚州秋七月達蘭
自宿遷北歸
三年四月壬辰徙都督府于鎮江
四年正月庚午詔諸路將帥毋以兩國通使輙弛
邊偹淮南州郡津渡尤慎譏察
五年二月丁丑帝發平江七月甲午韓世忠復鎮
淮軍擒偽齊守王拱冬十月乙丑偽齊兵寇漣水
軍遣統制呼延通等逆擊敗之
六年二月乙卯韓世忠引兵攻宿遷縣統制呼延
通與金兵戰敗之擒其將貝勒雅哈丙辰韓世忠
圍淮陽軍辛酉烏珠救淮陽韓世忠引兵歸楚州
三月金齊兵寇漣水軍韓世忠擊敗之七月劉光
世復夀春八月甲辰詔諭將士將親征九月丙寅
朔帝發臨安癸酉帝次平江癸未權奉安神主于
平江能仁寺冬十月劉麟宼淮西張浚遣楊沂中
張宗顔等分兵禦之戊戌沂中至濠州遣統制王
德酈瓊及賊將崔皋賈澤王遇戰皆敗之賊兵夀
春芍陂砦守臣孫暉拒戰又敗之甲辰劉猊犯定
遠縣沂中進戰大敗之於藕塘猊挺身遁追至南
夀春而還癸丑張浚楊沂中引兵攻夀春不克而
還十二月韓世忠攻淮陽軍及金人戰敗之辛丑
城南夀春府
七年春正月癸亥朔帝在平江下詔移蹕建康庚
辰築采石宣化二城二月己未帝發平江三月癸
亥朔次丹陽韓世忠入見命世忠扈從岳飛次之
甲子次鎮江辛未帝至建康夏四月築太廟于建
康以臨安太廟為聖祖殿戊戌修濬建康城池秋
七月詔即建康權正社稷之位壬子統制呼延通
王權等襲擊金人於淮陽軍敗之閏月韓世忠引
兵渡淮逆擊金人於劉冷莊敗之是月張俊棄盱
眙引兵還建康十二月庚午命韓世忠留屯楚州
屏蔽江淮
八年春正月戊子朔帝在建康二月帝發建康如
臨安
九年春三月丙申王倫受地于金得東西南三京
夀春宿亳曹單州及陜西京西之地四月壬申移
壽春(闕)淮北舊城九月己亥郭仲荀率東京兵
五千至鎮江
十年閏月韓世忠遣統制王勝王權攻海州克之
執其守王山庚子張俊棄亳州引軍還夀春八月
丁亥楊沂中自宿州夜襲柳子鎮軍潰遂自夀春
渡淮歸金人屠宿州九月壬寅朔諭韓世忠罷兵
時秦檜專主和議諸大帥皆還鎮
十一年春金人犯夀春守臣孫暉統制雷仲合兵
拒之丁巳夀春䧟暉仲棄城去丙寅烏珠䧟廬州
二月癸酉張俊遣王德渡江屯和州金人退屯昭
關乙亥金人復來爭和州張俊敗之丙子王德等
敗金人于含山縣東己卯統制關師古等横擊敗
金人于巢縣復之癸未王德田師中等擊破金人
復含山縣奪昭關劉錡自東關擊敗金人於青谿
甲申金人復犯昭關王德等又敗之李顯忠遣統
領崔皋擊敗金人于舒城縣丁亥楊沂中等大敗
金人於柘臯己丑烏珠率兵逆戰于店步沂中等
又敗之乘勝逐北遂復廬州三月壬寅韓世忠引
兵趨夀春金人圍濠州甲辰張俊楊沂中劉錡議
班師丁未金人陷濠州執守臣王進夷其城壬子
金人渡淮北歸冬十月丙寅朔金人陷泗州遂陷
楚州是月金人陷濠州是月與金國和議成立盟
書約以淮水中流畫疆歲奉銀二十五萬兩絹二
十五萬匹休兵息民各守境土
平江淮羣盗
建炎元年秋七月命都統制王淵劉光世韓世忠
張俊分討江淮羣盗九月賊趙萬陷常州冬十月
王淵誅之十一月軍賊張遇陷池州(遇本真定軍校聚衆為盗)
(自淮西渡江)守臣滕祐棄城遁賊丁進圍夀春守臣康
允之拒却之十二月辛巳丁進詣宗澤降
二年春正月王淵招降張遇以所部萬人隸韓世
忠軍八月河北京東捉殺使李成叛犯宿州詔劉
光世討之九月丁進復叛寇淮西劉正彦擊降之
三年盗邵青掠泗州青本五丈河舟人為盗刧楚
泗間夏四月盗薛慶據高郵有衆數萬張浚入其
壘諭以朝廷恩意慶遂降浚留撫其衆
秋七月山東盗郭仲威掠淮陽軍(仲威本李成黨)翟興引
兵與戰敗之冬十月仲威詣平江守周望降望以
仲威為將李成掠淮北陷泗州殺知州耿堅據其
城詔撫諭之命知泗州成復陷滁州守臣向子伋
及諸官屬皆被殺
四年三月己巳盗戚方陷廣德軍五月用范宗尹
言以羣盗為諸軍鎮撫使趙立楚泗州漣水軍劉
位滁濠州趙霖和州無為軍李成舒蘄州李彥先
海州淮陽軍薛慶高郵天長軍俾立顯功許以世
襲
六月甲申岳飛破戚方於廣德丙戌戚方詣張俊
軍降冬十月江東賊張琪犯建康府
紹興元年五月劉光世使王德襲揚州擒郭仲威
送行在斬之(時仲威謀據淮南通劉豫)
辛亥水軍統制邵青叛圍太平州劉光世招降之
六月邵青復叛犯江隂之福山遣李進彥耿進率
舟師會劉光世討之冬十月邵青聚其黨于崇明
沙將犯江隂劉光世令王德討之青用火牛衝陳
德命合軍持滿萬矢齊發牛返奔賊衆殱焉縳青
送行在餘黨悉平
劉豫南犯(豫景州人建炎四年金立為齊帝)
紹興元年六月劉豫置招受司於宿州誘宋逋逃
三年夏四月水軍統制徐文以所部海舟六十艘
官軍四千餘自明州浮海抵鹽城降於豫豫以文
知萊州帥其衆寇通泰州
四年劉豫乞師於金(因岳飛復襄鄧而懼也)金以兵五萬應
豫使烏珠將前軍豫遣子麟姪猊分道南侵騎兵
自泗攻徐步兵自楚攻承州冬十月丙子詔韓世
忠屯揚州戊子世忠使統制解元守承州親提騎
兵至大儀勒五陳設伏二十餘所以待之金别將
托卜嘉擁鉄騎至伏兵四起擒托卜嘉等二百餘
人而所遣董攸亦擊敗金人于天長之鵶口橋己
丑金人攻承州解元一日十三戰相拒未决世忠
往援復大戰俘獲甚多追至淮金人驚潰相蹈藉
溺死者甚衆帝决策親征發臨安十二月壬辰金
齊合兵圍廬州守臣仇悆嬰城固守岳飛遣牛皋
徐慶援之金軍潰皋追之三十里殺獲甚多會雨
雪餽道不繼又聞金主晟病烏珠逹蘭夜引還劉
麟劉猊亦棄輜重遁
六年春正月韓世忠引軍渡淮傍符離而北呼延
通擒金將雅哈貝勒乘勝進圍淮陽烏珠與劉猊
皆引兵至復還楚州淮陽民從而歸者萬計冬十
月劉豫分三道入寇麟率中路兵由夀春犯合肥
猊率東路出渦口犯定遠孔彥舟率西路兵犯六
安張俊劉光世議退保張浚上言淮南之屯正所
以屏蔽大江諸將渡江則無淮南而長江之險與
賊共矣乃諭諸將有一人渡江即斬以徇劉猊軍
至淮東為韓世忠所阻乃引趨定遠張俊拒劉麟
于濠夀之間猊謀寇建康兵至藕塘復為沂中所
敗張宗顔自泗來乘背擊之張俊復與戰于李家
灣賊衆大敗猊遁去麟聞猊敗亦拔砦去官軍至
南夀春而還(金人聞豫敗始有廢豫之意)
海陵南侵
紹興三十一年五月(闕)淮漢地六月金主亮
遷都于汴以逼我秋七月金大括馬於諸路八月
辛丑朔忠義人魏勝復海州九月戊戌詔以金人
背盟降勅榜諭中原軍民是月金主命李通造浮
梁淮上大舉入寇衆號百萬冬十月庚子朔詔將
親征金人圍魏勝於海州李寳以舟師至東海與
勝同擊金人於西橋敗之乃解圍去辛丑金人自
渦口渡淮癸卯金人陷蒋州李顯忠遣孔福與戰
于大人洲敗之乙巳金人復犯海州魏勝李寳擊
却之劉錡引兵次淮陽金人將自清河口入淮錡
列兵于運河岸以扼之戊申王權聞金兵大至自
廬州遁屯昭關庚戌知廬州龔濤棄城走壬子劉
錡遣王剛擊敗金人於清河口金人復来戰剛失
利癸丑金人圍廬州又陷海州李寳力戰敗之解
圍去劉錡引兵渡淮及金人戰死者十七八金主
亮以大軍至廬州城北之五里築土城以居戚方
遣張寳復蒋州乙卯劉錡自淮陽引兵歸揚州丙
辰金主亮入廬州王權自昭關遁金人追至尉子
橋姚興戰死權退保和州丁巳帝定議親征金人
犯真州遂犯揚州庚申王權自和州遁歸屯於東
采石辛酉金人陷和州壬戌劉錡退軍瓜洲鎮揚
州陷乙丑金人趨瓜洲劉錡拒之于皂角林大敗
之斬其統軍高景山丙寅劉錡還鎮江府十一月
己巳朔金人犯瓜洲鎮劉氾戰敗走金人鉄騎奄
至江上乙亥金主亮臨江期翌日南渡丙子虞允
文督建康諸軍以舟師拒亮東采石戰勝却之崔
定復巢縣丁丑允文以舟師擊金人于楊林河口
又敗之亮焚舟而去庚辰亮引軍趨淮東癸未虞
允文自采石如鎮江偹敵甲申亮至揚州乙未陷
泰州是日金人弑亮于揚州龜山寺戊戌金遣人
詣鎮江軍中議和十二月庚子楊存中及虞允文
渡江至瓜洲察金人兵是月知金主亮已死遂趨
燕京
三十二年春正月戊辰朔帝在鎮江己巳金人犯
夀春忠義將劉泰戰死金人引去庚午帝發鎮江
壬申至建康府二月癸卯帝發建康乙卯至臨安
府夏四月庚寅王剛破金人于海州旋復來圍張
子蓋及魏勝敗之圍解六月罷三招討司(以金人議和故)
(也)
隆興和議
紹興三十二年帝新即位張浚請先城泗州十一
月金以宋欲正敵國體命將分屯要害
隆興元年五月丁酉李顯忠復靈璧縣庚子復虹
縣金知泗州富察特默降甲辰李顯忠等敗金人
於宿州丙午復宿州戮金兵數千人辛亥金人自
睢陽引兵至宿州李顯忠擊却之壬子顯忠與金
人戰于宿州軍大敗甲寅李顯忠邵宏淵二將不
睦軍大潰于符離乙卯下詔親征六月張浚自盱
眙還揚州秋八月戊寅金赫舍哩志寧屢以書求
海泗唐鄧四州地及歲幣遣官往返不允至是命
海泗州徹戍
二年金使至盱眙以國書違式弗受欲得商秦地
及俘獲人且邀歲幣三十萬把未得進辛巳金人
分道渡淮劉寳棄楚州遁十一月乙酉知楚州魏
勝與金人戰死之州遂陷濠州亦陷王彥棄昭關
遁滁州亦陷丙申遣國信大通事王抃如金帥府
正皇帝號為叔姪之國易歲貢為歲幣减十萬割
商秦地歸被俘人惟叛亡者不與甲辰金人犯六
合縣步軍司統制崔皋擊却之閏十一月詔廷臣
舉楚廬滁濠四州守臣
乾道六年閏月戊子遣范成大等使金求陵寢地
且請更定受書禮是月成大至自金許以遷奉及
歸欽廟梓宫而不易受書禮
北伐更盟
寧宗嘉泰四年春正月韓侂胄以金國多難定議
伐金
開禧二年夏四月丁丑鎮江都統制陳孝慶復泗
州五月辛巳朔陳孝慶復虹縣癸巳以伐金告于
天地宗廟社稷是月攻宿州敗績六月攻夀州敗
績冬十月金兵分九道南下丙子呼沙呼自清河
口渡淮圍楚州十一月戊子犯廬州戊戌圍和州
甲辰犯真州是月濠州為金所破十二月甲寅攻
六合縣戊辰布薩揆自淮南退師留一年據濠州
嘉定元年春正月壬午金人牒求韓侂胄首三月
辛卯詔梟侂胄首於兩淮夏六月辛未歸濠州
宋復金讐
寧宗嘉定四年六月遣使賀金主生辰時金有蒙
古之難不暇延使者冬十月甲辰金謹邊偹
七年秋七月庚寅以真德秀奏罷金國歲幣
十年夏四月金人南犯壬戌徐州以捷聞金人遁
十二年閏三月辛卯金人圍安豐軍江淮制置使
李珏遣將救之
十三年八月甲申復海州以徐晞稷知州事盱眙
將石珪叛入漣水軍
十四年三月扈再興擊金人于天長敗之四月戌
辰金人渡淮而北李全遣兵追擊又大敗之
理宗紹定四年冬十月金將以盱眙軍來降赦盱
眙改為招信軍
端平元年正月金亡
平細巾
嘉定十二年閏三月興元軍士張福莫簡作亂七
月丙申安丙誅張福莫簡自殺細巾賊悉平
平李全
嘉定十一年春正月壬午洋帥李全率衆來歸詔
以全為京東路總管
寳慶元年二月李全焚楚州許國走死
三年八月李全自青州復入淮安殺張琳
紹定三年三月李全兵數萬寇鹽城十二月李全
寇泰州復寇揚州趙范趙葵會師擊敗之
四年春正月李全伏誅于揚州之新塘
蒙古南侵
理宗端平元年六月趙范趙葵因金之亡欲乘時
撫定中原收復三京参議丘岳言方興之敵新盟
而退開釁致兵必自此始不聽
三年四月以襄陽失陷洛陽兵敗下詔自責冬十
月丙午元游騎趨合肥十一月元兵攻真州知州
丘岳設伏西城殺其驍將焚其廬帳越二日引去
嘉熙二年秋九月蒙古軍察罕帥兵號八十萬圍
廬州杜杲極力守禦又練舟師扼淮河蒙古軍不
能進引師北歸
淳祐元年秋七月蒙古軍渡淮入揚滁和州冬十
月甲寅陷通州
三年夏六月以吕文德為淮西招撫使先是以文
德總兩淮軍馬值蒙古軍圍夀春文德解其圍遂
有是命未幾又敗蒙古軍于五河復其城
五年秋七月蒙古軍掠淮西至揚州而去
十一年秋七月蒙古軍分道寇淮蜀
寳祐五年秋八月李全子璮攻海州漣水等處十
一月陷之
景定三年二月庚戌李璮子彥簡以漣海三城來
歸改漣水為安東州八月李璮為蒙古軍所獲支
解以徇
度宗咸淳元年八月甲午元阿珠帥大軍至廬州
及安慶諸路統制范勝等歿于陳
元
取江南
世祖至元二年(宋咸淳元年)秋七月癸未元巴延分大
軍為兩道自與阿珠由襄陽博囉歡由東道取揚
州
十二年(宋德祐元年)春正月戊戌宋池州都統張林請
降于元權州事趙卯發自經死元兵入安慶宋范
文虎降通判夏椅自殺二月壬戌宋知鎮江府洪
起畏知寧國趙與可知和州王喜以城降元戊辰
宋知江隂軍鄭䇕棄城遁知無為軍劉權知太平
州孟之縉皆以城降三月癸酉宋都統徐旺榮迎
元兵入建康府甲戌元兵至無錫宋知縣阮應得
出戰一軍皆没應得赴水死丁丑宋知滁州王應
龍以城降元壬午宋知常州趙與鑒聞元兵至遁
州人錢訔等以城降甲申元兵至西海州宋安撫
丁順降乙酉知東海施居文乞降於西海州知平
江府潛說友以城降丙戌知廣德軍令狐槩以城
降己丑滁人執王應龍歸于揚州殺之知安東州
孫嗣武以城降丙申宋閻順復取廣德軍四月元
兵入廣州知縣王汝翼死之丁巳總制霍祖勝攻
溧陽復取之知金壇縣李成大與元戰死之壬戌
元兵攻真州宋知州苗再成宗子趙孟錦率兵大
戰于老鴉嘴敗績阿珠乘勝趨揚州庚午阿珠兵
至揚子橋宋揚州都撥發官雷大震戰死五月癸
酉元兵至寧國縣宋知縣趙與䅯出戰死丁丑劉
師勇攻常州復取之丙申宋帝詔張世傑張彦阮
克已仇子真分道出兵秋七月辛未張世傑諸軍
戰焦山下敗績八月乙巳宋吳繼明復平江縣庚
戌劉師勇攻吕城破之甲子宋以文天祥兼知平
江府十月以張世傑兼知江隂軍壬戌元巴延渡
江分兵為三道阿喇哈鄂囉齊帥右軍出廣德之
四安鎮董文炳帥左軍出江並海取道江隂趨澱
浦華亭以范文虎為前鋒巴延自將中軍趨常州
以吕文煥為前鋒水陸並進期會臨安(元史係十一月乙亥)
(巴延分軍為三趣臨安阿喇哈率步騎自建康四安廣德以出獨松嶺董文炳率舟師循海趨許浦)
(澉浦以至浙江巴延安塔哈由中道節度諸軍期並會于臨安)是月甲子宋尹玉
戰五牧死之李世修以江隂降十一月元兵破興
化知縣胡拱辰自殺戊寅元將阿喇哈破廣德軍
及四安鎮甲申元巴延圍常州招降不聽攻二日
破之屠其城知州姚訔通判陳炤都統王安節皆
死之劉師勇潰圍奔平江丁未元兵入平江府
十三年(宋德祐二年)春二月丁酉朔宋帝詔諭郡縣使
降元
明
太祖龍興
太祖先世沛人徙家句容大父再徙家泗州太祖
年十七遭疫父母相繼没乃入皇覺寺逾月僧乏
食西至合肥歷汝潁諸州時定遠人郭子興據濠
州往歸之子興以所撫女妻焉即馬后也軍中呼
為朱公子
至正十二年閏三月甲戌朔起兵於濠
十三年春朱公子歸鄉里募兵得七百人
十四年秋七月率徐達湯和等二十四人南略定
遠執驢牌寨帥降其兵三千人又招降秦把頭等
八百人破繆大亨義兵于横澗山軍聲大振遂克
滁陽收全椒大柳諸寨子興帥所部歸滁陽稱滁
陽王冬十月元兵攻滁敗之
十五年春正月據和陽三月滁陽王子興卒劉福
通等立韓林兒為主號小明王檄興子為元帥朱
公子副之公子不受夏五月至巢湖收廖永安水
砦兵破曼濟哈雅於黃墩六月朔渡江拔采石改
太平路為太平府八月分命徐達等取溧水溧陽
句容蕪湖皆下之進攻集慶與元將陳額森福夀
戰秦淮上失利額森為鄉兵所殺其子兆先屯方
山曼濟哈雅結寨采石為犄角
十六年春正月常遇春破曼濟哈雅兵三月朔攻
集慶路庚寅克之丙申進攻鎮江丁酉克之分兵
下金壇丹陽諸縣改鎮江府為江淮府旋復舊名
六月乙卯命鄧愈等進攻廣德路克之以愈鎮守
秋七月己卯諸將奉朱公子為吴國公
定江南
元至正十六年九月張士誠攻鎮江陷宜興(士誠泰州)
(白駒場亭民為鹽場綱司牙儈與弟士德士信俱以販鹽緣為奸利性輕財好施頗得衆心于至正)
(十三年五月起兵陷高郵復陷泰州十六年二月陷平江遂掠松江湖州常州諸郡皆據之)徐
達攻毘陵設伏擒其弟士德十一月士誠圍徐達
於牛塘常遇春等來援内外夾擊大破之擒其將
張德
十七年三月戊午克常州夏四月徐達常遇春攻
寧國降之五月俞通海等略太湖降士誠將王貴
紐津己卯克泰興六月克江隂七月徐達等下常
熟襲江隂馬䭾沙克之鄧愈胡大海下績溪休寧
庚辰克徽州改為興安府九月青軍元帥張明鑑
據揚州繆大亨攻下之改揚州路為淮海府敗元
兵于徽州城下進克婺源冬十月常遇春等克池
州斬天完將洪元帥復敗天完平章陳友諒兵
十八年春二月李文忠等進取青陽石埭太平旌
德諸縣皆下之夏四月陳友諒寇池州太平劉友
仁趙忠死之俞通海尋復池州趙德勝略石埭擒
友諒將錢清六月張士誠寇常州湯和戰敗之復
寇常熟廖永安大敗之於福山港冬十月甲戌克
宜興
十九年春三月陳友諒遣將寇寧國太平縣胡惟
庸等擊敗之復寇青陽石埭等縣張德勝戰走之
夏四月徐達等擊破友諒柵江營賊棄舟走癸酉
復池州五月克無為秋八月徐達克潛山
二十年夏四月徐達常遇春拔友諒之水寨敗其
援師九華山下閏五月友諒陷太平守將花雲死
之友諒引兵東下吳公擊之潰走追擊至慈湖焚
其舟追至采石復大敗之遂復太平七月克安慶
二十四年夏四月俞通海等略劉家港敗士誠兵
于通州擒其院判朱瓊秋七月丁丑克廬州路安
豐部將以舒城降
二十五年閏十月克泰州擒士誠將嚴再興等徇
興化降其將李清
二十六年三月徐逹等克高郵進攻通州大破之
夏四月徐達常遇春攻淮安士誠將梅思祖出降
并獻所部四州戊午克興化淮地悉平庚申克濠
州遂入濠省陵墓宴父老五月徐達韓政克安豐
八月辛亥命徐達常遇春伐張士誠十一月辛卯
圍吳江降之癸卯達等兵圍平江城俞通海分兵
取太倉州崑山崇明嘉定望風皆降松江路守將
王立中聞之亦降
二十七年夏四月破平江城擒士誠送建康士誠
自縊死諸將還師取通州丁亥胡廷美取無錫
太祖定鼎金陵
元至正十五年六月克太平路耆儒陶安進說金
陵帝王之都龍蟠虎踞可據形勢以臨四方吳公
大悦
十六年三月克金陵改集慶路為應天府八月拓
建康城延亘周圍凡九十六里作新宫于鍾山之
陽遂定都焉
二十四年春正月羣臣奉吴公為吴王建百官司
屬
二十七年稱吴元年
二年戊申春正月乙亥即帝位于南郊定有天下
之號曰大明建元洪武建南北郊大社稷五月庚
寅帝至汴梁八月詔以金陵汴梁為南北京
燕王靖難
建文四年五月燕兵至泗州守將周景初舉城降
遂濟淮攻下盱眙以兵趨揚州守將王禮降即命
禮諭降高郵通泰諸城進攻儀真破之六月兵至
浦子口都督僉事陳瑄等降乙卯渡江鎮江降建
文帝分命諸王守城復命諸王往燕割地議和燕
王不許齊泰奔廣德州黃子澄奔蘇州癸亥燕兵
至朝陽門屯金川門谷王橞李景隆開門降徐國
公徐輝祖迎戰敗績朝廷文武俱迎建文帝左右
唯數人遂盡閉諸后妃宫内縱火焚之帝遂遜國
去己巳燕王即皇帝位
平倭寇
嘉靖三十二年夏四月倭犯蘇松郡屠上海之南
匯川沙圍嘉定太倉所過殘掠指揮盧鏜掩擊斬
其帥蕭顯秋七月太平同知陳璋敗倭於獨山冬
十月倭掠蘇松各州縣移舟泊寳山總兵湯克寬
擊敗之于高家嘴倭寇興化指揮張棟擊殱之
三十三年三月倭掠通州如臯海門諸州縣焚掠
鹽場四月倭破崇明城知縣唐一岑死之進掠蘇
州轉至松江總兵俞大猷擊敗之于吴淞所八月
倭自嘉興還屯採淘港柘林諸處進薄嘉定參將
李逢時敗之於新涇橋倭退據羅店官軍追斬之
詔以工部侍郎趙文華禱祀東海兼督察沿海軍
務
三十四年夏四月倭犯江北淮揚諸處分掠常熟
江隂諸鎮兵偹任環等攻破其巢倭奔江隂川沙
窪出海去五月張經破倭於王江涇詔以廵按御
史胡宗憲為僉都御史代李天寵巡撫勦賊倭分
衆兩道一由蘇州齊門而北掠滸墅關長洲五都
地一由胥門木瀆而南轉掠吴縣横鎮蔓延常熟
江隂無錫等縣川沙窪倭犯牐港周浦流劫崑山
石浦六月倭寇蘇常諸縣知縣王秩錢錞居鄉參
政錢泮等戰死任環邀擊敗之於太湖復擊于馬
跡山獲倭投火爇之幾盡八月倭突入歙縣至南
陵趨太平犯江寧鎮操江兵扼之遂趨秼陵關流
劫溧水溧陽趨宜興無錫至滸墅關廵撫曹邦輔
會兵進勦倭奔太湖追及楊家橋盡殱其衆副使
任環復勦倭于新場及上海之五里橋太倉之毛
家葛隆諸處倭走
三十五年正月倭流劫至圌山山北等港無為州
同知齊恩迎戰敗之恩子尚文等二十一人追倭
至安港伏發皆死賊乘勝至金山殺千戸沈宗玉
于江中八月海寇徐海伏誅
三十六年冬十一月海寇汪直伏誅
三十八年四月江北倭趨通州進據白浦鎮副使
劉景韶遊擊丘陞三戰三捷倭逸入潘家莊復盡
銳攻之乃勦絶廟灣倭合衆攻淮安參將曹克新
禦戰于姚家宕大敗之倭遁入民莊官兵縱火焚
之無一人脫者五月江北兵攻倭於廟灣破之追
奔至瑕子港倭開洋去六月倭屯崇明三川沙總
兵盧鏜攻破之秋七月三川沙倭犯海門參將丘
陞敗之於鄧家莊復追至鍋團倭遁八月官兵圍
倭於劉家橋白駒沙諸處縱火冲擊破其巢又追
敗之於七竈莊花墩盡殄之
四十三年二月戚繼光大破倭于仙遊俞大猷復
大破之於潮州倭患始息
福藩之立(福王名由松神宗孫福王常洵子洛陽陷王避亂南下次淮安值甲申三)
(月之變南中府部等官會議監國史可法吕大器欲奉潞王鳳督馬士英與操江誠意伯劉孔)
(昭總兵劉澤清高傑黃得功劉良佐迎王于江上)
大清順治元年甲申五月福王稱號于南京以内守偹
府為行宫召史可法高弘圖馬士英入閣辨事姜
曰廣王鐸俱為大學士以總兵黃得功高傑劉澤
清劉良佐分鎮淮上史可法開府揚州督其軍
二年五月
大清兵渡江王奔蕪湖十五日大兵迫至蕪湖王被執
(三年五月賜死)
國朝
平定江南
順治二年三月乙巳
王師下徐州明總兵鎮徐將軍李成棟南奔遂下潁
州夏四月下亳州至淮安總兵東平伯劉澤清逃
丁丑下揚州明督帥史可法死之五月己丑駐兵
瓜洲庚寅大兵蔽江而下明三鎮兵各東遁丙申
豫親王至南京總督京營戎政尚書趙之龍以下
文武百官皆降豫王駐劄天壇中戊戍百官朝豫
王于行營光禄寺卿葛徵竒給事王端伯部郎劉
光弼吴嘉允中書龔廷祥死之乙巳劉良佐以明
福王至南京靖南侯黃得功死之六月徇常州蘇
州下之閏六月八日下常熟圍崑山徐開禧開城
迎降圍嘉定秋七月破之鄉紳侯峒曾黃淳耀死
之八月初三日下松江沈猶龍夏允彛死之二十
日破金山衛指揮侯懷玉父子死之下清浦圍江
隂歷閏六月至八月二十一日破之典史陳明遇
在籍中書戚勲等死之十一月十三日破崇明凡
九閱月而江南平
江南通志卷一百九十九
