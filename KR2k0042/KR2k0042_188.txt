江南通志卷一百八十九
人物志
列女(貞孝二)(安徽寧池太廬鳳潁八府滁和廣六泗五州)
安慶府
明程氏女系出河南隨父家於皖許字楊宗禮未婚
夫亡家貧母強之再字女泣曰餓死事小失節事
大紡績自給終身祀烈女祠
方氏女桐城人許字盛某未嫁夫亡服衰往哭歸
依兄以居年七十卒
左氏女桐城人許字韓旵旵父避仇遠適挈旵行
聽女别議婚女曰一與之盟焉能更事他人堅守
至二十載旵歸成婦七年卒
章氏女太湖人許字汪氏子未婚汪夭女毁容截
髮守志以終
羅氏女望江人小字引貞許字方自宣方夭女聞
百計求死為母姊所持因求歸方氏紡績奉姑二
十年無疾而終崇禎時旌表
國朝黃巽貞懷寧人許字葛一舉舉早没黃年十五聞
訃奔喪斷髮奉養舅姑縞衣疏食卒合葬舉墓祀
烈女祠
程氏女懷寧人許字陳洪未婚洪死女固請服喪
立嗣守志嘗刲股療姑病
高氏女桐城人許字王家俊夫亡衰絰奔喪設主
於室守貞以終康熙年
旌表
許氏女桐城人許字儒童胡尚虞尚虞死衰絰奔
喪獨居紡績孝養舅姑立尚虞兄子祚履為嗣
雍正十三年
旌表
童氏女桐城人許字馮某
方氏女桐城人許字葉文元
吴氏女桐城人許字張若琅
姚氏女桐城人許字王士瑤
周氏女桐城人許字章彌六
林氏女潛山人許字王前洛
馬氏女潛山人許字黃化澤次子
周氏女太湖人許字章鍾祥以上俱未嫁夫
亡守貞
儲良相妻時氏潛山人嘗刲股以愈姑病夫病復
然
龍氏女望江人名佛貞割股救祖母疾
徽州府
唐章氏二女歙人隨母登山採桑虎攫母二女號呼
摶虎母竟獲免終身奉母不嫁刺史劉贊表所居
為孝女鄉
宋汪三桂妻張氏歙人嫁逾月而夫亡養舅姑以孝
聞
葉氏女婺源人許字程士龍未嫁奔夫喪誓不再
適事聞旌表
葉氏女歙人父母殁鞠於叔母叔母疾割股救之
終身不嫁年八十一終
明程溧妻汪氏休寧人刲股療姑病詔旌表
李德伭女婺源人年十六聞父遇害慟哭自經洪
武九年立祠歲祀
汪基女婺源人許配葉天彛奔喪事舅姑守節旌
表
胡氏女歙人名玉娥年十三偕弟之憲割股療母
病題旌雙孝
方氏女休寧人許字李宗敏敏死議婚不從往李
守節終養舅姑旌表
王氏女休寧人許字程思未婚客死氏守志養姑
建坊旌表
江巖龍妻方氏歙人繼姑性嚴好督責疽發背方
親視藥洗滌至以舌䑛瘡口二十五而寡撫妾遺
腹子成立崇禎時旌
俞堂妻胡氏婺源人家貧翁老瞽病瘋堂傭外胡
生養死葬以勞瘁死
江茂嵩妻俞氏婺源人嵩客外姑病篤俞夢神教
以進乳乳姑從之姑愈而俞以困憊死
朱隠貞歙人年十七許嫁未適而夫死不嫁終身
詹子民二女歙人姊名師妹名岳皆未嫁守志終
身
程法姑歙人許字蒋應約約亡女臨喪哭奠隨孀
母守節
程氏女歙人許字吴從仕仕亡女奔喪守節
許氏女歙人幼警悟通書史年十七刲股療父疾
黃細姑歙人許字章一綱綱死寇難女坐卧一室
禪誦終身
黃玉芝歙人性至孝嘗刲股療母病
施氏女婺源人父仁卿殁遺孤二齡女年十五撫
弟不嫁人稱其居為貞節里
國朝金氏女休寧人許字吴士書士書早殁守貞終身
雍正三年
旌表
曹氏女婺源人許字汪㬢夫亡守貞
盧氏女黟縣人許字許永元元死女詣許守貞
雍正四年
旌表
吴氏女歙人許字胡國辰辰亡女過門事舅姑立
嗣守貞
雍正九年
旌表
金慶治妻汪氏婺源人事翁姑盡孝姑盲籲天禱
祠得明
雍正十年
旌表
胡氏女歙人名芳葵年十九尚未許字事父母祖
父母俱得歡心祖母病劇女刲左股和羹進得愈
逾時病復作女復刲右股家人無有知者忍痛侍
側晨夕弗少怠祖母死女號慟創裂連呼祖母及
父母而絶
汪于賡女歙人母病瘋父遠館女侍疾盡孝母亡
殮畢遂投繯卒
程氏女休寧人許字趙徠徠卒京邸女年十六聞
訃詣趙立嗣守貞卒年四十有三
寧國府
南北朝宣城女逸其姓母為猛獸所攫女啼號搏獸
行數十里獸置其母去梁天監中詔旌其門
元葛妙真宣城人年九歲聞術者言母年至五十當
死即涕泣茹素終身不嫁以祈母夀詔褒異之
唐八妙宣城人兄亡姪幼憐其孤遂留撫之終身
不字
明仲文妻郭氏宣城人年二十夫亡家貧奉姑姑病
親為嘗糞事聞旌表
汪德香南陵人未嫁夫死奉夫主居一室家被焚
所居獨完萬歴年旌與梅烈婦同祠
胡催蓮涇縣人許聘朱御御亡衰經往奠偕一婢
樓居不見一人姑病籲天刲股得瘳年六十卒其
婢亦以處女終身事聞旌表
張星妻陳氏宣城人繼姑甚嚴嘗以無事碎其首
父聞之恚氏曰兒自失足耳非姑所致也姑得惡
疾同卧起者三月無懈意
翟抱貞涇縣人許字王怡怡亡氏衰經奔喪遂依
舅姑以節終
趙善末妻王氏涇縣人幼養於趙未婚末亡伯父
欲使他適氏曰侍姑終天年可也年三十六姑没
又勸之氏曰吾老矣又何之遂以完節聞
國朝胡氏女太平人許字汪忠瑚瑚亡守貞
胡昺妻周氏涇縣人未婚昺亡矢志守貞
以上雍正三年
旌表
錢氏女宣城人許字施躋躋亡守貞
雍正五年
旌表
邵重妻盛氏南陵人夫亡隣媪以家貧勸令改適
盛齧斷一指示之事姑至孝一夕盜執其姑亟以
身衛刃傷左臂仆地右臂仍擁抱其姑盜為感動
釋去
章女佳英南陵人許字曹元輔輔卒女終身居一
小樓年八十餘卒
姚希儒妻施氏南陵人儒臨没以瞽母弱息相諉
氏謹事瞽姑飲食坐起弗少離年七十三卒卒時
命子虞曰必葬我姑之側姑在時跬步無我不能
行今泉路誰倚乎我願地下長相随也
賀大震妻王氏涇縣人姑信幼子譖逼震出之王
歲時問遺不敢怨尤閱數年姑病亟姑命迎還氏
刲股療姑姑悔且泣夫弟譖氏者亦感悟遂相保
如初
梅氏女宣城人許字施士錞未婚錞卒女詣施守
貞旦夕慟哭三年没
俞氏女宣城人許字胡鳳聲夫病同母往視及鳳
聲没留胡養姑白首一節
黃日新妻程氏寧國人寡居奉姑姑病劇氏夜夢
神語以人肝可治明日便剖肝進之創甚而卧鄰
嫗知其故以語姑姑驚喜曰婦孝乃若是霍然起
走視婦婦見姑亦驚喜而起姑由此遂愈而婦創
未合求醫途遇一人裂帽氊與煎湯飲果效所遇
殆神人云
池州府
明章氏女名佳英貴池人幼孤依兄嫂兄以逋賦竄
死佳英與其嫂撫遺孤終身不字
周氏女名清香東流人許字阮廷柏廷柏偕媒妁
納聘歸舟溺死女聞設位哭遂獨居紡績守志以
殁詔旌之
余謂道妻李氏銅陵人姑疾篤貧不能延醫剖肝
療姑以過傷死
管氏女名蓮姑貴池人許字胡邦賢未婚夫卒往
依舅姑立後守節垂三十年殁
章氏女名嘉姑青陽人許字曹某未嫁夫亡乃剪
髮居一樓父母殁三弟幼稚皆撫之有成
陳某妻沈氏青陽人翁疾刲股以進遂愈
沈氏女名新第石埭人許字涇縣查一球一球死
父復許湯某女以死拒歸查奉姑至老其所居室
每歲有孤燕棲之涇人士為作孤燕來巢詩
沈氏女石埭人許字李電電與博徒遊為父逐莫
知所往翁與父諭令改適女泣不從父怒每日僅
給米二合女志愈堅獨居紡績年踰八十始殁
桂一羨妻吴氏石埭人刲股療姑及夫
鄭氏女建德人許字陳某陳夭女聞請往成服奉
姑父母持之遘疾而殞
國朝佘氏女貴池人許字柯繼超夫殤歸柯立嗣守貞
陳氏女銅陵人許字方國榜未婚守貞孝事翁姑
以上雍正九年
旌表
胡氏女石埭人許字沈自材未婚材殁歸沈守貞
以老
雍正十三年
旌表
夏氏女名端姑貴池人許字姜蓁齡齡將婚而夭
女閉閣八年髮為盡白姜氏迎歸立嗣後以母喪
哀毁卒
章氏女貴池人名坤姑許字潘有昌有昌夭父母
别議婚女聞自經母救之乃衰服詣潘哭夫於墓
奉姑以終
孔尚坤子婦方氏建德人坤病劇氏刲股以進臂
創甚醫者云須活鼠皮傅之尋一鼠自來若隂有
畀之者傅之而愈
姚之皋妻劉氏建德人性至孝歲大饑糠籺不飽
必購米以奉翁姑姑殁哭之幾絶後年踰七十
陳氏女石埭人許字周嶽齡將婚而嶽齡殞女聞
訃卧床不起絶粒六日死目不瞑父囑以送柩合
葬扵周女復張口應聲目始瞑
太平府
五代聶氏女當塗人家貧女年十三隨母採薪虎攫
母去女持刀追虎殺之母屍得全
宋李之儀妻胡氏名淑修字文柔之儀以撰范純仁
遺表事蔡京陷之獄淑修之京得范手創稿證之
儀得免後編管太平州遂家焉淑修純孝負土葬
親淚落枯枝復生
詹氏紹興初淮賊至蕪湖欲殺其父兄詹泣拜求
以身代賊釋其父兄女随行過市橋躍入水死時
年十七鄉人為立祠以祀明太祖有詩褒之
明學士陶安妻喻氏當塗人名德常事姑以孝聞高
帝克金陵時安移家就焉氏因邀母偕往友諒陷
城諸喻多被其害氏母以移居無患
潘禮女當塗人名妙靜許字陸永資夫死誓不改
字媒氏偶勸之潘以沸湯自抵其首自是無敢言
者年七十六終於家
俞珖女蕪湖人名寳姐許字陸謙謙死俞守貞四
十有二年萬歷間旌
吳實妻芮氏蕪湖人實亡氏苦節事姑盡孝姑病
刲股以作羹姑死刻木肖像奉侍如生苦節至七
十餘萬歷間旌表其墓
徐民極妻董氏繁昌人名春英董輝女極遘竒疾
氏刲股以療之不起截髮苦守姑病篤復刲臂以
進立愈奉姑終老
強資之妻劉氏繁昌人姑病篤籲天割心和藥以
進姑病遂愈氏夀登百歲
孫氏二女繁昌人孫富季女兩姊嫁季嚴拒不字
願侍父以終養其伯兄聰女方十齡見而誓之曰
姑能孝我獨不能孝乎亦堅不受人聘年各七十
餘郡人稱為雙白
徐憲女當塗人名采芹母病刲股孝事雙親終其
身不適人
白氏當塗人父夫俱失其名未嫁夫亡守貞不改
年七十有餘忽更衣拜木主前禮終而氣絶異香
滿室
張椿女當塗人名玉貞幼字谷姓夫亡父母欲更
配誓不肯從守貞終老
俞氏蕪湖人許字潘子謙謙死守貞終身
生員湯一藻女蕪湖人許字吳兆辰辰亡守貞三
十餘年而卒
國朝楊可侯妻施氏當塗人年十九夫殁撫遺腹子刲
股療姑病姑卒哀慟幾絶復事繼姑孝敬無異教
子成立守節歷四十二年
康熙年
旌表
王國勷妻潘氏蕪湖人年二十夫亡撫藐姑割股
療姑疾
李氏女當塗人許字朱時鳳夫殁誓同穴守貞夫
家歷三十年卒
陳國治妻晉氏當塗人年二十九夫死守節撫孤
割股療翁教子成立
以上雍正二年
旌表
施有應妻周氏當塗人年二十八夫殁事舅姑盡
孝姑病氏割股以進撫孤成立
雍正三年
旌表
萬尚相妻齊氏蕪湖人年十九夫亡苦志守節姑
病氏割股以進撫孤成名
雍正五年
旌表
曹氏女蕪湖人許字范馴䕫䕫死誓不改字守貞
終身
雍正十年
旌表
張氏女蕪湖人許字韋聖聰未嫁夫亡守貞隣家
火災氏護翁姑不出門天反風火滅
雍正十三年
旌表
庠生陳啟忠妻潘氏當塗人潘譢女受聘後夫患
瘋疾舅辭婚氏截髮以誓歸陳侍夫疾夫卒事舅
姑以孝父譢死無子氏迎櫬歸葬苦節五十餘年
庠生魯天璧妻邵氏當塗人夫亡貧甚勤紡績以
奉姑剜肝以療姑病姑殁營葬盡禮
汪元選女當塗人許字吳炯然炯死汪守貞不字
與寡母胡氏共帷苦節
朱氏女當塗人許字戴國榮戴卒氏年十六奔喪
撫棺泣血歸依孀母守貞歷三十餘年卒
曹氏女當塗人名淑女許字黃元鼎未嫁黃遠遊
不歸氏矢志獨居一樓廿餘年卒
魏日曉妻唐氏當塗人夫與翁姑病俱刲股療之
夫亡苦節五十三年卒
沈載道妻殷氏當塗人夫亡苦節教子刲股療姑
張治維妻徐氏當塗人初割股療姑夫病復刲股
苦節撫孤五十餘年
丁士端妻劉氏當塗人年十七夫亡苦節教子翁
病刲股療之
楊復泰妻張氏當塗人夫亡苦節姑病痿朝夕扶
掖無頃刻離
庠生曹臺岳妻方氏當塗人姑病篤氏籲天刲股
以進姑立愈
張旭妻孫氏當塗人姑病刲股療之
太學生鍾開祚妻孔氏當塗人姑遘竒疾氏割股
和肉糜以進姑姑疾頓起嘗歸寧見江畔暴屍捐
貲鬻槥以瘞夫亡守節以終身
楊榑妻曹氏當塗人名青楨性孝父死嘔血數升
事翁姑盡禮盡孝
張汝默妻彭氏當塗人姑病同默侍湯藥三月不
解帶籲天願以己身代姑遂愈
鄉大賓李世爵妻朱氏當塗人事舅姑以孝著姑
病劇氏禱神願損己夀姑後亡哀毁盡禮奉繼姑
孝敬如前
黃氏蕪湖人失夫名事孀姑盡孝姑瞽氏刲股以
進目復明
魏嘉善妻周氏蕪湖人善早卒撫孤守節繼姑待
之酷氏奉事愈謹勤紡績以供朝夕自食糟糠不
令姑見
朱嘉生妻周氏蕪湖人夫與翁病俱割股療之夫
死苦節四十有九年
章甫略妻王氏繁昌人翁病篤虔禱夜半割股以
進疾遂愈
陳開虞妻楊氏當塗人年十四母病氏割股療之
適陳盡典衣飾相夫營葬翁姑後父病氏仍割股
鄉黨稱為純孝
李世翰妻端氏當塗人端士志女姑病刲股以療
翰仕太和邑有因貧棄妻者氏脫簮珥全之貧民
棄嬰於道每收育給資以養
王熤妻徐氏當塗人夫早亡氏苦節撫孤姑病割
股以療
徐章達妻夏氏當塗人姑病累月衣不解帶祝天
願以身代有羅某為人介紹鬻子僕逃羅攜子來
質氏辭之火其劵歲饑出穀賑濟不繼出紡績錢
佐之年七十餘卒
廬州府
元張氏女廬江人嫁為高垕妻母病目喪明張氏歸
省抱母泣舌䑛之忽復明事聞旌表
明李禹女秀真無為人父禹卒於外聞訃嘔血數升
卒
陸萬鵬妻侯氏無為人割肝療姑病
張崇舜妻朱氏舒城人壬午城破負姑出郭匿田
間晝伏夜走啖草飲泉數日姑賴以活
國朝聞氏女巢縣人許字丁姓子遠賈不歸女終身不
嫁
張冕妻陳氏巢縣人年十九守節父與姑病皆刲
臂肉投羹療之竟以瘡殁
方氏女廬江人許配葉文元元卒女衰服往弔觸
柩而死救甦立嗣守節
李氏女廬江人許配宋嗣熙熙卒守貞終身
趙廷璋妻陳氏合肥人少寡事姑孝姑病臥數載
嘗藥滌穢以勞瘁仆地卒
陳氏女合肥人許配蘇知非非從軍殁女聞訃變
服守貞終身
周氏女無為人許字孫世禄夫殁奔喪守貞
王貞女無為州生員王虞友女字張翰長子可權
未婚張没女至壻家服喪事翁姑盡孝數十年如
一日
鳳陽府
明潘麟妻高氏鳳陽人事父至孝適麟刲股療姑姑
卒偕夫廬墓三載
岳生璧妻俞氏鳳陽人事孀姑盡孝姑疾刲股以
進疾即愈
唐儒女鳳陽人年十三刲股愈母疾歸葉執婦道
事舅姑以孝著
尹端母陳氏鳳陽人刲股愈母疾
趙廷劍女鳳陽人刲股愈母疾
杜炳女鳳陽人刲股愈母疾
徐士元妻孟氏鳳陽人夫病割股弗能愈自經至
再解救得不死翁目盲復刲股進目乃復明夫殁
年二十七守節終身
沈思肇妻吳氏鳳陽人事舅姑至孝夫病氏刲左
膊肉煎湯進其子沈律亦扵是夜割左股進疾愈
田民妻連氏鳳陽人姑病篤氏刲股以進姑遂愈
孟汝濟妻張氏鳳陽人刲股救母疾
張堂妻史氏鳳陽人姑病刲股愈之
華宇妻劉氏臨淮人刲股療姑
宋溥妻張氏臨淮人刲股療姑
王大信媳鄭氏臨淮人刲股療姑
劉繼與妻盛氏臨淮人刲股療姑
李志學妻孫氏臨淮人刲股療姑
袁氏女懷遠人年十四許字周夢蟾周殁獨居小
樓守貞二十六載卒
陶仲科女懷遠人許聘劉澤遠未嫁澤遠死女年
十八矢志守貞五十年卒
方繼凖妻袁氏懷遠人姑病刲肘肉以進即愈
生員許惕若妻周氏懷遠人年十七適惕若入室
甫三日姑病割左臂肉以進病遂痊
謝應期妻崔氏懷遠人年十七適應期繼姑病篤
割左臂肉以進
吕奏雲妻唐氏懷遠人姑孫氏病唐刲左臂肉作
羹以進姑隨愈先是其祖姑常氏亦刲臂以療翁
疾
何堯庚妻李氏懷遠人家貧鬻女紅以養姑姑病
刲股肉為湯以進姑愈
貢生段可教妻劉氏懷遠人夫死守節姑病刲股
以療女適袁藴其姑病女亦刲股救之
生員張建鼎妻黃氏媳孫氏夀州人翁病刲股後
黃病媳孫氏亦刲股療之
曹氏女宿州人許字劉氏子劉以應試嘔血死女
隨母往弔即拜翁姑曰此乃我家也守貞五十年
丁鳳翔妻李氏宿州人李永福女年二十三生男
甫週鳳翔殁苦志守節姑病革李刲臂以進乃甦
庠生田生玉妻張氏夀州人姑病刲股肉和藥以
進姑愈
何邁海妻梅氏懷遠人先是翁病疫姑李氏刲股
以療之後李病梅氏亦割股以進姑隨愈
國朝徐長允女定遠人許字馮廷棟年十四馮卒矢志
守貞
順治年
旌表
張偉器女懷遠人許字方楫未婚方病女趨侍湯
藥未及門而夫卒毁容泣血守貞終身
姚淑芳懷遠人許配沈結未婚結死剪髮守節終
身
李氏女夀州人許字張於坦張殁女絶粒誓死姑
勿許守貞終身
張氏女虹縣人許字金長發年十六夫卒女同父
母往弔撫棺慟哭自經柩旁解救得不死遂留夫
家守貞
以上康熙年
旌表
蘇球女名淑姑懷遠人許字方連城方殁女年十
四截髮毁容守貞三十八年
雍正七年
旌表
淩和繡女名金姑懷遠人許字徐逢達徐殁奔赴
守貞終身
雍正九年
旌表
梅方女懷遠人許字宋德明年十六宋亡守貞終
身
宮普妻黃氏懷遠人翁病刲股以進頓愈
王蘭室女懷遠人許字張竒竒亡女年十四歸張
守貞翁疾刳股療之
陶鏡妻施氏懷遠人父病割股夫病亦刲股
劉毓正妻李氏懷遠人割股療姑病
陸梅女懷遠人許字廖良田廖殁女年十六隨父
奔喪撫夫棺慟絶姻親伺之不得殉廖氏辭婚女
引刀斷髮刺面哀毁不食父母泣勸日食麥糝一
二盞廖氏為立嗣守節終身
吳國㻐妻黃氏臨淮人舅患背癰危甚割股進之
立愈
姜文詔妻楊氏臨淮人姑患暴疾氏割股以進即
愈
張鐵冶二女臨淮人父病第三女刲股救愈其妹
亦刲股療母疾
李氏臨淮人姜鏡家婢主母病篤刲股愈之
吳國璽妻唐氏臨淮人翁病鬻簮珥以奉湯藥垂
危刲股療之
史筆妻朱氏臨淮人割股愈姑疾
馮如哲妻魯氏臨淮人割股愈翁疾
馮大受妻華氏臨淮人姑病氏侍湯藥衣不解帶
姑殁茹齋廬墓三年
陸氏女臨淮人割股愈父疾
王家汲女臨淮人割股愈父疾
馮孰京妻張氏臨淮人割股愈姑病
張國綖妻趙氏臨淮人割股愈姑病
劉傑妻越氏臨淮人割股愈姑病
杜天鶴妻楊氏臨淮人姑病刲股救愈夫亡苦節
自守
王風清女臨淮人許字胡廷琮琮殁守節終身
武舉胡遵夏妻劉氏夀州人割股愈姑
袁思春妻王氏割股救姑夫病亦割股療之
庠生王錫民妻趙氏夀州人割股愈姑夫亡撫襁
褓遺孤姑殁哀慟淚盡繼血遂致雙瞽
舉人金用乾母金氏夀州人父疾篤祝天願以身
代刲股救之
李大權妻汪氏夀州人刲股以療姑病
劉餘慶女靈璧人許字馬饒哥馬殤女年十二讀
書明大義乞父偕往治喪見祖姑趙氏衰老無依
女即隨趙孝養守貞以終
趙桂妻華氏靈璧人父病刲股舅姑病亦刲股療
之舅姑殁廬墓三年
田及時妻王氏靈璧人舅病篤割股和藥療之
潘徵源妻楊氏懷遠人繼姑病兩載衣不解帶病
篤刲股療之夫殁苦節終身
崔聞紹妻房氏懷遠人翁病刲股療之年二十四
夫死撫孤守節
李氏女夀州人許字黃選未婚黃卒氏歸黃守貞
顧霜錫妻吳氏夀州人夫殁撫孤守節孀姑病篤
氏割股療之
李氏女夀州人許字黃瑄瑄死女歸黃守貞孝事
舅姑苦志終身
杜允吉妻葉氏夀州人姑腹疾久不痊氏刲股作
羹以進疾隨愈
生員汪中植妻姜氏夀州人姑病篤曰能得肺湯
否姜應以有遂焚香告天刲臂肉為湯以進姑愈
得其故歎曰我十二歲曾刲股救親今汝能是得
非天意耶郡守以誠孝格天表之
謝烜妻張氏夀州人孀姑病氏刲股以療夫殁奉
姑育子守節終身
廩生謝令樹妻盛氏夀州人翁病篤潛剜臂肉和
藥隨愈
顧問官妻方氏夀州人夫殁守節姑病篤刲股愈
之
夏氏女夀州人許字劉瞻函劉殁女聞訃不食父
母勸止守貞數十載
馬化妻李氏夀州人孀姑程氏疾氏刲股療之
生員張紹美妻葉氏夀州人刲股愈翁疾郡守表
之
生員方育英妻汪氏夀州人姑病氏刲股以療夫
殁投繯自盡解救得不死苦節教子成立
晏旭妻傅氏夀州人夫殁守節姑病篤刲股以療
顧氏女夀州人許字王某未嫁夫殁女哭泣奔赴
遂留奉姑守貞以終
劉欽女夀州人許字侯會玉侯病殁女年十七自
縊獲救遂歸夫家守貞
劉鍾妻周氏夀州人姑病篤刲股和藥愈之
毛國秀妻曹氏夀州人姑張氏病刲股療之母龔
氏病亦割股以愈
方貞女夀州人許字方訓未婚方殁誓不改適苦
志守貞
劉顔學妻劉氏夀州人奉孀姑至孝夫病篤刲股
愈之姑病亦刲股以療
潁州府
明陳海妻李氏潁州人早寡守節姑病思食蒲笋氏
匍匐三十餘里採之鄉人傳其孝州牧申請表之
梅廷光妻沈氏潁州人翁病氏割股以進病隨愈
廵按表之有司歲給粟帛
謝氏女潁州人許字盧賡盧死女年十六訃至五
日不食母多方苦勸終身茹齋女紅自給守貞五
十餘載
阮時中女霍丘人隨父之任中州父病篤女刲股
和藥進遂愈
李氏女名大兒霍丘人年十三父病不能痊女禱
天刲股肉以療之
侯氏女亳州人許字徐文起夫亡往弔藁臥柩旁
三載守貞四十八年
國朝陸濓女蒙城人許字龐負圖龐病瘋死女聞訃累
日不飲食幾斃與父母相依守貞父病思食肉女
潛割股以進頓愈父母亡哀慟嘔血
順治年
旌表
劉氏女亳州人許字胡卓未嫁胡病篤欲迎氏歸
父母難之氏曰夫病翁姑老願往侍湯藥至胡門
五十八日夫卒欲殉不得立姪為嗣守貞終身
雍正六年
旌表
李廷學妻朱氏亳州人母病籲天以身代姑殁千
里扶櫬殯葬
雍正八年
旌表
侯氏女亳州人許字徐某夫殁苦志守貞
薛氏女亳州人許字張道福張為賊擄氏守貞五
十餘載卒
王氏女名素貞亳州人許字李殿基李緣事入都
不得歸父母令他適誓死不從聞隣翁識夫所在
求偕往訴當事夫得釋歸聚偕老
姜氏女蒙城人幼許李雲鵬李病篤女欲與訣父
允之僅一見而李亡女留不去事孀姑撫夫幼弟
守貞至七旬卒
滁州
明秦氏女名善才州人母孀居女誓不嫁養母卒年
七十有五
章氏女州人許字盧守恭盧病亟迎歸不能婚尋
卒女誓不再適年七十一終
魯氏女全椒人兄宗源夫婦俱早世遺孤志和志
能女誓不嫁撫之後和欲請旌女辭曰吾女子不
嫁豈常理乎卒年八十有四
庠生邰希伯妻趙氏全椒人事姑熊氏備極孝養
姑病三日不食氏亦三日不食媳金氏亦孝事趙
克紹其姑
陳治書妻朱氏全椒人性至孝母病日不食夜不
寢刲股作羹得愈越歲母卒哀毁幾死
謝氏女滁州人父以逋糧出亡其母被刑而死女
營葬畢一慟而絶
國朝李氏女六合人許字全椒翰林吳昺子霆榮未婚
榮殁氏聞訃歸吳守貞撫嗣姪甡入泮甡聘江寧
貢士梁金鋙女未娶甡復殀梁氏年十七聞訃誓
死以姑在而養姑立嗣是急遂稟父歸吳一以姑
志為志鄉里咸稱一門雙節
雍正七年
旌表
羅貞女全椒人
雍正十二年
旌表
和州
明韓泰初妻劉氏泰初本新樂縣人洪武間徙家和
州姑甯氏塗次撲地傷腰劉籲天刺臂血和湯以
進得愈至和州姑患瘋痺不能起時值盛暑劉晝
夜驅蠅蚊不怠姑卒未能歸葬號泣不輟事聞詔
至京師厚賜之遣官送甯氏喪歸葬旌其門
沈璿妻張氏餘姚人永樂初璿父官和州吏目因
家焉氏年二十三璿亡姑憐之欲令改適氏泣曰
姑無子婦去姑何所依忍饑奉姑年九十有二終
賽仲玉妻清氏和州人少寡苦節敬奉舅姑舅年
一百一歲姑年九十喪葬盡禮宣德年旌表
成其德妻祖氏和州人早寡誓不再適事舅姑以
孝聞姑殁哀號不食後姑一日而死
羅氏女含山人名兌許字蔣苒苒殤女矢志守貞
隣媪紿以將納某氏采遂自經急救得甦姑家高
其義迎歸後以流賊震恐隨母歸新安母死女哀
毁病卒於遺箧中得白練半幅以朱絲刺字曰此
貞女羅兌之屍見者其覆藏之蓋寇警時製以自
佩也
唐有妻胡氏含山人夫卒事姑谷氏盡禮姑病湯
藥必親嘗姑曰爾至性不愧若夫俾吾轉為婦於
來世可也事聞詔賚粟帛
蔣崇仁妻李氏含山人刲股療姑疾
鞠長華妻王氏和州人刲股療姑疾
劉祁妻高氏和州人刲股療姑疾
姜飛熊妻孟氏和州人刲股療姑疾
杜如芝妻陸氏和州人刲股療姑疾
彭光祖妻劉氏和州人刲股療姑疾
汪嘉會母趙氏和州人刲股療姑疾
王弘中妻魯氏和州人刲股療姑疾
詹坤妻馬氏和州人刲股療姑疾
國朝徐氏女含山人許字張有苞張殤女年十三聞訃
潛投於池母奔救得免遂歸張奉姑立嗣守貞三
十六年卒
雍正八年
旌表
施某妻楊氏和州人事舅姑盡孝
雍正九年
旌表
葉貞女和州人許字張企濓將擇吉迎娶夫遘疾
就醫姑孰卒於舟殯城南廟宇氏凶服隨父母與
姑奔喪哭奠牽姑衣下拜暈而復甦者再欲隨姑
歸姑辭之氏曰予無生理實無死地姑辭之堅遂
欲自經父母憐其志因歸張氏事祖姑與姑色養
備至及喪葬則盡哀盡禮母氏家業中落氏力營
父喪鬻針黹以供母焉守貞三十年卒
楊漢廷女和州人幼許字施萬裔後裔病瞽翁姑
恐誤氏語媒聽他適氏聞之斷髮明志及歸施姑
病乳岩癰潰蓄腐難盡氏乃口吮膿血淋漓齒頬
卒無厭苦姑病以愈夫亡誓以死殉絶粒六日諸
子哀哭而止
以上雍正十一年
旌表
許貞女含山人許字鮑應舉舉疾篤迎歸侍湯藥
未成婚而舉死女呼天泣血屢絶復甦勺水不入
口父母勸之隠忍就活鮑氏無所依女隨父歸屛
飾茹素足不窺戸外偶聞有議婚者即疑為已毁
容自誓後病家延醫視之不藥而死死時強起櫛
沐與家人訣勉以大義端坐而逝時年四十有五
廣德州
明夏英六女建平人幼字廣德阮燧燧亡氏往弔遂
弗還坐臥小樓四十年萬歴中旌表建坊
濮陽琦女廣德人許字施姓夫亡設神主就父家
祀焉父更納他姓聘女誓死不可乃已守貞終身
國朝王命舉妻史氏建平人年十八夫亡無子姑年老
氏嚙蘖飲冰奉姑終老年七十八卒
生員宗儁妻潘氏建平人夫亡僅遺一弱女氏矢
志不渝上奉耄姑色養無違人稱節孝
泗州
明羅思儒妻郭氏盱眙人刲肝愈姑病
蔣東昇妻朱氏天長人夫死氏年二十四撫遺腹
子與孀姑同寝處飲食必投所好歲饑出衣釧以
濟諸叔之艱事聞以孝旌表
田柏妻王氏天長人孀姑周氏久病王刲股為羹
以進立愈
劉廷璽妻王氏天長人翁病臥牀王衣不解帶視
湯藥下乳以進九載勿怠
張振聲妻丁氏天長人刲股愈姑疾
李增吉女天長人年十四祖母病篤刲股救愈
吳三遷女天長人年十二刲股救母病母殁不食
死
陶氏女天長人名文淑刲股愈母疾
岑大順女天長人年十四刲股愈母疾
潘其英女天長人母病危刲股以進頓愈
生員董炳妻王氏天長人年十四刲股和藥愈母
疾
陳其仁妻鍾氏天長人刲股愈姑疾
王世臣妻徐氏天長人刲股愈姑疾
吴榜望妻葉氏天長人刲股愈姑疾
劉啓盛妻陶氏天長人刲股愈姑疾
阮長卿女天長人許字王道昇王死女縞衣見父
母長跪請奔喪至夫家泣曰三年之喪以入門始
分以媳終養無還理遂守貞凡三十三載跡不逾
堂終其身夜臥衣不解帶
國朝馬氏女盱眙人許字監生苖澄未嫁而澄死遂居
夫家以守貞終
康熙間
旌表
曹守穀妻徐氏天長人翁病危氏刲股肉以進隨
愈邑令以孝德感天表之
吴日澄妻徐氏天長人夫死守節翁欲奪其志氏
剪髮誓死姑病刲股愈之拮据辛勤營葬三棺
柳存䞇妻俞氏泗州人刲股愈母疾
宗氏女盱眙人許字蘭在時夫亡守貞終其身
石應瑞女天長人年十七父病割股勿效哀毁身
死縣令表其墓
生員沈九釴母王氏五河人姑病篤刲股救愈夫
死年二十二守節以終
李序女五河人許字陳澄泰未嫁陳死氏年十七
往弔服喪三載返母家父母欲令改適女自縊至
再俱救免守貞終身
唐澄女五河人許字李慎言年十五慎言病没女
守貞三十六年
江南通志卷一百八十九
江南通志卷一百八十九
人物志
列女(貞孝二)(安徽寧池太廬鳳潁八府滁和廣六泗五州)
安慶府
明程氏女系出河南隨父家於皖許字楊宗禮未婚
夫亡家貧母強之再字女泣曰餓死事小失節事
大紡績自給終身祀烈女祠
方氏女桐城人許字盛某未嫁夫亡服衰往哭歸
依兄以居年七十卒
左氏女桐城人許字韓旵旵父避仇遠適挈旵行
聽女别議婚女曰一與之盟焉能更事他人堅守
至二十載旵歸成婦七年卒
章氏女太湖人許字汪氏子未婚汪夭女毁容截
髮守志以終
羅氏女望江人小字引貞許字方自宣方夭女聞
百計求死為母姊所持因求歸方氏紡績奉姑二
十年無疾而終崇禎時旌表
國朝黃巽貞懷寧人許字葛一舉舉早没黃年十五聞
訃奔喪斷髮奉養舅姑縞衣疏食卒合葬舉墓祀
烈女祠
程氏女懷寧人許字陳洪未婚洪死女固請服喪
立嗣守志嘗刲股療姑病
高氏女桐城人許字王家俊夫亡衰絰奔喪設主
於室守貞以終康熙年
旌表
許氏女桐城人許字儒童胡尚虞尚虞死衰絰奔
喪獨居紡績孝養舅姑立尚虞兄子祚履為嗣
雍正十三年
旌表
童氏女桐城人許字馮某
方氏女桐城人許字葉文元
吴氏女桐城人許字張若琅
姚氏女桐城人許字王士瑤
周氏女桐城人許字章彌六
林氏女潛山人許字王前洛
馬氏女潛山人許字黃化澤次子
周氏女太湖人許字章鍾祥以上俱未嫁夫
亡守貞
儲良相妻時氏潛山人嘗刲股以愈姑病夫病復
然
龍氏女望江人名佛貞割股救祖母疾
徽州府
唐章氏二女歙人隨母登山採桑虎攫母二女號呼
摶虎母竟獲免終身奉母不嫁刺史劉贊表所居
為孝女鄉
宋汪三桂妻張氏歙人嫁逾月而夫亡養舅姑以孝
聞
葉氏女婺源人許字程士龍未嫁奔夫喪誓不再
適事聞旌表
葉氏女歙人父母殁鞠於叔母叔母疾割股救之
終身不嫁年八十一終
明程溧妻汪氏休寧人刲股療姑病詔旌表
李德伭女婺源人年十六聞父遇害慟哭自經洪
武九年立祠歲祀
汪基女婺源人許配葉天彛奔喪事舅姑守節旌
表
胡氏女歙人名玉娥年十三偕弟之憲割股療母
病題旌雙孝
方氏女休寧人許字李宗敏敏死議婚不從往李
守節終養舅姑旌表
王氏女休寧人許字程思未婚客死氏守志養姑
建坊旌表
江巖龍妻方氏歙人繼姑性嚴好督責疽發背方
親視藥洗滌至以舌䑛瘡口二十五而寡撫妾遺
腹子成立崇禎時旌
俞堂妻胡氏婺源人家貧翁老瞽病瘋堂傭外胡
生養死葬以勞瘁死
江茂嵩妻俞氏婺源人嵩客外姑病篤俞夢神教
以進乳乳姑從之姑愈而俞以困憊死
朱隠貞歙人年十七許嫁未適而夫死不嫁終身
詹子民二女歙人姊名師妹名岳皆未嫁守志終
身
程法姑歙人許字蒋應約約亡女臨喪哭奠隨孀
母守節
程氏女歙人許字吴從仕仕亡女奔喪守節
許氏女歙人幼警悟通書史年十七刲股療父疾
黃細姑歙人許字章一綱綱死寇難女坐卧一室
禪誦終身
黃玉芝歙人性至孝嘗刲股療母病
施氏女婺源人父仁卿殁遺孤二齡女年十五撫
弟不嫁人稱其居為貞節里
國朝金氏女休寧人許字吴士書士書早殁守貞終身
雍正三年
旌表
曹氏女婺源人許字汪㬢夫亡守貞
盧氏女黟縣人許字許永元元死女詣許守貞
雍正四年
旌表
吴氏女歙人許字胡國辰辰亡女過門事舅姑立
嗣守貞
雍正九年
旌表
金慶治妻汪氏婺源人事翁姑盡孝姑盲籲天禱
祠得明
雍正十年
旌表
胡氏女歙人名芳葵年十九尚未許字事父母祖
父母俱得歡心祖母病劇女刲左股和羹進得愈
逾時病復作女復刲右股家人無有知者忍痛侍
側晨夕弗少怠祖母死女號慟創裂連呼祖母及
父母而絶
汪于賡女歙人母病瘋父遠館女侍疾盡孝母亡
殮畢遂投繯卒
程氏女休寧人許字趙徠徠卒京邸女年十六聞
訃詣趙立嗣守貞卒年四十有三
寧國府
南北朝宣城女逸其姓母為猛獸所攫女啼號搏獸
行數十里獸置其母去梁天監中詔旌其門
元葛妙真宣城人年九歲聞術者言母年至五十當
死即涕泣茹素終身不嫁以祈母夀詔褒異之
唐八妙宣城人兄亡姪幼憐其孤遂留撫之終身
不字
明仲文妻郭氏宣城人年二十夫亡家貧奉姑姑病
親為嘗糞事聞旌表
汪德香南陵人未嫁夫死奉夫主居一室家被焚
所居獨完萬歴年旌與梅烈婦同祠
胡催蓮涇縣人許聘朱御御亡衰經往奠偕一婢
樓居不見一人姑病籲天刲股得瘳年六十卒其
婢亦以處女終身事聞旌表
張星妻陳氏宣城人繼姑甚嚴嘗以無事碎其首
父聞之恚氏曰兒自失足耳非姑所致也姑得惡
疾同卧起者三月無懈意
翟抱貞涇縣人許字王怡怡亡氏衰經奔喪遂依
舅姑以節終
趙善末妻王氏涇縣人幼養於趙未婚末亡伯父
欲使他適氏曰侍姑終天年可也年三十六姑没
又勸之氏曰吾老矣又何之遂以完節聞
國朝胡氏女太平人許字汪忠瑚瑚亡守貞
胡昺妻周氏涇縣人未婚昺亡矢志守貞
以上雍正三年
旌表
錢氏女宣城人許字施躋躋亡守貞
雍正五年
旌表
邵重妻盛氏南陵人夫亡隣媪以家貧勸令改適
盛齧斷一指示之事姑至孝一夕盜執其姑亟以
身衛刃傷左臂仆地右臂仍擁抱其姑盜為感動
釋去
章女佳英南陵人許字曹元輔輔卒女終身居一
小樓年八十餘卒
姚希儒妻施氏南陵人儒臨没以瞽母弱息相諉
氏謹事瞽姑飲食坐起弗少離年七十三卒卒時
命子虞曰必葬我姑之側姑在時跬步無我不能
行今泉路誰倚乎我願地下長相随也
賀大震妻王氏涇縣人姑信幼子譖逼震出之王
歲時問遺不敢怨尤閱數年姑病亟姑命迎還氏
刲股療姑姑悔且泣夫弟譖氏者亦感悟遂相保
如初
梅氏女宣城人許字施士錞未婚錞卒女詣施守
貞旦夕慟哭三年没
俞氏女宣城人許字胡鳳聲夫病同母往視及鳳
聲没留胡養姑白首一節
黃日新妻程氏寧國人寡居奉姑姑病劇氏夜夢
神語以人肝可治明日便剖肝進之創甚而卧鄰
嫗知其故以語姑姑驚喜曰婦孝乃若是霍然起
走視婦婦見姑亦驚喜而起姑由此遂愈而婦創
未合求醫途遇一人裂帽氊與煎湯飲果效所遇
殆神人云
池州府
明章氏女名佳英貴池人幼孤依兄嫂兄以逋賦竄
死佳英與其嫂撫遺孤終身不字
周氏女名清香東流人許字阮廷柏廷柏偕媒妁
納聘歸舟溺死女聞設位哭遂獨居紡績守志以
殁詔旌之
余謂道妻李氏銅陵人姑疾篤貧不能延醫剖肝
療姑以過傷死
管氏女名蓮姑貴池人許字胡邦賢未婚夫卒往
依舅姑立後守節垂三十年殁
章氏女名嘉姑青陽人許字曹某未嫁夫亡乃剪
髮居一樓父母殁三弟幼稚皆撫之有成
陳某妻沈氏青陽人翁疾刲股以進遂愈
沈氏女名新第石埭人許字涇縣查一球一球死
父復許湯某女以死拒歸查奉姑至老其所居室
每歲有孤燕棲之涇人士為作孤燕來巢詩
沈氏女石埭人許字李電電與博徒遊為父逐莫
知所往翁與父諭令改適女泣不從父怒每日僅
給米二合女志愈堅獨居紡績年踰八十始殁
桂一羨妻吴氏石埭人刲股療姑及夫
鄭氏女建德人許字陳某陳夭女聞請往成服奉
姑父母持之遘疾而殞
國朝佘氏女貴池人許字柯繼超夫殤歸柯立嗣守貞
陳氏女銅陵人許字方國榜未婚守貞孝事翁姑
以上雍正九年
旌表
胡氏女石埭人許字沈自材未婚材殁歸沈守貞
以老
雍正十三年
旌表
夏氏女名端姑貴池人許字姜蓁齡齡將婚而夭
女閉閣八年髮為盡白姜氏迎歸立嗣後以母喪
哀毁卒
章氏女貴池人名坤姑許字潘有昌有昌夭父母
别議婚女聞自經母救之乃衰服詣潘哭夫於墓
奉姑以終
孔尚坤子婦方氏建德人坤病劇氏刲股以進臂
創甚醫者云須活鼠皮傅之尋一鼠自來若隂有
畀之者傅之而愈
姚之皋妻劉氏建德人性至孝歲大饑糠籺不飽
必購米以奉翁姑姑殁哭之幾絶後年踰七十
陳氏女石埭人許字周嶽齡將婚而嶽齡殞女聞
訃卧床不起絶粒六日死目不瞑父囑以送柩合
葬扵周女復張口應聲目始瞑
太平府
五代聶氏女當塗人家貧女年十三隨母採薪虎攫
母去女持刀追虎殺之母屍得全
宋李之儀妻胡氏名淑修字文柔之儀以撰范純仁
遺表事蔡京陷之獄淑修之京得范手創稿證之
儀得免後編管太平州遂家焉淑修純孝負土葬
親淚落枯枝復生
詹氏紹興初淮賊至蕪湖欲殺其父兄詹泣拜求
以身代賊釋其父兄女随行過市橋躍入水死時
年十七鄉人為立祠以祀明太祖有詩褒之
明學士陶安妻喻氏當塗人名德常事姑以孝聞高
帝克金陵時安移家就焉氏因邀母偕往友諒陷
城諸喻多被其害氏母以移居無患
潘禮女當塗人名妙靜許字陸永資夫死誓不改
字媒氏偶勸之潘以沸湯自抵其首自是無敢言
者年七十六終於家
俞珖女蕪湖人名寳姐許字陸謙謙死俞守貞四
十有二年萬歷間旌
吳實妻芮氏蕪湖人實亡氏苦節事姑盡孝姑病
刲股以作羹姑死刻木肖像奉侍如生苦節至七
十餘萬歷間旌表其墓
徐民極妻董氏繁昌人名春英董輝女極遘竒疾
氏刲股以療之不起截髮苦守姑病篤復刲臂以
進立愈奉姑終老
強資之妻劉氏繁昌人姑病篤籲天割心和藥以
進姑病遂愈氏夀登百歲
孫氏二女繁昌人孫富季女兩姊嫁季嚴拒不字
願侍父以終養其伯兄聰女方十齡見而誓之曰
姑能孝我獨不能孝乎亦堅不受人聘年各七十
餘郡人稱為雙白
徐憲女當塗人名采芹母病刲股孝事雙親終其
身不適人
白氏當塗人父夫俱失其名未嫁夫亡守貞不改
年七十有餘忽更衣拜木主前禮終而氣絶異香
滿室
張椿女當塗人名玉貞幼字谷姓夫亡父母欲更
配誓不肯從守貞終老
俞氏蕪湖人許字潘子謙謙死守貞終身
生員湯一藻女蕪湖人許字吳兆辰辰亡守貞三
十餘年而卒
國朝楊可侯妻施氏當塗人年十九夫殁撫遺腹子刲
股療姑病姑卒哀慟幾絶復事繼姑孝敬無異教
子成立守節歷四十二年
康熙年
旌表
王國勷妻潘氏蕪湖人年二十夫亡撫藐姑割股
療姑疾
李氏女當塗人許字朱時鳳夫殁誓同穴守貞夫
家歷三十年卒
陳國治妻晉氏當塗人年二十九夫死守節撫孤
割股療翁教子成立
以上雍正二年
旌表
施有應妻周氏當塗人年二十八夫殁事舅姑盡
孝姑病氏割股以進撫孤成立
雍正三年
旌表
萬尚相妻齊氏蕪湖人年十九夫亡苦志守節姑
病氏割股以進撫孤成名
雍正五年
旌表
曹氏女蕪湖人許字范馴䕫䕫死誓不改字守貞
終身
雍正十年
旌表
張氏女蕪湖人許字韋聖聰未嫁夫亡守貞隣家
火災氏護翁姑不出門天反風火滅
雍正十三年
旌表
庠生陳啟忠妻潘氏當塗人潘譢女受聘後夫患
瘋疾舅辭婚氏截髮以誓歸陳侍夫疾夫卒事舅
姑以孝父譢死無子氏迎櫬歸葬苦節五十餘年
庠生魯天璧妻邵氏當塗人夫亡貧甚勤紡績以
奉姑剜肝以療姑病姑殁營葬盡禮
汪元選女當塗人許字吳炯然炯死汪守貞不字
與寡母胡氏共帷苦節
朱氏女當塗人許字戴國榮戴卒氏年十六奔喪
撫棺泣血歸依孀母守貞歷三十餘年卒
曹氏女當塗人名淑女許字黃元鼎未嫁黃遠遊
不歸氏矢志獨居一樓廿餘年卒
魏日曉妻唐氏當塗人夫與翁姑病俱刲股療之
夫亡苦節五十三年卒
沈載道妻殷氏當塗人夫亡苦節教子刲股療姑
張治維妻徐氏當塗人初割股療姑夫病復刲股
苦節撫孤五十餘年
丁士端妻劉氏當塗人年十七夫亡苦節教子翁
病刲股療之
楊復泰妻張氏當塗人夫亡苦節姑病痿朝夕扶
掖無頃刻離
庠生曹臺岳妻方氏當塗人姑病篤氏籲天刲股
以進姑立愈
張旭妻孫氏當塗人姑病刲股療之
太學生鍾開祚妻孔氏當塗人姑遘竒疾氏割股
和肉糜以進姑姑疾頓起嘗歸寧見江畔暴屍捐
貲鬻槥以瘞夫亡守節以終身
楊榑妻曹氏當塗人名青楨性孝父死嘔血數升
事翁姑盡禮盡孝
張汝默妻彭氏當塗人姑病同默侍湯藥三月不
解帶籲天願以己身代姑遂愈
鄉大賓李世爵妻朱氏當塗人事舅姑以孝著姑
病劇氏禱神願損己夀姑後亡哀毁盡禮奉繼姑
孝敬如前
黃氏蕪湖人失夫名事孀姑盡孝姑瞽氏刲股以
進目復明
魏嘉善妻周氏蕪湖人善早卒撫孤守節繼姑待
之酷氏奉事愈謹勤紡績以供朝夕自食糟糠不
令姑見
朱嘉生妻周氏蕪湖人夫與翁病俱割股療之夫
死苦節四十有九年
章甫略妻王氏繁昌人翁病篤虔禱夜半割股以
進疾遂愈
陳開虞妻楊氏當塗人年十四母病氏割股療之
適陳盡典衣飾相夫營葬翁姑後父病氏仍割股
鄉黨稱為純孝
李世翰妻端氏當塗人端士志女姑病刲股以療
翰仕太和邑有因貧棄妻者氏脫簮珥全之貧民
棄嬰於道每收育給資以養
王熤妻徐氏當塗人夫早亡氏苦節撫孤姑病割
股以療
徐章達妻夏氏當塗人姑病累月衣不解帶祝天
願以身代有羅某為人介紹鬻子僕逃羅攜子來
質氏辭之火其劵歲饑出穀賑濟不繼出紡績錢
佐之年七十餘卒
廬州府
元張氏女廬江人嫁為高垕妻母病目喪明張氏歸
省抱母泣舌䑛之忽復明事聞旌表
明李禹女秀真無為人父禹卒於外聞訃嘔血數升
卒
陸萬鵬妻侯氏無為人割肝療姑病
張崇舜妻朱氏舒城人壬午城破負姑出郭匿田
間晝伏夜走啖草飲泉數日姑賴以活
國朝聞氏女巢縣人許字丁姓子遠賈不歸女終身不
嫁
張冕妻陳氏巢縣人年十九守節父與姑病皆刲
臂肉投羹療之竟以瘡殁
方氏女廬江人許配葉文元元卒女衰服往弔觸
柩而死救甦立嗣守節
李氏女廬江人許配宋嗣熙熙卒守貞終身
趙廷璋妻陳氏合肥人少寡事姑孝姑病臥數載
嘗藥滌穢以勞瘁仆地卒
陳氏女合肥人許配蘇知非非從軍殁女聞訃變
服守貞終身
周氏女無為人許字孫世禄夫殁奔喪守貞
王貞女無為州生員王虞友女字張翰長子可權
未婚張没女至壻家服喪事翁姑盡孝數十年如
一日
鳳陽府
明潘麟妻高氏鳳陽人事父至孝適麟刲股療姑姑
卒偕夫廬墓三載
岳生璧妻俞氏鳳陽人事孀姑盡孝姑疾刲股以
進疾即愈
唐儒女鳳陽人年十三刲股愈母疾歸葉執婦道
事舅姑以孝著
尹端母陳氏鳳陽人刲股愈母疾
趙廷劍女鳳陽人刲股愈母疾
杜炳女鳳陽人刲股愈母疾
徐士元妻孟氏鳳陽人夫病割股弗能愈自經至
再解救得不死翁目盲復刲股進目乃復明夫殁
年二十七守節終身
沈思肇妻吳氏鳳陽人事舅姑至孝夫病氏刲左
膊肉煎湯進其子沈律亦扵是夜割左股進疾愈
田民妻連氏鳳陽人姑病篤氏刲股以進姑遂愈
孟汝濟妻張氏鳳陽人刲股救母疾
張堂妻史氏鳳陽人姑病刲股愈之
華宇妻劉氏臨淮人刲股療姑
宋溥妻張氏臨淮人刲股療姑
王大信媳鄭氏臨淮人刲股療姑
劉繼與妻盛氏臨淮人刲股療姑
李志學妻孫氏臨淮人刲股療姑
袁氏女懷遠人年十四許字周夢蟾周殁獨居小
樓守貞二十六載卒
陶仲科女懷遠人許聘劉澤遠未嫁澤遠死女年
十八矢志守貞五十年卒
方繼凖妻袁氏懷遠人姑病刲肘肉以進即愈
生員許惕若妻周氏懷遠人年十七適惕若入室
甫三日姑病割左臂肉以進病遂痊
謝應期妻崔氏懷遠人年十七適應期繼姑病篤
割左臂肉以進
吕奏雲妻唐氏懷遠人姑孫氏病唐刲左臂肉作
羹以進姑隨愈先是其祖姑常氏亦刲臂以療翁
疾
何堯庚妻李氏懷遠人家貧鬻女紅以養姑姑病
刲股肉為湯以進姑愈
貢生段可教妻劉氏懷遠人夫死守節姑病刲股
以療女適袁藴其姑病女亦刲股救之
生員張建鼎妻黃氏媳孫氏夀州人翁病刲股後
黃病媳孫氏亦刲股療之
曹氏女宿州人許字劉氏子劉以應試嘔血死女
隨母往弔即拜翁姑曰此乃我家也守貞五十年
丁鳳翔妻李氏宿州人李永福女年二十三生男
甫週鳳翔殁苦志守節姑病革李刲臂以進乃甦
庠生田生玉妻張氏夀州人姑病刲股肉和藥以
進姑愈
何邁海妻梅氏懷遠人先是翁病疫姑李氏刲股
以療之後李病梅氏亦割股以進姑隨愈
國朝徐長允女定遠人許字馮廷棟年十四馮卒矢志
守貞
順治年
旌表
張偉器女懷遠人許字方楫未婚方病女趨侍湯
藥未及門而夫卒毁容泣血守貞終身
姚淑芳懷遠人許配沈結未婚結死剪髮守節終
身
李氏女夀州人許字張於坦張殁女絶粒誓死姑
勿許守貞終身
張氏女虹縣人許字金長發年十六夫卒女同父
母往弔撫棺慟哭自經柩旁解救得不死遂留夫
家守貞
以上康熙年
旌表
蘇球女名淑姑懷遠人許字方連城方殁女年十
四截髮毁容守貞三十八年
雍正七年
旌表
淩和繡女名金姑懷遠人許字徐逢達徐殁奔赴
守貞終身
雍正九年
旌表
梅方女懷遠人許字宋德明年十六宋亡守貞終
身
宮普妻黃氏懷遠人翁病刲股以進頓愈
王蘭室女懷遠人許字張竒竒亡女年十四歸張
守貞翁疾刳股療之
陶鏡妻施氏懷遠人父病割股夫病亦刲股
劉毓正妻李氏懷遠人割股療姑病
陸梅女懷遠人許字廖良田廖殁女年十六隨父
奔喪撫夫棺慟絶姻親伺之不得殉廖氏辭婚女
引刀斷髮刺面哀毁不食父母泣勸日食麥糝一
二盞廖氏為立嗣守節終身
吳國㻐妻黃氏臨淮人舅患背癰危甚割股進之
立愈
姜文詔妻楊氏臨淮人姑患暴疾氏割股以進即
愈
張鐵冶二女臨淮人父病第三女刲股救愈其妹
亦刲股療母疾
李氏臨淮人姜鏡家婢主母病篤刲股愈之
吳國璽妻唐氏臨淮人翁病鬻簮珥以奉湯藥垂
危刲股療之
史筆妻朱氏臨淮人割股愈姑疾
馮如哲妻魯氏臨淮人割股愈翁疾
馮大受妻華氏臨淮人姑病氏侍湯藥衣不解帶
姑殁茹齋廬墓三年
陸氏女臨淮人割股愈父疾
王家汲女臨淮人割股愈父疾
馮孰京妻張氏臨淮人割股愈姑病
張國綖妻趙氏臨淮人割股愈姑病
劉傑妻越氏臨淮人割股愈姑病
杜天鶴妻楊氏臨淮人姑病刲股救愈夫亡苦節
自守
王風清女臨淮人許字胡廷琮琮殁守節終身
武舉胡遵夏妻劉氏夀州人割股愈姑
袁思春妻王氏割股救姑夫病亦割股療之
庠生王錫民妻趙氏夀州人割股愈姑夫亡撫襁
褓遺孤姑殁哀慟淚盡繼血遂致雙瞽
舉人金用乾母金氏夀州人父疾篤祝天願以身
代刲股救之
李大權妻汪氏夀州人刲股以療姑病
劉餘慶女靈璧人許字馬饒哥馬殤女年十二讀
書明大義乞父偕往治喪見祖姑趙氏衰老無依
女即隨趙孝養守貞以終
趙桂妻華氏靈璧人父病刲股舅姑病亦刲股療
之舅姑殁廬墓三年
田及時妻王氏靈璧人舅病篤割股和藥療之
潘徵源妻楊氏懷遠人繼姑病兩載衣不解帶病
篤刲股療之夫殁苦節終身
崔聞紹妻房氏懷遠人翁病刲股療之年二十四
夫死撫孤守節
李氏女夀州人許字黃選未婚黃卒氏歸黃守貞
顧霜錫妻吳氏夀州人夫殁撫孤守節孀姑病篤
氏割股療之
李氏女夀州人許字黃瑄瑄死女歸黃守貞孝事
舅姑苦志終身
杜允吉妻葉氏夀州人姑腹疾久不痊氏刲股作
羹以進疾隨愈
生員汪中植妻姜氏夀州人姑病篤曰能得肺湯
否姜應以有遂焚香告天刲臂肉為湯以進姑愈
得其故歎曰我十二歲曾刲股救親今汝能是得
非天意耶郡守以誠孝格天表之
謝烜妻張氏夀州人孀姑病氏刲股以療夫殁奉
姑育子守節終身
廩生謝令樹妻盛氏夀州人翁病篤潛剜臂肉和
藥隨愈
顧問官妻方氏夀州人夫殁守節姑病篤刲股愈
之
夏氏女夀州人許字劉瞻函劉殁女聞訃不食父
母勸止守貞數十載
馬化妻李氏夀州人孀姑程氏疾氏刲股療之
生員張紹美妻葉氏夀州人刲股愈翁疾郡守表
之
生員方育英妻汪氏夀州人姑病氏刲股以療夫
殁投繯自盡解救得不死苦節教子成立
晏旭妻傅氏夀州人夫殁守節姑病篤刲股以療
顧氏女夀州人許字王某未嫁夫殁女哭泣奔赴
遂留奉姑守貞以終
劉欽女夀州人許字侯會玉侯病殁女年十七自
縊獲救遂歸夫家守貞
劉鍾妻周氏夀州人姑病篤刲股和藥愈之
毛國秀妻曹氏夀州人姑張氏病刲股療之母龔
氏病亦割股以愈
方貞女夀州人許字方訓未婚方殁誓不改適苦
志守貞
劉顔學妻劉氏夀州人奉孀姑至孝夫病篤刲股
愈之姑病亦刲股以療
潁州府
明陳海妻李氏潁州人早寡守節姑病思食蒲笋氏
匍匐三十餘里採之鄉人傳其孝州牧申請表之
梅廷光妻沈氏潁州人翁病氏割股以進病隨愈
廵按表之有司歲給粟帛
謝氏女潁州人許字盧賡盧死女年十六訃至五
日不食母多方苦勸終身茹齋女紅自給守貞五
十餘載
阮時中女霍丘人隨父之任中州父病篤女刲股
和藥進遂愈
李氏女名大兒霍丘人年十三父病不能痊女禱
天刲股肉以療之
侯氏女亳州人許字徐文起夫亡往弔藁臥柩旁
三載守貞四十八年
國朝陸濓女蒙城人許字龐負圖龐病瘋死女聞訃累
日不飲食幾斃與父母相依守貞父病思食肉女
潛割股以進頓愈父母亡哀慟嘔血
順治年
旌表
劉氏女亳州人許字胡卓未嫁胡病篤欲迎氏歸
父母難之氏曰夫病翁姑老願往侍湯藥至胡門
五十八日夫卒欲殉不得立姪為嗣守貞終身
雍正六年
旌表
李廷學妻朱氏亳州人母病籲天以身代姑殁千
里扶櫬殯葬
雍正八年
旌表
侯氏女亳州人許字徐某夫殁苦志守貞
薛氏女亳州人許字張道福張為賊擄氏守貞五
十餘載卒
王氏女名素貞亳州人許字李殿基李緣事入都
不得歸父母令他適誓死不從聞隣翁識夫所在
求偕往訴當事夫得釋歸聚偕老
姜氏女蒙城人幼許李雲鵬李病篤女欲與訣父
允之僅一見而李亡女留不去事孀姑撫夫幼弟
守貞至七旬卒
滁州
明秦氏女名善才州人母孀居女誓不嫁養母卒年
七十有五
章氏女州人許字盧守恭盧病亟迎歸不能婚尋
卒女誓不再適年七十一終
魯氏女全椒人兄宗源夫婦俱早世遺孤志和志
能女誓不嫁撫之後和欲請旌女辭曰吾女子不
嫁豈常理乎卒年八十有四
庠生邰希伯妻趙氏全椒人事姑熊氏備極孝養
姑病三日不食氏亦三日不食媳金氏亦孝事趙
克紹其姑
陳治書妻朱氏全椒人性至孝母病日不食夜不
寢刲股作羹得愈越歲母卒哀毁幾死
謝氏女滁州人父以逋糧出亡其母被刑而死女
營葬畢一慟而絶
國朝李氏女六合人許字全椒翰林吳昺子霆榮未婚
榮殁氏聞訃歸吳守貞撫嗣姪甡入泮甡聘江寧
貢士梁金鋙女未娶甡復殀梁氏年十七聞訃誓
死以姑在而養姑立嗣是急遂稟父歸吳一以姑
志為志鄉里咸稱一門雙節
雍正七年
旌表
羅貞女全椒人
雍正十二年
旌表
和州
明韓泰初妻劉氏泰初本新樂縣人洪武間徙家和
州姑甯氏塗次撲地傷腰劉籲天刺臂血和湯以
進得愈至和州姑患瘋痺不能起時值盛暑劉晝
夜驅蠅蚊不怠姑卒未能歸葬號泣不輟事聞詔
至京師厚賜之遣官送甯氏喪歸葬旌其門
沈璿妻張氏餘姚人永樂初璿父官和州吏目因
家焉氏年二十三璿亡姑憐之欲令改適氏泣曰
姑無子婦去姑何所依忍饑奉姑年九十有二終
賽仲玉妻清氏和州人少寡苦節敬奉舅姑舅年
一百一歲姑年九十喪葬盡禮宣德年旌表
成其德妻祖氏和州人早寡誓不再適事舅姑以
孝聞姑殁哀號不食後姑一日而死
羅氏女含山人名兌許字蔣苒苒殤女矢志守貞
隣媪紿以將納某氏采遂自經急救得甦姑家高
其義迎歸後以流賊震恐隨母歸新安母死女哀
毁病卒於遺箧中得白練半幅以朱絲刺字曰此
貞女羅兌之屍見者其覆藏之蓋寇警時製以自
佩也
唐有妻胡氏含山人夫卒事姑谷氏盡禮姑病湯
藥必親嘗姑曰爾至性不愧若夫俾吾轉為婦於
來世可也事聞詔賚粟帛
蔣崇仁妻李氏含山人刲股療姑疾
鞠長華妻王氏和州人刲股療姑疾
劉祁妻高氏和州人刲股療姑疾
姜飛熊妻孟氏和州人刲股療姑疾
杜如芝妻陸氏和州人刲股療姑疾
彭光祖妻劉氏和州人刲股療姑疾
汪嘉會母趙氏和州人刲股療姑疾
王弘中妻魯氏和州人刲股療姑疾
詹坤妻馬氏和州人刲股療姑疾
國朝徐氏女含山人許字張有苞張殤女年十三聞訃
潛投於池母奔救得免遂歸張奉姑立嗣守貞三
十六年卒
雍正八年
旌表
施某妻楊氏和州人事舅姑盡孝
雍正九年
旌表
葉貞女和州人許字張企濓將擇吉迎娶夫遘疾
就醫姑孰卒於舟殯城南廟宇氏凶服隨父母與
姑奔喪哭奠牽姑衣下拜暈而復甦者再欲隨姑
歸姑辭之氏曰予無生理實無死地姑辭之堅遂
欲自經父母憐其志因歸張氏事祖姑與姑色養
備至及喪葬則盡哀盡禮母氏家業中落氏力營
父喪鬻針黹以供母焉守貞三十年卒
楊漢廷女和州人幼許字施萬裔後裔病瞽翁姑
恐誤氏語媒聽他適氏聞之斷髮明志及歸施姑
病乳岩癰潰蓄腐難盡氏乃口吮膿血淋漓齒頬
卒無厭苦姑病以愈夫亡誓以死殉絶粒六日諸
子哀哭而止
以上雍正十一年
旌表
許貞女含山人許字鮑應舉舉疾篤迎歸侍湯藥
未成婚而舉死女呼天泣血屢絶復甦勺水不入
口父母勸之隠忍就活鮑氏無所依女隨父歸屛
飾茹素足不窺戸外偶聞有議婚者即疑為已毁
容自誓後病家延醫視之不藥而死死時強起櫛
沐與家人訣勉以大義端坐而逝時年四十有五
廣德州
明夏英六女建平人幼字廣德阮燧燧亡氏往弔遂
弗還坐臥小樓四十年萬歴中旌表建坊
濮陽琦女廣德人許字施姓夫亡設神主就父家
祀焉父更納他姓聘女誓死不可乃已守貞終身
國朝王命舉妻史氏建平人年十八夫亡無子姑年老
氏嚙蘖飲冰奉姑終老年七十八卒
生員宗儁妻潘氏建平人夫亡僅遺一弱女氏矢
志不渝上奉耄姑色養無違人稱節孝
泗州
明羅思儒妻郭氏盱眙人刲肝愈姑病
蔣東昇妻朱氏天長人夫死氏年二十四撫遺腹
子與孀姑同寝處飲食必投所好歲饑出衣釧以
濟諸叔之艱事聞以孝旌表
田柏妻王氏天長人孀姑周氏久病王刲股為羹
以進立愈
劉廷璽妻王氏天長人翁病臥牀王衣不解帶視
湯藥下乳以進九載勿怠
張振聲妻丁氏天長人刲股愈姑疾
李增吉女天長人年十四祖母病篤刲股救愈
吳三遷女天長人年十二刲股救母病母殁不食
死
陶氏女天長人名文淑刲股愈母疾
岑大順女天長人年十四刲股愈母疾
潘其英女天長人母病危刲股以進頓愈
生員董炳妻王氏天長人年十四刲股和藥愈母
疾
陳其仁妻鍾氏天長人刲股愈姑疾
王世臣妻徐氏天長人刲股愈姑疾
吴榜望妻葉氏天長人刲股愈姑疾
劉啓盛妻陶氏天長人刲股愈姑疾
阮長卿女天長人許字王道昇王死女縞衣見父
母長跪請奔喪至夫家泣曰三年之喪以入門始
分以媳終養無還理遂守貞凡三十三載跡不逾
堂終其身夜臥衣不解帶
國朝馬氏女盱眙人許字監生苖澄未嫁而澄死遂居
夫家以守貞終
康熙間
旌表
曹守穀妻徐氏天長人翁病危氏刲股肉以進隨
愈邑令以孝德感天表之
吴日澄妻徐氏天長人夫死守節翁欲奪其志氏
剪髮誓死姑病刲股愈之拮据辛勤營葬三棺
柳存䞇妻俞氏泗州人刲股愈母疾
宗氏女盱眙人許字蘭在時夫亡守貞終其身
石應瑞女天長人年十七父病割股勿效哀毁身
死縣令表其墓
生員沈九釴母王氏五河人姑病篤刲股救愈夫
死年二十二守節以終
李序女五河人許字陳澄泰未嫁陳死氏年十七
往弔服喪三載返母家父母欲令改適女自縊至
再俱救免守貞終身
唐澄女五河人許字李慎言年十五慎言病没女
守貞三十六年
江南通志卷一百八十九
