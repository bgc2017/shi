江南通志卷一百四十二
人物志
宦績(四)(常州一府)
常州府
後漢王關字選公無錫人明易及天文更始中為侍
御史終陳留太守不交豪強人號王獨坐
彭循字子陽毘陵人建國二年海賊丁儀等萬人
據吳太守聞循勇謀以為邑令循曉儀利害應時
散去民歌之曰時歲倉卒賊縱横大戟強弩不可
當賴有賢令彭子陽
三國吳周魴字子魚陽羨人父賓少折節好交守廣
平多政績魴舉孝廉為寧國長錢塘大帥彭式為
寇以魴為令旬月平之遷丹陽西部都尉鄱陽太
守誘魏大司馬曹休入皖邀擊勝之在郡十二年
恩威並行子處見忠節
晉周玘字宣佩處長子強毅沈斷有父風烈石冰據
江夏陳敏反揚州及錢璯寇陽羨皆率兵討斬之
三定江南元帝特置義興郡以旌之為吳興太守
甚有威惠百姓敬愛卒諡忠烈
南北朝齊蕭惠基思話第三子姊為桂陽王休範妃
休範叛高帝以惠基為軍副了不自疑袁粲劉秉
起兵秉是惠基姊夫惠基安静無預帝益恩信永
明中為侍中尚書令
蕭赤斧南蘭陵人為雍州刺史勤於奉公不營産
利累遷太子詹事卒於家貧無絹為衾子穎冑好
文義穎達好武勇武帝曰兄文弟武宗室便不乏
才後穎胄歷官侍中尚書令穎達終左衛將軍
蕭緬字景業南蘭陵人自五兵尚書出為吳郡太
守有能名歷遷雍州刺史所部畏愛及卒喪還百
姓緣沔水悲泣設祭峴山為立祠
周山圖字季寂義興人宋元嘉中領白衣隊拒魏
兵於瓜步以功加鎮軍將軍後事齊高帝勸帝除
沈攸之及攸之攻郢城預策其不能克又贊世子
頤留屯湓口帝是之領御前西廂直衛
蕭敷字仲達南蘭陵人少有學業為隨郡内史招
懷遠近士庶安之以為前後之政莫及明帝深稱
敷風化之美
蕭嶷字宣儼蘭陵人都督荆州初沈攸之開人告
訐囚繫甚衆嶷至鎮一日遣三千人市租素重悉
為寬假及為南蠻校尉開館立學風教大振
梁蕭景字子昭南蘭陵人初仕齊為永寧令政為百
城最武帝踐阼歷南兗雍二州刺史吏人畏敬抄
盜絶迹又監揚州尤稱明斷遷都督郢州復有能
名卒諡曰忠子勵歷守淮南宣城豫章皆有善政
及遷廣州去豫章人吏俱齎糧食遠送數百里
蕭昂字子明景弟歷輕車將軍監南兖州初兄景
為兖州德惠在人及昂來代時人方之漢馮氏終
江州刺史
蕭洽字宏稱惠基子齊永明中舉明經梁為南徐
州治中近畿重鎮前後居者皆致巨富洽清身守
職妻子不免饑寒累遷臨海太守為政清平不尚
威猛
蕭介字茂鏡南蘭陵人少穎悟有器識大同中為
武陵王府長史以清白稱出為始興太守甚著威
德歷遷都官尚書每軍國大事必先訪介帝謂朱
异曰端右才也太清中帝納侯景介上表極諫帝
省表嘆息卒不能用
蕭琛字彦瑜惠基從子起家齊太學博士天監中
遷吳興太守郡有項羽祠於郡廳事安神座守多
避舍琛至叱曰生不能與漢祖争中原久據此何
也撤之後頻莅大郡有名聲不事貲産
陳蕭引字叔休介子方正有器度避侯景亂南適嶺
表廣州刺史歐陽紇有異圖引數規正之及陳平
番禺引北還歷庫部侍郎掌知營造自吕梁之敗
戎儲空匱引在職一年器械充足後主即位為中
庶子建康令以請屬不行被譛免官
唐蕭瑀字時文梁明帝子也以女兄為隋晉王妃歷
拜内史侍郎出守河池郡擊降部内鈔賊萬人又
擊走薛舉後歸唐封宋國公署秦王府司馬委以
樞筦與房杜不協屢免官輒復起太宗嘗賜詩曰
疾風知勁草板蕩識誠臣後拜太子太保同中書
門下三品卒詔贈司空曾孫定為袁潤等六州刺
史治最擢太子少師贈太子太師
蕭鈞瑀從子永徽中累遷諫議大夫弘文館學士
能直諫終太子率更令子瓘渝州長史居母喪毁
卒瓘子嵩有定瓜州擊吐蕃功授同中書門下三
品中書令子衡衡子復復子湛湛子寘寘子遘皆
宰相衡弟華華子恒恒子俛恒弟悟悟子倣亦宰
相自瑀至遘凡八葉
蔣儼義興人貞觀中擢明經第為右屯衛兵曹參
軍太宗將伐高麗募為使人皆憚行儼獨奮然請
往為莫離支所執以兵脅之不屈高麗平得歸帝
壯其節授朝散大夫高宗朝進蒲州刺史摘伏戢
姦號良二千石後封義興縣子
高智周晉陵人舉進士為費令取俸與丞尉均民
安其化累遷壽州刺史治尚文雅行部先見諸生
質經義及政得失既乃錄獄訟課耕桑儀鳳初拜
同中書門下三品卒年八十二諡曰定
薛登義興人父士通隋末為鷹揚郎將江都亂據
城拒賊武德初持地自歸終泉州刺史登通貫文
史少與劉知幾齊名武后時累遷左補闕疏言選
舉不宜濫又諫四夷質子不宜留京師出刺常州
有政績遷左丞睿宗初為御史大夫忤太平公主
出為岐州刺史後歸田家苦貧詔給致仕祿
蔣乂字德源義興人有史才貞元間歷官起居舍
人轉司勲員外皆兼史職嘗疏裴延齡罪惡拒王
叔文不與交當世高之元和中預修德宗實錄累
遷祕書監卒諡曰懿長子係官史館修撰參修憲
宗實錄踵修國史次子伸相宣宗季子偕歷史官
修撰撰唐歷及文宗實錄俱有名
徐仁紀晉陵人聖歷中授右拾遺數論事不合遂
移疾歸神龍初宣慰使表其行可勵俗召拜右補
闕復抗言出為靈昌令
宋張觀字仲實毘陵人南唐進士歸宋拜監察御史
會三司言劍外賦輕詔觀往按諸州稍增之觀疏
言不便太宗然之歷知黃州揚州皆有善政雅好
論事辭理切直遷廣南轉運
蔣堂字希魯宜興人舉祥符五年進士官監察御
史禁中火宫人多屬吏堂言火起無迹宜修德應
變歸咎宫人是重天譴詔原之論郭后不當廢坐
贖知越州奏復鑑湖之為豪右侵者為江淮制置
發運使歷守蘇杭二州以尚書禮部侍郎致仕卒
清修好學有吳門集二十卷
胡宿字武平晉陵人舉進士尉揚子救溺數千人
通判宣州決婦殺其夫之獄以出平民之被誣者
知湖州築石塘百里捍水患民號曰胡公塘召知
制誥言禮部貢士當用三年之制從之唐介貶嶺
南中使護往宿言介如道死受殺直臣名帝為追
還中使拜樞密副使言南北通好六十年不宜以
捕魚伐葦細事生釁卒諡文恭子宗炎善為詩藻
思清婉舉進士官鴻臚卿館遼使能尊國體歷知
密州卒
錢公輔字君倚武進人少從胡瑗學第進士甲科
知明州進知制誥英宗立陳治平十議以不草翰
林學士王疇制謫滁州團練使神宗初復知制誥
兼知諫院忤王安石出知江寧府帝欲召還安石
扼不可徙揚州提舉崇福觀卒
錢顗字安道無錫人慶歷六年進士知烏程贛二
縣皆以治行聞治平末召拜監察御史裏行王安
石行新法顗論其談堯舜而首財利謫衢州監税
後徙秀州家貧母老丐貸以給朝夕蘇軾贈以詩
有烏府先生鐵作肝之句世因目為鐵肝御史
葛宫字公雅江陰人舉進士知南劍州土豪彭孫
憑山澤為盜宫遣沙縣尉諭降之並溪山多産銅
銀吏挾姦罔利課歲不登宫變其法歲羨餘六百
萬三司使聞於朝論當賞宫曰天地所産吾顧盜
之又可為功乎徙知滁秀二州秀介江湖間吏為
關涇瀆上以征往來者民苦之宫命撤毁歷官工
部侍郎
蔣之竒字穎叔堂從子舉嘉祐三年進士官太常
博士擢御史上謹始五事歷淮東轉運副使修水
利以食流民揚之天長宿之臨渙横斜三溝尤其
大者溉田至九千頃擢江淮荆浙發運副使元豐
六年漕粟至京師計六百二十萬石鑿龜山至洪
澤為新河以避淮險自是無覆溺之患知廣州以
平寇功除寶文閣待制紹聖中進翰林學士鄒浩
以言事獲罪之竒貽書通問責守汝州徽宗立召
還擢知樞密院事尋罷之竒為部使十二任六典
會府以幹辦稱
胡宗愈字完夫宿從子舉進士甲科宿謝政英宗
問子弟誰可繼者以宗愈對召試學士院神宗立
兼知諫院争李定不當為御史忤王安石通判真
州歷御史中丞哲宗問朋黨之弊具君子無黨論
以進擢尚書右丞知成都以清静稱拜吏部尚書
卒
錢即字中道宜興人舉熙寧九年進士崇寧中為
陜西轉運判官轉餉稱最召對陳靈武大砦泉不
可取知慶州築安邊城包地萬頃縱畊其中歲得
粟數十萬知延安府童貫宣撫陜西高估金帛賤
入民粟關中騷然即極陳其害貶永州團練副使
起知興仁府徙太原卒諡忠定
佘中字行老宜興人熙寧五年偕兄貫試禮部中
預選而貫黜請黜已而薦兄有司雖不許士論嘉
之次年魁廷對紹聖二年使遼還奏河朔城隍隳
圮乞葺治以戒不虞宣靖間金人長驅入議者始
思其言以諫新法忤旨謫霅川守致仕
邵材字聖規宜興人熙寧問與父潜同舉進士嘗
為監察御史郡上疑獄刑部議當貸死用事者以
為不當貸仍欲坐言貸者材抗言如此恐獄吏由
此不復以疑獄聞矣時司馬光極論新法之害王
安石屬材劾光材曰君實正人可厚誣乎即自劾
歸
蔣静字叔明宜興人元豐中舉進士調安仁令俗
好巫疫癘流行病者寧死不服藥静悉論巫罪毁
淫像三百投諸江徽宗時歷顯謨閣待制知江寧
府茅山道士劉混康以方技得幸其徒倚為姦利
静皆置之法
鄒浩字志完晉陵人元豐中舉進士哲宗朝官右
正言有請以王安石三經義發題試士者浩論其
不可陜西奏邊功中外皆賀浩獨言持勝為難京
東大水浩言宜思消復之實蹇序辰看詳元祐章
奏詆欺不平浩言威福操柄不宜下移又劾章惇
不忠慢上未報賢妃劉氏立復力争不可惇詆其狂
妄削官羈管新州徽宗立召還遷左司諫蔡京用事
責衡州又竄昭州五年始得歸稍復直龍圖閣疾
作楊時往省之僅存餘息猶眷眷以國事為問語
不及私高宗即位贈寶文閣直學士諡曰忠子柄
陳瓘稱其才高識遠仕終天台守
胡交修字已懋宗愈從子崇寧中進士中詞學兼
茂科建炎中歷給事中直學士院李成盜江淮朝
議親征上言此將帥之責不足辱王師議遂寢時
欲以四川交子行之諸路極陳不可又諫大舉之
非薦從子世將守蜀號稱名帥出知合州卒交修
三入翰林號稱職自宿宗愈至交修世將皆任禁
林交修裒次為書號世絲綸集以侈一門之盛
胡世將字承公宿曾孫與交修同舉進士累官刑
部侍郎出知洪州兼江西安撫使建昌兵變以便
宜發兵討平之知成都府安撫四川吳玠以軍乏
糧奏請用世將議用轉般摺運之法軍儲稍充公
私便之玠卒代宣撫川陜拒守有功收復隴州破
岐下諸屯以疾卒於軍諡忠獻
霍端友字仁仲武進人舉崇寧六年進士第一歷
官禮部侍郎疏請侍從補外即請郡除待制知陳
州陳地汙下久雨積澇水不時洩乃益開新河二
百里達於淮水患遂去致仕卒
胡珵字德輝晉陵人宣和中進士受學於楊時太
學生陳東上書理為潤色其文又與李綱同舟東
下謫梧州召為史館校勘趙鼎當國以熙豐元祐
舊史蕪穢屬珵筆削以論和議忤秦檜罷
張守字子固晉陵人舉進士再中詞學兼茂科歷
監察御史高宗駐蹕維揚上防淮渡江六事忤執
政意遣撫諭京城還奏金人必來願蚤為備知福
州止築城之議時諸將皆以獻俘為功守言西河
山東民皆陛下赤子驅廹以來宜貸使歸願留者
聽又請蠲閩民貸常平緡錢十五萬召拜參知政
事徙知紹興府建康謀帥上曰建康重地大臣有
德望者惟張守可至鎮卒諡文靖孫抑戶部侍郎
周葵字立義宜興人宣和六年進士高宗駐驆臨
安擢監察御史徙殿中侍御史在職僅兩月言事
至三十章後以忤秦檜落職檜死起知紹興府孝
宗即位除兵部右侍郎手詔問錢穀出入葵言人
主不宜留心細故必有小人導之蓋指龍大淵曾
覿也孝宗色動拜參知政事同知樞密院卒諡簡
惠有文集奏議
喻樗字子才自祥符徙家無錫少慕伊洛之學從
楊時游舉進士以趙鼎薦授祕書省正字力言和
議之非忤秦檜出判衡州致仕檜死起大宗正丞
歷擢浙東提舉常平以治績聞樗有人倫鑒張九
成沈晦樊光遠輩未第時俱以第一人期之後果
然有易義四書性理講解學者稱玉泉先生
尤袤字延之無錫人舉進士為泰興令修築舊城
金兵入揚州獨泰興以有城得全民為立生祠遷
著作郎以言事出守台州築城捍水除江東提舉
常平值歲旱單車行部覈一路常平米通有無以
賑貸又推行朱熹荒政於諸郡除太常少卿兼直
學士院高宗恤禮廟號皆袤討定光宗即位奏願
謹初戒始召除給事中繳還内除勅令擢禮部尚
書力勸帝孝事重華宫袤少從喻樗游得程頤之
傳方乾道淳熙間道學為人所忌袤在掖垣首言
道學有益於治道孝宗然之卒諡文簡有遂初文
集孫焴禮部尚書
蔣芾字子禮之竒曾孫舉紹興中進士第二人授
建康理官孝宗即位擢起居郎首奏加意邊防歷
遷參知政事同知國用請停招兵以足食為籌邊
志上之拜右僕射同平章事上銳意恢復力陳天
時人事未可忤旨罷政
李祥字元德無錫人隆興元年進士歷提舉淮東
淮西運判兩淮錢不定祥奏請更鑄紹興新錢從
之遷國子祭酒丞相趙汝愚去國祥上疏力争公
論藉以立卒諡肅簡
邱崈字宗卿江陰軍人隆興進士為建康府幕官
以丞相虞允文薦召對言恢復之志不可忘恢復
之事未易舉出知秀州華亭捍海堰廢潮歲壊田
蘇湖皆被害奏築三月堰成潟鹵復為良田累擢
四川安撫使吳挺死崈乞選他將代之遂革世將
之患後挺子曦復為蜀帥遂叛人服崈先見遷刑
部尚書江淮宣撫使金兵入淮或勸崈棄廬和守
江崈曰棄淮則與敵共長江之險矣吾當與淮南
俱存亡拜同知樞密院事卒諡忠定
葛邲字楚輔江陰人舉進士歷正言遷給事中外
戚濫恩除官邲皆繳奏不行紹熙初拜左丞相專
守祖宗法度薦進人物卒諡文定配享光宗廟
蔣重珍字良貴無錫人少從尤袤學嘉定十六年
進士第一簽判建康軍首以本心外物二者界限
為言差通判鎮江府會火災應詔陳言上讀之感
動端平初入對請召用真德秀魏了翁時議出師
關洛重珍力争不聽遂自劾後以守刑部侍郎致
仕卒諡忠文
吳懋字禹功晉陵人崇寧進士調當塗縣主簿歲
饑官出粟糶民坌集他吏監者多擾亂蹂踐懋以
灰布地疎其行列人無譁者決更十數令不決之
訟入為吏部員外郎責王時雍於政事堂至欲以
笏擊之後知明州輯兵民著功效
耿秉字直之江陰人紹興中進士律已清方所至
以利民為事兩為浙漕始以江陰軍認納和買絹
疋不堪請以酒息輸代繼奏本路數邑版賦重請
蠲減得減萬數又申請役法六事至今遵用歷官
煥章閣待制
蔡戡字定夫晉陵人登乾道間甲科持節五年所
部十四郡歲以礦銀為病戡出羨代輸民甚德之
擢河南憲使折李昂霄之亂於方萌寧宗朝為京
尹歲澇糴艱戡請發倉粟侂胄相請老
丁逢字端叔晉陵人乾道間進士金使來賀生辰
怙強驕黠逢曰示弱何以為國上書乞上方劍斬
之上批付宰相此人才氣可用令安豐盱眙二縣
皆有殊績除川秦茶馬使屏供張修馬政累官寶
謨閣待制
強翊字君翔晉陵人元豐五年除金壇簿章惇少
與翊善翊漸覺惇傾險心惡之惇居潤時翊任屬
邑惇問慰殷至而翊未嘗通一書及惇以宰相起
翊自若也尋引年致仕
元陸垕字仁重江陰人以孝友聞至元間丞相巴延
兵南下垕時未冠直入軍門論議有合兵不入境
奏授同知徽州路總管府事累遷浙西廉訪使抑
豪強誅貪墨奏免儒役及舉行助役法乞終養歸
卒諡莊簡
陳文杰字漢卿武進人以薦授慶元儒學正浙東
帥重其名遣二子就學二子挾貴胄無弟子禮羣
蒼頭日臂鷹鷂躙學舍文杰呵之扑教二子奪鷹
縱之復具以白帥帥益悚敬尋辟為掾累擢東流
尹
明毛節字伯尚武進人洪武時以三老奏事入京題
詩金山寺上遊幸見之大稱賞即授御史巡按江
西出行部毁淫祠鋤強暴一境以寧
王思明字克明武進人洪武初以薦召侍燕邸以
所校綱目及大學衍義獻卒諡康懿
朱顒字德觀靖江人洪武初以才行舉為臨江守
報最擢吏部侍郎
錢本中字德文武進人洪武中以薦知吉水縣單
騎入山谷中撫降亂民之嘯聚者凡數萬人後以
事免父老奔走乞留學士胡廣薦之復任吉水民
聞本中來空閭井迎拜卒於官民哀慕留葬其地
歲時奠祭之
吳肇無錫人洪武間以耆老拜御史建文中諫削
奪親藩太驟又力言李景隆不可用丁父憂歸聞
靖難兵入都痛哭幾絶隱孟墅以醫養母時靖江
朱㫤以薦歷秦府長史文皇繼統堅乞歸田有雪
江集
胡濙字源潔武進人建文二年進士授給事中成
祖即位疑建文帝尚在遣濙徧巡天下遷禮部侍
郎仁宗時陳十事並嘉納之轉國子祭酒宣德初
進禮部尚書正統時奏汰法王以下番僧千餘人
景泰中進太子少傅加太子太師英宗復位乞歸
卒年八十九贈太保諡忠安濙喜怒不形人稱其
德量歷事六帝十知貢舉
殷序字序賓無錫人永樂甲申進士歷四川布政
使北京初建採木於蜀序督役有法宣德中平茂
州賊有功轉雲南致仕卒
段民字時舉武進人永樂甲申進士官刑部郎以
平恕稱為山東參政時妖婦唐賽兒遁大索天下
出家婦女民力為矜宥人情始安車駕北征轉餉
出塞費省事給擢刑部侍郎卒諡襄介子實端介
有父風累官福建參政曾孫金官戶部主事有廉
聲
嚴本字志道江陰人永樂中以薦授刑部主事從
尚書宋禮採木於蜀遇烏蒙蠻持兵猝至本論以
朝廷威德皆慴伏散去遷大理寺正前後皆歷法
官平反冤獄甚衆
倪敬字汝敬無錫人祖父峻洪武時鄉舉官給事
中諫文皇佞佛忤旨出使占城剛正不撓敬正統
戊辰進士授御史出按山西戍將侵餉者悉治之
再按福建時議開銀礦抗疏得寢景泰間陳敬天
修德六事謫宜山縣典史天順初知祥符縣從安
遠侯柳溥西征師旋道卒
楊璿字叔璣無錫人五世同居正統己未進士累
官都御史歷秦晉楚豫及撫畿内皆著聲績
王謙字益夫武進人官中書舍人因災異奏疏剴
切景泰初以太常卿出守䕫州治行為蜀最䕫人
畫像祀之
杜宥字叔寬江陰人景泰甲戌進士擢御史以災
異直言謫典史遷英德知縣時鄰境多寇宥創立
縣城賊至死守圍不解夜縋士焚其營賊驚潰去
移韶州通判歸
盛顒字時望無錫人景泰辛未進士天順時以劾
石亨曹吉祥由御史謫知束鹿縣立九則法以均
徭役訟者片言折之民謠曰束鹿令錫山盛清如
水明如鏡郊外有隙地争來築室居之遂成市號
清官店累擢都御史巡撫山東境内旱饑顒大修
荒政民賴以濟
趙敔字叔成武進人景泰甲戌進士授御史因言
事謫官尋召還成化初首訟于謙等冤出按江西
歲旱奏免逋糧二百六十餘萬貸鹽鈔二載免漕
運一年秩滿即擢江西按察使以忤權貴罷
劉本道江陰人由掾吏從靖遠伯王驥征雲南累
官戶部侍郎總督糧儲先是漕運京糧陸運四十
餘里本道建議令京軍歇操餘月運糧至京而漕
運之糧止通州交納歲省羨耗五十餘萬石時同
邑徐晞亦由掾吏起家歷官至兵部尚書以德量
稱
徐溥字時用宜興人景泰甲戌廷試第二人授編
修歷吏部侍郎弘治初拜文淵閣大學士以目眚
乞歸卒諡文靖溥性凝重為首輔承劉吉恣睢之
後鎮以安静務守成法事有不可輒疏争之時稱
名相嘗再廬墓置義田以贍族人所著有謙齋集
王㒜字廷貴武進人忠子也景泰辛未賜進士第
三人為南京祭酒修舉教法士風丕變累官吏部
尚書為人言動不苟以孝友稱憫兄子澄之孤移
其廕廕之嘗購得楊氏别業其先塋在焉將徙之
㒜不可為闕其垣使祭掃子沂字希曾成化乙未
進士卒官副都御史事父至孝中裙厠牏身自浣
滌雖貴顯賓至侍立無倦所得恩蔭以讓其姪
白昂字廷儀武進人天順丁丑進士歷給事中累
擢兵部侍郎河決武原昂奉勅往治有功進刑部
尚書詔修問刑條例昂列定百餘事内行謹飭痛
弟蚤世移蔭其子立義學以教宗人卒諡康敏子
圻由進士歷官右副都御史總督南京倉儲所莅
皆著政績
吳淵字本深武進人天順丁丑進士歷守福州多
雪冤獄逋租萬數勸諭有方民不擾而公賦足同
邑毛珵以舉人歷泉州守有清節
秦䕫字廷韶無錫人天順庚辰進士守武昌治行
為湖廣第一累官江西布政所至惠澤及人既去
皆立祠祀焉父殁䕫年六十餘哀毁感疾卒子銳
字國英執喪廬墓建祖祠設祭田
薛為學字志淵武進人成化丙戌進士授監察御
史遇事敢言掌法司章疏有能名安撫荆襄流民
宣布威德衆賴輯寧既沒民立祠祀之
陸簡字廉伯武進人成化丙戌廷試第三人授編
修預修宋元綱目累擢詹事兩典會試號得人卒
於官簡學問該博識度超遠有龍臯集
華山字仁甫無錫人成化乙未進士知許州有貴
家子犯法當死監司欲曲全之山力争卒抵於法
有奸民以地獻鈞州徽王府山執不與入為部曹
擢湖廣右參議賑鄖陽饑築房山城政績尤偉
周□字克禮武進人成化戊戌進士知萬載縣以
剛直忤郡守調永春剖決疑獄人服其神遷太僕
丞卒時無錫張遜由舉人歷涿州守亦以善決疑
獄稱
陳周字文美無錫人成化辛丑進士授戶部主事
議開引鹽商人賄司徒以請周曰引故欲開不當
以賄力持不可出為河南參政周王侵民田周判
還民行部得穴金檄令償汝民逋租民為建却金
亭時武進蔣容江陰邵經俱以進士先後守潞州
力繩瀋藩之不法為王所奏徵下獄後釋歸
莫驄字日良無錫人成化甲辰進士授工部主事
管濟寧牐旁有月河歲決為患驄改壩建石牐歲
省費數萬終兵部郎有頤齋集時同邑繆昌亦以
進士官工部主事奉勅勘勢家地還民終四川布
政使
張愷字元之無錫人成化甲辰進士知東平州時
大璫李興治水張秋所至笞辱長吏以要貨賄獨
愷徒手謁之璫知其廉無所問擢守黎平戢軍惠
民諸苗感化見黜於逆瑾瑾誅陞福建鹽運使以
疾歸行李蕭然生平未嘗一介取人居家三十年
未嘗一入公府盜嘗夜入其室發篋空無所得嗟
嘆去
吳儼字克温宜興人成化丁未進士選庶吉士屢
遷侍講學士掌南京翰林院以忤劉瑾被斥瑾誅
復官累擢禮部尚書武宗北巡抗疏極諫卒諡文
肅從弟仕由進士歷督晉閩粤豫學政校士精審
仕孫士貞令上虞有聲歷禮科給事中
王珀字廷瑞武進人成化丁未進士授御史巡南
城以忤中涓貴戚謫官遷南雄知府善治疑獄郡
有𣙜場前守率以墨敗珀錙銖無私
華津字濟之無錫人成化丁未進士授松滋令以
卓異擢刑部主事遇疑獄反覆參鞫盡求生之道
改戶部嘗監通州倉有怙内監勢請事者峻拒之
歷廣平知府太僕丞欲收養馬民免地税錢十之
五津憫民久困養馬之累遂白巡撫寢其事遷山
西參議卒
胡崋字惟峻武進人成化丁未進士授御史搏擊
不避權貴屢奉勅巡方皆有能名歷官布政使
徐紘字朝文武進人弘治庚戌進士歷陞廣東按
察司僉事分巡嶺東式陳獻章廬建周敦頤書院
築堤扞海潮嶺南蠻蜑雜居吏多不檢紘發姦摘
伏墨吏望風解綬陞雲南按察副使
秦金字國聲無錫人弘治癸丑進士歷官河南參
政行部至封邱擊敗流寇累擢巡撫湖廣擒斬劇
盜討平郴桂及香爐山諸苗嘉靖初為戶部尚書
以争興獻太后上尊號事忤旨罷後起南京戶工
二部尚書致仕卒諡端敏著有鳳山集
夏從壽字如山江陰人弘治癸丑進士官戶部郎
忤劉瑾落職瑾誅歷福建布政使減市舶踰制罪
以清盜源留歲解羨餘以贍軍食擢撫鄖陽乞致
仕歸時同邑高貫以進士官浙江副使有剛直稱
陳策字嘉言無錫人弘治癸丑進士守饒州盜據
桃源洞單騎入巢諭降之以洞阻深僻奏建萬年
縣擢福建參政平汀漳盜遷江西左布政宸濠亂
後撫綏凋瘵民賴以寧
貢安甫字克仁江陰人弘治丙辰進士由知縣擢
南御史劾壽寧侯張鶴齡怙寵驕恣武宗即位劉
瑾擅政輔臣劉健謝遷相繼罷安甫疏争之瑾怒
下獄廷杖斥為民瑾誅起山東僉事尋引疾歸
黃昭字明甫江陰人弘治丙辰進士官職方主事
拒絶諸璫干請忤劉瑾罷起福建按察副使黃田
山寇嘯聚聞昭往皆散去又以計平亂兵昭在正
德中與同邑貢安甫史良佐並列黨籍
華㫤字文光無錫人弘治丙辰進士官戶科給事
中未半載疏七上己未會試劾罷考官程敏政調
南太僕主簿歷遷四川參政鎮守内臣以重賂啖
㫤欲市茶西邊以規利峻却不許事遂寢終福建
布政有雙梧集
湯沐字新之江陰人弘治丙辰進士由知縣擢御
史忤劉瑾謫官起廣東僉事釐剔鹽政諸弊以楊
一清薦擢浙江布政平孝豐寇嘉靖初巡撫四川
平松潘寇入為大理卿李福達獄起以奏讞忤旨
罷
莊襗字誠之武進人弘治丙辰進士令寶坻外戚
中官窟穴為奸襗悉裁以法邑舊無城襗請築之
二旬而畢冢宰倪岳疏襗政績十七條行之天下
擢戶部主事出督徐倉發粟賑荒不待奏報以忤
劉瑾罷嘉靖初應詔陳江南十事特命所司行之
史良佐字禹臣江陰人弘治己未進士由行人擢
南御史正德初與同官共劾劉瑾請留輔臣劉健
謝遷下詔獄廷杖削籍歸後起雲南副使平十八
寨叛苗濬治滇池海口溉田千頃滇人德之
劉乾靖江人弘治己未進士官戶部郎以廉明稱
屢出督餉薊州民為立生祠以忤劉瑾再被逮歷
南光祿卿請移本寺額辦煮醪於北寺詔從之省
費十倍
葛嵩字鍾甫無錫人弘治己未進士由行人擢給
事中閱冀州軍儲核貴戚所侵地歸之民武宗初
詔核在京諸營衛嵩釐剔無所徇積弊盡革又請
出先朝宫人罷田獵誅奄豎忤劉瑾斥罷
徐問字用中武進人弘治壬戌進士守登州盜賊
屏跡調臨江築堤七十二所以和民累擢巡撫貴
州以平獨山土司蒙鉞功拜兵部右侍郎歷南戶
部尚書乞歸卒諡莊裕問清操絶俗敝廬蕭然田
不滿百生平學宗紫陽有讀書劄記山堂萃稿
薛金字子純江陰人弘治壬戌進士官給事中劾
劉瑾冒耗内帑謫詹事府主簿後擢廣西僉事平
妖人李通保之亂招集岑流諸邑民全活無算有
治齋集
承天秀字鍾之靖江人正德丁夘舉人令錢塘織
監畢某謀逆天秀勒兵為備奄不敢發事聞奄伏
誅天秀以功擢南陽同知
丁致祥字原德武進人正德戊辰進士授戶部主
事監軍儲理鹽課奸弊一清漕舟自江達淮每多
阻滯致祥督漕興復儀真舊牐歲省費萬計歷陜
西副使撫漢中流民威惠並行
周金字子庚武進人正德戊辰進士官給事中都
督馬昂納有姙女弟於後宫金請誅昂而却其女
嘉靖中歷撫延綏宣府散遣驕卒之圍帥府者累
擢南京戶部尚書致仕卒諡襄敏
毛憲字式之武進人正德辛未進士擢給事中疏
斥大臣為奸者數人武宗西幸力請回鑾不報謝
病歸有古菴文集毘陵人品記
顧可久字與新無錫人正德甲戌進士授行人諫
武宗南巡下獄廷杖謫國子學正世宗即位擢戶
部郎議禮忤旨復杖闕下歷廣東副使備兵瓊海
先是峝黎出劫及可久至皆望風款附嘗按行諸
郡咨詢黎倭出沒之處相其阨塞險阻而為之備
禦繪成圖說後人遵用輒效為軍中指南云
蔣同仁字公甫武進人正德甲戌進士官寺正嘉
靖初詔按閩獄多平反癸未議大禮伏闕受杖幾
斃歷官參議
周振武進人正德丙子舉人初令餘干再任天台
有橋當要道水湍激每造輒圮振禱於神因以石
柱砥之橋遂成邑人神之名曰晉陵橋前後為縣
八年俸入悉代貧民輸負至入覲不能具道里費
兩縣之民立祠祀之餘干堂下有槐久枯振至復
茂人以為德政所感云
楊淮字東川無錫人正德丁丑進士授戶部主事
監淮通二倉除囤基及額外蓆草費罷中官茶果
之供監内庫奄人例有供餽悉絶之歷郎中以公
勤廉慎稱嘉靖初切諫興獻帝祔廟再被廷杖卒
後贈太常少卿
惲釜字器之武進人正德辛巳進士知安陸州獻
陵更制董役中官恣肆御以禮法遷知温州府人
以十善頌之郡人張孚敬當國釜同年也惡其剛
直不阿調成都
張衮字補之江陰人正德辛巳進士歷國子監祭
酒世廟時逮繫議禮諸臣侍郎何孟春員外林惟
聰等抗疏忤旨衮上疏申救奏罷陜西織造止雲
南採辦撤浙江内監有水南集江陰縣志
華金字子宜無錫人正德辛巳進士歷天津副使
以抗直忤上官乞致仕歸至戚陸完為太宰金在
都足不及其門完敗收其母喪於獄并恤其孤同
年張孚敬貴顯欲援以共事金峻却之
孫鑾字朝望武進人正德辛巳進士授刑部主事
嘗勘一獄侍郎某授之意鑾不可出讞楚獄冤抑
悉得平反守漢中修堰溉田置衛弁之貪墨者於
法歷雲南副使邊儲素窘鑾括羨賦捐浮費積至
萬緡擢太僕卿歸
華察字子潜無錫人嘉靖丙戌進士居部曹與王
慎中唐順之輩講習詩古文有名累官侍讀學士
掌南翰林院嘗奉使朝鮮却國王餽典鄉會試稱
得人居鄉築城繕學減租助役尤多義舉
唐音字希古武進人嘉靖戊子舉人令雞澤清介
自持上官下令有不合輒格不行後卒官幾無以
殮自部使者以下皆賻之子一麟堅辭不受一麟
後舉進士官南吏部亦以節行著
唐順之字應德武進人嘉靖己丑會試第一選庶
吉士調兵部主事改編修忤座主張孚敬以吏部
主事罷歸久之選宫僚起春坊司諫疏請元旦朝
東宫復削籍時屢有邊警又倭躙江南北以薦起
歷兵部郎中出視薊鎮邊務條上便宜九事尋視
師浙直敗倭有功加右通政擢撫淮揚上海防善
後九事以勞卒官順之學問該洽尤長古文有荆
川集又取古今載籍區分部居為左右文武稗五
編行世崇禎時追諡襄文
黃正色字士尚無錫人嘉靖己丑進士令南海邑
人霍韜座主也其宗人有犯繩以法韜賢之薦擢
南京御史劾尚書張瓉坐奪俸護視章聖太后梓
宫南葬劾同行巨璫鮑忠等不法反為所構下獄
搒掠謫戍遼東隆慶初起南太僕卿卒祀遼陽三
忠祠子學海由進士官贛州守清介有父風
張選字舜舉無錫人嘉靖己丑進士蕭山知縣報
最擢給事中諫郭鄖代祭太廟干上怒廷杖八十
已斃復甦謫為民居職僅三月建言得罪名動海
内隆慶初起通政司參議
薛甲字應登江陰人嘉靖己丑進士官兵科給事
中時方士邵元節用事輔臣夏言陰與交通甲四
疏指切時事排斥異端因忤言謫官後歷四川兵
備僉事
尤魯字懋宗無錫人嘉靖壬辰進士以行人使汴
藩歸陳藩臣虐民之害累官工科都給事中劾罷
勲臣倖宦鬻權軍伍者五人請節幸御保聖躬蕃
皇嗣辨異端擢順天府丞攝尹事奏革占役借馬
出巨璫故入死罪十人擒大猾於戚畹宦寺之門
徐材字懋卿江陰人嘉靖丁酉舉人授兗州府推
官州有疑獄久不決材至廉得其實遂具獄論如
法河決曹縣捍築有功歷遷刑部郎居鄉嘗畫税
法以均官民時同邑湯明善亦以舉人倅嚴州理
冤獄築湖堤遷淮府長史
萬士和字思節宜興人父吉桐廬訓導有學行士
和嘉靖辛丑進士選庶吉士授禮部主事出為湖
廣參政撫納叛苗二十八砦累擢副都御史督南
京糧儲奏行便民六事萬歷初拜禮部尚書以剛
直忤張居正謝病歸卒諡文恭有履菴集
周嶅武進人嘉靖辛丑進士廉潔峭直官登州守
除猾捕盜人服其神以憂歸卒貧不克葬御史周
如斗為助其費
尤瑛字汝白無錫人嘉靖甲辰進士留心韜略手
畫九邊圖著論三十篇官儀制司主事力清藩府
之賄出為廣東僉事平劇賊四十餘巢遷江西參
政卒子鏜亦有詞學選卭州判官不赴有集數百
卷
劉光濟字憲謙江陰人嘉靖甲辰進士累官南兵
部尚書嘉靖間民苦賦役光濟撫豫時為一條鞭
法奏聞通行天下萬歷初在南樞首輔張居正奪
情議起或諷其具疏請留堅執不從居正恚嗾御
史論罷
金九成字鳴韶武進人嘉靖甲辰進士初令定海
銳意興革修築捍海堤人號曰金公塘調章邱治
行悉如定海吏畏民安遷主事卒弟九臯令武康
有救荒善政
曹三暘字子泰宜興人嘉靖甲辰進士授大理評
事歷官工部尚書生平精於法律獄詞一經其手
情法帖然又諳國家典故每遇正務人不能決者
徐以片言定之子司勲孫應秋並舉進士有文采
應秋歷官參政
秦梁字子成無錫人嘉靖甲辰進士授南昌推官
除劇盜擢給事中京師築外城被命董役同事宦
官侵冒工帑劾罷之歷通政司參議忤嚴嵩出督
浙學諸生鄉試中式九十五人而梁所首拔居五
十有六屢遷江西布政使
邱緯武進人嘉靖丁未進士授侯官令在任四載
考績為天下第一擢戶部郎督儲通州移昌平正
運弁乾沒之罪出守南陽以清勤卒官
汪汝達字志行無錫人嘉靖癸丑進士令黃巖邑
瀕海故無城島倭入寇汝達捐俸倡衆築之三月
城完及寇再至民恃以固守歷官參議清操絶俗
致仕歸鬻居以食黃巖士民知其貧醵八十金聞
於官郵致之適病卒遂以為殮
周子義字以方無錫人嘉靖乙丑進士選庶吉士
歷南國子監司業南雍諸生素窳惰不振子義教
飭有方輔臣張居正奪情南都九列俱具疏請留
子義以正論告祭酒故成均獨無疏居正沒始遷
禮部侍郎改吏部生平究心經世之學熟習國家
典故及為會典總裁披校尤勤卒諡文恪所集有
國朝故實二百卷
胡涍字原荆無錫人嘉靖乙丑進士歷知永豐安
福二縣入覲至不能具槖裝擢御史首論大璫馮
保銜之會慈慶宫災延燒連房涍請放遣先朝後
宫保摘其疏語以激帝怒斥為民同邑華察知其
貧以負郭田二頃餉之辭不受自號為民御史放
情山水間以卒
施夢龍字伯雨無錫人隆慶戊辰進士知武定州
政聲與前守王鑑埒報最擢戶部員外𣙜税淮西
商民感悦遷刑部郎恤刑畿内有明允之稱歷江
西副使
吳中行字子道武進人尚寶丞性子隆慶辛未進
士選庶吉士授編修首上疏劾張居正奪情事廷
杖削籍直聲震天下居正死起故官歷陞掌南翰
林院風節尤著子亮奕元俱舉進士亮官御史亦
以剛直聞終大理少卿奕令龍溪元官湖廣布政
皆有聲績季子襄由舉人歷滄州知州以忤巨璫
罷
范鳴謙字貞夫江陰人隆慶辛未進士令龍溪擢
御史出按真定諸郡郡多貴戚一裁以法浙中兵
民相繼告變勅往巡視僇其渠魁反側以安
唐鶴徵字元卿順之子隆慶辛未進士授禮部主
事歷南太常少卿計殲妖人劉天緒劾璫毆屬丞
正其罪以病免與顧憲成等講學東林以博洽聞
年踰八十手不釋卷
施策字懋揚無錫人隆慶辛未進士授禮部主事
改南吏部攝考功郎掌計典既核且嚴尋奉使高
麗力却餽遺清操上聞擢南太僕卿駐滁陽三年
清馬政蘇驛困滁人德之孫元徵由進士歷湖廣
福建僉事有平巨寇功玄孫熙舉人有文行
秦燿字道明無錫人隆慶辛未進士官給事中多
所建白累擢僉都御史出撫南贛平岑岡劇賊擒
南雄妖僧自贛移楚歲旱饑疫疏請糴穀行賑全
活及收瘞無算有荒政摘要
孫繼臯字以德無錫人萬歷甲戌廷試第一歷官
吏部侍郎嘗疏救御史曹學程于獄及諸言官之
被譴者佐銓時屢陳選途壅滯之弊以諫孝安太
后山陵事忤旨罷歸繼臯清不近名峻不絶俗獨
能持大體
嚴一鵬字化卿無錫人萬歷丁丑進士以母老不
謁選越七年始授行人擢御史劾厰監張鯨置之
法又劾湖廣税監陳奉出按山東疏請罷礦税不
報條列税監陳增贓私二百萬增以憂死巡方三
年乃得代歷刑部左侍郎卒
萬象春字仁甫無錫人萬歷丁丑進士選庶吉士
改給事中議復建文年號加景帝廟諡酌議藩祿
裁内侍止内操前後七十餘疏多見施行歷巡撫
山東時倭寇朝鮮登青萊三郡戒嚴象春選兵儲
餉東郡恃以無恐疏論礦税之害忤礦璫引疾歸
吳達可字安節宜興人萬歷丁丑進士由知縣擢
御史視鹽長蘆值歲祲繪饑民十四圖上之請賑
貸按江西劾税璫潘相罪還掌河南道佐總憲温
純京察時沈一貫當國達可挺立不阿正人賴之
累遷通政使告歸卒子正志由進士官刑曹劾言
官之排擊正人者謫宜君典史直聲震一時後歷
江西僉事
李應祥字善徵無錫人萬歷丁丑進士知臨海縣
海倉險遠委輸者苦之應祥請改折又出帑金市
馬以紓牧馬之困參議陜西調護礦事官私咸便
尋調督學卒
侯先春字元甫無錫人萬歷庚辰進士官給事中
條列轉漕救荒十五策播州獻俘疏請年十六以
下者皆免死閱視遼陽劾罷大帥之不職者税監
高淮糾斥鎮將先春力争非制帝怒謫官卒後贈
太常少卿孫鼎鉉進士官戶部主事
袁一驥字季友江陰人萬歷癸未進士官禮部郎
請復建文年號即得旨改正累擢閩撫力裁税璫
高宷之横并疏劾其不法即撤回京閩人歡呼尋
乞歸閩人思其德立專祠祀之
徐常吉字士彰武進人萬歷癸未進士授中書舍
人擢南戶科給事中戶科故攝後湖黃冊所入不
貲常吉皭然不染督學房寰貪墨不法劾斥之外
轉浙江僉事未任卒
史孟麟字際明宜興人萬歷癸未進士選庶吉士
改給事中冢宰孫鑨考功郎趙南星掌京察孟麟
實左右之南星斥亦引疾歸砥礪名節預東林講
會起太僕少卿挺擊事起疏請立皇太孫以絶覬
覦被謫歸後起南禮部主事至太僕卿
沈應奎字伯和武進人萬歷乙酉舉人守裕州有
惠政冢宰孫丕揚過裕不往迎謁孫突入其署見
方烙餅炙韭因與共食入朝薦其廉擢主事出知
汀州税監高宷恣横憚應奎不敢入其境歷南光
祿少卿坐黨事削籍
顧允成字季時憲成弟萬歷丙戌進士時新用鄭
貴妃允成對策極言内寵羣小之害執政駭且恚
置末第會御史房寰劾南都御史海瑞允成奏寰
欺妄詔以出位言事奪冠帶還家久之由教授歷
禮部主事三王並封抗疏争之未幾以劾輔臣謫
官乞假歸從兄講學東林先後居官僅六十日後
贈光祿少卿有季時大辨小辨偶存二書
安希范字小范無錫人萬歷丙戌進士歷南吏部
主事時政府多斥異已希范上言輔臣誤國不忠
正人如趙用賢趙南星孫鑨等先後被斥忠言如
高攀龍反蒙重譴乞嚴諭閣臣無挾私植黨疏入
削籍歸與高顧諸賢講學東林天啟初贈光祿少
卿
王就學字所敬武進人萬歷丙戌進士授戶部驗
糧廳主事中官需索横恣解戶有累死不得掣批
者就學稱引祖制章兩上卒得請著為令改禮部
進員外又調吏部以諫仁聖太后梓宫將發有遣
官代送之詔具疏力諫忤旨削籍
龔道立字應昇武進人萬歷丙戌進士初授兵曹
有儒帥畏寇求内徙廢帥落職求起用挾重賂以
進皆拒而罷斥之出知建寧弭亂卒拊窮黎及入
覲鬻家産以資行李歷湖廣按察使乞休歸
薛敷教字以身武進人應旂孫萬歷己丑進士以
直言忤閣臣勒回籍起歷國學助教争三王並封
事因申救考功郎趙南星謫光州學正乞養歸垢
衣糲食一介不取家居二十年力持清議鄉人不
敢為非與顧憲成兄弟講學東林卒贈尚寶司丞
周繼昌字文白無錫人萬歷己丑進士由禮部郎
出為湖廣僉事值王師征播召募齎送經畫得宜
改命督學以艱去起補山西晉藩素慢士每禁士
府第又有巡按欲以私隙殺士繼昌皆力争得免
遷浙江温處道討平礦賊擢順天府丞未任卒
葉茂才字參之無錫人萬歷己丑進士官南工部
主事𣙜税蕪關課滿輒縱商船不復取税累擢南
太僕卿以建言引歸天啓中擢南工部侍郎致仕
凡通籍四十年十九在告與高顧講學東林清介
絶俗布衣蔬食終其身
陳幼學字志行無錫人萬歷己丑進士知確山中
牟二縣有異政擢刑部主事恤刑畿内多所平反
出守湖州收大猾三人杖殺之豪強屛息諮訪民
情無微不達御史錄其治行三十六事上之於朝
歷江西副使歸起太常少卿卒著有禮樂考諸書
張納陛字以登宜興人萬歷己丑進士由刑部主
事調禮部時有三王並封之議納陛與同官顧允
成等力争之事得寢趙南星掌内計以執法忤輔
臣被斥復疏救甚力謫鄧州判尋乞歸預東林講
席闡發精切顧憲成深推重之
儲昌祚字立寵宜興人萬歷壬辰進士令鄱陽浦
城二縣有政績兩邑俱建祠祀之歷四川兵備副
使致仕歸居鄉以厚德稱殁後數年邑有民變焚
毁巨室廬墓獨相戒勿犯儲氏
顧言字尚實江陰人萬歷壬辰進士令慈谿捐俸
遷縣治民不知役抑礦璫定軍變開杜白二湖以
興民利歷四川參政卒時靖江孫同倫由舉人令
德化築封廓桑樂二洲石堤百餘里更置石牐以
洩瀦水民賴之歷官雲南參政
湯兆京字伯閎宜興人萬歷壬辰進士令豐城擒
劇盜報最擢御史劾宫閹之横論礦税之害掌河
南道主察典斥去湯賓尹等數人力請福王之國
論冢宰趙煥擅權遂奪俸以不得其職告歸居官
清正負時望清議倚以為重卒贈大僕卿
孫慎行字聞斯武進人萬歷乙未廷對第三人授
編修累官禮部侍郎署部事合文武諸臣伏闕力
請福王之國尋告歸熹宗立召拜禮部尚書論紅
丸一案斥輔臣方從哲之罪秦藩由旁支進封賄
近倖封四子郡王力争不得即引疾歸魏忠賢擅
權修三朝要典奪慎行官遣戍寧夏懷宗初起故
官召入未及奏對卒諡文介慎行學行醇潔為一
時縉紳冠
陳于廷字孟諤宜興人萬歷乙未進士由知縣擢
御史劾閣臣朱賡當斥視鹺河東劾税使張忠撓
鹽政按江西糾湖口税閹潘相罪天啓中累擢吏
部侍郎攝尚書事以會推冢宰忤魏忠賢斥為民
懷宗初起南京右都御史主察典盡斥諸不肖者
召拜左都御史加太子少保復以奏事伉直削籍
歸于廷負清望端亮有守同邑周延儒當國一無
所附麗
顧應暘字太初無錫人萬歷丁酉舉人由南刑部
郎出守思恩地險多盜應暘募人鑿山闢路且計
道里設戍守由是行旅無虞又以誠信撫土猺境
内以寧遷蒼梧道引疾歸
劉元珍字伯先無錫人萬歷乙未進士授南禮部
主事進兵部郎中會京察論劾執政沈一貫比暱
僉人罔上不忠謫極邊後起光祿少卿卒於官罷
歸與錢一本為同善會行義重於時
何士晉字武莪宜興人萬歷戊戌進士由推官擢
給事中遇事敢言論張差挺擊事疏三上鄭國泰
出揭辨再劾之出為浙江僉事天啓初巡撫廣西
敗安南有功擢總督兩廣魏忠賢用事以争挺擊
削籍歸
李守俊字念劬宜興人萬歷辛丑進士歷戶部主
事𣙜九江未及期課滿即放關免税商人建祠祀
之擢廣西布政時海内藩司皆為魏璫建生祠恥
之不赴坐黨高攀龍削籍聽勘崇禎時復起湖廣
布政卒於官同邑路進以進士守湖州歲饑盜起
責成太湖漁舟巨盜咸就縛歷官布政使
龔三益字仲友武進人萬歷辛丑進士選庶吉士
累遷侍講奉詔使楚藩王年少而驕閽人導從掖
門入三益峻責之王慙闢中門見乙夘典試北闈
為忌者所中左遷湖廣參政引疾歸子九疇亦成
進士有文名
吳宗達字上于武進人萬歷甲辰廷對第三人授
編修歷東閣大學士時政尚操切宗達劑量於寬
嚴之間裨益殊多有言官得罪特旨立決宗達揭
救得免又疏争分遣中官監邊鎮軍卒諡文端
周炳謨字仲覲子義子萬歷甲辰進士選庶吉士
歷禮部侍郎纂修光宗實錄載三案事直筆無所
阿忤魏璫有武闈所取士許顯純請介紹於璫厲
聲拒之即日告歸其黨因劾所纂實錄非實削職
炳謨已前卒矣後追諡文簡
華元禔字爾遐無錫人萬歷甲辰進士授新鄭知
縣調商邱給牛置屯募力助墾稽其積散而賞罰
之商俗好為掾史以避役元禔第墾田多者用之
以治最擢御史
鮑際明字伯參無錫人萬歷甲辰進士授海康令
地震城圮而欽州以變告際明為慰撫部署民以
無恐調同安奬拔寒士再調寧都清郵傳察姦胥
時推為百城表
錢春字若木武進人一本子萬歷甲辰進士由知
縣擢御史按湖廣劾守備中官又抗疏論首輔方
從哲出為福建參議後遷光祿卿偕九卿疏糾魏
忠賢削籍歸後起通政司累擢戶部尚書督倉儲
儧運除漕船壓白糧之弊白糧先漕行自春始尋
改南戶部以申救黃道周罷歸
陸大受字凝遠武進人萬歷丁未進士歷戶部郎
中疏請減福王莊田劾鄭國泰驕恣亂法又力争
挺擊事出守撫州以清節聞大受身非言官遇事
敢言坐京察罷後薦起未用卒
華敦復字雍明無錫人萬歷丁未進士由戶部郎
出知嚴州歷遷四川布政使時有議加蜀糧六十
萬者以去就力争得寢預平奢酋敘功受賞
許鼎臣字爾鉉武進人萬歷丁未進士歷光祿丞
以忤魏璫歸後起本寺少卿寧武兵叛擢撫山西
請蠲租䘏貧增餉募士兵民感賴寧武遂平在晉
甫十月前後八十餘疏墨吏敗將悉正其罪旋奉
命協𠞰河南流寇為監璫論罷
陸完學字汝成武進人父南陽以貢授善化令有
清名完學舉萬歷丁未進士官浙江僉事歲饑或
議減米價完學謂杭不産米減價則商裹足矣越
數日商舟四集價果平擢撫浙江海潮壊堤漂沒
萬計完學修築海塘始免沖潰之患累官兵部尚
書
董應揚字于廷武進人萬歷己酉舉人累官兵部
員外以廉能著時京僚有進馬之額應揚貧質束
帶及邸舍用物以應里中以孫慎行張瑋與應揚
為三清
莊起元字中孺武進人萬歷庚戌進士歷戶部郎
督餉天津籌畫海運省公帑鉅萬大璫崔文昇等
督漕監司皆執屬官禮起元獨與抗衡終太僕少
卿弟廷臣同年進士歷鄖陽守罷建魏璫生祠以
氣節著累遷湖廣布政
范世正字獻吉靖江人由庚戌副榜令羅田邑介
麻黃間豪紳大猾持吏短長又民素刁悍世正為
治嚴明一無縱舍始各斂戢清汰里役令行禁止
遷廣平郡丞
繆昌期字當時江陰人萬歷癸丑進士選庶吉士
挺擊事起力言主風癲之非授檢討即移疾歸天
啓初起遷左贊善進諭德楊漣劾魏忠賢有言昌
期代草疏者忠賢大恚恨遂落職繼入織監李實
疏中逮繫追贓拷掠斃於獄後贈詹事諡文貞
毛士龍字伯高宜興人萬歷癸丑進士由推官擢
給事中楊漣以譴去抗疏請留内侍劉朝以盜貲
下獄論死夤緣魏忠賢得釋士龍嚴劾之諸奄恨
刺骨又數忤魏璫再削籍謫戍平陽尋逮治潜匿
以免崇禎初起用歷僉都御史
周鼎字在調宜興人萬歷癸丑進士授平陽推官
歷總河侍郎加工部尚書明末河決長山泇河塞
決策開之三月告成次塞決口築遙樓二堤邳州
三面距河屢被河患請改河羊山外州遂以安
李應昇字仲達江陰人萬歷丙辰進士授南康推
官出冤民十九人於死撤湖口關税復白鹿洞書
院擢御史抗疏糾魏廣微魏忠賢又代都御史高
攀龍草疏劾崔呈秀閹黨曹欽程劾應昇遂削籍
繼竄入李實疏逮繫追贓下獄尋斃之崇禎初贈
太僕卿諡忠毅子遜之字敏公隱居不仕著述甚
富
蔣允儀字聞韶宜興人萬歷丙辰進士天啓初由
知縣擢御史劾張鶴鳴方從哲及王紹徽時魏忠
賢擅權因冬至上扶陽抑陰疏中旨切責奪俸出
按陜西適王紹徽秉憲令嗾其門人劾罷之崇禎
即位起掌河南道主京察貶斥甚多仕路一清歷
撫鄖陽
儲顯祚字文曙宜興人萬歷丙辰進士官戶部郎
監内官儲閹聚而譁撻其首一人天啓初出理延
寧糧儲延鎮缺餉萬數顯祚便宜調劑軍心以安
遷襄陽知府有貴戚恣横悉裁以法不少貸值魏
忠賢用事前所撻其黨也即乞歸後復起歷湖南
按察使
張瑋字席之武進人萬歷己未進士由戶曹調職
方郎中為廣東提學撫臣為魏璫建祠欲瑋撰上
梁文自投劾歸崇禎初起備兵嶺北山寇蹂躙郡
邑瑋身冒矢石搜斬無算又傳檄諭賊降之歷遷
左副都御史時總憲劉宗周僉都御史金光辰與
瑋同視事臺中肅然京師目為三清卒諡清惠
張有譽字誰譽江陰人萬歷己未進士授南戶部
主事𣙜邗關五尺以下舟悉免其税歷江西糧道
天津有警以兵法部勒漕艘五千餘退入海口事
定抵通擢四川按察使兼攝藩篆癸未大計舉清
廉第一累官南戶部倉場侍郎
周詩雅字廷吹武進人萬歷己未進士令寶坻革
馬戶侵占魏璫黨莊客二人倡白蓮教畿輔騷動
以計除之左遷上林簿歷貴州提學僉事
白貽清字希賢武進人萬歷己未進士授戶部主
事備兵榆林有水泉三條溝張義堡諸捷歷戶部
侍郎督餉宣大進尚書總督倉場簡任司屬攬持
紀綱得大臣體
貢修齡字國祺江陰人萬歷己未進士令東陽以
治行卓異擢刑曹引經斷獄時稱明允出為浙江
參議督漕運盡削陋規歷江西參政
盧象昇字建斗宜興人天啓壬戌進士知大名府
擒劇盜馬翩翩遷大名兵備扼守要害屢破流寇
尋撫鄖陽𠞰湖南北諸賊殆盡遂總理七省軍務
大破李自成於汝又擊破諸賊於滁俘斬無算改
總督宣大大興屯政積穀二十萬會丁外艱候代
畿輔告警特命起復督師入援與本兵楊嗣昌忤
孤軍次鉅鹿縣南十里賈莊力戰死象昇三賜尚
方劍未嘗戮一偏裨愛才恤下畿民聞其死皆雨
泣贈太子少師兵部尚書諡忠烈又與弟象觀再
見忠節傳
秦堈字儼海無錫人天啓壬戌進士由知州入為
戶部郎管東宫廳節費辭羨以清廉稱巨璫張彜
憲督理戶工二部屬視諸曹堈不為屈忤璫告歸
周士登字伯昇武進人天啓乙丑進士歷川東道
闖賊犯䕫州掠䕫餉數十萬朝議嚴詰百姓聞之
争先樂輸旬日間充舊額仍命監軍四省率兵追
寇擒賊首一字王普天飛等
劉憲章字端甫武進人崇禎丁丑進士官御史巡
城行保甲法貴戚奸民屏息不敢横疏救劉宗周
張瑋金光辰尤著直聲同邑劉呈瑞以進士官御
史按京畿不避權貴畿輔告警力守通州諸城多
潰惟通獨全
趙繼鼎字止安武進人崇禎庚辰進士授公安令
時新徙縣治經畫撫綏甚有條理勢豪猾吏懲治
不少貸惠藩承奉旗校抵驛取民夫擾甚繼鼎身
為衆夫先詣承奉不敢繹騷而去陞兵部主事以
父喪歸家居授徙以終其身子申喬申季
高世泰字彙旃攀龍從子懷宗時以進士授禮部
主事歷湖廣提學僉事嚴立教條以理學訓士葺
江夏濂溪書院遴楚士講習其間任滿乞歸與諸
同志勤舉講會
國朝莊應會字春候武進人明季以進士司儀曹督學
八閩順治初補江西參政值金聲垣亂以軍功遷
右布政入覲疏請汰袁瑞三府浮糧歷陞刑部右
侍郎卒弟應詔以恩貢令興寧山賊竊發有守禦
功金聲垣叛時將軍譚泰知其才疏授瑞州推官未
幾致政歸同邑馮達道字惇五順治丁亥進士授
戶部主事應會請汰浮糧疏下同官咸難之達道
力争得報可
吕宫字長音武進人順治丁亥進士廷對第一授
祕書院修撰累官弘丈院大學士在侍從時請建
常平倉為吏侍肅清銓政薦江東耆舊密勿襄贊
持身謹飭請停江浙白糧以甦民困
楊兆魯字泗生武進人順治丁亥進士授刑曹郎
條奏五事皆中時宜提學江西請留餘額生一千
八百餘人陞按察建南歸
徐可先字聲服武進人順治丁亥進士除束鹿令
有平盜功改任龍泉造石梁五百餘丈以濟行旅
禁溺女崇學校民俗一變陞刑部主事歷山東提
學告歸
蔣永修字紀友宜興人順治丁亥進士知應山縣
勞來有恩鄰境賊起練民兵守禦賊不敢逼舉卓
異擢刑科給事中出知貴州平越府清丈苗民虚
税八千有竒擢湖廣提學副使振興文教楚風為
之一變子景祁工文章
周啓雟字立五宜興人順治丁亥進士授庶吉士
累遷右庶子歷鴻臚少卿歸杜門不干謁邑有大
利弊則身任之止宜邑添兵駐防之議陳版荒逋
糧均派之失皆有造於桑梓
劉幬字江舟靖江人順治丁亥進士知建安縣建
為山賊窟穴大兵進𠞰饋餉調運籌畫得宜事平
招流亡貸脅從建民德之
薛信辰字侯執無錫人順治己丑進士授潮州知
府發守將郝尚久姦謀未幾尚久叛縛信辰將害
之百姓環泣請命乃繫獄家屬投井死者五人大
兵平潮信辰始得釋尋備兵井陘時議圈地授旗
人信辰調劑兵民咸感悦歷陞浙江布政使
顧煜字銘柏無錫人順治己丑進士宰象山仁儉
自勵練兵却寇履畆平徭設觀瀾社集諸生講課
號大治以失上官意罷歸
儲曾字觀我宜興人順治己丑進士知永豐縣豐
多盜曾擒其渠魁誅之餘悉解散兵有奪民財者
寘諸獄其黨持提標偽檄計挾以遁曾并繋之自
是驕兵斂迹脱明忠臣魏冕後裔戍伍籍以征糧
不及額免歸越一年奉檄仍詣豐民争先輸納逋
額竟清子振康熙丁未進士右春坊右庶子居官
恪慎掄康熙壬戌進士授臨川知縣亦廉静有守
周季琬字文夏鼎子與兄仲球同登順治壬辰進
士由庶吉士改御史疏陳江南漕政之敝康熙初
請躬承匕鬯疏入留中明春季琬卒前疏忽奉
聖祖俞旨予馳驛歸葬
岳鍾淑字天濤武進人順治壬辰進士令錢塘改
閩縣皆有惠政擢吏部主事陞員外門無私謁退
食焚香讀書而已
路遴字子將宜興人順治壬辰進士官刑部郎多
所平反條議革九鎖柙牀遷永平守築石堤數百
丈以捍灤河水災鋤強暴護善良在郡三年治行
稱最
秦鉽字克繩無錫人順治乙未會試第一廷對第
三人授編修出為廣東參議備兵杭嚴有告無為
邪教者其教戒飲酒食肉鉽即於堂下各食以酒
肉散遣之按察江西有叛人久未獲所司得姓名
相似者鍛鍊誣服鉽訊釋之賊亦旋獲後遷湖廣
糧儲道告歸
徐元珙字輯五武進人順治乙未進士為刑曹郎
出分巡建寧弭山藪窟穴之姦移守口北撫定邊
民之避調發者陞太常卿議兩郊配位及釐正北
海祀所皆傅經義歷遷左副都御史子永寧字坤
載康熙辛酉舉人任大理寺評事能於其職居鄉
稱長者
許之漸字青嶼武進人順治乙未進士任戶部主
事考授監察御史稱敢言救科臣楊雍建參革義
王孫可望懲莊頭劉七皆著風采旋巡視陜西茶
馬歸
張偉字漢公順治丁酉武舉康熙甲寅滇黔叛條
陳十事於軍門督撫薦授靖遠監督同知擢知延
安府十三載綏輯兵民陞副使道卒於官
華亦祥字纉長無錫人順治己亥進士第二人授
編修遷侍讀居家孝友周宗黨之急同邑有繫逮
入都者多委頓道路亦祥為護䘏之各得保全
楊大鯤字陶雲武進人廷鑑子順治己亥進士授
庶吉士為姻戚所累謫新建丞大臣薦邊才擢九
江同知有軍功歷陞貴西分巡道入覲請裁併黔
西諸府隨擢按察山東卒於官
岳宏譽字聲國順治辛丑進士任山西靈邱令丁
艱起補獲鹿邑多桀猾莊頭星布宏譽一以法繩
之舉卓異授兵部主事轉刑部郎陞湖廣提學僉
事有公明稱
湯自超字軼人武進人以歲貢令桂東修城建倉
積荒之後賑䘏災黎全活甚衆内陞中書告歸
許毓芳字尹吉康熙壬子副榜令任邱巡撫李光
地薦其政績擢知邠州改北通州築隄百二十里
以捍水患覈旗莊之占民産者居鄉好行其德三
黨待以舉火者常數十家而自奉清約如寒士
任弘嘉字葵尊宜興人父繩隗順治丁酉舉人有
逸才弘嘉康熙丙辰進士授行人擢御史至左通
政遇事敢言請升程朱配享廣鄉舉額裁冗員禁
夤夜之勾較編丈之批駁皆有益風教
周清原字雅楫武進人舉博學宏辭授翰林院檢
討歷官副都御史疏請革鋪舍飭刑具又請直省
俱立育嬰堂收養棄孩俱得
旨允行
聖祖嘗稱為孝子
御書孝經賜之遷工部右侍郎卒
蔡鵬江陰人年十五補邑諸生父與邑豪劉某相
讐令袒豪置鵬父於理鵬走京師直父冤以是知
名參安親王幕從征吳三桂有功授長沙令三桂
以偽劄招之鵬告王馘其使招集流民給牛種墾
荒蕪民有起色以上官不悦罷歸
陶自悦字心兑武進人康熙戊辰進士知猗氏縣
減耗羨歲二千餘兩陞澤州知州捕鹽梟李某寘
之法却商人規例減鹽價什之四奉
京力陳衰狀歸里研精宋五子書教人坐立飲食
皆有法則
朱廷鋐字玉汝江陰人康熙戊辰進士授淳化令
會歲歉民饑廷鋐覈實詳報上官遲之乃按戶給
帑一兩隨以擅給自劾不問擢御史歷大理寺少
卿告歸
趙申季字行瞻康熙丁丑進士任遷江令邑素多
科派申季一切革之輯獞蠻劫掠者禁豪強放穀
漁民舉卓異改授翰林院編修督學山東廉慎自
矢評隲試卷不假手幕客以勞卒官
陳聶恒字曾起武進人康熙庚辰進士授茘浦令
邑多獞猺姦民挾以煽亂聶恒單騎抵其巢諸酋
羅拜因諭以禍福令返茘民之居獞穴者又補長
寧興學造士文風一變治最授刑部主事改翰林
院檢討未幾卒
陳大經字筠操無錫人由監生授寧津令門無閽
人投訟牒者入燕寢訴其情被訟者亦然曲直立
剖催科不用鞭撲亦無逋者農時民告貸於官則
應之秋償不責息病者為診脈予之藥鮮不效嘗
有大役鄰邑部送役夫千人至縣期尚緩餱糧將
盡大經盡散遣還與約某日至衆感之及期畢集
章耿光字子覲江陰人康熙丙午舉人居鄉以孝
友聞任徽州府學教授割俸修葺學宫以為諸士
倡嘗請於上官設天都書院及義學四所以教士
子山賊竊發文武官有倉皇引避者耿光獨曰吾
雖無城守責亦
朝廷官也當效死於此聞者壯氣
江南通志卷一百四十二
江南通志卷一百四十二
人物志
宦績(四)(常州一府)
常州府
後漢王關字選公無錫人明易及天文更始中為侍
御史終陳留太守不交豪強人號王獨坐
彭循字子陽毘陵人建國二年海賊丁儀等萬人
據吳太守聞循勇謀以為邑令循曉儀利害應時
散去民歌之曰時歲倉卒賊縱横大戟強弩不可
當賴有賢令彭子陽
三國吳周魴字子魚陽羨人父賓少折節好交守廣
平多政績魴舉孝廉為寧國長錢塘大帥彭式為
寇以魴為令旬月平之遷丹陽西部都尉鄱陽太
守誘魏大司馬曹休入皖邀擊勝之在郡十二年
恩威並行子處見忠節
晉周玘字宣佩處長子強毅沈斷有父風烈石冰據
江夏陳敏反揚州及錢璯寇陽羨皆率兵討斬之
三定江南元帝特置義興郡以旌之為吳興太守
甚有威惠百姓敬愛卒諡忠烈
南北朝齊蕭惠基思話第三子姊為桂陽王休範妃
休範叛高帝以惠基為軍副了不自疑袁粲劉秉
起兵秉是惠基姊夫惠基安静無預帝益恩信永
明中為侍中尚書令
蕭赤斧南蘭陵人為雍州刺史勤於奉公不營産
利累遷太子詹事卒於家貧無絹為衾子穎冑好
文義穎達好武勇武帝曰兄文弟武宗室便不乏
才後穎胄歷官侍中尚書令穎達終左衛將軍
蕭緬字景業南蘭陵人自五兵尚書出為吳郡太
守有能名歷遷雍州刺史所部畏愛及卒喪還百
姓緣沔水悲泣設祭峴山為立祠
周山圖字季寂義興人宋元嘉中領白衣隊拒魏
兵於瓜步以功加鎮軍將軍後事齊高帝勸帝除
沈攸之及攸之攻郢城預策其不能克又贊世子
頤留屯湓口帝是之領御前西廂直衛
蕭敷字仲達南蘭陵人少有學業為隨郡内史招
懷遠近士庶安之以為前後之政莫及明帝深稱
敷風化之美
蕭嶷字宣儼蘭陵人都督荆州初沈攸之開人告
訐囚繫甚衆嶷至鎮一日遣三千人市租素重悉
為寬假及為南蠻校尉開館立學風教大振
梁蕭景字子昭南蘭陵人初仕齊為永寧令政為百
城最武帝踐阼歷南兗雍二州刺史吏人畏敬抄
盜絶迹又監揚州尤稱明斷遷都督郢州復有能
名卒諡曰忠子勵歷守淮南宣城豫章皆有善政
及遷廣州去豫章人吏俱齎糧食遠送數百里
蕭昂字子明景弟歷輕車將軍監南兖州初兄景
為兖州德惠在人及昂來代時人方之漢馮氏終
江州刺史
蕭洽字宏稱惠基子齊永明中舉明經梁為南徐
州治中近畿重鎮前後居者皆致巨富洽清身守
職妻子不免饑寒累遷臨海太守為政清平不尚
威猛
蕭介字茂鏡南蘭陵人少穎悟有器識大同中為
武陵王府長史以清白稱出為始興太守甚著威
德歷遷都官尚書每軍國大事必先訪介帝謂朱
异曰端右才也太清中帝納侯景介上表極諫帝
省表嘆息卒不能用
蕭琛字彦瑜惠基從子起家齊太學博士天監中
遷吳興太守郡有項羽祠於郡廳事安神座守多
避舍琛至叱曰生不能與漢祖争中原久據此何
也撤之後頻莅大郡有名聲不事貲産
陳蕭引字叔休介子方正有器度避侯景亂南適嶺
表廣州刺史歐陽紇有異圖引數規正之及陳平
番禺引北還歷庫部侍郎掌知營造自吕梁之敗
戎儲空匱引在職一年器械充足後主即位為中
庶子建康令以請屬不行被譛免官
唐蕭瑀字時文梁明帝子也以女兄為隋晉王妃歷
拜内史侍郎出守河池郡擊降部内鈔賊萬人又
擊走薛舉後歸唐封宋國公署秦王府司馬委以
樞筦與房杜不協屢免官輒復起太宗嘗賜詩曰
疾風知勁草板蕩識誠臣後拜太子太保同中書
門下三品卒詔贈司空曾孫定為袁潤等六州刺
史治最擢太子少師贈太子太師
蕭鈞瑀從子永徽中累遷諫議大夫弘文館學士
能直諫終太子率更令子瓘渝州長史居母喪毁
卒瓘子嵩有定瓜州擊吐蕃功授同中書門下三
品中書令子衡衡子復復子湛湛子寘寘子遘皆
宰相衡弟華華子恒恒子俛恒弟悟悟子倣亦宰
相自瑀至遘凡八葉
蔣儼義興人貞觀中擢明經第為右屯衛兵曹參
軍太宗將伐高麗募為使人皆憚行儼獨奮然請
往為莫離支所執以兵脅之不屈高麗平得歸帝
壯其節授朝散大夫高宗朝進蒲州刺史摘伏戢
姦號良二千石後封義興縣子
高智周晉陵人舉進士為費令取俸與丞尉均民
安其化累遷壽州刺史治尚文雅行部先見諸生
質經義及政得失既乃錄獄訟課耕桑儀鳳初拜
同中書門下三品卒年八十二諡曰定
薛登義興人父士通隋末為鷹揚郎將江都亂據
城拒賊武德初持地自歸終泉州刺史登通貫文
史少與劉知幾齊名武后時累遷左補闕疏言選
舉不宜濫又諫四夷質子不宜留京師出刺常州
有政績遷左丞睿宗初為御史大夫忤太平公主
出為岐州刺史後歸田家苦貧詔給致仕祿
蔣乂字德源義興人有史才貞元間歷官起居舍
人轉司勲員外皆兼史職嘗疏裴延齡罪惡拒王
叔文不與交當世高之元和中預修德宗實錄累
遷祕書監卒諡曰懿長子係官史館修撰參修憲
宗實錄踵修國史次子伸相宣宗季子偕歷史官
修撰撰唐歷及文宗實錄俱有名
徐仁紀晉陵人聖歷中授右拾遺數論事不合遂
移疾歸神龍初宣慰使表其行可勵俗召拜右補
闕復抗言出為靈昌令
宋張觀字仲實毘陵人南唐進士歸宋拜監察御史
會三司言劍外賦輕詔觀往按諸州稍增之觀疏
言不便太宗然之歷知黃州揚州皆有善政雅好
論事辭理切直遷廣南轉運
蔣堂字希魯宜興人舉祥符五年進士官監察御
史禁中火宫人多屬吏堂言火起無迹宜修德應
變歸咎宫人是重天譴詔原之論郭后不當廢坐
贖知越州奏復鑑湖之為豪右侵者為江淮制置
發運使歷守蘇杭二州以尚書禮部侍郎致仕卒
清修好學有吳門集二十卷
胡宿字武平晉陵人舉進士尉揚子救溺數千人
通判宣州決婦殺其夫之獄以出平民之被誣者
知湖州築石塘百里捍水患民號曰胡公塘召知
制誥言禮部貢士當用三年之制從之唐介貶嶺
南中使護往宿言介如道死受殺直臣名帝為追
還中使拜樞密副使言南北通好六十年不宜以
捕魚伐葦細事生釁卒諡文恭子宗炎善為詩藻
思清婉舉進士官鴻臚卿館遼使能尊國體歷知
密州卒
錢公輔字君倚武進人少從胡瑗學第進士甲科
知明州進知制誥英宗立陳治平十議以不草翰
林學士王疇制謫滁州團練使神宗初復知制誥
兼知諫院忤王安石出知江寧府帝欲召還安石
扼不可徙揚州提舉崇福觀卒
錢顗字安道無錫人慶歷六年進士知烏程贛二
縣皆以治行聞治平末召拜監察御史裏行王安
石行新法顗論其談堯舜而首財利謫衢州監税
後徙秀州家貧母老丐貸以給朝夕蘇軾贈以詩
有烏府先生鐵作肝之句世因目為鐵肝御史
葛宫字公雅江陰人舉進士知南劍州土豪彭孫
憑山澤為盜宫遣沙縣尉諭降之並溪山多産銅
銀吏挾姦罔利課歲不登宫變其法歲羨餘六百
萬三司使聞於朝論當賞宫曰天地所産吾顧盜
之又可為功乎徙知滁秀二州秀介江湖間吏為
關涇瀆上以征往來者民苦之宫命撤毁歷官工
部侍郎
蔣之竒字穎叔堂從子舉嘉祐三年進士官太常
博士擢御史上謹始五事歷淮東轉運副使修水
利以食流民揚之天長宿之臨渙横斜三溝尤其
大者溉田至九千頃擢江淮荆浙發運副使元豐
六年漕粟至京師計六百二十萬石鑿龜山至洪
澤為新河以避淮險自是無覆溺之患知廣州以
平寇功除寶文閣待制紹聖中進翰林學士鄒浩
以言事獲罪之竒貽書通問責守汝州徽宗立召
還擢知樞密院事尋罷之竒為部使十二任六典
會府以幹辦稱
胡宗愈字完夫宿從子舉進士甲科宿謝政英宗
問子弟誰可繼者以宗愈對召試學士院神宗立
兼知諫院争李定不當為御史忤王安石通判真
州歷御史中丞哲宗問朋黨之弊具君子無黨論
以進擢尚書右丞知成都以清静稱拜吏部尚書
卒
錢即字中道宜興人舉熙寧九年進士崇寧中為
陜西轉運判官轉餉稱最召對陳靈武大砦泉不
可取知慶州築安邊城包地萬頃縱畊其中歲得
粟數十萬知延安府童貫宣撫陜西高估金帛賤
入民粟關中騷然即極陳其害貶永州團練副使
起知興仁府徙太原卒諡忠定
佘中字行老宜興人熙寧五年偕兄貫試禮部中
預選而貫黜請黜已而薦兄有司雖不許士論嘉
之次年魁廷對紹聖二年使遼還奏河朔城隍隳
圮乞葺治以戒不虞宣靖間金人長驅入議者始
思其言以諫新法忤旨謫霅川守致仕
邵材字聖規宜興人熙寧問與父潜同舉進士嘗
為監察御史郡上疑獄刑部議當貸死用事者以
為不當貸仍欲坐言貸者材抗言如此恐獄吏由
此不復以疑獄聞矣時司馬光極論新法之害王
安石屬材劾光材曰君實正人可厚誣乎即自劾
歸
蔣静字叔明宜興人元豐中舉進士調安仁令俗
好巫疫癘流行病者寧死不服藥静悉論巫罪毁
淫像三百投諸江徽宗時歷顯謨閣待制知江寧
府茅山道士劉混康以方技得幸其徒倚為姦利
静皆置之法
鄒浩字志完晉陵人元豐中舉進士哲宗朝官右
正言有請以王安石三經義發題試士者浩論其
不可陜西奏邊功中外皆賀浩獨言持勝為難京
東大水浩言宜思消復之實蹇序辰看詳元祐章
奏詆欺不平浩言威福操柄不宜下移又劾章惇
不忠慢上未報賢妃劉氏立復力争不可惇詆其狂
妄削官羈管新州徽宗立召還遷左司諫蔡京用事
責衡州又竄昭州五年始得歸稍復直龍圖閣疾
作楊時往省之僅存餘息猶眷眷以國事為問語
不及私高宗即位贈寶文閣直學士諡曰忠子柄
陳瓘稱其才高識遠仕終天台守
胡交修字已懋宗愈從子崇寧中進士中詞學兼
茂科建炎中歷給事中直學士院李成盜江淮朝
議親征上言此將帥之責不足辱王師議遂寢時
欲以四川交子行之諸路極陳不可又諫大舉之
非薦從子世將守蜀號稱名帥出知合州卒交修
三入翰林號稱職自宿宗愈至交修世將皆任禁
林交修裒次為書號世絲綸集以侈一門之盛
胡世將字承公宿曾孫與交修同舉進士累官刑
部侍郎出知洪州兼江西安撫使建昌兵變以便
宜發兵討平之知成都府安撫四川吳玠以軍乏
糧奏請用世將議用轉般摺運之法軍儲稍充公
私便之玠卒代宣撫川陜拒守有功收復隴州破
岐下諸屯以疾卒於軍諡忠獻
霍端友字仁仲武進人舉崇寧六年進士第一歷
官禮部侍郎疏請侍從補外即請郡除待制知陳
州陳地汙下久雨積澇水不時洩乃益開新河二
百里達於淮水患遂去致仕卒
胡珵字德輝晉陵人宣和中進士受學於楊時太
學生陳東上書理為潤色其文又與李綱同舟東
下謫梧州召為史館校勘趙鼎當國以熙豐元祐
舊史蕪穢屬珵筆削以論和議忤秦檜罷
張守字子固晉陵人舉進士再中詞學兼茂科歷
監察御史高宗駐蹕維揚上防淮渡江六事忤執
政意遣撫諭京城還奏金人必來願蚤為備知福
州止築城之議時諸將皆以獻俘為功守言西河
山東民皆陛下赤子驅廹以來宜貸使歸願留者
聽又請蠲閩民貸常平緡錢十五萬召拜參知政
事徙知紹興府建康謀帥上曰建康重地大臣有
德望者惟張守可至鎮卒諡文靖孫抑戶部侍郎
周葵字立義宜興人宣和六年進士高宗駐驆臨
安擢監察御史徙殿中侍御史在職僅兩月言事
至三十章後以忤秦檜落職檜死起知紹興府孝
宗即位除兵部右侍郎手詔問錢穀出入葵言人
主不宜留心細故必有小人導之蓋指龍大淵曾
覿也孝宗色動拜參知政事同知樞密院卒諡簡
惠有文集奏議
喻樗字子才自祥符徙家無錫少慕伊洛之學從
楊時游舉進士以趙鼎薦授祕書省正字力言和
議之非忤秦檜出判衡州致仕檜死起大宗正丞
歷擢浙東提舉常平以治績聞樗有人倫鑒張九
成沈晦樊光遠輩未第時俱以第一人期之後果
然有易義四書性理講解學者稱玉泉先生
尤袤字延之無錫人舉進士為泰興令修築舊城
金兵入揚州獨泰興以有城得全民為立生祠遷
著作郎以言事出守台州築城捍水除江東提舉
常平值歲旱單車行部覈一路常平米通有無以
賑貸又推行朱熹荒政於諸郡除太常少卿兼直
學士院高宗恤禮廟號皆袤討定光宗即位奏願
謹初戒始召除給事中繳還内除勅令擢禮部尚
書力勸帝孝事重華宫袤少從喻樗游得程頤之
傳方乾道淳熙間道學為人所忌袤在掖垣首言
道學有益於治道孝宗然之卒諡文簡有遂初文
集孫焴禮部尚書
蔣芾字子禮之竒曾孫舉紹興中進士第二人授
建康理官孝宗即位擢起居郎首奏加意邊防歷
遷參知政事同知國用請停招兵以足食為籌邊
志上之拜右僕射同平章事上銳意恢復力陳天
時人事未可忤旨罷政
李祥字元德無錫人隆興元年進士歷提舉淮東
淮西運判兩淮錢不定祥奏請更鑄紹興新錢從
之遷國子祭酒丞相趙汝愚去國祥上疏力争公
論藉以立卒諡肅簡
邱崈字宗卿江陰軍人隆興進士為建康府幕官
以丞相虞允文薦召對言恢復之志不可忘恢復
之事未易舉出知秀州華亭捍海堰廢潮歲壊田
蘇湖皆被害奏築三月堰成潟鹵復為良田累擢
四川安撫使吳挺死崈乞選他將代之遂革世將
之患後挺子曦復為蜀帥遂叛人服崈先見遷刑
部尚書江淮宣撫使金兵入淮或勸崈棄廬和守
江崈曰棄淮則與敵共長江之險矣吾當與淮南
俱存亡拜同知樞密院事卒諡忠定
葛邲字楚輔江陰人舉進士歷正言遷給事中外
戚濫恩除官邲皆繳奏不行紹熙初拜左丞相專
守祖宗法度薦進人物卒諡文定配享光宗廟
蔣重珍字良貴無錫人少從尤袤學嘉定十六年
進士第一簽判建康軍首以本心外物二者界限
為言差通判鎮江府會火災應詔陳言上讀之感
動端平初入對請召用真德秀魏了翁時議出師
關洛重珍力争不聽遂自劾後以守刑部侍郎致
仕卒諡忠文
吳懋字禹功晉陵人崇寧進士調當塗縣主簿歲
饑官出粟糶民坌集他吏監者多擾亂蹂踐懋以
灰布地疎其行列人無譁者決更十數令不決之
訟入為吏部員外郎責王時雍於政事堂至欲以
笏擊之後知明州輯兵民著功效
耿秉字直之江陰人紹興中進士律已清方所至
以利民為事兩為浙漕始以江陰軍認納和買絹
疋不堪請以酒息輸代繼奏本路數邑版賦重請
蠲減得減萬數又申請役法六事至今遵用歷官
煥章閣待制
蔡戡字定夫晉陵人登乾道間甲科持節五年所
部十四郡歲以礦銀為病戡出羨代輸民甚德之
擢河南憲使折李昂霄之亂於方萌寧宗朝為京
尹歲澇糴艱戡請發倉粟侂胄相請老
丁逢字端叔晉陵人乾道間進士金使來賀生辰
怙強驕黠逢曰示弱何以為國上書乞上方劍斬
之上批付宰相此人才氣可用令安豐盱眙二縣
皆有殊績除川秦茶馬使屏供張修馬政累官寶
謨閣待制
強翊字君翔晉陵人元豐五年除金壇簿章惇少
與翊善翊漸覺惇傾險心惡之惇居潤時翊任屬
邑惇問慰殷至而翊未嘗通一書及惇以宰相起
翊自若也尋引年致仕
元陸垕字仁重江陰人以孝友聞至元間丞相巴延
兵南下垕時未冠直入軍門論議有合兵不入境
奏授同知徽州路總管府事累遷浙西廉訪使抑
豪強誅貪墨奏免儒役及舉行助役法乞終養歸
卒諡莊簡
陳文杰字漢卿武進人以薦授慶元儒學正浙東
帥重其名遣二子就學二子挾貴胄無弟子禮羣
蒼頭日臂鷹鷂躙學舍文杰呵之扑教二子奪鷹
縱之復具以白帥帥益悚敬尋辟為掾累擢東流
尹
明毛節字伯尚武進人洪武時以三老奏事入京題
詩金山寺上遊幸見之大稱賞即授御史巡按江
西出行部毁淫祠鋤強暴一境以寧
王思明字克明武進人洪武初以薦召侍燕邸以
所校綱目及大學衍義獻卒諡康懿
朱顒字德觀靖江人洪武初以才行舉為臨江守
報最擢吏部侍郎
錢本中字德文武進人洪武中以薦知吉水縣單
騎入山谷中撫降亂民之嘯聚者凡數萬人後以
事免父老奔走乞留學士胡廣薦之復任吉水民
聞本中來空閭井迎拜卒於官民哀慕留葬其地
歲時奠祭之
吳肇無錫人洪武間以耆老拜御史建文中諫削
奪親藩太驟又力言李景隆不可用丁父憂歸聞
靖難兵入都痛哭幾絶隱孟墅以醫養母時靖江
朱㫤以薦歷秦府長史文皇繼統堅乞歸田有雪
江集
胡濙字源潔武進人建文二年進士授給事中成
祖即位疑建文帝尚在遣濙徧巡天下遷禮部侍
郎仁宗時陳十事並嘉納之轉國子祭酒宣德初
進禮部尚書正統時奏汰法王以下番僧千餘人
景泰中進太子少傅加太子太師英宗復位乞歸
卒年八十九贈太保諡忠安濙喜怒不形人稱其
德量歷事六帝十知貢舉
殷序字序賓無錫人永樂甲申進士歷四川布政
使北京初建採木於蜀序督役有法宣德中平茂
州賊有功轉雲南致仕卒
段民字時舉武進人永樂甲申進士官刑部郎以
平恕稱為山東參政時妖婦唐賽兒遁大索天下
出家婦女民力為矜宥人情始安車駕北征轉餉
出塞費省事給擢刑部侍郎卒諡襄介子實端介
有父風累官福建參政曾孫金官戶部主事有廉
聲
嚴本字志道江陰人永樂中以薦授刑部主事從
尚書宋禮採木於蜀遇烏蒙蠻持兵猝至本論以
朝廷威德皆慴伏散去遷大理寺正前後皆歷法
官平反冤獄甚衆
倪敬字汝敬無錫人祖父峻洪武時鄉舉官給事
中諫文皇佞佛忤旨出使占城剛正不撓敬正統
戊辰進士授御史出按山西戍將侵餉者悉治之
再按福建時議開銀礦抗疏得寢景泰間陳敬天
修德六事謫宜山縣典史天順初知祥符縣從安
遠侯柳溥西征師旋道卒
楊璿字叔璣無錫人五世同居正統己未進士累
官都御史歷秦晉楚豫及撫畿内皆著聲績
王謙字益夫武進人官中書舍人因災異奏疏剴
切景泰初以太常卿出守䕫州治行為蜀最䕫人
畫像祀之
杜宥字叔寬江陰人景泰甲戌進士擢御史以災
異直言謫典史遷英德知縣時鄰境多寇宥創立
縣城賊至死守圍不解夜縋士焚其營賊驚潰去
移韶州通判歸
盛顒字時望無錫人景泰辛未進士天順時以劾
石亨曹吉祥由御史謫知束鹿縣立九則法以均
徭役訟者片言折之民謠曰束鹿令錫山盛清如
水明如鏡郊外有隙地争來築室居之遂成市號
清官店累擢都御史巡撫山東境内旱饑顒大修
荒政民賴以濟
趙敔字叔成武進人景泰甲戌進士授御史因言
事謫官尋召還成化初首訟于謙等冤出按江西
歲旱奏免逋糧二百六十餘萬貸鹽鈔二載免漕
運一年秩滿即擢江西按察使以忤權貴罷
劉本道江陰人由掾吏從靖遠伯王驥征雲南累
官戶部侍郎總督糧儲先是漕運京糧陸運四十
餘里本道建議令京軍歇操餘月運糧至京而漕
運之糧止通州交納歲省羨耗五十餘萬石時同
邑徐晞亦由掾吏起家歷官至兵部尚書以德量
稱
徐溥字時用宜興人景泰甲戌廷試第二人授編
修歷吏部侍郎弘治初拜文淵閣大學士以目眚
乞歸卒諡文靖溥性凝重為首輔承劉吉恣睢之
後鎮以安静務守成法事有不可輒疏争之時稱
名相嘗再廬墓置義田以贍族人所著有謙齋集
王㒜字廷貴武進人忠子也景泰辛未賜進士第
三人為南京祭酒修舉教法士風丕變累官吏部
尚書為人言動不苟以孝友稱憫兄子澄之孤移
其廕廕之嘗購得楊氏别業其先塋在焉將徙之
㒜不可為闕其垣使祭掃子沂字希曾成化乙未
進士卒官副都御史事父至孝中裙厠牏身自浣
滌雖貴顯賓至侍立無倦所得恩蔭以讓其姪
白昂字廷儀武進人天順丁丑進士歷給事中累
擢兵部侍郎河決武原昂奉勅往治有功進刑部
尚書詔修問刑條例昂列定百餘事内行謹飭痛
弟蚤世移蔭其子立義學以教宗人卒諡康敏子
圻由進士歷官右副都御史總督南京倉儲所莅
皆著政績
吳淵字本深武進人天順丁丑進士歷守福州多
雪冤獄逋租萬數勸諭有方民不擾而公賦足同
邑毛珵以舉人歷泉州守有清節
秦䕫字廷韶無錫人天順庚辰進士守武昌治行
為湖廣第一累官江西布政所至惠澤及人既去
皆立祠祀焉父殁䕫年六十餘哀毁感疾卒子銳
字國英執喪廬墓建祖祠設祭田
薛為學字志淵武進人成化丙戌進士授監察御
史遇事敢言掌法司章疏有能名安撫荆襄流民
宣布威德衆賴輯寧既沒民立祠祀之
陸簡字廉伯武進人成化丙戌廷試第三人授編
修預修宋元綱目累擢詹事兩典會試號得人卒
於官簡學問該博識度超遠有龍臯集
華山字仁甫無錫人成化乙未進士知許州有貴
家子犯法當死監司欲曲全之山力争卒抵於法
有奸民以地獻鈞州徽王府山執不與入為部曹
擢湖廣右參議賑鄖陽饑築房山城政績尤偉
周□字克禮武進人成化戊戌進士知萬載縣以
剛直忤郡守調永春剖決疑獄人服其神遷太僕
丞卒時無錫張遜由舉人歷涿州守亦以善決疑
獄稱
陳周字文美無錫人成化辛丑進士授戶部主事
議開引鹽商人賄司徒以請周曰引故欲開不當
以賄力持不可出為河南參政周王侵民田周判
還民行部得穴金檄令償汝民逋租民為建却金
亭時武進蔣容江陰邵經俱以進士先後守潞州
力繩瀋藩之不法為王所奏徵下獄後釋歸
莫驄字日良無錫人成化甲辰進士授工部主事
管濟寧牐旁有月河歲決為患驄改壩建石牐歲
省費數萬終兵部郎有頤齋集時同邑繆昌亦以
進士官工部主事奉勅勘勢家地還民終四川布
政使
張愷字元之無錫人成化甲辰進士知東平州時
大璫李興治水張秋所至笞辱長吏以要貨賄獨
愷徒手謁之璫知其廉無所問擢守黎平戢軍惠
民諸苗感化見黜於逆瑾瑾誅陞福建鹽運使以
疾歸行李蕭然生平未嘗一介取人居家三十年
未嘗一入公府盜嘗夜入其室發篋空無所得嗟
嘆去
吳儼字克温宜興人成化丁未進士選庶吉士屢
遷侍講學士掌南京翰林院以忤劉瑾被斥瑾誅
復官累擢禮部尚書武宗北巡抗疏極諫卒諡文
肅從弟仕由進士歷督晉閩粤豫學政校士精審
仕孫士貞令上虞有聲歷禮科給事中
王珀字廷瑞武進人成化丁未進士授御史巡南
城以忤中涓貴戚謫官遷南雄知府善治疑獄郡
有𣙜場前守率以墨敗珀錙銖無私
華津字濟之無錫人成化丁未進士授松滋令以
卓異擢刑部主事遇疑獄反覆參鞫盡求生之道
改戶部嘗監通州倉有怙内監勢請事者峻拒之
歷廣平知府太僕丞欲收養馬民免地税錢十之
五津憫民久困養馬之累遂白巡撫寢其事遷山
西參議卒
胡崋字惟峻武進人成化丁未進士授御史搏擊
不避權貴屢奉勅巡方皆有能名歷官布政使
徐紘字朝文武進人弘治庚戌進士歷陞廣東按
察司僉事分巡嶺東式陳獻章廬建周敦頤書院
築堤扞海潮嶺南蠻蜑雜居吏多不檢紘發姦摘
伏墨吏望風解綬陞雲南按察副使
秦金字國聲無錫人弘治癸丑進士歷官河南參
政行部至封邱擊敗流寇累擢巡撫湖廣擒斬劇
盜討平郴桂及香爐山諸苗嘉靖初為戶部尚書
以争興獻太后上尊號事忤旨罷後起南京戶工
二部尚書致仕卒諡端敏著有鳳山集
夏從壽字如山江陰人弘治癸丑進士官戶部郎
忤劉瑾落職瑾誅歷福建布政使減市舶踰制罪
以清盜源留歲解羨餘以贍軍食擢撫鄖陽乞致
仕歸時同邑高貫以進士官浙江副使有剛直稱
陳策字嘉言無錫人弘治癸丑進士守饒州盜據
桃源洞單騎入巢諭降之以洞阻深僻奏建萬年
縣擢福建參政平汀漳盜遷江西左布政宸濠亂
後撫綏凋瘵民賴以寧
貢安甫字克仁江陰人弘治丙辰進士由知縣擢
南御史劾壽寧侯張鶴齡怙寵驕恣武宗即位劉
瑾擅政輔臣劉健謝遷相繼罷安甫疏争之瑾怒
下獄廷杖斥為民瑾誅起山東僉事尋引疾歸
黃昭字明甫江陰人弘治丙辰進士官職方主事
拒絶諸璫干請忤劉瑾罷起福建按察副使黃田
山寇嘯聚聞昭往皆散去又以計平亂兵昭在正
德中與同邑貢安甫史良佐並列黨籍
華㫤字文光無錫人弘治丙辰進士官戶科給事
中未半載疏七上己未會試劾罷考官程敏政調
南太僕主簿歷遷四川參政鎮守内臣以重賂啖
㫤欲市茶西邊以規利峻却不許事遂寢終福建
布政有雙梧集
湯沐字新之江陰人弘治丙辰進士由知縣擢御
史忤劉瑾謫官起廣東僉事釐剔鹽政諸弊以楊
一清薦擢浙江布政平孝豐寇嘉靖初巡撫四川
平松潘寇入為大理卿李福達獄起以奏讞忤旨
罷
莊襗字誠之武進人弘治丙辰進士令寶坻外戚
中官窟穴為奸襗悉裁以法邑舊無城襗請築之
二旬而畢冢宰倪岳疏襗政績十七條行之天下
擢戶部主事出督徐倉發粟賑荒不待奏報以忤
劉瑾罷嘉靖初應詔陳江南十事特命所司行之
史良佐字禹臣江陰人弘治己未進士由行人擢
南御史正德初與同官共劾劉瑾請留輔臣劉健
謝遷下詔獄廷杖削籍歸後起雲南副使平十八
寨叛苗濬治滇池海口溉田千頃滇人德之
劉乾靖江人弘治己未進士官戶部郎以廉明稱
屢出督餉薊州民為立生祠以忤劉瑾再被逮歷
南光祿卿請移本寺額辦煮醪於北寺詔從之省
費十倍
葛嵩字鍾甫無錫人弘治己未進士由行人擢給
事中閱冀州軍儲核貴戚所侵地歸之民武宗初
詔核在京諸營衛嵩釐剔無所徇積弊盡革又請
出先朝宫人罷田獵誅奄豎忤劉瑾斥罷
徐問字用中武進人弘治壬戌進士守登州盜賊
屏跡調臨江築堤七十二所以和民累擢巡撫貴
州以平獨山土司蒙鉞功拜兵部右侍郎歷南戶
部尚書乞歸卒諡莊裕問清操絶俗敝廬蕭然田
不滿百生平學宗紫陽有讀書劄記山堂萃稿
薛金字子純江陰人弘治壬戌進士官給事中劾
劉瑾冒耗内帑謫詹事府主簿後擢廣西僉事平
妖人李通保之亂招集岑流諸邑民全活無算有
治齋集
承天秀字鍾之靖江人正德丁夘舉人令錢塘織
監畢某謀逆天秀勒兵為備奄不敢發事聞奄伏
誅天秀以功擢南陽同知
丁致祥字原德武進人正德戊辰進士授戶部主
事監軍儲理鹽課奸弊一清漕舟自江達淮每多
阻滯致祥督漕興復儀真舊牐歲省費萬計歷陜
西副使撫漢中流民威惠並行
周金字子庚武進人正德戊辰進士官給事中都
督馬昂納有姙女弟於後宫金請誅昂而却其女
嘉靖中歷撫延綏宣府散遣驕卒之圍帥府者累
擢南京戶部尚書致仕卒諡襄敏
毛憲字式之武進人正德辛未進士擢給事中疏
斥大臣為奸者數人武宗西幸力請回鑾不報謝
病歸有古菴文集毘陵人品記
顧可久字與新無錫人正德甲戌進士授行人諫
武宗南巡下獄廷杖謫國子學正世宗即位擢戶
部郎議禮忤旨復杖闕下歷廣東副使備兵瓊海
先是峝黎出劫及可久至皆望風款附嘗按行諸
郡咨詢黎倭出沒之處相其阨塞險阻而為之備
禦繪成圖說後人遵用輒效為軍中指南云
蔣同仁字公甫武進人正德甲戌進士官寺正嘉
靖初詔按閩獄多平反癸未議大禮伏闕受杖幾
斃歷官參議
周振武進人正德丙子舉人初令餘干再任天台
有橋當要道水湍激每造輒圮振禱於神因以石
柱砥之橋遂成邑人神之名曰晉陵橋前後為縣
八年俸入悉代貧民輸負至入覲不能具道里費
兩縣之民立祠祀之餘干堂下有槐久枯振至復
茂人以為德政所感云
楊淮字東川無錫人正德丁丑進士授戶部主事
監淮通二倉除囤基及額外蓆草費罷中官茶果
之供監内庫奄人例有供餽悉絶之歷郎中以公
勤廉慎稱嘉靖初切諫興獻帝祔廟再被廷杖卒
後贈太常少卿
惲釜字器之武進人正德辛巳進士知安陸州獻
陵更制董役中官恣肆御以禮法遷知温州府人
以十善頌之郡人張孚敬當國釜同年也惡其剛
直不阿調成都
張衮字補之江陰人正德辛巳進士歷國子監祭
酒世廟時逮繫議禮諸臣侍郎何孟春員外林惟
聰等抗疏忤旨衮上疏申救奏罷陜西織造止雲
南採辦撤浙江内監有水南集江陰縣志
華金字子宜無錫人正德辛巳進士歷天津副使
以抗直忤上官乞致仕歸至戚陸完為太宰金在
都足不及其門完敗收其母喪於獄并恤其孤同
年張孚敬貴顯欲援以共事金峻却之
孫鑾字朝望武進人正德辛巳進士授刑部主事
嘗勘一獄侍郎某授之意鑾不可出讞楚獄冤抑
悉得平反守漢中修堰溉田置衛弁之貪墨者於
法歷雲南副使邊儲素窘鑾括羨賦捐浮費積至
萬緡擢太僕卿歸
華察字子潜無錫人嘉靖丙戌進士居部曹與王
慎中唐順之輩講習詩古文有名累官侍讀學士
掌南翰林院嘗奉使朝鮮却國王餽典鄉會試稱
得人居鄉築城繕學減租助役尤多義舉
唐音字希古武進人嘉靖戊子舉人令雞澤清介
自持上官下令有不合輒格不行後卒官幾無以
殮自部使者以下皆賻之子一麟堅辭不受一麟
後舉進士官南吏部亦以節行著
唐順之字應德武進人嘉靖己丑會試第一選庶
吉士調兵部主事改編修忤座主張孚敬以吏部
主事罷歸久之選宫僚起春坊司諫疏請元旦朝
東宫復削籍時屢有邊警又倭躙江南北以薦起
歷兵部郎中出視薊鎮邊務條上便宜九事尋視
師浙直敗倭有功加右通政擢撫淮揚上海防善
後九事以勞卒官順之學問該洽尤長古文有荆
川集又取古今載籍區分部居為左右文武稗五
編行世崇禎時追諡襄文
黃正色字士尚無錫人嘉靖己丑進士令南海邑
人霍韜座主也其宗人有犯繩以法韜賢之薦擢
南京御史劾尚書張瓉坐奪俸護視章聖太后梓
宫南葬劾同行巨璫鮑忠等不法反為所構下獄
搒掠謫戍遼東隆慶初起南太僕卿卒祀遼陽三
忠祠子學海由進士官贛州守清介有父風
張選字舜舉無錫人嘉靖己丑進士蕭山知縣報
最擢給事中諫郭鄖代祭太廟干上怒廷杖八十
已斃復甦謫為民居職僅三月建言得罪名動海
内隆慶初起通政司參議
薛甲字應登江陰人嘉靖己丑進士官兵科給事
中時方士邵元節用事輔臣夏言陰與交通甲四
疏指切時事排斥異端因忤言謫官後歷四川兵
備僉事
尤魯字懋宗無錫人嘉靖壬辰進士以行人使汴
藩歸陳藩臣虐民之害累官工科都給事中劾罷
勲臣倖宦鬻權軍伍者五人請節幸御保聖躬蕃
皇嗣辨異端擢順天府丞攝尹事奏革占役借馬
出巨璫故入死罪十人擒大猾於戚畹宦寺之門
徐材字懋卿江陰人嘉靖丁酉舉人授兗州府推
官州有疑獄久不決材至廉得其實遂具獄論如
法河決曹縣捍築有功歷遷刑部郎居鄉嘗畫税
法以均官民時同邑湯明善亦以舉人倅嚴州理
冤獄築湖堤遷淮府長史
萬士和字思節宜興人父吉桐廬訓導有學行士
和嘉靖辛丑進士選庶吉士授禮部主事出為湖
廣參政撫納叛苗二十八砦累擢副都御史督南
京糧儲奏行便民六事萬歷初拜禮部尚書以剛
直忤張居正謝病歸卒諡文恭有履菴集
周嶅武進人嘉靖辛丑進士廉潔峭直官登州守
除猾捕盜人服其神以憂歸卒貧不克葬御史周
如斗為助其費
尤瑛字汝白無錫人嘉靖甲辰進士留心韜略手
畫九邊圖著論三十篇官儀制司主事力清藩府
之賄出為廣東僉事平劇賊四十餘巢遷江西參
政卒子鏜亦有詞學選卭州判官不赴有集數百
卷
劉光濟字憲謙江陰人嘉靖甲辰進士累官南兵
部尚書嘉靖間民苦賦役光濟撫豫時為一條鞭
法奏聞通行天下萬歷初在南樞首輔張居正奪
情議起或諷其具疏請留堅執不從居正恚嗾御
史論罷
金九成字鳴韶武進人嘉靖甲辰進士初令定海
銳意興革修築捍海堤人號曰金公塘調章邱治
行悉如定海吏畏民安遷主事卒弟九臯令武康
有救荒善政
曹三暘字子泰宜興人嘉靖甲辰進士授大理評
事歷官工部尚書生平精於法律獄詞一經其手
情法帖然又諳國家典故每遇正務人不能決者
徐以片言定之子司勲孫應秋並舉進士有文采
應秋歷官參政
秦梁字子成無錫人嘉靖甲辰進士授南昌推官
除劇盜擢給事中京師築外城被命董役同事宦
官侵冒工帑劾罷之歷通政司參議忤嚴嵩出督
浙學諸生鄉試中式九十五人而梁所首拔居五
十有六屢遷江西布政使
邱緯武進人嘉靖丁未進士授侯官令在任四載
考績為天下第一擢戶部郎督儲通州移昌平正
運弁乾沒之罪出守南陽以清勤卒官
汪汝達字志行無錫人嘉靖癸丑進士令黃巖邑
瀕海故無城島倭入寇汝達捐俸倡衆築之三月
城完及寇再至民恃以固守歷官參議清操絶俗
致仕歸鬻居以食黃巖士民知其貧醵八十金聞
於官郵致之適病卒遂以為殮
周子義字以方無錫人嘉靖乙丑進士選庶吉士
歷南國子監司業南雍諸生素窳惰不振子義教
飭有方輔臣張居正奪情南都九列俱具疏請留
子義以正論告祭酒故成均獨無疏居正沒始遷
禮部侍郎改吏部生平究心經世之學熟習國家
典故及為會典總裁披校尤勤卒諡文恪所集有
國朝故實二百卷
胡涍字原荆無錫人嘉靖乙丑進士歷知永豐安
福二縣入覲至不能具槖裝擢御史首論大璫馮
保銜之會慈慶宫災延燒連房涍請放遣先朝後
宫保摘其疏語以激帝怒斥為民同邑華察知其
貧以負郭田二頃餉之辭不受自號為民御史放
情山水間以卒
施夢龍字伯雨無錫人隆慶戊辰進士知武定州
政聲與前守王鑑埒報最擢戶部員外𣙜税淮西
商民感悦遷刑部郎恤刑畿内有明允之稱歷江
西副使
吳中行字子道武進人尚寶丞性子隆慶辛未進
士選庶吉士授編修首上疏劾張居正奪情事廷
杖削籍直聲震天下居正死起故官歷陞掌南翰
林院風節尤著子亮奕元俱舉進士亮官御史亦
以剛直聞終大理少卿奕令龍溪元官湖廣布政
皆有聲績季子襄由舉人歷滄州知州以忤巨璫
罷
范鳴謙字貞夫江陰人隆慶辛未進士令龍溪擢
御史出按真定諸郡郡多貴戚一裁以法浙中兵
民相繼告變勅往巡視僇其渠魁反側以安
唐鶴徵字元卿順之子隆慶辛未進士授禮部主
事歷南太常少卿計殲妖人劉天緒劾璫毆屬丞
正其罪以病免與顧憲成等講學東林以博洽聞
年踰八十手不釋卷
施策字懋揚無錫人隆慶辛未進士授禮部主事
改南吏部攝考功郎掌計典既核且嚴尋奉使高
麗力却餽遺清操上聞擢南太僕卿駐滁陽三年
清馬政蘇驛困滁人德之孫元徵由進士歷湖廣
福建僉事有平巨寇功玄孫熙舉人有文行
秦燿字道明無錫人隆慶辛未進士官給事中多
所建白累擢僉都御史出撫南贛平岑岡劇賊擒
南雄妖僧自贛移楚歲旱饑疫疏請糴穀行賑全
活及收瘞無算有荒政摘要
孫繼臯字以德無錫人萬歷甲戌廷試第一歷官
吏部侍郎嘗疏救御史曹學程于獄及諸言官之
被譴者佐銓時屢陳選途壅滯之弊以諫孝安太
后山陵事忤旨罷歸繼臯清不近名峻不絶俗獨
能持大體
嚴一鵬字化卿無錫人萬歷丁丑進士以母老不
謁選越七年始授行人擢御史劾厰監張鯨置之
法又劾湖廣税監陳奉出按山東疏請罷礦税不
報條列税監陳增贓私二百萬增以憂死巡方三
年乃得代歷刑部左侍郎卒
萬象春字仁甫無錫人萬歷丁丑進士選庶吉士
改給事中議復建文年號加景帝廟諡酌議藩祿
裁内侍止内操前後七十餘疏多見施行歷巡撫
山東時倭寇朝鮮登青萊三郡戒嚴象春選兵儲
餉東郡恃以無恐疏論礦税之害忤礦璫引疾歸
吳達可字安節宜興人萬歷丁丑進士由知縣擢
御史視鹽長蘆值歲祲繪饑民十四圖上之請賑
貸按江西劾税璫潘相罪還掌河南道佐總憲温
純京察時沈一貫當國達可挺立不阿正人賴之
累遷通政使告歸卒子正志由進士官刑曹劾言
官之排擊正人者謫宜君典史直聲震一時後歷
江西僉事
李應祥字善徵無錫人萬歷丁丑進士知臨海縣
海倉險遠委輸者苦之應祥請改折又出帑金市
馬以紓牧馬之困參議陜西調護礦事官私咸便
尋調督學卒
侯先春字元甫無錫人萬歷庚辰進士官給事中
條列轉漕救荒十五策播州獻俘疏請年十六以
下者皆免死閱視遼陽劾罷大帥之不職者税監
高淮糾斥鎮將先春力争非制帝怒謫官卒後贈
太常少卿孫鼎鉉進士官戶部主事
袁一驥字季友江陰人萬歷癸未進士官禮部郎
請復建文年號即得旨改正累擢閩撫力裁税璫
高宷之横并疏劾其不法即撤回京閩人歡呼尋
乞歸閩人思其德立專祠祀之
徐常吉字士彰武進人萬歷癸未進士授中書舍
人擢南戶科給事中戶科故攝後湖黃冊所入不
貲常吉皭然不染督學房寰貪墨不法劾斥之外
轉浙江僉事未任卒
史孟麟字際明宜興人萬歷癸未進士選庶吉士
改給事中冢宰孫鑨考功郎趙南星掌京察孟麟
實左右之南星斥亦引疾歸砥礪名節預東林講
會起太僕少卿挺擊事起疏請立皇太孫以絶覬
覦被謫歸後起南禮部主事至太僕卿
沈應奎字伯和武進人萬歷乙酉舉人守裕州有
惠政冢宰孫丕揚過裕不往迎謁孫突入其署見
方烙餅炙韭因與共食入朝薦其廉擢主事出知
汀州税監高宷恣横憚應奎不敢入其境歷南光
祿少卿坐黨事削籍
顧允成字季時憲成弟萬歷丙戌進士時新用鄭
貴妃允成對策極言内寵羣小之害執政駭且恚
置末第會御史房寰劾南都御史海瑞允成奏寰
欺妄詔以出位言事奪冠帶還家久之由教授歷
禮部主事三王並封抗疏争之未幾以劾輔臣謫
官乞假歸從兄講學東林先後居官僅六十日後
贈光祿少卿有季時大辨小辨偶存二書
安希范字小范無錫人萬歷丙戌進士歷南吏部
主事時政府多斥異已希范上言輔臣誤國不忠
正人如趙用賢趙南星孫鑨等先後被斥忠言如
高攀龍反蒙重譴乞嚴諭閣臣無挾私植黨疏入
削籍歸與高顧諸賢講學東林天啟初贈光祿少
卿
王就學字所敬武進人萬歷丙戌進士授戶部驗
糧廳主事中官需索横恣解戶有累死不得掣批
者就學稱引祖制章兩上卒得請著為令改禮部
進員外又調吏部以諫仁聖太后梓宫將發有遣
官代送之詔具疏力諫忤旨削籍
龔道立字應昇武進人萬歷丙戌進士初授兵曹
有儒帥畏寇求内徙廢帥落職求起用挾重賂以
進皆拒而罷斥之出知建寧弭亂卒拊窮黎及入
覲鬻家産以資行李歷湖廣按察使乞休歸
薛敷教字以身武進人應旂孫萬歷己丑進士以
直言忤閣臣勒回籍起歷國學助教争三王並封
事因申救考功郎趙南星謫光州學正乞養歸垢
衣糲食一介不取家居二十年力持清議鄉人不
敢為非與顧憲成兄弟講學東林卒贈尚寶司丞
周繼昌字文白無錫人萬歷己丑進士由禮部郎
出為湖廣僉事值王師征播召募齎送經畫得宜
改命督學以艱去起補山西晉藩素慢士每禁士
府第又有巡按欲以私隙殺士繼昌皆力争得免
遷浙江温處道討平礦賊擢順天府丞未任卒
葉茂才字參之無錫人萬歷己丑進士官南工部
主事𣙜税蕪關課滿輒縱商船不復取税累擢南
太僕卿以建言引歸天啓中擢南工部侍郎致仕
凡通籍四十年十九在告與高顧講學東林清介
絶俗布衣蔬食終其身
陳幼學字志行無錫人萬歷己丑進士知確山中
牟二縣有異政擢刑部主事恤刑畿内多所平反
出守湖州收大猾三人杖殺之豪強屛息諮訪民
情無微不達御史錄其治行三十六事上之於朝
歷江西副使歸起太常少卿卒著有禮樂考諸書
張納陛字以登宜興人萬歷己丑進士由刑部主
事調禮部時有三王並封之議納陛與同官顧允
成等力争之事得寢趙南星掌内計以執法忤輔
臣被斥復疏救甚力謫鄧州判尋乞歸預東林講
席闡發精切顧憲成深推重之
儲昌祚字立寵宜興人萬歷壬辰進士令鄱陽浦
城二縣有政績兩邑俱建祠祀之歷四川兵備副
使致仕歸居鄉以厚德稱殁後數年邑有民變焚
毁巨室廬墓獨相戒勿犯儲氏
顧言字尚實江陰人萬歷壬辰進士令慈谿捐俸
遷縣治民不知役抑礦璫定軍變開杜白二湖以
興民利歷四川參政卒時靖江孫同倫由舉人令
德化築封廓桑樂二洲石堤百餘里更置石牐以
洩瀦水民賴之歷官雲南參政
湯兆京字伯閎宜興人萬歷壬辰進士令豐城擒
劇盜報最擢御史劾宫閹之横論礦税之害掌河
南道主察典斥去湯賓尹等數人力請福王之國
論冢宰趙煥擅權遂奪俸以不得其職告歸居官
清正負時望清議倚以為重卒贈大僕卿
孫慎行字聞斯武進人萬歷乙未廷對第三人授
編修累官禮部侍郎署部事合文武諸臣伏闕力
請福王之國尋告歸熹宗立召拜禮部尚書論紅
丸一案斥輔臣方從哲之罪秦藩由旁支進封賄
近倖封四子郡王力争不得即引疾歸魏忠賢擅
權修三朝要典奪慎行官遣戍寧夏懷宗初起故
官召入未及奏對卒諡文介慎行學行醇潔為一
時縉紳冠
陳于廷字孟諤宜興人萬歷乙未進士由知縣擢
御史劾閣臣朱賡當斥視鹺河東劾税使張忠撓
鹽政按江西糾湖口税閹潘相罪天啓中累擢吏
部侍郎攝尚書事以會推冢宰忤魏忠賢斥為民
懷宗初起南京右都御史主察典盡斥諸不肖者
召拜左都御史加太子少保復以奏事伉直削籍
歸于廷負清望端亮有守同邑周延儒當國一無
所附麗
顧應暘字太初無錫人萬歷丁酉舉人由南刑部
郎出守思恩地險多盜應暘募人鑿山闢路且計
道里設戍守由是行旅無虞又以誠信撫土猺境
内以寧遷蒼梧道引疾歸
劉元珍字伯先無錫人萬歷乙未進士授南禮部
主事進兵部郎中會京察論劾執政沈一貫比暱
僉人罔上不忠謫極邊後起光祿少卿卒於官罷
歸與錢一本為同善會行義重於時
何士晉字武莪宜興人萬歷戊戌進士由推官擢
給事中遇事敢言論張差挺擊事疏三上鄭國泰
出揭辨再劾之出為浙江僉事天啓初巡撫廣西
敗安南有功擢總督兩廣魏忠賢用事以争挺擊
削籍歸
李守俊字念劬宜興人萬歷辛丑進士歷戶部主
事𣙜九江未及期課滿即放關免税商人建祠祀
之擢廣西布政時海内藩司皆為魏璫建生祠恥
之不赴坐黨高攀龍削籍聽勘崇禎時復起湖廣
布政卒於官同邑路進以進士守湖州歲饑盜起
責成太湖漁舟巨盜咸就縛歷官布政使
龔三益字仲友武進人萬歷辛丑進士選庶吉士
累遷侍講奉詔使楚藩王年少而驕閽人導從掖
門入三益峻責之王慙闢中門見乙夘典試北闈
為忌者所中左遷湖廣參政引疾歸子九疇亦成
進士有文名
吳宗達字上于武進人萬歷甲辰廷對第三人授
編修歷東閣大學士時政尚操切宗達劑量於寬
嚴之間裨益殊多有言官得罪特旨立決宗達揭
救得免又疏争分遣中官監邊鎮軍卒諡文端
周炳謨字仲覲子義子萬歷甲辰進士選庶吉士
歷禮部侍郎纂修光宗實錄載三案事直筆無所
阿忤魏璫有武闈所取士許顯純請介紹於璫厲
聲拒之即日告歸其黨因劾所纂實錄非實削職
炳謨已前卒矣後追諡文簡
華元禔字爾遐無錫人萬歷甲辰進士授新鄭知
縣調商邱給牛置屯募力助墾稽其積散而賞罰
之商俗好為掾史以避役元禔第墾田多者用之
以治最擢御史
鮑際明字伯參無錫人萬歷甲辰進士授海康令
地震城圮而欽州以變告際明為慰撫部署民以
無恐調同安奬拔寒士再調寧都清郵傳察姦胥
時推為百城表
錢春字若木武進人一本子萬歷甲辰進士由知
縣擢御史按湖廣劾守備中官又抗疏論首輔方
從哲出為福建參議後遷光祿卿偕九卿疏糾魏
忠賢削籍歸後起通政司累擢戶部尚書督倉儲
儧運除漕船壓白糧之弊白糧先漕行自春始尋
改南戶部以申救黃道周罷歸
陸大受字凝遠武進人萬歷丁未進士歷戶部郎
中疏請減福王莊田劾鄭國泰驕恣亂法又力争
挺擊事出守撫州以清節聞大受身非言官遇事
敢言坐京察罷後薦起未用卒
華敦復字雍明無錫人萬歷丁未進士由戶部郎
出知嚴州歷遷四川布政使時有議加蜀糧六十
萬者以去就力争得寢預平奢酋敘功受賞
許鼎臣字爾鉉武進人萬歷丁未進士歷光祿丞
以忤魏璫歸後起本寺少卿寧武兵叛擢撫山西
請蠲租䘏貧增餉募士兵民感賴寧武遂平在晉
甫十月前後八十餘疏墨吏敗將悉正其罪旋奉
命協𠞰河南流寇為監璫論罷
陸完學字汝成武進人父南陽以貢授善化令有
清名完學舉萬歷丁未進士官浙江僉事歲饑或
議減米價完學謂杭不産米減價則商裹足矣越
數日商舟四集價果平擢撫浙江海潮壊堤漂沒
萬計完學修築海塘始免沖潰之患累官兵部尚
書
董應揚字于廷武進人萬歷己酉舉人累官兵部
員外以廉能著時京僚有進馬之額應揚貧質束
帶及邸舍用物以應里中以孫慎行張瑋與應揚
為三清
莊起元字中孺武進人萬歷庚戌進士歷戶部郎
督餉天津籌畫海運省公帑鉅萬大璫崔文昇等
督漕監司皆執屬官禮起元獨與抗衡終太僕少
卿弟廷臣同年進士歷鄖陽守罷建魏璫生祠以
氣節著累遷湖廣布政
范世正字獻吉靖江人由庚戌副榜令羅田邑介
麻黃間豪紳大猾持吏短長又民素刁悍世正為
治嚴明一無縱舍始各斂戢清汰里役令行禁止
遷廣平郡丞
繆昌期字當時江陰人萬歷癸丑進士選庶吉士
挺擊事起力言主風癲之非授檢討即移疾歸天
啓初起遷左贊善進諭德楊漣劾魏忠賢有言昌
期代草疏者忠賢大恚恨遂落職繼入織監李實
疏中逮繫追贓拷掠斃於獄後贈詹事諡文貞
毛士龍字伯高宜興人萬歷癸丑進士由推官擢
給事中楊漣以譴去抗疏請留内侍劉朝以盜貲
下獄論死夤緣魏忠賢得釋士龍嚴劾之諸奄恨
刺骨又數忤魏璫再削籍謫戍平陽尋逮治潜匿
以免崇禎初起用歷僉都御史
周鼎字在調宜興人萬歷癸丑進士授平陽推官
歷總河侍郎加工部尚書明末河決長山泇河塞
決策開之三月告成次塞決口築遙樓二堤邳州
三面距河屢被河患請改河羊山外州遂以安
李應昇字仲達江陰人萬歷丙辰進士授南康推
官出冤民十九人於死撤湖口關税復白鹿洞書
院擢御史抗疏糾魏廣微魏忠賢又代都御史高
攀龍草疏劾崔呈秀閹黨曹欽程劾應昇遂削籍
繼竄入李實疏逮繫追贓下獄尋斃之崇禎初贈
太僕卿諡忠毅子遜之字敏公隱居不仕著述甚
富
蔣允儀字聞韶宜興人萬歷丙辰進士天啓初由
知縣擢御史劾張鶴鳴方從哲及王紹徽時魏忠
賢擅權因冬至上扶陽抑陰疏中旨切責奪俸出
按陜西適王紹徽秉憲令嗾其門人劾罷之崇禎
即位起掌河南道主京察貶斥甚多仕路一清歷
撫鄖陽
儲顯祚字文曙宜興人萬歷丙辰進士官戶部郎
監内官儲閹聚而譁撻其首一人天啓初出理延
寧糧儲延鎮缺餉萬數顯祚便宜調劑軍心以安
遷襄陽知府有貴戚恣横悉裁以法不少貸值魏
忠賢用事前所撻其黨也即乞歸後復起歷湖南
按察使
張瑋字席之武進人萬歷己未進士由戶曹調職
方郎中為廣東提學撫臣為魏璫建祠欲瑋撰上
梁文自投劾歸崇禎初起備兵嶺北山寇蹂躙郡
邑瑋身冒矢石搜斬無算又傳檄諭賊降之歷遷
左副都御史時總憲劉宗周僉都御史金光辰與
瑋同視事臺中肅然京師目為三清卒諡清惠
張有譽字誰譽江陰人萬歷己未進士授南戶部
主事𣙜邗關五尺以下舟悉免其税歷江西糧道
天津有警以兵法部勒漕艘五千餘退入海口事
定抵通擢四川按察使兼攝藩篆癸未大計舉清
廉第一累官南戶部倉場侍郎
周詩雅字廷吹武進人萬歷己未進士令寶坻革
馬戶侵占魏璫黨莊客二人倡白蓮教畿輔騷動
以計除之左遷上林簿歷貴州提學僉事
白貽清字希賢武進人萬歷己未進士授戶部主
事備兵榆林有水泉三條溝張義堡諸捷歷戶部
侍郎督餉宣大進尚書總督倉場簡任司屬攬持
紀綱得大臣體
貢修齡字國祺江陰人萬歷己未進士令東陽以
治行卓異擢刑曹引經斷獄時稱明允出為浙江
參議督漕運盡削陋規歷江西參政
盧象昇字建斗宜興人天啓壬戌進士知大名府
擒劇盜馬翩翩遷大名兵備扼守要害屢破流寇
尋撫鄖陽𠞰湖南北諸賊殆盡遂總理七省軍務
大破李自成於汝又擊破諸賊於滁俘斬無算改
總督宣大大興屯政積穀二十萬會丁外艱候代
畿輔告警特命起復督師入援與本兵楊嗣昌忤
孤軍次鉅鹿縣南十里賈莊力戰死象昇三賜尚
方劍未嘗戮一偏裨愛才恤下畿民聞其死皆雨
泣贈太子少師兵部尚書諡忠烈又與弟象觀再
見忠節傳
秦堈字儼海無錫人天啓壬戌進士由知州入為
戶部郎管東宫廳節費辭羨以清廉稱巨璫張彜
憲督理戶工二部屬視諸曹堈不為屈忤璫告歸
周士登字伯昇武進人天啓乙丑進士歷川東道
闖賊犯䕫州掠䕫餉數十萬朝議嚴詰百姓聞之
争先樂輸旬日間充舊額仍命監軍四省率兵追
寇擒賊首一字王普天飛等
劉憲章字端甫武進人崇禎丁丑進士官御史巡
城行保甲法貴戚奸民屏息不敢横疏救劉宗周
張瑋金光辰尤著直聲同邑劉呈瑞以進士官御
史按京畿不避權貴畿輔告警力守通州諸城多
潰惟通獨全
趙繼鼎字止安武進人崇禎庚辰進士授公安令
時新徙縣治經畫撫綏甚有條理勢豪猾吏懲治
不少貸惠藩承奉旗校抵驛取民夫擾甚繼鼎身
為衆夫先詣承奉不敢繹騷而去陞兵部主事以
父喪歸家居授徙以終其身子申喬申季
高世泰字彙旃攀龍從子懷宗時以進士授禮部
主事歷湖廣提學僉事嚴立教條以理學訓士葺
江夏濂溪書院遴楚士講習其間任滿乞歸與諸
同志勤舉講會
國朝莊應會字春候武進人明季以進士司儀曹督學
八閩順治初補江西參政值金聲垣亂以軍功遷
右布政入覲疏請汰袁瑞三府浮糧歷陞刑部右
侍郎卒弟應詔以恩貢令興寧山賊竊發有守禦
功金聲垣叛時將軍譚泰知其才疏授瑞州推官未
幾致政歸同邑馮達道字惇五順治丁亥進士授
戶部主事應會請汰浮糧疏下同官咸難之達道
力争得報可
吕宫字長音武進人順治丁亥進士廷對第一授
祕書院修撰累官弘丈院大學士在侍從時請建
常平倉為吏侍肅清銓政薦江東耆舊密勿襄贊
持身謹飭請停江浙白糧以甦民困
楊兆魯字泗生武進人順治丁亥進士授刑曹郎
條奏五事皆中時宜提學江西請留餘額生一千
八百餘人陞按察建南歸
徐可先字聲服武進人順治丁亥進士除束鹿令
有平盜功改任龍泉造石梁五百餘丈以濟行旅
禁溺女崇學校民俗一變陞刑部主事歷山東提
學告歸
蔣永修字紀友宜興人順治丁亥進士知應山縣
勞來有恩鄰境賊起練民兵守禦賊不敢逼舉卓
異擢刑科給事中出知貴州平越府清丈苗民虚
税八千有竒擢湖廣提學副使振興文教楚風為
之一變子景祁工文章
周啓雟字立五宜興人順治丁亥進士授庶吉士
累遷右庶子歷鴻臚少卿歸杜門不干謁邑有大
利弊則身任之止宜邑添兵駐防之議陳版荒逋
糧均派之失皆有造於桑梓
劉幬字江舟靖江人順治丁亥進士知建安縣建
為山賊窟穴大兵進𠞰饋餉調運籌畫得宜事平
招流亡貸脅從建民德之
薛信辰字侯執無錫人順治己丑進士授潮州知
府發守將郝尚久姦謀未幾尚久叛縛信辰將害
之百姓環泣請命乃繫獄家屬投井死者五人大
兵平潮信辰始得釋尋備兵井陘時議圈地授旗
人信辰調劑兵民咸感悦歷陞浙江布政使
顧煜字銘柏無錫人順治己丑進士宰象山仁儉
自勵練兵却寇履畆平徭設觀瀾社集諸生講課
號大治以失上官意罷歸
儲曾字觀我宜興人順治己丑進士知永豐縣豐
多盜曾擒其渠魁誅之餘悉解散兵有奪民財者
寘諸獄其黨持提標偽檄計挾以遁曾并繋之自
是驕兵斂迹脱明忠臣魏冕後裔戍伍籍以征糧
不及額免歸越一年奉檄仍詣豐民争先輸納逋
額竟清子振康熙丁未進士右春坊右庶子居官
恪慎掄康熙壬戌進士授臨川知縣亦廉静有守
周季琬字文夏鼎子與兄仲球同登順治壬辰進
士由庶吉士改御史疏陳江南漕政之敝康熙初
請躬承匕鬯疏入留中明春季琬卒前疏忽奉
聖祖俞旨予馳驛歸葬
岳鍾淑字天濤武進人順治壬辰進士令錢塘改
閩縣皆有惠政擢吏部主事陞員外門無私謁退
食焚香讀書而已
路遴字子將宜興人順治壬辰進士官刑部郎多
所平反條議革九鎖柙牀遷永平守築石堤數百
丈以捍灤河水災鋤強暴護善良在郡三年治行
稱最
秦鉽字克繩無錫人順治乙未會試第一廷對第
三人授編修出為廣東參議備兵杭嚴有告無為
邪教者其教戒飲酒食肉鉽即於堂下各食以酒
肉散遣之按察江西有叛人久未獲所司得姓名
相似者鍛鍊誣服鉽訊釋之賊亦旋獲後遷湖廣
糧儲道告歸
徐元珙字輯五武進人順治乙未進士為刑曹郎
出分巡建寧弭山藪窟穴之姦移守口北撫定邊
民之避調發者陞太常卿議兩郊配位及釐正北
海祀所皆傅經義歷遷左副都御史子永寧字坤
載康熙辛酉舉人任大理寺評事能於其職居鄉
稱長者
許之漸字青嶼武進人順治乙未進士任戶部主
事考授監察御史稱敢言救科臣楊雍建參革義
王孫可望懲莊頭劉七皆著風采旋巡視陜西茶
馬歸
張偉字漢公順治丁酉武舉康熙甲寅滇黔叛條
陳十事於軍門督撫薦授靖遠監督同知擢知延
安府十三載綏輯兵民陞副使道卒於官
華亦祥字纉長無錫人順治己亥進士第二人授
編修遷侍讀居家孝友周宗黨之急同邑有繫逮
入都者多委頓道路亦祥為護䘏之各得保全
楊大鯤字陶雲武進人廷鑑子順治己亥進士授
庶吉士為姻戚所累謫新建丞大臣薦邊才擢九
江同知有軍功歷陞貴西分巡道入覲請裁併黔
西諸府隨擢按察山東卒於官
岳宏譽字聲國順治辛丑進士任山西靈邱令丁
艱起補獲鹿邑多桀猾莊頭星布宏譽一以法繩
之舉卓異授兵部主事轉刑部郎陞湖廣提學僉
事有公明稱
湯自超字軼人武進人以歲貢令桂東修城建倉
積荒之後賑䘏災黎全活甚衆内陞中書告歸
許毓芳字尹吉康熙壬子副榜令任邱巡撫李光
地薦其政績擢知邠州改北通州築隄百二十里
以捍水患覈旗莊之占民産者居鄉好行其德三
黨待以舉火者常數十家而自奉清約如寒士
任弘嘉字葵尊宜興人父繩隗順治丁酉舉人有
逸才弘嘉康熙丙辰進士授行人擢御史至左通
政遇事敢言請升程朱配享廣鄉舉額裁冗員禁
夤夜之勾較編丈之批駁皆有益風教
周清原字雅楫武進人舉博學宏辭授翰林院檢
討歷官副都御史疏請革鋪舍飭刑具又請直省
俱立育嬰堂收養棄孩俱得
旨允行
聖祖嘗稱為孝子
御書孝經賜之遷工部右侍郎卒
蔡鵬江陰人年十五補邑諸生父與邑豪劉某相
讐令袒豪置鵬父於理鵬走京師直父冤以是知
名參安親王幕從征吳三桂有功授長沙令三桂
以偽劄招之鵬告王馘其使招集流民給牛種墾
荒蕪民有起色以上官不悦罷歸
陶自悦字心兑武進人康熙戊辰進士知猗氏縣
減耗羨歲二千餘兩陞澤州知州捕鹽梟李某寘
之法却商人規例減鹽價什之四奉
京力陳衰狀歸里研精宋五子書教人坐立飲食
皆有法則
朱廷鋐字玉汝江陰人康熙戊辰進士授淳化令
會歲歉民饑廷鋐覈實詳報上官遲之乃按戶給
帑一兩隨以擅給自劾不問擢御史歷大理寺少
卿告歸
趙申季字行瞻康熙丁丑進士任遷江令邑素多
科派申季一切革之輯獞蠻劫掠者禁豪強放穀
漁民舉卓異改授翰林院編修督學山東廉慎自
矢評隲試卷不假手幕客以勞卒官
陳聶恒字曾起武進人康熙庚辰進士授茘浦令
邑多獞猺姦民挾以煽亂聶恒單騎抵其巢諸酋
羅拜因諭以禍福令返茘民之居獞穴者又補長
寧興學造士文風一變治最授刑部主事改翰林
院檢討未幾卒
陳大經字筠操無錫人由監生授寧津令門無閽
人投訟牒者入燕寢訴其情被訟者亦然曲直立
剖催科不用鞭撲亦無逋者農時民告貸於官則
應之秋償不責息病者為診脈予之藥鮮不效嘗
有大役鄰邑部送役夫千人至縣期尚緩餱糧將
盡大經盡散遣還與約某日至衆感之及期畢集
章耿光字子覲江陰人康熙丙午舉人居鄉以孝
友聞任徽州府學教授割俸修葺學宫以為諸士
倡嘗請於上官設天都書院及義學四所以教士
子山賊竊發文武官有倉皇引避者耿光獨曰吾
雖無城守責亦
朝廷官也當效死於此聞者壯氣
江南通志卷一百四十二
