江南通志卷一百五十八
人物志
孝義(二)(松常鎮淮四府)
松江府
後漢陸續字智初吴人幼孤為郡守尹興門下掾興
坐楚王英事徵詣廷尉獄續就拷肌肉消爛終無
異辭續母至京餽食付門卒以進續對食悲泣人
問其故續曰母来不得相見故泣又問何以知母
所作羹續曰母截肉未嘗不方斷葱以寸為度是
以知之帝間即赦興等事續孫康
卞崇婁人桓帝時郡守薛固為法吏所誣下廷尉
崇詣闕稱冤廷尉囚崇楚毒備至崇確然不撓聲
枉彌厲天子聞而竒之乃赦固罪
宋衛公佐字輔之華亭人事繼母盡孝族有貧不嫁
女者雖疎遠必為擇壻歸之聚書數千卷禮賢訓
子時縣未有學捐地為址熙寧末饑疫施粥給藥
瘞殍給棺無慮數萬有司嘉其義將奏聞力辭而
止元豐中復饑租稅無出纍繫盈庭又為出粟代
輸繫者得盡釋弟公亮公望並敦行義
衛謙字有山華亭人登進士授龍溪尹不就立義
莊贍宗族及鄉之貧者建義塾以来學者買婢知
其某參政孫女治奩具擇士人嫁之子德嘉字立
禮元至正間盗起里人争竄獨不動曰吾守死先
祠耳人稱其孝
殷澄字公源華亭人性介特好施宋末避地邑之
南錢元兵入華亭其帥忿南錢久不下欲屠之澄
奮詣軍門極言帥怒手劍叱之澄曰殺我一人活
數千萬人死猶生也帥乃止丞相巴延聞而義之
授華亭軍民都總管不受野服隠居以終
元湯文英字孟寬華亭人世篤孝友至文英八世同
居至元問表閭復其家
夏椿字夀之華亭人少孤事兄如父至元丁亥歲
祲出粟賤糶庚寅又祲賤糶如前復設粥以待饑
者大德丁未旱鄰境饑民皆攜持老幼歸夏氏椿
闢廬舍具饘藥以濟之歸者給其資死者買棺以
瘞事聞於朝旌其門為義士
任仲孚上海人好義樂善大德間歲饑出米二千
斛(闕)八百斛以濟貧乏部使者上其事詔旌其門
二子良佐良輔皆被擢用
章夢賢字思齊上海人性孝友好施與至順初浙
西大水朝廷命能賑五百石以上者爵有差夢賢
出粟二千餘石而不受爵詔旌為義士之門時同
邑管仲德亦以散財周急被旌
杜英發字俊卿上海人官建寧學正初季父無後
養莫氏子為子後復以英發為後及季父殁悉以
産歸莫氏子待之不異同氣復置田儲粟以資族
之困於徭役者
徐初字本道華亭人父信後母䜛初事之益恭父
暑月病疽穢流袵席初身自浣滌不解帶者經月
父乃悟曰汝吾孝子也後母有子初友愛甚篤至
正丙申浙右警初糾鄉人備寇大帥欲薦官之不
受
徐誠字信之上海人父疾醫禱勿應乃刲股和藥
以進尋愈好施予歲祲為粥以食饑者活萬餘人
沈雍華亭人與弟穆以孝友稱於鄉至正丁未夏
淞島兵變父騰避兵於外二子守家廟不去悍卒
排闥入引刃刺雍背穆以身捍蔽乞代兄死雍亦
祈釋弟殺已卒感其義遂兩釋之
趙恭字思恭上海人母久病恭嚙臂肉作羹啖之
尋愈父患蠱其弟敬刲股肉為羹以進亦愈人稱
二孝
姚玭字比玉青浦人至正末苖兵之亂玭奉母出
避阻河不得渡母曰兵至吾誓不受辱遂自沈玭
倉皇投水負母而出一日母病思魚羹暮夜莫能
得有所蓄烏圓甚馴忽出致白魚盈尺以歸供母
人以為孝感
戴光遠字君實上海人父暘谷規創義塾以訓里
人未竟而卒光遠經畫成之作堂室四十五間貯
經史延師儒招學者割上田五十畝贍之
葉以清字子澄華亭人尚氣節德清尉劉昶告以
三喪未舉即貸五十緡監黟縣巴延調兵昱嶺呼
以清姓字而囑妻子曰我死母老當往依之及顔
死以清夢顔来曰以八口累君越二日其妻子果
奉母至時避地諸名流皆依之以居
明何潤字子潤華亭人吴元年海氓錢鶴臯作亂據
府治殺知府荀玉真囚知縣馮榮等潤收瘞玉真
復詣錢力請曰馮良吏無苛政願以十口保之榮
等得免幷擁護避難良民甚衆及亂定又出私財
募購府司所失八印納於官官將表其事固辭時
稱何義士
顧敏字文敏上海人洪武初父仲睦坐累死子孫
應戍邊敏年十三刺血上書白父冤太祖憫之得
末減放歸詔旌其門
沈德四華亭人刲股肉愈祖母疾及祖父病復刲
肝作湯進之隨飲而瘳事聞洪武中詔旌其孝
張榮一華亭人洪武時刲肝愈母病奉詔旌其門
里人繪其像城隍廟其後以刲股愈親疾者華亭
有張桓陳泰居宗晟青浦有張可成上海有張同
文王節蔣時英
陸文旺字德林上海人篤于孝友士望歸之有就
之質成者誨以大義咸感悟去元季避兵苕溪人
指其故閭曰此陸先生居也相戒勿毁洪武初舉
賢良歴官郡守
錢惟慶字汝明華亭人七歲喪父哀毁如成人事
母篤孝兄存善以輸銅後期違部限勾攝甚急惟
慶詣使者曰老母所藉終養惟兄不如期者我也
存善曰弟為母愛子不能離膝下我為家長不如
期罪當坐兄弟争赴逮使者驗戶籍竟以其兄行
會赦免子溥博
楊周字起東華亭人以高義聞雖布衣里中敬服
得其一言為重有賈寄貯金三千十年賈至倍其
子母錢還之客堅却子錢周不得已散之貧民療
疾賑饑全活萬數
姜大順華亭人父廉洪武初以人材受武靖判官
大順性孝母卒廬墓三載有司以孝義薦力辭不
仕
周禋字維敬華亭人為府掾太守劉璟器之璟以
剛直忤巡撫黃憲欲坐以墨拘諸掾拷掠皆誣服
禋獨鳴其冤楚苦備至無撓辭及覆鞫復大呼枉
事始得解後選授縣佐乞歸邑中顧清曹時中諸
名流皆重其人與之酬唱孫思兼
馮海字存朴華亭人事親孝雖近出入必長揖以
告母年八十有鄰媪年與母同嘗與之叙姊妹行
海日具甘旨必邀鄰媪同食以娱親意母疾篤日
嘗其糞夕叩北斗求代半載始痊海竟以勞瘁遘
疾垂没呼母三日不絶口里中稱為苦孝
曹閔字崇孝上海人弘治丙辰進士令沙縣擢南
御史疏論劉璟被扙後當起官以母老不出母終
枕塊得寒疾卒
馮行可字道卿海曾孫御史恩長子恩應詔直言
下獄論斬行可年十三伏闕訟冤日匍匐長安街
號呼乞救於朝士終無敢言者乃刺臂血書疏願
代之死世宗覽疏色動曰忠孝乃萃一門耶因減
恩罪戍雷陽後領庚子鄉薦歴官應天通判有政
聲弟時可隆慶進士歴官按察使以文名
包節字元達華亭人嘉靖壬辰進士由推官擢御
史出按湖廣劾守陵巨璫不法反為所搆逮詔獄
搒掠永戍莊浪衛節在極邊處之甚安獨傷母不
克終養日飲泣聞母訃晝夜哭竟不起遺言以衰
絰殮聞者悲之弟孝字元愛嘉靖乙未進士官南
京御史與兄節並著風采尋請終養歸母没哀毁
卒時稱其兄弟皆死孝
王子竒金山衛人母疾吐痰子竒輒以口吞之母
尋愈總戎閩中海錯皆不敢嘗曰吾親未食也嘗
置一妾詢知其為金千戶女立遣還不責其直又
同郡解元莊允中字執卿買妾至門聞女父為司
倉逋課被繫鬻女以償即惻然歸之
韓宏謨青浦庠生嘉靖甲寅倭寇犯境獲宏謨母
將刃之宏謨號泣請代皆被害宏謨子奔救并遇
害人皆哀之時上海陳時熙華亭高承順皆奉父
避倭亂猝遇宼鋒時熙請代戮承順以身捍刃宼
義之俱得釋
徐億字子裁華亭人倭躙境上億駕舟奉親避匿
寇兵突至奮梃擊之親得脫而億墮水有浮草隠
蔽乃免於厄母疾籲天請代乂吮父疽及二親繼
殁哀毁骨立既葬結廬墓側喪畢不食鹽酪不括
髮者十年垂老入城市人皆聚觀更有強邀至家
令子孫識之曰此徐孝子御史温如璋疏請建坊
表之
徐夀字永齡青浦人嘉靖二十三年歲大饑穀翔
貴夀減直糶五百石以濟貧餒事聞於朝特賜冠
帶子沛嘉靖末又值歲祲沛糶米亦隨時直而升
斗則廣踰其半曰吾不居賤糶名而使人實受其
惠可矣鄉里尤感頌之子三重
曹誠字守愚上海人嘉靖甲寅避倭亂五里橋有
人以巾懸樹就水浴浴畢即去誠趨視樹上巾内
貯白金因露坐水際待其人至而還之又嘗於道
旁厠上見遺金及夜出有墜金戶外者皆久候亡
金者返覓還之如前鄉里皆多其義子國裕官太
醫院吏目亦有善行
張隠字時顯華亭諸生九歲喪父事母孝居大母
及母喪三年不飲酒入室少贅婦家舅卒無子遺
産頗豐隠為之置嗣悉以所遺歸之鄉里美其讓
兼工醫有名
楊應祈字懋延給事允繩子允繩以非罪逮繫獄
論辟應祈日納槖饘刺血書疏求代父死母泣止
之不忍見父就刑先入獄與訣絶粒而死萬歷中
旌表
吴炯字晉明華亭人萬歷庚辰進士授杭州推官
擢南京兵部主事進光禄丞時徐兆魁騰疏攻顧
憲成炯力辨其訛歴遷南太僕少卿居鄉時置義
田贍族輸萬金助邊被詔旌奬從父丕顯由乙榜
除承天府通判亦以好施著
朱一德字士隆上海人領萬歷戊子鄉薦生平多
善行拒奔婦還遺金哀里人謝某無辜陷重辟為
辯於官而出之不受一錢又同郡奚欽字聖功亦
以還遺金却奔女得長者名
顧正心字仲修華亭人太學生萬歷十六年歲饑
出粟二萬以賑詔旌其門因悉郡民徭役之苦買
田四萬畝以助諸役擘畫周詳公私賴之又置濟
荒贍族義學諸田人尤多其義子懿德亦善士
錢良輔字德卿華亭人舉萬歷壬午鄉薦祖母九
十餘卧蓐不能起良輔口哺之祖母没哀毁備至
後居母喪以毁卒又上海進士沈泓字鄰秋母亡
每遇歲除必至殯所寢處元正三日後乃歸每一
念母中宵哽咽人為感動
瞿光位字明巖華亭人父以運糧事坐誣繫金陵
獄光位年十六奔赴繫所徧訟冤於當事者十年
獄猶未解後衝冒風雪□巡按御史舟後號呼徹
晝夜至力竭嘔血再仆雪中御史憫之鞫得其實
父冤始白奉父歸侍養盡孝歴三十餘年及居喪
哀毁感動鄰里孫然恭字欽我善草隸(闕)孫
天潢字爰楫工辭翰天淏字蒸紫邃經學
高承順華亭人萬歷時旌孝
張秉介上海人天啟時旌孝
沈文亮字星白華亭人父鎬病瘵將不起文亮髮
纔覆額哀號禱天願以身代刺臂血投糜中以進
病遂瘥
陸志孝華亭人哭親喪明遇異人療之一目復開
廬墓三年崇禎時旌
唐姚端上海人事父孝歲饑煮粥以食餓者設義
船於永濟渡往来便之子華博雅敦倫亦以孝義
著
國朝陸從龍字五雲華亭人為諸生有聲性孝家貧授
徒以給甘旨侍父疾衣不解帶者三載父殁事祖
母盡孝道撫幼弟極友愛又育弟遺孤俾成立從
妹少寡迎養終身
張淇字爾瞻上海人父尚文有行義好施淇尤以
孝友稱效范文正義莊規畫置義田千畝以贍族
人子彙孫照承先志奏明
朝廷以田載入邑乘
上嘉奬追授淇吏部左侍郎雍正十年事也
蔡之筆字聖持上海人性謹實勇於為善里黨重
之臨没猶遺金助興義塾以教鄉之子弟
張之普字弘祖婁縣人居母喪哀毁骨立廬墓三
年康熙辛酉父貢生宫在中州幕抱病之普星馳
省視及至父已殁拊棺哀慟絶而復甦扶櫬返氣
息日微哭不成聲甫抵家設祭即瞑目苫次間者
哀之
黃令荀字竹咸華亭貢生少孤家貧嘗雪夜負米
奉母以學行著鄉里弟諸生士英早殁婦潘氏守
志令荀自減口食給之以完其節
馮敦忠字方山婁縣人明御史恩七世孫為諸生
敦孝友好義念蘇松浮糧之困著浮糧考憂海患
著海塘條議石土利害說俱上之當事凡遇有關
名教事必倡為之
孫琮字爾繩青浦人侍奉祖及母竭力盡孝葬後
廬墓三年慈烏環集人謂孝感所致雍正四年
旌表
汪思遵字建士婁縣人歲貢生天性孝友父殁六
載哀痛如初喪康熙乙未六月冒暑入山經營窀
穸勞瘁暴亡子顯曾抱尸痛哭三日不絶聲殮父
畢一慟而絶時稱雙孝雍正九年旌表
常州府
後漢彭修字子陽毘陵人年十五與父俱歸父為盜
所劫拔刀前曰父辱子死卿等不畏死耶羣賊曰
此義童不宜逼遂解去仕郡為功曹時西部都尉
宰鼂行太守事以微過收吴縣獄吏將殺之主簿
鍾離意固諫鼂怒并使收意掾吏莫敢發語修排
閣直入争之皆得原貰後州辟從事賊張子林等
作亂與太守俱出討賊賊望見車馬競馳射之修
障扞太守中流矢死賊素聞修恩信即殺中修者
餘悉降散謂太守曰我等自為彭君降不為太守
服也
許武字季長陽羨人郡舉孝廉武欲二弟晏普成
名析貲自取膏腴鄉人鄙武貪而稱弟克遜晏普
並得選舉武謂宗婣曰向以二弟未預榮禄故分
財取譏今殖産數倍悉推二弟郡中稱譽翕然仕
至長樂少府
許荆字少張武之孫為郡功曹兄子報讐殺人怨
者操兵攻之荆出跪曰兄一子為嗣願殺身代之
怨者曰許掾郡中稱賢吾何敢犯遂委去舉孝廉
和帝時遷桂陽太守有兄弟争財上書自劾後皆
感悔召拜諫議大夫
高岱字孔文無錫人太守盛憲舉為孝廉許貢領
郡將殺憲岱求救于陶謙憔悴泣血水漿不入口
謙感其忠勇許為出軍岱還而貢已囚憲母岱往
見貢好自陳謝貢即出之孫策聞其善左傳虚己
候焉為嫉者所中遇害
晉顧悅之字君叔晉陵人初為殷浩揚州别駕浩為
桓温所廢卒悅之上疏理浩或止之悅之固争浩
果得伸物論稱之終尚書左丞
南北朝宋蔣恭義興人元嘉中晉陵蔣崇平為劫見
擒云與恭妻弟吴晞張同行時錄晞張弗獲收恭
及兄協付獄兄弟争受刑郡上其事于州悉原之
後恭除義成令協義招令
徐畊晉陵人自令史除平原令元嘉中大旱畊詣
縣自陳請以米千斛助官賑貸時以畊比漢卜式
詔書褒美
余齊民晉陵人少有孝行傭書以養一日忽語人
曰近肉痛心煩如割必有異尋得父病信四百餘
里一日而至則父已死齊民號踊慟絶良久蘇問
父遺言母曰恨不見汝齊民曰相見何難號呌殯
所須臾便絶郡以事聞詔更所居里曰孝義賜其
母粟百斛
許昭先義興人事親盡孝叔肇之繫獄七年料理
餉饋了無倦色貲産既盡賣宅繼之尚書沈演之
嘉其操行肇之遂得釋
齊吴欣之晉陵利城人弟慰之為武進縣戍元嘉末
隨王誕起義會華欽軍至衆駭散慰之獨留被執
將死欣之詣欽請代兄弟皆見原齊建元中有詔
蠲表
華寳無錫人父豪義熙末戍長安寳年八歲臨行
謂曰我還為汝上頭後長安陷寳年至八十不婚
冠或問之不忍答輒號慟彌日齊建元三年詔表
門閭
薛天生晉陵人其母遭艱嘗菜食天生亦菜食母
未免喪而逝天生終身不食魚肉建元中詔表門
閭
蕭叡明字景濟南蘭陵人母病風積年晝夜祈禱
祁寒不輟下淚成冰叩頭出血血亦冰忽有人以
小石函授之曰此療夫人疾跪而啟函有絹三寸
丹書日月字母服即愈
劉懷允晉陵人與弟懷則十餘歲喪父衣不絮食
不鹽豉建元三年詔表門閭
吴達之義興人嫂亡傭直給喪具從弟欽伯夫婦
歲饑被掠達之有田數畝售以贖郡命為主簿固
以遜兄又讓先世舊田與族弟弟不受棄為閒田
建元三年詔表門閭
陳元子義興人四世一百七十口同居建元三年
詔表門閭仍蠲租賦
蕭修字世和南蘭陵人諮弟封宜豐侯性至孝年
十一丁所生母艱自荆州反葬中江遇風修抱柩
長號血淚俱下隨波搖蕩終得無他葬訖廬墓猛
獸絶迹野鳥馴狎武帝嘉之班告宗室
唐劉子翼字小心晉陵人初仕隋為著作郎峭直有
行面折僚友退無餘訾貞觀初被召以母老辭江
南巡察使李襲譽表所居曰孝慈里子禕之
王遇晉陵人肅宗時與弟遐同行道中為賊所執
將釋其一兄弟争死賊感其義俱縱之
蔣渙晉陵人與兄洌並擢進士第父卒兄弟廬墓
側植松栢千餘渙以鴻臚卿使日本却金帛之餽
惟取箋一幅為書以貽其副歴官禮部尚書洌終
尚書右丞
宋丁寳臣字元珍晉陵人與兄宗臣並以文行稱號
二丁舉進士歴司封員外郎卒少孤篤于友愛兄
亡服喪三年
陳思道江隂人喪父事母兄以孝弟聞鬻醯以給
晨夕母喪水漿不入口七日既葬廬墓妻子詣之
拒不與見有白免馴虎之異咸平初賜束帛旌其
門
邵靈甫宜興人倜儻好施予嘗歲饑盡發儲粟五
千斛浚河除道邑人争受役因賴以活子梁孫綱
皆登第人以為積善之報
陳敏字伯修無錫人年十一廬親墓有芝産于塜
熙寧三年進士大觀中守天台蔡京諸人用事斥
司馬光諸賢為奸黨令郡國立黨人碑敏曰誣司
馬公是誣天也倅立石敏碎之謝事歸
葛書思字進叔江隂人第進士調建德主簿父密
年老迎養不就遂投劾歸養十年廷臣薦弗起密
許以偕行始乞監新市鎮居喪盛暑不釋麻苴終
禫不去塜舍累年乃出仕主簿連水時兄書元為
望江令同隷淮南監司有捨兄而薦思者乞改薦
兄不許則封檄還之官朝奉郎卒諡清孝
孫逵晉陵人母周氏刲股起父疾母卒逵哀毁盡
禮崇寧間郡守為請旌表淳祐中裔孫鎬年七十
餘病疽其子裂肝以療尋愈郡守刻石表之名所
居里曰申孝以昭其世德
施坰字林宗武進人登崇寧進士第仕至敷文閣
待制生平篤意孝養所至得親書必冠帶跪讀遇
恩奏補先及弟姪鄉人稱之
元王彬字文父武進人早孤事母孝母没哭泣幾喪
明天歴中歲旱鄉鄰絶食彬徧假之粟卒後送葬
者千人皆哭之慟
李辰字吉父江隂人家貧力學近臣交薦之試迪
功郎史館編校改參制置司幕府以母老乞歸母
喪蔬食廬墓側六年
虞薦發字君瑞郡人性孝友家貧好施未冠舉于
鄉歲饑出粟賑貸聚徒講學當路欲薦之謝不就
張孝子小字阿蟠自無錫徙家晉陵少孤家貧傭
力染肆以養母時得一美味必歸遺母色養備至
積二十年母終痛哭幾絶鄉人以張孝子稱之
章齊字敬叔江隂人元季父文避寇雷溝死于亂
兵齊求父尸不得哀慟絶粒者七日書蓼莪首章
擲筆而逝以避亂松江窆于盧涇子庠洪武間為
袁州守始奉祖衣冠及父柩歸葬
華幼武字彦清父鉉早夭母陳詔旌貞節幼武幼
與羣兒戲于庭聞母語生平事輟戲而慟母益具
言所聞母子相持慟哭哀動閭里事其祖父及叔
父極恭順羣從未嘗析産異居母老喪明日召諸
姑姊與歡讌又構貞節堂春草軒以居母黃溍宋
濂記傳之
明張翼字飛卿無錫人徐達破姑蘇俘士誠其偽將
莫天祐猶固守無錫達使諭之降復為所殺達怒
檄曰不下屠其城翼與儒士徐績徐吉往說天祐
宜為生民計天祐沈思良久從之翼先縋城下見
領兵胡廷瑞約三日出降歸報天祐如期自縛詣
軍門廷瑞入城不戮一人洪武三年翼績吉並舉
明經行修翼以老辭吉逃去唯績應命歴遷順德
知府歸老
顧士傑字文英武進人洪武初父坐督賦詿誤論
死適父病兄當就逮士傑年十七曰父老矣兄家
督何可死竟自詣詔獄死父兄為建祠祀之
王忠武進人洪武中父諒以輸税後期法當死忠
時年十七自詣京請代父死上並赦之宣德初以
薦除兵部主事方將大用以母老致仕歸
楊浦字宗廣武進人自浦而下五世同居食指千
百計時稱為義門
孫慶字思敬武進人母暑月病瘍吮數日得愈又
得寒疾刲股以進病亦良已母喪廬墓側産靈芝
備五色雲氣人以為孝感
沈明字惟遠常州人母病勤侍湯藥得疾幾殆兄
殁以遺産屬明明以己産與婦家産合為一嫂曰
内産叔所當私固請却之明終與均分
徐佛保江隂衛人永樂間旌孝行
趙鉉江隂人洪熙間旌
胡長寧武進人正統間旌
陳安常江隂人輸財助官景泰間旌
陳玉宜興人景泰五年歲大饑玉出榖二千石賑
之全活甚衆事聞詔旌
馬官武進人九歲喪母事父及繼母極孝父患頭
風醫弗能療禱于神願刲股救親夜夢神曰樓前
榴樹汝以鐵線懸繫則割可弗害如言果無恙為
羹進即愈又同郡錢獻卿李魁屠上宿左守身前
後俱以割股愈父母疾上宿守身俱被旌
李庭芝字瑞卿宜興人廉直簡慤嘗同業師許恒
應南試恒暴仆闈中庭芝即投卷負其屍出景泰
中鄉舉任平樂知府致仕家徒壁立有故人李應
貞過訪時方踞爐煨芋相對話舊俟芋熟啖之而
去
李貞字維闇郡人幼孤其母資織絍育之及長母
久病家益貧母卒鬻妻以殮里人許還淳義之為
贖其妻又為醵金助葬貞感其德終身父事之
董琮字禮坤武進人祖母徐年八十餘為盜所獲
琮挺身謂盜曰祖母老幸釋之我有私藏當以相
奉盜釋祖母令掘所藏琮曰我欲脫祖母耳安得
有藏盜以孝孫釋之父病刲股以進終不能愈哀
毁成病卒
李步行無錫賣菜傭早喪母事父孝父嗜酒每朝
鬻菜于市得錢沽酒歸飲其父體無全衣而父便
身之物無不給里中父老訓子必曰何不學李步
行又靖江劉權力傭供母母卒廬墓終身
褚鳳無錫人宣德中諸生事父最孝父老病在褥
侍奉不離鳳因出郭上冢適鄰火延及父焚死痛
不欲生不忍火食惟飲水食草根木皮傭書得工
價營葬事畢囑弟早娶延祀身負薪往墓所自焚
死
秦永孚仲孚無錫人侍養二親歴四十餘年曲盡
孝敬父患心痛醫謂胸血可療二人競砍胸出血
和酒以進父疾遂痊母傷膝創潰競以舌䑛而愈
成化間詔旌雙孝
秦鏜永孚子母張病痿又瘖不能言鏜以意揣其
欲而調護之坐卧躬自抱持積十九年不懈以母
病不赴會試與仲孚子鉉亦稱雙孝
蔡元銳無錫人弟元鐸嘉靖中倭寇至突入其舍
兄弟負父升屋賊執元銳殺之元鐸以父免尚未
知兄死持重貲至賊營贖兄併遇害事聞詔旌其
門曰孝友
全純字原赤無錫人家貧事母孝母卒飲泣歲餘
而瞽鄉里舉其孝巡撫周忱餉以米布純固辭曰
某能稍盡子情則目不盲矣忱瞿然躬為祈禱曰
若全孝子果孝宜還其目三月目復明忱為捐俸
買田以贍之
華雲字從龍無錫人嘉靖辛丑進士授戶部主事
榷税九江以廉潔稱擢刑部郎乞休歸倣范仲淹
義莊買田千畝以贍族人
吴馭字惟允宜興人嘉靖中官詹事府主簿邑大
饑輸粟出錢賑饑瘞死乂建義祠割腴田二百畝
為義莊時郡諸生湯應麟亦以孝友好義聞
黃巒字世鳴江隂人由邑諸生入太學嘉靖戊申
倭警巒捐六千金甓城東南三百餘丈丙辰又捐
二千金增子城三座倭環攻三十三日不破民賴
以全又圍困時輸粟七千石給土兵三千石安客
兵給貧民七十金助輸尚書趙文華軍餉殁而邑
人專祠報其德
秦柱字汝立金孫以薦授中書舍人高拱當國柱
有通家之舊未嘗輕詣其門及拱得罪去門生皆
走匿柱獨追送百里外吴中行以論張居正奪情
廷杖柱挟醫視湯藥得不死居正銜之斥歸
折足老人之子嘉靖初無鍚人父折足其子負之
以行乞于道得少物輒進父父棄其餘子始食歴
十餘年父卒子慟曰父在冥途孰負之行遂死父
旁
任卿字世臣宜興人嘉靖間由例貢仕至大理寺
寺副嘗割田千畝為義田贍族之貧者千畝為學
田贍士之貧者八百畝為役田佐里人之輪充里
役者其宗人友恭為太醫院吏目事孀嬸如母每
日必衣冠寢門外問安婢辭乃退後有億年者事
母盡孝年六十不衰撫異母弟不啻同懷鄉黨稱
曰孝友世家
鄭振先字明初武進人萬歷庚戌進士令穎昌舉
卓異第一丁内艱歸以哀毁卒遺命以衰絰殮時
稱死孝
沈應時字伯起無錫人母早亡父從龍不再娶而
雙瞽應時日為䑛膜俟父安寢然後篝燈讀書舉
萬歷癸丑進士崇禎初歴官通政參議又郡諸生
褚城父喪明每五更以舌餂之父目復明以孝友
聞賜冠帶旌表
浦邵無錫人父虞被賊縳將殺之邵以首迎刃父
得免萬歷間旌
徐時進字元修江隂人以諸生久次將貢而母馮
以疾卒自傷欲沾微禄養親而不得也號呼不輟
聲越七日而絶遠近哀之
陳一經字懷古宜興人性純孝生不識父詢母得
貌繪而事之諦視輒嗚咽欷歔為人方正有器識
殁後里人私諡孝潔先生子于廷
秦爾載字彦熙無錫人師事高攀龍葉茂才事母
盡孝居鄉設粥製衣以濟凍餒置槥以殮死者歲
以為常三子鏞釴鍈皆知名
史元鎮宜興人年十六家失火元鎮入火救母萬
氏鄰人止之號慟不顧母子俱死火熄屍猶負母
兩手相握不忍釋事聞詔旌萬歷四十一年立像
附祀周孝侯廟
陳可達靖江人與父佾渡江舟覆可達善水先登
遂操櫓溯流求父得之中流父已凍痿不支可達
因竭力援父竟同溺死三日後抱其父屍出面色
如生
黃卷字文萃靖江人以貢歴雲夢令罷歸天啟六
年邑大饑死亡相繼家貧以所置桫木周身具質
銀首倡助賑邑令及監司繼之全活無算又同邑
朱維炯有族人逋糧千石繫獄擬罪為出息稱貸
還官復以金贖其罪時人義之
堵印錫字仲緘宜興人六歲喪母十一歲喪父哀
毁如成人舉崇禎丁丑進士自陳幼失二親未嘗
一日奉養懇乞假歸廬墓三百日然後就職詔許
之墓有枯桐再華蛛絲結成孝字漳浦黃道周作
禮問唁之謂可埒曾閔
楊廷鑑字冰如武進人崇禎癸未廷試第一授翰
林院修撰工詩文書法師張瑋瑋卒于京廷鑑經
紀其喪謝絶賻贈曰不敢傷吾師身後廉倡修郡
邑學宫賑饑施乏宗黨多被其澤
孫源文字南宫侍郎繼臯子經書子史無不淹貫
性慷慨喜論天下事甲申聞崇禎崩行坐悲泣未
幾咯血聲瘖淚盡而絶同邑諸生嚴紹賢一鵬兄
子亦自經寢室一婢從死
國朝路邁字子就宜興人崇禎甲戍進士令暨陽卓異
擢禮部郎改吏部念二親春秋高告歸終養入
國朝累徵不出與弟遴友愛遴卒官北平訃聞哀慟數
日不食
惠疇字庶康江隂人順治乙未進士不仕宦而能
為德桑梓濬濲港河建文星樓請當事永免楊舍
徭役疇力為多
吴珂鳴字蕊淵武進人順治丁酉舉人是年科埸
弊發覆試所舉士於
廷珂鳴三試皆第一
特命一體殿試授翰林異數也未幾以逋糧案降調旋復
原官督學京畿有公明稱性好施與周䘏宗黨
親疎有差葬其先壟之淹柩百餘
王襄武進人父道洽從族叔于粤東戎幕久無耗
襄覓父經百艱比至則父與叔俱前卒遇父友指
葬處扶柩歸母猶疑似命異日勿合葬未幾棺蓋
裂窺見道洽鬚眉如生襄授徒養母在館忽心動
疾馳六十里省母適鄰延燒襄舍母悸不能起襄
負母出烈焰順治庚子舉于鄉
何肇嘉武進農家子父有昌應役遠方肇嘉號泣
尋父感神告遇父迎歸家貧自食糟糠奉親甘旨
父疾侍側三年不入妻室父殁廬墓三年雍正
七年旌表
吴箕字弓武宜興人父永齡樂邑令致仕家居母
死箕侍父居書室寢食不離者十年兄雲垂客死
箕事寡嫂以禮雖盛暑不衣冠不敢見嫂卒遺兩
子四女皆為婚嫁以父所遺産悉歸其姪
黃暉烈字敉公武進人康熙壬戌進士居家事親
孝事兄嫂敬傾婦奩嫁妹撫甥女為擇良配鄉黨
稱行義者必以暉烈為首令竹溪牧鬱林皆振興
庠序以孝弟廉讓教其民調養利道卒同邑鄒謫
仙字子竒亦以孝友稱
謝旭字羲占宜興人康熙乙丑歲貢以母吴年邁
晨夕侍側不離嘗遘疾衣不解帶隆冬聞有客舟
冰膠西溪不得距岸者募人多方救之不食三日
矣全活五人歲儉捐賑率先為衆倡
朱旂字大占無錫人康熙間順天舉人少孤事母
呴嫗至壯不改與遊皆名士讌詠無問惟堂上傳
片語踉蹌急赴家于鄉偶入城市必令僮輩數數
伺候母顔色母殁號踊氣絶良久甦血坌涌遂病
三月卒
杜芳字韡仙無錫人事父與繼母盡孝周䘏鄉黨
惟恐不及歲除袖碎金十百函伺窘乏者贈之不
告以氏名康熙庚寅巡撫張伯行檄縣賑饑芳竭
囷粟襄事因以耆年樂善四字表其閭年八十九
卒同邑潘志道字嗣安嘗割肱肉療親疾行義與
芳相埒時稱兩善人卒年八十
華汝修字履祺無錫諸生父國球郡諸生敦行孝
弟教授鄉里汝修事父能養志建祖祠率宗人遵
朱子家禮䘏貧乏贍孤寡先親後疎收育棄孩槥
死瘞骸見有逋糧械繫者代納其逋而釋之道拾
遺金粘書召失者返之蟲魚微物臨刀俎必脱之
而後安臨歾訓子惟曰為善最樂
夏敦仁字調元江隂人父霈字若時有孝行遇親
忌辰必素服齋居泣涕竟日敦仁為名諸生間月
朔必詣
聖廟肅拜元旦
萬夀冠帶叩祝語子弟曰尊君親師無貴賤一也邑
城南斜涇河引江水溉田可千頃敦仁一再濬之
歲饑司粥厰歛散有方又糾同志集貲作同善會
義學義塚殮死瘞骸夜燈草屨棉衣薑湯藥餌之
施于貧乏者皆取給焉弟敦禮雍正元年賑饑輸
粟百石四年邑令祁文瀚修學首捐二百餘金鄉
黨咸多之
薛有年武進人父目疾成翳有年中夜吮䑛焚香
籲天父目忽明
陸士奎無錫人八歲喪母倣丁蘭刻木像母朝夕
上食長授徒養父父嘗病劇醫百不效士奎哀號
籲天願以身代得異兆遂瘥同邑劉耿字覲文父
早卒事母孝母殁廬墓三年幼未嘗讀書由静坐
得力於書無不通曉能大書里中有欲舉其孝行
者輒號哭以母節未舉故也
史君奭字則召宜興人七歲喪父哀毁如成人事
母孝析産以良者與弟為人嚴取與必信果自幼
擅文譽久困諸生及次當充貢謝不就廬親墓旁
終其身
任沂字曾儒宜興人父令樂善好施沂承其志歲
饑米貴沂買米楚中半價糶之旱歲溪流竭築隄
注水以溉一方之田又嘗出粟捕蝗使不為災善
排難解紛比殁族黨咸哭之
許翎肇篪猶子宜興學諸生少工文篤孝友肇篪
遺孤翿家貧不能讀書翎令與子泉同學自督課
之所課未竟則撻泉以愧翿翿跪號不敢仰視長
遂力學有名
潘稷字稼先金匱人父果任永順同知會溪蠻鼓
譟坐不善拊循下獄稷年十七馳侍父父遣歸省
母娶婦且就試稷泣曰兒非不念母尚有兄在父
在禁而子歸娶於心安乎至一名遲速何足計仍
留侍焉久之咯血慮傷父心不言遂不起檢篋得
自銘二章志在立身揚名小盒封固者父所落齒
也父平日手諭片紙不遺
趙珩華亭人雍正十三年以孝旌表
鎮江府
南北朝梁韋鼎字起盛其先杜陵人世居京口侯景
之亂鼎兄昂力戰死鼎負屍奔走求棺無所得哀
號不輟忽江中流新棺至因取以殮元帝聞之以
為精誠所感大加褒奬
唐周國寳以字行金壇人永徽間四境盜起國寳糾
合鄉人拒之手刃數十人力竭自刎事聞封爵立
廟祀之
宋蔡淵字子雍丹陽人登進士乙科累官至大宗正
丞初淵家饒於財兄弟以豪奢相尚淵獨擔簦以
遊寒苦如窶人或勸稍分兄弟之財以自給曰兄
弟治産吾治書兄弟不以家事累吾吾可以身計
累兄弟乎聞者愧之
虞申字行父丹徒人從姚開受春秋游京師謁安
定胡瑗瑗竒之生平孝友勇於赴義同産負大司
農錢既析貲矣悉為償之仲弟死嫁五女撫其孤
如己出
章瑢丹徒人事親盡孝母亡思慕切至墓上枯竹
復生子孫相繼以經學顯
張恪字季忱金壇人幼孤居母喪三年不入私室
兄以疾不能供役恪往號泣請代兄子有緣役破
家者有坐事沒産者俱授以室廬擇良田數頃為
義莊宗族諸事取給焉歲饑設糜粥收棄嬰贖鄉
人女流落他郡者買妾得士族女即治装嫁之工
人竊金事覺願償以女弗取而幷釋所竊政和間
鄉里疏其義行上之官以聞於朝
陳亢字退叔金壇人家饒而勇於為義嘗開古速
渡河民便利之歲饑疫傾家儲以給藥食置義塜
死者給衣槥收葬之後以子孫官顯累贈朝散郎
湯宋彦字時美邦彦弟以祖鵬舉澤累授官至湖
北安撫司參議念兄以使金坐貶卒既已析居輒
推良田益之得任子恩即以官其孫幼女未行輟
其子装授之次得任子恩以與長弟之子又次與
季弟之子
湯喬年丹徒人為人慷慨自負博學工文秦檜欲
館致之使學官諭意辭曰是主和議者吾方為天
下讐之又安能出其門乎後以特恩授韶州推官
不赴
李華溧陽人父殁毁瘠盡禮母疾衣不解帶有田
十餘頃榖貴平價糶之以濟一方大觀政和間蝗
數害稼獨不食華苗子朝正累官知平江府
潘祺溧陽人性孝好學尚氣節游太學與陳東為
友東欲陳時政祺曰奈親老不能與子俱耳子不
可不勉陳意遂決後登第調宣州司戶
錢戩溧陽人居父憂有少年數人来曰而父逋我
數萬錢戩與之不吝夜有賊入戩知之呼與金使
速去終不語人後其子至顯官
諸葛填丹陽人執親喪哀毁絶酒肉手治墓劬瘁
骨立歲饑民共伐墓木填不能拒泣痛而卒人稱
諸葛孝子
湯克昭字晦叔初以淮閫辟授修武郎累官至武
翼大夫知肇慶府鄉人負錢萬緡貧不能償以産
歸之克昭曰昔以義假豈望報耶乃焚其劵又買
千畝為義田凡同祖所出給予有差
竇寳周伸俱丹徒人以刲股療親受旌
束崇芳字德馨丹陽人德祐乙亥北兵来父被俘
崇芳詣軍門號呼請代大帥義之縱其父去留崇
芳軍中掌文檄久之憫其孝言於巴延予以二矢
縱歸
元孫瑾字無咎丹徒人父殁當嚴冬徒跣食粥盡哀
事繼母唐甚謹吮癰癰愈䑛目目明唐卧病十二
年不以久病而怠迨葬時有久雨忽晴掩壙復雨
之異縣上狀被旌
徐鈺丹徒人泰定元年侍父鎮往婺源經小溪口
流水暴漲鎮墮水鈺急投溪擁父出父得挽筏以
升而鈺力憊湍急不能自奮遂溺死屍浮四十五
里始得有司以間旌其閭
張夀字仁輔丹陽人五世同居孝友彌篤至元三
年旌門
王元伯金壇人四世不異爨家人百餘口無間言
日使諸女婦聚一室為女工畢斂貯一庫室無私
藏幼穉啼泣諸母見者即抱哺不問孰為己兒兒
亦不知孰為己母也兄宣伯卒即以家事付兄子
軌軌辭元伯曰若宗子也宜主之相讓既久卒以
付軌至元間旌表其門
明王荂字子輝金壇人洪武間兄榮以杭州府同知
坐事當剜膝荂擊登聞鼓請以身代義而許之旨
下兄已刑矣正統初出粟三千石助官賑饑勅表
義門復其家子政孫鎮咸好義急公捐貲助賑給
七品冠帶
高禮保丹徒人性篤孝割脇脂以愈曾祖母徐疾
詔旌其門
史以仁溧陽人唐川丹徒人俱洪武時以孝旌
陸旺溧陽人正統時以輸財助賑旌
楊椿年丹徒人割股荷旌
貢原懋字世德丹陽人正統間歲饑出榖二千石
賑貧者有司以聞賜勅奬諭又建學舍延明師以
處四方之士
賀愷字伯元丹陽人值歲饑詔民出粟及格者予
旌愷獨輸粟辭旌天順中歲又饑愷輸粟益多辭
旌益堅有司高其義虚賓席以待終不赴時蝗災
獨不犯愷田人以為厚施之報孫玭亦以輸粟及
格授承事郎一人輸負畢有戚容詢知其鬻女也
傷之還所輸令贖女而代之賦
錢賓國字寅劬溧陽人伯兄以逋賦繫將質己産
代償之令聞而問曰汝寒士曾與而兄析箸否曰
析久矣然逋賦者賓國之兄負逋賦名者賓國之
父也賓國敢令父負此名哉令義之令償其半而
捐俸輸足後由貢司訓宣城
繆希亮字思忠溧陽人事母至孝嘉靖己丑既登
第不廷對而歸遂終養焉母殁不復出
史際字恭甫溧陽人少從王守仁湛若水遊嘉靖
壬辰舉進士以文選主事改春坊清紀郎旋乞歸
置義莊義塾修明倫堂濬躍龍關捐田二百畝資
貧士誦讀嘉靖甲午乙未洊饑發廪以濟更捐粟
墾治沙漲田成名曰救荒渰募死士擊倭太湖撫
按上其功晉秩蔭子
殷士望字德遠丹徒人嘉靖末倭猝犯京口士望
父被執士望請以身代倭兩釋之其女弟亦以孝
聞詔旌其廬曰麟鳳
馬一龍字應圖溧陽人父性魯自給諫出知尋甸
府以苗變誣繫獄一龍時為諸生走長安上執政
書情辭哀迫執政憫之父獄得解嘉靖丁未成進
士由詞林仕至南國子監司業
陳守愚字子直丹徒人性至孝好施家被盜其戚
梅某孔某先以帑寄守愚至是倉皇来省守愚悉
償之賑饑給槥焚劵贖人子女義事靡不為有司
薦之朝將授官以親老不就
史濟字啟賢金壇人貧民有鬻妻者助之金得不
鬻嘗糴菽淮上他賈誤授百斛牙籌亟還之謝以
十籌不受
湯宗元字養初金壇人念大父年高同卧起者十
餘年大父殁始娶季弟未婚倍給以常稔田自取
磽瘠嘗渡淮獲遺金一篋訪而還之人有所貸逾
歲輒焚其券
曹塾字啟倫金壇人祖遺田僅百畝後殖至二千
餘畝悉與同居兄子均分歲饑輸粟千餘石以勸
賑遥授鴻臚寺序班
狄仕明溧陽人弟獻明萬歴壬午舉人有妾自縊
忌者賄直指搆以殺人之罪方逮訊仕明謂弟曰
此行無生理弟未有嗣不可以死乃使弟出亡挺
身代往直指方盛怒仕明曰直指欲以三尺法為
所私殺人乎直指語塞怒益甚榜笞交下俄殞於
獄直指尋自悔弟獄得解
張柏字汝憲丹徒人萬歴己丑郡大荒柏出粟千
石設糜以賑病者給藥無衣者給絮凡五閱月至
麥熟方止全活無算有司上其事遥授之職子覲
辰亦好施予有父風
鄒量金壇人割股廬墓被旌表
孫尚魁丹徒人節婦孫氏子也孕三月父卒尚魁
自慟為遺孤不識父面每登高及風雨夜則大哭
母病刲股以進母殁設主淨室旦晚侍食凡數十
年忽一日詣親族作别曰三日後别諸君去尚魁
遺孤喜將識吾父於地下也踰三日果卒
李元炳金壇人父瞽以舌餂復明割股飼母母疾
愈明季膺奬
謝深金壇人傭賃為生割臂肉愈母病
陳光美金壇人刲股愈母疾伯兄無嗣次兄烈以
子嗣之烈願兩析其貲以一與光美不受子英略
亦刲股療母疾
莊仲祥字瑞之金壇人父以苦學失明仲祥日侍
側口誦古史數十則雖沍寒深夜無間曰老人畏
夜長吾欲為大人減漏刻也書則博束脯以佐甘
旨繼母僅長祥二歲終時仲祥年七十有三居喪
盡禮所生弟素驕蹇仲祥愛之無間甲申三月聞
變大慟疽發於背而卒
陳觀陽字賓之丹徒人父肖授徒維揚逆徒宗孫
達憾師嚴投毒飲食中肖中毒死觀陽甫十六歲
誓報父讐宗宦族多藏百計展脱賴江都知縣姚
持之甚堅迄十九年觀陽成進士血疏陳情孫達
始伏法觀陽仕至吏部主事
朱祚元字仁卿丹徒人母病兩刲股以進父為亂
兵所執請以身代並及於難
史遷六溧陽人里中有貧而棄婦者鬻己田以全
之子廷颺順治乙未進士
國朝楊日進字吾往丹陽人性和易好施延名醫善樂
以恤貧病甃治道路賑濟鄉里時稱長者
賀雲舉字紫翔丹陽人順治辛卯恩貢授絳縣知
縣謫兩浙鹽幕父以張獻忠之亂死於資陽雲舉
棄官入蜀求遺骸不得慟哭空山中聞者莫不流
涕
戴舜年金壇人生五歲父與族人構難族人擊殺
諸途訟於官會令罷賂居間者事遂解舜年雖幼
見其祖母時時切齒飲泣默識之至年二十途遇
其仇頓發忿舉手中鉏鋤之破腦陷胸而死即持
鉏詣縣自陳狀令義而頌繫之上臺亦義之僅擬
杖懲事與丹陽黃洪元同
張炳祖字虎文丹陽人從父仲馨北遊抵濟上父
病熱不汗地無醫者炳祖夜告天刲股肉為羹纔
盡兩甌則大汗熱解後糜肉雜粉糕以進不十日
愈父先病痢四十日卧起抱持漸不能興以牀為
厠皆親裹滌復負重創積勞成瘵歸二年卒
周瑞張繼昌俱金壇人以割股療親旌表
王宗積金壇人廬墓旌表
何金鋐字元用丹徒人父没用妻嫁貲治殮以父
所積脩脯金為弟妹婚嫁生計二弟繼没撫二孀
三孤歴凶歲更亂離而卒共保全母没終身茹素
葬族之不能葬者十數喪晚入山學釋示微疾端
坐逝
賀上林丹陽人父天叙以事忤毘陵令繫獄將殺
之上林年十八謀脱父不得聞巡撫將至涉江溯
淮迎舟大呼騶從呵之不得前遂投河髮没數寸
復躍起大呼撫軍令急救之已死撿其衣得一紙
則白父冤狀也撫軍按部具得令不法狀釋天叙
獄毘陵人立賀孝子祠
毛鯤字漸逵丹徒人節婦唐氏子竭力養母兄弟
友愛以母節子孝旌表
黃洪元丹陽人父國相為同里虞庠所殺時洪元
與弟竒元尚幼長欲報仇母懼禍固止之久之母
死既葬兄弟各挟利斧斫庠於春社會飲坐上詣
縣自歸有司繫洪元釋其弟事奏
詔皆釋之
高拱斗丹徒人樂善好施兩設粥賑饑凡橋梁道
路公宇圯壊靡不捐金修築弟拱奎亦敦孝友
法治朝字公亮丹徒人明末父為江隂縣土賊所
害治朝求得遺骸歸控於官戮賊首十一人母病
刲股以療弟治鼎染疫頭項腫潰欲人面作枕治
朝即以面承之漸得愈弟治齊亦孝義每言及父
事輒咬破其舌喋血而哭生子不令赴試江隂以
父殺其地也初出繼叔後叔有子盡以家産畀之
雍正四年旌表
朱化麟丹徒人刲股肉愈母疾
狄樞南字曼容溧陽人善屬文年十五母遘疾刲
臂肉和藥以進卒不起葬後廬墓三年待庶弟三
人衣食皆厚於己子曰吾子不敢與父之子等年
四十一卒
淮安府
元湯福新山陽人遷桃源赤鯉湖居積甚富好行義
代邑令償米五千石淮水泛清河以東被害築堤
四十里水不為害復助米二千石開濬山陽運道
歲饑設粥以賑又浚漣沭二水因名湯家澗三子
通遵暹皆以仕顯
翟諟淮安人居喪廬墓
明張住兒桃源人母孟氏病篤住兒割肉為羹以進
母病獲愈洪武中旌表
吴輔山陽人刲肝愈母疾
楊旻字克彰山陽人父早卒居母喪哀毁踰禮廬
墓三年母素畏寒遇大雪則繞墓慟哭墳遂無雪
有白鳩雉兔之瑞
宫安山陽人少孤其母以貧改適北商棄之去宣
德間貢入京師避雨店舍母子相遇抱持慟哭其
母已生三子安往来定省不缺授温州府推官擢
廣東僉事持憲嚴明致仕歸貧無生産養猪以自
給巡撫王竑深重之
王仲英清河人正統中以輸麥賑饑旌表
梁辟李成俞勝徐成以上並淮安人正統
時以輸財助賑旌
朱仁安東人景泰間歲貢任於潛縣教諭天性純
孝方娶父賓病即不入私室侍奉湯藥及卒結廬
墓側單衣跣足隆冬不易芝草産墓
王鋐山陽人成化中以順孫旌表
樊琦字克用山陽人成化戊子舉人授利津教諭
復補任平原居家孝友凡禄養餘貲悉推濟族屬
蘇勤安東人自高祖至勤六世同居成化中奉詔
旌門
朱勇安東人以五世同居旌
高隆鹽城人弘治癸亥歲大歉死者枕藉隆瘞埋
數千人
陳錙山陽人好義樂施遇貧鬻妻者捐粟贖之
李昇字雲超山陽人幼喪父聞家人稱父名輒哭
失聲家貧教授以養母母卒執喪哀毁遂喪明終
身不食肉
丁震山陽人自祖文義迄震五世同居少長雍睦
正德中詔旌為義門
蔣彬大河衛人母得疾汗閉幾死彬灼臂籲天母
忽汗出獲瘥父殁廬墓終喪晨昏哀哭常有二鳥
飛鳴廬中夜有數犬繞廬往来一時文士多歌詠
之
相棟山陽人嘉靖戊子舉人性篤孝友好周人急
不計已豐約遇事役妨民者即代為論訴雖觸犯
不自危
陳斗南鹽城人嘉靖庚戌進士事繼母以孝聞母
病疽呼號七日吮其穢而愈
陳寳鹽城人親殁廬墓三年不與妻相見惟令子
餉米於墳所
楊錦郡諸生母病不解衣者三月父鸞鰥居侍寢
處不入私室十餘年冬月父足凍裂夜以舌䑛之
父病嘗糞驗其差劇嘉靖中歲貢當赴京師以父
老不仕後學使耿定向初就官夢神語曰楊樸菴
孝子也醒而識之及試淮詢知樸菴即貢生楊錦
驚異之奉書幣表其宅里時以為至孝所感
周熊淮安衛世襲指揮父母早世事繼母以孝聞
及殁建思親樓刻像奉事
吴從衆清河庠生性篤孝中夜火起母老病熟寢
從衆冒火以入負母出烈焰中次日火毒發母子
繼亡萬歷中詔旌
高鹿鳴字子賓山陽庠生孝友端慤嘗刲股愈母
疾兄家計中落割産贍之撫兩孱姪不異己子又
同邑王久章由乙榜授通判盡以家財析諸弟姪
孔金山陽人父椿死遺腹生金事母盡孝母被大
賈杜言逼娶沈河死金屢訟不勝言以賄謀斃之
金丐食走闕下擊登聞不得達復歸墓所號哭不
絶聲里人上其事知府張守約異之質實擬言斬
未幾張卒言夤緣得脱金被箠楚幾死後監司理
舊牘仍擬言斬死獄中金旌表
孔良金子金病刲股肉為羹以進得愈金喪廬墓
萬歷中與金同旌
成瑶鹽城人吴松山陽人並親殁廬墓三年
朱繼輅安東庠生三月喪父稍長問父貌於母母
哀號輅亦哭不休家貧見母有不悦必長跪求解
母以哭姑卒繼輅哭母喪明
鮑越山陽人隄顔家河路三十里為橋梁五所建
亭鑿井以息行人凡三圯三復萬歷中旌表
梁秀鹽城人早喪母父憐之不再娶秀朝夕色養
父殁廬墓離家數十里嘗中夜有鬼試之不為動
終喪族人羣往迎歸揭卧薦起有赤蛇數十盤旋
其下衆驚異有司上其事詔旌之
劉自靖山陽庠生世光孫性慷慨有幹略明季丙
子丁丑間淮水漲居民驚懼自靖募衆築堰障禦
城賴以安
張致中山陽人天啟時以孝旌
王啟運字馭六安東人崇禎己卯舉人事親至孝
里人疫有貧不能備棺者施具以葬之又同郡沈
維中趙有年亦以孝著
國朝虞三省鹽城人父好施予竭力承父志有貧民賣
女求脱誣獄三省賣耕牛以贖之歲饑前後賑濟
千餘石
吴世昌安東人年二歲祖父繼殁稍長事祖母及
母竭力盡孝順治十二年旌表
王忱淮安庠生母死日夜哀號遂以毁卒未匝月
柩傍燕巢産白雛繞柩飛鳴人稱為孝感多為白
燕詩挽之
吕惟鹽城人幼聘淮浦高氏次女女既長得廢疾
瘖且瘓高欲厚飾粧資更妻以長女惟固辭人皆
義之
劉源長字介祉山陽諸生父宗遠任廣西懷集所
吏目阻兵亂不得歸源長跋涉萬里訪父粤中水
陸所由屢經危險有風息虎馴之異咸稱孝感又
祖母病篤刲股以進而愈
劉愈山陽人昌言長子康熙壬戌進士仕終工部
主事性篤孝友少師事耆儒岳薦邃理學通經濟
昌言令岑溪愈随侍在署鄰縣賊彭竒圍城彀毒
矢仰射城上中者輒死愈佐父登陴竭力守禦有
飛矢從項傍過著神祠竿上賊平後邑人識其箭
為孝子箭
陳嘉寵山陽人年十二割股療母疾里人嗟異
趙夢龍張拱台張星弼並山陽人孟之德
曾士傑並鹽城人俱以割股稱孝
成世雄鹽城人養親盡孝居親喪枕磚卧草三年
不食鹽酪盛著不浴時同邑宋桓貽山陽胡之驥
並有孝行
楊長葿山陽人父病七載扶持飲食不委婢僕母
死廬墓蔬食三年
江南通志卷一百五十八
江南通志卷一百五十八
人物志
孝義(二)(松常鎮淮四府)
松江府
後漢陸續字智初吴人幼孤為郡守尹興門下掾興
坐楚王英事徵詣廷尉獄續就拷肌肉消爛終無
異辭續母至京餽食付門卒以進續對食悲泣人
問其故續曰母来不得相見故泣又問何以知母
所作羹續曰母截肉未嘗不方斷葱以寸為度是
以知之帝間即赦興等事續孫康
卞崇婁人桓帝時郡守薛固為法吏所誣下廷尉
崇詣闕稱冤廷尉囚崇楚毒備至崇確然不撓聲
枉彌厲天子聞而竒之乃赦固罪
宋衛公佐字輔之華亭人事繼母盡孝族有貧不嫁
女者雖疎遠必為擇壻歸之聚書數千卷禮賢訓
子時縣未有學捐地為址熙寧末饑疫施粥給藥
瘞殍給棺無慮數萬有司嘉其義將奏聞力辭而
止元豐中復饑租稅無出纍繫盈庭又為出粟代
輸繫者得盡釋弟公亮公望並敦行義
衛謙字有山華亭人登進士授龍溪尹不就立義
莊贍宗族及鄉之貧者建義塾以来學者買婢知
其某參政孫女治奩具擇士人嫁之子德嘉字立
禮元至正間盗起里人争竄獨不動曰吾守死先
祠耳人稱其孝
殷澄字公源華亭人性介特好施宋末避地邑之
南錢元兵入華亭其帥忿南錢久不下欲屠之澄
奮詣軍門極言帥怒手劍叱之澄曰殺我一人活
數千萬人死猶生也帥乃止丞相巴延聞而義之
授華亭軍民都總管不受野服隠居以終
元湯文英字孟寬華亭人世篤孝友至文英八世同
居至元問表閭復其家
夏椿字夀之華亭人少孤事兄如父至元丁亥歲
祲出粟賤糶庚寅又祲賤糶如前復設粥以待饑
者大德丁未旱鄰境饑民皆攜持老幼歸夏氏椿
闢廬舍具饘藥以濟之歸者給其資死者買棺以
瘞事聞於朝旌其門為義士
任仲孚上海人好義樂善大德間歲饑出米二千
斛(闕)八百斛以濟貧乏部使者上其事詔旌其門
二子良佐良輔皆被擢用
章夢賢字思齊上海人性孝友好施與至順初浙
西大水朝廷命能賑五百石以上者爵有差夢賢
出粟二千餘石而不受爵詔旌為義士之門時同
邑管仲德亦以散財周急被旌
杜英發字俊卿上海人官建寧學正初季父無後
養莫氏子為子後復以英發為後及季父殁悉以
産歸莫氏子待之不異同氣復置田儲粟以資族
之困於徭役者
徐初字本道華亭人父信後母䜛初事之益恭父
暑月病疽穢流袵席初身自浣滌不解帶者經月
父乃悟曰汝吾孝子也後母有子初友愛甚篤至
正丙申浙右警初糾鄉人備寇大帥欲薦官之不
受
徐誠字信之上海人父疾醫禱勿應乃刲股和藥
以進尋愈好施予歲祲為粥以食饑者活萬餘人
沈雍華亭人與弟穆以孝友稱於鄉至正丁未夏
淞島兵變父騰避兵於外二子守家廟不去悍卒
排闥入引刃刺雍背穆以身捍蔽乞代兄死雍亦
祈釋弟殺已卒感其義遂兩釋之
趙恭字思恭上海人母久病恭嚙臂肉作羹啖之
尋愈父患蠱其弟敬刲股肉為羹以進亦愈人稱
二孝
姚玭字比玉青浦人至正末苖兵之亂玭奉母出
避阻河不得渡母曰兵至吾誓不受辱遂自沈玭
倉皇投水負母而出一日母病思魚羹暮夜莫能
得有所蓄烏圓甚馴忽出致白魚盈尺以歸供母
人以為孝感
戴光遠字君實上海人父暘谷規創義塾以訓里
人未竟而卒光遠經畫成之作堂室四十五間貯
經史延師儒招學者割上田五十畝贍之
葉以清字子澄華亭人尚氣節德清尉劉昶告以
三喪未舉即貸五十緡監黟縣巴延調兵昱嶺呼
以清姓字而囑妻子曰我死母老當往依之及顔
死以清夢顔来曰以八口累君越二日其妻子果
奉母至時避地諸名流皆依之以居
明何潤字子潤華亭人吴元年海氓錢鶴臯作亂據
府治殺知府荀玉真囚知縣馮榮等潤收瘞玉真
復詣錢力請曰馮良吏無苛政願以十口保之榮
等得免幷擁護避難良民甚衆及亂定又出私財
募購府司所失八印納於官官將表其事固辭時
稱何義士
顧敏字文敏上海人洪武初父仲睦坐累死子孫
應戍邊敏年十三刺血上書白父冤太祖憫之得
末減放歸詔旌其門
沈德四華亭人刲股肉愈祖母疾及祖父病復刲
肝作湯進之隨飲而瘳事聞洪武中詔旌其孝
張榮一華亭人洪武時刲肝愈母病奉詔旌其門
里人繪其像城隍廟其後以刲股愈親疾者華亭
有張桓陳泰居宗晟青浦有張可成上海有張同
文王節蔣時英
陸文旺字德林上海人篤于孝友士望歸之有就
之質成者誨以大義咸感悟去元季避兵苕溪人
指其故閭曰此陸先生居也相戒勿毁洪武初舉
賢良歴官郡守
錢惟慶字汝明華亭人七歲喪父哀毁如成人事
母篤孝兄存善以輸銅後期違部限勾攝甚急惟
慶詣使者曰老母所藉終養惟兄不如期者我也
存善曰弟為母愛子不能離膝下我為家長不如
期罪當坐兄弟争赴逮使者驗戶籍竟以其兄行
會赦免子溥博
楊周字起東華亭人以高義聞雖布衣里中敬服
得其一言為重有賈寄貯金三千十年賈至倍其
子母錢還之客堅却子錢周不得已散之貧民療
疾賑饑全活萬數
姜大順華亭人父廉洪武初以人材受武靖判官
大順性孝母卒廬墓三載有司以孝義薦力辭不
仕
周禋字維敬華亭人為府掾太守劉璟器之璟以
剛直忤巡撫黃憲欲坐以墨拘諸掾拷掠皆誣服
禋獨鳴其冤楚苦備至無撓辭及覆鞫復大呼枉
事始得解後選授縣佐乞歸邑中顧清曹時中諸
名流皆重其人與之酬唱孫思兼
馮海字存朴華亭人事親孝雖近出入必長揖以
告母年八十有鄰媪年與母同嘗與之叙姊妹行
海日具甘旨必邀鄰媪同食以娱親意母疾篤日
嘗其糞夕叩北斗求代半載始痊海竟以勞瘁遘
疾垂没呼母三日不絶口里中稱為苦孝
曹閔字崇孝上海人弘治丙辰進士令沙縣擢南
御史疏論劉璟被扙後當起官以母老不出母終
枕塊得寒疾卒
馮行可字道卿海曾孫御史恩長子恩應詔直言
下獄論斬行可年十三伏闕訟冤日匍匐長安街
號呼乞救於朝士終無敢言者乃刺臂血書疏願
代之死世宗覽疏色動曰忠孝乃萃一門耶因減
恩罪戍雷陽後領庚子鄉薦歴官應天通判有政
聲弟時可隆慶進士歴官按察使以文名
包節字元達華亭人嘉靖壬辰進士由推官擢御
史出按湖廣劾守陵巨璫不法反為所搆逮詔獄
搒掠永戍莊浪衛節在極邊處之甚安獨傷母不
克終養日飲泣聞母訃晝夜哭竟不起遺言以衰
絰殮聞者悲之弟孝字元愛嘉靖乙未進士官南
京御史與兄節並著風采尋請終養歸母没哀毁
卒時稱其兄弟皆死孝
王子竒金山衛人母疾吐痰子竒輒以口吞之母
尋愈總戎閩中海錯皆不敢嘗曰吾親未食也嘗
置一妾詢知其為金千戶女立遣還不責其直又
同郡解元莊允中字執卿買妾至門聞女父為司
倉逋課被繫鬻女以償即惻然歸之
韓宏謨青浦庠生嘉靖甲寅倭寇犯境獲宏謨母
將刃之宏謨號泣請代皆被害宏謨子奔救并遇
害人皆哀之時上海陳時熙華亭高承順皆奉父
避倭亂猝遇宼鋒時熙請代戮承順以身捍刃宼
義之俱得釋
徐億字子裁華亭人倭躙境上億駕舟奉親避匿
寇兵突至奮梃擊之親得脫而億墮水有浮草隠
蔽乃免於厄母疾籲天請代乂吮父疽及二親繼
殁哀毁骨立既葬結廬墓側喪畢不食鹽酪不括
髮者十年垂老入城市人皆聚觀更有強邀至家
令子孫識之曰此徐孝子御史温如璋疏請建坊
表之
徐夀字永齡青浦人嘉靖二十三年歲大饑穀翔
貴夀減直糶五百石以濟貧餒事聞於朝特賜冠
帶子沛嘉靖末又值歲祲沛糶米亦隨時直而升
斗則廣踰其半曰吾不居賤糶名而使人實受其
惠可矣鄉里尤感頌之子三重
曹誠字守愚上海人嘉靖甲寅避倭亂五里橋有
人以巾懸樹就水浴浴畢即去誠趨視樹上巾内
貯白金因露坐水際待其人至而還之又嘗於道
旁厠上見遺金及夜出有墜金戶外者皆久候亡
金者返覓還之如前鄉里皆多其義子國裕官太
醫院吏目亦有善行
張隠字時顯華亭諸生九歲喪父事母孝居大母
及母喪三年不飲酒入室少贅婦家舅卒無子遺
産頗豐隠為之置嗣悉以所遺歸之鄉里美其讓
兼工醫有名
楊應祈字懋延給事允繩子允繩以非罪逮繫獄
論辟應祈日納槖饘刺血書疏求代父死母泣止
之不忍見父就刑先入獄與訣絶粒而死萬歷中
旌表
吴炯字晉明華亭人萬歷庚辰進士授杭州推官
擢南京兵部主事進光禄丞時徐兆魁騰疏攻顧
憲成炯力辨其訛歴遷南太僕少卿居鄉時置義
田贍族輸萬金助邊被詔旌奬從父丕顯由乙榜
除承天府通判亦以好施著
朱一德字士隆上海人領萬歷戊子鄉薦生平多
善行拒奔婦還遺金哀里人謝某無辜陷重辟為
辯於官而出之不受一錢又同郡奚欽字聖功亦
以還遺金却奔女得長者名
顧正心字仲修華亭人太學生萬歷十六年歲饑
出粟二萬以賑詔旌其門因悉郡民徭役之苦買
田四萬畝以助諸役擘畫周詳公私賴之又置濟
荒贍族義學諸田人尤多其義子懿德亦善士
錢良輔字德卿華亭人舉萬歷壬午鄉薦祖母九
十餘卧蓐不能起良輔口哺之祖母没哀毁備至
後居母喪以毁卒又上海進士沈泓字鄰秋母亡
每遇歲除必至殯所寢處元正三日後乃歸每一
念母中宵哽咽人為感動
瞿光位字明巖華亭人父以運糧事坐誣繫金陵
獄光位年十六奔赴繫所徧訟冤於當事者十年
獄猶未解後衝冒風雪□巡按御史舟後號呼徹
晝夜至力竭嘔血再仆雪中御史憫之鞫得其實
父冤始白奉父歸侍養盡孝歴三十餘年及居喪
哀毁感動鄰里孫然恭字欽我善草隸(闕)孫
天潢字爰楫工辭翰天淏字蒸紫邃經學
高承順華亭人萬歷時旌孝
張秉介上海人天啟時旌孝
沈文亮字星白華亭人父鎬病瘵將不起文亮髮
纔覆額哀號禱天願以身代刺臂血投糜中以進
病遂瘥
陸志孝華亭人哭親喪明遇異人療之一目復開
廬墓三年崇禎時旌
唐姚端上海人事父孝歲饑煮粥以食餓者設義
船於永濟渡往来便之子華博雅敦倫亦以孝義
著
國朝陸從龍字五雲華亭人為諸生有聲性孝家貧授
徒以給甘旨侍父疾衣不解帶者三載父殁事祖
母盡孝道撫幼弟極友愛又育弟遺孤俾成立從
妹少寡迎養終身
張淇字爾瞻上海人父尚文有行義好施淇尤以
孝友稱效范文正義莊規畫置義田千畝以贍族
人子彙孫照承先志奏明
朝廷以田載入邑乘
上嘉奬追授淇吏部左侍郎雍正十年事也
蔡之筆字聖持上海人性謹實勇於為善里黨重
之臨没猶遺金助興義塾以教鄉之子弟
張之普字弘祖婁縣人居母喪哀毁骨立廬墓三
年康熙辛酉父貢生宫在中州幕抱病之普星馳
省視及至父已殁拊棺哀慟絶而復甦扶櫬返氣
息日微哭不成聲甫抵家設祭即瞑目苫次間者
哀之
黃令荀字竹咸華亭貢生少孤家貧嘗雪夜負米
奉母以學行著鄉里弟諸生士英早殁婦潘氏守
志令荀自減口食給之以完其節
馮敦忠字方山婁縣人明御史恩七世孫為諸生
敦孝友好義念蘇松浮糧之困著浮糧考憂海患
著海塘條議石土利害說俱上之當事凡遇有關
名教事必倡為之
孫琮字爾繩青浦人侍奉祖及母竭力盡孝葬後
廬墓三年慈烏環集人謂孝感所致雍正四年
旌表
汪思遵字建士婁縣人歲貢生天性孝友父殁六
載哀痛如初喪康熙乙未六月冒暑入山經營窀
穸勞瘁暴亡子顯曾抱尸痛哭三日不絶聲殮父
畢一慟而絶時稱雙孝雍正九年旌表
常州府
後漢彭修字子陽毘陵人年十五與父俱歸父為盜
所劫拔刀前曰父辱子死卿等不畏死耶羣賊曰
此義童不宜逼遂解去仕郡為功曹時西部都尉
宰鼂行太守事以微過收吴縣獄吏將殺之主簿
鍾離意固諫鼂怒并使收意掾吏莫敢發語修排
閣直入争之皆得原貰後州辟從事賊張子林等
作亂與太守俱出討賊賊望見車馬競馳射之修
障扞太守中流矢死賊素聞修恩信即殺中修者
餘悉降散謂太守曰我等自為彭君降不為太守
服也
許武字季長陽羨人郡舉孝廉武欲二弟晏普成
名析貲自取膏腴鄉人鄙武貪而稱弟克遜晏普
並得選舉武謂宗婣曰向以二弟未預榮禄故分
財取譏今殖産數倍悉推二弟郡中稱譽翕然仕
至長樂少府
許荆字少張武之孫為郡功曹兄子報讐殺人怨
者操兵攻之荆出跪曰兄一子為嗣願殺身代之
怨者曰許掾郡中稱賢吾何敢犯遂委去舉孝廉
和帝時遷桂陽太守有兄弟争財上書自劾後皆
感悔召拜諫議大夫
高岱字孔文無錫人太守盛憲舉為孝廉許貢領
郡將殺憲岱求救于陶謙憔悴泣血水漿不入口
謙感其忠勇許為出軍岱還而貢已囚憲母岱往
見貢好自陳謝貢即出之孫策聞其善左傳虚己
候焉為嫉者所中遇害
晉顧悅之字君叔晉陵人初為殷浩揚州别駕浩為
桓温所廢卒悅之上疏理浩或止之悅之固争浩
果得伸物論稱之終尚書左丞
南北朝宋蔣恭義興人元嘉中晉陵蔣崇平為劫見
擒云與恭妻弟吴晞張同行時錄晞張弗獲收恭
及兄協付獄兄弟争受刑郡上其事于州悉原之
後恭除義成令協義招令
徐畊晉陵人自令史除平原令元嘉中大旱畊詣
縣自陳請以米千斛助官賑貸時以畊比漢卜式
詔書褒美
余齊民晉陵人少有孝行傭書以養一日忽語人
曰近肉痛心煩如割必有異尋得父病信四百餘
里一日而至則父已死齊民號踊慟絶良久蘇問
父遺言母曰恨不見汝齊民曰相見何難號呌殯
所須臾便絶郡以事聞詔更所居里曰孝義賜其
母粟百斛
許昭先義興人事親盡孝叔肇之繫獄七年料理
餉饋了無倦色貲産既盡賣宅繼之尚書沈演之
嘉其操行肇之遂得釋
齊吴欣之晉陵利城人弟慰之為武進縣戍元嘉末
隨王誕起義會華欽軍至衆駭散慰之獨留被執
將死欣之詣欽請代兄弟皆見原齊建元中有詔
蠲表
華寳無錫人父豪義熙末戍長安寳年八歲臨行
謂曰我還為汝上頭後長安陷寳年至八十不婚
冠或問之不忍答輒號慟彌日齊建元三年詔表
門閭
薛天生晉陵人其母遭艱嘗菜食天生亦菜食母
未免喪而逝天生終身不食魚肉建元中詔表門
閭
蕭叡明字景濟南蘭陵人母病風積年晝夜祈禱
祁寒不輟下淚成冰叩頭出血血亦冰忽有人以
小石函授之曰此療夫人疾跪而啟函有絹三寸
丹書日月字母服即愈
劉懷允晉陵人與弟懷則十餘歲喪父衣不絮食
不鹽豉建元三年詔表門閭
吴達之義興人嫂亡傭直給喪具從弟欽伯夫婦
歲饑被掠達之有田數畝售以贖郡命為主簿固
以遜兄又讓先世舊田與族弟弟不受棄為閒田
建元三年詔表門閭
陳元子義興人四世一百七十口同居建元三年
詔表門閭仍蠲租賦
蕭修字世和南蘭陵人諮弟封宜豐侯性至孝年
十一丁所生母艱自荆州反葬中江遇風修抱柩
長號血淚俱下隨波搖蕩終得無他葬訖廬墓猛
獸絶迹野鳥馴狎武帝嘉之班告宗室
唐劉子翼字小心晉陵人初仕隋為著作郎峭直有
行面折僚友退無餘訾貞觀初被召以母老辭江
南巡察使李襲譽表所居曰孝慈里子禕之
王遇晉陵人肅宗時與弟遐同行道中為賊所執
將釋其一兄弟争死賊感其義俱縱之
蔣渙晉陵人與兄洌並擢進士第父卒兄弟廬墓
側植松栢千餘渙以鴻臚卿使日本却金帛之餽
惟取箋一幅為書以貽其副歴官禮部尚書洌終
尚書右丞
宋丁寳臣字元珍晉陵人與兄宗臣並以文行稱號
二丁舉進士歴司封員外郎卒少孤篤于友愛兄
亡服喪三年
陳思道江隂人喪父事母兄以孝弟聞鬻醯以給
晨夕母喪水漿不入口七日既葬廬墓妻子詣之
拒不與見有白免馴虎之異咸平初賜束帛旌其
門
邵靈甫宜興人倜儻好施予嘗歲饑盡發儲粟五
千斛浚河除道邑人争受役因賴以活子梁孫綱
皆登第人以為積善之報
陳敏字伯修無錫人年十一廬親墓有芝産于塜
熙寧三年進士大觀中守天台蔡京諸人用事斥
司馬光諸賢為奸黨令郡國立黨人碑敏曰誣司
馬公是誣天也倅立石敏碎之謝事歸
葛書思字進叔江隂人第進士調建德主簿父密
年老迎養不就遂投劾歸養十年廷臣薦弗起密
許以偕行始乞監新市鎮居喪盛暑不釋麻苴終
禫不去塜舍累年乃出仕主簿連水時兄書元為
望江令同隷淮南監司有捨兄而薦思者乞改薦
兄不許則封檄還之官朝奉郎卒諡清孝
孫逵晉陵人母周氏刲股起父疾母卒逵哀毁盡
禮崇寧間郡守為請旌表淳祐中裔孫鎬年七十
餘病疽其子裂肝以療尋愈郡守刻石表之名所
居里曰申孝以昭其世德
施坰字林宗武進人登崇寧進士第仕至敷文閣
待制生平篤意孝養所至得親書必冠帶跪讀遇
恩奏補先及弟姪鄉人稱之
元王彬字文父武進人早孤事母孝母没哭泣幾喪
明天歴中歲旱鄉鄰絶食彬徧假之粟卒後送葬
者千人皆哭之慟
李辰字吉父江隂人家貧力學近臣交薦之試迪
功郎史館編校改參制置司幕府以母老乞歸母
喪蔬食廬墓側六年
虞薦發字君瑞郡人性孝友家貧好施未冠舉于
鄉歲饑出粟賑貸聚徒講學當路欲薦之謝不就
張孝子小字阿蟠自無錫徙家晉陵少孤家貧傭
力染肆以養母時得一美味必歸遺母色養備至
積二十年母終痛哭幾絶鄉人以張孝子稱之
章齊字敬叔江隂人元季父文避寇雷溝死于亂
兵齊求父尸不得哀慟絶粒者七日書蓼莪首章
擲筆而逝以避亂松江窆于盧涇子庠洪武間為
袁州守始奉祖衣冠及父柩歸葬
華幼武字彦清父鉉早夭母陳詔旌貞節幼武幼
與羣兒戲于庭聞母語生平事輟戲而慟母益具
言所聞母子相持慟哭哀動閭里事其祖父及叔
父極恭順羣從未嘗析産異居母老喪明日召諸
姑姊與歡讌又構貞節堂春草軒以居母黃溍宋
濂記傳之
明張翼字飛卿無錫人徐達破姑蘇俘士誠其偽將
莫天祐猶固守無錫達使諭之降復為所殺達怒
檄曰不下屠其城翼與儒士徐績徐吉往說天祐
宜為生民計天祐沈思良久從之翼先縋城下見
領兵胡廷瑞約三日出降歸報天祐如期自縛詣
軍門廷瑞入城不戮一人洪武三年翼績吉並舉
明經行修翼以老辭吉逃去唯績應命歴遷順德
知府歸老
顧士傑字文英武進人洪武初父坐督賦詿誤論
死適父病兄當就逮士傑年十七曰父老矣兄家
督何可死竟自詣詔獄死父兄為建祠祀之
王忠武進人洪武中父諒以輸税後期法當死忠
時年十七自詣京請代父死上並赦之宣德初以
薦除兵部主事方將大用以母老致仕歸
楊浦字宗廣武進人自浦而下五世同居食指千
百計時稱為義門
孫慶字思敬武進人母暑月病瘍吮數日得愈又
得寒疾刲股以進病亦良已母喪廬墓側産靈芝
備五色雲氣人以為孝感
沈明字惟遠常州人母病勤侍湯藥得疾幾殆兄
殁以遺産屬明明以己産與婦家産合為一嫂曰
内産叔所當私固請却之明終與均分
徐佛保江隂衛人永樂間旌孝行
趙鉉江隂人洪熙間旌
胡長寧武進人正統間旌
陳安常江隂人輸財助官景泰間旌
陳玉宜興人景泰五年歲大饑玉出榖二千石賑
之全活甚衆事聞詔旌
馬官武進人九歲喪母事父及繼母極孝父患頭
風醫弗能療禱于神願刲股救親夜夢神曰樓前
榴樹汝以鐵線懸繫則割可弗害如言果無恙為
羹進即愈又同郡錢獻卿李魁屠上宿左守身前
後俱以割股愈父母疾上宿守身俱被旌
李庭芝字瑞卿宜興人廉直簡慤嘗同業師許恒
應南試恒暴仆闈中庭芝即投卷負其屍出景泰
中鄉舉任平樂知府致仕家徒壁立有故人李應
貞過訪時方踞爐煨芋相對話舊俟芋熟啖之而
去
李貞字維闇郡人幼孤其母資織絍育之及長母
久病家益貧母卒鬻妻以殮里人許還淳義之為
贖其妻又為醵金助葬貞感其德終身父事之
董琮字禮坤武進人祖母徐年八十餘為盜所獲
琮挺身謂盜曰祖母老幸釋之我有私藏當以相
奉盜釋祖母令掘所藏琮曰我欲脫祖母耳安得
有藏盜以孝孫釋之父病刲股以進終不能愈哀
毁成病卒
李步行無錫賣菜傭早喪母事父孝父嗜酒每朝
鬻菜于市得錢沽酒歸飲其父體無全衣而父便
身之物無不給里中父老訓子必曰何不學李步
行又靖江劉權力傭供母母卒廬墓終身
褚鳳無錫人宣德中諸生事父最孝父老病在褥
侍奉不離鳳因出郭上冢適鄰火延及父焚死痛
不欲生不忍火食惟飲水食草根木皮傭書得工
價營葬事畢囑弟早娶延祀身負薪往墓所自焚
死
秦永孚仲孚無錫人侍養二親歴四十餘年曲盡
孝敬父患心痛醫謂胸血可療二人競砍胸出血
和酒以進父疾遂痊母傷膝創潰競以舌䑛而愈
成化間詔旌雙孝
秦鏜永孚子母張病痿又瘖不能言鏜以意揣其
欲而調護之坐卧躬自抱持積十九年不懈以母
病不赴會試與仲孚子鉉亦稱雙孝
蔡元銳無錫人弟元鐸嘉靖中倭寇至突入其舍
兄弟負父升屋賊執元銳殺之元鐸以父免尚未
知兄死持重貲至賊營贖兄併遇害事聞詔旌其
門曰孝友
全純字原赤無錫人家貧事母孝母卒飲泣歲餘
而瞽鄉里舉其孝巡撫周忱餉以米布純固辭曰
某能稍盡子情則目不盲矣忱瞿然躬為祈禱曰
若全孝子果孝宜還其目三月目復明忱為捐俸
買田以贍之
華雲字從龍無錫人嘉靖辛丑進士授戶部主事
榷税九江以廉潔稱擢刑部郎乞休歸倣范仲淹
義莊買田千畝以贍族人
吴馭字惟允宜興人嘉靖中官詹事府主簿邑大
饑輸粟出錢賑饑瘞死乂建義祠割腴田二百畝
為義莊時郡諸生湯應麟亦以孝友好義聞
黃巒字世鳴江隂人由邑諸生入太學嘉靖戊申
倭警巒捐六千金甓城東南三百餘丈丙辰又捐
二千金增子城三座倭環攻三十三日不破民賴
以全又圍困時輸粟七千石給土兵三千石安客
兵給貧民七十金助輸尚書趙文華軍餉殁而邑
人專祠報其德
秦柱字汝立金孫以薦授中書舍人高拱當國柱
有通家之舊未嘗輕詣其門及拱得罪去門生皆
走匿柱獨追送百里外吴中行以論張居正奪情
廷杖柱挟醫視湯藥得不死居正銜之斥歸
折足老人之子嘉靖初無鍚人父折足其子負之
以行乞于道得少物輒進父父棄其餘子始食歴
十餘年父卒子慟曰父在冥途孰負之行遂死父
旁
任卿字世臣宜興人嘉靖間由例貢仕至大理寺
寺副嘗割田千畝為義田贍族之貧者千畝為學
田贍士之貧者八百畝為役田佐里人之輪充里
役者其宗人友恭為太醫院吏目事孀嬸如母每
日必衣冠寢門外問安婢辭乃退後有億年者事
母盡孝年六十不衰撫異母弟不啻同懷鄉黨稱
曰孝友世家
鄭振先字明初武進人萬歷庚戌進士令穎昌舉
卓異第一丁内艱歸以哀毁卒遺命以衰絰殮時
稱死孝
沈應時字伯起無錫人母早亡父從龍不再娶而
雙瞽應時日為䑛膜俟父安寢然後篝燈讀書舉
萬歷癸丑進士崇禎初歴官通政參議又郡諸生
褚城父喪明每五更以舌餂之父目復明以孝友
聞賜冠帶旌表
浦邵無錫人父虞被賊縳將殺之邵以首迎刃父
得免萬歷間旌
徐時進字元修江隂人以諸生久次將貢而母馮
以疾卒自傷欲沾微禄養親而不得也號呼不輟
聲越七日而絶遠近哀之
陳一經字懷古宜興人性純孝生不識父詢母得
貌繪而事之諦視輒嗚咽欷歔為人方正有器識
殁後里人私諡孝潔先生子于廷
秦爾載字彦熙無錫人師事高攀龍葉茂才事母
盡孝居鄉設粥製衣以濟凍餒置槥以殮死者歲
以為常三子鏞釴鍈皆知名
史元鎮宜興人年十六家失火元鎮入火救母萬
氏鄰人止之號慟不顧母子俱死火熄屍猶負母
兩手相握不忍釋事聞詔旌萬歷四十一年立像
附祀周孝侯廟
陳可達靖江人與父佾渡江舟覆可達善水先登
遂操櫓溯流求父得之中流父已凍痿不支可達
因竭力援父竟同溺死三日後抱其父屍出面色
如生
黃卷字文萃靖江人以貢歴雲夢令罷歸天啟六
年邑大饑死亡相繼家貧以所置桫木周身具質
銀首倡助賑邑令及監司繼之全活無算又同邑
朱維炯有族人逋糧千石繫獄擬罪為出息稱貸
還官復以金贖其罪時人義之
堵印錫字仲緘宜興人六歲喪母十一歲喪父哀
毁如成人舉崇禎丁丑進士自陳幼失二親未嘗
一日奉養懇乞假歸廬墓三百日然後就職詔許
之墓有枯桐再華蛛絲結成孝字漳浦黃道周作
禮問唁之謂可埒曾閔
楊廷鑑字冰如武進人崇禎癸未廷試第一授翰
林院修撰工詩文書法師張瑋瑋卒于京廷鑑經
紀其喪謝絶賻贈曰不敢傷吾師身後廉倡修郡
邑學宫賑饑施乏宗黨多被其澤
孫源文字南宫侍郎繼臯子經書子史無不淹貫
性慷慨喜論天下事甲申聞崇禎崩行坐悲泣未
幾咯血聲瘖淚盡而絶同邑諸生嚴紹賢一鵬兄
子亦自經寢室一婢從死
國朝路邁字子就宜興人崇禎甲戍進士令暨陽卓異
擢禮部郎改吏部念二親春秋高告歸終養入
國朝累徵不出與弟遴友愛遴卒官北平訃聞哀慟數
日不食
惠疇字庶康江隂人順治乙未進士不仕宦而能
為德桑梓濬濲港河建文星樓請當事永免楊舍
徭役疇力為多
吴珂鳴字蕊淵武進人順治丁酉舉人是年科埸
弊發覆試所舉士於
廷珂鳴三試皆第一
特命一體殿試授翰林異數也未幾以逋糧案降調旋復
原官督學京畿有公明稱性好施與周䘏宗黨
親疎有差葬其先壟之淹柩百餘
王襄武進人父道洽從族叔于粤東戎幕久無耗
襄覓父經百艱比至則父與叔俱前卒遇父友指
葬處扶柩歸母猶疑似命異日勿合葬未幾棺蓋
裂窺見道洽鬚眉如生襄授徒養母在館忽心動
疾馳六十里省母適鄰延燒襄舍母悸不能起襄
負母出烈焰順治庚子舉于鄉
何肇嘉武進農家子父有昌應役遠方肇嘉號泣
尋父感神告遇父迎歸家貧自食糟糠奉親甘旨
父疾侍側三年不入妻室父殁廬墓三年雍正
七年旌表
吴箕字弓武宜興人父永齡樂邑令致仕家居母
死箕侍父居書室寢食不離者十年兄雲垂客死
箕事寡嫂以禮雖盛暑不衣冠不敢見嫂卒遺兩
子四女皆為婚嫁以父所遺産悉歸其姪
黃暉烈字敉公武進人康熙壬戌進士居家事親
孝事兄嫂敬傾婦奩嫁妹撫甥女為擇良配鄉黨
稱行義者必以暉烈為首令竹溪牧鬱林皆振興
庠序以孝弟廉讓教其民調養利道卒同邑鄒謫
仙字子竒亦以孝友稱
謝旭字羲占宜興人康熙乙丑歲貢以母吴年邁
晨夕侍側不離嘗遘疾衣不解帶隆冬聞有客舟
冰膠西溪不得距岸者募人多方救之不食三日
矣全活五人歲儉捐賑率先為衆倡
朱旂字大占無錫人康熙間順天舉人少孤事母
呴嫗至壯不改與遊皆名士讌詠無問惟堂上傳
片語踉蹌急赴家于鄉偶入城市必令僮輩數數
伺候母顔色母殁號踊氣絶良久甦血坌涌遂病
三月卒
杜芳字韡仙無錫人事父與繼母盡孝周䘏鄉黨
惟恐不及歲除袖碎金十百函伺窘乏者贈之不
告以氏名康熙庚寅巡撫張伯行檄縣賑饑芳竭
囷粟襄事因以耆年樂善四字表其閭年八十九
卒同邑潘志道字嗣安嘗割肱肉療親疾行義與
芳相埒時稱兩善人卒年八十
華汝修字履祺無錫諸生父國球郡諸生敦行孝
弟教授鄉里汝修事父能養志建祖祠率宗人遵
朱子家禮䘏貧乏贍孤寡先親後疎收育棄孩槥
死瘞骸見有逋糧械繫者代納其逋而釋之道拾
遺金粘書召失者返之蟲魚微物臨刀俎必脱之
而後安臨歾訓子惟曰為善最樂
夏敦仁字調元江隂人父霈字若時有孝行遇親
忌辰必素服齋居泣涕竟日敦仁為名諸生間月
朔必詣
聖廟肅拜元旦
萬夀冠帶叩祝語子弟曰尊君親師無貴賤一也邑
城南斜涇河引江水溉田可千頃敦仁一再濬之
歲饑司粥厰歛散有方又糾同志集貲作同善會
義學義塚殮死瘞骸夜燈草屨棉衣薑湯藥餌之
施于貧乏者皆取給焉弟敦禮雍正元年賑饑輸
粟百石四年邑令祁文瀚修學首捐二百餘金鄉
黨咸多之
薛有年武進人父目疾成翳有年中夜吮䑛焚香
籲天父目忽明
陸士奎無錫人八歲喪母倣丁蘭刻木像母朝夕
上食長授徒養父父嘗病劇醫百不效士奎哀號
籲天願以身代得異兆遂瘥同邑劉耿字覲文父
早卒事母孝母殁廬墓三年幼未嘗讀書由静坐
得力於書無不通曉能大書里中有欲舉其孝行
者輒號哭以母節未舉故也
史君奭字則召宜興人七歲喪父哀毁如成人事
母孝析産以良者與弟為人嚴取與必信果自幼
擅文譽久困諸生及次當充貢謝不就廬親墓旁
終其身
任沂字曾儒宜興人父令樂善好施沂承其志歲
饑米貴沂買米楚中半價糶之旱歲溪流竭築隄
注水以溉一方之田又嘗出粟捕蝗使不為災善
排難解紛比殁族黨咸哭之
許翎肇篪猶子宜興學諸生少工文篤孝友肇篪
遺孤翿家貧不能讀書翎令與子泉同學自督課
之所課未竟則撻泉以愧翿翿跪號不敢仰視長
遂力學有名
潘稷字稼先金匱人父果任永順同知會溪蠻鼓
譟坐不善拊循下獄稷年十七馳侍父父遣歸省
母娶婦且就試稷泣曰兒非不念母尚有兄在父
在禁而子歸娶於心安乎至一名遲速何足計仍
留侍焉久之咯血慮傷父心不言遂不起檢篋得
自銘二章志在立身揚名小盒封固者父所落齒
也父平日手諭片紙不遺
趙珩華亭人雍正十三年以孝旌表
鎮江府
南北朝梁韋鼎字起盛其先杜陵人世居京口侯景
之亂鼎兄昂力戰死鼎負屍奔走求棺無所得哀
號不輟忽江中流新棺至因取以殮元帝聞之以
為精誠所感大加褒奬
唐周國寳以字行金壇人永徽間四境盜起國寳糾
合鄉人拒之手刃數十人力竭自刎事聞封爵立
廟祀之
宋蔡淵字子雍丹陽人登進士乙科累官至大宗正
丞初淵家饒於財兄弟以豪奢相尚淵獨擔簦以
遊寒苦如窶人或勸稍分兄弟之財以自給曰兄
弟治産吾治書兄弟不以家事累吾吾可以身計
累兄弟乎聞者愧之
虞申字行父丹徒人從姚開受春秋游京師謁安
定胡瑗瑗竒之生平孝友勇於赴義同産負大司
農錢既析貲矣悉為償之仲弟死嫁五女撫其孤
如己出
章瑢丹徒人事親盡孝母亡思慕切至墓上枯竹
復生子孫相繼以經學顯
張恪字季忱金壇人幼孤居母喪三年不入私室
兄以疾不能供役恪往號泣請代兄子有緣役破
家者有坐事沒産者俱授以室廬擇良田數頃為
義莊宗族諸事取給焉歲饑設糜粥收棄嬰贖鄉
人女流落他郡者買妾得士族女即治装嫁之工
人竊金事覺願償以女弗取而幷釋所竊政和間
鄉里疏其義行上之官以聞於朝
陳亢字退叔金壇人家饒而勇於為義嘗開古速
渡河民便利之歲饑疫傾家儲以給藥食置義塜
死者給衣槥收葬之後以子孫官顯累贈朝散郎
湯宋彦字時美邦彦弟以祖鵬舉澤累授官至湖
北安撫司參議念兄以使金坐貶卒既已析居輒
推良田益之得任子恩即以官其孫幼女未行輟
其子装授之次得任子恩以與長弟之子又次與
季弟之子
湯喬年丹徒人為人慷慨自負博學工文秦檜欲
館致之使學官諭意辭曰是主和議者吾方為天
下讐之又安能出其門乎後以特恩授韶州推官
不赴
李華溧陽人父殁毁瘠盡禮母疾衣不解帶有田
十餘頃榖貴平價糶之以濟一方大觀政和間蝗
數害稼獨不食華苗子朝正累官知平江府
潘祺溧陽人性孝好學尚氣節游太學與陳東為
友東欲陳時政祺曰奈親老不能與子俱耳子不
可不勉陳意遂決後登第調宣州司戶
錢戩溧陽人居父憂有少年數人来曰而父逋我
數萬錢戩與之不吝夜有賊入戩知之呼與金使
速去終不語人後其子至顯官
諸葛填丹陽人執親喪哀毁絶酒肉手治墓劬瘁
骨立歲饑民共伐墓木填不能拒泣痛而卒人稱
諸葛孝子
湯克昭字晦叔初以淮閫辟授修武郎累官至武
翼大夫知肇慶府鄉人負錢萬緡貧不能償以産
歸之克昭曰昔以義假豈望報耶乃焚其劵又買
千畝為義田凡同祖所出給予有差
竇寳周伸俱丹徒人以刲股療親受旌
束崇芳字德馨丹陽人德祐乙亥北兵来父被俘
崇芳詣軍門號呼請代大帥義之縱其父去留崇
芳軍中掌文檄久之憫其孝言於巴延予以二矢
縱歸
元孫瑾字無咎丹徒人父殁當嚴冬徒跣食粥盡哀
事繼母唐甚謹吮癰癰愈䑛目目明唐卧病十二
年不以久病而怠迨葬時有久雨忽晴掩壙復雨
之異縣上狀被旌
徐鈺丹徒人泰定元年侍父鎮往婺源經小溪口
流水暴漲鎮墮水鈺急投溪擁父出父得挽筏以
升而鈺力憊湍急不能自奮遂溺死屍浮四十五
里始得有司以間旌其閭
張夀字仁輔丹陽人五世同居孝友彌篤至元三
年旌門
王元伯金壇人四世不異爨家人百餘口無間言
日使諸女婦聚一室為女工畢斂貯一庫室無私
藏幼穉啼泣諸母見者即抱哺不問孰為己兒兒
亦不知孰為己母也兄宣伯卒即以家事付兄子
軌軌辭元伯曰若宗子也宜主之相讓既久卒以
付軌至元間旌表其門
明王荂字子輝金壇人洪武間兄榮以杭州府同知
坐事當剜膝荂擊登聞鼓請以身代義而許之旨
下兄已刑矣正統初出粟三千石助官賑饑勅表
義門復其家子政孫鎮咸好義急公捐貲助賑給
七品冠帶
高禮保丹徒人性篤孝割脇脂以愈曾祖母徐疾
詔旌其門
史以仁溧陽人唐川丹徒人俱洪武時以孝旌
陸旺溧陽人正統時以輸財助賑旌
楊椿年丹徒人割股荷旌
貢原懋字世德丹陽人正統間歲饑出榖二千石
賑貧者有司以聞賜勅奬諭又建學舍延明師以
處四方之士
賀愷字伯元丹陽人值歲饑詔民出粟及格者予
旌愷獨輸粟辭旌天順中歲又饑愷輸粟益多辭
旌益堅有司高其義虚賓席以待終不赴時蝗災
獨不犯愷田人以為厚施之報孫玭亦以輸粟及
格授承事郎一人輸負畢有戚容詢知其鬻女也
傷之還所輸令贖女而代之賦
錢賓國字寅劬溧陽人伯兄以逋賦繫將質己産
代償之令聞而問曰汝寒士曾與而兄析箸否曰
析久矣然逋賦者賓國之兄負逋賦名者賓國之
父也賓國敢令父負此名哉令義之令償其半而
捐俸輸足後由貢司訓宣城
繆希亮字思忠溧陽人事母至孝嘉靖己丑既登
第不廷對而歸遂終養焉母殁不復出
史際字恭甫溧陽人少從王守仁湛若水遊嘉靖
壬辰舉進士以文選主事改春坊清紀郎旋乞歸
置義莊義塾修明倫堂濬躍龍關捐田二百畝資
貧士誦讀嘉靖甲午乙未洊饑發廪以濟更捐粟
墾治沙漲田成名曰救荒渰募死士擊倭太湖撫
按上其功晉秩蔭子
殷士望字德遠丹徒人嘉靖末倭猝犯京口士望
父被執士望請以身代倭兩釋之其女弟亦以孝
聞詔旌其廬曰麟鳳
馬一龍字應圖溧陽人父性魯自給諫出知尋甸
府以苗變誣繫獄一龍時為諸生走長安上執政
書情辭哀迫執政憫之父獄得解嘉靖丁未成進
士由詞林仕至南國子監司業
陳守愚字子直丹徒人性至孝好施家被盜其戚
梅某孔某先以帑寄守愚至是倉皇来省守愚悉
償之賑饑給槥焚劵贖人子女義事靡不為有司
薦之朝將授官以親老不就
史濟字啟賢金壇人貧民有鬻妻者助之金得不
鬻嘗糴菽淮上他賈誤授百斛牙籌亟還之謝以
十籌不受
湯宗元字養初金壇人念大父年高同卧起者十
餘年大父殁始娶季弟未婚倍給以常稔田自取
磽瘠嘗渡淮獲遺金一篋訪而還之人有所貸逾
歲輒焚其券
曹塾字啟倫金壇人祖遺田僅百畝後殖至二千
餘畝悉與同居兄子均分歲饑輸粟千餘石以勸
賑遥授鴻臚寺序班
狄仕明溧陽人弟獻明萬歴壬午舉人有妾自縊
忌者賄直指搆以殺人之罪方逮訊仕明謂弟曰
此行無生理弟未有嗣不可以死乃使弟出亡挺
身代往直指方盛怒仕明曰直指欲以三尺法為
所私殺人乎直指語塞怒益甚榜笞交下俄殞於
獄直指尋自悔弟獄得解
張柏字汝憲丹徒人萬歴己丑郡大荒柏出粟千
石設糜以賑病者給藥無衣者給絮凡五閱月至
麥熟方止全活無算有司上其事遥授之職子覲
辰亦好施予有父風
鄒量金壇人割股廬墓被旌表
孫尚魁丹徒人節婦孫氏子也孕三月父卒尚魁
自慟為遺孤不識父面每登高及風雨夜則大哭
母病刲股以進母殁設主淨室旦晚侍食凡數十
年忽一日詣親族作别曰三日後别諸君去尚魁
遺孤喜將識吾父於地下也踰三日果卒
李元炳金壇人父瞽以舌餂復明割股飼母母疾
愈明季膺奬
謝深金壇人傭賃為生割臂肉愈母病
陳光美金壇人刲股愈母疾伯兄無嗣次兄烈以
子嗣之烈願兩析其貲以一與光美不受子英略
亦刲股療母疾
莊仲祥字瑞之金壇人父以苦學失明仲祥日侍
側口誦古史數十則雖沍寒深夜無間曰老人畏
夜長吾欲為大人減漏刻也書則博束脯以佐甘
旨繼母僅長祥二歲終時仲祥年七十有三居喪
盡禮所生弟素驕蹇仲祥愛之無間甲申三月聞
變大慟疽發於背而卒
陳觀陽字賓之丹徒人父肖授徒維揚逆徒宗孫
達憾師嚴投毒飲食中肖中毒死觀陽甫十六歲
誓報父讐宗宦族多藏百計展脱賴江都知縣姚
持之甚堅迄十九年觀陽成進士血疏陳情孫達
始伏法觀陽仕至吏部主事
朱祚元字仁卿丹徒人母病兩刲股以進父為亂
兵所執請以身代並及於難
史遷六溧陽人里中有貧而棄婦者鬻己田以全
之子廷颺順治乙未進士
國朝楊日進字吾往丹陽人性和易好施延名醫善樂
以恤貧病甃治道路賑濟鄉里時稱長者
賀雲舉字紫翔丹陽人順治辛卯恩貢授絳縣知
縣謫兩浙鹽幕父以張獻忠之亂死於資陽雲舉
棄官入蜀求遺骸不得慟哭空山中聞者莫不流
涕
戴舜年金壇人生五歲父與族人構難族人擊殺
諸途訟於官會令罷賂居間者事遂解舜年雖幼
見其祖母時時切齒飲泣默識之至年二十途遇
其仇頓發忿舉手中鉏鋤之破腦陷胸而死即持
鉏詣縣自陳狀令義而頌繫之上臺亦義之僅擬
杖懲事與丹陽黃洪元同
張炳祖字虎文丹陽人從父仲馨北遊抵濟上父
病熱不汗地無醫者炳祖夜告天刲股肉為羹纔
盡兩甌則大汗熱解後糜肉雜粉糕以進不十日
愈父先病痢四十日卧起抱持漸不能興以牀為
厠皆親裹滌復負重創積勞成瘵歸二年卒
周瑞張繼昌俱金壇人以割股療親旌表
王宗積金壇人廬墓旌表
何金鋐字元用丹徒人父没用妻嫁貲治殮以父
所積脩脯金為弟妹婚嫁生計二弟繼没撫二孀
三孤歴凶歲更亂離而卒共保全母没終身茹素
葬族之不能葬者十數喪晚入山學釋示微疾端
坐逝
賀上林丹陽人父天叙以事忤毘陵令繫獄將殺
之上林年十八謀脱父不得聞巡撫將至涉江溯
淮迎舟大呼騶從呵之不得前遂投河髮没數寸
復躍起大呼撫軍令急救之已死撿其衣得一紙
則白父冤狀也撫軍按部具得令不法狀釋天叙
獄毘陵人立賀孝子祠
毛鯤字漸逵丹徒人節婦唐氏子竭力養母兄弟
友愛以母節子孝旌表
黃洪元丹陽人父國相為同里虞庠所殺時洪元
與弟竒元尚幼長欲報仇母懼禍固止之久之母
死既葬兄弟各挟利斧斫庠於春社會飲坐上詣
縣自歸有司繫洪元釋其弟事奏
詔皆釋之
高拱斗丹徒人樂善好施兩設粥賑饑凡橋梁道
路公宇圯壊靡不捐金修築弟拱奎亦敦孝友
法治朝字公亮丹徒人明末父為江隂縣土賊所
害治朝求得遺骸歸控於官戮賊首十一人母病
刲股以療弟治鼎染疫頭項腫潰欲人面作枕治
朝即以面承之漸得愈弟治齊亦孝義每言及父
事輒咬破其舌喋血而哭生子不令赴試江隂以
父殺其地也初出繼叔後叔有子盡以家産畀之
雍正四年旌表
朱化麟丹徒人刲股肉愈母疾
狄樞南字曼容溧陽人善屬文年十五母遘疾刲
臂肉和藥以進卒不起葬後廬墓三年待庶弟三
人衣食皆厚於己子曰吾子不敢與父之子等年
四十一卒
淮安府
元湯福新山陽人遷桃源赤鯉湖居積甚富好行義
代邑令償米五千石淮水泛清河以東被害築堤
四十里水不為害復助米二千石開濬山陽運道
歲饑設粥以賑又浚漣沭二水因名湯家澗三子
通遵暹皆以仕顯
翟諟淮安人居喪廬墓
明張住兒桃源人母孟氏病篤住兒割肉為羹以進
母病獲愈洪武中旌表
吴輔山陽人刲肝愈母疾
楊旻字克彰山陽人父早卒居母喪哀毁踰禮廬
墓三年母素畏寒遇大雪則繞墓慟哭墳遂無雪
有白鳩雉兔之瑞
宫安山陽人少孤其母以貧改適北商棄之去宣
德間貢入京師避雨店舍母子相遇抱持慟哭其
母已生三子安往来定省不缺授温州府推官擢
廣東僉事持憲嚴明致仕歸貧無生産養猪以自
給巡撫王竑深重之
王仲英清河人正統中以輸麥賑饑旌表
梁辟李成俞勝徐成以上並淮安人正統
時以輸財助賑旌
朱仁安東人景泰間歲貢任於潛縣教諭天性純
孝方娶父賓病即不入私室侍奉湯藥及卒結廬
墓側單衣跣足隆冬不易芝草産墓
王鋐山陽人成化中以順孫旌表
樊琦字克用山陽人成化戊子舉人授利津教諭
復補任平原居家孝友凡禄養餘貲悉推濟族屬
蘇勤安東人自高祖至勤六世同居成化中奉詔
旌門
朱勇安東人以五世同居旌
高隆鹽城人弘治癸亥歲大歉死者枕藉隆瘞埋
數千人
陳錙山陽人好義樂施遇貧鬻妻者捐粟贖之
李昇字雲超山陽人幼喪父聞家人稱父名輒哭
失聲家貧教授以養母母卒執喪哀毁遂喪明終
身不食肉
丁震山陽人自祖文義迄震五世同居少長雍睦
正德中詔旌為義門
蔣彬大河衛人母得疾汗閉幾死彬灼臂籲天母
忽汗出獲瘥父殁廬墓終喪晨昏哀哭常有二鳥
飛鳴廬中夜有數犬繞廬往来一時文士多歌詠
之
相棟山陽人嘉靖戊子舉人性篤孝友好周人急
不計已豐約遇事役妨民者即代為論訴雖觸犯
不自危
陳斗南鹽城人嘉靖庚戌進士事繼母以孝聞母
病疽呼號七日吮其穢而愈
陳寳鹽城人親殁廬墓三年不與妻相見惟令子
餉米於墳所
楊錦郡諸生母病不解衣者三月父鸞鰥居侍寢
處不入私室十餘年冬月父足凍裂夜以舌䑛之
父病嘗糞驗其差劇嘉靖中歲貢當赴京師以父
老不仕後學使耿定向初就官夢神語曰楊樸菴
孝子也醒而識之及試淮詢知樸菴即貢生楊錦
驚異之奉書幣表其宅里時以為至孝所感
周熊淮安衛世襲指揮父母早世事繼母以孝聞
及殁建思親樓刻像奉事
吴從衆清河庠生性篤孝中夜火起母老病熟寢
從衆冒火以入負母出烈焰中次日火毒發母子
繼亡萬歷中詔旌
高鹿鳴字子賓山陽庠生孝友端慤嘗刲股愈母
疾兄家計中落割産贍之撫兩孱姪不異己子又
同邑王久章由乙榜授通判盡以家財析諸弟姪
孔金山陽人父椿死遺腹生金事母盡孝母被大
賈杜言逼娶沈河死金屢訟不勝言以賄謀斃之
金丐食走闕下擊登聞不得達復歸墓所號哭不
絶聲里人上其事知府張守約異之質實擬言斬
未幾張卒言夤緣得脱金被箠楚幾死後監司理
舊牘仍擬言斬死獄中金旌表
孔良金子金病刲股肉為羹以進得愈金喪廬墓
萬歷中與金同旌
成瑶鹽城人吴松山陽人並親殁廬墓三年
朱繼輅安東庠生三月喪父稍長問父貌於母母
哀號輅亦哭不休家貧見母有不悦必長跪求解
母以哭姑卒繼輅哭母喪明
鮑越山陽人隄顔家河路三十里為橋梁五所建
亭鑿井以息行人凡三圯三復萬歷中旌表
梁秀鹽城人早喪母父憐之不再娶秀朝夕色養
父殁廬墓離家數十里嘗中夜有鬼試之不為動
終喪族人羣往迎歸揭卧薦起有赤蛇數十盤旋
其下衆驚異有司上其事詔旌之
劉自靖山陽庠生世光孫性慷慨有幹略明季丙
子丁丑間淮水漲居民驚懼自靖募衆築堰障禦
城賴以安
張致中山陽人天啟時以孝旌
王啟運字馭六安東人崇禎己卯舉人事親至孝
里人疫有貧不能備棺者施具以葬之又同郡沈
維中趙有年亦以孝著
國朝虞三省鹽城人父好施予竭力承父志有貧民賣
女求脱誣獄三省賣耕牛以贖之歲饑前後賑濟
千餘石
吴世昌安東人年二歲祖父繼殁稍長事祖母及
母竭力盡孝順治十二年旌表
王忱淮安庠生母死日夜哀號遂以毁卒未匝月
柩傍燕巢産白雛繞柩飛鳴人稱為孝感多為白
燕詩挽之
吕惟鹽城人幼聘淮浦高氏次女女既長得廢疾
瘖且瘓高欲厚飾粧資更妻以長女惟固辭人皆
義之
劉源長字介祉山陽諸生父宗遠任廣西懷集所
吏目阻兵亂不得歸源長跋涉萬里訪父粤中水
陸所由屢經危險有風息虎馴之異咸稱孝感又
祖母病篤刲股以進而愈
劉愈山陽人昌言長子康熙壬戌進士仕終工部
主事性篤孝友少師事耆儒岳薦邃理學通經濟
昌言令岑溪愈随侍在署鄰縣賊彭竒圍城彀毒
矢仰射城上中者輒死愈佐父登陴竭力守禦有
飛矢從項傍過著神祠竿上賊平後邑人識其箭
為孝子箭
陳嘉寵山陽人年十二割股療母疾里人嗟異
趙夢龍張拱台張星弼並山陽人孟之德
曾士傑並鹽城人俱以割股稱孝
成世雄鹽城人養親盡孝居親喪枕磚卧草三年
不食鹽酪盛著不浴時同邑宋桓貽山陽胡之驥
並有孝行
楊長葿山陽人父病七載扶持飲食不委婢僕母
死廬墓蔬食三年
江南通志卷一百五十八
