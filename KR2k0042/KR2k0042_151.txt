江南通志卷一百五十二
人物志
武功(二五安徽寧池太廬鳳潁八府滁和廣六泗州)
安慶府
南唐周本宿松人漢南郡太守瑜之後少嘗獨格猛
虎唐末隸楊行密帳下勇冠三軍攻堅摧鋒蒙犯
矢石身無完膚及歸營自燒鐵烙其創飲啖言笑
自若出為夀州節度使改鎮廬州加太尉中書令
封西平王本不知書而愛重儒士賓禮僚屬不撓
其權吏民愛之性純樸無他才惟軍旅之事則如
夙習子鄴少驍勇每從本征討本略地至建州被
圍垂困鄴躍馬救之手殺數十人翼本而出官至
廬州節度使
明楊文勝潛山人膽智過人當紅巾之亂於陽城山
立寨遠近居民爭依之保障數萬人明太祖命徐
達征陳友諒文勝出義師追𠞰擒友諒參政郭泰
於沙河帝嘉其功授惠州衛承信校尉世襲千戶
畢銀太湖人元末集衆數萬保障一方後歸太祖
鄱陽之戰嘗資軍糧洪武改元授英武衛指揮使
十年改授大河鎮守遼東
石良宿松人謀略沉斷元末集義勇築城設寨捍
禦鄉里明太祖起兵良籍其土與戶獻之累以功
擢武德將軍英武衛正千戶
陳漢宿松人性沈勇元末盜起漢奮義聚衆明初
歸附授大都督
汪澤懷寧人仕至後軍都督府都督原籍鳳陽其
祖盛從太祖立竒功官都閫奉勅鎮兩廣經安慶
卒遂葬於安慶因家焉澤在宣德間屢著戰功世
襲都指揮使
黃永桐城人靖難兵起以伍卒隨征累立戰功比
定京師拜明威將軍調南羽林衛指揮世襲其職
柳升懷寧人以千戶從太宗靖難歴陞都督僉事
永樂五年俘獲交趾賊黎季氂封安遠伯進侯後
從北征以神機火器大破敵師加太子太傅宣德
初復征交趾連破關隘數十乘勝深入中伏死追
封融國公謚襄敏子溥字廣達襲侯爵正統三年
掛征蠻將軍印充總兵帥湖廣等都司官軍守廣
西征大藤峽殺賊楊容拾等五年討柳州等處六
年破石門等寨十年征思恩賊獲常萬王等斬之
寇遂平十四年還進太子太師總神機營兼掌右
軍都督府事復守廣西天順改元召進太𫝊仍掌
營府事又掛平虜將軍印
程翰字鵬舉望江人正統間貢生任湖廣會同縣
令率民兵討平苗洞民立像祀之
黃應甲字汝第懷寧人少習韜略善騎射嘉靖乙
卯夏倭突至蕪關應甲以一旅禦之於姑孰倭不
得入中武甲科屢遷粤西都事海賊曾一本犯省
城力拒之而遁討古田賊出竒搗虚恢復土宇又
平廣西哈喇洞賊喜金抱廣東洞賊鮑時秀晉大
都督驃騎將軍
吴一介字元石桐城人嘉靖丙辰進士備兵江西
會廣東峒賊卞豹等屠電白詔舉邊才京兆尹畢
鏘薦一介遂移監南越軍以平賊功晉河南布政
致仕
容若玉懷寧人萬歷甲戌進士歴官江西嶺北道
岑賊嘯聚廣中和平諸境若玉攝藩篆假節鉞兼
程而進先於大龍據要害即調嶺北兵截其歸路
遣諜者火其巢穴一戰擒之以勞卒官
國朝張清議字君荷懷寧人明季癸未進士任戶部主
事順治初備兵廣東值獞猺跳梁議雨夜進兵一
戰擒其魁移川北𠞰滅西山賊尋致仕子超方孫
遇隆皆成進士
邵嘉賓字子雋懷寧人康熙癸卯武舉任福建海
澄守備海寇猖獗隨大將軍進𠞰有功後海澄䧟
嘉賓被執不屈乘間逸歸知賊形勢虚實復隨進
𠞰一鼔平之恢復海澄以功進秩左都督
林鸞字采五桐城人康熙甲戌武進士任肇慶守
備時粤地多盜鸞奉檄偵緝韶陽單騎入營諭以
恩威寇皆服擢濟南都司以病歸有圖書數卷而
已
徽州府
南北朝齊程靈洗字元滌新安人祖茂為郢州刺史
梁武帝舉兵茂移書責合天正及城陷義不受梁
官靈洗少有勇略嘗手殪妖蜃以安鄉井侯景亂
集鄉兵保黟籍奉表元帝授本郡太守後歸陳累
以戰功封重安縣公卒謚忠壯
唐汪華字國輔新安人少以勇俠聞隋末以土豪應
郡募保據境土并有宣杭睦婺饒五州之地四方
雲擾而境内無事者十餘年至唐武德四年籍土
納欵封越國公
吴仁歡祁門人永泰元年方清作亂仁歡率鄉兵
數千破之刺史上其事授朝散大夫明年賊平因
其壘置縣拜仁歡為令
宋錢嶨歙人與弟觷尚氣節宣和中方臘餘寇未燼
嶨兄弟起鄉兵討平之建炎三年北兵將溯浙而
西嶨兄弟逆戰桐廬據牛山之險功聞並授承信
郎
胡閎休字良弼婺源人嘗著兵書靖康元年試中
知兵科帝幸金營閎休結義士欲劫寨迎駕宰相
何㮚禁止之後從辛道宗軍勤王岳飛辟為荆襄
制機有功官至成忠郎
元汪同字仲玉婺源人好武技蹀躞不羈元末寇亂
同起義兵保障鄉里收復饒黟祁婺等已陷州縣
上嘉其勞拜淮南等處行中書省左丞張士誠心
不純同與史左丞謀約金陵兵取姑蘇為所覺出
兵高郵張士信招與言事遂為士誠所拘同曰吾
以汝為元太尉忠於國家今汝既叛我豈得從汝
反耶遂遇害
明李錫字君寵世襲新安衛千戶征倭有功累陞總
兵官與俞大猷夾擊海寇曾一本擒之以征蠻將
軍代大猷鎮廣信巡撫御史上其功言錫一年内
破賊二百一十四巢獲首功一萬二千餘級宜久
其任許之進秩二等卒於官
國朝江起龍歙人順治中任廣東水師參將駐劄白鴿
寨通明港白鴿當郡城入海之口為雷州左臂營
署傾圮武備廢弛起龍大修飭之壁壘一新久之
遷副將移營海安口出洋捕盜風發舟覆殞焉屢
著感異雍正九年封為英佑驍騎將軍之神
寧國府
唐左難當一名匡政涇縣人隋末盜起難當率衆保
障武德中入朝授猷州刺史輔公祏反圍猷州固
守逾年李大亮至授以兵遂擊公祏敗之後太宗
伐高麗以李大亮為水道兵總管難當副焉與李
勣李道宗節勇並冠一時
梅知巖寧國人隋季兵亂知巖部伍鄉里帥衆保
障與左難當相犄角盜不能犯武德初與難當同
歸附封南魯王
宋李材字達才太平人宣和末金圍太原材以太學
生上書言三關四鎮國家根本宜速遣偏師倍道
趨雁門入定襄復忻代截石頭關絶其歸路俾腹
背受敵朝議以為然命陳淬武漢英等將兵徑收
忻代材參幕謀畫居多仕終蘄州通判
元徐用和南陵人有武略至正間海賊熾行中書左
丞特哩特穆爾以用和參贊軍務𠞰撫有功陞都
鎮撫上命繪圖傳遠卒賜祭葬
胡有慶涇縣人父武孫任宣城尉以擒賊功陞湖
州路同知有慶輕財任俠仕終武昌錄判嘗尉婺源
有三虎白晝入城衆莫能禦有慶連發三矢斃之
明袁洪宣城人少勇敢習韜略洪武初從軍歴戰有
功特進左都督子容尚燕王郡主以靖難功封廣
平侯
何應龍字子驤南陵人元末里中諸俠少嘯聚應
龍誘其首亂者斬之餘悉蒲伏請命乃散粟結士
部署捍禦鄉井獲安有司上其功授民兵萬戶明
興歸附詔世襲
李遇文字克顯世襲宣州衛指揮陞劉河遊擊時
小琉球三十六人風潮飃至把總陳嘉謨欲指為
倭斬首報功遇文召通事訊實遂遣歸歴陞湖廣
副總兵會皮林苗叛糾聚八洞據險要遇文攻破
其寨分兵進𠞰恢復永從縣焚苗巢窟追擒渠魁
王陀於廣西境以功轉左軍都督鎮貴州
沈有容字士弘宣城人萬歷中以武舉為昌平千
總調薊鎮以二十餘卒退朵顔長昂三千騎數出
塞有功遷都司守浯嶼銅山石湖時倭寇剽掠閩
浙有容夜過澎河與倭遇縱火焚其六舟斬十五
級還所俘民三百七十餘人倭不至者十年紅毛
番韋麻郎艘次澎湖求市有容大聲讋之即引去
擢山東總兵駐登州廣寧失守遼民望海求渡登
撫下令禁之有容固爭具舟以濟活萬餘人以年
老乞歸
孫鎬字西涯太平人以鄉薦知臨穎縣師賊擒良
民黥師字於面州縣遇黥者即指為師鎬獨下令
曰歸農者民抗鬭者賊黥否勿問衆感泣遂潰尋
知簡州土司有嫡庶爭立者擁兵相持命使往即
殺之鎬從數騎賫詔往從容詢所宜立若未嘗有
詔者久之益習樽酒招延嫡庶咸與席一日鎬指
北山曰今九日也此宜登高嫡庶欣然從之方命
酌忽一吏曰詔至即持庶下斬之事平仕至瑞州
同知致仕
國朝唐邦杰字輔宸宣城縣人順治間以總兵官駐防
仙遊移守寶慶復遷鎮河州平西山巨寇定陜西
保安堡亂兵巡積石枹罕二十四關修邊城八百
五十丈火兒藏野番皆畏威賓服
池州府
明顧成字景昭貴池人太祖起滁陽充帳前親軍以
功歴指揮僉事從平蜀破貴州蠻克普定大兵入
雲南以成斷後扼普定遷都督僉事尋充征南將
軍鎮貴州征五開六硐破一百三十七砦後與靖
難師戰真定兵敗被執成祖釋而用之永樂初封
鎮遠侯又命出鎮貴州搗羅臺斬叛酋普亮羣蠻
震懾尋致仕歸卒諡武毅
紀元憲字藎我貴池人萬歷甲辰武進士由偏裨
歴廣西總兵官右軍都督僉事掛征蠻將軍印威
名震獞猺又建德檀武臣隆慶二年由武進士歴
神樞營參將為名將戚繼光所重
何自謙字益之銅陵人萬歷中以貢授瓊州府通
判時朝廷遣中使至瓊與羣黎市珍異屢有激變
相刦殺者自謙每從中調護之得無事後代守入
覲回而黎變大作自謙道聞之疾馳渡海合雷陽
三路兵搗黎穴冒暑深入用火攻之擒其渠魁十
餘人黎始帖服因條撫黎數事上之詔如議以秩
滿遷審理又敘平黎功進階長史致仕
金文光字朴只石埭人萬歷三十一年武進士官
福建游擊合𠞰紅毛倭寇有功歴南贑參將會屬
境土寇踞九連洞為害流毒及閩廣文光以兵深
入𠞰平之贑人為立生祠
方儀鳳貴池人萬歷丙辰武狀元授廣東屯田都
司僉書大興屯政以給軍食歴廣東參將紅毛刦
掠海上督兵却之擢南路副總兵著韜略全書行
世子懋昌由武進士歴貴州安順副總兵撫馭羣
蠻著方略
施臺臣青陽人天啟壬戌進士授龍巖令縣傍海
值紅毛入寇臺臣躬督民兵奮勇逐之寇遁邑賴
以全又建德馮時来明季由舉人授江安知縣土
番寇掠時来集兵固守賊攻城數月不能下始解
圍去
金孔器字璉如建德人明季由貢授蒲臺令有奸
民據海島掠海旁諸邑孔器嚴守備以待之寇不
能犯調崇義督兵平土寇擢南康同知南康接楚
界多流寇山賊往往為之應孔器隨宜撫𠞰奪還
所掠婦女郡境得安
汪思誠字純一貴池人史可法備兵池州竒思誠
才招致幕下每參軍謀及可法開府江上題授軍
職歴擢副總兵臨陣力戰每脫可法于險後與可
法同死揚州
國朝曹曰瑋字繼武貴池人康熙癸未武狀元授二等
侍衛從征漠北特著勞績出為山西養民路參將
累擢陜西興漢總兵官漢江暴漲州城被水齧盡
圮督軍士晝夜巡防感疾卒曰瑋精騎射通經史
大義居官勤慎馭卒伍嚴而有恩所拔多材勇之
士
太平府
明端宏字仲仁當塗人天順丁丑進士授御史歴按
雲南河南廣西谿谷蠻獠久為邊害宏選將練兵
儲餉設險為攻守計諸洞望風懾服
邢珣字子用當塗人弘治癸丑進士歴南刑部郎
忤劉瑾削籍瑾誅復官知贑州南安龍川盜起珣
引軍逼賊先招降劇盜滿總等後討他盜多藉其
力王守仁征横水桶岡珣為軍鋒功最宸濠反珣
率兵會守仁進討值南風猛珣建策火攻遂大
破之宸濠就擒以功遷左布政致仕贑人思之立
報功祠祀守仁以珣配二子埴址居官並以清操
聞
裴希度建陽衛人世襲指揮僉事屢立戰功歴福
建總兵官海盜鄭芝龍剽刦州郡恃巨艦為長城
風帆飄忽瞬息千里希度偵其將至預伏死士舟
中人挾長鈎銳斧俟賊近百鈎齊舉固挽之不得
脫因舉斧登艦殺賊無筭芝龍駕哨船遠遯尋乞
降
祝可仕字孟型當塗人鑾孫萬歷庚戌進士授工
部主事改戶部督通倉著績歴福建參議紅毛入
犯佐巡撫南居仁籌畫擊敗之遷廣西副使未任
卒
廬州府
隋陳稜字長威廬江人大業中拜虎賁郎將擊琉球
大破之虜男女數千而歸煬帝幸江都命統宿衛
兵擊賊淮上往往克捷遷右禦衛將軍
唐任瓌字子瑋合肥人高祖義師起瓌至龍門請謁
願為一介使先入關宣布威靈乃授招慰大使說
下韓城以功封管國公與諸將擊破王世充後平
徐圓朗及輔公祏拜邢州都督遷陜州卒
五代王景仁廬州合肥人初名茂章為楊行密將驍
勇剛悍臨敵務以身先士卒梁友寧攻王師範于
青州行密遣景仁以步騎七千救師範大破之遂
斬友寧梁太祖聞之以二十萬兵倍道而至景仁
閉壘示怯伺梁兵怠毀栅而出驅馳疾戰戰酣退
坐召諸將飲酒已而復戰太祖登高望見之歎曰
使吾得此人為將天下不足平也梁兵又敗景仁
全師而歸官潤州團練使後歸梁累官寧國軍節
度使同平章事
宋劉虎廬州梁縣人起農家隸軍籍力戰累功擢副
都統總轄淮隂水陸軍馬拒元師于五河率勇士
乘風縱火中流矢洞腹達背悶絶復甦揮兵更戰
意氣彌厲援夀春自三月至五月戰百餘合卒解
其圍奏凱進利州觀察使拜合肥郡侯
明張德勝字仁輔合肥人與廖永安俞通海等泊巢
湖結水寨自固太祖駐師和陽来通欵從下太平
取集慶克鎮江常州宣州復池州後追陳友諒於
采石戰死贈蔡國公諡忠毅
楊璟合肥人本儒家子沈毅好武歸太祖從征陳
友諒克九江諸郡縣下廣西征山西平唐鄧南陽
佐鎮北平練兵遼東積功封營陽侯贈芮國公諡
武信
吴復字伯起合肥人率衆歸太祖於濠嶺前驅積
功封安陸侯追封黔國公諡威毅復平居恂恂至
臨陣奮發無堅不破衝突矢石身無完膚
俞通海字碧泉巢人隨父廷玉来附太祖渡江取
太平金陵略定常潤蘄黃等處殱陳友諒於康郎
山功最多從征張士誠中流矢卒追封豫國公諡
忠烈
馬雲合肥人洪武四年為都指揮使與葉旺同鎮
遼東設竒出伏破納哈追擊三百餘里殱其衆殆
盡上嘉其忠遣使勞之進都督僉事兼總制遼東
軍馬十二年征大寧克捷巡邊還卒
俞通源字百川通海弟少隨父兄立功通海卒領
其衆攻蘇州擒士誠嗣通海官從大將軍定中原
下山東河南北山西關陜征王保保皆先登洪武
三年封南安侯從廖永忠伐蜀又從魏國公出塞
有功後鎮雲南征廣南諸蠻俘獲萬數弟通淵建
文時豹韜衛指揮戰白溝河死
袁義廬江人本姓張太祖賜姓名數從征伐積功
為楚雄衛指揮使嘗入朝以其老命染鬚鬢還任
以威遠人
廖永忠永安弟永安殁永忠總其兵為水將蹙陳
友諒于龍江取江西從下蘇湖平方國珍取福建
廣東略定廣西征蜀論功當封公以鄱陽之役有
邀賞意抑封德慶侯
金朝興巢人沉勇有智略元季結鄉里立砦會俞
廖以舟師納欵遂率所部来附從渡江征陳友諒
張士誠北略中原西平蜀夏封宣德侯征雲南至
會川卒贈沂國公諡武毅
花茂巢人從太祖征伐授副千戶平西蜀兩廣有
功世襲廣州左衛指揮使請設沿海依山二十四
衛所築城浚池收集海島諸軍仍于要害之地立
堡屯軍以備不虞皆報可進都指揮使卒賜葬子
英武毅有文略自以功陞都督僉事
汪興祖巢人初為張德勝養子累功封東勝侯人
有言其過者上弗問亦弗與誥劵從傅將軍入蜀
克階文中飛石死詔興祖没王事授原封侯與世
劵
趙庸合肥人元末率舟師来附從征陳友諒張士
誠走張良弼降李思齊多戰功封雄侯
葉昇合肥人自拔采石定金陵平友諒士誠還征
中原三平叛蠻積戰功封靖寧侯鎮遼東六年邊
備修舉
高顯合肥人以功封汝隂侯諡武肅
鄭亨合肥人從成祖積戰功封武安侯充總兵官
備宣府規畫周詳帝凡五出塞亨皆從行率破敵
仁宗即位移鎮大同無宼患宣德初招降酋長歸
附者相屬卒諡忠毅
徐用元合肥人以功封永康侯
陳文合肥人早喪父奉母至孝屢立戰功官都督
僉事卒贈東海侯諡孝勇武臣以孝謚者止文一
人
孫世巢人以功封富春侯
陳清巢人以功封合浦侯諡崇武
左君弼合肥人元末據州太祖再攻之走汴守陳
州遣使持書招諭君弼猶豫不能決乃歸其母於
陳州始感泣納欵以副總兵率師討捕底定兩江
徐忠字仲達合肥人父用開國功陞副千戶忠嗣
職進衛指揮僉事鎮開平從靖難兵將前軍敗李
景隆于鄭村壩白溝之戰兩指被刅未殊忠自斷
之裹創進戰大捷歴都督僉事封永康侯卒贈蔡
國公諡忠烈
胡通王珪甯仲英王雄王玉玉弟瑛周顯鄭祥翟
通皆合肥人明開國時各樹戰功
國朝王承業廬江人任福建中路參將移鎮潮州康熙
甲寅逆藩煽亂以中營副將征賊有功陞總鎮往
𠞰雲南被重傷殁於營贈右都督
鳳陽府
三國吳周泰字幼平九江下蔡人隨孫策署别部司
馬策討六縣山賊權住宣城不治圍落而山賊數
千卒至權始得上馬而賊鋒刅已交於左右泰投
身衛權膽氣過人身被十二創良久乃蘇是時無
泰權幾危殆策深德之後從攻皖及討江夏黃祖
有功又與周瑜拒曹操于赤壁攻曹仁于南郡留
督濡須後權欲圖蜀拜泰漢中太守奮威將軍封
陵陽侯子邵以騎都尉領兵數戰有功進位禆將
軍弟承領兵襲侯
丁奉字承淵廬江安豐人少以驍勇為小將數隨
征伐戰鬭常冠軍孫亮即位為冠軍將軍封都亭
侯魏遣諸葛誕胡遵等攻東興奉據徐塘縱兵著
胄持短兵斫之大破敵前屯遷滅寇將軍又與敵
追軍戰於高亭突入其陣中斬首數百進封安豐
侯累遷大將軍加左右都護領徐州牧
晉桓石虔龍亢人彝之孫有才幹趫捷絶倫桓冲為
苻堅所圍垂没石虔躍馬赴之拔冲於數萬衆之
中而還以寧遠將軍攻袁真於夀陽尅其南城尋
進冠軍將軍復領河東太守逐堅兖州刺史張崇
冲卒監豫州揚州五郡軍事卒贈右將軍進爵作
塘侯子誕嗣
桓石民石虔弟弱冠知名謝安引為參軍以振武
將軍領襄城太守戌夏口冲薨監荆州軍事屢破
苻堅兵以前後功進左將軍
南北朝宋王廣之字林之沛郡相人有勇力大明中
以功補本縣令殿中龍驤強弩將軍屢立戰功封
寧都縣子齊高帝即位歴官鎮南將軍江州刺史
進封應城縣公卒贈散騎常侍車騎將軍諡曰壯
公
梁裴之高字如山邃兄中散大夫髦之子起家州從
事新都令遷參軍頗讀書少負意氣嘗隨叔父邃
征討所在立功甚為邃所器重戎政咸以委焉夀
陽之役邃卒於軍之高隸夏侯夔平夀陽除梁郡
太守封都城縣男時魏汝隂來附勅之高接應士
民夜反踰城而入之高率家僮與麾下奮擊賊乃
散走侯景之亂高率衆入援除特進光祿大夫卒
諡恭子畿累官太子右衛率西魏攻陷江陵畿力
戰死之
五代梁馬嗣勲濠州鍾離人也少事州為客將材武
有辯歸梁官宣武軍元從押牙太祖西攻鳳翔至
華州遣嗣勲說韓建出降後以計為魏攻牙軍中
重創卒贈太保
丁會字道隱夀春人也為梁將救張全義于河陽
大敗李罕之軍累立戰功為昭義軍節度使昭宗
崩會與三軍縞素發哀歸後唐卒贈太師
宋周虎字叔子臨淮人開禧二年知和州金兵圍和
州急虎部兮將士乘城拒守母何氏年九十期與
虎偕亡虎益奮勵屢戰斬其驍將金兵引去虎推
功歸母封永國太夫人後轉和州防禦使卒諡忠
惠
元杜昌濠人身長多力至正間以義兵應募有功擢
汝州同知安豐等處萬戶
阮者都世居荆山襲父職守禦浙東值海盜起奮
力擒捕悉平之以功擢浙東道都元帥
明常遇春字伯仁懷遠人猿臂善射從太祖奪采石
為渡江第一功漢吳既平封鄂國公率兵北伐所
至披靡名與徐達相埒暴疾卒於軍追封開平王
諡忠惠遇春為人守謙不矜有功無過運籌決勝
不學而能其從大將軍東征西伐能遵守節制及其
自將所至克捷在上前時有直諫無不嘉納子茂
蔭封鄭國公并開國公
湯和字鼎臣濠人剛毅有智略從太祖征伐所至
皆捷累封信國公後倭寇海上和度地于近海設
衛築城五十有九浙閩賴之功臣中獨以夀終追
封東甌王諡襄武
胡大海字通甫虹縣人長身鐵面智力過人常夜
出目煜煜有光從太祖累建竒功常言吾武人不
知書惟知三事不殺人不擄婦女不燬廬舍後為
叛將所害人無不流涕者追封越國公諡武莊
唐勝宗濠人以從征積功封延安侯鎮守遼東七
年威信大著
丁德興定遠人太祖呼為黑丁屢戰立功征張士
誠卒於軍追封濟國公
王弼定遠人功封定遠侯
沐英字文英定遠人父母早亡太祖子之既長屢
立戰功從傅友德取雲南英生擒達爾瑪長驅而
入梁王走死遂留鎮滇中凡十年卒英善撫士卒
在滇百務俱舉卒之日軍民巷哭遠夷皆為流涕
始封西平侯追封黔寧王諡昭靖子春材武有父
風嗣爵鎮雲南七年數立功卒諡惠襄無子弟晟
嗣以討交阯功封黔國公卒諡忠敬弟昂代鎮雲
南卒諡武襄
馮勝定遠人與兄國用俱喜讀書通兵法元末結
寨自保後同歸太祖國用論天下大計以拔金陵
為根本太祖命典親兵數立功早卒追封郢國公
勝先已積功為元帥至是襲兄職破陳友諒下山
東平陜西封宋國公後為大將軍出關降納克楚
二十萬之衆加太子太師
吴良定遠人從太祖為帳前先鋒屢立功克江隂
命守之張士誠不敢北出兵在境十年訓將練兵
新學宫開屯田均徭省賦封疆晏然平吴後移鎮
蘇州又平廣西叛蠻封江隂侯卒追封江國公謚襄
烈弟貞戰功亦多敗張士誠討方國珍擒陳友定
後練軍海上封靖海侯總舟師數萬由登州轉運
盡收遼海未附之地卒追封海國公諡襄毅
耿炳文濠人父君用從太祖為管軍總管戰死炳
文襲職攻張士誠取長興即令守之長興為士誠
必爭地數遣大將来爭炳文拒守凡十年既取中
原鎮陜西浚涇陽洪渠十萬餘丈民賴其利封長
興侯建文時燕兵起炳文年六十五矣命為大將
軍北伐燕兵退帝以李景隆代炳文歸遂敗永樂
初被劾自殺
郭英濠人從太祖數立戰功鎮河南境内大治移
鎮北平從征雲南封武定侯鎮遼東召還典禁軍
卒諡威襄英孝友通書史行師有紀律兄興從征
張士誠有功既取中原鎮潼關移鞏昌邊境帖然
封鞏昌侯卒諡宣武
華雲龍定遠人元末聚衆居韭山歸太祖克元都
留守北平封淮安侯凡塞上諸關隘衝要之所俱
設兵建燕邸增築北平城在鎮七年威名大著
潘毅臨淮人洪武初從征累有戰功拜虎賁衛指
揮使再從西征道卒追贈滎陽伯諡曰武
陸仲亨濠人功封吉安侯
周德興濠人積戰功封江夏侯又以伐蜀克泗城
功出諸將上賞賚恒倍會五溪蠻亂德興年已老
力請行太祖壯之在楚久威震諸蠻楚人德之
陳德字至善濠人從太祖與陳友諒戰鄱陽湖舟
膠淺力戰身被九矢不退後積功封臨江侯卒追
封杞國公諡定襄
鄭遇春濠人功封滎陽侯
王志臨淮人以鄉兵歸太祖每戰冒矢石先登後
凡用兵皆以偏將軍從持重未嘗敗衂封六安侯
卒追封許國公諡襄簡
張赫臨淮人以義兵應太祖屢立功洪武初倭寇
掠沿海赫捕斬甚多擢都督僉事令督海運往来
遼東十二年封航海侯卒追封恩國公諡莊簡
顧時字時舉濠人由百夫長授元帥積功封濟寧
侯鎮北平卒追封勝國公諡襄靖
胡海字海洋定遠人攻城略地屢戰屢被矢石鋒
刃傷而鬭益力太祖壯之既平廣西雲南論功封
東川侯
張銓定遠人累有戰功平雲南功尤多封永寧侯
張龍濠人積戰功封鳳翔侯
李新濠人從渡江數立戰功官都督僉事以營孝
陵封崇山侯開臙脂河于溧水以濟漕運民便之
李彬字質文定遠人襲父信職從燕師為前鋒累
立功封豐城侯鎮廣東捕山寇討長沙賊鎮甘肅
獲叛酋老的罕移鎮交阯時中官馬騏激變交人
反者四起彬遣諸將分討而賊勢最劇者親自討
之潘僚范玉等悉平卒贈茂國公諡剛毅
孫恪濠人興祖子襲父職歴後軍都督僉事積功
封全寧侯謹敏有儒將風進位太子太保
甯正字正卿夀州人沈鷙有膽略積功擢河州衛
指揮使勤于勞来不數年河州遂為樂土兼領寧
夏衛事修築漢唐舊渠開屯田數萬頃歴四川雲
南都指揮使從沐英討平叛酋卒為左都督代英
鎮雲南
朱能字士弘懷遠人以副千戶事成祖于藩邸與
張玉首倡靖難兵奪九門拔薊州敗耿炳文于真
定敗李景隆於壩上敗平安于白溝河藳城敗陳
暉于潼山敗盛庸于淮直入金川門論功封成國
公永樂四年佩征夷將軍印討安南次龍州卒年
三十七將校皆流涕追封東平王諡武烈
孫巖鳳陽人明初為燕山中護衛百戶燕師起既
得通州以巖宿將命守之南軍圍州城巖多方捍
禦力戰帝即位封應城伯卒贈翼城侯諡威武同
時封伯者陳賢夀州人初從太祖立功為燕山右
護衛指揮僉事從燕師出戰常突陣陷堅封榮昌
伯張興亦夀州人起卒伍為燕山左護衛指揮僉
事以功封興安鄉伯
陳懋夀州人父亨建文時以都督僉事守大寧降
成祖與平安戰中創卒追贈涇國公懋將父兵累
功進右都督封寧夏伯永樂中鎮寧夏善撫降卒
得其歡心擒叛寇進為侯屢從北征有破敵功宣
德初仍鎮寧夏威名震漠北後佩征南將軍印討
福建賊鄧茂七平之加太保卒年八十五贈濬國
公諡武靖
何福鳳陽人洪武初中衛指揮同知歴將軍討平
都勻越州畢節水西等蠻成祖即位以福宿將俾
鎮寧夏節制山陜河南諸軍塞外諸部降者接踵
移鎮甘肅降迤北王子以下所部皆内附論功封
寧遠侯
韓觀字彦賓虹人高陽侯成子太祖時以父功授
桂林衛指揮僉事討平柳州富川上林宜山全州
灌陽諸猺蠻觀生長兵間綜練武略人莫敢犯成
祖即位鎮廣西節制兩廣復平定羣蠻移鎮交阯
威名震南中
費巘定遠人襲祖父職從成祖起兵累進都督僉
事鎮甘肅墾閒田以足邊餉善撫士在鎮十五年
境内寧謐封崇信伯
謝成濠人功封永平侯
宋晟字景陽定遠人父朝用以天寧翼元帥請老
晟襲父官歴鎮江西大同陜西討哈梅里克之收
其部落以歸又討廣西帡幪諸寨苗平五開龍里
十三洞招降巴圖特穆爾等部落封西寧侯凡四
鎮凉州前後二十餘年威信著絶域卒追封鄆國
公諡忠順
郭登字元登武定侯英孫正統中從車駕北征以
指揮僉事超拜都督僉事鎮守大同帝既陷也先
數擁帝至城下索金幣登閉門不納而謀遣壯士
劫敵迎帝入城不果敵欲大同為巢穴屢来攻登
屢擊敗之邊軍增氣嘗以意造偏箱車飛天網等
戰守賴之封定襄伯英宗復辟召還憲宗時提督
十二團營卒贈侯諡忠武
趙輔字良佐鳳陽人成化初拜征夷將軍與韓雍
平大藤峽賊封武靖伯又統兵征迤東與李秉從
撫順關深入破之進侯卒諡恭肅
戴紹印鳳陽人自萬戶侯擢三江總戎致仕萬歷
丁酉日本關白犯朝鮮命大司馬邢玠總督征之
紹印杖策往從畫平倭十策卒覆倭以過勞驟卒
大中丞褚鐵檄郡建祠
潁州府
三國魏曹洪字子廉譙人太祖從弟太祖起兵討董
卓至滎陽為卓將所敗太祖失馬賊追甚急洪下
馬授太祖曰天下可無洪不可無君與太祖還奔
譙封明亭侯
曹仁字子孝譙人武帝從弟從破袁術攻陶謙征
吕布平黃巾迎天子都許仁數有功又從圍壺關
武帝令曰城破皆坑之連月不下仁曰圍城必示
之活門所以開其生路今公告之必死將人自為
守非良策也從之城遂降封都亭侯
曹彰字子文譙人文帝同母弟負絶力手格猛獸
太祖每抑之嘗問諸子所好彰曰好為將太祖曰
為將奈何對曰披堅執銳為士卒先賞必行罰必
信太祖大笑北討烏桓身自搏戰乘勝逐北一日
夜追及桑乾大破之後歸報太祖持彰鬚曰黃鬚
兒竟大竒文帝即位立為任城王
曹休字文烈譙人武帝族子年十餘歲攜母渡江
至吳武帝舉義兵乃易姓名間行北歸帝謂左右
曰此吾家千里駒也文帝時以休為征東大將軍
擊吴將吕範于洞浦破之拜揚州牧明帝時封長
平侯
曹真字子丹譙人武帝族子武帝哀其少孤收養
與諸子同嘗從獵為虎所逐射之應聲而倒太祖
壯其鷙勇封靈夀亭侯累遷大司馬子爽字昭伯明
帝時與司馬宣王並受遺詔輔少主後為宣王所
誅
夏侯淵字妙才譙人惇族弟從武帝征伐有功封
博昌亭侯守漢中戰死諡曰愍
許褚字仲康譙國人勇力過人嘗一手逆曳牛尾
行百餘步漢末聚少年及宗族保鄉里魏太祖徇
淮汝褚以衆歸太祖壯之曰此吾樊噲也引入宿
衛從討馬超韓遂有功遷武平衛中郎將人以其
有力而癡目為虎癡文帝踐阼封牟涇縣公
唐江子建信州人隋末兵起所在殘破子建設柵禦
賊鄉井獲寧高祖武德初以其保護功即命為本
州刺史
五代梁楊師厚潁州斤溝人事梁太祖自太祖與晉
戰河北嘗為招討使悉領梁之勁兵末帝謀討朱
友珪師厚遣其將朱漢賓以兵屯滑州為應末帝
即位封師厚鄴王
王敬蕘潁州汝隂人事州為牙將唐末王仙芝等
攻刧汝潁間刺史不能拒敬蕘逐代之即拜刺史
為人沈勇有力善用鐵槍潁亳諸州民皆依敬蕘
避賊時所在殘破惟潁州二萬戶獨全梁太祖表
為沿淮指揮使歴武寧軍節度使左衛上將軍致
仕
張存敬譙郡人剛直有膽勇事梁太祖為行營都
指揮使攻滄州敗劉仁恭于老鴉隄還攻王鎔于
鎮州入其城取牛馬萬計復攻幽州取其瀛莫祁
景四州攻王珂于河中下晉絳二州珂降于梁遷
宋州刺史卒贈太傅
徐懷玉亳州焦夷人事梁太祖為將勇于戰陣秦
宗權攻梁壁懷玉擊破之從太祖攻兖鄆破徐宿
金創被體戰必克捷所得賞賚輒分士卒為梁名
將本名琮太祖賜名懷玉從太祖敗魏兵黎陽東
攻兖破朱瑾於金鄉遷齊州防禦使天復四年以
州兵西迎昭宗都洛陽遷華州觀察留後累官保
大軍節度使
南唐張崇慎縣人仕楊吴為廬州觀察使時光州將
王言殺刺史崇在廬州不俟命引兵趣光言棄城
走
宋高瓊蒙城人太宗知其材勇召置帳下積戰功累
官保大軍節度使真宗時為并代都部署中檢校
太尉瓊曉達軍政澶州之役真宗北征中道猶豫
瓊贊決渡河督戰契丹氣沮而退堅守和議數十
年尤善教諸子真宗嘗問卿幾子對曰臣子十有
四人臣誠愚然未嘗不教以知書于是賜諸經史
于其家後曾孫女為宣仁后追封衛國武烈王
高繼勲瓊之子真宗時為建雄節度使善撫御士
卒在蜀有威名繼勲子遵甫官北作坊副使其女
為宣仁皇后神宗時追封繼勲為康王遵甫為楚
王繼勲從子遵惠熙寧中試經義中選累官龍圖
閣學士方宣仁后臨朝繩檢族人一以法度乃舉
家事付遵惠遵惠躬表率之人無間言
張整字成伯亳州酇陽人初為利文州都巡檢使
邊夷歲鈔省地整募死士待其来掩擊幾盡調荆
湖將領狤狑萬衆廹黔江城整設伏擊之殺獲不
可勝計後為涇原真定京東環慶鈐轄整莅軍嚴
明哲宗嘗召對擢都指揮使官至威州刺史
丁罕潁州人應募補衛士累遷指揮使淳化間出
為澤潞團練使知霸州會河溢壊城壘罕以私錢
募築民咸德之以容州觀察使與李繼遷戰斬獲
數萬拜密州觀察使知威虜軍子守德能世其家
王鑑霍丘人為淮西兵馬鈐轄李全犯揚州鑑往
救敗之全走死乘勝復泰楚二州除鎮江都統制
下邳徐二州招納降附措置廬州守禦俱有功封廬
江郡開國侯
明劉才字子才霍丘人元末為元帥明初歸附歴衛
指揮僉事從戰山東每先登有功封廣恩伯永樂
中築山海關復從征至懷来以疾還才不為苟合
亦不輕訾毀人甚為仁宗所重
曹隆程寬俱潁上人從成祖起兵隆以靖難功累
官至都督同知卒追封安陽伯諡忠毅寬積功至
都指揮同知從張輔平交阯進都督僉事卒追封
保昌伯諡忠威
鹿鸚潁州衛舍餘兄弟五人鳳鸞鸚鵡鵬皆勇敢
善射而鸚更軼羣正德七年劉六等破太和圍潁
上鸚昆弟應募守城賊將李龍者號萬人敵鸚與
大戰生擒以歸未幾復擒劇賊李魁寇為喪氣解
圍去都御史彭澤上其功授錦衣百戶而鸚已卒
年僅二十七土人思其捍患功立廟祀之至今呼
鹿將軍廟云
滁州
南北朝隋張奫字文懿全椒人以軍功歴開府儀同
三司封文安縣子從楊素征江表有功授行軍總
管
南唐張訓滁州人楊行密據合肥訓往謁授以親兵
取歴陽及滁孫儒焚棄廣陵訓入城得穀數十萬
斛悉以發賑又襲常州克之即授刺史徙屯漣水
大破汴將龐師古於清河口
明趙奎字思義全椒人體貌魁岸有才略從太祖渡
江取采石屢立功授總管守宜興洪武四年從征
甘肅猝遇敵衆畏怖奎獨力戰敗之與同縣王才
俱累官都指揮使才亦以材武著
何文輝字德明滁州人元帥世隆孫幼岐嶷太祖
鞠養之賜以姓既長嚴毅沈果有遠略授天寧翼
元帥守禦宣州及從征鄱陽皆有功後復姓遷江
西行省左丞大都督府同知洪武五年督兵巡居
庸關遇疾召還卒
平安全椒人父定濟寧指揮僉事戰殁安襲職擢
右都督僉事進副總兵力舉數百斤驍勇善戰靖
難兵起安敗燕將房寬陳亨擒薛祿斬王真陳文
數窘燕王于陣後為燕所得惜其材釋而用之
方瑛全椒人都督政子政死麓川之役瑛時為金
吾衛指揮使發憤報父仇乞兵效死先登破賊遂
平其地進都指揮使後以征貴州及香爐山功歴
進左都督封南和伯鎮貴州湖廣天順初進爵為
侯瑛臨陣勇善撫士以故數有功所至鎮以安静
卒諡忠襄
陳友全椒人初以騎卒從征授千戶頻建功歴進
右都督鎮湖廣天順初隨瑛征天堂諸蠻破蒙能
餘黨封武平伯進侯卒諡武禧
吴亮来安人初為衛指揮僉事屢從征討宣德中
遷副總兵督漕運兼鎮守淮安正統間以平江西
新淦賊功佩征南副將軍印鎮貴州尋調雲南累
擢右都督亮饒智略屢統軍征討常以不殺為意
蠻夷懷附喜文學至老手不釋卷有儒將風
歐磐滁州人成化中為廣東都指揮僉事𠞰蠻寇
守柳州平融縣八砦猺破鬱林陸川賊弘治中府
江永安諸獞亂磐所向摧破進都督僉事佩平蠻
將軍印鎮湖廣請老卒
常道字文載来安人弘治乙丑進士由昌邑令遷
戶部主事歴山東參政平莱蕪劇賊有功擢山西
巡撫𠞰撫青羊寇陳卿等旋即奠定
孫克振字養翀滁州人萬歷癸卯舉人歴知東鄉
湯溪二縣有聲明季流寇犯滁州克振與同鄉陳
國計等協力守禦危城獲全國計亦由明經仕至
平樂令
金九陛字允納全椒人萬歷乙卯舉人令棗陽擊
賊鹿頭店敗之鄖撫盧象昇奏其功擢南光祿寺
署正歴戶部郎中寇犯廬鳳大司馬范景文委督
浦口倉儲整飭守具寇不敢逼擢蒼梧兵備副使
協平叛猺調湖廣兵備復常寧城定祁陽之變𠞰
八排峝猺會推南贛巡撫引年歸
國朝晉國璧全椒人順治初以貢任袁州推官土賊起
守城有功
周球字季珍来安人順治乙未武進士授廣東左
衛守備遷南贛遊擊屢破閩宼前後俘斬以萬計
援𠞰湖南賊于永興頻戰皆捷歴叙功加左都督
充太原總兵官移真定卒於官子蔚濂皆從軍有
功蔚歴山東運判濂終大理寺寺副孫賡南康熙
己丑武進士選侍衛
和州
南北朝梁昌義之烏江人少有武幹事梁武帝于雍
州義師起收為輔國將軍軍主每戰必捷天監初
累遷徐州刺史鎮鍾離魏中山王元英率衆數十
萬圍城城中兵纔三千義之隨方抗禦殺傷萬計
積屍與城平及救軍至大破魏衆義之率輕兵追
至洛水而還以功進號軍師將軍歴衛將軍再授
北徐州刺史義之性寬厚為將能得人死力及居
藩任吏民安之卒諡曰烈
唐勒思齊歴陽人有神力武后召見竒之授遊擊將
軍李白有勒將軍歌
明華高含山人元季糾義旅屯巢湖以舟師歸太祖
從渡江取采石金陵授秦淮翼元帥平偽漢及吴
皆有功累遷湖廣行省平章政事洪武三年封廣
德侯給世劵後奉使廣東繕邊海城堡卒於瓊州
無子納誥劵墓中贈巢國公諡武壯祀功臣廟
仇成含山人太祖駐師河陽成詣軍門上謁即留
侍宿衛扈從渡江為領軍先鋒每戰奮勇奪陣以
功累遷都督僉事鎮遼東洪武十二年封安慶侯
充征南副將軍𠞰四川容美諸洞又從征雲南克
普定諸郡卒贈皖國公諡莊襄賜葬鍾山
王銘字子敬和州人從俞通海下采石嘗與偽吴
戰流矢中臂引刀出鏃復前力鬭一軍壯之凡大
小戰數十數有功洪武初授指揮使統温州衛有
威名多惠政加築外垣起海神山屬郭公山首尾
二千餘丈屹然東浙巨鎮云又州人胡淵亦以材
勇從太祖立功累官都指揮使
楊文含山人父興以驍勇事太祖為總管歿于鄱
陽之戰文襲領父兵屢有功累官右軍都督洪武三
十年掛征南前將軍印征五開諸蠻平之立銅鼓
等衛尋又充總兵官備禦開平召還卒
徐義和州人少有大志好讀孫吴書從太祖渡江
每臨敵陣輒躍馬揮刀作虎吼衝突衆皆披靡以
前後軍功累擢建寧右衛指揮僉事又州人沈興
亦從太祖定江南受爵賞
紀清含山人洪武中以從征功歴濟陽衛指揮後
又從成祖靖難有功遷右軍都督僉事
李濬和州人父旺事太祖立功授燕山左護衛千
戶濬襲職從成祖靖難累遷都指揮同知封襄城
伯出鎮江西平永新盜尋召還卒子隆嗣爵
李隆字彦平年十五襲封襄城伯氣概英偉成祖
異之八年扈駕北征有功十四年留守南京仁宗
時出鎮山海威望遠著尋復守南京先後凡十八
年正統五年入總禁兵十一年巡邊明年卒隆雖
總軍政謙已下賢務循大體臨邊申飭守備内外
整肅訖還不戮一人子珍嗣封死土木之難無子
弟瑾嗣成化三年充總兵官平川貴諸蠻卒諡莊
武
國朝張翰字萬屏含山人由贛州城守千總援寧都石
城皆有功自守備攝福清營遊擊康熙十九年從
征臺灣大敗逆賊林陞等進厦門取金門掃平逆
穴特授左都督補廣東右翼鎮遊擊歴遷永固城
副將
廣德州(武功無)
六安州
漢英布禹封臯陶後于英六子孫以英為氏布其裔
也有相布曰當刑而王坐法黥因稱黥布始從項
羽封九江王後歸漢封淮南王
明朱亮祖六安州人元末義兵元帥明祖克寧國擒
之喜其勇悍俾仍舊官居數月復叛去遣徐達討
之常遇春被創而還上自往督戰亮祖敗縛以見
上曰爾將何如對曰生則盡力死則死耳上壯其
言留置麾下從軍四征所向克捷從征陳友諒下
江西諸郡討陳友定取浦城克崇安建陽等處張
士誠寇諸新城擊降其平章潘元明討方國珍克
其城徇下諸縣方氏父子降洪武元年與廖永忠
征南取廣東進取廣西封永嘉侯四年助傅友德
平蜀還鎮北平移鎮廣東
葉旺六安州人從徐達等北征積功為指揮僉事
洪武四年與馬雲同鎮遼東大破納克楚于連雲
島論功進都督僉事在遼十七年修城隍立官府
墾田萬餘頃嘉靖初命有司立祠遼東祀之
國朝黃鼎字玉耳六安人明季李自成據南陽鼎糾合
義勇擒殺偽署州縣擢總兵官駐光固大兵南
下鼎歸誠鎮安慶平定池陽水賊各營流散婦女
以千計悉遣令還家總督馬國柱題留參決機
務𠞰張福寰鼎功居多
泗州
漢陳嬰本東陽令史居縣中東陽少年殺其令欲立
嬰為王嬰母謂曰我為汝家婦未聞先世有貴者
今暴得大名不祥不如有所屬嬰乃止後歸漢封
棠邑侯
唐劉行舉盱眙人天后時徐敬業起兵揚州行舉與
楚州刺史李從福連和城守敬業平拜遊擊將軍
宋劉綱招信縣人位之子靖康時常保聚横山今山
上有墩人呼摩旗墩相傳為綱建旗之處移鎮淮
揚遷洪州總管
明李文忠字思本盱眙人太祖姊子年十二母薨太
祖擇師教之初以舍人領軍南北征討驍勇為諸
軍冠所至有功後封曹國公文忠器量沈閎臨戰
必身先士卒戰勝必以功推下及釋兵家居恂恂
若儒者卒封岐陽王諡武靖
耿天璧五河人再成子隨軍安慶湖廣下南昌聞
處州軍亂父死疾馳至集舊部曲討賊帥李祐之
等誅之襲父職仍命守處州累立戰功歴杭州衛
指揮同知世襲
費聚字子英五河人同耿炳文守長興屢敗張士
誠又會湯和討方谷珍降之又進取福州破延平
從徐達定中原取關中鎮守平凉封平凉侯後征
雲南有功遂鎮之召還坐黨死
周長天長人善騎射為燕山中護衛從軍靖難戰
白溝東昌藁城皆有功永樂九年與尚書宋禮侍
郎金純治漕渠修復會通河置十五牐濬黃河故
道以殺水勢卒贈莱陽伯
張廉天長人起行伍從靖難兵南下有功又隨成
祖北征塞外累官都督僉事卒追封榆次伯
江南通志卷一百五十二
江南通志卷一百五十二
人物志
武功(二五安徽寧池太廬鳳潁八府滁和廣六泗州)
安慶府
南唐周本宿松人漢南郡太守瑜之後少嘗獨格猛
虎唐末隸楊行密帳下勇冠三軍攻堅摧鋒蒙犯
矢石身無完膚及歸營自燒鐵烙其創飲啖言笑
自若出為夀州節度使改鎮廬州加太尉中書令
封西平王本不知書而愛重儒士賓禮僚屬不撓
其權吏民愛之性純樸無他才惟軍旅之事則如
夙習子鄴少驍勇每從本征討本略地至建州被
圍垂困鄴躍馬救之手殺數十人翼本而出官至
廬州節度使
明楊文勝潛山人膽智過人當紅巾之亂於陽城山
立寨遠近居民爭依之保障數萬人明太祖命徐
達征陳友諒文勝出義師追𠞰擒友諒參政郭泰
於沙河帝嘉其功授惠州衛承信校尉世襲千戶
畢銀太湖人元末集衆數萬保障一方後歸太祖
鄱陽之戰嘗資軍糧洪武改元授英武衛指揮使
十年改授大河鎮守遼東
石良宿松人謀略沉斷元末集義勇築城設寨捍
禦鄉里明太祖起兵良籍其土與戶獻之累以功
擢武德將軍英武衛正千戶
陳漢宿松人性沈勇元末盜起漢奮義聚衆明初
歸附授大都督
汪澤懷寧人仕至後軍都督府都督原籍鳳陽其
祖盛從太祖立竒功官都閫奉勅鎮兩廣經安慶
卒遂葬於安慶因家焉澤在宣德間屢著戰功世
襲都指揮使
黃永桐城人靖難兵起以伍卒隨征累立戰功比
定京師拜明威將軍調南羽林衛指揮世襲其職
柳升懷寧人以千戶從太宗靖難歴陞都督僉事
永樂五年俘獲交趾賊黎季氂封安遠伯進侯後
從北征以神機火器大破敵師加太子太傅宣德
初復征交趾連破關隘數十乘勝深入中伏死追
封融國公謚襄敏子溥字廣達襲侯爵正統三年
掛征蠻將軍印充總兵帥湖廣等都司官軍守廣
西征大藤峽殺賊楊容拾等五年討柳州等處六
年破石門等寨十年征思恩賊獲常萬王等斬之
寇遂平十四年還進太子太師總神機營兼掌右
軍都督府事復守廣西天順改元召進太𫝊仍掌
營府事又掛平虜將軍印
程翰字鵬舉望江人正統間貢生任湖廣會同縣
令率民兵討平苗洞民立像祀之
黃應甲字汝第懷寧人少習韜略善騎射嘉靖乙
卯夏倭突至蕪關應甲以一旅禦之於姑孰倭不
得入中武甲科屢遷粤西都事海賊曾一本犯省
城力拒之而遁討古田賊出竒搗虚恢復土宇又
平廣西哈喇洞賊喜金抱廣東洞賊鮑時秀晉大
都督驃騎將軍
吴一介字元石桐城人嘉靖丙辰進士備兵江西
會廣東峒賊卞豹等屠電白詔舉邊才京兆尹畢
鏘薦一介遂移監南越軍以平賊功晉河南布政
致仕
容若玉懷寧人萬歷甲戌進士歴官江西嶺北道
岑賊嘯聚廣中和平諸境若玉攝藩篆假節鉞兼
程而進先於大龍據要害即調嶺北兵截其歸路
遣諜者火其巢穴一戰擒之以勞卒官
國朝張清議字君荷懷寧人明季癸未進士任戶部主
事順治初備兵廣東值獞猺跳梁議雨夜進兵一
戰擒其魁移川北𠞰滅西山賊尋致仕子超方孫
遇隆皆成進士
邵嘉賓字子雋懷寧人康熙癸卯武舉任福建海
澄守備海寇猖獗隨大將軍進𠞰有功後海澄䧟
嘉賓被執不屈乘間逸歸知賊形勢虚實復隨進
𠞰一鼔平之恢復海澄以功進秩左都督
林鸞字采五桐城人康熙甲戌武進士任肇慶守
備時粤地多盜鸞奉檄偵緝韶陽單騎入營諭以
恩威寇皆服擢濟南都司以病歸有圖書數卷而
已
徽州府
南北朝齊程靈洗字元滌新安人祖茂為郢州刺史
梁武帝舉兵茂移書責合天正及城陷義不受梁
官靈洗少有勇略嘗手殪妖蜃以安鄉井侯景亂
集鄉兵保黟籍奉表元帝授本郡太守後歸陳累
以戰功封重安縣公卒謚忠壯
唐汪華字國輔新安人少以勇俠聞隋末以土豪應
郡募保據境土并有宣杭睦婺饒五州之地四方
雲擾而境内無事者十餘年至唐武德四年籍土
納欵封越國公
吴仁歡祁門人永泰元年方清作亂仁歡率鄉兵
數千破之刺史上其事授朝散大夫明年賊平因
其壘置縣拜仁歡為令
宋錢嶨歙人與弟觷尚氣節宣和中方臘餘寇未燼
嶨兄弟起鄉兵討平之建炎三年北兵將溯浙而
西嶨兄弟逆戰桐廬據牛山之險功聞並授承信
郎
胡閎休字良弼婺源人嘗著兵書靖康元年試中
知兵科帝幸金營閎休結義士欲劫寨迎駕宰相
何㮚禁止之後從辛道宗軍勤王岳飛辟為荆襄
制機有功官至成忠郎
元汪同字仲玉婺源人好武技蹀躞不羈元末寇亂
同起義兵保障鄉里收復饒黟祁婺等已陷州縣
上嘉其勞拜淮南等處行中書省左丞張士誠心
不純同與史左丞謀約金陵兵取姑蘇為所覺出
兵高郵張士信招與言事遂為士誠所拘同曰吾
以汝為元太尉忠於國家今汝既叛我豈得從汝
反耶遂遇害
明李錫字君寵世襲新安衛千戶征倭有功累陞總
兵官與俞大猷夾擊海寇曾一本擒之以征蠻將
軍代大猷鎮廣信巡撫御史上其功言錫一年内
破賊二百一十四巢獲首功一萬二千餘級宜久
其任許之進秩二等卒於官
國朝江起龍歙人順治中任廣東水師參將駐劄白鴿
寨通明港白鴿當郡城入海之口為雷州左臂營
署傾圮武備廢弛起龍大修飭之壁壘一新久之
遷副將移營海安口出洋捕盜風發舟覆殞焉屢
著感異雍正九年封為英佑驍騎將軍之神
寧國府
唐左難當一名匡政涇縣人隋末盜起難當率衆保
障武德中入朝授猷州刺史輔公祏反圍猷州固
守逾年李大亮至授以兵遂擊公祏敗之後太宗
伐高麗以李大亮為水道兵總管難當副焉與李
勣李道宗節勇並冠一時
梅知巖寧國人隋季兵亂知巖部伍鄉里帥衆保
障與左難當相犄角盜不能犯武德初與難當同
歸附封南魯王
宋李材字達才太平人宣和末金圍太原材以太學
生上書言三關四鎮國家根本宜速遣偏師倍道
趨雁門入定襄復忻代截石頭關絶其歸路俾腹
背受敵朝議以為然命陳淬武漢英等將兵徑收
忻代材參幕謀畫居多仕終蘄州通判
元徐用和南陵人有武略至正間海賊熾行中書左
丞特哩特穆爾以用和參贊軍務𠞰撫有功陞都
鎮撫上命繪圖傳遠卒賜祭葬
胡有慶涇縣人父武孫任宣城尉以擒賊功陞湖
州路同知有慶輕財任俠仕終武昌錄判嘗尉婺源
有三虎白晝入城衆莫能禦有慶連發三矢斃之
明袁洪宣城人少勇敢習韜略洪武初從軍歴戰有
功特進左都督子容尚燕王郡主以靖難功封廣
平侯
何應龍字子驤南陵人元末里中諸俠少嘯聚應
龍誘其首亂者斬之餘悉蒲伏請命乃散粟結士
部署捍禦鄉井獲安有司上其功授民兵萬戶明
興歸附詔世襲
李遇文字克顯世襲宣州衛指揮陞劉河遊擊時
小琉球三十六人風潮飃至把總陳嘉謨欲指為
倭斬首報功遇文召通事訊實遂遣歸歴陞湖廣
副總兵會皮林苗叛糾聚八洞據險要遇文攻破
其寨分兵進𠞰恢復永從縣焚苗巢窟追擒渠魁
王陀於廣西境以功轉左軍都督鎮貴州
沈有容字士弘宣城人萬歷中以武舉為昌平千
總調薊鎮以二十餘卒退朵顔長昂三千騎數出
塞有功遷都司守浯嶼銅山石湖時倭寇剽掠閩
浙有容夜過澎河與倭遇縱火焚其六舟斬十五
級還所俘民三百七十餘人倭不至者十年紅毛
番韋麻郎艘次澎湖求市有容大聲讋之即引去
擢山東總兵駐登州廣寧失守遼民望海求渡登
撫下令禁之有容固爭具舟以濟活萬餘人以年
老乞歸
孫鎬字西涯太平人以鄉薦知臨穎縣師賊擒良
民黥師字於面州縣遇黥者即指為師鎬獨下令
曰歸農者民抗鬭者賊黥否勿問衆感泣遂潰尋
知簡州土司有嫡庶爭立者擁兵相持命使往即
殺之鎬從數騎賫詔往從容詢所宜立若未嘗有
詔者久之益習樽酒招延嫡庶咸與席一日鎬指
北山曰今九日也此宜登高嫡庶欣然從之方命
酌忽一吏曰詔至即持庶下斬之事平仕至瑞州
同知致仕
國朝唐邦杰字輔宸宣城縣人順治間以總兵官駐防
仙遊移守寶慶復遷鎮河州平西山巨寇定陜西
保安堡亂兵巡積石枹罕二十四關修邊城八百
五十丈火兒藏野番皆畏威賓服
池州府
明顧成字景昭貴池人太祖起滁陽充帳前親軍以
功歴指揮僉事從平蜀破貴州蠻克普定大兵入
雲南以成斷後扼普定遷都督僉事尋充征南將
軍鎮貴州征五開六硐破一百三十七砦後與靖
難師戰真定兵敗被執成祖釋而用之永樂初封
鎮遠侯又命出鎮貴州搗羅臺斬叛酋普亮羣蠻
震懾尋致仕歸卒諡武毅
紀元憲字藎我貴池人萬歷甲辰武進士由偏裨
歴廣西總兵官右軍都督僉事掛征蠻將軍印威
名震獞猺又建德檀武臣隆慶二年由武進士歴
神樞營參將為名將戚繼光所重
何自謙字益之銅陵人萬歷中以貢授瓊州府通
判時朝廷遣中使至瓊與羣黎市珍異屢有激變
相刦殺者自謙每從中調護之得無事後代守入
覲回而黎變大作自謙道聞之疾馳渡海合雷陽
三路兵搗黎穴冒暑深入用火攻之擒其渠魁十
餘人黎始帖服因條撫黎數事上之詔如議以秩
滿遷審理又敘平黎功進階長史致仕
金文光字朴只石埭人萬歷三十一年武進士官
福建游擊合𠞰紅毛倭寇有功歴南贑參將會屬
境土寇踞九連洞為害流毒及閩廣文光以兵深
入𠞰平之贑人為立生祠
方儀鳳貴池人萬歷丙辰武狀元授廣東屯田都
司僉書大興屯政以給軍食歴廣東參將紅毛刦
掠海上督兵却之擢南路副總兵著韜略全書行
世子懋昌由武進士歴貴州安順副總兵撫馭羣
蠻著方略
施臺臣青陽人天啟壬戌進士授龍巖令縣傍海
值紅毛入寇臺臣躬督民兵奮勇逐之寇遁邑賴
以全又建德馮時来明季由舉人授江安知縣土
番寇掠時来集兵固守賊攻城數月不能下始解
圍去
金孔器字璉如建德人明季由貢授蒲臺令有奸
民據海島掠海旁諸邑孔器嚴守備以待之寇不
能犯調崇義督兵平土寇擢南康同知南康接楚
界多流寇山賊往往為之應孔器隨宜撫𠞰奪還
所掠婦女郡境得安
汪思誠字純一貴池人史可法備兵池州竒思誠
才招致幕下每參軍謀及可法開府江上題授軍
職歴擢副總兵臨陣力戰每脫可法于險後與可
法同死揚州
國朝曹曰瑋字繼武貴池人康熙癸未武狀元授二等
侍衛從征漠北特著勞績出為山西養民路參將
累擢陜西興漢總兵官漢江暴漲州城被水齧盡
圮督軍士晝夜巡防感疾卒曰瑋精騎射通經史
大義居官勤慎馭卒伍嚴而有恩所拔多材勇之
士
太平府
明端宏字仲仁當塗人天順丁丑進士授御史歴按
雲南河南廣西谿谷蠻獠久為邊害宏選將練兵
儲餉設險為攻守計諸洞望風懾服
邢珣字子用當塗人弘治癸丑進士歴南刑部郎
忤劉瑾削籍瑾誅復官知贑州南安龍川盜起珣
引軍逼賊先招降劇盜滿總等後討他盜多藉其
力王守仁征横水桶岡珣為軍鋒功最宸濠反珣
率兵會守仁進討值南風猛珣建策火攻遂大
破之宸濠就擒以功遷左布政致仕贑人思之立
報功祠祀守仁以珣配二子埴址居官並以清操
聞
裴希度建陽衛人世襲指揮僉事屢立戰功歴福
建總兵官海盜鄭芝龍剽刦州郡恃巨艦為長城
風帆飄忽瞬息千里希度偵其將至預伏死士舟
中人挾長鈎銳斧俟賊近百鈎齊舉固挽之不得
脫因舉斧登艦殺賊無筭芝龍駕哨船遠遯尋乞
降
祝可仕字孟型當塗人鑾孫萬歷庚戌進士授工
部主事改戶部督通倉著績歴福建參議紅毛入
犯佐巡撫南居仁籌畫擊敗之遷廣西副使未任
卒
廬州府
隋陳稜字長威廬江人大業中拜虎賁郎將擊琉球
大破之虜男女數千而歸煬帝幸江都命統宿衛
兵擊賊淮上往往克捷遷右禦衛將軍
唐任瓌字子瑋合肥人高祖義師起瓌至龍門請謁
願為一介使先入關宣布威靈乃授招慰大使說
下韓城以功封管國公與諸將擊破王世充後平
徐圓朗及輔公祏拜邢州都督遷陜州卒
五代王景仁廬州合肥人初名茂章為楊行密將驍
勇剛悍臨敵務以身先士卒梁友寧攻王師範于
青州行密遣景仁以步騎七千救師範大破之遂
斬友寧梁太祖聞之以二十萬兵倍道而至景仁
閉壘示怯伺梁兵怠毀栅而出驅馳疾戰戰酣退
坐召諸將飲酒已而復戰太祖登高望見之歎曰
使吾得此人為將天下不足平也梁兵又敗景仁
全師而歸官潤州團練使後歸梁累官寧國軍節
度使同平章事
宋劉虎廬州梁縣人起農家隸軍籍力戰累功擢副
都統總轄淮隂水陸軍馬拒元師于五河率勇士
乘風縱火中流矢洞腹達背悶絶復甦揮兵更戰
意氣彌厲援夀春自三月至五月戰百餘合卒解
其圍奏凱進利州觀察使拜合肥郡侯
明張德勝字仁輔合肥人與廖永安俞通海等泊巢
湖結水寨自固太祖駐師和陽来通欵從下太平
取集慶克鎮江常州宣州復池州後追陳友諒於
采石戰死贈蔡國公諡忠毅
楊璟合肥人本儒家子沈毅好武歸太祖從征陳
友諒克九江諸郡縣下廣西征山西平唐鄧南陽
佐鎮北平練兵遼東積功封營陽侯贈芮國公諡
武信
吴復字伯起合肥人率衆歸太祖於濠嶺前驅積
功封安陸侯追封黔國公諡威毅復平居恂恂至
臨陣奮發無堅不破衝突矢石身無完膚
俞通海字碧泉巢人隨父廷玉来附太祖渡江取
太平金陵略定常潤蘄黃等處殱陳友諒於康郎
山功最多從征張士誠中流矢卒追封豫國公諡
忠烈
馬雲合肥人洪武四年為都指揮使與葉旺同鎮
遼東設竒出伏破納哈追擊三百餘里殱其衆殆
盡上嘉其忠遣使勞之進都督僉事兼總制遼東
軍馬十二年征大寧克捷巡邊還卒
俞通源字百川通海弟少隨父兄立功通海卒領
其衆攻蘇州擒士誠嗣通海官從大將軍定中原
下山東河南北山西關陜征王保保皆先登洪武
三年封南安侯從廖永忠伐蜀又從魏國公出塞
有功後鎮雲南征廣南諸蠻俘獲萬數弟通淵建
文時豹韜衛指揮戰白溝河死
袁義廬江人本姓張太祖賜姓名數從征伐積功
為楚雄衛指揮使嘗入朝以其老命染鬚鬢還任
以威遠人
廖永忠永安弟永安殁永忠總其兵為水將蹙陳
友諒于龍江取江西從下蘇湖平方國珍取福建
廣東略定廣西征蜀論功當封公以鄱陽之役有
邀賞意抑封德慶侯
金朝興巢人沉勇有智略元季結鄉里立砦會俞
廖以舟師納欵遂率所部来附從渡江征陳友諒
張士誠北略中原西平蜀夏封宣德侯征雲南至
會川卒贈沂國公諡武毅
花茂巢人從太祖征伐授副千戶平西蜀兩廣有
功世襲廣州左衛指揮使請設沿海依山二十四
衛所築城浚池收集海島諸軍仍于要害之地立
堡屯軍以備不虞皆報可進都指揮使卒賜葬子
英武毅有文略自以功陞都督僉事
汪興祖巢人初為張德勝養子累功封東勝侯人
有言其過者上弗問亦弗與誥劵從傅將軍入蜀
克階文中飛石死詔興祖没王事授原封侯與世
劵
趙庸合肥人元末率舟師来附從征陳友諒張士
誠走張良弼降李思齊多戰功封雄侯
葉昇合肥人自拔采石定金陵平友諒士誠還征
中原三平叛蠻積戰功封靖寧侯鎮遼東六年邊
備修舉
高顯合肥人以功封汝隂侯諡武肅
鄭亨合肥人從成祖積戰功封武安侯充總兵官
備宣府規畫周詳帝凡五出塞亨皆從行率破敵
仁宗即位移鎮大同無宼患宣德初招降酋長歸
附者相屬卒諡忠毅
徐用元合肥人以功封永康侯
陳文合肥人早喪父奉母至孝屢立戰功官都督
僉事卒贈東海侯諡孝勇武臣以孝謚者止文一
人
孫世巢人以功封富春侯
陳清巢人以功封合浦侯諡崇武
左君弼合肥人元末據州太祖再攻之走汴守陳
州遣使持書招諭君弼猶豫不能決乃歸其母於
陳州始感泣納欵以副總兵率師討捕底定兩江
徐忠字仲達合肥人父用開國功陞副千戶忠嗣
職進衛指揮僉事鎮開平從靖難兵將前軍敗李
景隆于鄭村壩白溝之戰兩指被刅未殊忠自斷
之裹創進戰大捷歴都督僉事封永康侯卒贈蔡
國公諡忠烈
胡通王珪甯仲英王雄王玉玉弟瑛周顯鄭祥翟
通皆合肥人明開國時各樹戰功
國朝王承業廬江人任福建中路參將移鎮潮州康熙
甲寅逆藩煽亂以中營副將征賊有功陞總鎮往
𠞰雲南被重傷殁於營贈右都督
鳳陽府
三國吳周泰字幼平九江下蔡人隨孫策署别部司
馬策討六縣山賊權住宣城不治圍落而山賊數
千卒至權始得上馬而賊鋒刅已交於左右泰投
身衛權膽氣過人身被十二創良久乃蘇是時無
泰權幾危殆策深德之後從攻皖及討江夏黃祖
有功又與周瑜拒曹操于赤壁攻曹仁于南郡留
督濡須後權欲圖蜀拜泰漢中太守奮威將軍封
陵陽侯子邵以騎都尉領兵數戰有功進位禆將
軍弟承領兵襲侯
丁奉字承淵廬江安豐人少以驍勇為小將數隨
征伐戰鬭常冠軍孫亮即位為冠軍將軍封都亭
侯魏遣諸葛誕胡遵等攻東興奉據徐塘縱兵著
胄持短兵斫之大破敵前屯遷滅寇將軍又與敵
追軍戰於高亭突入其陣中斬首數百進封安豐
侯累遷大將軍加左右都護領徐州牧
晉桓石虔龍亢人彝之孫有才幹趫捷絶倫桓冲為
苻堅所圍垂没石虔躍馬赴之拔冲於數萬衆之
中而還以寧遠將軍攻袁真於夀陽尅其南城尋
進冠軍將軍復領河東太守逐堅兖州刺史張崇
冲卒監豫州揚州五郡軍事卒贈右將軍進爵作
塘侯子誕嗣
桓石民石虔弟弱冠知名謝安引為參軍以振武
將軍領襄城太守戌夏口冲薨監荆州軍事屢破
苻堅兵以前後功進左將軍
南北朝宋王廣之字林之沛郡相人有勇力大明中
以功補本縣令殿中龍驤強弩將軍屢立戰功封
寧都縣子齊高帝即位歴官鎮南將軍江州刺史
進封應城縣公卒贈散騎常侍車騎將軍諡曰壯
公
梁裴之高字如山邃兄中散大夫髦之子起家州從
事新都令遷參軍頗讀書少負意氣嘗隨叔父邃
征討所在立功甚為邃所器重戎政咸以委焉夀
陽之役邃卒於軍之高隸夏侯夔平夀陽除梁郡
太守封都城縣男時魏汝隂來附勅之高接應士
民夜反踰城而入之高率家僮與麾下奮擊賊乃
散走侯景之亂高率衆入援除特進光祿大夫卒
諡恭子畿累官太子右衛率西魏攻陷江陵畿力
戰死之
五代梁馬嗣勲濠州鍾離人也少事州為客將材武
有辯歸梁官宣武軍元從押牙太祖西攻鳳翔至
華州遣嗣勲說韓建出降後以計為魏攻牙軍中
重創卒贈太保
丁會字道隱夀春人也為梁將救張全義于河陽
大敗李罕之軍累立戰功為昭義軍節度使昭宗
崩會與三軍縞素發哀歸後唐卒贈太師
宋周虎字叔子臨淮人開禧二年知和州金兵圍和
州急虎部兮將士乘城拒守母何氏年九十期與
虎偕亡虎益奮勵屢戰斬其驍將金兵引去虎推
功歸母封永國太夫人後轉和州防禦使卒諡忠
惠
元杜昌濠人身長多力至正間以義兵應募有功擢
汝州同知安豐等處萬戶
阮者都世居荆山襲父職守禦浙東值海盜起奮
力擒捕悉平之以功擢浙東道都元帥
明常遇春字伯仁懷遠人猿臂善射從太祖奪采石
為渡江第一功漢吳既平封鄂國公率兵北伐所
至披靡名與徐達相埒暴疾卒於軍追封開平王
諡忠惠遇春為人守謙不矜有功無過運籌決勝
不學而能其從大將軍東征西伐能遵守節制及其
自將所至克捷在上前時有直諫無不嘉納子茂
蔭封鄭國公并開國公
湯和字鼎臣濠人剛毅有智略從太祖征伐所至
皆捷累封信國公後倭寇海上和度地于近海設
衛築城五十有九浙閩賴之功臣中獨以夀終追
封東甌王諡襄武
胡大海字通甫虹縣人長身鐵面智力過人常夜
出目煜煜有光從太祖累建竒功常言吾武人不
知書惟知三事不殺人不擄婦女不燬廬舍後為
叛將所害人無不流涕者追封越國公諡武莊
唐勝宗濠人以從征積功封延安侯鎮守遼東七
年威信大著
丁德興定遠人太祖呼為黑丁屢戰立功征張士
誠卒於軍追封濟國公
王弼定遠人功封定遠侯
沐英字文英定遠人父母早亡太祖子之既長屢
立戰功從傅友德取雲南英生擒達爾瑪長驅而
入梁王走死遂留鎮滇中凡十年卒英善撫士卒
在滇百務俱舉卒之日軍民巷哭遠夷皆為流涕
始封西平侯追封黔寧王諡昭靖子春材武有父
風嗣爵鎮雲南七年數立功卒諡惠襄無子弟晟
嗣以討交阯功封黔國公卒諡忠敬弟昂代鎮雲
南卒諡武襄
馮勝定遠人與兄國用俱喜讀書通兵法元末結
寨自保後同歸太祖國用論天下大計以拔金陵
為根本太祖命典親兵數立功早卒追封郢國公
勝先已積功為元帥至是襲兄職破陳友諒下山
東平陜西封宋國公後為大將軍出關降納克楚
二十萬之衆加太子太師
吴良定遠人從太祖為帳前先鋒屢立功克江隂
命守之張士誠不敢北出兵在境十年訓將練兵
新學宫開屯田均徭省賦封疆晏然平吴後移鎮
蘇州又平廣西叛蠻封江隂侯卒追封江國公謚襄
烈弟貞戰功亦多敗張士誠討方國珍擒陳友定
後練軍海上封靖海侯總舟師數萬由登州轉運
盡收遼海未附之地卒追封海國公諡襄毅
耿炳文濠人父君用從太祖為管軍總管戰死炳
文襲職攻張士誠取長興即令守之長興為士誠
必爭地數遣大將来爭炳文拒守凡十年既取中
原鎮陜西浚涇陽洪渠十萬餘丈民賴其利封長
興侯建文時燕兵起炳文年六十五矣命為大將
軍北伐燕兵退帝以李景隆代炳文歸遂敗永樂
初被劾自殺
郭英濠人從太祖數立戰功鎮河南境内大治移
鎮北平從征雲南封武定侯鎮遼東召還典禁軍
卒諡威襄英孝友通書史行師有紀律兄興從征
張士誠有功既取中原鎮潼關移鞏昌邊境帖然
封鞏昌侯卒諡宣武
華雲龍定遠人元末聚衆居韭山歸太祖克元都
留守北平封淮安侯凡塞上諸關隘衝要之所俱
設兵建燕邸增築北平城在鎮七年威名大著
潘毅臨淮人洪武初從征累有戰功拜虎賁衛指
揮使再從西征道卒追贈滎陽伯諡曰武
陸仲亨濠人功封吉安侯
周德興濠人積戰功封江夏侯又以伐蜀克泗城
功出諸將上賞賚恒倍會五溪蠻亂德興年已老
力請行太祖壯之在楚久威震諸蠻楚人德之
陳德字至善濠人從太祖與陳友諒戰鄱陽湖舟
膠淺力戰身被九矢不退後積功封臨江侯卒追
封杞國公諡定襄
鄭遇春濠人功封滎陽侯
王志臨淮人以鄉兵歸太祖每戰冒矢石先登後
凡用兵皆以偏將軍從持重未嘗敗衂封六安侯
卒追封許國公諡襄簡
張赫臨淮人以義兵應太祖屢立功洪武初倭寇
掠沿海赫捕斬甚多擢都督僉事令督海運往来
遼東十二年封航海侯卒追封恩國公諡莊簡
顧時字時舉濠人由百夫長授元帥積功封濟寧
侯鎮北平卒追封勝國公諡襄靖
胡海字海洋定遠人攻城略地屢戰屢被矢石鋒
刃傷而鬭益力太祖壯之既平廣西雲南論功封
東川侯
張銓定遠人累有戰功平雲南功尤多封永寧侯
張龍濠人積戰功封鳳翔侯
李新濠人從渡江數立戰功官都督僉事以營孝
陵封崇山侯開臙脂河于溧水以濟漕運民便之
李彬字質文定遠人襲父信職從燕師為前鋒累
立功封豐城侯鎮廣東捕山寇討長沙賊鎮甘肅
獲叛酋老的罕移鎮交阯時中官馬騏激變交人
反者四起彬遣諸將分討而賊勢最劇者親自討
之潘僚范玉等悉平卒贈茂國公諡剛毅
孫恪濠人興祖子襲父職歴後軍都督僉事積功
封全寧侯謹敏有儒將風進位太子太保
甯正字正卿夀州人沈鷙有膽略積功擢河州衛
指揮使勤于勞来不數年河州遂為樂土兼領寧
夏衛事修築漢唐舊渠開屯田數萬頃歴四川雲
南都指揮使從沐英討平叛酋卒為左都督代英
鎮雲南
朱能字士弘懷遠人以副千戶事成祖于藩邸與
張玉首倡靖難兵奪九門拔薊州敗耿炳文于真
定敗李景隆於壩上敗平安于白溝河藳城敗陳
暉于潼山敗盛庸于淮直入金川門論功封成國
公永樂四年佩征夷將軍印討安南次龍州卒年
三十七將校皆流涕追封東平王諡武烈
孫巖鳳陽人明初為燕山中護衛百戶燕師起既
得通州以巖宿將命守之南軍圍州城巖多方捍
禦力戰帝即位封應城伯卒贈翼城侯諡威武同
時封伯者陳賢夀州人初從太祖立功為燕山右
護衛指揮僉事從燕師出戰常突陣陷堅封榮昌
伯張興亦夀州人起卒伍為燕山左護衛指揮僉
事以功封興安鄉伯
陳懋夀州人父亨建文時以都督僉事守大寧降
成祖與平安戰中創卒追贈涇國公懋將父兵累
功進右都督封寧夏伯永樂中鎮寧夏善撫降卒
得其歡心擒叛寇進為侯屢從北征有破敵功宣
德初仍鎮寧夏威名震漠北後佩征南將軍印討
福建賊鄧茂七平之加太保卒年八十五贈濬國
公諡武靖
何福鳳陽人洪武初中衛指揮同知歴將軍討平
都勻越州畢節水西等蠻成祖即位以福宿將俾
鎮寧夏節制山陜河南諸軍塞外諸部降者接踵
移鎮甘肅降迤北王子以下所部皆内附論功封
寧遠侯
韓觀字彦賓虹人高陽侯成子太祖時以父功授
桂林衛指揮僉事討平柳州富川上林宜山全州
灌陽諸猺蠻觀生長兵間綜練武略人莫敢犯成
祖即位鎮廣西節制兩廣復平定羣蠻移鎮交阯
威名震南中
費巘定遠人襲祖父職從成祖起兵累進都督僉
事鎮甘肅墾閒田以足邊餉善撫士在鎮十五年
境内寧謐封崇信伯
謝成濠人功封永平侯
宋晟字景陽定遠人父朝用以天寧翼元帥請老
晟襲父官歴鎮江西大同陜西討哈梅里克之收
其部落以歸又討廣西帡幪諸寨苗平五開龍里
十三洞招降巴圖特穆爾等部落封西寧侯凡四
鎮凉州前後二十餘年威信著絶域卒追封鄆國
公諡忠順
郭登字元登武定侯英孫正統中從車駕北征以
指揮僉事超拜都督僉事鎮守大同帝既陷也先
數擁帝至城下索金幣登閉門不納而謀遣壯士
劫敵迎帝入城不果敵欲大同為巢穴屢来攻登
屢擊敗之邊軍增氣嘗以意造偏箱車飛天網等
戰守賴之封定襄伯英宗復辟召還憲宗時提督
十二團營卒贈侯諡忠武
趙輔字良佐鳳陽人成化初拜征夷將軍與韓雍
平大藤峽賊封武靖伯又統兵征迤東與李秉從
撫順關深入破之進侯卒諡恭肅
戴紹印鳳陽人自萬戶侯擢三江總戎致仕萬歷
丁酉日本關白犯朝鮮命大司馬邢玠總督征之
紹印杖策往從畫平倭十策卒覆倭以過勞驟卒
大中丞褚鐵檄郡建祠
潁州府
三國魏曹洪字子廉譙人太祖從弟太祖起兵討董
卓至滎陽為卓將所敗太祖失馬賊追甚急洪下
馬授太祖曰天下可無洪不可無君與太祖還奔
譙封明亭侯
曹仁字子孝譙人武帝從弟從破袁術攻陶謙征
吕布平黃巾迎天子都許仁數有功又從圍壺關
武帝令曰城破皆坑之連月不下仁曰圍城必示
之活門所以開其生路今公告之必死將人自為
守非良策也從之城遂降封都亭侯
曹彰字子文譙人文帝同母弟負絶力手格猛獸
太祖每抑之嘗問諸子所好彰曰好為將太祖曰
為將奈何對曰披堅執銳為士卒先賞必行罰必
信太祖大笑北討烏桓身自搏戰乘勝逐北一日
夜追及桑乾大破之後歸報太祖持彰鬚曰黃鬚
兒竟大竒文帝即位立為任城王
曹休字文烈譙人武帝族子年十餘歲攜母渡江
至吳武帝舉義兵乃易姓名間行北歸帝謂左右
曰此吾家千里駒也文帝時以休為征東大將軍
擊吴將吕範于洞浦破之拜揚州牧明帝時封長
平侯
曹真字子丹譙人武帝族子武帝哀其少孤收養
與諸子同嘗從獵為虎所逐射之應聲而倒太祖
壯其鷙勇封靈夀亭侯累遷大司馬子爽字昭伯明
帝時與司馬宣王並受遺詔輔少主後為宣王所
誅
夏侯淵字妙才譙人惇族弟從武帝征伐有功封
博昌亭侯守漢中戰死諡曰愍
許褚字仲康譙國人勇力過人嘗一手逆曳牛尾
行百餘步漢末聚少年及宗族保鄉里魏太祖徇
淮汝褚以衆歸太祖壯之曰此吾樊噲也引入宿
衛從討馬超韓遂有功遷武平衛中郎將人以其
有力而癡目為虎癡文帝踐阼封牟涇縣公
唐江子建信州人隋末兵起所在殘破子建設柵禦
賊鄉井獲寧高祖武德初以其保護功即命為本
州刺史
五代梁楊師厚潁州斤溝人事梁太祖自太祖與晉
戰河北嘗為招討使悉領梁之勁兵末帝謀討朱
友珪師厚遣其將朱漢賓以兵屯滑州為應末帝
即位封師厚鄴王
王敬蕘潁州汝隂人事州為牙將唐末王仙芝等
攻刧汝潁間刺史不能拒敬蕘逐代之即拜刺史
為人沈勇有力善用鐵槍潁亳諸州民皆依敬蕘
避賊時所在殘破惟潁州二萬戶獨全梁太祖表
為沿淮指揮使歴武寧軍節度使左衛上將軍致
仕
張存敬譙郡人剛直有膽勇事梁太祖為行營都
指揮使攻滄州敗劉仁恭于老鴉隄還攻王鎔于
鎮州入其城取牛馬萬計復攻幽州取其瀛莫祁
景四州攻王珂于河中下晉絳二州珂降于梁遷
宋州刺史卒贈太傅
徐懷玉亳州焦夷人事梁太祖為將勇于戰陣秦
宗權攻梁壁懷玉擊破之從太祖攻兖鄆破徐宿
金創被體戰必克捷所得賞賚輒分士卒為梁名
將本名琮太祖賜名懷玉從太祖敗魏兵黎陽東
攻兖破朱瑾於金鄉遷齊州防禦使天復四年以
州兵西迎昭宗都洛陽遷華州觀察留後累官保
大軍節度使
南唐張崇慎縣人仕楊吴為廬州觀察使時光州將
王言殺刺史崇在廬州不俟命引兵趣光言棄城
走
宋高瓊蒙城人太宗知其材勇召置帳下積戰功累
官保大軍節度使真宗時為并代都部署中檢校
太尉瓊曉達軍政澶州之役真宗北征中道猶豫
瓊贊決渡河督戰契丹氣沮而退堅守和議數十
年尤善教諸子真宗嘗問卿幾子對曰臣子十有
四人臣誠愚然未嘗不教以知書于是賜諸經史
于其家後曾孫女為宣仁后追封衛國武烈王
高繼勲瓊之子真宗時為建雄節度使善撫御士
卒在蜀有威名繼勲子遵甫官北作坊副使其女
為宣仁皇后神宗時追封繼勲為康王遵甫為楚
王繼勲從子遵惠熙寧中試經義中選累官龍圖
閣學士方宣仁后臨朝繩檢族人一以法度乃舉
家事付遵惠遵惠躬表率之人無間言
張整字成伯亳州酇陽人初為利文州都巡檢使
邊夷歲鈔省地整募死士待其来掩擊幾盡調荆
湖將領狤狑萬衆廹黔江城整設伏擊之殺獲不
可勝計後為涇原真定京東環慶鈐轄整莅軍嚴
明哲宗嘗召對擢都指揮使官至威州刺史
丁罕潁州人應募補衛士累遷指揮使淳化間出
為澤潞團練使知霸州會河溢壊城壘罕以私錢
募築民咸德之以容州觀察使與李繼遷戰斬獲
數萬拜密州觀察使知威虜軍子守德能世其家
王鑑霍丘人為淮西兵馬鈐轄李全犯揚州鑑往
救敗之全走死乘勝復泰楚二州除鎮江都統制
下邳徐二州招納降附措置廬州守禦俱有功封廬
江郡開國侯
明劉才字子才霍丘人元末為元帥明初歸附歴衛
指揮僉事從戰山東每先登有功封廣恩伯永樂
中築山海關復從征至懷来以疾還才不為苟合
亦不輕訾毀人甚為仁宗所重
曹隆程寬俱潁上人從成祖起兵隆以靖難功累
官至都督同知卒追封安陽伯諡忠毅寬積功至
都指揮同知從張輔平交阯進都督僉事卒追封
保昌伯諡忠威
鹿鸚潁州衛舍餘兄弟五人鳳鸞鸚鵡鵬皆勇敢
善射而鸚更軼羣正德七年劉六等破太和圍潁
上鸚昆弟應募守城賊將李龍者號萬人敵鸚與
大戰生擒以歸未幾復擒劇賊李魁寇為喪氣解
圍去都御史彭澤上其功授錦衣百戶而鸚已卒
年僅二十七土人思其捍患功立廟祀之至今呼
鹿將軍廟云
滁州
南北朝隋張奫字文懿全椒人以軍功歴開府儀同
三司封文安縣子從楊素征江表有功授行軍總
管
南唐張訓滁州人楊行密據合肥訓往謁授以親兵
取歴陽及滁孫儒焚棄廣陵訓入城得穀數十萬
斛悉以發賑又襲常州克之即授刺史徙屯漣水
大破汴將龐師古於清河口
明趙奎字思義全椒人體貌魁岸有才略從太祖渡
江取采石屢立功授總管守宜興洪武四年從征
甘肅猝遇敵衆畏怖奎獨力戰敗之與同縣王才
俱累官都指揮使才亦以材武著
何文輝字德明滁州人元帥世隆孫幼岐嶷太祖
鞠養之賜以姓既長嚴毅沈果有遠略授天寧翼
元帥守禦宣州及從征鄱陽皆有功後復姓遷江
西行省左丞大都督府同知洪武五年督兵巡居
庸關遇疾召還卒
平安全椒人父定濟寧指揮僉事戰殁安襲職擢
右都督僉事進副總兵力舉數百斤驍勇善戰靖
難兵起安敗燕將房寬陳亨擒薛祿斬王真陳文
數窘燕王于陣後為燕所得惜其材釋而用之
方瑛全椒人都督政子政死麓川之役瑛時為金
吾衛指揮使發憤報父仇乞兵效死先登破賊遂
平其地進都指揮使後以征貴州及香爐山功歴
進左都督封南和伯鎮貴州湖廣天順初進爵為
侯瑛臨陣勇善撫士以故數有功所至鎮以安静
卒諡忠襄
陳友全椒人初以騎卒從征授千戶頻建功歴進
右都督鎮湖廣天順初隨瑛征天堂諸蠻破蒙能
餘黨封武平伯進侯卒諡武禧
吴亮来安人初為衛指揮僉事屢從征討宣德中
遷副總兵督漕運兼鎮守淮安正統間以平江西
新淦賊功佩征南副將軍印鎮貴州尋調雲南累
擢右都督亮饒智略屢統軍征討常以不殺為意
蠻夷懷附喜文學至老手不釋卷有儒將風
歐磐滁州人成化中為廣東都指揮僉事𠞰蠻寇
守柳州平融縣八砦猺破鬱林陸川賊弘治中府
江永安諸獞亂磐所向摧破進都督僉事佩平蠻
將軍印鎮湖廣請老卒
常道字文載来安人弘治乙丑進士由昌邑令遷
戶部主事歴山東參政平莱蕪劇賊有功擢山西
巡撫𠞰撫青羊寇陳卿等旋即奠定
孫克振字養翀滁州人萬歷癸卯舉人歴知東鄉
湯溪二縣有聲明季流寇犯滁州克振與同鄉陳
國計等協力守禦危城獲全國計亦由明經仕至
平樂令
金九陛字允納全椒人萬歷乙卯舉人令棗陽擊
賊鹿頭店敗之鄖撫盧象昇奏其功擢南光祿寺
署正歴戶部郎中寇犯廬鳳大司馬范景文委督
浦口倉儲整飭守具寇不敢逼擢蒼梧兵備副使
協平叛猺調湖廣兵備復常寧城定祁陽之變𠞰
八排峝猺會推南贛巡撫引年歸
國朝晉國璧全椒人順治初以貢任袁州推官土賊起
守城有功
周球字季珍来安人順治乙未武進士授廣東左
衛守備遷南贛遊擊屢破閩宼前後俘斬以萬計
援𠞰湖南賊于永興頻戰皆捷歴叙功加左都督
充太原總兵官移真定卒於官子蔚濂皆從軍有
功蔚歴山東運判濂終大理寺寺副孫賡南康熙
己丑武進士選侍衛
和州
南北朝梁昌義之烏江人少有武幹事梁武帝于雍
州義師起收為輔國將軍軍主每戰必捷天監初
累遷徐州刺史鎮鍾離魏中山王元英率衆數十
萬圍城城中兵纔三千義之隨方抗禦殺傷萬計
積屍與城平及救軍至大破魏衆義之率輕兵追
至洛水而還以功進號軍師將軍歴衛將軍再授
北徐州刺史義之性寬厚為將能得人死力及居
藩任吏民安之卒諡曰烈
唐勒思齊歴陽人有神力武后召見竒之授遊擊將
軍李白有勒將軍歌
明華高含山人元季糾義旅屯巢湖以舟師歸太祖
從渡江取采石金陵授秦淮翼元帥平偽漢及吴
皆有功累遷湖廣行省平章政事洪武三年封廣
德侯給世劵後奉使廣東繕邊海城堡卒於瓊州
無子納誥劵墓中贈巢國公諡武壯祀功臣廟
仇成含山人太祖駐師河陽成詣軍門上謁即留
侍宿衛扈從渡江為領軍先鋒每戰奮勇奪陣以
功累遷都督僉事鎮遼東洪武十二年封安慶侯
充征南副將軍𠞰四川容美諸洞又從征雲南克
普定諸郡卒贈皖國公諡莊襄賜葬鍾山
王銘字子敬和州人從俞通海下采石嘗與偽吴
戰流矢中臂引刀出鏃復前力鬭一軍壯之凡大
小戰數十數有功洪武初授指揮使統温州衛有
威名多惠政加築外垣起海神山屬郭公山首尾
二千餘丈屹然東浙巨鎮云又州人胡淵亦以材
勇從太祖立功累官都指揮使
楊文含山人父興以驍勇事太祖為總管歿于鄱
陽之戰文襲領父兵屢有功累官右軍都督洪武三
十年掛征南前將軍印征五開諸蠻平之立銅鼓
等衛尋又充總兵官備禦開平召還卒
徐義和州人少有大志好讀孫吴書從太祖渡江
每臨敵陣輒躍馬揮刀作虎吼衝突衆皆披靡以
前後軍功累擢建寧右衛指揮僉事又州人沈興
亦從太祖定江南受爵賞
紀清含山人洪武中以從征功歴濟陽衛指揮後
又從成祖靖難有功遷右軍都督僉事
李濬和州人父旺事太祖立功授燕山左護衛千
戶濬襲職從成祖靖難累遷都指揮同知封襄城
伯出鎮江西平永新盜尋召還卒子隆嗣爵
李隆字彦平年十五襲封襄城伯氣概英偉成祖
異之八年扈駕北征有功十四年留守南京仁宗
時出鎮山海威望遠著尋復守南京先後凡十八
年正統五年入總禁兵十一年巡邊明年卒隆雖
總軍政謙已下賢務循大體臨邊申飭守備内外
整肅訖還不戮一人子珍嗣封死土木之難無子
弟瑾嗣成化三年充總兵官平川貴諸蠻卒諡莊
武
國朝張翰字萬屏含山人由贛州城守千總援寧都石
城皆有功自守備攝福清營遊擊康熙十九年從
征臺灣大敗逆賊林陞等進厦門取金門掃平逆
穴特授左都督補廣東右翼鎮遊擊歴遷永固城
副將
廣德州(武功無)
六安州
漢英布禹封臯陶後于英六子孫以英為氏布其裔
也有相布曰當刑而王坐法黥因稱黥布始從項
羽封九江王後歸漢封淮南王
明朱亮祖六安州人元末義兵元帥明祖克寧國擒
之喜其勇悍俾仍舊官居數月復叛去遣徐達討
之常遇春被創而還上自往督戰亮祖敗縛以見
上曰爾將何如對曰生則盡力死則死耳上壯其
言留置麾下從軍四征所向克捷從征陳友諒下
江西諸郡討陳友定取浦城克崇安建陽等處張
士誠寇諸新城擊降其平章潘元明討方國珍克
其城徇下諸縣方氏父子降洪武元年與廖永忠
征南取廣東進取廣西封永嘉侯四年助傅友德
平蜀還鎮北平移鎮廣東
葉旺六安州人從徐達等北征積功為指揮僉事
洪武四年與馬雲同鎮遼東大破納克楚于連雲
島論功進都督僉事在遼十七年修城隍立官府
墾田萬餘頃嘉靖初命有司立祠遼東祀之
國朝黃鼎字玉耳六安人明季李自成據南陽鼎糾合
義勇擒殺偽署州縣擢總兵官駐光固大兵南
下鼎歸誠鎮安慶平定池陽水賊各營流散婦女
以千計悉遣令還家總督馬國柱題留參決機
務𠞰張福寰鼎功居多
泗州
漢陳嬰本東陽令史居縣中東陽少年殺其令欲立
嬰為王嬰母謂曰我為汝家婦未聞先世有貴者
今暴得大名不祥不如有所屬嬰乃止後歸漢封
棠邑侯
唐劉行舉盱眙人天后時徐敬業起兵揚州行舉與
楚州刺史李從福連和城守敬業平拜遊擊將軍
宋劉綱招信縣人位之子靖康時常保聚横山今山
上有墩人呼摩旗墩相傳為綱建旗之處移鎮淮
揚遷洪州總管
明李文忠字思本盱眙人太祖姊子年十二母薨太
祖擇師教之初以舍人領軍南北征討驍勇為諸
軍冠所至有功後封曹國公文忠器量沈閎臨戰
必身先士卒戰勝必以功推下及釋兵家居恂恂
若儒者卒封岐陽王諡武靖
耿天璧五河人再成子隨軍安慶湖廣下南昌聞
處州軍亂父死疾馳至集舊部曲討賊帥李祐之
等誅之襲父職仍命守處州累立戰功歴杭州衛
指揮同知世襲
費聚字子英五河人同耿炳文守長興屢敗張士
誠又會湯和討方谷珍降之又進取福州破延平
從徐達定中原取關中鎮守平凉封平凉侯後征
雲南有功遂鎮之召還坐黨死
周長天長人善騎射為燕山中護衛從軍靖難戰
白溝東昌藁城皆有功永樂九年與尚書宋禮侍
郎金純治漕渠修復會通河置十五牐濬黃河故
道以殺水勢卒贈莱陽伯
張廉天長人起行伍從靖難兵南下有功又隨成
祖北征塞外累官都督僉事卒追封榆次伯
江南通志卷一百五十二
