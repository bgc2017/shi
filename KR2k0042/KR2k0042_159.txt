江南通志卷一百六十
人物志
孝義(四安徽二府)
安慶府
晉何叔度廬江灊人恭謹有行業母早卒奉劉氏姨
若所生官至太常卿子尚之
何琦字萬倫司空充之從子父卒琦年十四哀毁
過禮事母純孝孜孜色養及母喪方殯在堂適鄰
家火琦撫棺號哭俄而風止火息
南北朝宋何子平廬江灊人令海虞得禄惟以供母
不及妻孥母喪去官哀毁踰禮大明末東土饑荒
繼以師旅八年不得營葬晝夜號哭常如袒括之
日冬不衣絮夏不就清凉一日以數合米為粥不
進鹽菜所居敗屋不蔽風日兄子伯興欲為葺理
子平不肯曰我情事未申天地一罪人耳屋何宜
覆其敦厲名行如此
梁何炯字士光廬江灊人炯年十五從兄久受業一
期並通五經章句為永康令以和理稱遷治書侍
御史以父疾經句衣不解帶頭不櫛沐信宿之間
形貌頓改及父卒號慟不絶聲竟以毁卒
唐徐仲源望江人事母至孝母疾割股為糜母食而
愈貞元中邑宰以其孝上聞勅號所居鄉曰孝感
母夙畏雷仲源必躬為掩耳既卒葬於宅之東南
隅每遇雷震輒伏墓曰仲源在斯郡邑又以聞再
命築孝義墩賜曰華軒以彰之
元周樞密潛山人逸其名至正間武進士紅巾賊寇
境聚鄉勇屯馬園寨保障生靈十餘萬先後十五
年屢破天完兵以功授樞密同知明高帝出師鄱
陽借糧於周周助米千二百斛洪武時令守舊土
有德於民民祀之
杜萬戶桐城人元將也偽漢兵陷安慶余闕既死
其妾甫生一子棄水濱杜見呼之曰此余參政子
義種也悉捐所攜物懷其子去今桐城洪濤山王
氏即其裔家廟猶祀余參政云
方德益元末自池口徙桐以好義稱所居隣學宫
衢隘割宅地之半以廣之桐溪水出龍眠暴漲則
激石漂木不可渡議橋者難焉德益捐金造橋甃
石堅緻迄嘉靖末猶賴之
明葛宣潛山人明太祖討陳友諒輸粟千餘石至鄱
陽餉軍太祖義之
黃榮六桐城人時掛車河有吴貴自稱元帥性兇
暴貪財好殺榮六奮義為保障築六兒城於蔣家
山遠近不能自存者皆来歸適明太祖下安慶榮
六請降不受爵賞遂歸山
曹鏞懷寧人母龍氏病聞人肉能療疾割體肉以
進疾愈復作又刲胸肉以進未幾疾又作鏞妻王
氏割臂肉以食母既而病大作鏞又刲股母疾竟
瘳洪武時以孝旌
楊貴安慶人母蔣氏病刲左股及脅肉以進母疾
遂愈詔旌其門
汪思義潛山人喜施予正綂戊午間江北旱潦頻
仍思義輸榖賑之勅建旌義坊表其門
謝佑桐城人字廷佐正綂間進士少孤貧事母至
孝歴官山西右布政致仕歸臨卒母喪未終遺言
衰絰為殮死不忘親也
檀郁字子復桐城人家貧少孤母汪守節奉事至
孝母卒無以為葬或贈石山不可穴泣禱於神有
鄉人夢神云檀孝子有穴曰湧泉可丈許耳或解
之曰人湧泉穴屬足其山麓有穴乎求之果得窆
遂廬墓側無水苦遠汲忽石罅出泉色瑩味甘三
年郁歸泉遂涸正綂時旌
魯希曾號兩山懷寧人與弟希周菽水侍母必歌
詩以侑之母疾三年衣不解帶學使欲旌之希曾
泣辭曰此自生人恒事何忍以父母博名高哉學
使降階而揖愈敬禮焉
阮以臨字象源懷寧人少有豪氣總督葉夢熊竒
之征寧夏疏薦偕往以臨澘然流涕曰温太真以
一代人豪特急功名絶裾而出千古薄之吾奉菽
水他不問也力辭不起母殁每除夕必墓宿
韓祥印字維熊再刲股療祖母及母疾
石檜字耕榮宿松人讀書明大義成化丙戌歲饑
與弟棠各輸粟五百石出賑事聞賜七品冠服
吴本清懷寧人親疾籲天求代及殁哀毁骨立廬
於墓側有湧泉産芝之異成化時旌
曹規字循理望江人成化間以明經為邠州判重
義樂施嘗捐資礱石作櫺星門及兩圩牐歲凶設
粥以活流殍具棺以掩胔骼鄉里深德之
殷溥字直菴宿松人父早世母以哭夫喪明溥事
之極孝成化癸夘領鄉薦亟營禄養就教嘉興遷
國子監助教覃恩錫封勅中有母節子孝之褒母
亡後遂不復出
許本忠與劉澄俱懷寧人弘治年旌
吴鯉字躍如懷寧人正德庚午鄉薦知蔚州時總
兵官劉定之以罣誤論死人多稱冤鯉未謀面即
入見督撫備陳輿論之公力為解救得末減踰年
歸里劉遺以金拒不受
胡效才字用甫桐城人嘉靖乙丑進士少貧授徒
以養父事繼母盡孝儲贄築室東郭授仲弟築室
南郭授季弟皆體父母意也江隂令以故交餽金
帛不受僅受布二端歸以奉母晚登第卒於京邸
猶致書兩弟以不及終母養為憾
國朝雍正五年特旌
方鵬字其大懷寧人家貧繼母馬氏遇之恩薄鵬
百計承順有女弟馬出也馬意欲鬻其居以嫁之
母既卒鵬如其意治奩以遣父殁刻木像飲食必
祭會他出夢父有怒色立馳歸有家僮簮其像號
泣治之蓋誠孝所感登嘉靖間進士痛禄不逮親
終身不敢自奉
吕腆太湖人嘉靖時以孝旌
吴堂字德升桐城諸生父患脾痛堂手自抑搔數
月不使人代至丙夜父命之退猶泣不忍離父病
革屬堂曰汝母非汝不能盡菽水懽也將析産伯
兄為政堂僅得瓦廬半間以奉母有圃在伯兄舍
後偵兄意欲之遂作券因族長遺之不受值歲祲
有歸粟數十斛者堂縮口節食以其羨給諸從兄
弟及比鄰之乏者後以子一介貴贈副使
龍涌字本一望江人家被火祖母方鼾睡奔入烈
燄中扶祖母起負之出父病危刲股以療尋愈嘉
靖時詔旌其門曰慈順
方岱字明鎮望江人孝友端慤嘉靖中歲薦當選
以母年九十七終養不仕詔授官以旌之
方可字子時桐城人力學養志其伯仲皆異母父
又獨愛可伯仲俱恚之可怡聲柔色不敢仰視父
殁伯仲争其貲訟之官可曰兄弟無訟詞不訴鞫
不辨有司察而直之嘗置義倉輸榖以濟貧者
張祝桐城人年十歲刲股療母
彭寳字惟善性孝友伯母葬鬻書助之居父喪哀
思廢寢食竟以是卒
陳所聞字辛華桐城諸生少孤奉孀母獨任勞苦
得其歡心手一編督耕隴上就土性而權衡之所
獲常倍次第為弟妹營婚嫁又各畀田一頃邑令陳
贊化式其廬舉鄉飲賓
周聘字廷聘桐城諸生父母繼亡家貧十年不能
葬坐卧苫塊終日哀號如袒括時知縣李尚默捐
俸命諸生往營葬聘曰為人子而以親喪煩長吏
其何能安守塜凡十二年遂能知来言休咎頗騐
或問不習占候術何由知曰静久不覺乃爾
陳邦符潛山人襁褓失怙母萬氏年二十守節至
邦符數歲誡之曰兒能勉讀父書庶不負母忍死
意也符聞感泣就塾師出入必禀母命父遺産二
十畝推讓於叔父教授生徒支月俸為母養母卒
廬墓哀毁以恩選歴三縣學博遷潞府審理致仕
汪昌應字爾麟潛山人邑有鬻妻償逋者為贖還
濱河大水漂蕩男婦棲木杪適昌應舟載稻百石
過忽聞哀號傾稻載之以歸
方之綱字振宇桐城人少與弟之紀以篤學見稱
萬歷丙子舉於鄉授雲南曲靖府推官之紀因兄
入仕慨然曰兄出則弟當處課農桑以成兄為廉
吏耳之綱在任亦念弟不置投簮徑歸兄弟聚處
終身時論高之
李之讓字太初太湖人父早逝母劉苦節教誨後
得禄而母死終身不衣帛甘食以母在時貧故也
司教桃源值歲旱士多饑死有司猶嚴督逋賦乃
號泣請免不聽遂棄職歸
張思誼桐城人八歲父卒事母極孝夏驅蟲冬炙
爐必親為之值令節必坐母堂上衣冠拜堂下起
獻酒拱立將撤拜如初五十年如一日弟思諶孱
而愚思誼衣食之終身年未三十鰥居不更娶曰
恐有室則於吾弟疎也
周登字大舉桐城人撫亡弟孤子成立弟亡時有
貲千金托登姪不知比長悉以與之
周自字明德桐城諸生弟覽侵賦有司督之急令
覽售産於自以償自代輸八百金不受産惟取一
雕鞍曰弟所以逋賦者太侈故爾欲碎之以示誡
宗人或以請即與之居數年賦仍不杜又納二百
金覽願以産償自終不忍覽感泣後竟稍克自振
云
張廷中桐城人兄弟五人既析箸弟業日落廷中
滋殖曰吾不忍弟之壁立也集諸弟合㸑而居久
之諸婦有後言廷中曰吾知厚弟耳安問其他悉
以所殖之産五分之仍為輸税終身怡怡如也
方初字子復桐城人成童即至孝父遘疾溽暑嚴
寒不離卧側妻盛氏亦孝人謂初刑于之化焉
黃敦字效仁桐城人有同祖二弟家落鬻産敦曰
不可委祖澤於異姓厚直取之弟後日困乏敦曰
吾何忍取弟産欲弟知艱苦自立耳今能治生矣
遂以産還不取其直
郜冠字德纓桐城人以孝聞葬親桐梓山每過必
泣拜而後行
朱文林字士先桐城人六歲喪父家貧櫛髮為藝
竭力奉母母病思魚市無魚文林禱水投竿即得
復病篤刲乳下一臠以進母遂愈母卒廬墓豺虎
往来不為害竟以哀毁卒
胡琴太湖人母鄔氏早亡繼母徐氏嫉琴琴惟盡
孝母疾禱以身代母愈聞之感動母嘗晝卧雖盛
暑以衣冠揮蚊蠅不輟及母九十琴年七十矣定
省益勤事聞旌其門曰七十而慕
馬繼周太湖人父早世母陳氏撫孤成立及母卒
傷其以苦志終廬墓三年哀號之聲聞者增痛萬
歷間母子並旌
夏孝子字以忠桐城人本名思八歲時刲股療父
疾郡守為更今名父卒廬墓三年歸子女不識也
子民懷萬歷中舉鄉薦内行純至歴任安陸宜黃
二縣令有能聲
程昇懷寧人節婦聶氏子兩次刲股愈母疾
盛應魁與葉正奕俱懷寧人以刲股稱孝
段正洪懷寧人母葉氏卒會鄰家火將延及正洪
以身蔽棺號天甚哀忽雷雨大作火隨止
葉日初字寅初望江人萬歷中舉鄉薦時方具慶
介眉侍夀猶執少儀友愛諸弟館榖悉分給以資
舉火人稱真孝廉
方祉字子受桐城人兄禄患疫近者輒染癘有死
者祉扶抱服勞不離左右禄謂之曰爾乃不畏疫
耶曰智者不信幽而棄禮仁者不違道以求生卒
無恙兄亦尋愈
朱應麟字仁吾宿松人居陳漢山積倉萬石萬歷
戊子虞劉二賊踞長溪兩臺調兵進剿將為清野
計應麟奉檄一夕燬盡賊平詔縣給銀五百兩堅
辭不受請充客兵之餉
顧槐太湖人事父至孝凡父意所在無不委婉承
順父死廬墓三年萬歷間建坊旌表
殷效字子學桐城人繼母夏有二子美衣豐食就
傅授書而裁效衣食使之耕效腁胝作苦甘淡泊
無難色夕歸濯足更衣侍側色常愉父喜勞之曰
惟爾克家食指漸繁爾其尸餐效益奮力乃致千
金分給諸弟不以錙銖自私夏亦感悅遇效有加
王鰲桐城人父卒廬墓日夕哀號思慕不已忽夢
父曰兒何不肖我以像鰲曰兒不解畫奈何父誨
之既覺舉筆而就酷似其父見者以為神授
徐即署桐城人割股愈父
盛唐桐城人年十二刲股療祖母唐父病母張亦
刲股以救之得愈
朱蓬桐城人兄弟六人淳樸孝友善視母氏宜於
兄弟和氣淪浹合力構一堂以居三年又構一室
與仲氏次第相及各安其居歲饑有鄰翁貧且病
田盡蕪蓬使其弟服牛為之墾翁不知為誰也異
之蓬曰吾力有餘翁力不足故代耕耳
趙之葵桐城諸生性至孝少與方君簡友善以其
子逢月受業崇禎丁丑賊至君簡守護母柩死於
賊時逢月館白門之葵聞信往哭之發其笥得絹
殯殮未終賊復至殺之逢月至今並祀於家
吴忱周字尚文桐城人貢成均父命分産讓之伯
季悉無所受嘗夜讀邸舍主婦暱就焉曰若夫吾
友也爾不愧夫吾寧不愧友乎婦慚而退
金韡由新安遷桐城母病值寇亂無從得醫韡刲
股以進弗愈又穴其左腹得肝寸許母枕上便聞
異香行道者見其屋角炊烟俱如瓔珞雲母啖少
許立愈
方夢暘字子旦桐城人嘗焚千金負券渡江適舟
人失金相争夢暘謬曰適吾僮得如其數以償之
已而舟人得金所在人稱為長者
金騰高字上達桐城人任俠好義邑大饑出所積
榖二千石悉賑鄉里曰所貴夫好義者補天地之
不足也豈乘歲祲而自為利乎詔旌其門曰義民
李璽字廷玉桐城人籍順天其友汪冕赴廷試病
於邸囊有百金付璽人無知者即卒璽為治棺殮
主其喪召冕子至京迎喪因以父金還之
方學尹字起莘桐城人葬父奉遺命與繼母同窆
學尹不敢違掘穴有石號泣籲天鑿石以厝後徙
墓皆成土矣人以為純孝之感
錢元道桐城人有商主其家既去糞除見遺金約
二百餘度商已遠乃置倉中壓以積榖次年商復
至言别後失金元道曰此非途中失也發倉示之
囊括宛然遂還之
朱東字漢卿桐城貢生晨詣學見道旁遺金弗顧
僕曰後人寧不攫之乎乃收之約二百餘金以聞
於校官出示招之則糧役王姓所遺也王請分東
笑曰天欲損爾豈令我見速挈去
陳希學字子斆桐城人嘗赴試過香爐寺如厠見
遺金百餘兩收之居不去僧曰文宗且至何乃逗
留曰吾與友約姑待之三日失金者哭而至曰以
吾父之嚴而失稅金也進不勝官刑退不勝父刑
死矣希學出而還之
張清雅字玉楚潛山人力學養親明季獻賊至父
卧病侍湯藥不去既卒甫殮賊又至疑棺藏金銀
欲剖視之清雅以兩手據棺賊斫手仆地幼子超
藝從牀底躍出求代俱死焉而棺得不剖其僕雲
滿殯其父子亦不食死
陳廷選潛山人流賊至母老病不能行竊負避草
間為賊所獲叩頭流血求殺己捨母賊殺之氣絶
猶抱母不釋手母幸得全其妻收廷選尸殯如禮
囑其子文露曰姑老矣汝善事之撫棺大慟墜岩
而死文露援之不及
胡朝烈潛山人割股療母腕痕無血
袁學知字非生潛山人母陳氏病刲股食之立愈
金道會字仲貞潛山人父客死金陵每一追思血
淚迸出明季流賊盤踞道會避虎頭寨時荒疫流
行道會運米得三十石同寨中索貸踵至同室者
言吾食指浩繁米將盡奈何道會流涕曰誠然然
不忍人饑而我飽也米盡饑兩日長子承蜩夜冒
鋒刃審視賊營間道得脫道會歸遇死傷露骨買
棺葬五十餘塜
吕之徵字愈疏太湖人父殁廬墓三年
馬之龍太湖人篤友誼好施予兄人龍官楚藩明
季寇亂楚人有為賊掠流於湖者之龍曰此阿兄
子民也具貲糧遣之壬午城陷之龍子亦被執至
楚彼地亦為優禮送還以報之
汪文煒字純符宿松人母早世隨父避地江左父
亡事伯兄如父奉繼母以孝母始苦之後亦為所
感萬歷癸夘舉於鄉歴知靈丘令致政歸産薄不
及中人令其子與兄子均之毫無私厚嫁孤姪女
一如己女晚歲貧窘處之淡如
石汝修字止所宿松人父殁廬墓三年
田荆字義軒宿松人官省祭幼而喪母繼母駱氏
撫養之及長事母孝母喪明每食必親奉母病親
嘗湯藥不解衣數月母喪號慟幾絶二弟蕙蘭幼
荆撫育之田舍分給無私財焉
方友信宿松人母病刲股友信子際明際奎孫孔
成孔祐俱刲股和粥救親時稱方氏五孝
張洪猷字伯卿宿松人喪父廬墓三年母疾刲股
療之
朱守益宿松人母疾刲股
劉之瑄字朗生宿松諸生流賊至適父病風家人
呼出避拒曰父卧牀惟有死守耳賊斫其父瑄以
身蔽之連受數刃而死父得免
袁師臯字理衡宿松諸生母老齒脫不能食師臯
年已六十必口哺之賊至執其母殺之師臯奮與
賊鬭亦死焉事聞旌表
萬民望字兩虚宿松諸生母年八十流賊至負而逃遇
賊泣告願以身代賊殺之而貰其母兩臺旌其死孝
楊士竒字伯英宿松人辛巳城陷父介八旬被賊
執士竒匍匐出救賊已舉刃抱父同死
張瓚宿松人乙酉城潰父庠生映光為兵所執瓚
紿以多金求全父許身為質父得逸去遂遇害
葉應龍宿松人母疾刲股
蔣珉望江人父病刲股
王維翰字思重望江人父疾究心岐黃家言調藥
進多竒中後以明經訓廬江移辰州教授以母老
不赴鰥居數十年起卧不離母側母年九十五卒
維翰哭母遂終
李德賓望江人母病吮癰寢食不離母側二十年
章繼魯字思樸親病籲神求醫必長跪涕泣親殁
除喪祭祀必哭
王準字明衡望江人父忱生準兄弟獨準食餼即
自任甘旨忱易簀遺數十金獨與準準泣拜請公
分昆弟弟惟乏嗣準憐之同起居飲食二十年惟
先死有私囊百金舉以報德亦公分諸猶子
阮之釬字韜甫懷寧人乙酉城潰母老病不能行
兵至釬為母請命不許請以身代不許遂挺身障
母格鬭而死子湛九齡得脫於難順治初補諸生
痛父死孝之烈哭求直指以事聞
詔建坊旌表
方都韓字大方懷寧人居母喪盡禮後父遇兵以
身代父死父得免
吴汝鼎懷寧人早孤傷痛嘔血兄病拮据致參藥
以餌之嘗忍饑啜粥不顧也
蒋奕芝字鍾韓懷寧人乙酉城潰兵刃其母以身
覆之遂死母背上兵為色動母幸得全
黃淡字元味懷寧人城潰母被刃淡與兄中通中
德俱以孝死
陳道賓潛山人割産撫孤姪又設義塜葬露骨
劉應甲懷寧人叔父母無嗣病篤遂不應秋試侍
湯藥營葬如子鄉里稱之
宣瑬字眀瞻懷寧人無子妻為置妾見女有戚容
詢之知係名家子召其父母還焉
張自孔字石門宿松人廪生性孝資敏年十二隨
父避賊見執賊問此處有馬否父未及答自孔紿
曰吾家有駒藏在山洞願釋父去取賊從之私與
父曰父得生還兒死無恨矣賊久待不至遂引去
數月亦脫歸
張應宸字若葵桐城人性至孝親喪哀毁友愛尤
篤捐費修城率其兄弟悉力守禦卒無恙歲饑賑
粥全活千人舉明經不仕卒聞者皆為流涕
張久中懷寧諸生授徒自給性孝友好義族黨有
逋課者每捐館榖代償盜入室久中覺之謂曰汝
良家子也何至此以所存脩金為贈誡令自新卒
感化復成家業終不言其姓名座右書隨處體認
天理凡事求近人情二語以自警省後以子清議
貴追贈朝議大夫崇祀鄉賢
國朝張秉彛字孩之桐城人也生而穎慧為文一本經
術以廪例入南雍授别駕念兄秉文官四方而父
母春秋高不忍離左右遂謝去里居侍養極意承
懽秉文為布政殉難山東泣走數千里扶三櫬攜
藐孤以歸弟秉貞以大司馬卒京邸
諭賜祭葬悉贊襄成禮弟秉哲孝廉早亡親視含殮身遇
大喪哀禮兼盡廬墓塜樹交花人謂孝感有祖置
義田經營墾闢助婚勸學贈給有差修譜牒以收
族設糜粥以賑饑生平隠德未嘗告人而恭儉謙
約始終一節晚益邃性命之學以子英貴
特諭賜祭贈文華殿大學士
孟命世字淑子懷寧人順治初征南譚將軍辟參
軍務以功授知九江府焚刁民誣逆狀保全數千
家移守端州申免浮糧數萬石初左良玉兵破安
慶父振邦罵賊死兩弟俱被掠命世徒步數百里
﨑嶇萬狀冒險贖歸卒皆成立
田德産太湖諸生母被亂兵執德産與妻出救求
代得並釋城陷復負母得脫母殁守墓三年督學
李嵩陽疏請建坊旌表
劉日曜字弢伯桐城人隠居教授母殁年七十猶
孺子泣廬墓三年
任塾字克家懷寧人幼為名諸生乙酉城潰兵執
其父將見殺塾請以身代兵異之父得脱順治丁
酉舉於鄉康熙丁未進士歴任儀部郎督學山左
廉聲最著
陳彛字以常潛山諸生事繼母以孝著同學有忤
當事者禍且不測彛挺身直之卒賴以平年三十
卒妻宣氏謹事孀姑稱一門雙孝
葉士怡字怡如潛山人明季寇亂奉母避山堡賊
獲母脅贖士怡鬻産贖回又遇賊母倉卒墜岩傷
足負行百里餘未幾卒哀毁盡禮
汪世奕字貽遠潛山人幼至性過人八歲喪父哀
毁骨立若成人事繼母婉容愉色委曲承歡
張杰字如三桐城人性孝友世父秉文以山東布
政殉城死杰總其家政成立其孤諸子德之割腴
田以酬固却不受司鐸吴門會郡饑當道委賑太
倉崑山諸境部署周詳民沾實惠巡撫湯斌欲薦
之拂衣而退舉鄉飲賓
章于國太湖人性至孝母溺水死于國哀毁絶粒
倚廬哭泣逾於常制
姚士堅字廷若桐城歲貢篤行好義邑西挂車河
當孔道多暴漲行者時溺死士堅募造石梁自捐
七百金歲饑賑粥活數千人他所施濟門無虚日
以故家業中落猶典鬻為之不懈卒之日人皆流
涕
張瑱字公瑋桐城諸生持身嚴毅厚宗族置義田
焚負券鄉里德之
左之琮字宗玉桐城人性至孝讀書山中母偶疾
之琮忽心動急歸人咸異之樂善好施多所全活
老而嗜學著作尤夥
金蓁字尚美潛山人祖業素封俱捐以賑饑嘗典
衣飾易米三十斛鄰里告急輒散之僅存三斛晏
如也
周天鳳字羽長桐城諸生少失怙事母以孝稱從
兄死兩子俱幼捐己屋産以與之族子藻無依收
育如己子經紀其衣食婚娶俾至成立子四人俱
孝謹有文行徵出尤積善好義不媿父風孫大璋
中雍正二年進士
姚士塈字注若桐城人由明經歴官刑部郎中論
決多平反謝病歸居鄉婣睦設粥賑饑遇貧乏者
力為周恤甲寅征滇黔兵絡繹經桐吏欲徵費里
民塈念民力不堪鬻産給芻糧合邑賴以安堵
周斌字允二桐城人性純孝居父喪盡哀節母章
失明斌朝夕調護七年復明人為孝感撫育亡姊
遺孤四人俾成立授産與己子均皆世俗所難
方中發字有懷桐城諸生篤學力行嘗捐宇建先
人理學祠刊兩世遺書百卷讓産推財鄉黨皆稱
孝友舉鄉飲賓著白鹿山房詩集行世
方来賓桐城人刲股療父
楊昭雍字南有懷寧諸生性篤孝父病刲股療之
樂為義舉有鬻妻以償逋者為斂財以保全之生
平力學以程朱為宗著猛省格言克復圖說
張永錫字来遠桐城人性孝既鰥不再娶同父寢
處父病需蘆根徒步往返百餘里採而進之父殁
隠居不出戶每剃髮則曰身體髮膚受之父母命
子純謹藏之卒後柩為蛟水所漂失純取所藏髮
瘞于母墓謂之髮冢
丁藻字以偉潛山人食貧力學敦篤孝義年十八
路拾楊某遺金忍饑坐雪俟楊至還之楊分金以
酬拂然而去歲祲欲賑無力徧募粟以濟之
劉士義潛山人有孝行雍正九年旌表
姚孔釴字升初康熙己卯舉人以母老不上公車
朝夕孝養不離左右仲弟牧滄州積逋數千破産
代償好讀書尤潛心易理雍正十一年旌
表
張恭桐城人天性誠篤出嗣季父曲盡孝道父殁
水漿不入口者三日族有貧不能婚葬者割己田
為義田以歲入租贍之嘗過金斗見販牛客以賊
攫金投水救甦恭傾囊償之客賴以歸雍正十
一年旌表
姚士黌字東膠峽江令文焱長子性至孝母方疾
篤刲股和藥以進血迸流衣袖不知其痛楚也庚
午舉於鄉父殁京邸徒步扶櫬歸里哀動行路里
中孤幼無依與失學者撫養教誨賴以成立者甚
多嘗客吴中有鬻婦以完宿逋者出囊金代還買
山數處掩瘞枯骨無算其急難好義類如此雍
正十三年旌表
都先覺字依衡桐城諸生潛心理學實踐躬行父
母有疾衣不解帶對人言必泣下家貧授經於外
父母所欲必力致之色偶不懌長跪終日俟其顔
霽而後起里中共推為純孝云
江萬里字遠公桐城諸生性孝友析産以腴者奉
三兄自受其瘠者後三兄家落仍以己産與兄子
共之歲饑捐米數百石賑濟里稱篤行君子
張若霖字巖舉大學士英冢孫少詹事廷瓚長子
年十一母卒哀毁骨立如成人事父曲盡色養尤
善承繼母歡母亦忘為前母子也與弟霈相友愛
霈歴仕浙東粤西霖每寄書必戒以官箴勖以祖
訓生平寡言笑性恬淡家世貴顯霖處之如寒素
杜門却掃不輕交接然邑有公事不憚指陳利弊
遇水旱力為募賑所全活甚衆殁後鄉人思之多
流涕者
王曰貞字德水桐城人孝事繼母弟被盜挺身出
救盜感而去屢償姪逋明末歲祲設粥厰於家存活
甚衆嘗遊姑蘇值閭門大火罄舟米二千餘石給
之蘇人為之勒碑每歲施棺藥無算順治丁亥出
粟賑饑至於鬻産迄今稱之
徽州府
唐黃芮歙人刲股為羹以愈繼母病父卒廬墓終身
墓側産芝及連理木貞元十九年旌表
吴九郎休寧人黃巢寇至舉義兵保鄉井與賊戰
不利衆潰馬上自刎奔逐半里許身方墜地馬亦
死鄉人即其處立祠祀之名其地曰倒馬墩
宋王六歙人母凌目瞽草屋半問風雨不蔽去依親
金氏久而厭之時六甫九歲掖母歸故址刈薪易
米以養事聞旌表
祝確字永叔歙人親喪廬墓兄弟先後死熙河確
往返萬里以歸其喪吏部朱松為諸生時確歸以
女生熹郡城遭方臘之亂朝議徙治溪北潦漲為
患確倡衆訴於朝復如其舊
程四歙人幼孤鞠於姑家姑病革四省問退曰吾
幼失怙恃姑猶母也誓當報德乃焚香取髓粥而
進之姑之疾遂愈
夏俅休寧人早孤孝養其母母卒廬墓墓生瑞竹
又生芍藥並蒂者二鄉人號其室曰雙應
曹矩字晦之休寧人景祐進士官屯田郎中貤贈
父汝弼燎黃之夕芝産塋上事聞詔賜所居為孝
芝里從父文死方臘之難世稱忠孝
陳克己與鮑乙俱休寧人陳割肝鮑鑿腦以愈母
病
汪廷美婺源人百口聚居食必同席親喪盡哀祥
符中減賦美亦減其佃租有鬻香者去後發其裹
得金追還之里人竊其鵝問之曰將以祭先美更
助以魚酒有從質麥種者過期言種敗無收美還
其質更遺以麥時號為汪長者
王德聰婺源人少孤孝友信義為里所稱一家幾
千指同居七十餘年矣天聖初奏旌
張珏字公予婺源人弟滋坐罣誤當死珏曰吾力
單微養母不如弟自拘於吏遇恩徙邊以是見知
後以軍功得官朱子稱其天資孝友有古篤行君
子所難能者
詹惠明婺源人父坐法當死惠明詣縣求代不許
獄上惠明復詣郡請嚙指出血詞甚哀不見省方
盛夏伏府門外以艾自灼其頂明日至庭下復割
右耳擲廳事上血淋漓守大驚竟為奏報詔減其
父死而釋惠明
許規祁門人常客宣歙間旁舍某郡人病且死出
囊中金以骸骨屬之及死規舁棺從千里外畀其
家人并還其金
汪槱婺源人父復通判揚州德祐末兵至復正坐
不去兵欲執之槱以刀拒斃一兵左右負復走衆
遂殺槱丞相馬廷鸞以書唁曰能執干戈以衛父
母世不乏童區寄矣槱年十四云
元鄭安字子寧歙人宋亡明年李世達叛富珠哩敬
將屠城安叩軍門曰亂僅世逹一人耳民何罪而
欲屠之敬乃止既没鄉人祠之
鮑元鳳歙人元季寇亂鳳與妻子訣曰吾有母不
能爾恤遂躬負母深避巖穴亂定歸薄暮恍若神
導與妻子遇俱獲全
黃一清字清夫休寧人母病革一清籲天願減已
算以益母夀夜夢人曰明日老嫗来當得藥旦果
有嫗授以啖蜜法乞蜜隣鄉夜還遇虎號泣曰我
死不足惜如母蜜何虎熟視而去
戴焴字晉翁婺源人父卒與二弟煟炯廬墓三年
朝夕奉盥上食如生客至兄坐弟立老而不懈
朱震雷休寧人累世同居
明葉仁休寧人父宗茂饒州知府坐事罰輸築城仁
上書請贖罪太祖嘉其誠宥之
汪葵黟人生元末每晨多造飯攜斧入山至暮乃
歸妻怪而問之笑而不答又嘗煮芋菽搗粉築牆
人莫之覺及土寇為亂葵隠入山柴舍宛然村落
中有積糧葵部分居之時以芋牆充食存活甚衆
洪宏祖字深遠歙人為郡守陳彦回所重靖難兵
起宏祖白守勤王成祖即位收彦回宏亦投水死
汪存字廷堅歙人隨父商歸宿邑之汝灘天未明
父捨舟先歸人言前路有虎存冒雨追四十里始
及父果遇虎山陬存泣告天曰願虎傷已勿傷吾
父虎竞去
畢文璟洪祖鮑文行與李士㫤四人俱歙人刲股
以愈母疾
畢陽幼以孝聞父卒泣血喪明母疾露禱求以身
代割股和藥進之疾愈
何澄字應清歙人割股愈母疾出繼族父後有争
繼者澄推讓田産無所取惟歲時祀事不怠
吴鼐歙人與兄鼎弟珊客黃州衆夜鬭殺人誣鼎
吏捕之急鼎不知所出鼐曰兄年高未有子弱弟
老母所憐皆不可死獨鼐子已長願代兄以塞禍
遂詣吏就繫鼎冤之求直不已鼐謂曰空自苦必
無生望不若保餘貲善事老母撫弟姪立門戶母
以弟為念也其夜具衣冠自經死州人傷之白府
禮殯焉
黃鑑字德昭歙人父久商不歸鑑兒時問父安在
輒號泣不食家貧拾薪養母年十四告母行訪其
父至黃州境得之
許象先字汝賢歙庠生父殁於淮奔喪盡禮繼喪
母越十五日以毁卒
王靖字寧之祁門人嘗慕張公藝行誼百口同㸑
尺布不私成化丁酉鄉薦授交河知縣人稱其節
操
方尚用歙人父患痢疾刲股煎湯以進隨愈後尚
用病將絶以不能終養為恨迨母病夢尚用跪告
曰惟荸薺可治如言果痊宗鄰咸詫其生死盡孝
程邦仁歙人弟邦儀死於仇誓死以報體肥不耐
步履每日負襆被身挂二尺竹筒盛水漿於中庭
疾趨百回約三十里乃止日以為常人疑其顛久
之遂健行聞沈東山為郡司理乃徒步走燕邸訴
弟冤沈哀之抵徽遂閱故牘出邦儀屍驗之邦仁
撫之慟竟絶是日觀者千人哀聲動山谷沈雪其
冤卒論抵
許立德字伯上榖長子母汪氏病噎不下食立德
亦不食母没哀毁死三日復甦彷彿見母送之歸
母葬廬墓側日夜悲號父佯稱病召之返侍父時
念母慟哭父亦慟後恐傷父心每欲哭輒掩面走
他所盡哀乃還例當受廕屢讓其諸弟
胡之憲歙人母病篤憲年十歲其姊玉娥年十三
相向痛哭憲謂姊曰聞危病惟割股可救遂同拈
香告天剜肉和粥以進母遂愈事聞旌表雙孝之
門
程周字希旦歙庠生父病周割股和糜以進明年
族人利其産誣周殺父幽狴犴者三年遇朝審周
至庭下忽風雨大作及開釋天日清朗周父死三
年貌如生邑令乃以鼓樂導送歸家
吴榮讓字子隠歙人父殁於楚榮讓十四歲即往
尋舟覆鄱陽湖緣木獲免得父骨於襄陽槀葬誌
之越十年再往舁歸後遞葬高曾以下及親戚之
無主者九十九喪建宗祠置義田義塾天啟間旌
表
江應全歙人父没兩月而生遇父忌輒悲號事孀
母色養盡歡母疾與妻割股以進居喪哀毁負土
成墳廬於墓側事聞旌奬
吴公逸歙人少失父母伯兄病劇仲兄困於訟咸
竭力救之年終計族人老幼授衣粟歲凶力行賑
恤後病篤屬子允復輸萬金佐公家之急奉旨旌
義贈官
汪徽夀歙人好施予濟貧窮建橋梁焚券約義聞
鄉曲
吴修休寧人事母孝火起鄰家修抱母號泣籲天
獨免延燒母卒廬墓羣烏来巢
程琦字廷珪休寧庠生父病疽琦躬吮之父嗜薯
琦終身不忍食嘗授徒遠鄉趨母病夜行峻嶺顛
蹶中若兩燈前導及入境始知其為虎也人共竒之
詹侃字時選休寧人選閔縣尉迎養母母病咳
夜需湯侃寢榻下聞咳即起嘗割股沸湯以進母
卒哀毁股創迸裂而没
金彦文幼孤舅奪母志撫育於祖祖老採薪以養
母復寡迎歸病祈代没廬墓一夜虎過不害人驚
異之
汪讓年八十一夢神告賊發其塜奔視賊覺而逸
因廬墓側病革始輿歸嘗夜行有猛獸當戶探之
甚温詰朝跡其處已嚙犬去矣里中五谷神為厲
讓檄而滅之汪循為讓作鐵漢傳
吴應麟字伯端休寧人幼孤依祖祖没哀毁骨立
每念父不逮養終身屏絲竹弟已析産後喪其貲
又分已貲以與之
黃侃休寧人生平卓犖嘗條陳淮南北鹽筴利弊
使者稱善居家收族建祠置義社義塜義田他如
黌宫白岳倉庾道路諸役侃悉與焉入粟佐國詔
樹坊褒義
洪什字承章歙人母黃氏二十而寡什事母盡孝
服賈家日起力為善事賑乏困救災患不計恩怨
一以厚道施之汪道昆傳其行
汪德夀休寧人居親喪淚盡繼血廬墓三年足不
踰戶
汪尚質字賓塘休寧人少孤事兄撫姪盡恩誼四
世同㸑無問言
吴繼良字君遂休寧人母亡事遺像如生兄弟相
禮讓構義屋置義田以居食貧者輸郡邑學田又
輸還古書院膏火葬戚屬贖人子女乳活遺嬰表
揚貞烈施粥救饑所行善事甚多
金九苞休寧人割股廬墓
方瓘歙人厭科舉業絶意仕進從廣東湛若水學
歸時同行友死舟中例不載屍瓘祕不告人與同
寢累日至昭州始發之
吴仲成休寧人成化間以孝旌
許欽績溪人弘治時以孝旌
李仕昌婺源人兄仕選為仇家誣構殺人逃匿逮
仕昌擬抵罪弟仕昭訴曰縱兄逃者我也願以身
代仕昌曰兄逃我長我當其罪二人争求坐竟為
疑案後令至明其誣釋而旌之
祝孟謙字志讓婺源人嘗輸粟千石賑饑先是兄
孟資亦輸粟六百石以賑有司上其事建坊旌表
余鎬字宗京婺源人父廷璨冤繫縣獄獄大疫鎬
自縛詣郡求代父死許之父得出後鎬亦免
曹永護字義干婺源人性寬廣犯而不校遇荒歲
月杪必密察隣家之急隂餽之不以語人
汪汝和字守介婺源人故人逋皇木帑八百緡繫
獄和竭資代納不責償有鬻妻以納糧者不忍離
其子哭之哀和代輸而止其鬻前後焚券累數千
金郡守榜其名於旌善亭
汪思智婺源人隨父解軍南京歸舟父卒智恐舟
人棄其屍以身掩護日兼人食又時作呻吟聲七
晝夜抵饒州城始發喪
曹玒婺源人義烏方時成幼喪母出亡資盡將赴
水死玒活之助錢令習業期年父尋得之泣拜去
族人有宿負玒一日醉遇諸塗疑玒將責逋捽玒
泥中逸去玒不與校明年大饑復贈之米還其舊
券
曹孜學婺源人三歲喪父甫九齡兄弟欲析箸孜
學泣曰奈何忍分手足耶伯仲感之復同居十餘
載後伯仲緣事繫京師孜學傾産往救坐是貧落
無怨言
謝用祁門人其母馬氏妾也生用五月嫡乘夫客
外嫁之東都而委鄰家鞠用用長知故扼腕飲泣
托游學徧訪數年東都人且死馬氏流落攜幼子
自江右来相遇於逆旅哀感行路迎歸奉養事嫡
母尤謹有司奏旌其門
馬祿祁門人客旅舍友人以四百金寄祿同舍者
盜金亡去祿祕不言罄已資償之已而盜敗友人
始知具酒謝之還其銀祿竟不受捐為修學之費
汪宗淮祁門人父客亳州娶妾宋氏生宗淮三歲
父亡隨嫡扶櫬歸母宋氏改適陕西比長念母出
潼關抵鳳翔徧覓一日風雨偶憩道旁見一老嫗
荷鋤而来問答相符即母也抱持痛哭奉以歸
洪應培陳邦賢謝廷薦皆祁門人割股療親
疾
謝世麟祁門人父久客無音耗世麟千里尋歸父
母相繼病篤割股救療嘗捐資修明倫堂建聚奎
堂
余枝華黟人父九旬華亦七十侍疾卧榻逾年罔
懈庭間忽湧泉以供汲人詫孝感
汪文保黟人嘗拾遺金二百金於路止客舍訪得
祁人謝氏悉付還分金酬之不受事聞太守召使
受叩頭辭守謂謝曰報德途寬汝何以金強人謝
俛首曰小民有兩女願結姻守曰善問文保子幾
人曰子八人有孫乎曰三十三守起立舉手加額
曰有是德宜有是福取果酒鼓樂送歸
葛泰績溪人母病篤思食生梅時已八月泰但遇
梅樹輒泣竟得生梅二顆食母病遂愈
程伯祈績溪人事親孝謹父卒廬墓插竹編籬有
枯竹生笋之異
朱廣績溪人割股廬墓
方正績溪人母孀居正兄弟孝養卒建蓼莪館於
墓左朝夕哭奠狀聞荷節孝之旌
胡仲俊績溪人刲股療親修橋賑饑卒年九十有
四
汪文言休寧人少孤貧補縣吏智巧任術負侠氣
入長安為監生游公卿間葉向高用為中書舍人
受知於楊漣左光斗諸君子魏忠賢嗾科臣傅櫆
疏劾光斗詞引文言逮下獄鍜鍊兩月弗承廷杖
之百革為民其甥悲失聲文言叱曰孺子真不才
死豈負我哉後忠賢將殺楊左復借口於文言復
逮下獄嚴鞫者四欲誣楊左諸人以贜文言蹶起
曰天乎冤哉以吾口衊君子有死不承卒斃於獄
江天一字文石歙諸生深沈多智為同郡金聲所
知佐聲用軍法訓練鄉人子弟後被執聲曰子有
老母不可死對曰天一同公起兵可不同公殉義
乎遂偕死
楊泗祥字瑞呈休寧人父卒未葬土宼猝至家人
遠避獨守柩不去寇戒勿犯復還古書院田創紫
陽六邑文會好義不倦
國朝張正茂字如松歙縣人父篤老病卧十餘載正茂
躬滌矢溲親調饘餌曾無倦色嘗買婢詢知其父
無他息即還之不責值善詩古文有集
項繼成歙縣人年十四刲股療繼母疾宗族欲為
請旌繼成泣謝曰此非為名且不欲令吾母知之
也
金應忠休寧人偕弟出游遇寇弟曰兄能事母寧
殺我兄曰弟未有子寧殺我賊義而釋之
程大任字元勝休寧人任俠好義有張姓貧鬻其
妻濟以金得不鬻有豪擠其讐於獄為力雪之
唐祁歙縣人少即出游治生以養親親沒遂不出
父嘗貸某金後某偽以失券告祁曰券雖無事則
有也償之既而他人復以前券来曰事雖偽券則
真也又償之人傳為笑曰吾感其初能急吾親耳
疾革語其子曰力能濟人自親族始毋見德毋市
名
汪思孝婺源人甃石梁以防溺置義田以贍族設
義塾以訓貧子弟遠近稱之
程六德字侯倩休寧人幼穎異聞塾師說孟宗王
裒諸故事輒流涕長力於學母卒水漿不入口旬
日以毁卒
唐道林績溪人國初土寇竊發拘兄道俊索金贖
命道林入賊窩代死道俊子葬以父禮服喪三年
胡名儒休寧人尚義任侠其世父流離湘漢間名
儒訪歸奉養親友婚喪有不給者拮据助之
程世鐸歙人父賈於滇遭吴逆變絶音耗鐸告廟
尋訪五年遇父於烏蒙奉歸盡養雍正三年
旌表
汪龍字時六歙人祖客死於蘇父往迎柩復溺於
采石時龍方六歲及冠出覓祖父棺晝夜號泣感
神告得之雍正三年旌表
楊嗣勃字鶴臯休寧人事親孝老彌篤從兄為山
賊所掠嗣勃微服造其壘獻資求釋雍正五年
旌表
孫鳳翮力耕負販供祖父母及母甘旨母以哭夫
目盲翮清晨長跪舌䑛逾年復明雍正七年
旌表
趙□字公泳八歲侍父疾人稱孝童母病禱北辰
有燭光交焰之異兄弟同居無私財雍正八年
旌表
金慶治休寧人母喪哀毁尋亦病殁有建宗祠養
孀姑撫諸甥䘏母族諸義舉雍正八年旌
表
朱元儼休寧人十歲父病籲天求代母患疽儼以
舌䑛得痊親没廬墓歸未一月而卒雍正十三
年旌表
汪鼎和字公調休寧人父嬰疾禱天求代歲饑捐
賑
戴為轂字季環休寧人少孤貧先墓在和村卑濕
地欲改葬力不逮乃痛自刻責不飲酒茹葷隆冬
却絮曰先人魂魄不安吾敢戀輕煖乎後客吴興
卜吉羅山歸啓墓則水溢棺腐號慟欲絶易槨赴
葬遂廬墓側
金肇基字印初休寧人幼有至性三歲母為捉蝨
白母曰兒喫母乳無異蝨喫兒血遂自斷乳親沒
廬墓三年山故多虎不懼虎亦遁跡
程浚字葛人歙人歲貢生事嗣父母及本生父母
俱盡孝合葬四棺於一塋嘗陳亭戶疾苦客吉安
值茶陵兵變代守土官區畫拒守計城以得全
王朝玬婺源人歲貢任繁昌教諭居家孝友置田
贍族發囷賑饑著培桂堂集
汪光翰字文卿婺源人明季客川南道胡恒幕恒
闔門死獻賊惟媳朱氏與幼子得脱光翰間關保
護歲大祲斗米十金光翰或服賈或課蒙稍獲贏
餘給其母子經二十餘年不倦蜀平道通送還景
陵時稱義士
汪晉字庶蕃歙人寄籍江寧諸生嘗構宗祠置義
田以成先志篤於友愛白首無間言自給甚約而
周急拯危不少前却
江南通志卷一百六十
江南通志卷一百六十
人物志
孝義(四安徽二府)
安慶府
晉何叔度廬江灊人恭謹有行業母早卒奉劉氏姨
若所生官至太常卿子尚之
何琦字萬倫司空充之從子父卒琦年十四哀毁
過禮事母純孝孜孜色養及母喪方殯在堂適鄰
家火琦撫棺號哭俄而風止火息
南北朝宋何子平廬江灊人令海虞得禄惟以供母
不及妻孥母喪去官哀毁踰禮大明末東土饑荒
繼以師旅八年不得營葬晝夜號哭常如袒括之
日冬不衣絮夏不就清凉一日以數合米為粥不
進鹽菜所居敗屋不蔽風日兄子伯興欲為葺理
子平不肯曰我情事未申天地一罪人耳屋何宜
覆其敦厲名行如此
梁何炯字士光廬江灊人炯年十五從兄久受業一
期並通五經章句為永康令以和理稱遷治書侍
御史以父疾經句衣不解帶頭不櫛沐信宿之間
形貌頓改及父卒號慟不絶聲竟以毁卒
唐徐仲源望江人事母至孝母疾割股為糜母食而
愈貞元中邑宰以其孝上聞勅號所居鄉曰孝感
母夙畏雷仲源必躬為掩耳既卒葬於宅之東南
隅每遇雷震輒伏墓曰仲源在斯郡邑又以聞再
命築孝義墩賜曰華軒以彰之
元周樞密潛山人逸其名至正間武進士紅巾賊寇
境聚鄉勇屯馬園寨保障生靈十餘萬先後十五
年屢破天完兵以功授樞密同知明高帝出師鄱
陽借糧於周周助米千二百斛洪武時令守舊土
有德於民民祀之
杜萬戶桐城人元將也偽漢兵陷安慶余闕既死
其妾甫生一子棄水濱杜見呼之曰此余參政子
義種也悉捐所攜物懷其子去今桐城洪濤山王
氏即其裔家廟猶祀余參政云
方德益元末自池口徙桐以好義稱所居隣學宫
衢隘割宅地之半以廣之桐溪水出龍眠暴漲則
激石漂木不可渡議橋者難焉德益捐金造橋甃
石堅緻迄嘉靖末猶賴之
明葛宣潛山人明太祖討陳友諒輸粟千餘石至鄱
陽餉軍太祖義之
黃榮六桐城人時掛車河有吴貴自稱元帥性兇
暴貪財好殺榮六奮義為保障築六兒城於蔣家
山遠近不能自存者皆来歸適明太祖下安慶榮
六請降不受爵賞遂歸山
曹鏞懷寧人母龍氏病聞人肉能療疾割體肉以
進疾愈復作又刲胸肉以進未幾疾又作鏞妻王
氏割臂肉以食母既而病大作鏞又刲股母疾竟
瘳洪武時以孝旌
楊貴安慶人母蔣氏病刲左股及脅肉以進母疾
遂愈詔旌其門
汪思義潛山人喜施予正綂戊午間江北旱潦頻
仍思義輸榖賑之勅建旌義坊表其門
謝佑桐城人字廷佐正綂間進士少孤貧事母至
孝歴官山西右布政致仕歸臨卒母喪未終遺言
衰絰為殮死不忘親也
檀郁字子復桐城人家貧少孤母汪守節奉事至
孝母卒無以為葬或贈石山不可穴泣禱於神有
鄉人夢神云檀孝子有穴曰湧泉可丈許耳或解
之曰人湧泉穴屬足其山麓有穴乎求之果得窆
遂廬墓側無水苦遠汲忽石罅出泉色瑩味甘三
年郁歸泉遂涸正綂時旌
魯希曾號兩山懷寧人與弟希周菽水侍母必歌
詩以侑之母疾三年衣不解帶學使欲旌之希曾
泣辭曰此自生人恒事何忍以父母博名高哉學
使降階而揖愈敬禮焉
阮以臨字象源懷寧人少有豪氣總督葉夢熊竒
之征寧夏疏薦偕往以臨澘然流涕曰温太真以
一代人豪特急功名絶裾而出千古薄之吾奉菽
水他不問也力辭不起母殁每除夕必墓宿
韓祥印字維熊再刲股療祖母及母疾
石檜字耕榮宿松人讀書明大義成化丙戌歲饑
與弟棠各輸粟五百石出賑事聞賜七品冠服
吴本清懷寧人親疾籲天求代及殁哀毁骨立廬
於墓側有湧泉産芝之異成化時旌
曹規字循理望江人成化間以明經為邠州判重
義樂施嘗捐資礱石作櫺星門及兩圩牐歲凶設
粥以活流殍具棺以掩胔骼鄉里深德之
殷溥字直菴宿松人父早世母以哭夫喪明溥事
之極孝成化癸夘領鄉薦亟營禄養就教嘉興遷
國子監助教覃恩錫封勅中有母節子孝之褒母
亡後遂不復出
許本忠與劉澄俱懷寧人弘治年旌
吴鯉字躍如懷寧人正德庚午鄉薦知蔚州時總
兵官劉定之以罣誤論死人多稱冤鯉未謀面即
入見督撫備陳輿論之公力為解救得末減踰年
歸里劉遺以金拒不受
胡效才字用甫桐城人嘉靖乙丑進士少貧授徒
以養父事繼母盡孝儲贄築室東郭授仲弟築室
南郭授季弟皆體父母意也江隂令以故交餽金
帛不受僅受布二端歸以奉母晚登第卒於京邸
猶致書兩弟以不及終母養為憾
國朝雍正五年特旌
方鵬字其大懷寧人家貧繼母馬氏遇之恩薄鵬
百計承順有女弟馬出也馬意欲鬻其居以嫁之
母既卒鵬如其意治奩以遣父殁刻木像飲食必
祭會他出夢父有怒色立馳歸有家僮簮其像號
泣治之蓋誠孝所感登嘉靖間進士痛禄不逮親
終身不敢自奉
吕腆太湖人嘉靖時以孝旌
吴堂字德升桐城諸生父患脾痛堂手自抑搔數
月不使人代至丙夜父命之退猶泣不忍離父病
革屬堂曰汝母非汝不能盡菽水懽也將析産伯
兄為政堂僅得瓦廬半間以奉母有圃在伯兄舍
後偵兄意欲之遂作券因族長遺之不受值歲祲
有歸粟數十斛者堂縮口節食以其羨給諸從兄
弟及比鄰之乏者後以子一介貴贈副使
龍涌字本一望江人家被火祖母方鼾睡奔入烈
燄中扶祖母起負之出父病危刲股以療尋愈嘉
靖時詔旌其門曰慈順
方岱字明鎮望江人孝友端慤嘉靖中歲薦當選
以母年九十七終養不仕詔授官以旌之
方可字子時桐城人力學養志其伯仲皆異母父
又獨愛可伯仲俱恚之可怡聲柔色不敢仰視父
殁伯仲争其貲訟之官可曰兄弟無訟詞不訴鞫
不辨有司察而直之嘗置義倉輸榖以濟貧者
張祝桐城人年十歲刲股療母
彭寳字惟善性孝友伯母葬鬻書助之居父喪哀
思廢寢食竟以是卒
陳所聞字辛華桐城諸生少孤奉孀母獨任勞苦
得其歡心手一編督耕隴上就土性而權衡之所
獲常倍次第為弟妹營婚嫁又各畀田一頃邑令陳
贊化式其廬舉鄉飲賓
周聘字廷聘桐城諸生父母繼亡家貧十年不能
葬坐卧苫塊終日哀號如袒括時知縣李尚默捐
俸命諸生往營葬聘曰為人子而以親喪煩長吏
其何能安守塜凡十二年遂能知来言休咎頗騐
或問不習占候術何由知曰静久不覺乃爾
陳邦符潛山人襁褓失怙母萬氏年二十守節至
邦符數歲誡之曰兒能勉讀父書庶不負母忍死
意也符聞感泣就塾師出入必禀母命父遺産二
十畝推讓於叔父教授生徒支月俸為母養母卒
廬墓哀毁以恩選歴三縣學博遷潞府審理致仕
汪昌應字爾麟潛山人邑有鬻妻償逋者為贖還
濱河大水漂蕩男婦棲木杪適昌應舟載稻百石
過忽聞哀號傾稻載之以歸
方之綱字振宇桐城人少與弟之紀以篤學見稱
萬歷丙子舉於鄉授雲南曲靖府推官之紀因兄
入仕慨然曰兄出則弟當處課農桑以成兄為廉
吏耳之綱在任亦念弟不置投簮徑歸兄弟聚處
終身時論高之
李之讓字太初太湖人父早逝母劉苦節教誨後
得禄而母死終身不衣帛甘食以母在時貧故也
司教桃源值歲旱士多饑死有司猶嚴督逋賦乃
號泣請免不聽遂棄職歸
張思誼桐城人八歲父卒事母極孝夏驅蟲冬炙
爐必親為之值令節必坐母堂上衣冠拜堂下起
獻酒拱立將撤拜如初五十年如一日弟思諶孱
而愚思誼衣食之終身年未三十鰥居不更娶曰
恐有室則於吾弟疎也
周登字大舉桐城人撫亡弟孤子成立弟亡時有
貲千金托登姪不知比長悉以與之
周自字明德桐城諸生弟覽侵賦有司督之急令
覽售産於自以償自代輸八百金不受産惟取一
雕鞍曰弟所以逋賦者太侈故爾欲碎之以示誡
宗人或以請即與之居數年賦仍不杜又納二百
金覽願以産償自終不忍覽感泣後竟稍克自振
云
張廷中桐城人兄弟五人既析箸弟業日落廷中
滋殖曰吾不忍弟之壁立也集諸弟合㸑而居久
之諸婦有後言廷中曰吾知厚弟耳安問其他悉
以所殖之産五分之仍為輸税終身怡怡如也
方初字子復桐城人成童即至孝父遘疾溽暑嚴
寒不離卧側妻盛氏亦孝人謂初刑于之化焉
黃敦字效仁桐城人有同祖二弟家落鬻産敦曰
不可委祖澤於異姓厚直取之弟後日困乏敦曰
吾何忍取弟産欲弟知艱苦自立耳今能治生矣
遂以産還不取其直
郜冠字德纓桐城人以孝聞葬親桐梓山每過必
泣拜而後行
朱文林字士先桐城人六歲喪父家貧櫛髮為藝
竭力奉母母病思魚市無魚文林禱水投竿即得
復病篤刲乳下一臠以進母遂愈母卒廬墓豺虎
往来不為害竟以哀毁卒
胡琴太湖人母鄔氏早亡繼母徐氏嫉琴琴惟盡
孝母疾禱以身代母愈聞之感動母嘗晝卧雖盛
暑以衣冠揮蚊蠅不輟及母九十琴年七十矣定
省益勤事聞旌其門曰七十而慕
馬繼周太湖人父早世母陳氏撫孤成立及母卒
傷其以苦志終廬墓三年哀號之聲聞者增痛萬
歷間母子並旌
夏孝子字以忠桐城人本名思八歲時刲股療父
疾郡守為更今名父卒廬墓三年歸子女不識也
子民懷萬歷中舉鄉薦内行純至歴任安陸宜黃
二縣令有能聲
程昇懷寧人節婦聶氏子兩次刲股愈母疾
盛應魁與葉正奕俱懷寧人以刲股稱孝
段正洪懷寧人母葉氏卒會鄰家火將延及正洪
以身蔽棺號天甚哀忽雷雨大作火隨止
葉日初字寅初望江人萬歷中舉鄉薦時方具慶
介眉侍夀猶執少儀友愛諸弟館榖悉分給以資
舉火人稱真孝廉
方祉字子受桐城人兄禄患疫近者輒染癘有死
者祉扶抱服勞不離左右禄謂之曰爾乃不畏疫
耶曰智者不信幽而棄禮仁者不違道以求生卒
無恙兄亦尋愈
朱應麟字仁吾宿松人居陳漢山積倉萬石萬歷
戊子虞劉二賊踞長溪兩臺調兵進剿將為清野
計應麟奉檄一夕燬盡賊平詔縣給銀五百兩堅
辭不受請充客兵之餉
顧槐太湖人事父至孝凡父意所在無不委婉承
順父死廬墓三年萬歷間建坊旌表
殷效字子學桐城人繼母夏有二子美衣豐食就
傅授書而裁效衣食使之耕效腁胝作苦甘淡泊
無難色夕歸濯足更衣侍側色常愉父喜勞之曰
惟爾克家食指漸繁爾其尸餐效益奮力乃致千
金分給諸弟不以錙銖自私夏亦感悅遇效有加
王鰲桐城人父卒廬墓日夕哀號思慕不已忽夢
父曰兒何不肖我以像鰲曰兒不解畫奈何父誨
之既覺舉筆而就酷似其父見者以為神授
徐即署桐城人割股愈父
盛唐桐城人年十二刲股療祖母唐父病母張亦
刲股以救之得愈
朱蓬桐城人兄弟六人淳樸孝友善視母氏宜於
兄弟和氣淪浹合力構一堂以居三年又構一室
與仲氏次第相及各安其居歲饑有鄰翁貧且病
田盡蕪蓬使其弟服牛為之墾翁不知為誰也異
之蓬曰吾力有餘翁力不足故代耕耳
趙之葵桐城諸生性至孝少與方君簡友善以其
子逢月受業崇禎丁丑賊至君簡守護母柩死於
賊時逢月館白門之葵聞信往哭之發其笥得絹
殯殮未終賊復至殺之逢月至今並祀於家
吴忱周字尚文桐城人貢成均父命分産讓之伯
季悉無所受嘗夜讀邸舍主婦暱就焉曰若夫吾
友也爾不愧夫吾寧不愧友乎婦慚而退
金韡由新安遷桐城母病值寇亂無從得醫韡刲
股以進弗愈又穴其左腹得肝寸許母枕上便聞
異香行道者見其屋角炊烟俱如瓔珞雲母啖少
許立愈
方夢暘字子旦桐城人嘗焚千金負券渡江適舟
人失金相争夢暘謬曰適吾僮得如其數以償之
已而舟人得金所在人稱為長者
金騰高字上達桐城人任俠好義邑大饑出所積
榖二千石悉賑鄉里曰所貴夫好義者補天地之
不足也豈乘歲祲而自為利乎詔旌其門曰義民
李璽字廷玉桐城人籍順天其友汪冕赴廷試病
於邸囊有百金付璽人無知者即卒璽為治棺殮
主其喪召冕子至京迎喪因以父金還之
方學尹字起莘桐城人葬父奉遺命與繼母同窆
學尹不敢違掘穴有石號泣籲天鑿石以厝後徙
墓皆成土矣人以為純孝之感
錢元道桐城人有商主其家既去糞除見遺金約
二百餘度商已遠乃置倉中壓以積榖次年商復
至言别後失金元道曰此非途中失也發倉示之
囊括宛然遂還之
朱東字漢卿桐城貢生晨詣學見道旁遺金弗顧
僕曰後人寧不攫之乎乃收之約二百餘金以聞
於校官出示招之則糧役王姓所遺也王請分東
笑曰天欲損爾豈令我見速挈去
陳希學字子斆桐城人嘗赴試過香爐寺如厠見
遺金百餘兩收之居不去僧曰文宗且至何乃逗
留曰吾與友約姑待之三日失金者哭而至曰以
吾父之嚴而失稅金也進不勝官刑退不勝父刑
死矣希學出而還之
張清雅字玉楚潛山人力學養親明季獻賊至父
卧病侍湯藥不去既卒甫殮賊又至疑棺藏金銀
欲剖視之清雅以兩手據棺賊斫手仆地幼子超
藝從牀底躍出求代俱死焉而棺得不剖其僕雲
滿殯其父子亦不食死
陳廷選潛山人流賊至母老病不能行竊負避草
間為賊所獲叩頭流血求殺己捨母賊殺之氣絶
猶抱母不釋手母幸得全其妻收廷選尸殯如禮
囑其子文露曰姑老矣汝善事之撫棺大慟墜岩
而死文露援之不及
胡朝烈潛山人割股療母腕痕無血
袁學知字非生潛山人母陳氏病刲股食之立愈
金道會字仲貞潛山人父客死金陵每一追思血
淚迸出明季流賊盤踞道會避虎頭寨時荒疫流
行道會運米得三十石同寨中索貸踵至同室者
言吾食指浩繁米將盡奈何道會流涕曰誠然然
不忍人饑而我飽也米盡饑兩日長子承蜩夜冒
鋒刃審視賊營間道得脫道會歸遇死傷露骨買
棺葬五十餘塜
吕之徵字愈疏太湖人父殁廬墓三年
馬之龍太湖人篤友誼好施予兄人龍官楚藩明
季寇亂楚人有為賊掠流於湖者之龍曰此阿兄
子民也具貲糧遣之壬午城陷之龍子亦被執至
楚彼地亦為優禮送還以報之
汪文煒字純符宿松人母早世隨父避地江左父
亡事伯兄如父奉繼母以孝母始苦之後亦為所
感萬歷癸夘舉於鄉歴知靈丘令致政歸産薄不
及中人令其子與兄子均之毫無私厚嫁孤姪女
一如己女晚歲貧窘處之淡如
石汝修字止所宿松人父殁廬墓三年
田荆字義軒宿松人官省祭幼而喪母繼母駱氏
撫養之及長事母孝母喪明每食必親奉母病親
嘗湯藥不解衣數月母喪號慟幾絶二弟蕙蘭幼
荆撫育之田舍分給無私財焉
方友信宿松人母病刲股友信子際明際奎孫孔
成孔祐俱刲股和粥救親時稱方氏五孝
張洪猷字伯卿宿松人喪父廬墓三年母疾刲股
療之
朱守益宿松人母疾刲股
劉之瑄字朗生宿松諸生流賊至適父病風家人
呼出避拒曰父卧牀惟有死守耳賊斫其父瑄以
身蔽之連受數刃而死父得免
袁師臯字理衡宿松諸生母老齒脫不能食師臯
年已六十必口哺之賊至執其母殺之師臯奮與
賊鬭亦死焉事聞旌表
萬民望字兩虚宿松諸生母年八十流賊至負而逃遇
賊泣告願以身代賊殺之而貰其母兩臺旌其死孝
楊士竒字伯英宿松人辛巳城陷父介八旬被賊
執士竒匍匐出救賊已舉刃抱父同死
張瓚宿松人乙酉城潰父庠生映光為兵所執瓚
紿以多金求全父許身為質父得逸去遂遇害
葉應龍宿松人母疾刲股
蔣珉望江人父病刲股
王維翰字思重望江人父疾究心岐黃家言調藥
進多竒中後以明經訓廬江移辰州教授以母老
不赴鰥居數十年起卧不離母側母年九十五卒
維翰哭母遂終
李德賓望江人母病吮癰寢食不離母側二十年
章繼魯字思樸親病籲神求醫必長跪涕泣親殁
除喪祭祀必哭
王準字明衡望江人父忱生準兄弟獨準食餼即
自任甘旨忱易簀遺數十金獨與準準泣拜請公
分昆弟弟惟乏嗣準憐之同起居飲食二十年惟
先死有私囊百金舉以報德亦公分諸猶子
阮之釬字韜甫懷寧人乙酉城潰母老病不能行
兵至釬為母請命不許請以身代不許遂挺身障
母格鬭而死子湛九齡得脫於難順治初補諸生
痛父死孝之烈哭求直指以事聞
詔建坊旌表
方都韓字大方懷寧人居母喪盡禮後父遇兵以
身代父死父得免
吴汝鼎懷寧人早孤傷痛嘔血兄病拮据致參藥
以餌之嘗忍饑啜粥不顧也
蒋奕芝字鍾韓懷寧人乙酉城潰兵刃其母以身
覆之遂死母背上兵為色動母幸得全
黃淡字元味懷寧人城潰母被刃淡與兄中通中
德俱以孝死
陳道賓潛山人割産撫孤姪又設義塜葬露骨
劉應甲懷寧人叔父母無嗣病篤遂不應秋試侍
湯藥營葬如子鄉里稱之
宣瑬字眀瞻懷寧人無子妻為置妾見女有戚容
詢之知係名家子召其父母還焉
張自孔字石門宿松人廪生性孝資敏年十二隨
父避賊見執賊問此處有馬否父未及答自孔紿
曰吾家有駒藏在山洞願釋父去取賊從之私與
父曰父得生還兒死無恨矣賊久待不至遂引去
數月亦脫歸
張應宸字若葵桐城人性至孝親喪哀毁友愛尤
篤捐費修城率其兄弟悉力守禦卒無恙歲饑賑
粥全活千人舉明經不仕卒聞者皆為流涕
張久中懷寧諸生授徒自給性孝友好義族黨有
逋課者每捐館榖代償盜入室久中覺之謂曰汝
良家子也何至此以所存脩金為贈誡令自新卒
感化復成家業終不言其姓名座右書隨處體認
天理凡事求近人情二語以自警省後以子清議
貴追贈朝議大夫崇祀鄉賢
國朝張秉彛字孩之桐城人也生而穎慧為文一本經
術以廪例入南雍授别駕念兄秉文官四方而父
母春秋高不忍離左右遂謝去里居侍養極意承
懽秉文為布政殉難山東泣走數千里扶三櫬攜
藐孤以歸弟秉貞以大司馬卒京邸
諭賜祭葬悉贊襄成禮弟秉哲孝廉早亡親視含殮身遇
大喪哀禮兼盡廬墓塜樹交花人謂孝感有祖置
義田經營墾闢助婚勸學贈給有差修譜牒以收
族設糜粥以賑饑生平隠德未嘗告人而恭儉謙
約始終一節晚益邃性命之學以子英貴
特諭賜祭贈文華殿大學士
孟命世字淑子懷寧人順治初征南譚將軍辟參
軍務以功授知九江府焚刁民誣逆狀保全數千
家移守端州申免浮糧數萬石初左良玉兵破安
慶父振邦罵賊死兩弟俱被掠命世徒步數百里
﨑嶇萬狀冒險贖歸卒皆成立
田德産太湖諸生母被亂兵執德産與妻出救求
代得並釋城陷復負母得脫母殁守墓三年督學
李嵩陽疏請建坊旌表
劉日曜字弢伯桐城人隠居教授母殁年七十猶
孺子泣廬墓三年
任塾字克家懷寧人幼為名諸生乙酉城潰兵執
其父將見殺塾請以身代兵異之父得脱順治丁
酉舉於鄉康熙丁未進士歴任儀部郎督學山左
廉聲最著
陳彛字以常潛山諸生事繼母以孝著同學有忤
當事者禍且不測彛挺身直之卒賴以平年三十
卒妻宣氏謹事孀姑稱一門雙孝
葉士怡字怡如潛山人明季寇亂奉母避山堡賊
獲母脅贖士怡鬻産贖回又遇賊母倉卒墜岩傷
足負行百里餘未幾卒哀毁盡禮
汪世奕字貽遠潛山人幼至性過人八歲喪父哀
毁骨立若成人事繼母婉容愉色委曲承歡
張杰字如三桐城人性孝友世父秉文以山東布
政殉城死杰總其家政成立其孤諸子德之割腴
田以酬固却不受司鐸吴門會郡饑當道委賑太
倉崑山諸境部署周詳民沾實惠巡撫湯斌欲薦
之拂衣而退舉鄉飲賓
章于國太湖人性至孝母溺水死于國哀毁絶粒
倚廬哭泣逾於常制
姚士堅字廷若桐城歲貢篤行好義邑西挂車河
當孔道多暴漲行者時溺死士堅募造石梁自捐
七百金歲饑賑粥活數千人他所施濟門無虚日
以故家業中落猶典鬻為之不懈卒之日人皆流
涕
張瑱字公瑋桐城諸生持身嚴毅厚宗族置義田
焚負券鄉里德之
左之琮字宗玉桐城人性至孝讀書山中母偶疾
之琮忽心動急歸人咸異之樂善好施多所全活
老而嗜學著作尤夥
金蓁字尚美潛山人祖業素封俱捐以賑饑嘗典
衣飾易米三十斛鄰里告急輒散之僅存三斛晏
如也
周天鳳字羽長桐城諸生少失怙事母以孝稱從
兄死兩子俱幼捐己屋産以與之族子藻無依收
育如己子經紀其衣食婚娶俾至成立子四人俱
孝謹有文行徵出尤積善好義不媿父風孫大璋
中雍正二年進士
姚士塈字注若桐城人由明經歴官刑部郎中論
決多平反謝病歸居鄉婣睦設粥賑饑遇貧乏者
力為周恤甲寅征滇黔兵絡繹經桐吏欲徵費里
民塈念民力不堪鬻産給芻糧合邑賴以安堵
周斌字允二桐城人性純孝居父喪盡哀節母章
失明斌朝夕調護七年復明人為孝感撫育亡姊
遺孤四人俾成立授産與己子均皆世俗所難
方中發字有懷桐城諸生篤學力行嘗捐宇建先
人理學祠刊兩世遺書百卷讓産推財鄉黨皆稱
孝友舉鄉飲賓著白鹿山房詩集行世
方来賓桐城人刲股療父
楊昭雍字南有懷寧諸生性篤孝父病刲股療之
樂為義舉有鬻妻以償逋者為斂財以保全之生
平力學以程朱為宗著猛省格言克復圖說
張永錫字来遠桐城人性孝既鰥不再娶同父寢
處父病需蘆根徒步往返百餘里採而進之父殁
隠居不出戶每剃髮則曰身體髮膚受之父母命
子純謹藏之卒後柩為蛟水所漂失純取所藏髮
瘞于母墓謂之髮冢
丁藻字以偉潛山人食貧力學敦篤孝義年十八
路拾楊某遺金忍饑坐雪俟楊至還之楊分金以
酬拂然而去歲祲欲賑無力徧募粟以濟之
劉士義潛山人有孝行雍正九年旌表
姚孔釴字升初康熙己卯舉人以母老不上公車
朝夕孝養不離左右仲弟牧滄州積逋數千破産
代償好讀書尤潛心易理雍正十一年旌
表
張恭桐城人天性誠篤出嗣季父曲盡孝道父殁
水漿不入口者三日族有貧不能婚葬者割己田
為義田以歲入租贍之嘗過金斗見販牛客以賊
攫金投水救甦恭傾囊償之客賴以歸雍正十
一年旌表
姚士黌字東膠峽江令文焱長子性至孝母方疾
篤刲股和藥以進血迸流衣袖不知其痛楚也庚
午舉於鄉父殁京邸徒步扶櫬歸里哀動行路里
中孤幼無依與失學者撫養教誨賴以成立者甚
多嘗客吴中有鬻婦以完宿逋者出囊金代還買
山數處掩瘞枯骨無算其急難好義類如此雍
正十三年旌表
都先覺字依衡桐城諸生潛心理學實踐躬行父
母有疾衣不解帶對人言必泣下家貧授經於外
父母所欲必力致之色偶不懌長跪終日俟其顔
霽而後起里中共推為純孝云
江萬里字遠公桐城諸生性孝友析産以腴者奉
三兄自受其瘠者後三兄家落仍以己産與兄子
共之歲饑捐米數百石賑濟里稱篤行君子
張若霖字巖舉大學士英冢孫少詹事廷瓚長子
年十一母卒哀毁骨立如成人事父曲盡色養尤
善承繼母歡母亦忘為前母子也與弟霈相友愛
霈歴仕浙東粤西霖每寄書必戒以官箴勖以祖
訓生平寡言笑性恬淡家世貴顯霖處之如寒素
杜門却掃不輕交接然邑有公事不憚指陳利弊
遇水旱力為募賑所全活甚衆殁後鄉人思之多
流涕者
王曰貞字德水桐城人孝事繼母弟被盜挺身出
救盜感而去屢償姪逋明末歲祲設粥厰於家存活
甚衆嘗遊姑蘇值閭門大火罄舟米二千餘石給
之蘇人為之勒碑每歲施棺藥無算順治丁亥出
粟賑饑至於鬻産迄今稱之
徽州府
唐黃芮歙人刲股為羹以愈繼母病父卒廬墓終身
墓側産芝及連理木貞元十九年旌表
吴九郎休寧人黃巢寇至舉義兵保鄉井與賊戰
不利衆潰馬上自刎奔逐半里許身方墜地馬亦
死鄉人即其處立祠祀之名其地曰倒馬墩
宋王六歙人母凌目瞽草屋半問風雨不蔽去依親
金氏久而厭之時六甫九歲掖母歸故址刈薪易
米以養事聞旌表
祝確字永叔歙人親喪廬墓兄弟先後死熙河確
往返萬里以歸其喪吏部朱松為諸生時確歸以
女生熹郡城遭方臘之亂朝議徙治溪北潦漲為
患確倡衆訴於朝復如其舊
程四歙人幼孤鞠於姑家姑病革四省問退曰吾
幼失怙恃姑猶母也誓當報德乃焚香取髓粥而
進之姑之疾遂愈
夏俅休寧人早孤孝養其母母卒廬墓墓生瑞竹
又生芍藥並蒂者二鄉人號其室曰雙應
曹矩字晦之休寧人景祐進士官屯田郎中貤贈
父汝弼燎黃之夕芝産塋上事聞詔賜所居為孝
芝里從父文死方臘之難世稱忠孝
陳克己與鮑乙俱休寧人陳割肝鮑鑿腦以愈母
病
汪廷美婺源人百口聚居食必同席親喪盡哀祥
符中減賦美亦減其佃租有鬻香者去後發其裹
得金追還之里人竊其鵝問之曰將以祭先美更
助以魚酒有從質麥種者過期言種敗無收美還
其質更遺以麥時號為汪長者
王德聰婺源人少孤孝友信義為里所稱一家幾
千指同居七十餘年矣天聖初奏旌
張珏字公予婺源人弟滋坐罣誤當死珏曰吾力
單微養母不如弟自拘於吏遇恩徙邊以是見知
後以軍功得官朱子稱其天資孝友有古篤行君
子所難能者
詹惠明婺源人父坐法當死惠明詣縣求代不許
獄上惠明復詣郡請嚙指出血詞甚哀不見省方
盛夏伏府門外以艾自灼其頂明日至庭下復割
右耳擲廳事上血淋漓守大驚竟為奏報詔減其
父死而釋惠明
許規祁門人常客宣歙間旁舍某郡人病且死出
囊中金以骸骨屬之及死規舁棺從千里外畀其
家人并還其金
汪槱婺源人父復通判揚州德祐末兵至復正坐
不去兵欲執之槱以刀拒斃一兵左右負復走衆
遂殺槱丞相馬廷鸞以書唁曰能執干戈以衛父
母世不乏童區寄矣槱年十四云
元鄭安字子寧歙人宋亡明年李世達叛富珠哩敬
將屠城安叩軍門曰亂僅世逹一人耳民何罪而
欲屠之敬乃止既没鄉人祠之
鮑元鳳歙人元季寇亂鳳與妻子訣曰吾有母不
能爾恤遂躬負母深避巖穴亂定歸薄暮恍若神
導與妻子遇俱獲全
黃一清字清夫休寧人母病革一清籲天願減已
算以益母夀夜夢人曰明日老嫗来當得藥旦果
有嫗授以啖蜜法乞蜜隣鄉夜還遇虎號泣曰我
死不足惜如母蜜何虎熟視而去
戴焴字晉翁婺源人父卒與二弟煟炯廬墓三年
朝夕奉盥上食如生客至兄坐弟立老而不懈
朱震雷休寧人累世同居
明葉仁休寧人父宗茂饒州知府坐事罰輸築城仁
上書請贖罪太祖嘉其誠宥之
汪葵黟人生元末每晨多造飯攜斧入山至暮乃
歸妻怪而問之笑而不答又嘗煮芋菽搗粉築牆
人莫之覺及土寇為亂葵隠入山柴舍宛然村落
中有積糧葵部分居之時以芋牆充食存活甚衆
洪宏祖字深遠歙人為郡守陳彦回所重靖難兵
起宏祖白守勤王成祖即位收彦回宏亦投水死
汪存字廷堅歙人隨父商歸宿邑之汝灘天未明
父捨舟先歸人言前路有虎存冒雨追四十里始
及父果遇虎山陬存泣告天曰願虎傷已勿傷吾
父虎竞去
畢文璟洪祖鮑文行與李士㫤四人俱歙人刲股
以愈母疾
畢陽幼以孝聞父卒泣血喪明母疾露禱求以身
代割股和藥進之疾愈
何澄字應清歙人割股愈母疾出繼族父後有争
繼者澄推讓田産無所取惟歲時祀事不怠
吴鼐歙人與兄鼎弟珊客黃州衆夜鬭殺人誣鼎
吏捕之急鼎不知所出鼐曰兄年高未有子弱弟
老母所憐皆不可死獨鼐子已長願代兄以塞禍
遂詣吏就繫鼎冤之求直不已鼐謂曰空自苦必
無生望不若保餘貲善事老母撫弟姪立門戶母
以弟為念也其夜具衣冠自經死州人傷之白府
禮殯焉
黃鑑字德昭歙人父久商不歸鑑兒時問父安在
輒號泣不食家貧拾薪養母年十四告母行訪其
父至黃州境得之
許象先字汝賢歙庠生父殁於淮奔喪盡禮繼喪
母越十五日以毁卒
王靖字寧之祁門人嘗慕張公藝行誼百口同㸑
尺布不私成化丁酉鄉薦授交河知縣人稱其節
操
方尚用歙人父患痢疾刲股煎湯以進隨愈後尚
用病將絶以不能終養為恨迨母病夢尚用跪告
曰惟荸薺可治如言果痊宗鄰咸詫其生死盡孝
程邦仁歙人弟邦儀死於仇誓死以報體肥不耐
步履每日負襆被身挂二尺竹筒盛水漿於中庭
疾趨百回約三十里乃止日以為常人疑其顛久
之遂健行聞沈東山為郡司理乃徒步走燕邸訴
弟冤沈哀之抵徽遂閱故牘出邦儀屍驗之邦仁
撫之慟竟絶是日觀者千人哀聲動山谷沈雪其
冤卒論抵
許立德字伯上榖長子母汪氏病噎不下食立德
亦不食母没哀毁死三日復甦彷彿見母送之歸
母葬廬墓側日夜悲號父佯稱病召之返侍父時
念母慟哭父亦慟後恐傷父心每欲哭輒掩面走
他所盡哀乃還例當受廕屢讓其諸弟
胡之憲歙人母病篤憲年十歲其姊玉娥年十三
相向痛哭憲謂姊曰聞危病惟割股可救遂同拈
香告天剜肉和粥以進母遂愈事聞旌表雙孝之
門
程周字希旦歙庠生父病周割股和糜以進明年
族人利其産誣周殺父幽狴犴者三年遇朝審周
至庭下忽風雨大作及開釋天日清朗周父死三
年貌如生邑令乃以鼓樂導送歸家
吴榮讓字子隠歙人父殁於楚榮讓十四歲即往
尋舟覆鄱陽湖緣木獲免得父骨於襄陽槀葬誌
之越十年再往舁歸後遞葬高曾以下及親戚之
無主者九十九喪建宗祠置義田義塾天啟間旌
表
江應全歙人父没兩月而生遇父忌輒悲號事孀
母色養盡歡母疾與妻割股以進居喪哀毁負土
成墳廬於墓側事聞旌奬
吴公逸歙人少失父母伯兄病劇仲兄困於訟咸
竭力救之年終計族人老幼授衣粟歲凶力行賑
恤後病篤屬子允復輸萬金佐公家之急奉旨旌
義贈官
汪徽夀歙人好施予濟貧窮建橋梁焚券約義聞
鄉曲
吴修休寧人事母孝火起鄰家修抱母號泣籲天
獨免延燒母卒廬墓羣烏来巢
程琦字廷珪休寧庠生父病疽琦躬吮之父嗜薯
琦終身不忍食嘗授徒遠鄉趨母病夜行峻嶺顛
蹶中若兩燈前導及入境始知其為虎也人共竒之
詹侃字時選休寧人選閔縣尉迎養母母病咳
夜需湯侃寢榻下聞咳即起嘗割股沸湯以進母
卒哀毁股創迸裂而没
金彦文幼孤舅奪母志撫育於祖祖老採薪以養
母復寡迎歸病祈代没廬墓一夜虎過不害人驚
異之
汪讓年八十一夢神告賊發其塜奔視賊覺而逸
因廬墓側病革始輿歸嘗夜行有猛獸當戶探之
甚温詰朝跡其處已嚙犬去矣里中五谷神為厲
讓檄而滅之汪循為讓作鐵漢傳
吴應麟字伯端休寧人幼孤依祖祖没哀毁骨立
每念父不逮養終身屏絲竹弟已析産後喪其貲
又分已貲以與之
黃侃休寧人生平卓犖嘗條陳淮南北鹽筴利弊
使者稱善居家收族建祠置義社義塜義田他如
黌宫白岳倉庾道路諸役侃悉與焉入粟佐國詔
樹坊褒義
洪什字承章歙人母黃氏二十而寡什事母盡孝
服賈家日起力為善事賑乏困救災患不計恩怨
一以厚道施之汪道昆傳其行
汪德夀休寧人居親喪淚盡繼血廬墓三年足不
踰戶
汪尚質字賓塘休寧人少孤事兄撫姪盡恩誼四
世同㸑無問言
吴繼良字君遂休寧人母亡事遺像如生兄弟相
禮讓構義屋置義田以居食貧者輸郡邑學田又
輸還古書院膏火葬戚屬贖人子女乳活遺嬰表
揚貞烈施粥救饑所行善事甚多
金九苞休寧人割股廬墓
方瓘歙人厭科舉業絶意仕進從廣東湛若水學
歸時同行友死舟中例不載屍瓘祕不告人與同
寢累日至昭州始發之
吴仲成休寧人成化間以孝旌
許欽績溪人弘治時以孝旌
李仕昌婺源人兄仕選為仇家誣構殺人逃匿逮
仕昌擬抵罪弟仕昭訴曰縱兄逃者我也願以身
代仕昌曰兄逃我長我當其罪二人争求坐竟為
疑案後令至明其誣釋而旌之
祝孟謙字志讓婺源人嘗輸粟千石賑饑先是兄
孟資亦輸粟六百石以賑有司上其事建坊旌表
余鎬字宗京婺源人父廷璨冤繫縣獄獄大疫鎬
自縛詣郡求代父死許之父得出後鎬亦免
曹永護字義干婺源人性寬廣犯而不校遇荒歲
月杪必密察隣家之急隂餽之不以語人
汪汝和字守介婺源人故人逋皇木帑八百緡繫
獄和竭資代納不責償有鬻妻以納糧者不忍離
其子哭之哀和代輸而止其鬻前後焚券累數千
金郡守榜其名於旌善亭
汪思智婺源人隨父解軍南京歸舟父卒智恐舟
人棄其屍以身掩護日兼人食又時作呻吟聲七
晝夜抵饒州城始發喪
曹玒婺源人義烏方時成幼喪母出亡資盡將赴
水死玒活之助錢令習業期年父尋得之泣拜去
族人有宿負玒一日醉遇諸塗疑玒將責逋捽玒
泥中逸去玒不與校明年大饑復贈之米還其舊
券
曹孜學婺源人三歲喪父甫九齡兄弟欲析箸孜
學泣曰奈何忍分手足耶伯仲感之復同居十餘
載後伯仲緣事繫京師孜學傾産往救坐是貧落
無怨言
謝用祁門人其母馬氏妾也生用五月嫡乘夫客
外嫁之東都而委鄰家鞠用用長知故扼腕飲泣
托游學徧訪數年東都人且死馬氏流落攜幼子
自江右来相遇於逆旅哀感行路迎歸奉養事嫡
母尤謹有司奏旌其門
馬祿祁門人客旅舍友人以四百金寄祿同舍者
盜金亡去祿祕不言罄已資償之已而盜敗友人
始知具酒謝之還其銀祿竟不受捐為修學之費
汪宗淮祁門人父客亳州娶妾宋氏生宗淮三歲
父亡隨嫡扶櫬歸母宋氏改適陕西比長念母出
潼關抵鳳翔徧覓一日風雨偶憩道旁見一老嫗
荷鋤而来問答相符即母也抱持痛哭奉以歸
洪應培陳邦賢謝廷薦皆祁門人割股療親
疾
謝世麟祁門人父久客無音耗世麟千里尋歸父
母相繼病篤割股救療嘗捐資修明倫堂建聚奎
堂
余枝華黟人父九旬華亦七十侍疾卧榻逾年罔
懈庭間忽湧泉以供汲人詫孝感
汪文保黟人嘗拾遺金二百金於路止客舍訪得
祁人謝氏悉付還分金酬之不受事聞太守召使
受叩頭辭守謂謝曰報德途寬汝何以金強人謝
俛首曰小民有兩女願結姻守曰善問文保子幾
人曰子八人有孫乎曰三十三守起立舉手加額
曰有是德宜有是福取果酒鼓樂送歸
葛泰績溪人母病篤思食生梅時已八月泰但遇
梅樹輒泣竟得生梅二顆食母病遂愈
程伯祈績溪人事親孝謹父卒廬墓插竹編籬有
枯竹生笋之異
朱廣績溪人割股廬墓
方正績溪人母孀居正兄弟孝養卒建蓼莪館於
墓左朝夕哭奠狀聞荷節孝之旌
胡仲俊績溪人刲股療親修橋賑饑卒年九十有
四
汪文言休寧人少孤貧補縣吏智巧任術負侠氣
入長安為監生游公卿間葉向高用為中書舍人
受知於楊漣左光斗諸君子魏忠賢嗾科臣傅櫆
疏劾光斗詞引文言逮下獄鍜鍊兩月弗承廷杖
之百革為民其甥悲失聲文言叱曰孺子真不才
死豈負我哉後忠賢將殺楊左復借口於文言復
逮下獄嚴鞫者四欲誣楊左諸人以贜文言蹶起
曰天乎冤哉以吾口衊君子有死不承卒斃於獄
江天一字文石歙諸生深沈多智為同郡金聲所
知佐聲用軍法訓練鄉人子弟後被執聲曰子有
老母不可死對曰天一同公起兵可不同公殉義
乎遂偕死
楊泗祥字瑞呈休寧人父卒未葬土宼猝至家人
遠避獨守柩不去寇戒勿犯復還古書院田創紫
陽六邑文會好義不倦
國朝張正茂字如松歙縣人父篤老病卧十餘載正茂
躬滌矢溲親調饘餌曾無倦色嘗買婢詢知其父
無他息即還之不責值善詩古文有集
項繼成歙縣人年十四刲股療繼母疾宗族欲為
請旌繼成泣謝曰此非為名且不欲令吾母知之
也
金應忠休寧人偕弟出游遇寇弟曰兄能事母寧
殺我兄曰弟未有子寧殺我賊義而釋之
程大任字元勝休寧人任俠好義有張姓貧鬻其
妻濟以金得不鬻有豪擠其讐於獄為力雪之
唐祁歙縣人少即出游治生以養親親沒遂不出
父嘗貸某金後某偽以失券告祁曰券雖無事則
有也償之既而他人復以前券来曰事雖偽券則
真也又償之人傳為笑曰吾感其初能急吾親耳
疾革語其子曰力能濟人自親族始毋見德毋市
名
汪思孝婺源人甃石梁以防溺置義田以贍族設
義塾以訓貧子弟遠近稱之
程六德字侯倩休寧人幼穎異聞塾師說孟宗王
裒諸故事輒流涕長力於學母卒水漿不入口旬
日以毁卒
唐道林績溪人國初土寇竊發拘兄道俊索金贖
命道林入賊窩代死道俊子葬以父禮服喪三年
胡名儒休寧人尚義任侠其世父流離湘漢間名
儒訪歸奉養親友婚喪有不給者拮据助之
程世鐸歙人父賈於滇遭吴逆變絶音耗鐸告廟
尋訪五年遇父於烏蒙奉歸盡養雍正三年
旌表
汪龍字時六歙人祖客死於蘇父往迎柩復溺於
采石時龍方六歲及冠出覓祖父棺晝夜號泣感
神告得之雍正三年旌表
楊嗣勃字鶴臯休寧人事親孝老彌篤從兄為山
賊所掠嗣勃微服造其壘獻資求釋雍正五年
旌表
孫鳳翮力耕負販供祖父母及母甘旨母以哭夫
目盲翮清晨長跪舌䑛逾年復明雍正七年
旌表
趙□字公泳八歲侍父疾人稱孝童母病禱北辰
有燭光交焰之異兄弟同居無私財雍正八年
旌表
金慶治休寧人母喪哀毁尋亦病殁有建宗祠養
孀姑撫諸甥䘏母族諸義舉雍正八年旌
表
朱元儼休寧人十歲父病籲天求代母患疽儼以
舌䑛得痊親没廬墓歸未一月而卒雍正十三
年旌表
汪鼎和字公調休寧人父嬰疾禱天求代歲饑捐
賑
戴為轂字季環休寧人少孤貧先墓在和村卑濕
地欲改葬力不逮乃痛自刻責不飲酒茹葷隆冬
却絮曰先人魂魄不安吾敢戀輕煖乎後客吴興
卜吉羅山歸啓墓則水溢棺腐號慟欲絶易槨赴
葬遂廬墓側
金肇基字印初休寧人幼有至性三歲母為捉蝨
白母曰兒喫母乳無異蝨喫兒血遂自斷乳親沒
廬墓三年山故多虎不懼虎亦遁跡
程浚字葛人歙人歲貢生事嗣父母及本生父母
俱盡孝合葬四棺於一塋嘗陳亭戶疾苦客吉安
值茶陵兵變代守土官區畫拒守計城以得全
王朝玬婺源人歲貢任繁昌教諭居家孝友置田
贍族發囷賑饑著培桂堂集
汪光翰字文卿婺源人明季客川南道胡恒幕恒
闔門死獻賊惟媳朱氏與幼子得脱光翰間關保
護歲大祲斗米十金光翰或服賈或課蒙稍獲贏
餘給其母子經二十餘年不倦蜀平道通送還景
陵時稱義士
汪晉字庶蕃歙人寄籍江寧諸生嘗構宗祠置義
田以成先志篤於友愛白首無間言自給甚約而
周急拯危不少前却
江南通志卷一百六十
