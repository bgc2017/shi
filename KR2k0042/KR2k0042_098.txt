江南通志卷九十九
職官志
文武之制備矣莅之者官也唐虞肇州置牧以任
其外周禮州長縣正之屬益詳江南自吳楚設官
稍變古制秦改郡縣置守令自是為國為郡為州
為道為軍為路為行省為南直隸因事號官增省
因革規制各殊要其上下僚吏相統相屬若使臂
使指之效則同也既列其官而繫以人又擇其人
之賢有治行者紀之以風有位故曰不惟其官惟
其人為類三為卷二十作職官志第六
文職(一)
蘇轍謂古者即官取人出以為守令入以為卿相
出入相受内外相貫蓋言文職之簡要如此然自
唐虞三代置州牧秦置監察御史漢初更遣丞相
史督御史其後置刺史當時目為外臺猶御史之
職也至隋以州統縣自是刺史為太守之互名非
其舊職唐始置廵察復改採訪處置使至宋元諸
使遞有增置一如古御史之職而守令隸屬焉明
置廵撫復置總督並帶都御史為持節使官其下
有二司諸道以逮守令
國朝因之而裁省改設江南為多誠以財賦要區川陸
所會事理劇於他省吏民尤務均安也錄前代之
有可攷者而我
朝自守令以上並備著之
周秦建官之制莫詳於周上大夫受縣下大夫受郡
其在六鄉則有州長黨正閭胥族師六遂則有縣
正鄼長里宰之屬大小相維纖悉畢具是時江左
之地僻在東南屏居要服前隸勾吳後屬楚越六
典未修加以事遠代湮簡編闕略稽其名氏無文
可徵其存什一於千百者若伍尚為棠邑大夫(見左)
(傳昭公二十年)公子繁為巢大夫(見杜預經傳集解)還無社為蕭
大夫(見左傳宣公十二年)華豹為吕封人(見左傳昭公二十一年)高哀
為蕭封人(見左傳文公十四年)公孫聖為東掖門亭長(見吳越春)
(秋)莊周為漆園吏(見史記老子列傳)之類外此罕聞焉至
秦混一區夏罷侯置守改封建為郡縣始以郡統
縣郡置守丞尉各一人守治民丞佐之尉典兵復
置監察御史以察諸郡牧民守土各有攸司官制
為之一變然當時江左郡邑之吏自會稽守殷通
吳令鄭昌而外若泗川守壯則佚其姓楚尹薛公
又失其名蓋不可攷者多矣故敘職官斷自兩漢
始
漢仍秦制諸州置監察御史文帝十三年以御史不
奉法乃遣丞相史分刺諸州以督之不常設元封
元年御史止不復監五年置部刺史掌詔六條察
州江南為揚徐豫三州之地有三刺史成帝綏和
元年以刺史位下大夫而臨二千石輕重不相準
乃更為州牧秩真二千石哀帝建平二年罷牧復
置刺史元夀二年復設州牧光武中興仍置刺史
自西漢以來刺史周行郡國無治所後漢始建所
治之地時揚州刺史治歴陽後徙夀春(建安中又治合肥)
徐州刺史治郯(漢末又治下邳)豫州刺史治譙靈帝中平
五年又改置牧其州之官屬有别駕治中兵曹部
郡國從事是為從事史有主簿門亭長功曹書佐
書經師月令師律令師簿曹書佐典郡國書佐是
為假佐皆州自辟除凡一州統數郡郡之附州者
為都置一尹一丞其不附州者為郡置一守一丞
一尉守之佐有功曹史五官掾部縣督郵門亭長
主記室史閣下及諸曹各有書佐幹凡一郡統數
縣縣萬戶以上者置令萬戶以下者置長皆有丞
尉凡縣中十里一亭亭有長十亭一鄉鄉有三老
有嗇夫有游徼三老主教化嗇夫收賦税游徼廵
盜賊謂之鄉官其郡為諸侯王國者置内史以掌
其治成帝綏和元年省内史以相治民皆不置守
每郡國各置文學一人
統部
(漢)魏相黃霸
何武(以上揚州刺史)田况(青徐二州牧)
王尊(徐州刺史)刁子都(徐州牧)
(後漢)陳翔張禹
觀恂嚴遵
巴祗尹耀
劉祜臧旻
袁遺鄭泰
敬紹陳温
陳瑀劉繇
温恢劉馥
陳禕陳儒
周乾(以上揚州刺史)
樊曄傅俊
歐陽歙鮑永(以上揚州牧)
陸續(揚州别駕)
吳範(揚州從事)
車胄臧霸
浩周百里嵩
王景劉福
楊秉應志
蓋豫巴祗(以上徐州刺史)
陶謙吕布(以上徐州牧)
關羽(行徐州事)
滕撫(督徐揚二州事)
牽招桓範(以上都督青徐諸軍事)
趙昱糜竺(以上徐州别駕)
王朗(徐州治中)
陳宫(徐州從事)
黃琬(豫州牧)
分轄
(漢)張諫王子鳳(以上丹陽太守)
嚴助朱買臣
周君秋君
許持(以上會稽太守)
汲黯尹翁歸
韋弘(以上東海太守)
吳穰陳咸
陳萬年(以上廣陵太守)
楊季趙增夀
郭稚(以上廬江太守)
戴聖王嘉
房鳳申屠庾
馬宫(以上九江太守)
石慶何武
石詡段會宗(以上沛郡太守)
薛宣路温舒
孔武孔安國(以上臨淮太守)
(後漢)李忠陳夤
臧旻周昕
吳景朱翔
張馴高瑞
唐翔蔣休
周歆方儼
馬稜童恢
韓演江漢
方熙叔袁印
徐琨劉舒
吕範孫翊
孫瑜周尚(以上丹陽太守)
李君黃讜
第五倫尹興
黃競慶弘
張霸馬稜
蔡君(以上會稽太守)
宰鼂(會稽都尉行太守事)
趙牧苦均
成公浮劉府君
王衡韓整
朱梁蕭冰
郭君薛固
糜豹范君
東門奐李肅
徐參許貢
陳瑀成憲
僮和芮祉(以上吳郡太守)
朱治(吳郡都尉行太守事)
鄭弘堅(淮隂太守)
滕撫歐陽參
范邈趙苞
趙昱王喜
張綱荀曇
陸稠張微
橋基陳登
張超王建(以上廣陵太守)
王景第五頡
應融盧植
朱㝢羊續
范式張磐
陸康朱光
李術孫河
劉勲(以上廬江太守)
梁統宋均
鄧晨元賀
陳威邱騰
鄧顯楊岑
陽球服虔
邊讓陳紀
芮祉(以上九江太守)
孫萌袁安
宋湛(以上楚郡太守)
文穆(彭城太守)
王良鄭渾(以上沛郡太守)
鄭弘朱暉(以上臨淮太守)
何敞(汝南太守)
三國(魏吳)各設官屬於揚州有郡守有國相有内史魏
黃初三年始置都督諸州軍事每兼領刺史凡刺
史任重者為使持節都督輕者為持節其庶姓為
州而無將軍者謂之單車刺史單車刺史加督進
一品都督進二品其刺史帶將軍開府者則州與
府各置僚屬自别駕治中以下曰州官職主理民
自長史司馬以下曰府官職主理戎其四征將軍
與刺史並設者率以其州刺史為儲帥若揚州刺
史與征東將軍同治夀春是也其廬江淮南廣陵
尤為吳魏狎爭之地遣官設戍罷置不常於是吳
有皖口將軍濡須督魏則盪寇將軍屯軍合肥兖
州刺史典兵淮南吳徙治建業建業故屬丹陽吳
始設建業守又立新都郡置新都太守立東安郡
置東安太守其他郡守縣令多從漢制又魏黃初
元年州郡皆置中正吳亦置其職謂之公平
統部
(魏)曹休王基
王凌滿寵
母邱儉諸葛誕(以上揚州都督)
曹仁(督荆揚益諸軍屯合肥)
孫禮稽喜
文欽樂綝(以上揚州刺史)
蔣濟(揚州别駕)
胡遵(督青徐諸軍)
鍾毓衛瓘(以上都督徐州軍事)
吕虔鄒岐
王昶石苞
胡質胡威(以上徐州刺史)
王祥(徐州别駕)
(吳)諸葛恪吕範(以上揚州牧)
分轄
(魏)劉靖李膺
張休(以上廬江太守)
陳琮(汝隂太守)
盧毓江蕤
邵相徐邈(以上譙郡太守)
夏侯莊丁尊(以上淮南太守)
向韶(彭城太守)司馬芝(沛郡太守)
(吳)諸葛恪滕印
太史慈李衡
聶友孫印
沈瑩(以上丹陽太守)
丁固諸葛靚(以上建業太守)
吳展賀邵
謝勗太史亨(以上吳郡太守)
吳讓(廣陵太守)
吕蒙徐盛
孫邵全琮(以上廬江太守)
賀齊諸葛融
沈矯(以上新都太守)
晉初以刺史治民别設都督治軍位刺史上惠帝末
年始併都督於刺史復漢州牧之舊非要州則單
為刺史渡江後尤以都督中外為重必大臣位望
最隆者居之其制都督諸軍為上監諸軍次之督
諸軍為下使持節為上持節次之假節為下其都
督揚州諸軍事多以宗籓近屬為之間遣重臣出
鎮蓋異數也舊河南部設司隸校尉及徙都建業
即以揚州刺史代司隸之職其丹陽亦改為丹陽
尹蓋郡置太守王國置内史而京師所在則謂之
尹凡刺史每州一人三年一入奏其刺史帶將軍
開府者則各置僚屬分典軍民大抵多沿魏制惟
於别駕治中諸曹從事而外增置武猛從事員又
改功曹書佐為西曹書佐其郡守僚佐惟不設都
尉晉郡守皆加將軍之號無者恒以為恥縣大者
置令小者置長縣置方略吏四人先是洛陽設六
部尉及建康為王畿亦置六部尉縣佐有主簿功
曹廷掾法曹金倉賊曹掾兵曹賊捕掾等員獨不
置丞其鄉官五百戶以上置一鄉三千戶以上置
二鄉五千戶以上置三鄉萬戶以下置四鄉鄉置
嗇夫一人縣率百戶置里吏一人戶千以上置校
官一人宣帝時加置大中正故中正有大小之異
郡國皆置文學掾一人自晉室中興以後沿革多
端或太守而改為内史(如建武以前為吳郡太守建武以後為吳國内史之)
(類)或一郡而分為三郡(若毘陵一郡改為晉陵義興蘭陵三郡之類)或
一人而兼領二州(若徐兖二州同置京口二州刺史一人兼領之類)或一
人而分為二守(若京口僑置南徐州義熙七年恢復中原復置北徐州於彭城南北)
(遂有兩徐州刺史之類)或随地而建官(若徐州獨置淮海從事之類)或假
名而建郡(若於棠邑置秦郡太守春穀置襄城太守之類)他若分廣陵為
山陽析廬江為晉熙改新都為新安割丹陽為宣
城易九江為淮南郡邑既更官職随異殆不可以
屈指計劉子澄圖經曰晉平江左郡縣仍漢之舊
永嘉南渡官稱地制始紊蓋僑郡之建守之中有
守焉若更僑置州則督牧刺史紛不可詰矣故今
於僑置諸官其不可考究者皆不復著錄焉
統部
(西晉)石苞陳騫
周浚王渾
王浚褚契
司馬駿(以上揚州都督)
陳徵曹武(以上揚州刺史)
王渾胡奮
嵇紹嵇喜
周馥高誕
王琛(以上徐州刺史)
(東晉)王敦王導
郄鑒王述
殷浩桓豁
桓冲王坦之
何充司馬道子
司馬元顯(以上揚州都督)
謝安(都督揚江等十五州軍事)
桓温(揚州牧)
應綽劉陶
郄隆劉機
王浹王顯
王舒殷浩
蔡謨陶瞻
庾冰袁弘
褚裒毛武生
謝安謝元
王謐劉義真(以上揚州刺史)
司馬伷司馬越
石崇司馬懋
司馬恬(以上徐州都督)
裴盾祖逖
蔡豹卞敦
王邃劉遐
褚裒荀羡
謝元劉道憐
羊陶羊緯
劉咸羊忱
庾亮王舒
蔡謨王藴
王含(以上徐州刺史)
郄曇范汪
庾希郄愔
刁彝桓温
謝琰
劉懷慎(以上徐兗二州刺史)
周顗郄鑒
荀羡(以上兗州刺史)
王恭(兗青二州刺史鎮京口)
朱序(青兗二州刺史鎮淮隂)
劉牢之(兗青都督鎮京口)
司馬裒(青徐兗都督鎮廣陵)
司馬晃司馬肜
阮垣(以上都督青徐二州軍事)
劉隗(都督青徐幽并)
桓修(撫軍將軍鎮丹徒)
紀瞻(都督京口以南軍事)
劉毅劉道規(以上都督宣城諸軍事)
庾懌謝萬
劉毅何無忌
諸葛長民(以上豫州刺史)
劉道憐(督淮南諸郡)
戴淵(都督六州軍事鎮合肥)
分轄
(西晉)朱建王曠
王導薛兼
孔冲(以上丹陽太守)
張澄胡冲
殷祐顔含(以上吳郡太守)
傅咸(吳國内史)
張䕫華譚(以上廬江太守)
程元譚黃積(以上新安太守)
何攀(宣城太守)
鄧殷裴碩(以上淮南太守)
劉隗孫惠(以上彭城内史)
(東晉)劉隗戴邈
諸葛恢温嶠
阮孚羊曼
褚翜顧衆
高悝何充
殷融桓景
周謨劉惔
王胡之孔嚴
庾龢王劭
韓伯王坦之
王藴沈嘉
王恭王琨
王雅王國寶
車印王愷
司馬恢之袁豹
孟脈郄僧施
劉穆之徐羡之(以上丹陽尹)
鄧攸張茂
賀循應詹
樂謨趙穆
庾冰蔡謨
虞潭王恬
荀羡庾羲
王洽庾希
荀蕤刁彝
岑闕司馬恬
虞嘯父王愷
桓謙袁山松
王誕司馬允之
王侃王邵
王薈朱騰
謝裒王默
虞谷魏詠之
王弘袁湛
劉柳張敞(以上吳國内史)
張闓周懋
周謨羊曼
顧和劉耽
郄邁汪灌
殷師殷仲堪
吳隠之王藴
卞耽滕恬之
王茂之劉牢之
劉敬宣諸葛長民
殷道叔謝景仁(以上晉陵太守)
季閎(南蘭陵太守)
孔侃蔡謨
劉超顧衆
荀羡褚爽
桓元謝㫤(以上義興太守)
陸慧孔衍(以上廣陵太守)
袁瓌李恒
王廙梁龕
張法順陶瞻
袁真曲安遠
毛寶劉惔
殷遵胡孟康
高素張天錫
王誕王含(以上廬江太守)
李英周嵩
郄愔胡育
鮑弘殷仲文(以上新安太守)
陶猷(宣城太守)
孔道民鍾雅
庾亮桓彝
陶汪司馬允之
胡彬謝尚
桓祕桓序
邱準毛穆之
朱序郄僧施
司馬文仲諸葛長民
劉敬宣毛修之
謝允庾元之
檀祗(以上宣城内史)
桓石民桓嗣
司馬休之(以上襄城太守)
任台路永
陳逹毛穆之
桓伊毛璩
謝萬楊廣
劉敬宣檀韶
諸葛長民桓振(以上淮南太守)
范寗(臨淮太守)
戴&KR0735;(沛郡太守)
嵇紹顔默
向靖鄧殷(以上汝隂太守)
陳頵(譙郡太守)
王弘(彭城太守)
劉遐周撫
劉續何謙(以上彭城内史)
甘卓袁耽
謝尚(以上歷陽内史)
南北朝宋有監州之任(止稱監某州諸軍事)文帝改監為督其
都督中外者得假黃鉞州郡之職多循晉舊惟改
吳國内史為吳郡太守又加徐州曰南徐(南徐刺史治京)
(口為南朝之重鎮)其行南徐州事者多以州佐長史司馬
之屬為之皆統於刺史又有南東海太守兼行南
徐州事者蓋州府同域故也又以姑孰地隸宣城
僑置淮南郡故淮南宣城二郡太守多以一人兼
領他若南兗南豫北徐諸州刺史俱詳武備志其
縣令所治五家為伍伍長主之二伍為什什長主
之十什為里里魁主之十里為亭亭里長主之十
亭為鄉鄉有鄉佐三老有秩嗇夫游徼各一人縣
丞之職自晉至陳皆闕不置惟宋書百官志縣署
丞尉列在九品蓋南朝治縣者獨宋有丞也郡丞
之任亦為晉所併省宋元嘉四年始復置之齊不
改宋制惟於鬱州僑置青冀二州刺史梁揚徐等
大州比令僕班丹陽吳郡等大郡比太子詹事尚
書班改廬江太守為晉熙太守復改為晉州刺史
又置南丹陽太守於姑孰自是姑孰不隸丹陽尹
其州郡增置者北兗北譙豫霍州刺史江隂信義
大梁郡太守陳復以南丹陽隸丹陽尹改吳郡為
吳州增設刺史復南蘭陵為東海郡統入南徐不
置郡守省信義太守入吳州易大梁為陳留太守
其他皆如梁制北魏天賜二年制諸州置三刺史
皇室一人異姓二人比古上中下三士郡置三太
守縣置三令長自明帝以後刺史太守皆為當部
都督北齊之制分州為上中下三等每等又各有
上中下之差上上州刺史屬官佐吏合三百三十
九人以下州遞減十人其州郡佐吏皆州府自辟
先是北魏設行臺位刺史上至北齊亦踵行臺之
名而即帶刺史北周改都督諸軍事為總管凡總
管刺史皆加使持節諸軍事靜帝大象元年詔總
管刺史及行兵者加持節餘悉罷之凡刺史府官
則命於天朝其僚佐則皆牧守自置
統部
(宋)劉義康檀道濟
劉義恭劉義欣
劉義季劉義宣
徐湛之劉紹
劉濬劉誕
張永劉子尚
劉休仁劉延孫
劉子鸞劉子仁
劉休範劉休佑
劉乘劉景素
劉休若劉贊
黃回劉燮(以上南徐兗州刺史)
沈慶之(南兗州都督)
王弘沈懷明
檀和之柳元景
李安民蕭暎
陸駿(以上南兗州刺史)
劉粹劉遵考
垣護之劉休佑
張興世(以上豫州刺史)
蕭思話(監豫州)
王元載(監徐州)
劉休若(督徐豫之梁郡)
劉昶(督六州豫州之梁郡)
薛安都(督徐州之梁郡)
王仲德吉翰
蕭思話王元謨
龐秀之垣護之
申坦沈曇慶
劉道隆(以上徐州刺史)
(齊)吕安國(揚州都督)
蕭嶷蕭暎
蕭寳修蕭衍(以上都督治京口)
蕭晃蕭長懋
蕭子良蕭鑠
蕭鋒蕭暠
蕭昭粲蕭鉉
蕭昭秀蕭諶
蕭寳義蕭寳元
蕭寳嵩蕭寳寅(以上南徐州刺史)
王元邈王敬則
吕安國陸慧曉
張瓌張冲
裴叔業(以上南兗州都督)
垣崇祖(豫州刺史)
蕭鑑(南豫州刺史)
(梁)徐嗣徽(譙秦刺史)
徐文盛嚴超逹(以上秦州刺史)
蕭恢蕭偉
蕭綜蕭績
蕭綱蕭續
蕭紀蕭歡
蕭綸蕭譽
蕭正義蕭淵藻
蕭大莊蕭大臨
徐嗣徽徐度
侯安都(以上南徐州刺史)
蕭宏(揚州都督治京口)
唐絢(北兗州刺史)
成景儁昌義之(以上北徐州刺史)
蕭景湛僧智
王僧辨(以上南兗州都督)
蕭會理蕭勔
杜僧明侯瑱(以上南兗州刺史)
蕭惠蕭嗣
王孫振夏侯威(以上晉州刺史)
韋叡馮道根
馬仙琕裴邃
夏侯亶夏侯䕫(以上豫州刺史)
蕭秀(督司郢霍三州)
蕭綸(督郢定司霍四州)
蕭範徐度(以上合州刺史)
(陳)吳明徹淳于量(以上揚州都督)
陳伯茂蕭濟(以上揚州刺史)
蕭瓛(吳州刺史)
侯安都陳擬
徐度留異
黃法氍周寶安
陳伯山淳于量
陳叔英陳伯固
陳伯仁陳叔獻
陳叔明蕭摩訶
陳彦陳虔
杜弘泰黃恪(以上南徐州刺史)
魯廣達梅伯龍(以上晉州刺史)
荀朗裴景徽
焦度黃法氍
陳叔堅陳伯義
魯悉逹袁巨符
敬長渝(以上合州刺史)
任忠(霍州刺史)
吳明徹(督合建等六州)
(北魏)源彪(齊秦州刺史)
劉勇(揚州刺史)
游明根崔劼
傅永賈顯度
長孫冀歸盧勇
李崇孟裴
王肅(以上南兗州刺史)
洪伯穆(合州刺史)
尉元元雲
李沂拓跋嘉
薛虎子元鬱
元澄元衍
鄧宗慶元愉
元昞元鑒
元嵩盧昶
李彥楊鈞
蕭寶寅元延明
楊昱元孚
嚴思逹斛斯椿
杜德元祐
崔慈懋賈顯度
任延敬元軌
崔悛陸子彰
房謨王春
慕容紹宗王則
元顥元法僧
常景(以上徐州刺史)
孔伯恭李憲
邸珍爾朱仲遠(以上徐州都督)
賀若誼元子華(以上譙州刺史)
秦白劉謨
楊儉(以上潁州刺史)
(西魏)婁起(潁州刺史)
(東魏)杜弼(潁州行臺)
陸子彰司馬世雲
皇甫僧顯賀若統(以上潁州刺史)
(北齊)赫連子悦王琳
盧潛辛術(以上揚州刺史)
楊寶安(信州刺史)
趙彦深陽斐
高景安元豫
段深高思宗(以上徐州刺史)
張調段韶(以上天長刺史)
(北周)梁士彦王軌
韋孝寬源雄
楊素(以上徐州總管)
劉仁恩(徐州刺史)
李雄(豪州刺史)
元景山(亳州總管)
分轄
(宋)檀道濟鄭鮮之
謝方明徐佩之
江夷王裕
王淮之劉義慶
蕭摹之何尚之
王瑩劉湛
孟覬羊元保
徐湛之趙伯符
褚湛之王僧逹
蕭思話劉延孫
顔峻劉遵考
劉子仁孔靈符
劉秀之王僧朗
柳元景顔師伯
劉子真王彧
袁粲劉景素
劉秉褚淵
王奐王遜
沈文季(以上丹陽尹)
劉德願(秦郡太守)
何叔度邱淵之
孟覬王韶之
劉式之江夷
徐佩之劉損
庾登之劉斌
劉楨羊元保
殷穆顧琛
王僧逹王誕
王翼之王曇生
顧覬之蕭子鸞
蕭子仁謝莊
張永王琨
王延之褚淵
張緒褚澄
劉遐張瓌
陸仲元袁洵
柳世隆何戢(以上吳郡太守)
袁覬王藴
謝方明(以上晉陵太守)
劉彧(南蘭陵太守)
羊欣張裕
王藴王僧逹
王儉庾深之
謝超宗劉延熙
庾業王瑩
張充(以上義興太守)
江智淵王僧虔
李安民江槩
劉善明(以上行南徐州事)
袁淑庾登之
羊元保江湛
何偃沈曇慶
劉渾劉彧
庾徽之宗越
蕭惠開袁粲
沈文季陸澄
柳世隆王績
謝朏(以上南東海太守)
蕭僧珍(山陽太守)
申坦張永
袁顗沈懷文(以上廣陵太守)
陸子貞申元嗣
劉善明袁燦(以上海陵太守)
裴夀孫崔琰
袁瓌(以上廬江太守)
庾登之張鏡
臧綽羊欣
江秉之到元度
王恢之何愉之
沈登之沈宣
巢尚之王深(以上新安太守)
劉式之向劭
王琨羊元保
王僧逹范曄
袁淑張辦
劉子房王志
王景文劉鏡
戴明寶楊運長
劉禕蕭暎
劉藴蕭晃
柳靖(以上宣城太守)
劉瑀段宏
諸葛闡庾炳之
沈璞劉道隆
袁景袁顗
申坦桓襲祖
劉靈遺周山圖
垣榮祖(以上淮南太守)
朱輔之蔣元寶
裴季文張景遠
楊文萇王穆之
向靖王元謨
龐道隆(以上汝隂太守)
沈文秀郭彦文(以上天長太守)
沈璞(盱眙太守)
魏恭子(彭城内史)
劉湛到彦之(以上歴陽太守)
(齊)王僧虔孔山士
蕭子良王敬則
蕭晃吕僧珍
李安民王儉
蕭景先王晏
蕭鏘蕭子真
蕭順之蕭子敬
蕭曄王亮
徐孝嗣蕭敷
蕭坦之蕭寶修
蕭寶嵩蕭穎逹(以上丹陽尹)
劉懷慰劉靈哲(以上齊郡太守)
張岱蕭順之
蕭緬褚澄
沈文季王慈
江敦蕭子真
蕭子恪蕭子操
張瓌蔡寅(以上吳郡太守)
徐孝嗣王亮
蕭懿(以上晉陵太守)
蕭諶蕭子倫(以上南蘭陵太守)
褚蓁謝朏
褚翔(以上義興太守)
江斆王文和
袁彖王慈
蕭穎胄蕭遥光
江祀陸慧曉
劉繪謝朓
胡諧之范岫
蕭惠昭蕭琛(以上行南徐州事)
王元邈皇甫肅
蕭赤斧江謐
虞悰王廣之
蕭秀(以上南東海太守)
王廣之江謐
王琨蕭穎胄
劉悛裴昭明
沈憲(以上廣陵太守)
徐憑道蕭翼宗
祖法敏(以上海陵太守)
劉惔蕭穎胄
王慈蔡約
周仁昭(以上新安太守)
劉善明王瑩
邱靈鞠蕭勵
王鐀蕭子懋
蕭子真劉係宗
謝朓江淹(以上宣城太守)
王諶劉奚之
戴僧靜吕文顯
從奉伯(以上淮南太守)
王珍國夏侯道遷
魚弘(以上南譙太守)
何仲子(廬江太守)
崔文仲馬仙琕(以上汝隂太守)
(梁)王志王份
蕭偉王瑩
王茂蕭綱
韋叡蕭淵業
蕭綜蕭象
蕭恭蕭機
袁昂蕭繹
蕭綸蕭紀
蕭正德謝舉
袁君正蕭大臨
張彪張璞
王僧智裴忌(以上吳郡太守)
孫廉王瞻
范岫謝舉
蕭曄蕭旻
蕭直劉孺
杜僧明(以上晉陵太守)
王泰王僧孺
王份孔休源
謝微褚球
張纉張綰
周文育侯安都
程靈洗徐度
蕭濟(以上南蘭陵太守)
陸杲任昉
韋載劉瑱(以上義興太守)
黃他沈文阿(以上江隂太守)
蕭恭謝覽
劉孝綽王泰(以上行南徐州事)
袁燦(東海太守)
裴邃江革
王諶謝哲
祖皓(以上廣陵太守)
張澄(晉熙太守)
伏暅任昉
謝覽王規
張率王實
蕭幾蕭敏
徐摛王泰
臧未甄蕭隠
程靈洗(以上新安太守)
夏侯亶蕭琛
王峻王份
朱僧勇何遠
丁道遷王祁念
蔡彦熙蕭綜
楊白華(以上宣城太守)
陳文徹(南陵太守)
張緬蕭勵
蕭寧(以上淮南太守)
程靈洗(南丹陽太守)
馮道根韋乾向
裴之高李元護(以上汝隂太守)
裴邃(廬江太守)
陳昕(北譙太守)
蔡約韋叡
張齊(以上歴陽太守)
莊銕(歴陽内史)
(陳)侯安都程靈洗
陳擬吳明徹
陳方泰杜稜
王冲袁樞
到仲舉陳伯言
陳伯謀陳叔堅
毛喜沈君理
陳叔逹陳叔文
陳叔韶陳叔慎(以上丹陽尹)
沈君理徐度
陳伯山孫瑒
陳伯恭陳伯智
陳叔堅陳伯言(以上吳郡太守)
孔奐殷不害
隂鏗蔡凝
王勱王猛(以上晉陵太守)
蕭濟(義興太守)
倪啟(江隂太守)
陸繕陸山才
程文季周景曜(以上新安太守)
劉廣德(新安内史)
錢法成陳詳
錢肅徐世譜
到郁韋翽
周法僧(以上宣城太守)
戴僧朗(南陵太守)
戴僧鈞(南丹陽太守)
裴子烈(北譙太守)
(北魏)辛紹先(下邳太守)
梁惡吳秦生(以上淮陽太守)
刁融傅永
裴位瑜(以上汝隂太守)
鄭演李長仁
韋欣宗封述(以上彭城太守)
陸延劉世明
畢聞慰(以上彭城内史)
邵安程公義
董徵封子施
劉僧利(以上沛郡太守)
劉思祖(梁沛二郡太守)
(西魏)趙剛王神念(以上汝隂太守)
(北齊)盧士熙(彭城太守)
王元載(歴陽太守)
(北周)劉弘(彭城太守)
江南通志卷九十九
