江南通志卷二十九
輿地志
古蹟(古都邑)
夫前言往行是為畜德之資至如古人託寓陳蹟
或有傳聞荒渺而摩挲俯仰之餘曠百代而相感
覽海巫梅里之故墟如挹芬芳撫吳宫晉代之繁
華獨尋蔓草抑亦可興可觀之一助焉别有城壘
舊基足以參觀地勢琳珉遺製足以採補史宬又
非特供文人學士之吟眺者也名園勝地志乘不
遺兹亦附載
古都邑
建業(今江寧府)三國吳志孫權字仲謀建安十四年劉
備表權行車騎將軍領徐州牧十六年權徙治秣
陵明年城石頭改秣陵為建業
建康(今江寧府)晉書本紀元帝諱睿字景文宣帝曾孫
瑯邪恭王覲之子建武元年三月立宗廟社稷於
建康宋書本紀武帝諱裕字德輿漢高帝弟楚元
王交之後南齊書本紀高帝諱道成字紹伯漢相
國蕭何二十四世孫梁書本紀武帝諱衍字叔達
漢相國何之後陳書本紀武帝諱霸先字興國太
丘長陳寔之後俱建都於此
西都(今江寧府)南唐書先主姓李唐宗室裔也楊行密
以乞徐温乃姓徐名知誥吳天祚三年改元昇元
以建康為西都
應天府(今江寧府)明南畿志洪武元年太祖改元集慶
路為應天府建都
湖熟(今隸江寧府之上元縣)漢書王子侯表胡孰頃侯胥行
江都易王子元朔元年正月丁夘封
秣陵(今隸江寧府之江寧縣)漢書王子侯表秣陵終侯緾江
都易王子元朔元年正月丁夘封
句容(今隸江寧府之句容縣)漢書王子侯表句容哀侯黨長
沙定王子元光六年七月乙巳封
棠邑(今隸江寧府之六合縣)漢書高祖功臣表棠邑安侯陳
嬰六月丙午封
吳(今蘇州府)史記吳世家吳太伯奔荆蠻自號勾吳武
王求太伯仲雍之後得周章已君吳國因而封之
三國吳志漢興平元年曹公表孫策為吳侯
婁(今隸蘇州府之崑山縣)三國志張昭傳魏黃初二年封昭
由拳侯後孫權改封為婁侯陸遜傳建安二十四
年遜進封婁侯
華亭(今隸松江府之華亭縣)三國志陸遜傳建安二十四年
封華亭侯
延陵(今常州府)史記吳世家季札封於延陵故號曰延
陵季子
淹城(今隸常州府之武進縣)越絶書吳有淹君城
毘陵(今隸常州府之武進縣)三國志朱治傳黃武元年封毘
陵侯
春申(今隸常州府之無錫縣)後漢書郡國志註春申君城在
無錫
無錫(今隸常州府之無錫縣)漢書武帝功臣表無錫侯多軍
元封元年封
陽羡(今隸常州府之宜興縣)漢書高祖功臣表陽羨立侯靈
常十二年十月壬寅封
溧陽(今隸鎮江府之溧陽縣)漢書王子侯表溧陽侯欽梁敬
王子建昭元年正月封文獻通考溧陽侯陶謙為
徐州刺史以擊破黃巾功封
淮陵(今淮安府)後漢書王霸傳建武三十年定封淮陵
侯
東海(今淮安府)後漢書東海恭王彊𫝊建武十九年封
臨淮(今淮安府)後漢書臨淮懷公傳建武十五年立
射陽(今隸淮安府之山陽縣)漢書高祖功臣表射陽侯劉纏
六年正月丙午封
荆(今揚州府)漢書諸侯王表荆王賈高祖從父弟六年
正月丙午立
吳(今揚州府)漢書諸侯王表高祖十二年十月辛丑王
濞以故代王子沛侯立為吳王唐書楊行密傳天
復二年封為吳王
江都(今揚州府)漢書諸侯王表江都易王非景帝子二
年三月甲寅立為汝南王徙江都
廣陵(今揚州府)漢書諸侯王表廣陵厲王胥武帝子元
狩六年四月乙巳立後漢書廣陵思王荆傳建武
十七年進爵為廣陵王
東陽(今隸揚州府之泰州)漢書高祖功臣表東陽武侯張相
如十一年十二月癸巳封漢書王子侯表東陽節
侯弘清河綱王子本始四年四月己丑封
大彭(今徐州府)史記索隱彭祖即陸終氏第三子籛鏗
之後後為大彭亦稱彭祖通志商之伯國今徐州
彭城是也
彭城(今徐州府)後漢書彭城靖王恭𫝊建初三年徙封
彭城王食楚國三國魏志王公傳彭城王據黃初
三年徙封彭城
楚(今徐州府)史記項羽本紀項王自立為西楚霸王王
九郡都彭城漢書諸侯王表楚元王交高祖弟六
年正月丙午立後漢書楚王英傳建武十五年封
楚公十七年進爵為王
彭(今徐州府)漢書王子侯表彭侯彊城陽頃王子元鼎
元年四月戊寅封
蕭(今隸徐州府之蕭縣)左傳杜預注蕭宋附庸國後漢書光
武帝紀更始二年立光武為蕭王
扶陽(今隸徐州府之蕭縣)漢書外戚恩澤侯表扶陽節侯韋
賢本始三年六月甲辰封
杼秋(今隸徐州府之蕭縣)後漢書劉般傳建武九年封為菑
丘侯後徙封杼秋侯
偪陽(今隸徐州府之沛縣)左傳杜預注偪陽妘姓國今彭城
𫝊陽縣也
沛(今隸徐州府之沛縣)史記高祖本紀二世元年沛父老共
立帝為沛公三國魏志王公傳沛穆王林太和六
年改封沛
留(今隸徐州府之沛縣)漢書高祖功臣表留文成侯張良六
年正月丙午封
建成(今隸徐州府之沛縣)漢書外戚恩澤侯表建成康侯吕
釋之六年四月丙戌封建成定侯黃霸五鳳三年
二月壬申封
廣戚(今隸徐州府之沛縣)漢書王子侯表廣戚節侯將魯恭
王子元朔元年十月丁酉封廣戚煬侯勲楚孝王
子河平二年二月封
扶德(今隸徐州府之沛縣)漢書外戚恩澤侯表扶德侯馬宫
元始元年二月丙辰封
邳(今隸徐州府之邳州)通志商時國南畿志夏邳國
薛(今隸徐州府之邳州)通志薛仲虺之都本在魯地奚仲遷
於邳注魯莊公築臺於薛即薛舊都以遷於邳又
以邳為薛今徐州滕縣東南五十里薛城南畿志
春秋為郯子之國後屬薛為齊所併田文封於此
號薛公
楚(今隸徐州府之邳州)漢書異姓諸侯王表五年徙韓信王
楚
上邳(今隸徐州府之邳州)漢書王子侯表上邳侯郢客楚元
王子高后二年五月丙申封
下邳(今隸徐州府之邳州)後漢書下邳惠王衍傳永平十五
年封
鍾吾(今隸徐州府之宿遷縣)廣輿記宿遷古鍾吾子國
下相(今隸徐州府之宿遷縣)史記高祖功臣表下相嚴侯冷
耳十二年十月己酉封
淮陵(今隸徐州府之睢寧縣)漢書王子侯表淮陵侯定國江
都易王子元朔元年正月丁夘封
紀(今隸海州之贛榆縣)通志紀都紀遷於劇注紀本在東海
故贛榆縣紀城是劇在青丘臨朐縣東壽光縣西
亦名紀音譌為劇
皖(今安慶府)史記皖夏姓皋陶之後文獻通考舒州春
秋時為皖國
桐(今隸安慶府之桐城縣)左傳杜預注桐小國廬江舒縣西
南有桐鄉
松滋(今隸安慶府之宿松縣)漢書王子侯表松滋戴侯霸六
安共王子元始五年六月辛丑封
越國(今徽州府)唐書高祖本紀武德四年九月汪華降
封越國公
廣德(今隸徽州府之黟縣)後漢書中山靖王勝傳成帝鴻嘉
二年立憲王弟孫利鄉侯子雲客為廣德王平帝
元始二年復立廣川惠王曾孫倫為廣德王奉靖
王後
石城(今隸池州府之貴池縣)後漢書王常傳建武二年封山
桑侯子廣嗣三十年徙為石城侯三國吳志韓當
傳黃武二年封石城侯
虎林城(今隸池州府之貴池縣)三國吳志三嗣主傳孫休權
第二子太元二年正月封琅邪王居虎林
丹陽(今隸太平府之蕪湖縣)漢書王子侯表丹陽哀侯敢江
都易王子元朔元年十二月甲辰封
蕪湖(今隸太平府之蕪湖縣)後漢書齊武王縯傳永平十四
年晃嗣章和元年貶為蕪湖侯傅俊傳建武二年
封昆陽侯子昌嗣徙封蕪湖侯
廬子國(今廬州府)漢書地理志廬江郡注應劭曰故廬
子國
合肥(今隸廬州府之合肥縣)後漢書堅鐔傳建武六年封為
合肥侯
舒(今隸廬州府之舒城縣)南畿志春秋時舒國
頡羹城(今隸廬州府之舒城縣)漢書王子侯表頡羹侯高祖
兄子七年中封
龍舒(今隸廬州府之廬江縣)通志羣舒都龍舒注今廬江縣
西有龍舒
廬江(今隸廬州府之廬江縣)漢書諸侯王表文帝十六年四
月丙寅王賜以淮南厲王子陽周侯立為廬江王
三國魏志王公傳東平靈王徽黃初三年為廬江
王
巢(今隸廬州府之巢縣)南畿志古巢伯國
居巢(今隸廬州府之巢縣)後漢書劉般傳永平元年封居巢
侯
塗山(今鳳陽府)史記夏本紀孔安國注塗山國名
鍾離(今鳳陽府)南畿志春秋鍾離子國
當塗(今隸鳳陽府之懷遠縣)漢書武帝功臣表當塗康侯魏
不害延和二年十一月封
東城(今隸鳳陽府之定遠縣)漢書王子侯表東城哀侯良淮
南厲王子孝文八年五月丙午封東城侯遺趙敬
肅王子元朔元年六月甲午封
夏丘(今隸鳳陽府之虹縣)廣輿記堯封禹為夏伯
紅(今隸鳳陽府之虹縣)漢書王子侯表休侯富楚元王子孝
景元年四月乙巳封三年更封紅侯
僮(今隸鳳陽府之虹縣)文獻通考東漢明帝中元二年封沛
獻王輔子寶為沛侯永平元年封寶弟嘉為僮侯
樂安(今隸鳳陽府之虹縣)漢書外戚恩澤侯表樂安侯匡衡
建昭三年七月癸亥封
英(今隸六安州之英山縣)六(今隸鳳陽府之壽州)史記夏本紀封皋陶
之後於英六
當塗(今隸鳳陽府之壽州)左傳注塗山在壽春縣東北太康
城記塗山古當塗國應劭曰禹所聚會塗山侯國
是也舊有當塗縣
州來(今隸鳳陽府之壽州)左傳襄二十九年吳子使公子札
聘於上國杜注季子本封延陵後復封州來
下蔡(今隸鳳陽府之壽州)史記蔡世家昭侯二十六年吳人
遷蔡於州來索隱曰在淮南下蔡縣通志遷州來
則以州來為下蔡汝南為上蔡
九江(今隸鳳陽府之壽州)史記黥布傳項王封諸將立布為
九江王都六
淮南(今隸鳳陽府之壽州)漢書諸侯王表淮南厲王長高帝
子十一年十月庚午立三國魏志王公𫝊邯鄲懷
王邕黃初二年封淮南公三年進為王後改封邯
鄲
六安(今隸鳳陽府之壽州)漢書諸侯王表元狩二年七月壬
子恭王慶以膠東康王少子立為六安王後漢書
章帝紀元和二年改廬江為六安國徙江陵王恭
為六安王
安豐(今隸鳳陽府之壽州)後漢書竇融傳建武八年封為安
豐侯
壽春(今隸鳳陽府之壽州)三國魏志王公傳楚王彪建安二
十一年封壽春侯
宿(今隸鳳陽府之宿州)南畿志古宿國地風姓伏羲後
符離(今隸鳳陽府之宿州)漢書武帝功臣表符離侯路博德
元狩四年六月丁夘封
胡(今潁州府)左傳昭四年楚子會諸侯于申在會有胡
子杜註胡國汝隂縣西北有胡城
汝隂(今潁州府)漢書高祖功臣表汝隂文侯夏侯嬰六
年十二月甲申封文獻通考劉信更始封為汝隂
王光武即位封為侯
潁陽(今潁州府)文獻通考潁陽侯祭遵建武二年封潁
陽侯馬防建初四年封
新郪(今潁州府)後漢書郭皇后紀建武十七年后從兄
竟以騎都尉征伐有功封為新郪侯地理志注應
劭曰章帝封殷後更名宋師古曰封於新郪號為
宋國
慎(今隸潁州府潁上縣)後漢書劉賜傳建武二年封慎侯
霍(今隸潁州府霍邱縣)史記管蔡世家武王封弟叔處於霍
祝兹(今隸潁州府霍邱縣)漢書高后功臣表祝兹夷侯徐厲
四年四月丙申封王子侯表祝兹侯延年膠東康
王子元封元年五月丙午封
陽泉(今隸潁州府霍邱縣)後漢書黃瓊𫝊瓊孫琬光和末更
封陽泉鄉侯
蓼(今隸潁州府霍邱縣)南畿志春秋為蓼國漢書高祖功臣
表蓼夷侯孔藂六年正月丙午封
譙(今隸潁州府之亳州)史記周本紀武王封神農之後於譙
譙都(今隸潁州府之亳州)魏略黃初二年改長安譙許昌鄴
洛陽為五都
建成(今隸潁州府之亳州)史記曹相國世家楚懷王封參為
執帛號曰建成君漢書王子侯表建成侯拾長沙
定王子元朔四年三月乙丑封
細陽(今隸潁州府太和縣)後漢書岑彭𫝊建武三年封彭舞
隂侯子遵嗣徙封細陽侯
山桑(今隸潁州府蒙城縣)後漢書王常𫝊建武二年封山桑
侯
全椒(今隸滁州之全椒縣)後漢書馬成傳建武二十七年定
封全椒侯
阜陵(今隸滁州之全椒縣)後漢書阜陵質王延傳永平中徙
為阜陵王
歴陽(今隸和州之含山縣)史記項羽本紀歴陽侯范增
廣平(今廣德州)漢書中山靖王勝傳哀帝立廣德王雲
客弟廣漢為廣平王
建平(今廣德州)後漢書銚期𫝊光武即位封安成侯子
丹嗣復封丹弟統為建平侯
博鄉(今六安州)漢書王子侯表博鄉侯交六安繆王子
竟寧元年封
徐(今泗州)春秋僖三年徐人伐舒杜注徐國在下邳
僮縣東南通志注今泗州臨淮有徐城又有偃王
廟徐君墓
盱眙(今隸泗州之盱眙縣)史記項羽本紀項梁立楚懷王孫
心為義帝都盱眙
贅其(今隸泗州之盱眙縣)漢書外戚恩澤侯表贅其侯吕勝
高后四年四月丙申封
江南通志卷二十九
