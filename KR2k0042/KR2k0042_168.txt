江南通志卷一百六十九
人物志
隱逸(二)(安徽寧池太廬鳳潁八府滁和廣六泗五州)
安慶府
晉何準字幼道灊人弱冠知名不就徵辟兄充位居
宰輔而準散帶衡門不交人事徵拜散騎郎不起
南北朝宋何求字子有廬江灊人清退無嗜欲除中
書郎不拜住吳居般若寺足不踰戶人莫見其面
又寄住南澗寺隠虎邱山
梁何點求弟少不仕宋世徵為太子洗馬不就隠居
東離門卞望之墓側永明元年徵中書郎豫章王
命駕造門點從後門逃去竟陵王子良聞之曰豫
章王尚不屈非吾所能致點弟印亦隠會稽世號
點為大山印為小山
宋張漢卿桐城人監興國軍管庫與太守論事不合
即和陶潛歸去來詞歸隠三十年後宰相趙汝愚
特薦不起
元黃信一太湖人仁宗殿試第一工詩文不樂仕進
終老巖壑間
明吳宗洙字惟孔懷寧人隠居讀書不問戶外有詣
門求見者堅匿不出年已踰耋猶手一編八十四
卒著迎暉閣消夏麈談諸集
吳偆字仕富桐城人少即高隠晚年植槐於庭自
號綠窗主人有詩云懶向花黃占事業三公留與
後人封迨四傳而孫果列卿貳
方授字子留嗜學工詩晚年入四明山中結茆而
棲採橡栗而食著書百篇
袁平字石錄宿松人性豪爽工詩文高隠西源
錢可久字思畏桐城人詩才俊逸字畫遒勁自言
與西湖結物外交駕舟千里訪之扣舷高歌旁若
無人
方見字惟素桐城人才名冠一時隠於湖山之間
與詩人徐宣相倡和有古人風
國朝劉若宜字宜之懷寧人明崇禎丁丑進士歷官職
方司甲申闖賊陷京城兩次投繯皆為家人救不
死遁居甑山三十餘年未嘗入城市
張載字子容桐城諸生博學能詩文負氣節善弩
射明季避流寇與父相失縋城出徧求得之力護
以歸年四十即隠松山所居臨湖環峰松篁交蔭
釣艇蠟屐隨意所之
周岐字農父桐城人博雅好古明季貢入京屢上
書言時政大司馬馮元飇疏薦恭宣督軍功授監
紀推官尋謝歸隠居不出著孝經外傳行世子瑄
次璧師俱力學敦行
左國材字子厚桐城人光斗季子隠龍眠山所著
有易學詩學杜詩解頤竝雜著若干卷
徽州府
唐張友正歙人結廬城陽山下貞元末魏弘簡來為
宣徽副使重其才請為披雲亭記立成酬以金帛
不顧去
宋潘洋發字肖岩歙人淳祐中為太學生上書論史
嵩之起復之非不報退隠潛虬山累徵不就嘗葺
龍溪紫陽諸文撰文海天琛
曹汝弼字夢得休寧人高蹈不仕與林逋魏野齊
名號松蘿山人
程先字傳之休寧人痛父死節於金守墓不仕學
於朱子
邵悦字貞父休寧人隠蘿山精舍玩易象集方書
施藥活人兩膺辟舉皆不就
汪大發字敷之休寧人淳祐間魏了翁築室白鶴
山下大發負笈從之得其傳歸建平山書院教授
於鄉學者稱為騰波先生
程鼎字復亨婺源人從朱松學於閩家貧甚奉母
徙居窮山卒朱子表其墓
汪漢字翰美休寧人居山中時邑遭寇難親知奔
匿賊至漢諭以善道賊感服而去咸賴以免
李繒字參仲婺源人絶意科舉築室鍾山以老朱
子嘗與程珣過繒講論終日盛稱其文卒表其墓
江愷字伯成婺源人潛隠躭著述時婺貢楮絲民
甚病之愷以書白部使者貢得蠲程旬軒嘗稱之
曰欲知隠不為徒隠須看當時免貢書
范啓字彌發休寧人理宗三徵不起賜號風月處
士著有雞肋錄管錐志井觀記
徐驤字伯驥婺源人學於胡宏著羲易圖皇極經
世發微
李偉字敬叔祁門人師同郡胡方平咸淳中任郡
學賓師入元不仕嘗作經史訓註二圖
劉光字元輝歙人開門授徒五十餘年元行省差
充寧國路學正不赴
羅榮祖字仁甫歙人與處士蕭㪺等同被徵鄭左
參力為勸駕榮祖書招隠詩謝之
趙彌忠字資敬休寧人力學窮理廉使薦以官不
就
許宗堯字子仁績溪人博通經史隠大鄣山累徵
不就
金若洙字子方休寧人受書程若庸之門弱冠領
寶祐鄉薦令黔江宋亡不仕隠居東園著述以老
元汪萊甫字芳卿歙人好讀易自號草窗先生虞集
薦之詔有司辟舉不赴
孫嵩字元京休寧人宋時薦入太學元初歸隠山
中自號艮山以示意杜門賦咏凄斷淪絶方回讀
其詩歎曰持此見朱文公亦無愧矣
明胡安字伯康歙人郡守陳彦回以懷才抱德舉不
就
羅誠輔字誠一歙人太祖駐師玉屏山以耆老召
見對稱旨欲官之不受
吳買字漢臣休寧人通五經尤精易洪武初屢徵
不就
王寅字仲芳歙人少為高才生棄去遠游俶儻自
負喜談兵工詩習禪自號十岳山人
舒遜績溪人工詩洪武中辟舉不就
王善慶歙人力學善書居環溪結室僅客膝屢召
不出
鮑寧字廷謐歙人正統間御史郡守交薦辭不出
著有天源發微辨
謝陛字少連歙人嘗宗朱子帝蜀之意作季漢書
以蜀承漢統而列魏吳為世家新城王貽上論正
史外更有史如兩漢書外有荀悦袁宏漢紀陳夀
三國志外又有謝陛季漢書陛雖少攻舉子業而
性尚恬退
金顯德字世榮休寧人博極羣書不求聞達出粟
賑饑郡邑聞於朝欲官之不就門人私諡為節孝
先生
余紹祉字子疇婺源人師事黃龍光盡得其學托
跡蕭寺不應有司禮召
湯守敬字彦肅婺源人明初詔舉名儒辭不就
唐世靖字介甫歙人一日讀書見先正云四股八
比之外原有學問公卿大夫之外原有人物遂罷
諸生為山人吟詩染翰逌然自適著三邱山人什
一草
方問孝字胥成歙人别號癯丈人亢直不肯阿世
隠居不仕著蒼耳齋詩三十卷
吳拭字去塵休寧人性豪縱有潔癖為詩清古澹
雋工書畫又精琴理有訂正秋鴻諸譜嘗自入山
擇琴材故相傳有去塵琴云
國朝黃生字扶孟歙縣庠生與同學洪舫棄去舉子業
一意著述黃有詩文集若干卷洪有離騷辨杜詩
評律
查潛字淵若婺源人為文高古性狷潔足跡不履
都聚遁跡高湖山造其廬者不得見輒歎息而去
好周恤鄉人至破産
吳大先字維則歙人家貧以著述為事時攜琴書
山水間繙繹之暇輒彈一闋自娛
寧國府
晉瞿硎先生不知姓氏太和末隠宣城文脊山山有
瞿硎石因以為稱大司馬桓温往造焉先生披鹿
裘坐石室神色無忤温與僚佐皆莫測乃令伏滔
為作銘贊焉
唐元逸士宣城人居北郭杜牧許渾並有詩贈之累
召不起皮日休貽書云足下行竒操峻退卧陵陽
賜命屢頒高風轉固
宋程炎子涇人隠琴高臺襟負清曠文丞相天祥過
之名其樓曰森翠
吳晦之字元用寧國人少謝舉業工為詩客遊江
淮周覽名勝晚乃隠道山下築生香亭一室幽棲
為世推重
元貢性之字友初師泰從子由國子生補閩省理官
明初有以性之薦者性之改名悦避居會稽耕漁
自給邑人芮麟嘗遇之邀與俱歸辭以詩云遊絲
落絮都成恨社燕秋鴻各自飛每有所感則泫然
泣下既卒門人私諡曰貞晦先生
梅致和字彦遠宣城人從汪澤民授春秋隠於城
南部使者重之屢辟不起宋濓誌其墓
明林景初太平人賦性恬退洪武初求遺賢知縣梁
德遠勸之仕以疾辭隠香城山號獨隠居士
貢鏞字元聲宣城人博洽工詩家人夜執盜鏞不
欲識其人命勿燭盜曰苦多逋負更給布粟遣之
居嘗力耕足不至城府
洪載字維熙涇縣人隠居嗜古遇歉歲周䘏鄉黨
有鬻兒女者還其直獲盜縱之為詩有陶孟之風
有水雲集
國朝汪作霖字雨公寧國人明經嗜古教授生徒人鮮
知者嘗獲遺金不取見人急每傾囊予之邑人稱
其古道云
池州府
唐高霽字暄之秋浦人隠居石門山桃花塢李白嘗
游其地與同眺九華聮句
李昭象字化文池州刺史方元子方元罷池州卒
於宣城其家遂留秋浦懿宗末昭象至長安以文
干執政路巖深器重之後避黃巢亂入九華築室
碧雲峰下與張喬顧雲杜荀鶴為方外交楊行密
聘之不起
五代陶守立池陽人通經史善屬文南唐保大中棲
隠齊山琴棋詩酒外以丹青自娛
夏鴻貴池人嘗與兄鵬輯十三代史略隠居不出
鄉人罕見其面子乾錫樊師古嘗師事之及守池
薦於朝宋祖為製冠服召之竟不起自號清溪布
衣時推一門高尚
宋劉放字世疎青陽人隠居九華雙峯下自題石壁
曰清隠岩著九華拾遺一卷
陳翥銅陵人好閒静却掃著書即家人亦非其時
不見
陳巖字清德青陽人博極羣書負用世之志宋末
舉進士不第入元遂深自晦匿時方徵求隠逸乃
汗漫江湖以避之及老始歸築室高陽河以居出
則徧歷九華之勝有九華詩集
明洪仲遵名道以字行建德人通易春秋屢受辟命
皆不就後舉文行授本縣訓導以老辭與江容等
游號五老
劉城字伯宗貴池人歲貢生才氣豪邁與同邑吳
應箕齊名一時名公卿多推重之好談經濟大略
著邊塞屯鹽河渠市馬諸議明季屢辭徵辟岩棲
谷隠以終其身有嶧桐集二十卷
江杏字君培建德人歲貢生為人莊重博涉文史
深於天文兵法揣事多竒中明亡後晦迹不出同
里尚書鄭三俊為作傳
鮑光義貴池人工詩文明季避兵棄諸生棲隠七
松里所輯有周易講義又建德貢生金學重少有
才名晚歲匿跡山中潛心著述
太平府
唐王翀霄繁昌人雅志林壑不樂仕進貞元間築室
馬仁山講學從游甚盛後尚以所隠未深更徙龍
首峯之西
王居巖當塗人避廣明之亂棄官隠青山楊行密
據淮南以兵迫起之一日行密大會失居巖急使
人掩其家無一在者
宋韋許字深道蕪湖人從李之儀學不事科舉築室
榜曰獨樂陳瓘為作記黃庭堅至邑與之游紹興
初高宗特命以官不受自號蕪隂居士
魚潛字德昭當塗人工詩有名後隠居不出養鵝
鴨以自給
元蔣子誠當塗人文宗西幸江陵憩慈湖民舍駕旋
後子誠族人多攀援左右以干爵禄獨子誠徜徉
溪谷採藥吟詩以逸民終
明祖雋字遠志當塗人少有詩名永樂中徵修大典
例當得官雋辭歸放懷詩酒翛然自適著有丹湖
集
戴綬字民信當塗人有孝行工古文御史及郡守
交薦之授和州學正辭疾不就葺采石書院授徒
以終
廬州府
元葛聞孫合肥人字景元早喪父事母篤孝嘗出為
州文學既而曰此非養志之道吾有薄田勤力耕
稼亦足供養遂歸於舍傍結環翠山房以延來學
每侍母食下始出與諸生誦說間入城識與不識
皆曰葛先生執政薦其學行於朝召為翰林辭不
赴及卒余闕表其墓
朱可與舒城人好學博覽絶意仕進家居教授文
行著當時
明方自勉字聖修性方嚴不苟然諾里人比之王彦
方隠湖濱以古學教授
宛杲字彦昭廬江人讀書通世務尤樂施予高蹈
山林不樂仕進而行誼為衆所推
楊首春字元之編茅成屋匿影空山每與人講論
聽者忘倦有司往物色之已掛瓢逝矣
楊大濓字潔甫無為人高雅恬退以布衣為督學
耿定向薦不就衣敇履穿灑然自適所著有詠史
諸詩
鍾濟字海源守義端嚴平生未嘗一接長吏舉鄉
飲不就舍後築一園臨江面山以詩酒終其身
國朝季友賢字輔皇合肥人淹貫經史兼精六甲明末
大司馬史可法羅致幕下父艱歸里隠于黃山
曹大復字賓魯巢縣人明諸生端方純朴究心理
學得脩脯輒周貧困年七十慨然去鄉邑或遇之
白石山禪林中不交一言而去計其夀已百三歲
矣後莫知所之
鳳陽府
漢梅福字子真夀春人明尚書穀梁春秋為郡文學
補南昌尉後歸夀春時王鳳專政福上書極諫至
王莾亂政一朝棄妻子去後人有見福于會稽者
變姓名為吳市門卒云
桓曄字文林一名嚴龍亢人鸞子姑為司空楊賜
夫人初鸞卒姑歸寧赴哀整飾從者而入曄心非
之每至京師未嘗舍宿楊氏其貞介若此賓客從
者皆祇其志行一餐不受于人後舉孝廉有道方
正茂才三公竝辟皆不應初平中天下亂避地會
稽遂浮海客交阯
元王宗岳字良佐臨淮人厭俗學隠居講求性道人
稱養高先生
楊省字治卿定遠人不樂仕進以書史自娱嘗遊
三峯青韭諸山遇佳處輒為題咏晚年造詣益高
明盛世鳴字太古鳳陽人俶儻有藴藉嗜古文竒字
嘗寓泗州隠于卜郡守物色之竒其人無錫少宰
孫繼臯聞其詩薦之葉相國向高遊輦下名動公
卿世鳴意不懌退而隠居號空谷居士
陳琰字廷玉臨淮人性恬淡博學能詩文動循禮
度隠居濠濱有司累薦皆不出
許鵬字廷舉定遠人少負氣節以賢良方正薦至
京師陳時務詞多過直乃于策尾作詩自陳已志
不願入選歸隠城南種竹萬竿因號竹莊以耕讀
自娱著有竹莊集
姚&KR1286;字舜用定遠人性敏過目成誦家貧授徒不
慕榮利大學士謝遷與其父有舊使人召之&KR1286;固
辭不赴
趙萃一字魁北夀州人養親盡孝資敏而好學隠
居山中講明易理終身不出
國朝周廷棟號豫章宿州人博學多聞性理子史諸書
無不精研隠居不仕工詞賦書法宗二王
潁州府
晉戴逵字安道譙國人太宰武陵王晞聞其善鼔琴
使人召之逵對使者破琴曰安道不為王門伶人
遂徙居會稽剡縣王徽之嘗雪夜訪之孝武帝時
累徵不至
南北朝宋戴顒字仲若逵子有高名嘗註莊子元嘉
中徵不就愛剡多名山隠居其下文帝每欲見之
曰吾東巡日當宴戴公山下
宋陳摶字圖南亳州真源人始四五歲戱渦水岸側
有青衣媪乳之自是聰悟日益後唐長興中舉進
士不第隠居華山雲臺觀周世宗好黃白術召見
之摶曰陛下當以致治為念奈何留意黃白之事
乎宋太祖代周摶曰天下自此定矣太平興國中
來朝至中書省宋琪等問曰先生得元默修養之
道可以教人乎摶曰養生非方術可傳假令白日
沖天亦何益於世今聖上有道仁聖之主也正君
臣協心同德興化勤行修煉無出於此上益重之
賜號希夷先生後還山端拱中卒
明王清臣潁州人天啓初潁州張遠度買田潁南地
多桃花林一日獨游見耕而歌者聽之皆杜詩也
遂就與語知為清臣也有田畏徭役盡委之族為
人傭耕過其廬見舊歷紙背書所作其述懷一篇
云人生如泛梗飄飄殊無根飲啄得幾許營營晨
與昏對此春日好荷鋤出南原近觀草色敷静聽
鳥語緐有身貴適志窮達安足論亂後不知所終
滁州
宋雍存全椒人隠居求志以文史自娱號南郭先生
以縣有獨山晚又號獨山翁州守錢公輔曾肇皆
與之游
元范思敬全椒人有志操能文章至正初嘗獻治平
十二策不報遂歸隠石子岡之梁莊號棲谷子
明駱俊滁州人平居躭味經史不求聞達行義修潔
人多重之著有静中自樂詩集
和州
宋何宗英和州人紹興間以布衣上書言敵必渝盟
宜先事為備請幸建康以張國勢不報遂隠居以
終士論高之
明杜浩字守彜和州人洪武初居南莠村力學篤行
安貧不仕
廣德州
宋張介紹聖時人隠居城北郡守慕其名每訪以政
欲疏其行學於朝介固辭不就
趙平叔咸平時人隠居城西琴山側起一樓於翠
微之間曰萬山樓吟詠自適
元盧志賢至元時人清修高節當時重之
六安州
宋白樸字仁甫六安人少隨父樞判真定遭元兵父
子相失自是不茹葷酒人問其故曰俟見吾親乃
下咽耳宋亡不仕所著有朝野新聲太和正韻天
籟集
泗州
隋趙徵君泗州人失其名讀書甓山隠居不仕鄉人
於其遺址建甓山書院祀之
明李公度字思貞泗州人弱冠領鄉薦勸之仕不應
部使者以國子博士薦不就
石應瑞字兆生天長人少貧困授經以養父母居
家孝友中明季己夘副榜例得仕不願就選置一
㕓雲水間讀書課子逍遥樂志時比之仲長統云
國朝陳歌泰字古彈天長人順治戊子拔貢恬退不仕
講學修行一方之中皆化為善
江南通志卷一百六十九
江南通志卷一百六十九
人物志
隱逸(二)(安徽寧池太廬鳳潁八府滁和廣六泗五州)
安慶府
晉何準字幼道灊人弱冠知名不就徵辟兄充位居
宰輔而準散帶衡門不交人事徵拜散騎郎不起
南北朝宋何求字子有廬江灊人清退無嗜欲除中
書郎不拜住吳居般若寺足不踰戶人莫見其面
又寄住南澗寺隠虎邱山
梁何點求弟少不仕宋世徵為太子洗馬不就隠居
東離門卞望之墓側永明元年徵中書郎豫章王
命駕造門點從後門逃去竟陵王子良聞之曰豫
章王尚不屈非吾所能致點弟印亦隠會稽世號
點為大山印為小山
宋張漢卿桐城人監興國軍管庫與太守論事不合
即和陶潛歸去來詞歸隠三十年後宰相趙汝愚
特薦不起
元黃信一太湖人仁宗殿試第一工詩文不樂仕進
終老巖壑間
明吳宗洙字惟孔懷寧人隠居讀書不問戶外有詣
門求見者堅匿不出年已踰耋猶手一編八十四
卒著迎暉閣消夏麈談諸集
吳偆字仕富桐城人少即高隠晚年植槐於庭自
號綠窗主人有詩云懶向花黃占事業三公留與
後人封迨四傳而孫果列卿貳
方授字子留嗜學工詩晚年入四明山中結茆而
棲採橡栗而食著書百篇
袁平字石錄宿松人性豪爽工詩文高隠西源
錢可久字思畏桐城人詩才俊逸字畫遒勁自言
與西湖結物外交駕舟千里訪之扣舷高歌旁若
無人
方見字惟素桐城人才名冠一時隠於湖山之間
與詩人徐宣相倡和有古人風
國朝劉若宜字宜之懷寧人明崇禎丁丑進士歷官職
方司甲申闖賊陷京城兩次投繯皆為家人救不
死遁居甑山三十餘年未嘗入城市
張載字子容桐城諸生博學能詩文負氣節善弩
射明季避流寇與父相失縋城出徧求得之力護
以歸年四十即隠松山所居臨湖環峰松篁交蔭
釣艇蠟屐隨意所之
周岐字農父桐城人博雅好古明季貢入京屢上
書言時政大司馬馮元飇疏薦恭宣督軍功授監
紀推官尋謝歸隠居不出著孝經外傳行世子瑄
次璧師俱力學敦行
左國材字子厚桐城人光斗季子隠龍眠山所著
有易學詩學杜詩解頤竝雜著若干卷
徽州府
唐張友正歙人結廬城陽山下貞元末魏弘簡來為
宣徽副使重其才請為披雲亭記立成酬以金帛
不顧去
宋潘洋發字肖岩歙人淳祐中為太學生上書論史
嵩之起復之非不報退隠潛虬山累徵不就嘗葺
龍溪紫陽諸文撰文海天琛
曹汝弼字夢得休寧人高蹈不仕與林逋魏野齊
名號松蘿山人
程先字傳之休寧人痛父死節於金守墓不仕學
於朱子
邵悦字貞父休寧人隠蘿山精舍玩易象集方書
施藥活人兩膺辟舉皆不就
汪大發字敷之休寧人淳祐間魏了翁築室白鶴
山下大發負笈從之得其傳歸建平山書院教授
於鄉學者稱為騰波先生
程鼎字復亨婺源人從朱松學於閩家貧甚奉母
徙居窮山卒朱子表其墓
汪漢字翰美休寧人居山中時邑遭寇難親知奔
匿賊至漢諭以善道賊感服而去咸賴以免
李繒字參仲婺源人絶意科舉築室鍾山以老朱
子嘗與程珣過繒講論終日盛稱其文卒表其墓
江愷字伯成婺源人潛隠躭著述時婺貢楮絲民
甚病之愷以書白部使者貢得蠲程旬軒嘗稱之
曰欲知隠不為徒隠須看當時免貢書
范啓字彌發休寧人理宗三徵不起賜號風月處
士著有雞肋錄管錐志井觀記
徐驤字伯驥婺源人學於胡宏著羲易圖皇極經
世發微
李偉字敬叔祁門人師同郡胡方平咸淳中任郡
學賓師入元不仕嘗作經史訓註二圖
劉光字元輝歙人開門授徒五十餘年元行省差
充寧國路學正不赴
羅榮祖字仁甫歙人與處士蕭㪺等同被徵鄭左
參力為勸駕榮祖書招隠詩謝之
趙彌忠字資敬休寧人力學窮理廉使薦以官不
就
許宗堯字子仁績溪人博通經史隠大鄣山累徵
不就
金若洙字子方休寧人受書程若庸之門弱冠領
寶祐鄉薦令黔江宋亡不仕隠居東園著述以老
元汪萊甫字芳卿歙人好讀易自號草窗先生虞集
薦之詔有司辟舉不赴
孫嵩字元京休寧人宋時薦入太學元初歸隠山
中自號艮山以示意杜門賦咏凄斷淪絶方回讀
其詩歎曰持此見朱文公亦無愧矣
明胡安字伯康歙人郡守陳彦回以懷才抱德舉不
就
羅誠輔字誠一歙人太祖駐師玉屏山以耆老召
見對稱旨欲官之不受
吳買字漢臣休寧人通五經尤精易洪武初屢徵
不就
王寅字仲芳歙人少為高才生棄去遠游俶儻自
負喜談兵工詩習禪自號十岳山人
舒遜績溪人工詩洪武中辟舉不就
王善慶歙人力學善書居環溪結室僅客膝屢召
不出
鮑寧字廷謐歙人正統間御史郡守交薦辭不出
著有天源發微辨
謝陛字少連歙人嘗宗朱子帝蜀之意作季漢書
以蜀承漢統而列魏吳為世家新城王貽上論正
史外更有史如兩漢書外有荀悦袁宏漢紀陳夀
三國志外又有謝陛季漢書陛雖少攻舉子業而
性尚恬退
金顯德字世榮休寧人博極羣書不求聞達出粟
賑饑郡邑聞於朝欲官之不就門人私諡為節孝
先生
余紹祉字子疇婺源人師事黃龍光盡得其學托
跡蕭寺不應有司禮召
湯守敬字彦肅婺源人明初詔舉名儒辭不就
唐世靖字介甫歙人一日讀書見先正云四股八
比之外原有學問公卿大夫之外原有人物遂罷
諸生為山人吟詩染翰逌然自適著三邱山人什
一草
方問孝字胥成歙人别號癯丈人亢直不肯阿世
隠居不仕著蒼耳齋詩三十卷
吳拭字去塵休寧人性豪縱有潔癖為詩清古澹
雋工書畫又精琴理有訂正秋鴻諸譜嘗自入山
擇琴材故相傳有去塵琴云
國朝黃生字扶孟歙縣庠生與同學洪舫棄去舉子業
一意著述黃有詩文集若干卷洪有離騷辨杜詩
評律
查潛字淵若婺源人為文高古性狷潔足跡不履
都聚遁跡高湖山造其廬者不得見輒歎息而去
好周恤鄉人至破産
吳大先字維則歙人家貧以著述為事時攜琴書
山水間繙繹之暇輒彈一闋自娛
寧國府
晉瞿硎先生不知姓氏太和末隠宣城文脊山山有
瞿硎石因以為稱大司馬桓温往造焉先生披鹿
裘坐石室神色無忤温與僚佐皆莫測乃令伏滔
為作銘贊焉
唐元逸士宣城人居北郭杜牧許渾並有詩贈之累
召不起皮日休貽書云足下行竒操峻退卧陵陽
賜命屢頒高風轉固
宋程炎子涇人隠琴高臺襟負清曠文丞相天祥過
之名其樓曰森翠
吳晦之字元用寧國人少謝舉業工為詩客遊江
淮周覽名勝晚乃隠道山下築生香亭一室幽棲
為世推重
元貢性之字友初師泰從子由國子生補閩省理官
明初有以性之薦者性之改名悦避居會稽耕漁
自給邑人芮麟嘗遇之邀與俱歸辭以詩云遊絲
落絮都成恨社燕秋鴻各自飛每有所感則泫然
泣下既卒門人私諡曰貞晦先生
梅致和字彦遠宣城人從汪澤民授春秋隠於城
南部使者重之屢辟不起宋濓誌其墓
明林景初太平人賦性恬退洪武初求遺賢知縣梁
德遠勸之仕以疾辭隠香城山號獨隠居士
貢鏞字元聲宣城人博洽工詩家人夜執盜鏞不
欲識其人命勿燭盜曰苦多逋負更給布粟遣之
居嘗力耕足不至城府
洪載字維熙涇縣人隠居嗜古遇歉歲周䘏鄉黨
有鬻兒女者還其直獲盜縱之為詩有陶孟之風
有水雲集
國朝汪作霖字雨公寧國人明經嗜古教授生徒人鮮
知者嘗獲遺金不取見人急每傾囊予之邑人稱
其古道云
池州府
唐高霽字暄之秋浦人隠居石門山桃花塢李白嘗
游其地與同眺九華聮句
李昭象字化文池州刺史方元子方元罷池州卒
於宣城其家遂留秋浦懿宗末昭象至長安以文
干執政路巖深器重之後避黃巢亂入九華築室
碧雲峰下與張喬顧雲杜荀鶴為方外交楊行密
聘之不起
五代陶守立池陽人通經史善屬文南唐保大中棲
隠齊山琴棋詩酒外以丹青自娛
夏鴻貴池人嘗與兄鵬輯十三代史略隠居不出
鄉人罕見其面子乾錫樊師古嘗師事之及守池
薦於朝宋祖為製冠服召之竟不起自號清溪布
衣時推一門高尚
宋劉放字世疎青陽人隠居九華雙峯下自題石壁
曰清隠岩著九華拾遺一卷
陳翥銅陵人好閒静却掃著書即家人亦非其時
不見
陳巖字清德青陽人博極羣書負用世之志宋末
舉進士不第入元遂深自晦匿時方徵求隠逸乃
汗漫江湖以避之及老始歸築室高陽河以居出
則徧歷九華之勝有九華詩集
明洪仲遵名道以字行建德人通易春秋屢受辟命
皆不就後舉文行授本縣訓導以老辭與江容等
游號五老
劉城字伯宗貴池人歲貢生才氣豪邁與同邑吳
應箕齊名一時名公卿多推重之好談經濟大略
著邊塞屯鹽河渠市馬諸議明季屢辭徵辟岩棲
谷隠以終其身有嶧桐集二十卷
江杏字君培建德人歲貢生為人莊重博涉文史
深於天文兵法揣事多竒中明亡後晦迹不出同
里尚書鄭三俊為作傳
鮑光義貴池人工詩文明季避兵棄諸生棲隠七
松里所輯有周易講義又建德貢生金學重少有
才名晚歲匿跡山中潛心著述
太平府
唐王翀霄繁昌人雅志林壑不樂仕進貞元間築室
馬仁山講學從游甚盛後尚以所隠未深更徙龍
首峯之西
王居巖當塗人避廣明之亂棄官隠青山楊行密
據淮南以兵迫起之一日行密大會失居巖急使
人掩其家無一在者
宋韋許字深道蕪湖人從李之儀學不事科舉築室
榜曰獨樂陳瓘為作記黃庭堅至邑與之游紹興
初高宗特命以官不受自號蕪隂居士
魚潛字德昭當塗人工詩有名後隠居不出養鵝
鴨以自給
元蔣子誠當塗人文宗西幸江陵憩慈湖民舍駕旋
後子誠族人多攀援左右以干爵禄獨子誠徜徉
溪谷採藥吟詩以逸民終
明祖雋字遠志當塗人少有詩名永樂中徵修大典
例當得官雋辭歸放懷詩酒翛然自適著有丹湖
集
戴綬字民信當塗人有孝行工古文御史及郡守
交薦之授和州學正辭疾不就葺采石書院授徒
以終
廬州府
元葛聞孫合肥人字景元早喪父事母篤孝嘗出為
州文學既而曰此非養志之道吾有薄田勤力耕
稼亦足供養遂歸於舍傍結環翠山房以延來學
每侍母食下始出與諸生誦說間入城識與不識
皆曰葛先生執政薦其學行於朝召為翰林辭不
赴及卒余闕表其墓
朱可與舒城人好學博覽絶意仕進家居教授文
行著當時
明方自勉字聖修性方嚴不苟然諾里人比之王彦
方隠湖濱以古學教授
宛杲字彦昭廬江人讀書通世務尤樂施予高蹈
山林不樂仕進而行誼為衆所推
楊首春字元之編茅成屋匿影空山每與人講論
聽者忘倦有司往物色之已掛瓢逝矣
楊大濓字潔甫無為人高雅恬退以布衣為督學
耿定向薦不就衣敇履穿灑然自適所著有詠史
諸詩
鍾濟字海源守義端嚴平生未嘗一接長吏舉鄉
飲不就舍後築一園臨江面山以詩酒終其身
國朝季友賢字輔皇合肥人淹貫經史兼精六甲明末
大司馬史可法羅致幕下父艱歸里隠于黃山
曹大復字賓魯巢縣人明諸生端方純朴究心理
學得脩脯輒周貧困年七十慨然去鄉邑或遇之
白石山禪林中不交一言而去計其夀已百三歲
矣後莫知所之
鳳陽府
漢梅福字子真夀春人明尚書穀梁春秋為郡文學
補南昌尉後歸夀春時王鳳專政福上書極諫至
王莾亂政一朝棄妻子去後人有見福于會稽者
變姓名為吳市門卒云
桓曄字文林一名嚴龍亢人鸞子姑為司空楊賜
夫人初鸞卒姑歸寧赴哀整飾從者而入曄心非
之每至京師未嘗舍宿楊氏其貞介若此賓客從
者皆祇其志行一餐不受于人後舉孝廉有道方
正茂才三公竝辟皆不應初平中天下亂避地會
稽遂浮海客交阯
元王宗岳字良佐臨淮人厭俗學隠居講求性道人
稱養高先生
楊省字治卿定遠人不樂仕進以書史自娱嘗遊
三峯青韭諸山遇佳處輒為題咏晚年造詣益高
明盛世鳴字太古鳳陽人俶儻有藴藉嗜古文竒字
嘗寓泗州隠于卜郡守物色之竒其人無錫少宰
孫繼臯聞其詩薦之葉相國向高遊輦下名動公
卿世鳴意不懌退而隠居號空谷居士
陳琰字廷玉臨淮人性恬淡博學能詩文動循禮
度隠居濠濱有司累薦皆不出
許鵬字廷舉定遠人少負氣節以賢良方正薦至
京師陳時務詞多過直乃于策尾作詩自陳已志
不願入選歸隠城南種竹萬竿因號竹莊以耕讀
自娱著有竹莊集
姚&KR1286;字舜用定遠人性敏過目成誦家貧授徒不
慕榮利大學士謝遷與其父有舊使人召之&KR1286;固
辭不赴
趙萃一字魁北夀州人養親盡孝資敏而好學隠
居山中講明易理終身不出
國朝周廷棟號豫章宿州人博學多聞性理子史諸書
無不精研隠居不仕工詞賦書法宗二王
潁州府
晉戴逵字安道譙國人太宰武陵王晞聞其善鼔琴
使人召之逵對使者破琴曰安道不為王門伶人
遂徙居會稽剡縣王徽之嘗雪夜訪之孝武帝時
累徵不至
南北朝宋戴顒字仲若逵子有高名嘗註莊子元嘉
中徵不就愛剡多名山隠居其下文帝每欲見之
曰吾東巡日當宴戴公山下
宋陳摶字圖南亳州真源人始四五歲戱渦水岸側
有青衣媪乳之自是聰悟日益後唐長興中舉進
士不第隠居華山雲臺觀周世宗好黃白術召見
之摶曰陛下當以致治為念奈何留意黃白之事
乎宋太祖代周摶曰天下自此定矣太平興國中
來朝至中書省宋琪等問曰先生得元默修養之
道可以教人乎摶曰養生非方術可傳假令白日
沖天亦何益於世今聖上有道仁聖之主也正君
臣協心同德興化勤行修煉無出於此上益重之
賜號希夷先生後還山端拱中卒
明王清臣潁州人天啓初潁州張遠度買田潁南地
多桃花林一日獨游見耕而歌者聽之皆杜詩也
遂就與語知為清臣也有田畏徭役盡委之族為
人傭耕過其廬見舊歷紙背書所作其述懷一篇
云人生如泛梗飄飄殊無根飲啄得幾許營營晨
與昏對此春日好荷鋤出南原近觀草色敷静聽
鳥語緐有身貴適志窮達安足論亂後不知所終
滁州
宋雍存全椒人隠居求志以文史自娱號南郭先生
以縣有獨山晚又號獨山翁州守錢公輔曾肇皆
與之游
元范思敬全椒人有志操能文章至正初嘗獻治平
十二策不報遂歸隠石子岡之梁莊號棲谷子
明駱俊滁州人平居躭味經史不求聞達行義修潔
人多重之著有静中自樂詩集
和州
宋何宗英和州人紹興間以布衣上書言敵必渝盟
宜先事為備請幸建康以張國勢不報遂隠居以
終士論高之
明杜浩字守彜和州人洪武初居南莠村力學篤行
安貧不仕
廣德州
宋張介紹聖時人隠居城北郡守慕其名每訪以政
欲疏其行學於朝介固辭不就
趙平叔咸平時人隠居城西琴山側起一樓於翠
微之間曰萬山樓吟詠自適
元盧志賢至元時人清修高節當時重之
六安州
宋白樸字仁甫六安人少隨父樞判真定遭元兵父
子相失自是不茹葷酒人問其故曰俟見吾親乃
下咽耳宋亡不仕所著有朝野新聲太和正韻天
籟集
泗州
隋趙徵君泗州人失其名讀書甓山隠居不仕鄉人
於其遺址建甓山書院祀之
明李公度字思貞泗州人弱冠領鄉薦勸之仕不應
部使者以國子博士薦不就
石應瑞字兆生天長人少貧困授經以養父母居
家孝友中明季己夘副榜例得仕不願就選置一
㕓雲水間讀書課子逍遥樂志時比之仲長統云
國朝陳歌泰字古彈天長人順治戊子拔貢恬退不仕
講學修行一方之中皆化為善
江南通志卷一百六十九
