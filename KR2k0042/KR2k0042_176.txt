江南通志卷一百七十七
人物志
列女(義烈一)(江蘇松常四府)
江寧府
宋俞氏溧水人少寡里中惡少慕其色脇以刃不從
而死因名其市曰節婦里
趙淮妾一名翠蓮一名綠雲淮被執二妾相從淮
死元帥欲納之二妾請先葬淮擇吉以從許之至
江干焚淮骨置器中抱持赴水死
元劉桐妻孫氏高淳人桐官平江兵亂城陷掠孫氏
不從被害二女乞掩親骨至江濱皆赴水死
趙氏三烈婦宗澤妻衡氏棟妻夏氏楷妻劉氏俱
建康人汝潁兵陷建康三氏皆投水死
王容妻陳氏溧水人與妾汪氏俱年少遇淮寇不
辱而死
闞文興妻王氏建業人文興從軍漳州氏與俱行
陳弔眼作亂文興戰沒氏被掠紿賊葬夫負屍還
積薪焚之投火死贈貞烈夫人
花山婦佚氏姓至元中值兵亂被執至崇賢鄉碑
亭嚙指題詩赴水死詩云君王有難妾當災棄子
離夫被虜來遙望花山何處是存亡兩地亦哀哉
隂有光妻張氏句容人年十五歸隂六年而有光
卒父母欲奪其志自刎死
明朱熙耀妻華氏朱熙代妻張氏俱句容人娣姒孀
居大兵臨城下懼為所辱赴水死華氏子之階張
氏二幼女並哀泣自沈
庠生孔允珂妻王氏孔允珙妻吳氏俱高淳人同
舟避亂遇賊負子投水死
俞熊妻周氏溧水人為亂兵所挾同婢投水死婢
失名
王汝梅妻楊氏高淳人兵執不辱被數十刃死
岑明俊妻趙氏金陵人為亂兵掠投水死
陳無過妻諸氏郡人舅與夫爲兵所害奮罵兵剖
其腹擲於河
庠生胥廷治妻任氏上元人遇亂兵夫婦投水死
子時逢時迎亦相繼赴水
庠生孫某妻程氏江寧人居秣陵關亂兵掠氏欲
汚之氏紿屋後取金躍入池中大罵兵攢槊刺之
池水盡赤
張國權妻魏氏江寧人
錢化龍妻陳氏溧水人
劉彥陽妻某氏女劉氏高淳人
張思扳妻陳氏高淳人
王錫堯妻陳氏高淳人
夏應昇妻葉氏六合人
張羲瑞妻章氏六合人
張起祥妻章氏六合人
詹明宇妻左氏六合人
俞馨妻馬氏六合人
以上並為兵所掠不辱投水死
庠生夏清妻劉氏六合人避兵與夫失投水死
庠生厲一鶴妻黃氏六合人流寇至縣氏與夫奉
姑出避為所獲氏紿賊縱姑與夫投水死
徐德甫女句容人年十七兵挽之上馬女堅拒被
刃仆地後來者見創而貌甚美又力挽之女大罵
死於亂刃下
汪紹祖女溧水人明末兵至村婦皆驚竄女嘆曰
事勢如此逃恐不免即投湖死
程天民女溧水人許字孫某避兵為兵獲不辱乘
間躍入水兵恨以鎗戳死
庠生許夢明女溧水人遇兵不辱投水死
武可楫女溧水人兵至自經
陳氏女溧水人兵執其父索金女跪泣救父兵舍
父挾女以行道經一井故言口渴索水投井中死
張明熙妻陳氏子婦胡氏俱句容人明熙官粤東
調閩之興泉攜子子駒赴閩留家廣城土寇破城
姑婦俱投井死
武定橋烈婦失姓名永樂靖難誅戮臣僚妻子發
配有一烈婦題詩衣帶投武定橋下死詩云不肯
將身配象奴手提麥飯祭亡夫今朝武定橋邊死
留取清風滿帝都
劉檜妻王氏高淳人早寡遇強暴不從自刎
蔡丑女上元人少孤與祖母居年十五已受聘一
日祖母出有逐僕為僧者來就食挑之不從賄誘
刃脅女拒益堅受傷而死
鄭鉉妻郭氏六合人鉉不得於父恒悒悒不樂氏
曰子第盡孝何患不慈也翁無道欲以非禮加婦
氏厲色拒之嚙指出血曰所遇若此惟有死耳遂
沈於河學士宋濓為之𫝊
王氏江寧人夫汪嗜酒廢業強其婦與博徒李姓
亂婦堅拒反被笞無數度不能免夜投水而死
黃氏金陵人佚夫名夫亡公姑欲奪志自刎死俞
孟麟作歌弔之
太學生徐思義妻薛氏溧水人有欲犯之者氏持
剪自刺死
陳貴妻唐氏六合人夫亡姑欲嫁之聚薪牀下自
焚死
孔允發妻陳氏高淳人允發有胎疾手足拘攣口
吃貌寢氏貌極端麗既歸允發事之盡婦道允發
死有求婚者堅拒之忍飢以死
杜鍵妻黃氏金陵人夫亡氏方少有勸改適者不
應夜縊夫柩旁
端烈婦溧水人佚氏姓夫病癲令其他適投水死
許坦妻吳氏六合人夫亡舅姑欲嫁之自經死
庠生鄭瓘妻袁氏六合人夫得惡疾氏不肯改適
歸鄭六年夫亡服毒死
庠生朱嘉試女溧水人許字陳彥璽未嫁夫亡有
徐氏者強委禽焉女以筆書几上曰願葬陳墓側
自縊陳迎柩合葬
生員夏汾妻周氏六合人祖姑及姑與夫疾俱刲
股療之而愈汾復以暴疾亡氏投井死
陳伯妻黃氏金陵人夫病篤先自刎死
庠生汪宗妻柴氏金陵人宗病篤手治殮具先宗
投繯而死
厲振鴻妻孫氏六合人歸鴻甫六月夫亡氏絶食
死
王經妻朱氏六合人夫亡自縊
李秀妻達氏六合人夫亡自縊
葉先馨妻季氏六合人夫亡痛哭而死
庠生孫繼善妻謝氏六合人夫亡無子立姪姪又
死曰吾無望矣自經死
趙某妻楊氏佚夫名京衛人夫死於陣氏投河死
錦衣衛指揮黃賓妾王氏江寧人夫亡自縊奉旌
表
經國猷妻管氏溧水人夫亡自縊奉旌表
都司母承恩女上元人許聘姚某未嫁夫亡聞葬
期自縊死
宣氏女句容人許字湯維藩夫亡死節
國朝李順妻林氏上元人夫亡三年喪畢托言抱病餓
死
康熙六十一年旌表
王氏女上元人許字沈邦彦夫亡欲過門守貞父
未許刺指血書以貽父曰生則沈氏人死則沈氏
鬼題墓曰沈門王氏遂自縊
王善性妻潘氏句容人夫亡九年繼姑逼令改嫁
投繯而死
以上雍正五年旌表
金升妻許氏江寧人嫁三月夫亡欲死救免母攜
歸閱七年終不食死
雍正八年旌表
陸思賢妻殳氏溧水人遇海寇自殺
蔣竒玉妻梁氏江寧人夫病篤籲天求代知必不
起積薪先自焚死
王某妻汪氏上元人順治己亥海宼薄近郊氏家
幕府山下懼見辱赴池水死
吳某妻高氏江寧人夫為驢傭氏年十七夫没舅
欲以甥某入贅氏潛具巵酒至夫墓拜哭而返夜
自縊
常復妻劉氏上元人夫死有娠產後一慟而絶
朱氏女江寧人未婚夫亡自經
鄭端媳某氏江寧人端聘媳未迎子病没媳聞訃
題絶句二首有尺綃從報命便是百年情之語遂
闔戶自縊
任氏女金陵人許字楊存敏甫受聘而敏没女誓
不更適或將委禽焉女聞遂墮樓而死
趙氏女江寧人幼字葛某遠商不歸女初依母母
卒葛之父迎女於家歷二十餘年𫝊葛某已沒女
即密紉其衣投繯而死
詹某妻周氏江寧人少無父母歸詹後繼姑行穢
見其貌美導以淫不從百端凌逼氏密紉上下衣
自經死
趙國棟妻錢氏上元人年十八歸趙半載趙卒於
義烏縣尉任所氏罄奩殯殮扶櫬歸里立伯氏子
為嗣曰吾事畢矣絶粒七日嘔血而死
蘇州府
漢許昇妻吕氏昇少為博徒氏數勸不悛父欲改嫁
氏曰命之所遭義無離二昇感激勵學遂致名譽
為本州辟命行至夀春為盜所害刺史捕得之氏
迎喪於路詣州請甘心讐人乃手斷其頭祭昇後
遇黃巾賊欲污之氏不受辱見殺一時風雷大作
賊懼叩頭謝罪殯葬之
公孫達妻卻氏拒賊不辱被殺
李公謀妻戴氏遭賊不受辱被殺
三國吳張氏三女皆有節行兄温為權所囚姊妹已
嫁者皆見錄奪其中妹先適顧承官以逼改嫁丁
氏飲藥而死
南北朝張稷女吳郡人名楚媛適會稽孔氏無子歸
宗稷為青冀二州刺史州人徐道角作亂稷見害
女以身蔽刃先父卒
唐吳仁璧女長洲人少能詩文父教以天象隂陽之
學嘗謂父曰大人慎事出入恐罹憂毒天復初錢
鏐命撰母墓銘璧不從被繫女泣曰文星失位大
人其不免乎鏐沈之江並女同害時年十八
宋張弼妻徐氏建炎三年金兵至揚州官軍潰肆掠
執徐欲汚之徐罵曰朝廷畜汝輩備緩急今敵犯
行在反乘機為盜恨我女子不能引劍斷汝頭肯
受辱苟活耶賊殺之
吳永年妻何氏金兵破平江永年與其姊妻奉母
逃匿兵得其姊及何何紿曰我婦人東西惟所命
耳兵信之次水濱俱投於河
劉士英妻陳氏建炎初居母家被擄投井
元后載妻某氏載行役至正丙申城陷氏屬其子女
於姻家赴水死
沈度乙妻謝氏崑山人少寡至正壬辰方谷珍剽
掠氏積薪自焚死
潘元紹七姬段氏年十八程氏年三十翟氏年二
十三徐氏年二十羅氏卞氏彭氏年皆二十二至
正丁未紹臨戰語曰我受國重寄義不顧家脱不
虞若等當自引决段氏最少先縊六姬相繼縊死
乃焚其尸合葬
浦玉田妻梅氏吳郡人至正十六年淮兵破城氏
為所得欲汚之氏赴水水淺不得溺兵以刃脅之
不為動舍去後至者復欲鈎出之力挽不肯升以
戈揕其腋死
擔夫婦家郡城夫為擔夫張士誠時應募充戰士
死婦斂其屍既焚收骨裹以帛仰天大慟與骨俱
投於水
周烈婦張氏崑山人夫為百夫長與其伍謀刺其
帥事泄夷其家帥之子豔氏姿語曰能從我活汝
命氏憤詈不屈死
齊億妻邱端一常熟人億為贅壻早世邱誓死不
二張士誠兵入其父遇害見氏美欲汚之大罵不
屈投水死
某人妻某氏常熟人本貴族通文翰元末兵亂某
父母與妻皆被掠某聞以身贖父母歸兵欲汚氏
遂殺某氏佯曰焚我夫乃從汝兵焚某氏潛以釘
畫瓦上有乘此烈焰生死同科之語書畢急投火
中兵挽之已灼爛矣
明錢珍妻顧氏常熟人元季避亂珍前妻邵氏子及
顧所生子俱在襁褓顧謂夫曰行難兩全冢子不
可失乃棄已子鄉里方之魯義姑
盧氏夫本如臯人避役僑居常熟盧與女並有姿
色有兵備道役張島幸於本官藉勢凶暴欲以盧
為妻以女與其黨乃誣其夫為盜獄未具竟沈其
夫於海中盧聞之手刃其女隨自刎死後巡按廉
其實治島及其黨如律聞於朝詔建二烈祠祀焉
邵某妻薛氏崑山人洪武初邵坐法押赴京氏少
艾押卒悦之謂邵曰若欲生至都下俾妻事我否
則死矣邵懼乃呼婦語故婦佯應乘間自縊
楊椿妻王氏吳人椿死張士德之難氏冒鋒鏑尋
尸三日不得幾被禍者數四既乃抱城門柱大呼
訴其魁曰人孰無夫婦汝等專事殺人而來耶抑
欲為安民計耶魁韙之禁兵勿阻其往來乃得尸
於張香橋下輿歸葬之與子女二人皆不食死
胡原妻錢氏崑山人洪武末原戍雲南竄歸事覺
坐棄市錢與訣曰君萬里歸為母與妾耳君死妾
何獨生至夜自縊
史景忠妻鄒氏吳人景忠謫戍大寧鄒與偕行及
大寧兵亂有欲犯鄒者脅以刃延頸就死時年二
十有二
姚廣孝姊居長洲相城里廣孝以靖難功封少師
往謁其姊姊閉戶不納曰那見做和尚不了的是
個好人廣孝遂於門外再拜而去
沈濬妻吳氏崑山人濬病死子十歲吳曰吾不能
復撫兒矣斂夫畢從容自經年二十九
黃福安妻陳氏崑山民家女嫁未期福安病卒陳
已產一子撫棺盡哀至夜經死
陸安妻鍾氏崑山人洪武中安父以事逮京師議
大辟安初婚乃謂鍾曰吾不忍吾父死將代刑汝
其奈何鍾曰君行我有以處此安往竟死鍾遂自
經
朱佩妻王氏湖涇農家女年十四嫁佩越四年夫
亡父母憫其早寡無子潛以許人王覺之乃縊死
徐景仁妻于氏吳郡人初景仁未婚而以罪被刑
兩家父皆欲中止女不從竟成婚後數年景仁以
前事戍雲南氏弟曰他適可免否則死萬里矣于
氏曰此何難遂自經死
桑瓊繼妻程蘭常熟人夫亡蘭祖洪憐其年少迫
改適蘭擗踊嘔血不食三日死
龔濓妻周氏崑山人年二十夫亡為夫立後不食
死
周鎰妻王氏崑山人夫亡誓以身殉所親諭以撫
孤明志已而二孤相繼夭從容自縊
董朝憲妻朱氏吳郡人姻家徐應臣豔朱氏姿延
朝憲醉之突抵朱前扼其吭朱大罵碎面刳胸應
臣遁隣媪趣朝憲歸朱曰吾忍以俟若吾必死若
截吾體埋之自胸以上請磔以飼狗言訖引刀斷
一指血濺衣裙越三日應臣邀朝憲釋憾朱聞益憤
投水死其屍逆流應臣門怒目指髮宛有生氣事
聞旌廬建祠置應臣於辟
周稱妾董氏吳郡人稱殁董以䊵扇書冰清玉潔
四字自經死
陳大清妻林氏長洲人大清令龍巖卒於官林赴
井死
吳會妻姜氏吳郡人會工繪事婚數月卒歲洊饑
姑諷其他適不從則誶語激之姜乃檢夫丹青一
縑繫袵帶自經
龔汝驥妻周氏吳郡人夫亡自經死
倪士義妻楊氏吳郡人義亡誓不獨生為夫營壙
鑿鴛鴦二字於壙石或諷以改適楊面發赤自剄
死
朱珙妻張氏常熟人年十八夫亡兄潛許龔姓誘
歸將要諸塗張聞計逃匿遂引針刺傷左目示無
他志
某烈婦常熟人弘治辛亥歲大饑夫鬻其妻與賣
餳者得錢三十七文博一飽而去妻行數十步過
小橋大呼夫投水死
王永妻張氏常熟人少寡舅姑欲嫁之張闔戶自
經家人救止剪髮斷指自誓至八十四歲
曹順妻葉氏吳縣東洞庭人景泰中順客死舅姑
欲令改適不從強之夜自經簷下
顧烈女崑山人許字王氏未嫁夫亡叔父復許嫁
徐氏強之行女以帛纏束其體不可解謂徐曰吾
非汝家婦乃故王郎妻也堅拒不成禮至夕縊死
吳奎妻王氏吳縣東洞庭人奎遠賈姑有淫行與
所私飲並欲汚氏命取酒所私入爨室戲捉其臂
氏憤拔刀斫臂不殊再斫乃斷垂死父母欲訟於
官氏曰死則死耳豈有婦訟姑理耶尋卒
陸淑清長洲人許字楊紹紹貧不能娶執役遠出
惡少豔其容色謀妻之集黨撼其翁父兩家懼禍
諾焉氏聞自縊
韓廷珪妻孫氏吳縣人廷珪販蓆潯陽氏與二女
隨往值濠兵至母女共束一繩赴河死
王土妻陸氏崑山人土病將革語氏曰我死汝安
歸氏指心以誓土死氏即不食乘間闔戶自經年
二十有二
周春妻俞氏吳縣人春病革與俞訣勉以守節俞
慮其疑已也遽握剪刺左目血流遍體隨欲刺其
右姑奪剪諭曰爾欲養舅姑育子留一目可也越六
日春卒守志
黃璣妻陸氏長洲人夫亡母逼改適氏嘆曰違親
非孝再醮非節即自經死
陳林妻顧阿妹長洲人
楊孝妻張氏吳郡人
三貞女吳郡人
五貞女吳縣東洞庭人
曹鑑女常熟人
洞庭少婦常熟人
陳某妻桑氏常熟人
楊烈女常熟人
蕭烈女常熟人以上皆遭倭亂不辱死
錢氏常熟人嘗割臂肉救大母病倭躙其旁氏恐
汚及遽投水家人挽之無何以臂瘡潰卒
周鑑妻王氏崑山人夫亡自經嘉靖年旌
徐倣妻朱氏常熟人遭倭亂不辱與女招細妾楊
氏婢閨秀俱投水死
錢皓女如潔吳人許字曹鏷子禟後有廢疾願解
婚錢氏從之更許烏程温氏及禟卒温氏來迎女
聞闔戶自經
楊一䕫妻顧氏崑山人夫被酒溺死氏痛其非命
日夜號哭一夕自縊死
歸善世妻陳氏崑山人夫亡即欲自裁母止之言
兒已許夫死矣乃含尸以玉珥留一自含曰泉下
以此為信卒乘間縊死
李某妻須氏吳縣人少而美夫死市兒謀娶之氏
泣曰利吾夫死而妻我猶殺吾夫也市兒糾黨掠
取氏奔母家母不敢留返於姑姑拒之投姊姊又
拒之遂自經
陳惠妻須氏吳縣人早寡土豪顧臣豔其姿糾黨
強娶自經死
譚文煥妻陸氏常熟人夫亡氏年二十九慟哭自
刎姑奪其刀蓋棺時投身入攀棺不脱蓋壓斷二
指後索刀不得以針刺喉死事聞被旌
張烈婦家里涇其夫死夫之弟攘其田廬逼嫁之
婦遁逃兄所夫弟偵其兄出劫以如所許陸氏者
為婦婦即絶食陸氏婦女日與居說之不答竟縊
死
殷㮚妻葉氏吳縣東洞庭人夫亡視含斂畢投繯
死
方夢嘉妻瞿氏崑山人夫亡私謂女曰若與弟善
事祖母吾死後即穿穴葬汝父旁夜經死
金烈女常熟人名孝細母包姙五月而夫亡遺腹
生女包後欲改適女嘆曰十七年冰霜一旦委地
從母不若從父地下遂自經死
王某妻張氏常熟人早寡家貧甚屋茆為風捲往
母家乞稻秸數束母以微言諷氏拊膺曰奈何以
貧故謂女有他心哉歸以苧線易錢市雞酒奠訖
自經棺側
陸茂才妻錢氏常熟人茂才病勞瘵勢不起父母
潛有異議錢喻其意即謝絶不歸及茂才病篤貧
不能具粥糜不得已歸告父母乞升斗負還而茂
才已卒仰天大慟具羹飯祭畢縊死尸旁
朱一鴻妻張氏居常熟塘頭鎮一鴻遠館惡少宗
周悅其色挑之不得夜二鼓操刃排門入徑持之
張號泣疾呼髮被面頭觸瓶盎盡碎周錯愕遁去
張誓曰不死何以雪恥遂積薪臥其上火之肩背
焦爛宛轉十六日以死事聞置周於法建祠子祭
宗境妻徐氏常熟人境有疾富人何文烱欲娶之
誣氏父彬於縣捕彬及境夫婦拷掠徐不勝冤憤
自經死炎天經月顏色如生知縣楊漣按律正罪
郁某妻王氏常熟人年十九歸郁無何郁患瘋疾
别寢王悉力調護數年郁德之欲擇良配以報語
之故王泣曰妾事君無失德何以至此今夕請同
衾鷄鳴起自經
范五昌妻姚氏常熟人五昌游遨破家一日有人
驀入内室向姚曰而夫許我來也姚大呌得脱赴
水死
浦氏女常熟人父位有強暴唐夀謀汚之不辱投
河死夀伏誅
邱堅妻錢氏常熟人堅溺於水氏覓尸不得奮身
投河漁舟急救得不死夫尸隨浮出
趙一鳳妻尤氏崑山人夫死遺孤又殤尤曰可以
從吾夫矣急為夫營葬惡少豔其色曰彼盼美而
流烏能久也尤聞之取石灰淹目立枯置棺自隨
視夫葬畢觸石裂額卧棺中而死
彭餘璋妻鄭氏崑山人年二十而夫亡殮畢淚盡
不能言潛自沈死正統年旌
陶子舸妻方氏崑山人歸子舸期年而寡欲自經
或責以養姑氏諾逾九年姑殁含殮畢入室屑金
和水服之不死投井隘不能下夜至舍西投河死
嘉靖年旌
顧應元妻房氏崑山人甫婚一年應元與父早出
隣舍火氏披衣疾呼姑出走惶遽時索中衣不得
奮身投火死應元歸視之下體成燼上體顏色如
生
葉輝妻周氏吳縣東洞庭人輝客雲間病卒氏聞
即自經
周文遂妻馬氏吳縣東洞庭人年二十二夫亡誓
以身殉忍死養姑姑殁即自經死
曹憲輅妻周氏吳縣東洞庭人夫亡沐尸易衣並
易已衣周密紉之自縊夫側
殷氏女吳縣人許字陳元儁儁亡女聞欲往弔父
止之乃手刲左耳授兄持祭亡人慟絶而甦後病
篤延醫止之曰吾求速死可令醫手著吾臂耶尋
卒
張士栢妻陳氏吳江人夫死里豪徐洪知其少艾賄
士栢兄納為妾陳守死不可洪以配其僕求死益
力父訟於縣縣令章某納洪賂誣枉之使隸批頰
笮指下於獄會推官行縣例出之巡按至陳隨父
控告既投牒即自刎死巡按上其事旌之洪伏法
令未幾亦死
周嘉妻王氏長洲人嫁甫一月夫陣亡氏縊死
沈信女吳江人里豪王四欲汚之女斷指以示後
復挾悍少羣簒女女窘甚擲碗傷王面得脱隨死
事聞王論如律
支纘武妻陳氏崑山人婚一月武病將死語妻父
曰妻年少必嫁之既殯氏絶粒十有一日死事聞
旌表建祠學宫之右
麫肆婦長洲臨頓里人佚其姓氏其夫亡氏自經
於柩側
張氏二女崑山人父振德令興文二女與母錢並
隨官舍天啓初宼作入城縱火二女大呼曰吾母
子得死所矣皆投火自焚
景運昌妻陳氏崑山人嫁未期夫亡氏求死姑止
之越十有七日卒自經初運昌病氏父來視聞死
頓足曰吾女死矣其見信如此
國朝張敬懷妻某氏常熟人與女遇兵誓死不汚俱被
殺
嚴燦妻顧氏吳縣人夫為仇誣陷獄當死順治辛
卯巡按秦世貞按吳氏白夫冤自刎堂下冤得雪
周氏女長洲人許字何綸言未嫁夫亡欲往弔不
可遂自經死
王漢侯妻梅氏長洲人夫羸疾七年死氏拮据殯
殮呼搶欲殉有夫女弟遣已子日夜防閑之後氏
紿甥他出遂自經柩前
華氏女長洲人許字施家未嫁夫亡聞訃絶粒七
日不死自縊婢救解復持刃母奪之乃令守節夫
家哭泣十二載得羸疾死
沈聖章妻王氏夫遇賊被害氏哭罵賊怒斫死時
年二十有三
戴氏女許字吳其機未嫁機殁矢志不二服將除
投繯死
陸慶之妻顧氏常熟人
沈子猷妻金氏吳縣人夫遠出與孀姑同居姑素
與鄰人通並欲汚氏氏大罵被擊仆地而絶姑以
暴病語人巡撫湯斌勘實上聞姑與所私俱棄市
袁夀先妻譚氏常熟人夫亡親戚逼令改適氏自殺
以上康熙年旌表
錢了文妻徐氏常熟人嫁半載夫亡豪暴刦奪成
姻氏斷髮毁容誓死不從鳴之官卒全其節
雍正四年旌表
羅廷佐妻錢氏吳縣人夫客死氏聞訃自經
生員陳啓瀛妻沈氏吳江人遇宼刃其夫掠氏去
兩手攀竹不從罵不絶口賊怒斫死母收殮之手
猶握竹不可脫母哭告曰今母殮汝非賊也乃展
而殮焉
龐雲衢妻費氏吳江人夫亡殮畢入房刎死僵立
不仆顏色如生
以上雍正五年旌表
吳氏女長洲人冢宰吳一蜚女許字宋啓業未嫁
夫亡誓不欲生念父宦母殁弟妹無依隠忍三年
父歸更訂陸氏女吞金不死投井不得伺間裂宋
聘帛自縊遺書典宋氏簪珥具後事
雍正六年旌表
章揆蒼妻馬氏常熟人早寡而美人多謀娶舅貧
為利所動數欲嫁之氏輒求死而止後族人密與
盧某訂婚紿氏同姑探親舁入盧家氏覺觸柱投
階折齒毁面盧因盛陳金珠簪珥誘之氏怒奮罵
抵諸地百方索死盧懼禍送之還翁拒戶不納氏
奔夫殯所號慟竟夜遂投河死
雍正十年旌表
張樹勛妻趙氏吳江人夫亡服毒死
雍正十一年旌表
莊應龍妻張氏吳江縣人守正禦暴捐軀明志節
烈可嘉
雍正十二年旌表
宋景莪妻沈氏吳江人夫亡葬畢衰麻密紉自經
於床
錢鼎臣妻鈕氏湖州烏程縣人年十八歸震澤錢
氏夫亡誓不再適舅潛與長興王二訂婚刦氏入
舡奮躍入河死
宋爾城妻葉氏長洲人舉人實穎之母順治初湖
兵縱掠氏懼辱投井死幼子實栗泣曰母死何心
獨存亦赴井死
鄒化明妻王氏長洲人避亂吳淞江宼追至謂夫
曰子有親在急循蘆中可避我死此遂赴水死
徐樹聲妻張氏長洲人夫亡懷孤兒避兵林間兒
啼賊覺為剽騎所得自刎未死騎強與俱益奮罵
遂攅刀斃之
周氏長洲人陳琦孫婦為湖宼所執奮袂投水死
琦次媳張氏大呼曰姆得死所亦赴水死其女孫
甫十三罵賊被殺
迮斌妻陳氏吳江人湖宼橫戮氏翁夫父子四人
俱被害氏同老僕赴賊巢收其尸賊欲加刃氏延
頸曰寧殺吾而還吾四尸賊憐而與之時年二十
七後苦節三十五年卒
沈氏女吳縣人許字黃于庚未嫁夫亡誓不二志
兄欲攜之避兵不從閉戶絶粒死
項氏女秀水人許字吳江周應祁周死女聞訃夜
起以素絲約髮衣内外悉縞大書於几曰告父母
兒為周郎死矣遂自縊因合葬焉
蔡懋良繼妻張氏崑山人夫亡值兵亂二子皆前
母所出欲偕之避兵氏曰未亡人得死為幸豈可
奔走道途以自取辱投池中死次子方燧不忍捨
其母留侍不去竟遇害
蔡方燧妻張氏燧死於兵氏先與姑沈池中氏若
有神扶之三日不死家人救免守貞四十年
吳銘訓妻沈氏吳江人宼殺銘訓氏躍出作擊賊
狀被斫死
生員楊應聯妻鈕氏吳江人湖宼猝至氏負病姑
匿蘆葦中盜見露刃脅之氏哭罵盜怒斫其臂遂
躍入河死
沈承銘妻張氏吳江人湖寇至密紉其衣自刎死
張氏女吳江人湖宼至欲汚之投於河宼挽之起
適宼焚其廬奮身投火中骨肉俱燼
陳元芳妻陸氏吳江人兵至夫病不能避氏曰夫
在義無棄去兵欲挾之行不從被殺
章淳妻薛氏常熟人游兵掠城舅與夫皆被殺氏
倉皇投井兵挽其衣碎顱而死
言誾如妻某氏常熟人偕夫避亂夫遇害氏大罵
被殺
徐萱妻沈氏常熟人萱及二子遇盜被殺兩媳皆
不屈死氏戟手大罵被砍數十罵不絶口
蕭爾亨妻許氏常熟人夫為亂兵所殺氏哭罵兵
怒斷其手足罵不止剜兩乳始絶聲
潘興玉妻時氏常熟人夫婦避兵相失氏為所得
罵不絶口死
蔣暹女織素常熟人母殁父謀避兵女曰干戈滿
地何處求全夜拜哭母柩自經死
管氏女崑山人許字包宗賢夫亡守貞邑被兵自
縊
蔡瓊藻妻周氏吳縣洞庭人夫有心疾夫兄瓊滋
輒往調之氏訴諸姑姑不為禁氏憤極縊死越三
十年瓊滋忽夜發狂揵戶手刃妻女自刎有小婢
匿牀下見一紅衣女子往來室中紅衣蓋氏殮時
服云
史洽妻王氏長洲人洽亡洽叔父遽議改適氏憤
欲觸階死乃止日課子讀書檢夫遺篋號慟不能
起迎醫診視曰腸已斷矣數日而死
胡士彦妻黃氏吳郡人嫁未三載夫亡慟欲死以
懷姙冀得一男及産女女又殤間歸省母會夫家
火燼士彦柩焚倉皇歸視家人輩已棄遺骨蔓草
間黃泣至其所取夫遺骨歸士彦弟以為不祥輒
詬詈之黃乃割臂肉同枯骨置瓶内瘞諸城下往
别父母還自經死
劉昭武妻陸氏吳郡人夫病割臂肉以進不起日
夕號慟淚盡繼以血殷紅遍體未幾一慟卒
吳泰妻尤氏吳郡人年二十而寡義不欲生姑勉
慰之乃強食息越三年自經死
任紹孟妻言氏常熟人婚三年夫亡閉戶自經家
人救之每食必慟哭遂成病殁
吳周繼妻厲氏常熟人夫亡自經
程忠謀妻周氏常熟人少寡無子閱三十餘年姑
殁女嫁乃自縊
陳藝先妻蔣氏常熟人早寡無子有狂夫慕其姿
隂謀奪志蔣抱石沈淵死
孫之炯妻屈氏常熟人夫亡自刎棺前
葉氏女吳縣東洞庭人許字王氏子未嫁夫亡女
成服詣柩前斷指自誓聞有議婚者乃縊死
申氏女吳縣人許字錢歷才夫亡自縊
邵氏女吳縣人許字申希文未嫁夫亡聞有他姓
議婚遂絶粒而死
袁七妻陳氏吳縣人七傭作數出比鄰周二假乞
火叩門將犯之氏詬呼得脱恒以刀自衛一日夜
半周排戶入氏持刀拒之周怒奪刀砍氏斷首而
走里人擁周赴官斃於獄巡撫韓世琦立碑里人
建祠祀之
沈乾妻居氏常熟人乾嗣父欲汚之氏以死拒與
乾憤甚乘夜夫婦同縊死
教諭金之潢妻葉氏吳江人夫任廬江教諭卒於
官氏扶柩還祖墓遂縊死
周文遂妻馬氏吳縣東洞庭人早寡無子忍死奉
姑居二年姑殁父諷歸改適遂自經
顧汝紘妻沈氏吳縣東洞庭人夫亡絶粒五日不
死尋自刎仆地復起整衣而逝
黃永祥妻劉氏吳縣人永祥以兄負債被逮懼刑
投河氏大慟亦赴水死
趙漢階繼妻周氏吳江人夫亡月餘自縊
陳裕容妻徐氏吳江人夫死於兵氏尋至夫厝處
慟哭赴水死
顧氏女許字張九彰夫亡自殺
徐氏女許字仲某仲染惡疾辭婚父母私諾許氏
聞之闔戶自經
管正偁妻徐氏夫亡自經
徐松元妻鈕氏吳江人夫亡即赴水死
馬氏女吳江人許字丁某未婚夫亡訃至女方食
投箸入臥内自縊
邵氏女常熟人許字張瑋夫亡自經
席永敬妻諸葛氏常熟人夫亡服闋自經
何述臯妻秦淑常熟人通文翰夫亡破古鏡以半
貯棺半自佩絶粒數日死
沈氏女吳江人許字顧某未嫁鄰鄒氏子夜踰垣
強逼之女取剪刀刺喉死鄒伏法
趙烈婦某氏常熟人趙故宦僕氏美而莊主數挑
之不為動一日強逼之氏泣曰夫人嚴敢相從乎
主謀於妻妻固不妬先召氏入密室盛供帳諭以
意因鍵其戶至暮主人啓戶入縊死矣
王氏女名蘭香元和縣甪直鎮農家女幼時已許
字父窶甚以女質於林為從媵林壻悅其姿數調之
不應遂加箠辱女因製一綿繩自隨一夕壻乘間
強逼之女奮拒得脫夜静乃以所製綿繩自縊死
尹子明女長洲人居滸墅鎮許字句容張國富未
婚張歿女聞訃竟日不語密紉上下衣投河死時
年十七
陳氏女吳縣人字林大治未婚卒女聞訃投繯死
松江府
晉張茂妻陸氏平原内史機族女茂為吳郡太守被
沈充所害陸氏傾家産率茂部曲為先登以討充
充敗陸詣闕上書為茂謝不尅之罪詔曰茂夫妻
忠誠舉門義烈宜追贈茂太僕
元劉氏燕山人幼失父母依兄以居贅壻松人初不
知為戍卒而已有妻久之會赦紿劉暫歸即來數
年不至劉訪於松壻棄絶之劉慟哭剪髮誦經行
乞構一室製棺夜臥其中踰五十年室火氏入棺
大呼隣人乞與蓋棺以畢志遂與室俱燬
陸燾妻趙氏燾鄞人元季挈家避兵松之瓢湖至
正丁未氏為亂兵所掠投水死
張某妻吳氏名妙寧上海人贅張氏子氏以父連
染大獄泣曰吾不遄死禍延良人遂自縊夫獲免
王子温妻諸氏華亭人至正丙申苗兵變温欲挈
氏逃難氏曰豈可以我累而身耶苐去我自為計
賊人逼之氏怒罵被殺
朱道存妻費氏字元琇上海人值苗寇被掠不辱
罵賊死氏妹元徽歸華亭陶氏早寡守志亦罵賊
不辱死人稱雙節
明張文通妻俞氏名妙觀上海人夫亡自經年二十
有六正統三年旌
錢岐妻宋氏名夀貞華亭人夫亡絶粒死詔旌其
門
蔡應奎妻周氏青浦人夫以罪死姑強之再適抱
女投河而死
沈默妻李氏青浦人嫁甫三月夫死自縊
莫隠妻張氏華亭人嫁甫踰年夫亡絶粒死奉詔
旌表
陳氏女青浦人許字沈槐未嫁夫亡欲往奠父母
阻之自縊死
邢應鳳妻陳氏華亭人夫亡守節其弟潛受他姓
聘紿之歸省夜泊舟浦口始請易吉刦之行氏抱
幼女躍入黃浦郡守抵弟罪表其門
何良傅妻宋氏華亭人良傅疾篤暴絶氏謂不復
起即自縊已而良傅復甦終身不再娶
沈思道妻孫氏上海人夫亡自經嘉靖九年旌
楊氏女華亭人許字唐氏子尋夭氏即持齋勵志
父母欲更議婚氏聞自縊死葬後墓生連理枝
譚應禮妻高氏華亭人嘉靖三十三年倭破郡城
氏避不及被執不受汚罵賊見殺二僕婦亦赴水
死事聞旌表
韓洪謨妻張氏華亭人倭犯境洪謨被殺氏號赴
並遇害
陸野塘妻某氏華亭人被倭掠奮罵不受辱賊遂
刃之氏引頸而死
夏世勲妻王氏華亭人遇倭亂投水死
朱煥妻焦氏華亭人遇倭亂投水死
夏氏女華亭人遇倭亂投水死
陶氏女華亭人聞倭至投河死
張氏女華亭人遇倭亂投水死
朱氏二女華亭人倭寇至俱躍入水死
何四妻王氏青浦人遇倭亂投河死
焦氏子婦唐氏青浦人倭犯境赴水死
朱氏婢秋香青浦人倭亂投河死
陳允正妻唐氏華亭人夫亡遺孤繼死遂自縊衣
帶間書夫婦同葬四字萬歷中旌
嚴某妻許氏華亭人嚴好飲博諸惡少窺氏顔艾
利誘其夫夫語氏氏叱之屢被箠楚不從一日諸
惡少以壺豆進氏避之隣嫗家少間聞闔戶聲嫗
往視已自刎仆地萬歷二十年郡守表其貞烈
李九星妻康氏華亭人萬歷中從姑扶舅櫬遠歸
經彭蠡湖夜半風撼舟氏驚墮水姑呼漁人援出
之氏泣告姑曰兒夙承母訓言不出閨今乃假漁
人手乎抵家即自經馮夢貞為之𫝊
陸懋廉妻盛氏華亭人夫亡自縊死
陳愷妻顧氏華亭人夫亡自縊死
胡體晉妻侯氏華亭人夫亡後有欲奪其志者自
縊死
李光初妻楊氏青浦人夫亡將殮氏斷一指投棺
中誓從地下既葬絶粒而亡
顧氏女華亭人許字秦氏子秦亡父母將别議婚
即自縊死
曹氏女華亭人許字薛繼憕憕亡誓以死守聞有
求娶者絶粒死
張文㷆妻王氏華亭人少寡遺腹生子又殤父母
欲奪其志氏服衰麻自經於張氏宗祠
張亮臣妻楊氏上海人夫亡誓以身殉及遺腹生
男乳之服闋即托孤親族自縊死
國朝楊氏女青浦人許字唐嘉會未嫁夫亡父母復議
婚女聞自經死與唐合葬
順治年旌表
王五妻陳氏上海人拒王才強姦不辱奮罵被殺
而死
康熙年旌表
張文輝妻顔氏青浦人夫亡自縊再以救免絶粒
八日而死
雍正六年旌表
顧定妻朱氏上海人嫁三月夫亡守節八載至雍
正八年秋拒許才強姦自刎死十一月題請
旌表
魯祥妻張氏婁縣人其姑故娼也因與祥共迫氏
為娼不從則箠撻勿與飲食脅之益急氏泣告其
父曰我必死命也慎勿抵夫罪潛赴萬安橋急湍
中死八日得其尸面如生衣上下百結里人為立
祠墓側
蘇惠妻葉氏青浦人夫亡絶粒死
沈匡濟妾翟氏華亭人夫殁坐臥一小樓兵至投
井死
吳期伸妻沈氏華亭人兵至抱幼女赴池死
徐俊妻張氏上海人俊疫死貧不得棺張伴尸而
臥以一女為萬氏養媳始得錢以殮後族子利其
改適與其母謀嫁周某遂自經死年三十四
顧颺妻倪氏上海人海寇劫其家氏觸墻死
張旦兮妻范氏上海人拒逼姦被殺
顧竒妻某氏上海人拒姦被殺
徐士述妻趙氏上海人族人奪其産逼之嫁氏赴
水鄰救之遂成疾死
童嘉恕妻褚氏上海人夫亡絶粒死
唐氏上海人夫與某博負以氏償之自縊死
夏某妻瞿氏上海人夫死於冤自縊尸側
陸昇階妻曹氏上海人夫亡百餘日值寒食設祭
時哀慟而絶
唐元晟妻楊氏上海人夫亡守節十年姑與繼母
逼嫁之服鹽滷死
吳連妻張氏上海人夫亡後有劫娶之者給其束
裝自縊而死
周某妻張氏上海人夫亡後有謀娶之者氏聞遂
自縊死
顧德修妻王氏上海人早寡父謀嫁之氏聞痛哭
即自縊死
徐天禄妻秦氏上海人本某姓婢夫亡守節十餘
年其主令改適自縊死
張某妻湯氏華亭人夫亡後鄰舍火氏伏夫柩願
與俱燼須臾風反火息人謂至誠所感
沈元齡妻葉氏華亭人夫亡自縊配祀三烈祠
黃士英妻潘氏華亭人夫亡自縊救免及女嫁嘆
曰吾事畢矣遂一慟而絶
鍾某妻盧氏華亭人夫為王氏青衣婚一月隨主
至京師既以瘵歸病革語氏令改適氏以死誓夫
亡絶粒自經死
張氏女華亭人為莊氏養媳未婚夫亡舅更議以
女配姪女歸謂其祖母曰此萬不可若爾我不活
矣我去某日來收我尸皆不之信將婚前四日縫
結衣帶夜出投水死
董謙妻華氏婁縣人嫁二載而寡及葬夫嫁女畢
後遂自縊死
沈廷棟妻曹氏青浦人順治十六年盜劫貞溪氏
出避猝遇賊度不能脫抱幼女投溪水死
陶尚象妻周氏青浦人夫亡絶粒死
錢氏女奉賢人許字程迪迪殤女闔戶自經
顧弘妻唐氏南匯人夫亡母勸之他適氏號慟欲
死幼女哀哭願偕死並沈於河
唐望麟妻潘氏南匯人嫁甫二十七日夫亡自經
馬繼援妾孫氏南匯人夫亡舅諷之改適氏投繯
絶仆地會救不死守節終身
常州府
唐鄒待徵妻薄氏江隂人隨夫宦江南遭世亂為盜
所獲將辱之乃密以其夫官誥托村媪轉付待徵
遂死李華為作烈婦詞
南唐何氏女江隂人為盜賊所掠欲汚之女紿曰當
修容以見須臾盛飾出大罵不絶口赴水死邑人
義之為立祠於昭聞鄉
宋李易母蔣氏江隂人建炎三年金兵至夏港易官
僉判守臣胡紡謂易曰吾曹死守城郭公有母宜
少避易以告母母曰我去則汝決不能守矣願與
汝同死卒不去
謝天與妻鄧氏武進人事姑盡孝德祐末元兵猝
至家人皆走姑以瞽不能行氏守姑為所獲投水
死
元姚臨妻金氏宜興人元末兵起臨挈家入太湖遊
兵追之氏度不免即率幼女赴水死
趙氏二女江隂人至正間廣德寇掠郡縣長女抗
節自經越三年次女遇盜亦赴水死王逢賦雙珠
詞哀之
朱道存妻費氏道存宦江隂氏依父居上海為苗
軍所執將犯之大罵不辱遂被殺
陳惠妻曹氏江隂人遇寇氏與女俱抗節死子婦
吳氏奮力救姑賊斫其臂血濺衣裙王逢為作三
貞篇
秦筆妻江隂人佚其氏兵亂筆挈妻居吳中筆病
亡氏自縊
鄒珙妻華氏無錫人至正末兵亂氏隨夫走匿追
及度不能脱顧謂夫曰我義不受辱君善自保赴
水死
儲原善二女宜興人紅巾賊亂二女度不能免私
誓以同死及賊至相抱投水死後同葬焉名雙貞
墳
陳氏靖江人隨父楚良避亂遇賊欲掠去即投水
死
明華源長妻鄒氏無錫人夫病革以孤托母而不及
婦婦嘆曰不我信矣遂自經越三日夫亡
陳旭妻臧氏武進人夫病革囑以改嫁氏泣不能
答夫亡即自縊死詔表其門曰貞烈
張文煥妻邵氏無錫人煥官巡檢捕寇戰死遺孤
十齡邵屬於文煥故人姚樞抽刀自刎
孟元卿妻李氏武進人夫亡欲殉以姑在隠忍姑
殁殮畢遂自經死
姚冕妻錢氏武進人夫客死柩還即自經
杭氏女宜興人許字楊鉷鉷家業日替父圖改盟
女堅執不可父隂受他姓聘女聞自經
江相女靖江人年十七聞倭寇入掠密以布自裹
以煤自塗及賊至欲汚之女奮起奪賊刃而刎未
絶投江死
胡秀妻徐氏江隂人早寡有求婚者自經死
于錫調妻杭氏武進人湖寇起不辱遇害
孟道傅妻李氏武進人夫亡自經
張守敬妻劉氏靖江人夫亡有陳姓謀娶之不從
劫歸逼之遂自縊死事發陳伏誅
周氏鄒氏婢也配義兒李昌夫死誓以身殉主婦
命左右守之後既葬守者懈自縊死
薛𤦺妻張氏江隂人夫死召夫弟托孤自刎於幕
趙崇禧妻郁氏江隂人崇禧為家衆所殺郁年二
十五脫簪珥以購賊首置之法撫陳媵所生子陳
亦終身不嫁
劉玉妻龔氏江隂人夫亡有強逼之者乃以所生
子女寄母家舉火自焚邑令上其狀旌焉
巢氏女武進人許字惲鎮未婚鎮卒奔喪守貞事
姑孝謹姑亡遂經死弘治中旌
尤輔妻成氏無錫人隨夫居靖江江水夜至家人
裸而升屋氏不肯與俱整衣端坐榻上死
俞氏婦無錫人夜火及寢婦求衣不得一僕冒火
救之婦曰寧死耳豈可裸而出戶耶遂焚死
華緯妻吳氏無錫人正德中劇寇劉齊犯江隂氏
出走猝遇賊以刃脅之不從磔其屍投之江中
朱性妻顧氏靖江人年二十二夫亡誓死自守正
德中流賊劫掠江南氏懷夫木主隨姑走匿及旦
失姑所在遂縊死時有同邑孫氏馮氏亦死寇難
劉官舍妻吳氏江隂人夫與其曹遠賈不歸有言
其夫實死於其曹氏泣曰勢不能雪仇須訟於地
下自經死
陸某妻翟氏江隂人嫁二十七日夫亡貧無以殮
泣告族屬周佽之事畢自經殯所
王岳妻吳氏無錫人夫病囑籌身後事氏曰妾當
死君前既而夫病亟氏乃設酒饌邀夫族屬及其
兄弟三人至曰吾夫將死請以一見至夕乃跪夫
牀下自縊嘉靖年旌
吳氏女武進人許字顧氏子夫病往奉湯藥夫亡
自縊
朱氏女歸夏秉常年十三尚未成婚倭亂為所執
奮身躍入河死
錢季子妻鄒氏無錫人年二十二為倭賊所獲賊
植刃於栢氏奮力騰身栢上觸刃穿腹而死
陸子才妻蔡氏無錫人嘉靖中乘舟歸寧倭猝至
欲汚之遂投水死事聞旌表
吳璅妻李氏宜興人夫亡守節有逼其改適者自
經死
徐文秀妻王氏宜興人夫亡無子與柩寢處撫木
幾穿卜地為雙壙以誓同穴後舅潛納他姓聘氏
聞之自經萬歷年旌
周珍妻張氏宜興人年二十珍妹年十八人以飛
語誣之二女曰非一死不足以明心嫂姑俱赴水
死
儲篤妻陸氏宜興人夫亡慟哭四十九日以身殉
何其孝繼妻吳氏宜興人夫為族子毆斃前妻子
士晉方九歲氏藏夫血衣匿子外家勖之力學及
士晉舉於鄉氏拊夫棺大慟死士晉成進士持血
衣訟於官讐人伏辜具疏上聞詔付史館
金鉉母章氏武進人鉉死國難母赴井死
徐安遠妻楊氏武進人安遠奉父叔美挈妻妾避
亂太湖父遇害安遠慟哭赴水死妾蕙香曰事急
矣躍入湖楊隨之賊遽遮止欲犯之露刃相脅楊
即引頸就刃自斷其喉
馬世竒妾朱氏李氏俱無錫人懷宗甲申三月闖
賊陷都城世竒語二妾曰吾受國恩宜死二氏泣
對曰主死殉國妾死殉主尚何言即同自縊李氏
年僅十六後俱䘏贈孺人附祀旌表
王章妻某氏妾某氏俱武進人懷宗末章官御史
死國難二氏在籍聞訃俱一慟而絶
陳邦選妻徐氏無錫人為遊兵所掠逼之赴水死
徐文姜妻陳氏無錫人夫墮水死陳聞即自經
孫啓妻鄭氏武進人明末盜起所過剽掠氏恐為
所辱赴河死
盛于鄗妻黃氏靖江人年二十三夫亡請鄗弟子
為後曰夫有後吾事畢矣不食死懷宗九年旌
褚某妻吳氏靖江人夫亡姑令改適自經死
浦氏女無錫人許字陳毓華未婚夫亡女聞誓以
死殉父母守之甚密乘間投河死衣皆密紉雙環
繫焉陳聘物也旦日毓華母聞而往視喉間隠隠
有聲目暫一開而瞑邑人祠祀之
張燦妻劉氏江隂人兵至燦姊妹俱被執去氏獨
奮詈強持上馬嚙去兵一指兵恨亂斫其身數段
張維貞妻高氏江隂人苦節已四十餘年城破兵
至偕子邁及孫俱赴水死
高日增妻吳氏江隂人夫為兵所殺即晚殮葬閉
樓投環而死
王月梅靖江人某氏媳兵劫之行見一小溝奮身
入淺不没取泥遍塗兵攢槊殺之
王翼事妻莊氏武進人
張弘謨妻繆氏江隂人
韓璐妻蔣氏江隂人
沙志禮妻何氏江隂人
戚有元妻章氏江隂人
顧端甫妻高氏江隂人
陳宗虞妻張氏江隂人
邢公祚妻蔣氏江隂人
張達道妻任氏靖江人
劉氏女靖江人
庠生瞿德毅妻項氏靖江人
以上遇兵不辱死
國朝丁氏女江隂人許字徐祗先夫亡自經歸葬徐氏
墓康熙年旌表
沈黌□妻倪氏江隂人□因割股救母而殞氏葬
夫畢自經以殉雍正五年旌表
董氏女武進人許字瞿元春未嫁夫亡女闔戶自
經家人排闥救之因剪髮毁容自誓必死居七年
聞夫柩已葬繼嗣已定謂兄曰我死可送我柩歸
瞿氏墓以全吾志託病絶粒七日死元春父聞之
迎柩與元春合葬雍正七年旌表
馮繼冉妻薛氏陽湖人幼通書史繼冉從弟繼韓
窺其端麗貽書汚玷憤恚自剄事聞旌表繼
韓論如律
孫氏女江隂人許字楊安基未婚夫亡奔喪成服
將葬即自經
夏氏女江隂人許字陸繩武未婚夫殁奔喪哭奠
葬夫三日自經死
以上雍正十一年旌表
蔣九逮妻岳氏武進人年二十六夫亡無子葬夫
畢自經死
李某妻朱氏武進人夫亡有薛某欲劫以歸氏同
女投河死
周魁妻何氏武進人夫墮河死氏沿河號泣兩晝
夜始得夫屍翁令改適自經死
許之濬妻吳氏武進人有強犯之者不從遇害
曹氏女無錫人許字朱氏子未婚夫亡女矢志不
二有強委禽者服衰絰自經
諸士蘭妾葉氏無錫人士蘭客死遺孤幼葉曰待
成立死耳稍長死之
朱氏女無錫人許字張錫婚有日而張殞女聞紿
其母與嫂他出闔戶自經
沈士珍妻馬氏無錫人早寡舅欲嫁之自經死
王氏女無錫人許字金兆年女年十四聞夫病殁
即投繯殉母覺救甦後父母欲改字之女大書一
紙於卧室几上云生為金氏人死為金氏鬼天也
不諒只一死豈不偉遂投井死
胡烈女江隂人許字徐五四徐以讐訟獲死罪繫
獄或勸改字女固拒之夫死獄中即自經
周氏女江隂人許字李燮燮以酒狂自經女欲奔
喪李不可亦自經死
趙氏女江隂人許字方氏子方卒父母欲改字之
女聞自經救免復吞銅卒
潘寀宏妻李氏江隂人夫亡氏年二十六誓以身
殉緣翁篤老忍死養翁撫六歲孤成立翁殁葬畢
一夕密紉上下衣自經臥室
何氏女江隂人許字陳世榮童年養於陳未婚夫
亡氏剪髮爪納柩中誓不嫁姑逼之投繯死
戴川妻張氏江隂人川以事謫戍陜西娶氏生二
子川殁氏籲當事請歸江隂守節督撫哀其志賞
給驛馬移咨江蘇巡撫氏以驛中廩給供口糧徒
步攜二子歸邑人士義之為裒金供其饘粥
邢近綱媳某氏江隂人城破時氏據巨井欄坐遇
男子欲投井氏叱曰汝輩易覓死所留此以為我
婦人盡節地兵近乃踴身入焉
許國棟妻李氏江隂人被兵不辱挈媳并子女自
焚
徐步妻許氏江隂人兵至闔門赴井
曹氏女江隂人
倪春岡妻高氏江隂人
殷華石妻吳氏江隂人
邵國初妻任氏宜興人
邵齊疆妻陸氏宜興人
邵璽妻任氏宜興人
邵遂祖妻吳氏宜興人
丁佳妻黃氏宜興人
丁明妻黃氏宜興人
蘇氏女宜興人
沈伯芳妻王氏宜興人
毛重泰妻史氏宜興人
以上皆為兵所迫不辱死
蔡氏女宜興人許字談邦植未婚夫亡自經死
尹佐妻陳氏宜興人佐訓蒙在外因逋糧縣役欲
污之自刎死
張氏女宜興人許字邵正垣未嫁夫亡即自經
萬文彪繼室曹氏宜興人年十七夫殁投井死
吳某妻王氏宜興人夫亡有強委禽者自縊死
張氏女陽湖人名聖姐賦性端淑有匪人以穢語
相加女聞自刎
海烈婦徐州陳有量妻徙居武進家貧氏有姿色
康熙六年有運丁林顯瑞以銀三兩誘氏夫婦入
糧艘遣夫他往百計誘奸不從強逼之氏堅拒自
經死水手藍九廷鳴之官勘實林伏辜邑人立祠
於西門外運河旁
任氏女宜興人適閔姓兵至赴水死
王紹妻錢氏宜興人事姑至孝一日母饋以鵝菜
覆其上錢即分菜進姑徐按得鵝急欲補進而姑
適至錢愧恨奔告母曰倉猝奉姑失悞姑雖不言
我不死無以自明然姑待我厚我死姑必悲是重
吾不孝也乞以妹與吾夫終事姑嫜遂縊而卒母
以次女續焉
江南通志卷一百七十七
江南通志卷一百七十七
人物志
列女(義烈一)(江蘇松常四府)
江寧府
宋俞氏溧水人少寡里中惡少慕其色脇以刃不從
而死因名其市曰節婦里
趙淮妾一名翠蓮一名綠雲淮被執二妾相從淮
死元帥欲納之二妾請先葬淮擇吉以從許之至
江干焚淮骨置器中抱持赴水死
元劉桐妻孫氏高淳人桐官平江兵亂城陷掠孫氏
不從被害二女乞掩親骨至江濱皆赴水死
趙氏三烈婦宗澤妻衡氏棟妻夏氏楷妻劉氏俱
建康人汝潁兵陷建康三氏皆投水死
王容妻陳氏溧水人與妾汪氏俱年少遇淮寇不
辱而死
闞文興妻王氏建業人文興從軍漳州氏與俱行
陳弔眼作亂文興戰沒氏被掠紿賊葬夫負屍還
積薪焚之投火死贈貞烈夫人
花山婦佚氏姓至元中值兵亂被執至崇賢鄉碑
亭嚙指題詩赴水死詩云君王有難妾當災棄子
離夫被虜來遙望花山何處是存亡兩地亦哀哉
隂有光妻張氏句容人年十五歸隂六年而有光
卒父母欲奪其志自刎死
明朱熙耀妻華氏朱熙代妻張氏俱句容人娣姒孀
居大兵臨城下懼為所辱赴水死華氏子之階張
氏二幼女並哀泣自沈
庠生孔允珂妻王氏孔允珙妻吳氏俱高淳人同
舟避亂遇賊負子投水死
俞熊妻周氏溧水人為亂兵所挾同婢投水死婢
失名
王汝梅妻楊氏高淳人兵執不辱被數十刃死
岑明俊妻趙氏金陵人為亂兵掠投水死
陳無過妻諸氏郡人舅與夫爲兵所害奮罵兵剖
其腹擲於河
庠生胥廷治妻任氏上元人遇亂兵夫婦投水死
子時逢時迎亦相繼赴水
庠生孫某妻程氏江寧人居秣陵關亂兵掠氏欲
汚之氏紿屋後取金躍入池中大罵兵攢槊刺之
池水盡赤
張國權妻魏氏江寧人
錢化龍妻陳氏溧水人
劉彥陽妻某氏女劉氏高淳人
張思扳妻陳氏高淳人
王錫堯妻陳氏高淳人
夏應昇妻葉氏六合人
張羲瑞妻章氏六合人
張起祥妻章氏六合人
詹明宇妻左氏六合人
俞馨妻馬氏六合人
以上並為兵所掠不辱投水死
庠生夏清妻劉氏六合人避兵與夫失投水死
庠生厲一鶴妻黃氏六合人流寇至縣氏與夫奉
姑出避為所獲氏紿賊縱姑與夫投水死
徐德甫女句容人年十七兵挽之上馬女堅拒被
刃仆地後來者見創而貌甚美又力挽之女大罵
死於亂刃下
汪紹祖女溧水人明末兵至村婦皆驚竄女嘆曰
事勢如此逃恐不免即投湖死
程天民女溧水人許字孫某避兵為兵獲不辱乘
間躍入水兵恨以鎗戳死
庠生許夢明女溧水人遇兵不辱投水死
武可楫女溧水人兵至自經
陳氏女溧水人兵執其父索金女跪泣救父兵舍
父挾女以行道經一井故言口渴索水投井中死
張明熙妻陳氏子婦胡氏俱句容人明熙官粤東
調閩之興泉攜子子駒赴閩留家廣城土寇破城
姑婦俱投井死
武定橋烈婦失姓名永樂靖難誅戮臣僚妻子發
配有一烈婦題詩衣帶投武定橋下死詩云不肯
將身配象奴手提麥飯祭亡夫今朝武定橋邊死
留取清風滿帝都
劉檜妻王氏高淳人早寡遇強暴不從自刎
蔡丑女上元人少孤與祖母居年十五已受聘一
日祖母出有逐僕為僧者來就食挑之不從賄誘
刃脅女拒益堅受傷而死
鄭鉉妻郭氏六合人鉉不得於父恒悒悒不樂氏
曰子第盡孝何患不慈也翁無道欲以非禮加婦
氏厲色拒之嚙指出血曰所遇若此惟有死耳遂
沈於河學士宋濓為之𫝊
王氏江寧人夫汪嗜酒廢業強其婦與博徒李姓
亂婦堅拒反被笞無數度不能免夜投水而死
黃氏金陵人佚夫名夫亡公姑欲奪志自刎死俞
孟麟作歌弔之
太學生徐思義妻薛氏溧水人有欲犯之者氏持
剪自刺死
陳貴妻唐氏六合人夫亡姑欲嫁之聚薪牀下自
焚死
孔允發妻陳氏高淳人允發有胎疾手足拘攣口
吃貌寢氏貌極端麗既歸允發事之盡婦道允發
死有求婚者堅拒之忍飢以死
杜鍵妻黃氏金陵人夫亡氏方少有勸改適者不
應夜縊夫柩旁
端烈婦溧水人佚氏姓夫病癲令其他適投水死
許坦妻吳氏六合人夫亡舅姑欲嫁之自經死
庠生鄭瓘妻袁氏六合人夫得惡疾氏不肯改適
歸鄭六年夫亡服毒死
庠生朱嘉試女溧水人許字陳彥璽未嫁夫亡有
徐氏者強委禽焉女以筆書几上曰願葬陳墓側
自縊陳迎柩合葬
生員夏汾妻周氏六合人祖姑及姑與夫疾俱刲
股療之而愈汾復以暴疾亡氏投井死
陳伯妻黃氏金陵人夫病篤先自刎死
庠生汪宗妻柴氏金陵人宗病篤手治殮具先宗
投繯而死
厲振鴻妻孫氏六合人歸鴻甫六月夫亡氏絶食
死
王經妻朱氏六合人夫亡自縊
李秀妻達氏六合人夫亡自縊
葉先馨妻季氏六合人夫亡痛哭而死
庠生孫繼善妻謝氏六合人夫亡無子立姪姪又
死曰吾無望矣自經死
趙某妻楊氏佚夫名京衛人夫死於陣氏投河死
錦衣衛指揮黃賓妾王氏江寧人夫亡自縊奉旌
表
經國猷妻管氏溧水人夫亡自縊奉旌表
都司母承恩女上元人許聘姚某未嫁夫亡聞葬
期自縊死
宣氏女句容人許字湯維藩夫亡死節
國朝李順妻林氏上元人夫亡三年喪畢托言抱病餓
死
康熙六十一年旌表
王氏女上元人許字沈邦彦夫亡欲過門守貞父
未許刺指血書以貽父曰生則沈氏人死則沈氏
鬼題墓曰沈門王氏遂自縊
王善性妻潘氏句容人夫亡九年繼姑逼令改嫁
投繯而死
以上雍正五年旌表
金升妻許氏江寧人嫁三月夫亡欲死救免母攜
歸閱七年終不食死
雍正八年旌表
陸思賢妻殳氏溧水人遇海寇自殺
蔣竒玉妻梁氏江寧人夫病篤籲天求代知必不
起積薪先自焚死
王某妻汪氏上元人順治己亥海宼薄近郊氏家
幕府山下懼見辱赴池水死
吳某妻高氏江寧人夫為驢傭氏年十七夫没舅
欲以甥某入贅氏潛具巵酒至夫墓拜哭而返夜
自縊
常復妻劉氏上元人夫死有娠產後一慟而絶
朱氏女江寧人未婚夫亡自經
鄭端媳某氏江寧人端聘媳未迎子病没媳聞訃
題絶句二首有尺綃從報命便是百年情之語遂
闔戶自縊
任氏女金陵人許字楊存敏甫受聘而敏没女誓
不更適或將委禽焉女聞遂墮樓而死
趙氏女江寧人幼字葛某遠商不歸女初依母母
卒葛之父迎女於家歷二十餘年𫝊葛某已沒女
即密紉其衣投繯而死
詹某妻周氏江寧人少無父母歸詹後繼姑行穢
見其貌美導以淫不從百端凌逼氏密紉上下衣
自經死
趙國棟妻錢氏上元人年十八歸趙半載趙卒於
義烏縣尉任所氏罄奩殯殮扶櫬歸里立伯氏子
為嗣曰吾事畢矣絶粒七日嘔血而死
蘇州府
漢許昇妻吕氏昇少為博徒氏數勸不悛父欲改嫁
氏曰命之所遭義無離二昇感激勵學遂致名譽
為本州辟命行至夀春為盜所害刺史捕得之氏
迎喪於路詣州請甘心讐人乃手斷其頭祭昇後
遇黃巾賊欲污之氏不受辱見殺一時風雷大作
賊懼叩頭謝罪殯葬之
公孫達妻卻氏拒賊不辱被殺
李公謀妻戴氏遭賊不受辱被殺
三國吳張氏三女皆有節行兄温為權所囚姊妹已
嫁者皆見錄奪其中妹先適顧承官以逼改嫁丁
氏飲藥而死
南北朝張稷女吳郡人名楚媛適會稽孔氏無子歸
宗稷為青冀二州刺史州人徐道角作亂稷見害
女以身蔽刃先父卒
唐吳仁璧女長洲人少能詩文父教以天象隂陽之
學嘗謂父曰大人慎事出入恐罹憂毒天復初錢
鏐命撰母墓銘璧不從被繫女泣曰文星失位大
人其不免乎鏐沈之江並女同害時年十八
宋張弼妻徐氏建炎三年金兵至揚州官軍潰肆掠
執徐欲汚之徐罵曰朝廷畜汝輩備緩急今敵犯
行在反乘機為盜恨我女子不能引劍斷汝頭肯
受辱苟活耶賊殺之
吳永年妻何氏金兵破平江永年與其姊妻奉母
逃匿兵得其姊及何何紿曰我婦人東西惟所命
耳兵信之次水濱俱投於河
劉士英妻陳氏建炎初居母家被擄投井
元后載妻某氏載行役至正丙申城陷氏屬其子女
於姻家赴水死
沈度乙妻謝氏崑山人少寡至正壬辰方谷珍剽
掠氏積薪自焚死
潘元紹七姬段氏年十八程氏年三十翟氏年二
十三徐氏年二十羅氏卞氏彭氏年皆二十二至
正丁未紹臨戰語曰我受國重寄義不顧家脱不
虞若等當自引决段氏最少先縊六姬相繼縊死
乃焚其尸合葬
浦玉田妻梅氏吳郡人至正十六年淮兵破城氏
為所得欲汚之氏赴水水淺不得溺兵以刃脅之
不為動舍去後至者復欲鈎出之力挽不肯升以
戈揕其腋死
擔夫婦家郡城夫為擔夫張士誠時應募充戰士
死婦斂其屍既焚收骨裹以帛仰天大慟與骨俱
投於水
周烈婦張氏崑山人夫為百夫長與其伍謀刺其
帥事泄夷其家帥之子豔氏姿語曰能從我活汝
命氏憤詈不屈死
齊億妻邱端一常熟人億為贅壻早世邱誓死不
二張士誠兵入其父遇害見氏美欲汚之大罵不
屈投水死
某人妻某氏常熟人本貴族通文翰元末兵亂某
父母與妻皆被掠某聞以身贖父母歸兵欲汚氏
遂殺某氏佯曰焚我夫乃從汝兵焚某氏潛以釘
畫瓦上有乘此烈焰生死同科之語書畢急投火
中兵挽之已灼爛矣
明錢珍妻顧氏常熟人元季避亂珍前妻邵氏子及
顧所生子俱在襁褓顧謂夫曰行難兩全冢子不
可失乃棄已子鄉里方之魯義姑
盧氏夫本如臯人避役僑居常熟盧與女並有姿
色有兵備道役張島幸於本官藉勢凶暴欲以盧
為妻以女與其黨乃誣其夫為盜獄未具竟沈其
夫於海中盧聞之手刃其女隨自刎死後巡按廉
其實治島及其黨如律聞於朝詔建二烈祠祀焉
邵某妻薛氏崑山人洪武初邵坐法押赴京氏少
艾押卒悦之謂邵曰若欲生至都下俾妻事我否
則死矣邵懼乃呼婦語故婦佯應乘間自縊
楊椿妻王氏吳人椿死張士德之難氏冒鋒鏑尋
尸三日不得幾被禍者數四既乃抱城門柱大呼
訴其魁曰人孰無夫婦汝等專事殺人而來耶抑
欲為安民計耶魁韙之禁兵勿阻其往來乃得尸
於張香橋下輿歸葬之與子女二人皆不食死
胡原妻錢氏崑山人洪武末原戍雲南竄歸事覺
坐棄市錢與訣曰君萬里歸為母與妾耳君死妾
何獨生至夜自縊
史景忠妻鄒氏吳人景忠謫戍大寧鄒與偕行及
大寧兵亂有欲犯鄒者脅以刃延頸就死時年二
十有二
姚廣孝姊居長洲相城里廣孝以靖難功封少師
往謁其姊姊閉戶不納曰那見做和尚不了的是
個好人廣孝遂於門外再拜而去
沈濬妻吳氏崑山人濬病死子十歲吳曰吾不能
復撫兒矣斂夫畢從容自經年二十九
黃福安妻陳氏崑山民家女嫁未期福安病卒陳
已產一子撫棺盡哀至夜經死
陸安妻鍾氏崑山人洪武中安父以事逮京師議
大辟安初婚乃謂鍾曰吾不忍吾父死將代刑汝
其奈何鍾曰君行我有以處此安往竟死鍾遂自
經
朱佩妻王氏湖涇農家女年十四嫁佩越四年夫
亡父母憫其早寡無子潛以許人王覺之乃縊死
徐景仁妻于氏吳郡人初景仁未婚而以罪被刑
兩家父皆欲中止女不從竟成婚後數年景仁以
前事戍雲南氏弟曰他適可免否則死萬里矣于
氏曰此何難遂自經死
桑瓊繼妻程蘭常熟人夫亡蘭祖洪憐其年少迫
改適蘭擗踊嘔血不食三日死
龔濓妻周氏崑山人年二十夫亡為夫立後不食
死
周鎰妻王氏崑山人夫亡誓以身殉所親諭以撫
孤明志已而二孤相繼夭從容自縊
董朝憲妻朱氏吳郡人姻家徐應臣豔朱氏姿延
朝憲醉之突抵朱前扼其吭朱大罵碎面刳胸應
臣遁隣媪趣朝憲歸朱曰吾忍以俟若吾必死若
截吾體埋之自胸以上請磔以飼狗言訖引刀斷
一指血濺衣裙越三日應臣邀朝憲釋憾朱聞益憤
投水死其屍逆流應臣門怒目指髮宛有生氣事
聞旌廬建祠置應臣於辟
周稱妾董氏吳郡人稱殁董以䊵扇書冰清玉潔
四字自經死
陳大清妻林氏長洲人大清令龍巖卒於官林赴
井死
吳會妻姜氏吳郡人會工繪事婚數月卒歲洊饑
姑諷其他適不從則誶語激之姜乃檢夫丹青一
縑繫袵帶自經
龔汝驥妻周氏吳郡人夫亡自經死
倪士義妻楊氏吳郡人義亡誓不獨生為夫營壙
鑿鴛鴦二字於壙石或諷以改適楊面發赤自剄
死
朱珙妻張氏常熟人年十八夫亡兄潛許龔姓誘
歸將要諸塗張聞計逃匿遂引針刺傷左目示無
他志
某烈婦常熟人弘治辛亥歲大饑夫鬻其妻與賣
餳者得錢三十七文博一飽而去妻行數十步過
小橋大呼夫投水死
王永妻張氏常熟人少寡舅姑欲嫁之張闔戶自
經家人救止剪髮斷指自誓至八十四歲
曹順妻葉氏吳縣東洞庭人景泰中順客死舅姑
欲令改適不從強之夜自經簷下
顧烈女崑山人許字王氏未嫁夫亡叔父復許嫁
徐氏強之行女以帛纏束其體不可解謂徐曰吾
非汝家婦乃故王郎妻也堅拒不成禮至夕縊死
吳奎妻王氏吳縣東洞庭人奎遠賈姑有淫行與
所私飲並欲汚氏命取酒所私入爨室戲捉其臂
氏憤拔刀斫臂不殊再斫乃斷垂死父母欲訟於
官氏曰死則死耳豈有婦訟姑理耶尋卒
陸淑清長洲人許字楊紹紹貧不能娶執役遠出
惡少豔其容色謀妻之集黨撼其翁父兩家懼禍
諾焉氏聞自縊
韓廷珪妻孫氏吳縣人廷珪販蓆潯陽氏與二女
隨往值濠兵至母女共束一繩赴河死
王土妻陸氏崑山人土病將革語氏曰我死汝安
歸氏指心以誓土死氏即不食乘間闔戶自經年
二十有二
周春妻俞氏吳縣人春病革與俞訣勉以守節俞
慮其疑已也遽握剪刺左目血流遍體隨欲刺其
右姑奪剪諭曰爾欲養舅姑育子留一目可也越六
日春卒守志
黃璣妻陸氏長洲人夫亡母逼改適氏嘆曰違親
非孝再醮非節即自經死
陳林妻顧阿妹長洲人
楊孝妻張氏吳郡人
三貞女吳郡人
五貞女吳縣東洞庭人
曹鑑女常熟人
洞庭少婦常熟人
陳某妻桑氏常熟人
楊烈女常熟人
蕭烈女常熟人以上皆遭倭亂不辱死
錢氏常熟人嘗割臂肉救大母病倭躙其旁氏恐
汚及遽投水家人挽之無何以臂瘡潰卒
周鑑妻王氏崑山人夫亡自經嘉靖年旌
徐倣妻朱氏常熟人遭倭亂不辱與女招細妾楊
氏婢閨秀俱投水死
錢皓女如潔吳人許字曹鏷子禟後有廢疾願解
婚錢氏從之更許烏程温氏及禟卒温氏來迎女
聞闔戶自經
楊一䕫妻顧氏崑山人夫被酒溺死氏痛其非命
日夜號哭一夕自縊死
歸善世妻陳氏崑山人夫亡即欲自裁母止之言
兒已許夫死矣乃含尸以玉珥留一自含曰泉下
以此為信卒乘間縊死
李某妻須氏吳縣人少而美夫死市兒謀娶之氏
泣曰利吾夫死而妻我猶殺吾夫也市兒糾黨掠
取氏奔母家母不敢留返於姑姑拒之投姊姊又
拒之遂自經
陳惠妻須氏吳縣人早寡土豪顧臣豔其姿糾黨
強娶自經死
譚文煥妻陸氏常熟人夫亡氏年二十九慟哭自
刎姑奪其刀蓋棺時投身入攀棺不脱蓋壓斷二
指後索刀不得以針刺喉死事聞被旌
張烈婦家里涇其夫死夫之弟攘其田廬逼嫁之
婦遁逃兄所夫弟偵其兄出劫以如所許陸氏者
為婦婦即絶食陸氏婦女日與居說之不答竟縊
死
殷㮚妻葉氏吳縣東洞庭人夫亡視含斂畢投繯
死
方夢嘉妻瞿氏崑山人夫亡私謂女曰若與弟善
事祖母吾死後即穿穴葬汝父旁夜經死
金烈女常熟人名孝細母包姙五月而夫亡遺腹
生女包後欲改適女嘆曰十七年冰霜一旦委地
從母不若從父地下遂自經死
王某妻張氏常熟人早寡家貧甚屋茆為風捲往
母家乞稻秸數束母以微言諷氏拊膺曰奈何以
貧故謂女有他心哉歸以苧線易錢市雞酒奠訖
自經棺側
陸茂才妻錢氏常熟人茂才病勞瘵勢不起父母
潛有異議錢喻其意即謝絶不歸及茂才病篤貧
不能具粥糜不得已歸告父母乞升斗負還而茂
才已卒仰天大慟具羹飯祭畢縊死尸旁
朱一鴻妻張氏居常熟塘頭鎮一鴻遠館惡少宗
周悅其色挑之不得夜二鼓操刃排門入徑持之
張號泣疾呼髮被面頭觸瓶盎盡碎周錯愕遁去
張誓曰不死何以雪恥遂積薪臥其上火之肩背
焦爛宛轉十六日以死事聞置周於法建祠子祭
宗境妻徐氏常熟人境有疾富人何文烱欲娶之
誣氏父彬於縣捕彬及境夫婦拷掠徐不勝冤憤
自經死炎天經月顏色如生知縣楊漣按律正罪
郁某妻王氏常熟人年十九歸郁無何郁患瘋疾
别寢王悉力調護數年郁德之欲擇良配以報語
之故王泣曰妾事君無失德何以至此今夕請同
衾鷄鳴起自經
范五昌妻姚氏常熟人五昌游遨破家一日有人
驀入内室向姚曰而夫許我來也姚大呌得脱赴
水死
浦氏女常熟人父位有強暴唐夀謀汚之不辱投
河死夀伏誅
邱堅妻錢氏常熟人堅溺於水氏覓尸不得奮身
投河漁舟急救得不死夫尸隨浮出
趙一鳳妻尤氏崑山人夫死遺孤又殤尤曰可以
從吾夫矣急為夫營葬惡少豔其色曰彼盼美而
流烏能久也尤聞之取石灰淹目立枯置棺自隨
視夫葬畢觸石裂額卧棺中而死
彭餘璋妻鄭氏崑山人年二十而夫亡殮畢淚盡
不能言潛自沈死正統年旌
陶子舸妻方氏崑山人歸子舸期年而寡欲自經
或責以養姑氏諾逾九年姑殁含殮畢入室屑金
和水服之不死投井隘不能下夜至舍西投河死
嘉靖年旌
顧應元妻房氏崑山人甫婚一年應元與父早出
隣舍火氏披衣疾呼姑出走惶遽時索中衣不得
奮身投火死應元歸視之下體成燼上體顏色如
生
葉輝妻周氏吳縣東洞庭人輝客雲間病卒氏聞
即自經
周文遂妻馬氏吳縣東洞庭人年二十二夫亡誓
以身殉忍死養姑姑殁即自經死
曹憲輅妻周氏吳縣東洞庭人夫亡沐尸易衣並
易已衣周密紉之自縊夫側
殷氏女吳縣人許字陳元儁儁亡女聞欲往弔父
止之乃手刲左耳授兄持祭亡人慟絶而甦後病
篤延醫止之曰吾求速死可令醫手著吾臂耶尋
卒
張士栢妻陳氏吳江人夫死里豪徐洪知其少艾賄
士栢兄納為妾陳守死不可洪以配其僕求死益
力父訟於縣縣令章某納洪賂誣枉之使隸批頰
笮指下於獄會推官行縣例出之巡按至陳隨父
控告既投牒即自刎死巡按上其事旌之洪伏法
令未幾亦死
周嘉妻王氏長洲人嫁甫一月夫陣亡氏縊死
沈信女吳江人里豪王四欲汚之女斷指以示後
復挾悍少羣簒女女窘甚擲碗傷王面得脱隨死
事聞王論如律
支纘武妻陳氏崑山人婚一月武病將死語妻父
曰妻年少必嫁之既殯氏絶粒十有一日死事聞
旌表建祠學宫之右
麫肆婦長洲臨頓里人佚其姓氏其夫亡氏自經
於柩側
張氏二女崑山人父振德令興文二女與母錢並
隨官舍天啓初宼作入城縱火二女大呼曰吾母
子得死所矣皆投火自焚
景運昌妻陳氏崑山人嫁未期夫亡氏求死姑止
之越十有七日卒自經初運昌病氏父來視聞死
頓足曰吾女死矣其見信如此
國朝張敬懷妻某氏常熟人與女遇兵誓死不汚俱被
殺
嚴燦妻顧氏吳縣人夫為仇誣陷獄當死順治辛
卯巡按秦世貞按吳氏白夫冤自刎堂下冤得雪
周氏女長洲人許字何綸言未嫁夫亡欲往弔不
可遂自經死
王漢侯妻梅氏長洲人夫羸疾七年死氏拮据殯
殮呼搶欲殉有夫女弟遣已子日夜防閑之後氏
紿甥他出遂自經柩前
華氏女長洲人許字施家未嫁夫亡聞訃絶粒七
日不死自縊婢救解復持刃母奪之乃令守節夫
家哭泣十二載得羸疾死
沈聖章妻王氏夫遇賊被害氏哭罵賊怒斫死時
年二十有三
戴氏女許字吳其機未嫁機殁矢志不二服將除
投繯死
陸慶之妻顧氏常熟人
沈子猷妻金氏吳縣人夫遠出與孀姑同居姑素
與鄰人通並欲汚氏氏大罵被擊仆地而絶姑以
暴病語人巡撫湯斌勘實上聞姑與所私俱棄市
袁夀先妻譚氏常熟人夫亡親戚逼令改適氏自殺
以上康熙年旌表
錢了文妻徐氏常熟人嫁半載夫亡豪暴刦奪成
姻氏斷髮毁容誓死不從鳴之官卒全其節
雍正四年旌表
羅廷佐妻錢氏吳縣人夫客死氏聞訃自經
生員陳啓瀛妻沈氏吳江人遇宼刃其夫掠氏去
兩手攀竹不從罵不絶口賊怒斫死母收殮之手
猶握竹不可脫母哭告曰今母殮汝非賊也乃展
而殮焉
龐雲衢妻費氏吳江人夫亡殮畢入房刎死僵立
不仆顏色如生
以上雍正五年旌表
吳氏女長洲人冢宰吳一蜚女許字宋啓業未嫁
夫亡誓不欲生念父宦母殁弟妹無依隠忍三年
父歸更訂陸氏女吞金不死投井不得伺間裂宋
聘帛自縊遺書典宋氏簪珥具後事
雍正六年旌表
章揆蒼妻馬氏常熟人早寡而美人多謀娶舅貧
為利所動數欲嫁之氏輒求死而止後族人密與
盧某訂婚紿氏同姑探親舁入盧家氏覺觸柱投
階折齒毁面盧因盛陳金珠簪珥誘之氏怒奮罵
抵諸地百方索死盧懼禍送之還翁拒戶不納氏
奔夫殯所號慟竟夜遂投河死
雍正十年旌表
張樹勛妻趙氏吳江人夫亡服毒死
雍正十一年旌表
莊應龍妻張氏吳江縣人守正禦暴捐軀明志節
烈可嘉
雍正十二年旌表
宋景莪妻沈氏吳江人夫亡葬畢衰麻密紉自經
於床
錢鼎臣妻鈕氏湖州烏程縣人年十八歸震澤錢
氏夫亡誓不再適舅潛與長興王二訂婚刦氏入
舡奮躍入河死
宋爾城妻葉氏長洲人舉人實穎之母順治初湖
兵縱掠氏懼辱投井死幼子實栗泣曰母死何心
獨存亦赴井死
鄒化明妻王氏長洲人避亂吳淞江宼追至謂夫
曰子有親在急循蘆中可避我死此遂赴水死
徐樹聲妻張氏長洲人夫亡懷孤兒避兵林間兒
啼賊覺為剽騎所得自刎未死騎強與俱益奮罵
遂攅刀斃之
周氏長洲人陳琦孫婦為湖宼所執奮袂投水死
琦次媳張氏大呼曰姆得死所亦赴水死其女孫
甫十三罵賊被殺
迮斌妻陳氏吳江人湖宼橫戮氏翁夫父子四人
俱被害氏同老僕赴賊巢收其尸賊欲加刃氏延
頸曰寧殺吾而還吾四尸賊憐而與之時年二十
七後苦節三十五年卒
沈氏女吳縣人許字黃于庚未嫁夫亡誓不二志
兄欲攜之避兵不從閉戶絶粒死
項氏女秀水人許字吳江周應祁周死女聞訃夜
起以素絲約髮衣内外悉縞大書於几曰告父母
兒為周郎死矣遂自縊因合葬焉
蔡懋良繼妻張氏崑山人夫亡值兵亂二子皆前
母所出欲偕之避兵氏曰未亡人得死為幸豈可
奔走道途以自取辱投池中死次子方燧不忍捨
其母留侍不去竟遇害
蔡方燧妻張氏燧死於兵氏先與姑沈池中氏若
有神扶之三日不死家人救免守貞四十年
吳銘訓妻沈氏吳江人宼殺銘訓氏躍出作擊賊
狀被斫死
生員楊應聯妻鈕氏吳江人湖宼猝至氏負病姑
匿蘆葦中盜見露刃脅之氏哭罵盜怒斫其臂遂
躍入河死
沈承銘妻張氏吳江人湖寇至密紉其衣自刎死
張氏女吳江人湖宼至欲汚之投於河宼挽之起
適宼焚其廬奮身投火中骨肉俱燼
陳元芳妻陸氏吳江人兵至夫病不能避氏曰夫
在義無棄去兵欲挾之行不從被殺
章淳妻薛氏常熟人游兵掠城舅與夫皆被殺氏
倉皇投井兵挽其衣碎顱而死
言誾如妻某氏常熟人偕夫避亂夫遇害氏大罵
被殺
徐萱妻沈氏常熟人萱及二子遇盜被殺兩媳皆
不屈死氏戟手大罵被砍數十罵不絶口
蕭爾亨妻許氏常熟人夫為亂兵所殺氏哭罵兵
怒斷其手足罵不止剜兩乳始絶聲
潘興玉妻時氏常熟人夫婦避兵相失氏為所得
罵不絶口死
蔣暹女織素常熟人母殁父謀避兵女曰干戈滿
地何處求全夜拜哭母柩自經死
管氏女崑山人許字包宗賢夫亡守貞邑被兵自
縊
蔡瓊藻妻周氏吳縣洞庭人夫有心疾夫兄瓊滋
輒往調之氏訴諸姑姑不為禁氏憤極縊死越三
十年瓊滋忽夜發狂揵戶手刃妻女自刎有小婢
匿牀下見一紅衣女子往來室中紅衣蓋氏殮時
服云
史洽妻王氏長洲人洽亡洽叔父遽議改適氏憤
欲觸階死乃止日課子讀書檢夫遺篋號慟不能
起迎醫診視曰腸已斷矣數日而死
胡士彦妻黃氏吳郡人嫁未三載夫亡慟欲死以
懷姙冀得一男及産女女又殤間歸省母會夫家
火燼士彦柩焚倉皇歸視家人輩已棄遺骨蔓草
間黃泣至其所取夫遺骨歸士彦弟以為不祥輒
詬詈之黃乃割臂肉同枯骨置瓶内瘞諸城下往
别父母還自經死
劉昭武妻陸氏吳郡人夫病割臂肉以進不起日
夕號慟淚盡繼以血殷紅遍體未幾一慟卒
吳泰妻尤氏吳郡人年二十而寡義不欲生姑勉
慰之乃強食息越三年自經死
任紹孟妻言氏常熟人婚三年夫亡閉戶自經家
人救之每食必慟哭遂成病殁
吳周繼妻厲氏常熟人夫亡自經
程忠謀妻周氏常熟人少寡無子閱三十餘年姑
殁女嫁乃自縊
陳藝先妻蔣氏常熟人早寡無子有狂夫慕其姿
隂謀奪志蔣抱石沈淵死
孫之炯妻屈氏常熟人夫亡自刎棺前
葉氏女吳縣東洞庭人許字王氏子未嫁夫亡女
成服詣柩前斷指自誓聞有議婚者乃縊死
申氏女吳縣人許字錢歷才夫亡自縊
邵氏女吳縣人許字申希文未嫁夫亡聞有他姓
議婚遂絶粒而死
袁七妻陳氏吳縣人七傭作數出比鄰周二假乞
火叩門將犯之氏詬呼得脱恒以刀自衛一日夜
半周排戶入氏持刀拒之周怒奪刀砍氏斷首而
走里人擁周赴官斃於獄巡撫韓世琦立碑里人
建祠祀之
沈乾妻居氏常熟人乾嗣父欲汚之氏以死拒與
乾憤甚乘夜夫婦同縊死
教諭金之潢妻葉氏吳江人夫任廬江教諭卒於
官氏扶柩還祖墓遂縊死
周文遂妻馬氏吳縣東洞庭人早寡無子忍死奉
姑居二年姑殁父諷歸改適遂自經
顧汝紘妻沈氏吳縣東洞庭人夫亡絶粒五日不
死尋自刎仆地復起整衣而逝
黃永祥妻劉氏吳縣人永祥以兄負債被逮懼刑
投河氏大慟亦赴水死
趙漢階繼妻周氏吳江人夫亡月餘自縊
陳裕容妻徐氏吳江人夫死於兵氏尋至夫厝處
慟哭赴水死
顧氏女許字張九彰夫亡自殺
徐氏女許字仲某仲染惡疾辭婚父母私諾許氏
聞之闔戶自經
管正偁妻徐氏夫亡自經
徐松元妻鈕氏吳江人夫亡即赴水死
馬氏女吳江人許字丁某未婚夫亡訃至女方食
投箸入臥内自縊
邵氏女常熟人許字張瑋夫亡自經
席永敬妻諸葛氏常熟人夫亡服闋自經
何述臯妻秦淑常熟人通文翰夫亡破古鏡以半
貯棺半自佩絶粒數日死
沈氏女吳江人許字顧某未嫁鄰鄒氏子夜踰垣
強逼之女取剪刀刺喉死鄒伏法
趙烈婦某氏常熟人趙故宦僕氏美而莊主數挑
之不為動一日強逼之氏泣曰夫人嚴敢相從乎
主謀於妻妻固不妬先召氏入密室盛供帳諭以
意因鍵其戶至暮主人啓戶入縊死矣
王氏女名蘭香元和縣甪直鎮農家女幼時已許
字父窶甚以女質於林為從媵林壻悅其姿數調之
不應遂加箠辱女因製一綿繩自隨一夕壻乘間
強逼之女奮拒得脫夜静乃以所製綿繩自縊死
尹子明女長洲人居滸墅鎮許字句容張國富未
婚張歿女聞訃竟日不語密紉上下衣投河死時
年十七
陳氏女吳縣人字林大治未婚卒女聞訃投繯死
松江府
晉張茂妻陸氏平原内史機族女茂為吳郡太守被
沈充所害陸氏傾家産率茂部曲為先登以討充
充敗陸詣闕上書為茂謝不尅之罪詔曰茂夫妻
忠誠舉門義烈宜追贈茂太僕
元劉氏燕山人幼失父母依兄以居贅壻松人初不
知為戍卒而已有妻久之會赦紿劉暫歸即來數
年不至劉訪於松壻棄絶之劉慟哭剪髮誦經行
乞構一室製棺夜臥其中踰五十年室火氏入棺
大呼隣人乞與蓋棺以畢志遂與室俱燬
陸燾妻趙氏燾鄞人元季挈家避兵松之瓢湖至
正丁未氏為亂兵所掠投水死
張某妻吳氏名妙寧上海人贅張氏子氏以父連
染大獄泣曰吾不遄死禍延良人遂自縊夫獲免
王子温妻諸氏華亭人至正丙申苗兵變温欲挈
氏逃難氏曰豈可以我累而身耶苐去我自為計
賊人逼之氏怒罵被殺
朱道存妻費氏字元琇上海人值苗寇被掠不辱
罵賊死氏妹元徽歸華亭陶氏早寡守志亦罵賊
不辱死人稱雙節
明張文通妻俞氏名妙觀上海人夫亡自經年二十
有六正統三年旌
錢岐妻宋氏名夀貞華亭人夫亡絶粒死詔旌其
門
蔡應奎妻周氏青浦人夫以罪死姑強之再適抱
女投河而死
沈默妻李氏青浦人嫁甫三月夫死自縊
莫隠妻張氏華亭人嫁甫踰年夫亡絶粒死奉詔
旌表
陳氏女青浦人許字沈槐未嫁夫亡欲往奠父母
阻之自縊死
邢應鳳妻陳氏華亭人夫亡守節其弟潛受他姓
聘紿之歸省夜泊舟浦口始請易吉刦之行氏抱
幼女躍入黃浦郡守抵弟罪表其門
何良傅妻宋氏華亭人良傅疾篤暴絶氏謂不復
起即自縊已而良傅復甦終身不再娶
沈思道妻孫氏上海人夫亡自經嘉靖九年旌
楊氏女華亭人許字唐氏子尋夭氏即持齋勵志
父母欲更議婚氏聞自縊死葬後墓生連理枝
譚應禮妻高氏華亭人嘉靖三十三年倭破郡城
氏避不及被執不受汚罵賊見殺二僕婦亦赴水
死事聞旌表
韓洪謨妻張氏華亭人倭犯境洪謨被殺氏號赴
並遇害
陸野塘妻某氏華亭人被倭掠奮罵不受辱賊遂
刃之氏引頸而死
夏世勲妻王氏華亭人遇倭亂投水死
朱煥妻焦氏華亭人遇倭亂投水死
夏氏女華亭人遇倭亂投水死
陶氏女華亭人聞倭至投河死
張氏女華亭人遇倭亂投水死
朱氏二女華亭人倭寇至俱躍入水死
何四妻王氏青浦人遇倭亂投河死
焦氏子婦唐氏青浦人倭犯境赴水死
朱氏婢秋香青浦人倭亂投河死
陳允正妻唐氏華亭人夫亡遺孤繼死遂自縊衣
帶間書夫婦同葬四字萬歷中旌
嚴某妻許氏華亭人嚴好飲博諸惡少窺氏顔艾
利誘其夫夫語氏氏叱之屢被箠楚不從一日諸
惡少以壺豆進氏避之隣嫗家少間聞闔戶聲嫗
往視已自刎仆地萬歷二十年郡守表其貞烈
李九星妻康氏華亭人萬歷中從姑扶舅櫬遠歸
經彭蠡湖夜半風撼舟氏驚墮水姑呼漁人援出
之氏泣告姑曰兒夙承母訓言不出閨今乃假漁
人手乎抵家即自經馮夢貞為之𫝊
陸懋廉妻盛氏華亭人夫亡自縊死
陳愷妻顧氏華亭人夫亡自縊死
胡體晉妻侯氏華亭人夫亡後有欲奪其志者自
縊死
李光初妻楊氏青浦人夫亡將殮氏斷一指投棺
中誓從地下既葬絶粒而亡
顧氏女華亭人許字秦氏子秦亡父母將别議婚
即自縊死
曹氏女華亭人許字薛繼憕憕亡誓以死守聞有
求娶者絶粒死
張文㷆妻王氏華亭人少寡遺腹生子又殤父母
欲奪其志氏服衰麻自經於張氏宗祠
張亮臣妻楊氏上海人夫亡誓以身殉及遺腹生
男乳之服闋即托孤親族自縊死
國朝楊氏女青浦人許字唐嘉會未嫁夫亡父母復議
婚女聞自經死與唐合葬
順治年旌表
王五妻陳氏上海人拒王才強姦不辱奮罵被殺
而死
康熙年旌表
張文輝妻顔氏青浦人夫亡自縊再以救免絶粒
八日而死
雍正六年旌表
顧定妻朱氏上海人嫁三月夫亡守節八載至雍
正八年秋拒許才強姦自刎死十一月題請
旌表
魯祥妻張氏婁縣人其姑故娼也因與祥共迫氏
為娼不從則箠撻勿與飲食脅之益急氏泣告其
父曰我必死命也慎勿抵夫罪潛赴萬安橋急湍
中死八日得其尸面如生衣上下百結里人為立
祠墓側
蘇惠妻葉氏青浦人夫亡絶粒死
沈匡濟妾翟氏華亭人夫殁坐臥一小樓兵至投
井死
吳期伸妻沈氏華亭人兵至抱幼女赴池死
徐俊妻張氏上海人俊疫死貧不得棺張伴尸而
臥以一女為萬氏養媳始得錢以殮後族子利其
改適與其母謀嫁周某遂自經死年三十四
顧颺妻倪氏上海人海寇劫其家氏觸墻死
張旦兮妻范氏上海人拒逼姦被殺
顧竒妻某氏上海人拒姦被殺
徐士述妻趙氏上海人族人奪其産逼之嫁氏赴
水鄰救之遂成疾死
童嘉恕妻褚氏上海人夫亡絶粒死
唐氏上海人夫與某博負以氏償之自縊死
夏某妻瞿氏上海人夫死於冤自縊尸側
陸昇階妻曹氏上海人夫亡百餘日值寒食設祭
時哀慟而絶
唐元晟妻楊氏上海人夫亡守節十年姑與繼母
逼嫁之服鹽滷死
吳連妻張氏上海人夫亡後有劫娶之者給其束
裝自縊而死
周某妻張氏上海人夫亡後有謀娶之者氏聞遂
自縊死
顧德修妻王氏上海人早寡父謀嫁之氏聞痛哭
即自縊死
徐天禄妻秦氏上海人本某姓婢夫亡守節十餘
年其主令改適自縊死
張某妻湯氏華亭人夫亡後鄰舍火氏伏夫柩願
與俱燼須臾風反火息人謂至誠所感
沈元齡妻葉氏華亭人夫亡自縊配祀三烈祠
黃士英妻潘氏華亭人夫亡自縊救免及女嫁嘆
曰吾事畢矣遂一慟而絶
鍾某妻盧氏華亭人夫為王氏青衣婚一月隨主
至京師既以瘵歸病革語氏令改適氏以死誓夫
亡絶粒自經死
張氏女華亭人為莊氏養媳未婚夫亡舅更議以
女配姪女歸謂其祖母曰此萬不可若爾我不活
矣我去某日來收我尸皆不之信將婚前四日縫
結衣帶夜出投水死
董謙妻華氏婁縣人嫁二載而寡及葬夫嫁女畢
後遂自縊死
沈廷棟妻曹氏青浦人順治十六年盜劫貞溪氏
出避猝遇賊度不能脫抱幼女投溪水死
陶尚象妻周氏青浦人夫亡絶粒死
錢氏女奉賢人許字程迪迪殤女闔戶自經
顧弘妻唐氏南匯人夫亡母勸之他適氏號慟欲
死幼女哀哭願偕死並沈於河
唐望麟妻潘氏南匯人嫁甫二十七日夫亡自經
馬繼援妾孫氏南匯人夫亡舅諷之改適氏投繯
絶仆地會救不死守節終身
常州府
唐鄒待徵妻薄氏江隂人隨夫宦江南遭世亂為盜
所獲將辱之乃密以其夫官誥托村媪轉付待徵
遂死李華為作烈婦詞
南唐何氏女江隂人為盜賊所掠欲汚之女紿曰當
修容以見須臾盛飾出大罵不絶口赴水死邑人
義之為立祠於昭聞鄉
宋李易母蔣氏江隂人建炎三年金兵至夏港易官
僉判守臣胡紡謂易曰吾曹死守城郭公有母宜
少避易以告母母曰我去則汝決不能守矣願與
汝同死卒不去
謝天與妻鄧氏武進人事姑盡孝德祐末元兵猝
至家人皆走姑以瞽不能行氏守姑為所獲投水
死
元姚臨妻金氏宜興人元末兵起臨挈家入太湖遊
兵追之氏度不免即率幼女赴水死
趙氏二女江隂人至正間廣德寇掠郡縣長女抗
節自經越三年次女遇盜亦赴水死王逢賦雙珠
詞哀之
朱道存妻費氏道存宦江隂氏依父居上海為苗
軍所執將犯之大罵不辱遂被殺
陳惠妻曹氏江隂人遇寇氏與女俱抗節死子婦
吳氏奮力救姑賊斫其臂血濺衣裙王逢為作三
貞篇
秦筆妻江隂人佚其氏兵亂筆挈妻居吳中筆病
亡氏自縊
鄒珙妻華氏無錫人至正末兵亂氏隨夫走匿追
及度不能脱顧謂夫曰我義不受辱君善自保赴
水死
儲原善二女宜興人紅巾賊亂二女度不能免私
誓以同死及賊至相抱投水死後同葬焉名雙貞
墳
陳氏靖江人隨父楚良避亂遇賊欲掠去即投水
死
明華源長妻鄒氏無錫人夫病革以孤托母而不及
婦婦嘆曰不我信矣遂自經越三日夫亡
陳旭妻臧氏武進人夫病革囑以改嫁氏泣不能
答夫亡即自縊死詔表其門曰貞烈
張文煥妻邵氏無錫人煥官巡檢捕寇戰死遺孤
十齡邵屬於文煥故人姚樞抽刀自刎
孟元卿妻李氏武進人夫亡欲殉以姑在隠忍姑
殁殮畢遂自經死
姚冕妻錢氏武進人夫客死柩還即自經
杭氏女宜興人許字楊鉷鉷家業日替父圖改盟
女堅執不可父隂受他姓聘女聞自經
江相女靖江人年十七聞倭寇入掠密以布自裹
以煤自塗及賊至欲汚之女奮起奪賊刃而刎未
絶投江死
胡秀妻徐氏江隂人早寡有求婚者自經死
于錫調妻杭氏武進人湖寇起不辱遇害
孟道傅妻李氏武進人夫亡自經
張守敬妻劉氏靖江人夫亡有陳姓謀娶之不從
劫歸逼之遂自縊死事發陳伏誅
周氏鄒氏婢也配義兒李昌夫死誓以身殉主婦
命左右守之後既葬守者懈自縊死
薛𤦺妻張氏江隂人夫死召夫弟托孤自刎於幕
趙崇禧妻郁氏江隂人崇禧為家衆所殺郁年二
十五脫簪珥以購賊首置之法撫陳媵所生子陳
亦終身不嫁
劉玉妻龔氏江隂人夫亡有強逼之者乃以所生
子女寄母家舉火自焚邑令上其狀旌焉
巢氏女武進人許字惲鎮未婚鎮卒奔喪守貞事
姑孝謹姑亡遂經死弘治中旌
尤輔妻成氏無錫人隨夫居靖江江水夜至家人
裸而升屋氏不肯與俱整衣端坐榻上死
俞氏婦無錫人夜火及寢婦求衣不得一僕冒火
救之婦曰寧死耳豈可裸而出戶耶遂焚死
華緯妻吳氏無錫人正德中劇寇劉齊犯江隂氏
出走猝遇賊以刃脅之不從磔其屍投之江中
朱性妻顧氏靖江人年二十二夫亡誓死自守正
德中流賊劫掠江南氏懷夫木主隨姑走匿及旦
失姑所在遂縊死時有同邑孫氏馮氏亦死寇難
劉官舍妻吳氏江隂人夫與其曹遠賈不歸有言
其夫實死於其曹氏泣曰勢不能雪仇須訟於地
下自經死
陸某妻翟氏江隂人嫁二十七日夫亡貧無以殮
泣告族屬周佽之事畢自經殯所
王岳妻吳氏無錫人夫病囑籌身後事氏曰妾當
死君前既而夫病亟氏乃設酒饌邀夫族屬及其
兄弟三人至曰吾夫將死請以一見至夕乃跪夫
牀下自縊嘉靖年旌
吳氏女武進人許字顧氏子夫病往奉湯藥夫亡
自縊
朱氏女歸夏秉常年十三尚未成婚倭亂為所執
奮身躍入河死
錢季子妻鄒氏無錫人年二十二為倭賊所獲賊
植刃於栢氏奮力騰身栢上觸刃穿腹而死
陸子才妻蔡氏無錫人嘉靖中乘舟歸寧倭猝至
欲汚之遂投水死事聞旌表
吳璅妻李氏宜興人夫亡守節有逼其改適者自
經死
徐文秀妻王氏宜興人夫亡無子與柩寢處撫木
幾穿卜地為雙壙以誓同穴後舅潛納他姓聘氏
聞之自經萬歷年旌
周珍妻張氏宜興人年二十珍妹年十八人以飛
語誣之二女曰非一死不足以明心嫂姑俱赴水
死
儲篤妻陸氏宜興人夫亡慟哭四十九日以身殉
何其孝繼妻吳氏宜興人夫為族子毆斃前妻子
士晉方九歲氏藏夫血衣匿子外家勖之力學及
士晉舉於鄉氏拊夫棺大慟死士晉成進士持血
衣訟於官讐人伏辜具疏上聞詔付史館
金鉉母章氏武進人鉉死國難母赴井死
徐安遠妻楊氏武進人安遠奉父叔美挈妻妾避
亂太湖父遇害安遠慟哭赴水死妾蕙香曰事急
矣躍入湖楊隨之賊遽遮止欲犯之露刃相脅楊
即引頸就刃自斷其喉
馬世竒妾朱氏李氏俱無錫人懷宗甲申三月闖
賊陷都城世竒語二妾曰吾受國恩宜死二氏泣
對曰主死殉國妾死殉主尚何言即同自縊李氏
年僅十六後俱䘏贈孺人附祀旌表
王章妻某氏妾某氏俱武進人懷宗末章官御史
死國難二氏在籍聞訃俱一慟而絶
陳邦選妻徐氏無錫人為遊兵所掠逼之赴水死
徐文姜妻陳氏無錫人夫墮水死陳聞即自經
孫啓妻鄭氏武進人明末盜起所過剽掠氏恐為
所辱赴河死
盛于鄗妻黃氏靖江人年二十三夫亡請鄗弟子
為後曰夫有後吾事畢矣不食死懷宗九年旌
褚某妻吳氏靖江人夫亡姑令改適自經死
浦氏女無錫人許字陳毓華未婚夫亡女聞誓以
死殉父母守之甚密乘間投河死衣皆密紉雙環
繫焉陳聘物也旦日毓華母聞而往視喉間隠隠
有聲目暫一開而瞑邑人祠祀之
張燦妻劉氏江隂人兵至燦姊妹俱被執去氏獨
奮詈強持上馬嚙去兵一指兵恨亂斫其身數段
張維貞妻高氏江隂人苦節已四十餘年城破兵
至偕子邁及孫俱赴水死
高日增妻吳氏江隂人夫為兵所殺即晚殮葬閉
樓投環而死
王月梅靖江人某氏媳兵劫之行見一小溝奮身
入淺不没取泥遍塗兵攢槊殺之
王翼事妻莊氏武進人
張弘謨妻繆氏江隂人
韓璐妻蔣氏江隂人
沙志禮妻何氏江隂人
戚有元妻章氏江隂人
顧端甫妻高氏江隂人
陳宗虞妻張氏江隂人
邢公祚妻蔣氏江隂人
張達道妻任氏靖江人
劉氏女靖江人
庠生瞿德毅妻項氏靖江人
以上遇兵不辱死
國朝丁氏女江隂人許字徐祗先夫亡自經歸葬徐氏
墓康熙年旌表
沈黌□妻倪氏江隂人□因割股救母而殞氏葬
夫畢自經以殉雍正五年旌表
董氏女武進人許字瞿元春未嫁夫亡女闔戶自
經家人排闥救之因剪髮毁容自誓必死居七年
聞夫柩已葬繼嗣已定謂兄曰我死可送我柩歸
瞿氏墓以全吾志託病絶粒七日死元春父聞之
迎柩與元春合葬雍正七年旌表
馮繼冉妻薛氏陽湖人幼通書史繼冉從弟繼韓
窺其端麗貽書汚玷憤恚自剄事聞旌表繼
韓論如律
孫氏女江隂人許字楊安基未婚夫亡奔喪成服
將葬即自經
夏氏女江隂人許字陸繩武未婚夫殁奔喪哭奠
葬夫三日自經死
以上雍正十一年旌表
蔣九逮妻岳氏武進人年二十六夫亡無子葬夫
畢自經死
李某妻朱氏武進人夫亡有薛某欲劫以歸氏同
女投河死
周魁妻何氏武進人夫墮河死氏沿河號泣兩晝
夜始得夫屍翁令改適自經死
許之濬妻吳氏武進人有強犯之者不從遇害
曹氏女無錫人許字朱氏子未婚夫亡女矢志不
二有強委禽者服衰絰自經
諸士蘭妾葉氏無錫人士蘭客死遺孤幼葉曰待
成立死耳稍長死之
朱氏女無錫人許字張錫婚有日而張殞女聞紿
其母與嫂他出闔戶自經
沈士珍妻馬氏無錫人早寡舅欲嫁之自經死
王氏女無錫人許字金兆年女年十四聞夫病殁
即投繯殉母覺救甦後父母欲改字之女大書一
紙於卧室几上云生為金氏人死為金氏鬼天也
不諒只一死豈不偉遂投井死
胡烈女江隂人許字徐五四徐以讐訟獲死罪繫
獄或勸改字女固拒之夫死獄中即自經
周氏女江隂人許字李燮燮以酒狂自經女欲奔
喪李不可亦自經死
趙氏女江隂人許字方氏子方卒父母欲改字之
女聞自經救免復吞銅卒
潘寀宏妻李氏江隂人夫亡氏年二十六誓以身
殉緣翁篤老忍死養翁撫六歲孤成立翁殁葬畢
一夕密紉上下衣自經臥室
何氏女江隂人許字陳世榮童年養於陳未婚夫
亡氏剪髮爪納柩中誓不嫁姑逼之投繯死
戴川妻張氏江隂人川以事謫戍陜西娶氏生二
子川殁氏籲當事請歸江隂守節督撫哀其志賞
給驛馬移咨江蘇巡撫氏以驛中廩給供口糧徒
步攜二子歸邑人士義之為裒金供其饘粥
邢近綱媳某氏江隂人城破時氏據巨井欄坐遇
男子欲投井氏叱曰汝輩易覓死所留此以為我
婦人盡節地兵近乃踴身入焉
許國棟妻李氏江隂人被兵不辱挈媳并子女自
焚
徐步妻許氏江隂人兵至闔門赴井
曹氏女江隂人
倪春岡妻高氏江隂人
殷華石妻吳氏江隂人
邵國初妻任氏宜興人
邵齊疆妻陸氏宜興人
邵璽妻任氏宜興人
邵遂祖妻吳氏宜興人
丁佳妻黃氏宜興人
丁明妻黃氏宜興人
蘇氏女宜興人
沈伯芳妻王氏宜興人
毛重泰妻史氏宜興人
以上皆為兵所迫不辱死
蔡氏女宜興人許字談邦植未婚夫亡自經死
尹佐妻陳氏宜興人佐訓蒙在外因逋糧縣役欲
污之自刎死
張氏女宜興人許字邵正垣未嫁夫亡即自經
萬文彪繼室曹氏宜興人年十七夫殁投井死
吳某妻王氏宜興人夫亡有強委禽者自縊死
張氏女陽湖人名聖姐賦性端淑有匪人以穢語
相加女聞自刎
海烈婦徐州陳有量妻徙居武進家貧氏有姿色
康熙六年有運丁林顯瑞以銀三兩誘氏夫婦入
糧艘遣夫他往百計誘奸不從強逼之氏堅拒自
經死水手藍九廷鳴之官勘實林伏辜邑人立祠
於西門外運河旁
任氏女宜興人適閔姓兵至赴水死
王紹妻錢氏宜興人事姑至孝一日母饋以鵝菜
覆其上錢即分菜進姑徐按得鵝急欲補進而姑
適至錢愧恨奔告母曰倉猝奉姑失悞姑雖不言
我不死無以自明然姑待我厚我死姑必悲是重
吾不孝也乞以妹與吾夫終事姑嫜遂縊而卒母
以次女續焉
江南通志卷一百七十七
