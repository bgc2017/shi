江南通志卷一百五十三
人物志
忠節(一)(江蘇松常四府)
江寧府
南北朝宋張約之棠邑人耿介不阿授吉陽令景平
元年朝議廢廬陵王約之疏諫不納遂見殺
梁顔見遠晉侍中含六世孫為齊御史治書梁武帝
受禪見遠痛哭而死
唐劉鄴字漢藩句容人為李德裕掌書記咸通初擢
左拾遺召為翰林學士德裕以朋黨抱誣死鄴申
直其冤復官爵後為左僕射黃巢亂僖宗西狩鄴
追乘輿不及為賊捕急不肯屈遂見殺
南唐李元清濠州人徙金陵李後主以吉州永新與
湖南鄰命元清為永新制置使每數月一托疾不
坐衙微服入湖南境以故敵人動息皆知之國亡
歸京師元清僞稱失明召驗之揮刃將及頸目不
為瞬乃放歸
宋秦傳序江寧人淳化中充䕫峡廵檢使李順之亂
賊攻䕫州督兵拒戰力竭乃為蠟書報上赴火死
其子奭泝峽求父尸溺死時以為父死忠子死孝
奏至太宗錄其次子為殿直賜錢十萬
劉綰溧水人累官安撫使死靖康之難
秦鉅字子野江寧人檜曾孫嘉定間通判蘄州城
陷鉅與郡守率親兵巷戰死傷略盡鉅歸署疾呼
吏焚倉庫自投火中老卒冒火挽出之鉅叱曰我
為國死若輩可自求生掣衣就焚而死二子浚瀈
皆從父死後封鉅義烈侯子贈通直郎立廟蘄州
元趙龍澤字萬里溧水人為人剛果有幹才授雷州
清道寨廵檢侍飬不仕時汝潁兵起陷建康龍澤
不屈而死子權亦從父死
明孫炎字伯融句容人博學雄辨太祖下集慶召見
炎首勸收攬俊傑克處州以炎為總制招劉基不
至炎貽書數千言始來見處州故賊衝苖軍作亂
脅降炎炎不屈賊饋酒炙炎大罵賊怒叱使解衣
炎曰此紫綺裘吾君所賜當服以死遂見害後追
封丹陽縣男
齊泰溧水人洪武中進士累官兵部尚書受顧命
輔皇太孫時諸王皆尊屬擁兵專制地嫌勢逼泰
請詔諸王母奔臨王國吏民悉聽朝廷節制諸王
不悦謂齊尚書間我也後靖難兵至泰被執不屈
死
張益字士謙江寧人永樂乙未進士正統時遷侍
讀學士知制詔詞翰敏贍時稱文豪從征殁於土
木之難贈翰林學士諡曰文僖
王一居上元人擢太常贊禮郎宣德初舉南郊禮
儀度醇雅特遷少卿正統時死土木之難
黃宏字德裕六合人弘治壬戌進士由萬安知縣
歴江西恭議九江盗起宏平之宸濠叛一時廹脅
者多得釋宏不從以手械倚柱蹙項死暴屍數日
濠誅贈太常少卿祀旌忠祠
鄭瓛江寧人弘治己未進士知新喻縣遷部郎出
守南昌時宸濠蓄異志潛招巨盗刦江淮間瓛捕
之每事裁抑濠誣奏瓛捶殺王府校尉構錢寧矯
詔撫按究治濠令校尉先械入府辱之萬狀乃送
有司濠反械繫之小舟忽風吹船開見隣船舊兵
瓛諭以禍福衆共釋其縛奪馬潰圍登岸一呼從
者千人斬賊將范成等赴贛撫王守仁軍門備陳
賊勢請速進兵賊平上以瓛抗逆不屈斬獲有功
擢山東鹽運使
何遵字孟循江寧人正德九年進士授工部主事
𣙜木荆州不私一錢帝將南廵以進香東嶽為名
遵抗言滛祀無福權倖見疏遏勿進遵復上書乞
罷廵幸極言江彬怙權倡亂請寬宥諫臣黃鞏等
不爾臣願與同死帝怒廷杖四十肢體盡裂而卒
王鑾字汝和應天人正德辛未進士試政吏部為
原治二篇太宰楊一清器之補文選主事晉驗封
郎中諫武宗南廵廷杖傷踰年卒
陳六竒字鳴驚上元人萬歷戊午舉人知南寧縣
流寇内訌雲南大亂曲靖為土酋所據知府焦潤
生死之六竒被執不屈閤門遇難
童仲揆字元圃孝陵衛籍萬歷戊戌武進士猿臂
善射冇古名將風為四川都司經略熊廷弼聞其
名疏調軍前屢立戰功後與石砫土官秦邦屏率
師渡河衆寡不敵仲揆揮短兵接戰中弩死贈都
督廕其子
張可大字觀甫應天人萬歷辛丑進士由守備歴
舟山參將城久圮可大築之海潮害稼築碕蓄淡
水田遂為膏腴懷宗初為登萊總兵官平島帥劉
興治之亂内陞左軍都督聞兵變回登州為戰守
計城陷題壁自署盡節處乃自縊諡壯節
胥自修字二如江寧人萬歷壬子舉人令曲陽治
為三輔最艱闋補宜黃令以捕奸忤當事左遷衢
州府檢校轉光禄監事未赴聞流宼陷北都具冠
服北向肅拜絶粒而卒
姚九疇字庚先江寧人為浦口守禦崇禎八年冬
從遊擊汪之斌援江浦與流宼戰連敗之城賴以
完之斌欲搜山九疇阻之不聽中賊伏九疇率所
部往救出斌於重圍賊麕至援絶矢窮誘降不屈
罵賊死郡人殉節於流寇之亂者有四川崇寧縣
知縣劉旋貴州司主事徐有聲安慶恭將潘可大
曲靖知府焦潤新鄭訓𨗳談王道
梁志仁字霏玉江寧人由鄉貢授衡陽令抵任即
立易徵便民之法改羅田縣流宼羅汝才攻城城
陷志仁持矛巷戰殺六賊力竭被執賊碎肢體而
焚之妻唐氏亦被殺事聞贈蘄州知州姪堳令仙
遊耿逆亂被執不屈
蘇州府
三國張純字元基吳人父敦德量淵懿善文詞為海
昏令有惠化純學博才秀尤勵操行拜郎中補廣
德令治有異績擢太子輔義都尉赤烏十三年廢
太子和純極諫權幽殺之
朱據字子範吳人張温薦其才兼文武可繼吕蒙
拜建義校尉領兵屯湖孰黃龍元年徵尚公主拜
左將軍赤烏中遷驃騎將軍遭二宫搆争據擁護
太子言詞懇至義形於色守之以死左遷新都郡
丞追賜死
晉張褘吳郡人敞子少有操行為恭帝郎中令劉裕
知禕為帝所親信封藥酒付褘密鴆帝褘曰鴆君
以求生何面目視息世間哉自飲而死
南北朝齊陸超之吳人江州司馬隆昌元年宣城公
鸞專廢立晉安王子懋起兵約超之同事鸞遣于
琳之害子懋琳之勸超之逃亡對曰吾若逃非惟
孤晉安之眷亦恐田横客笑人端坐俟命超之門
生以殺超之當得賞密自後斬之頭墮而身不僵
殮時門生亦助舉棺棺墜其身折脛而死
陸閑字遐業慧曉兄子有風槩不苟合少為張緒
所知仕至揚州别駕永元末刺史始安王遥光據
東府作亂或勸去之閑曰吾為人吏何可逃死臺
軍陷城閑以綱佐被收尚書令徐孝嗣啟閑不豫
逆謀未及報徐世標命殺之子四絳厥完襄
張冲字思約吳人宋臨沮伯邵孫少有至性仕齊
為青冀二州刺史遷郢州梁武帝起兵手書諭意
又遣辯士說之冲確然不回明年梁兵圍之冲固
守不出病將死屬府僚以誠節言終而卒贈散騎
常侍
梁許孝敬吳人勁勇過人為梁宣帝驍將守河東陳
吳明徹攻之孝敬以無援被執戮於建康贈車騎
大將軍
張嵊字四山吳郡人敦孝行年三十餘猶斑衣受
父杖收淚歡然仕梁吳興太守侯景攻之遣使說
降嵊怒斬其使親出督戰城陷被執景欲捨之嵊
罵不屈乃并其子弟十餘人俱遇害景欲全其少
子嵊叱曰吾一門已登鬼錄不就爾處求恩俱死
唐張鎰字季權崑山人以廕授左衛兵曹恭軍累遷
殿中侍御史會齊詵搆盧樅罪鎰按驗知其誣執
正其罪樅得流鎰以是坐貶大歴初為濠州刺史
以最屢遷拜中書侍郎平章事盧杞忌鎰剛直出
為鳳翔隴右節度使德宗幸奉天鎰將傾家貲自
獻行在營將李楚琳作亂鎰與二子俱遇害詔贈
太子太傅圖形凌烟閣
周樸字大樸吳人有詩名羈泊閩中黃巢陷郡偪
其降樸曰我尚不仕天子豈從賊乎遂見害既刑
項中湧出白膏數尺閩人祀於薛老峯
宋王玠字介玉長洲人倜儻負氣紹興初孔彦舟鎮
撫舒蘄聘為幕屬彦舟有異志欲降劉豫問計於
玠玠正色喻以逆順彦舟怒囚之越數日復問玠
曰君不能立功報君父而甘心與逆賊比誠欲反
幸先殺我彦舟竟沉玠於龍眼磯鄉人為立祠於
磯上
邊知章字公望吳人高祖肅真宗朝知邢州澶淵
之役密詔便宜退保肅匿詔抗敵并納旁郡鎮魏
六州老弱全活者數十萬知章崇寧進士歷官通
判開德府靖康初北兵以和議退明年將復動知
章適告滿代者避禍愆期澶淵當孔道或勸逃去
知章寓書於平江諸弟謂苟求幸逃豈不愧守邢
匿詔事乎藉使非力所能而死當見吾祖地下無
靦顔其冬敵至城下軍潰死之贈朝散大夫弟知
白字公式官至吏部尚書孝友篤實循蹈規矩清
虛寡欲號為吉人
滕茂實字秀穎吳人元發從子靖康初出使於北
遷代州屢誘脅之弗為動顧自度不能生還乃自
為哀詞復篆宋工部侍郎滕茂實墓九字裹以奉
使黃旙密授其友董詵屬以後事欽宗北狩舊臣
無敢問起居者過代州茂實獨具冠裳迎謁拜伏
號慟州人皆感泣茂實請從駕不許竟憂憤成疾
卒人哀其忠為起墓臺山寺歲時祀之建炎二年
張浚上其事追贈龍圖閣直學士諡忠節兄祹通
判代州兵入境祹率衆守城力屈為所拘劉豫以
太府卿召執節不辱而死
郭元邁字英遠吳人博通經史入太學魁上舍建
炎二年以和州團練使充通問副使次河朔以書
抵家云出家當艱棘時難保生還此身已許國矣
至北上書乞歸二聖遂留之不遣洪皓歸言其以
身殉國棄之不取何以使人元邁卒死北邊
鄭凝之吳人戩之孫也建炎中為浙西安撫使機
宜建康潰卒犯鎮江凝之死於兵詔官其家
朱良字良伯吳人為海鹽尉兵入境良謂僚友曰
此正忠臣義士殉國難時也披甲執戈集部兵七
百餘奮前擊之衆為披靡然力不敵竟死
元楊椿字子夀吳人讀書過目成誦工古文詞丙中
歲元總兵參政脱寅時守吳辟為參謀俾守婁門
甫二日張士德兵至城下衆潰去椿獨擐甲匹馬
突入與戰身被數鎗度不支且大罵兵以戟裂其
口血被體罵不絶而死
陳普字季周吳人嘗從楊椿遊好學而文尚氣節
張士德入吳兵踵其門使拜不屈且索婦女普大
罵遂被數創而死
明鄧彦章字朝用常熟人洪武中以賢良方正擢御
史清介忠直以諫賜死
劉政字仲理長洲人力學敦行誼建文元年鄉薦
第一主考方孝孺書其卷曰此鳥中孤鳳也政感
其知遇以忠義自許靖難時感憤不食死
黃鉞字叔揚常熟人家貧無書日游書肆借觀輙
記不忘與方孝孺姚善友善建文二年進士仕刑
科給事中憂居聞孝孺被戮遂慟哭不食及善死
起登琴川橋再拜哭曰君與希直同報國吾忍獨
生乎奮身入水死
龔詡字大章崑山人父詧洪武初以給事中謫戍
五開死詡年十四勾補伍守金川門靖難兵入大
慟變姓名王大章遁跡田間肆力經書周忱撫江
南兩薦為學官堅不應曰詡老兵仕無害恐負往
日金川門一慟耳卒無子門人私諡曰安節先生
王永和字用節崑山人永樂甲午中應天鄉試官
兵科給事中劾錦衣衛指揮馬順欺罔持節册封
韓王世子妃糾正中官蹇傲歷晉工部侍郎正統
以後死於土木之難贈官廕子諡襄愍
欽謙吳縣人官太醫院判宣宗數召見問祕方三
問以不知對最後謙伏地曰臣以醫職在保護聖
躬陛下承祖宗鴻業宜兢兢自愛若此等方藥先
賢不傳臣死不敢承旨宣宗怒命武士以旃裹頭
付詔獄久之上悔悟釋出復其官正統末隨駕出
關殉土木之難
程式字以則常熟人宣德癸丑進士歴刑部員外
郎土木之變扈從死難以衣冠歸葬天順改元錄
其子入監所著有兵政十策葩經衍義
蔣欽字子修常熟人弘治九年進士歴官御史正
德間劉瑾專恣逐大學士劉健謝遷欽與戴銑薄
彦徵等奏健遷先朝顧命大臣不可逐又諫上宴
朝廢學與瑾等馳驅射獵非人君體瑾矯旨皆廷
杖削籍欽益慷慨獨上疏前後凡上疏者三廷杖
者三遂卒瑾誅贈光禄卿諡忠烈
唐天恩字堯仁常熟人弘治戊子舉人授葉縣知
縣時劇賊劉七徒黨擾河朔天恩增城塹繕器械
未幾盜抵城下嬰城守二十餘日城陷被執及其
父政懸之庭射殺之庶母任氏二妹皆遇害事聞
贈光禄少卿廕子
陳淮字禹治崑山人禦倭寇遇害子應期舉於鄉
瀝血上陳詔旌其門立祠曰忠烈
錢泮字鳴教常熟人歴官江西恭政所在有聲以
憂歸里時倭寇方熾邑令王鐡既連却之値倭刧
關税巨萬取道尚湖入海泮與鐡率兵邀之墮伏
中力戰而死贈光禄卿廕子建褒忠祠
徐察常熟人恪之裔孫倭寇常熟統家丁抗敵三
丈浦斬獲甚衆王鐵錢泮之難察亦死之詔贈官
廕子
宗禮常熟人世官應天衛千戸歴都督僉事驍勇
敢戰嘉靖間以倭亂調援浙西遇賊帥徐海於皂
林三戰三捷以九百騎破其萬衆海辟易稱為神
兵論者謂軍興以來血戰功第一竟殁於陣詔贈
都督同知諡忠壯賜祠皂林
趙士端字正叔常熟人以歲貢授仙居訓導倭寇
越中令被害知士端為廣文也將釋之士端瞋目
大罵倭斷其首止以身歸葬
顧天叙字禮初崑山人萬歴戊子舉人歴知鉛山
元城嘉魚三縣以子錫疇貴即棄官不仕屏居讀
書及國事危殆趣子南行錫疇以父老戀戀不忍
舍天叙曰吾自盡我當盡之節汝自為汝當為之
事即絶粒以死
徐如珂字季鳴吳縣人萬歴乙未進士授刑部主
事坐謫復起歴遷川東副使奢崇明叛戕蜀撫於
重慶據之而以重兵圍成都如珂甫入境聞之即
召募檄調得兵千人急攻重慶破之成都之圍以
解合兵直搗賊巢破古藺斬萬餘級焚偽宫闕叙
功第一擢太僕少卿轉左通政吳民擊殺緹騎閹
黨議阬吳城如珂抗言曰蘇州財賦重地此令下
揭竿反矣當國者心動事得解如珂積以事忤閹
奉嚴旨削籍既行遣盜至舟中殺之不獲抵家甫
半月知閹怒未已治具召親好道故歡飲夜分飲
藥而卒
顧大章字伯欽常熟人萬歴丁未進士官刑部員
外時東林議起大章雖不預東林而隂為居中斡
旋閹黨深忌之先是經撫之獄大章引八議欲貰
熊廷弼罪廷弼楊漣鄉人也閹黨謀以鬻獄坐大
章以關通罪楊漣左光斗則一網可盡於是楊左
五人先後考死獨移大章刑部定爰書欲以厭天
下口大章曰某自誣服又代五人誣服何以見五
人地下乎飲藥未絶又雉經而死時有芝産獄中
一莖六瓣大章與楊左等六人每一人死芝萎一
瓣大章作瑞芝記懷宗中贈太僕少卿諡裕愍
王佐聖字克仲長洲人萬歴壬子舉人知遵義縣
土酋吳上才郭士竒等叛佐聖督兵深入計縳上
才士竒等奪還所掠男婦三百餘口賊黨欲竄奪
所檻烽火告急援兵不至賊梯城入佐聖横劍奮
呼與賊戰面受三刀以死士民立廟祀焉
周宗建字季侯吳江人萬歴癸丑進士知武康仁
和二縣胥著能聲擢御史客魏表裡擅權宗建前
後彈擊疏凡四上璫憾甚誣以贓下詔獄考死懷
宗間贈太常少卿諡忠毅
周順昌字景文吳縣人萬歴癸丑進士授福州推
官税監高宷横斂虐民民情洶洶不測順昌仗義
抗宷衆遂解散上聞撤宷歸順昌召拜吏部主事
遷文選員外郎謝絶請托失要人意引疾歸嘉善
魏大中以首攻魏閹被逮過吳順昌與之决以女
字其孫閹黨倪文煥詗得之誣奏逮問緹騎至吳
士民大譁訟冤移時而集者萬餘軰緹騎手鋃鐺
擲之衆怒擊殺緹騎留順昌不得發順昌潛行赴
詔獄搒掠無完膚厲聲罵閹鎮撫許顯純槌其齒
盡落順昌噀血濺其面卒誣贓死獄中崇禎初贈
太常卿諡忠介子茂蘭見孝義傳
龔元祥字子貞長洲人萬歴乙邜舉人授霍山教
諭崇禎乙亥正月流賊破霍山元祥肅衣冠秉笏
坐明倫堂賊挾刃脅之不動罵賊甚厲遂縛之過
文廟曰此吾死所也觸賊死之季子炳衡抱父躃
踊呼號罵不絶口賊又殺之贈國子助教建忠孝
祠
包文達字行甫蘇州衛指揮崇禎乙亥流寇掠鳳
安奉廵撫檄統兵進援兵械草草人無鬭志進戰
伏發官軍鳥獸散或勸文達遁按劍叱之力盡戰
死土人立包將軍祠
夏萬亨字元禮崑山人萬歴戊午舉人知西平縣
築城治隄練兵保甲稱能吏歴陞按察僉事分廵
南瑞南昌兵潰死之一家從死者二十餘人
蔡懋德字維立崑山人萬歴己未進士除杭州推
官歴陞嘉湖井陘濟南諸道有殺賊功廷臣以知
兵薦廵撫山西時闖賊陷潼關孤軍拒戰廵按汪
宗友誣劾失援平陽有旨解任或謂懋德可循例
出境候代懋德曰此時存亡呼吸奈何藉口以自
便守危城三晝夜無援城破入三立祠自縊死將
吏應時盛等四十六人從死焉後諡忠襄予祭葬
建祠以應時盛祔
趙廕字任卿吳江人天啟辛酉武舉崇禎九年廵
撫張國維檄為守備屯太湖縣賊至廕提兵與戰
賊敗走廕追至通湖據山為營賊以百騎來山前
挑戰而以千餘騎從山後襲營廕手刃數賊被執
不屈死焉事聞贈指揮同知安慶人祠之
毛維張字國卿吳縣人為長子縣丞署邑篆值魏
鐺矯旨遣使查弔府縣庫銀維張預備一册言邑
小糧輕徵解無餘使者信之迄鐺敗山西一省獨
長子縣庫銀無缺遷北直河陽衛經歴廵城有功
賜宴加級闖賊破彰義門酷刑逼降罵賊不屈而
死
徐&KR0648;字九一長洲人事母至孝諸生時即以名節
自任魏大中被逮過吳&KR0648;不識大中典簪珥易金
贈之周順昌歎曰國家飬士三百年如徐生者真
歲寒松柏也後順昌被逮緹騎横索錢&KR0648;復與楊
廷樞斂財經理之崇禎戊辰成進士選翰林庶吉
士授檢討嘗以直言忤旨詣責抗論如初屢遷右
庶子奉使旋里久之北上抵鎮江聞京師陷一慟
幾絶及南京失守肅衣冠北向稽首投虎邱新塘
橋下而死
顧繩詒字敬承長洲人崇禎庚午舉人知仁夀縣
獻賊狓猖勢日熾西川失守或來說降厲聲叱之
馳馬至學宫從容拜先聖望北稽顙縊死順治己
亥子珽琦扶柩歸葬
宋學朱字用晦長洲人崇禎辛未進士為御史劾
楊嗣昌田維嘉天下壯之廵按山東濟南圍急登
陴守禦火焚城樓骸骼俱燼事聞贈大理卿康熙
四十四年
聖祖南廵賜其墓門云傳經世澤
蔣若來字龍江長洲人獨骨臂善騎射為把總守
浦口崇禎八年闖賊至蟻附登城若來往來奔截
應刃而斃及墜城死者無算為竄百里外撫臣張
國維上其功累擢參將明年賊從間道犯江浦若
來赤手搏賊擲賊所乘馬馬骨俱折復大破之拜
都督守安慶又破賊於潛山後守金華孤城援絶
先焚其妻子巷戰經日力盡自刎死
陳于王字丹衷吳縣人世為蘇州衛千戸累遷都
司僉事守崇明擒海盗王一爵殱其黨殆盡後以
事廢廵撫張國維用為中軍守備崇禎九年賊入
江北圍廬州陷和州國維遣于王守六合邑頼以
全十年賊犯太和于王將兵禦之於酆家店賊敗
退已而數萬衆齊至圍數重諸將突圍不得出于
王手執大刀左右殺賊傷重力竭北面叩頭自刎
死贈昭勇將軍
顧維寰字含英長洲諸生煤山之變哭臨於明倫
堂廵按周一敬鳴金繡衣而來有張長瀾與維寰
奮前牽其裾曰此何時尚衣此章服耶一敬慚而
易之維寰泣曰在位者舉動如此時事可知矣歸
自經於祖墓側一敬心銜長瀾囑學使者褫其衿
長瀾遂絶意進取策杖遊四方齎志以殁
髯樵叟吳縣人不知姓名美髯長身多膂力採薪
洞庭山中負三百斤貨於人祇索百斤値人怪問
之曰吾力能負何妨均値値輕售速即沽酒痛飲
放歌歸午後又入山輙至人跡罕到之處人又怪
之答曰吾多力合遠樵近地應讓力少者忽山中
傳京師陷乃椎胸長號曰吾知天子姓朱竟換賊
李耶投震澤中死
朱集璜字以發崑山人明末貢士學為鄉邦推重
歲旱集璜佐縣令疏夏駕河邑賴其利乙酉南都
潰投東禪寺澄潭死留句云可質祖宗可對天地
生無自欺死復何愧
陶琰字稚圭崑山人執經蔡懋德之門言坊行表
後學奉為典型與朱集璜為中表兄弟聞集璜死
琰即投繯自盡
許琰字玉重長洲諸生甲申聞闖賊變大慟哀詔
至躍入胥江家人馳救之遂絶粒遺詩云忠魂誓
向天門哭立請神兵掃賊氛
周大啟字開美長洲人崇禎甲戌進士歴知黃州
府事流寇屠掠全楚黃州城已毁大啟至召民版
築匝月城完遷督學道抵辰州闖賊至率土司兵
及吏民逆賊於桃源賊不敢犯甲申聞變望闕再
拜不食死士民哀慟槀葬於辰州永順司之小乾
溪立祠祀之
許王家字君聘長洲諸生素厲名節甲申聞變痛
哭不輟整衣冠赴水死同邑諸生顧所受字東吳
亦於學宫前赴水死
徐嶧字瞻淇常熟諸生孤介立品甲申之變焚儒
衣冠於文廟赴泮水死
項志寧字静伯常熟人選貢入南都見貴人多營
私植黨亟歸挈家居湖濱南都潰屏食數日死時
士之蹈義而終者甲申則有屈坦之不食死祝舜
齡觸階死乙酉則有馮知十徐守質邑令王鐡孫
道煥皆遇兵死
文震亨字啟美吳縣人大學士震孟弟由貢生官
武英殿中書國亡後絶粒死震孟次子乘字應符
亦死
胡甲桂字秋卿崑山人崇禎己邜副榜除南昌通
判署守事有足軍餉功遷廣信同知力守危城及
城破自經死子泓在崑山先死於難
顧咸建字漢石崑山人大學士鼎臣曾孫崇禎癸
未進士授錢塘知縣戢奸宄嚴警備廵按以貪殘
激變咸建調護冇方四境以安及錢塘不守殉難
死兄咸正字端木崇禎癸酉舉人授延安推官治
績甚著舉廉卓第一後亦死於難弟咸受字幼疏
天啟甲子舉人邑城破死焉
國朝尹明廷字蓂階吳縣人順治己丑進士選授廣西
平樂知府李定國之亂城破被執不屈死遺骸瘞
府治牌坊下子正始往粤求得之負以歸事聞
贈太僕寺卿廕一子入監
松江府
元潘世英字積中華亭人至正間用御史薦赴閩從
軍諭降興化諸寇督兵守關已而閩寇復作自安
溪突至入廨舍世英安坐不起罵賊被害
明王守信字蕉雪上海人建文時布衣授徒自給靖
難兵起憤鬱絶食死
劉仲禮字用和上海人建文四年八月以明經辟
召至應天遇靖難師入不食七日死
閔電字起光上海廪生素有膽略嘉靖甲寅倭宼
出没海上官軍及客兵來援者屢戰輙挫電與同
志倡義團結鄉里千人禦之頻有斬獲後戰於新
場鎮衆寡不敵没於陣
李府上海人為南匯哨官倭薄城府與二子香黍
力戰敗之復手刃賊之夜刧城者明日復戰中礟
而死官為立忠勇祠曾孫中孚明季官劉河遊擊
甲申戰没
顧國縉字寅美上海人萬歴丙午舉於鄉授崑山
縣教諭遷南國子監丞天啟末操江都御史劉志
選諂事魏璫倡議建祠文廟左國縉誓死力争幾
陷黨禍會閹敗乃免遷刑部郎歴擢按察副使分
廵桂林有破猺賊楚寇功以疾請老甲申三月聞
流寇陷京師慟哭不食死
李逢申字延之上海人萬歴己未進士官工部郎
宼陷京師被執不屈身受五毒自經死
張肯堂字載寧華亭人天啟乙丑進士為濬縣令
大著聲績擢御史流賊陷鳳陽條上滅賊五事計
慮周悉時不能用出按福建數以平寇功受賚還
朝劾楊嗣昌督師無功凡所條奏懇切而中事情
後廵撫閩中殉難死時文選郎中朱永佑字爰啟
亦華亭人崇禎甲戌進士與肯堂同被難
王鐘彦字粲伯華亭人祖明時由進士歴官副使
有清名鍾彦天啟丁邜舉人授長洲縣教諭入為
國子博士累遷工部員外郎甲申三月闖賊圍京
師分守彰義門城陷被執不屈死鍾彦孝友清介
盡節之日囊無一錢其友殮而殯之
宋天顯字敬夫華亭人御史賢之孫由監生授中
書舍人甲申三月為賊所執殉節死
施溥字汝中華亭人父大經兄泳皆仕至府佐溥
以貢授順天永清衛經歴十七年遷樂亭知縣未
赴値京師陷百官皆被寇驅脅溥歎曰我父兄皆
荷國恩我豈可失臣節遂仰藥死
何剛字慤人上海人崇禎庚午舉人性諒直以節
義自許才學通練郡守方岳貢修築海塘自青村
至柘林延袤數千丈剛經紀其役三歲告成費省
工倍十七年上疏言事擢職方主事募兵金華後
以兵隸史可法城破投井死
瞿騫上海人己邜歲貢庚辰廷試特賜同進士授
滕縣知縣流寇陷城死之
衛時春華亭人青八世孫掌後府京師陷懷鐵劵
闔門十七人皆赴井死
王域字元壽華亭人舉鄉薦授宿州學正流賊至
佐有司捍禦有功遷工部主事郎中出守建昌城
被圍分守南門城破死之
孫士美青浦人由鄉薦授舒城教諭崇禎八年流
寇至令以他事出士美代守七十餘日城以全擢
知深州城破自刎於角樓父訥亦自縊一家死者
十三人贈太僕少卿
吳嘉印字繩如華亭人天啟甲子鄉薦歴官南戸
部主事築海塘有功為人方正不苟乙酉聞變謁
方孝孺祠投繯死時上海陳于階為欽天監博士
亦縊於公署
侯承祖金山人為參將守金山明亡猶與子世禄
守城城破世禄巷戰身中四十矢死之承祖亦被
獲令降曰吾家食禄二百八十年今日不當以死
報國哉遂死
徐念祖字無念階玄孫以諸生廕中書國變城破
與妻張二妾陸李皆自縊
國朝沈天成名上章以字行華亭縣人康熙十三年福
建耿逆反執總督范承謨時天成在督幕亦被械
繫錮獄三年抗節不屈及聞承謨殉節即自經死
贈國子監學正陪祀承謨祠天成工詩有聽鵑詩一卷繫
獄時作
葉映榴字丙霞上海人明副都御史有聲子順治
辛丑進士選庶吉士歴官湖北糧道康熙二十七
年武昌兵變入廵撫轅門露刃譟呼廵撫避走映
榴冒刃直前諭以
朝廷威德賊不應且逼之從逆瞋目叱之奪刀欲自刎
賊曰殺好官不祥勒入署以兵環之映榴繕遺疏
叩闕畢升公座罵賊自刎賊大驚匍匐入拜而去
事聞
贈工部右侍郎廕一子
御書忠節二字諡之
常州府
漢虞俊字仲卿無錫人少以孝友稱哀帝時為御史
遷丞相司直王莽執政召為司徒俊飲藥卒光武
即位表其墓
晉周處字子隱魴子未弱冠膂力絶人不修細行後
改過自新仕吳為東觀左丞入晉累遷御史中丞
氐齊萬年反詔隸安西將軍夏侯駿討之令引兵
五千擊賊七萬兵敗援絶左右欲退處曰是吾效
節致死之日也遂力戰死贈平西將軍元帝時追
諡孝侯
周筵玘兄子歴黃門侍郎從弟續潛聚兵將為亂
筵奉丞相睿命與義興太守孔侃協謀即侃坐上
格殺續遷太子右衛率轉吳興内史為王敦誣害
南北朝齊蕭懿字元達南蘭陵人永元末為豫州刺
史崔慧景圍臺城東昏馳使召懿入援懿方食投
箸而起率銳卒三千赴難以平慧景功授中書令
倖臣茹法珍等所憚乃說東昏除之或勸西奔襄
陽懿不從曰古皆有死豈有叛走中書令耶與弟
融俱賜死
梁蕭淵藻字靖藝懿子封西昌侯頻莅州鎮人吏咸
稱之歴遷侍中中書令侯景之亂淵藻曰吾國之
台鼎不能誅翦逆賊正當同死朝廷耳不食而卒
蕭諮字世恭懿從子封武林侯歴衛尉卿簡文即
位後侯景防衛轉嚴惟諮及王克殷不害並以文
弱入侍講論不輟後王殷懼禍自疎諮不忍離帝
朝覲無絶賊惡而殺之
陳昕字君章慶之子七歲能騎射太清二年侯景
兵圍歴陽昕自臨川太守召還為景所執景攻臺
城令昕射書入城譎守者開門納兵堅拒不從見
殺
陳蕭允字叔佐南蘭陵人通達有識鑒仕梁侯景陷
臺城百寮奔散允獨整衣冠坐景軍敬焉尋居京
口百姓懼賊波駭允獨不行曰性命自有常分豈
可逃而免乎卒免於難陳後主嘗問蔡徵徵曰清
虚玄遠殆不可測隋師濟江授官不就文帝義之
厚賜帛卒年八十四
南唐陳喬字子喬自廬陵徙無錫歴中書舍人勸後
主勿降宋及城陷自縊
宋李熙靖字子安晉陵人德裕九世孫登進士第再
中詞學兼茂科歴右司員外郎忤王黼貶秩黼罷
遷中書舍人蔡攸又惡之出知撫州靖康初除顯
謨閣待制張邦昌立使直學士院固拒之憂憤不
食索筆書王維百官何日再朝天句遂卒贈延康
殿學士
蔣興祖字以承宜興人之竒孫以廕歴開封府陽
武令治為畿邑最靖康初北兵犯京師過縣境或
勸走避興祖曰吾世受國恩當死於是力戰而殁
贈朝散大夫
胡唐老字俊民晉陵人宿曾孫崇寧進士歴知鎮
江府兼浙西安撫使建康失守潰卒戚方等趨鎮
江時唐老兵不滿千度力不敵乃撫之無何方欲
犯臨安廹令部衆以行唐老不從諭以禍福方脅
之唐老怒罵遂遇害贈徽猷閣直學士謚忠愍
吳政字弘道宜興人博學強記兼資文武寧宗朝
以陳俊卿薦知棗強安豐軍歴任興元都統北兵
入階成和鳳等州大將王立望風潰竄政聞之一
日夜馳三百里至鎮斬立以徇力戰郤之詔進其
官後二年復戰於黃牛堡兵少無援死之追贈樞
密使
袁植字材老無錫人崇寧間進士為監察御史陳
邊防十三事以誅佞人為先不納引疾歸建炎初
召為左司諫忤宰臣出守岳州會李允文剽掠湖
湘執植植正色詆賊遇害追贈直龍圖閣
吳載堅字節齋宜興人寶祐中進士授四川提刑
按察使疏陳親賢遠佞選將練兵四事不報後與
文天祥起兵敗歸築土室居之家人罕得見其面
遂以是終
姚訔宜興人參政希得子元兵圍常州守臣遁州
人以城降劉師勇復常州詔以訔知常州與陳炤
劉師勇王安節包圭等力戰固守城陷不屈與炤
等皆死之詔贈訔龍圖閣待制
陳炤字光伯無錫人元攻常州炤以朐山令守母
喪姚訔辟為通判墨衰協守矢盡城陷訔死之炤
猶斂兵巷戰敗死追贈朝奉大夫直寶章閣子應
黿杜門終身衣冠不改
胡應炎字煥卿晉陵人宿八世孫咸淳中進士元
兵至常郡守姚訔署為節度判官告父總及兄應
發曰吾家世受國恩今不得復顧家矣選壯士三
千自將乘城殺元將校甚衆城陷巷戰力屈被擒
與父兄俱遇害
莫謙之宜興人為郡城寺僧德祐元年糾合義士
捍禦鄉閭詔授溧陽尉元兵陷常州謙之在城中
率衆力戰死贈武功大夫時常州天慶觀賜紫道
士徐道明城破兵屠城脅道明拜不屈被殺
包圭晉陵人性沉毅有籌略元兵圍常郡守姚訔
聞圭名引與共戰守城陷訔遇害圭猶斂兵巷戰
被執罵賊死
元李士龍江隂人從丞相托克托南征長鎗氐掠地至
睦士龍率所部擒斬及勢不可為飲藥仰誓曰吾
報主盡矣勿令敵砍吾頭倚馬瞠目而逝年才二
十五
許晉字德昭江隂人至正壬辰冬紅巾賊陷江隂
晉與仲子如璋聚衆保護鄉里尋聞官軍駐近郊
隂遣約為内應及官軍與賊遇不利晉戰益力賊
黨復掎其後其子如璋與家僮俱破圍而入父子
俱戰没於陣父老俱墮淚曰父死忠子死孝名其
里為忠孝里
明吳雲字友雲宜興人元翰林待制洪武中歴官刑
部尚書出為湖廣行省參政元梁王據雲南負險
不服先遣王褘招諭之遇害復命雲往時梁王遣
使漠北鐵知院諸人為大軍所獲太祖釋之令與
雲偕行既入境諸人懼以奉使被執得罪誘雲詐
為漠北使者改制書共紿梁王雲誓死拒之遂為
所殺及雲南平詔馳傳返葬弘治中諡忠節與王褘
並祠額曰二忠
王亨字仲理無錫人洪武中舉秀才擢四川按察
司僉事有威惠會紅苖破城衆數萬亨驅戍卒以
戰為賊所得縛而求金亨大罵被三刃然賊終無
意殺之乃大呌辱國如此何以生為觸牆死
陸士隆字季平無錫人洪武中舉明經拜監察御
史抗疏發胡惟庸奸狀忤旨見殺妻及子皆死之
劉基為作忠節孝三歌
儲福無錫人隸籍燕山衛以好義稱燕兵起挈母
妻逃去永樂初簿錄亡卒調曲靖衛仰天嘆曰吾
雖賤卒義不為叛逆臣竟不食死
黃謙字損之武進人以儒生為沛縣典史靖難兵
至謙與知縣顔伯瑋縣丞唐子清集民兵五千築
堡備禦尋往東昌援鐵鉉兵成祖即位執謙至不
屈死伯瑋子清同時殉難正統初御史彭勖建三
忠祠於沛縣祀之
孫泰武進人官北平都司靖難兵起竭力守禦戰
於懷來陷陣死之
陳洽字叔遠武進人永樂間官大理卿贊大軍討
安南轉吏部侍郎復同張輔討平交趾拜兵部尚
書鎮撫其地宣德初黎寇復叛命贊成山侯王通
軍討之通引兵渡沙河洽力止弗聽遇伏兵敗洽
揮刃殺賊數人自剄死贈少保諡節愍官其子樞
刑科給事中嘉靖中建祠祀之
高曇字景雲無錫人正統中由國子生授漳州府
判鄧茂七構亂曇督軍餉次茶舖被執罵賊死贈
工部郎漳民立祠祀之
曹懷字于德無錫人正德壬辰進士戶科給事中
諫南廵詔杖嘉靖初集議大禮忤旨又詔杖創甚
呻吟中再疏論當事諸臣語極戅直出守永平調
思恩
吳玭宜興人由吏員任贑縣主簿正德丙子江西
有寇竊發勢張甚南贛廵撫王守仁檄諸軍進討
玭勇於赴鬭陷陣被殺事聞贈贛縣知縣廕子羣
入監
席上珍靖江人邑諸生有膽力嘉靖中倭寇薄城
率鄉兵禦之從東門鼔譟而出手殺數十賊東至
秦家橋為賊所害
張邦鋐宜興人萬歴中由武進士歴四川松潘參
將副總兵征苖戰死懷宗贈卹
盧象昇字建斗宜興人以大名兵備破流寇撫鄖
陽𠞰湖南北賊遂總七省軍務破李自成總督宣
大畿輔告警督師入援與本兵楊嗣昌忤孤軍次
鉅鹿賈莊力戰死弟象觀字幼哲有英略癸未進
士授金谿令未上聞懷宗殉社稷赴水死
劉熙祚字仲緝武進人天啟甲子舉人懷宗末官
御史按湖南時荆襄諸郡相繼没於寇熙祚抵岳
州親調兵堵截四戰四捷斬賊數千至長沙賊大
至兵潰令部將護吉桂惠三藩先行身引兵斷後
賊追及被執罵賊死贈太僕卿弟永祚字叔遠由
貢生仕至興化知府亦殉國難綿祚字季連以崇
禎辛未進士知永豐縣討平山賊有功
陳震亨字百里江隂人天啟中武進士官都司指
揮流賊逼鳳陽力戰死贈昭勇將軍建祠死所又
武進王孟超亦以武進士官湖廣都司僉書山寇
甘明陽等侵岳出戰兵敗被執罵賊死贈遊擊將
軍
薛自昌武進人世襲百戸崇禎十三年署永生洲
守備隨總兵程龍征流寇萬騎猝至血戰不克死
之賊憾自昌驍勇焚其屍
金鉉字伯玉武進人崇禎戊辰進士由教授歴工
部主事中官張彝憲總理戶工二部屬視諸曹鉉
疏争之忤旨切責俄削籍歸杜門謝客學日益邃
十七年起兵部主事廵視皇城流寇陷大同疏請
撤宣府監閹杜勲專任撫臣朱之馮不聽勲果以
宣府迎賊之馮死之京師陷被朝服投御河死弟
錝亦殉難我
世祖章皇帝賜鉉諡忠潔
王章字漢臣武進人崇禎戊辰進士由知縣擢御
史請罷内操劾内臣冒功出按廿肅力持風紀還
朝廵視京營流賊犯都分守阜城門城破賊呼章
下馬章叱之賊怒拔刀碎章膝坐地大罵賊攢槊
殺之家人覓尸猶一手據地張口怒目如叱賊狀
我
世祖章皇帝賜諡曰節愍子之栻仕閩亦死難
馬世竒字君常無錫人崇禎辛未進士選庶吉士
授編修座主周延儒當國務引大義規切之進諭
德丁艱服除値延儒再相推遠權勢不入都及還
朝進左庶子延儒已賜死親暱者悉避去世竒力
經紀其喪時寇警日聞帝數召對廷臣世竒奏當
飭督撫鎮將約束部伍令兵不虐民人心親附賊
勢乃孤帝稱善京師陷自縊死
世祖章皇帝賜諡文肅給祠田七十畆
陳貞達字則謙宜興人于廷子以廕官戶部主事
忤璫謫順天府知事賊陷京師或勸之去不從被
執罵賊不屈賊桎其兩足投馬櫪中漬以馬矢罵
不絶口而死
毛協恭字力懷武進人崇禎庚辰進士授寧德令
以廉能調繁侯官却餽遺革羡耗多惠政明亡投
水死
王孫蘭字畹仲無錫人崇禎辛未進士歴廣東兵
備副使分廵韶州獻賊犯粤屬邑多潰韶士女出
城逃竄而偽官傳檄將至孫蘭遂自縊朝命贈恤
之
華白滋字紫梁無錫人少從高顧遊官飬利州學
正値交趾入寇城陷登明倫堂自縊死
莫可及字君愚宜興人由監生授長沙照磨崇禎
癸未護寧鄉縣印流賊破縣不屈死二子若鼎若
鈺奔訪遺骸俱及於難
薛聞禮武進人以吏員授黃陂主簿有惠政流寇
至聞其名欲官之挾與俱去暮即亡歸率衆誅偽
令賊復大至執之罵不絶口死
王行儉字質行宜興人崇禎丁丑進士由刑部郎
出知重慶府府常宿重兵行儉撫戢有方獻賊至
苦戰固守賊穴地入城陷被擒不屈為賊臠死
過俊民字尊伯無錫人歲貢生官臨安訓導會兵
潰邑吏皆遁俊民縊死功臣山
龔廷祚字伯興無錫人馬世竒門人崇禎癸未進
士為中書舍人知明將亡寄書其子預以死自誓
南都破肅衣冠投水死
秦之鑑字尚明武進人崇禎癸未進士令仁和數
月告歸住馬跡山教授生徒後遊嵩山至儀封聞
當事有薦而辟之者忽嘔血卒
薛應玢武進人崇禎戊辰以監生除陜西隴州同
知明年四月流寇困城應玢率兵民嬰守百餘日
食盡援絶城陷死
吳鍾巒字巒稚武進人已見儒林傳後任桂林推
官國亡自焚死
戚勲字伯屏江隂人以諸生例入國學授中翰奉
差督閩餉歸順治乙酉城破大書闔門殉難中書
戚勲八字于壁挈妻妾女婢二十一口自焚死同
死者癸酉舉人夏維新字燦焉諸生王華吕九韶
許用
國朝徐之龍字仲升江隂人順治丙戌恩貢授神木知
縣庚寅春王永強作亂之龍嬰城固守糧盡援絶
城陷之龍及二子廷綸寵綸俱死
詔贈按察司僉事
賜祭葬廕一子
華鍾本姓秦無錫人順治四年歲貢知富川縣撫
叛歸俘拊循有績亡何滇寇大至被執渡江中流
鍾投水死事聞
詔贈按察司僉事官其子沚
張令憲字嘉仲無錫人順治四年授香山知縣滇
寇破香山令憲及子丹翰皆見殺
詔贈按察司僉事廕一子知縣
嵇永仁字留山無錫人少為吳郡廪生尚氣節以
經濟自負閩督范承謨知其賢遂延於幕時康熙
十三年逆藩耿精忠將煽亂永仁勸承謨早為備
乃條上撥餉補兵安插逃弁屯田等議並請提精
兵駐上遊以應變賊尤銜之既叛幽承謨别室隨
驅廹永仁至逆邸脅之降不屈誘以官爵益忿詈
不從乃錮永仁於獄重困辱之永仁氣彌厲以炭
畫壁作詩與承謨遥倡和凡在獄踰三年聞承謨
被害遂自經死事聞卹鏹歸葬
贈國子監助教雍正七年
世宗憲皇帝贈吏部尚書
特予建祠
賜御書忠節流芳匾額十一年晉
贈光禄大夫文華殿大學士
江南通志卷一百五十三
江南通志卷一百五十三
人物志
忠節(一)(江蘇松常四府)
江寧府
南北朝宋張約之棠邑人耿介不阿授吉陽令景平
元年朝議廢廬陵王約之疏諫不納遂見殺
梁顔見遠晉侍中含六世孫為齊御史治書梁武帝
受禪見遠痛哭而死
唐劉鄴字漢藩句容人為李德裕掌書記咸通初擢
左拾遺召為翰林學士德裕以朋黨抱誣死鄴申
直其冤復官爵後為左僕射黃巢亂僖宗西狩鄴
追乘輿不及為賊捕急不肯屈遂見殺
南唐李元清濠州人徙金陵李後主以吉州永新與
湖南鄰命元清為永新制置使每數月一托疾不
坐衙微服入湖南境以故敵人動息皆知之國亡
歸京師元清僞稱失明召驗之揮刃將及頸目不
為瞬乃放歸
宋秦傳序江寧人淳化中充䕫峡廵檢使李順之亂
賊攻䕫州督兵拒戰力竭乃為蠟書報上赴火死
其子奭泝峽求父尸溺死時以為父死忠子死孝
奏至太宗錄其次子為殿直賜錢十萬
劉綰溧水人累官安撫使死靖康之難
秦鉅字子野江寧人檜曾孫嘉定間通判蘄州城
陷鉅與郡守率親兵巷戰死傷略盡鉅歸署疾呼
吏焚倉庫自投火中老卒冒火挽出之鉅叱曰我
為國死若輩可自求生掣衣就焚而死二子浚瀈
皆從父死後封鉅義烈侯子贈通直郎立廟蘄州
元趙龍澤字萬里溧水人為人剛果有幹才授雷州
清道寨廵檢侍飬不仕時汝潁兵起陷建康龍澤
不屈而死子權亦從父死
明孫炎字伯融句容人博學雄辨太祖下集慶召見
炎首勸收攬俊傑克處州以炎為總制招劉基不
至炎貽書數千言始來見處州故賊衝苖軍作亂
脅降炎炎不屈賊饋酒炙炎大罵賊怒叱使解衣
炎曰此紫綺裘吾君所賜當服以死遂見害後追
封丹陽縣男
齊泰溧水人洪武中進士累官兵部尚書受顧命
輔皇太孫時諸王皆尊屬擁兵專制地嫌勢逼泰
請詔諸王母奔臨王國吏民悉聽朝廷節制諸王
不悦謂齊尚書間我也後靖難兵至泰被執不屈
死
張益字士謙江寧人永樂乙未進士正統時遷侍
讀學士知制詔詞翰敏贍時稱文豪從征殁於土
木之難贈翰林學士諡曰文僖
王一居上元人擢太常贊禮郎宣德初舉南郊禮
儀度醇雅特遷少卿正統時死土木之難
黃宏字德裕六合人弘治壬戌進士由萬安知縣
歴江西恭議九江盗起宏平之宸濠叛一時廹脅
者多得釋宏不從以手械倚柱蹙項死暴屍數日
濠誅贈太常少卿祀旌忠祠
鄭瓛江寧人弘治己未進士知新喻縣遷部郎出
守南昌時宸濠蓄異志潛招巨盗刦江淮間瓛捕
之每事裁抑濠誣奏瓛捶殺王府校尉構錢寧矯
詔撫按究治濠令校尉先械入府辱之萬狀乃送
有司濠反械繫之小舟忽風吹船開見隣船舊兵
瓛諭以禍福衆共釋其縛奪馬潰圍登岸一呼從
者千人斬賊將范成等赴贛撫王守仁軍門備陳
賊勢請速進兵賊平上以瓛抗逆不屈斬獲有功
擢山東鹽運使
何遵字孟循江寧人正德九年進士授工部主事
𣙜木荆州不私一錢帝將南廵以進香東嶽為名
遵抗言滛祀無福權倖見疏遏勿進遵復上書乞
罷廵幸極言江彬怙權倡亂請寬宥諫臣黃鞏等
不爾臣願與同死帝怒廷杖四十肢體盡裂而卒
王鑾字汝和應天人正德辛未進士試政吏部為
原治二篇太宰楊一清器之補文選主事晉驗封
郎中諫武宗南廵廷杖傷踰年卒
陳六竒字鳴驚上元人萬歷戊午舉人知南寧縣
流寇内訌雲南大亂曲靖為土酋所據知府焦潤
生死之六竒被執不屈閤門遇難
童仲揆字元圃孝陵衛籍萬歷戊戌武進士猿臂
善射冇古名將風為四川都司經略熊廷弼聞其
名疏調軍前屢立戰功後與石砫土官秦邦屏率
師渡河衆寡不敵仲揆揮短兵接戰中弩死贈都
督廕其子
張可大字觀甫應天人萬歷辛丑進士由守備歴
舟山參將城久圮可大築之海潮害稼築碕蓄淡
水田遂為膏腴懷宗初為登萊總兵官平島帥劉
興治之亂内陞左軍都督聞兵變回登州為戰守
計城陷題壁自署盡節處乃自縊諡壯節
胥自修字二如江寧人萬歷壬子舉人令曲陽治
為三輔最艱闋補宜黃令以捕奸忤當事左遷衢
州府檢校轉光禄監事未赴聞流宼陷北都具冠
服北向肅拜絶粒而卒
姚九疇字庚先江寧人為浦口守禦崇禎八年冬
從遊擊汪之斌援江浦與流宼戰連敗之城賴以
完之斌欲搜山九疇阻之不聽中賊伏九疇率所
部往救出斌於重圍賊麕至援絶矢窮誘降不屈
罵賊死郡人殉節於流寇之亂者有四川崇寧縣
知縣劉旋貴州司主事徐有聲安慶恭將潘可大
曲靖知府焦潤新鄭訓𨗳談王道
梁志仁字霏玉江寧人由鄉貢授衡陽令抵任即
立易徵便民之法改羅田縣流宼羅汝才攻城城
陷志仁持矛巷戰殺六賊力竭被執賊碎肢體而
焚之妻唐氏亦被殺事聞贈蘄州知州姪堳令仙
遊耿逆亂被執不屈
蘇州府
三國張純字元基吳人父敦德量淵懿善文詞為海
昏令有惠化純學博才秀尤勵操行拜郎中補廣
德令治有異績擢太子輔義都尉赤烏十三年廢
太子和純極諫權幽殺之
朱據字子範吳人張温薦其才兼文武可繼吕蒙
拜建義校尉領兵屯湖孰黃龍元年徵尚公主拜
左將軍赤烏中遷驃騎將軍遭二宫搆争據擁護
太子言詞懇至義形於色守之以死左遷新都郡
丞追賜死
晉張褘吳郡人敞子少有操行為恭帝郎中令劉裕
知禕為帝所親信封藥酒付褘密鴆帝褘曰鴆君
以求生何面目視息世間哉自飲而死
南北朝齊陸超之吳人江州司馬隆昌元年宣城公
鸞專廢立晉安王子懋起兵約超之同事鸞遣于
琳之害子懋琳之勸超之逃亡對曰吾若逃非惟
孤晉安之眷亦恐田横客笑人端坐俟命超之門
生以殺超之當得賞密自後斬之頭墮而身不僵
殮時門生亦助舉棺棺墜其身折脛而死
陸閑字遐業慧曉兄子有風槩不苟合少為張緒
所知仕至揚州别駕永元末刺史始安王遥光據
東府作亂或勸去之閑曰吾為人吏何可逃死臺
軍陷城閑以綱佐被收尚書令徐孝嗣啟閑不豫
逆謀未及報徐世標命殺之子四絳厥完襄
張冲字思約吳人宋臨沮伯邵孫少有至性仕齊
為青冀二州刺史遷郢州梁武帝起兵手書諭意
又遣辯士說之冲確然不回明年梁兵圍之冲固
守不出病將死屬府僚以誠節言終而卒贈散騎
常侍
梁許孝敬吳人勁勇過人為梁宣帝驍將守河東陳
吳明徹攻之孝敬以無援被執戮於建康贈車騎
大將軍
張嵊字四山吳郡人敦孝行年三十餘猶斑衣受
父杖收淚歡然仕梁吳興太守侯景攻之遣使說
降嵊怒斬其使親出督戰城陷被執景欲捨之嵊
罵不屈乃并其子弟十餘人俱遇害景欲全其少
子嵊叱曰吾一門已登鬼錄不就爾處求恩俱死
唐張鎰字季權崑山人以廕授左衛兵曹恭軍累遷
殿中侍御史會齊詵搆盧樅罪鎰按驗知其誣執
正其罪樅得流鎰以是坐貶大歴初為濠州刺史
以最屢遷拜中書侍郎平章事盧杞忌鎰剛直出
為鳳翔隴右節度使德宗幸奉天鎰將傾家貲自
獻行在營將李楚琳作亂鎰與二子俱遇害詔贈
太子太傅圖形凌烟閣
周樸字大樸吳人有詩名羈泊閩中黃巢陷郡偪
其降樸曰我尚不仕天子豈從賊乎遂見害既刑
項中湧出白膏數尺閩人祀於薛老峯
宋王玠字介玉長洲人倜儻負氣紹興初孔彦舟鎮
撫舒蘄聘為幕屬彦舟有異志欲降劉豫問計於
玠玠正色喻以逆順彦舟怒囚之越數日復問玠
曰君不能立功報君父而甘心與逆賊比誠欲反
幸先殺我彦舟竟沉玠於龍眼磯鄉人為立祠於
磯上
邊知章字公望吳人高祖肅真宗朝知邢州澶淵
之役密詔便宜退保肅匿詔抗敵并納旁郡鎮魏
六州老弱全活者數十萬知章崇寧進士歷官通
判開德府靖康初北兵以和議退明年將復動知
章適告滿代者避禍愆期澶淵當孔道或勸逃去
知章寓書於平江諸弟謂苟求幸逃豈不愧守邢
匿詔事乎藉使非力所能而死當見吾祖地下無
靦顔其冬敵至城下軍潰死之贈朝散大夫弟知
白字公式官至吏部尚書孝友篤實循蹈規矩清
虛寡欲號為吉人
滕茂實字秀穎吳人元發從子靖康初出使於北
遷代州屢誘脅之弗為動顧自度不能生還乃自
為哀詞復篆宋工部侍郎滕茂實墓九字裹以奉
使黃旙密授其友董詵屬以後事欽宗北狩舊臣
無敢問起居者過代州茂實獨具冠裳迎謁拜伏
號慟州人皆感泣茂實請從駕不許竟憂憤成疾
卒人哀其忠為起墓臺山寺歲時祀之建炎二年
張浚上其事追贈龍圖閣直學士諡忠節兄祹通
判代州兵入境祹率衆守城力屈為所拘劉豫以
太府卿召執節不辱而死
郭元邁字英遠吳人博通經史入太學魁上舍建
炎二年以和州團練使充通問副使次河朔以書
抵家云出家當艱棘時難保生還此身已許國矣
至北上書乞歸二聖遂留之不遣洪皓歸言其以
身殉國棄之不取何以使人元邁卒死北邊
鄭凝之吳人戩之孫也建炎中為浙西安撫使機
宜建康潰卒犯鎮江凝之死於兵詔官其家
朱良字良伯吳人為海鹽尉兵入境良謂僚友曰
此正忠臣義士殉國難時也披甲執戈集部兵七
百餘奮前擊之衆為披靡然力不敵竟死
元楊椿字子夀吳人讀書過目成誦工古文詞丙中
歲元總兵參政脱寅時守吳辟為參謀俾守婁門
甫二日張士德兵至城下衆潰去椿獨擐甲匹馬
突入與戰身被數鎗度不支且大罵兵以戟裂其
口血被體罵不絶而死
陳普字季周吳人嘗從楊椿遊好學而文尚氣節
張士德入吳兵踵其門使拜不屈且索婦女普大
罵遂被數創而死
明鄧彦章字朝用常熟人洪武中以賢良方正擢御
史清介忠直以諫賜死
劉政字仲理長洲人力學敦行誼建文元年鄉薦
第一主考方孝孺書其卷曰此鳥中孤鳳也政感
其知遇以忠義自許靖難時感憤不食死
黃鉞字叔揚常熟人家貧無書日游書肆借觀輙
記不忘與方孝孺姚善友善建文二年進士仕刑
科給事中憂居聞孝孺被戮遂慟哭不食及善死
起登琴川橋再拜哭曰君與希直同報國吾忍獨
生乎奮身入水死
龔詡字大章崑山人父詧洪武初以給事中謫戍
五開死詡年十四勾補伍守金川門靖難兵入大
慟變姓名王大章遁跡田間肆力經書周忱撫江
南兩薦為學官堅不應曰詡老兵仕無害恐負往
日金川門一慟耳卒無子門人私諡曰安節先生
王永和字用節崑山人永樂甲午中應天鄉試官
兵科給事中劾錦衣衛指揮馬順欺罔持節册封
韓王世子妃糾正中官蹇傲歷晉工部侍郎正統
以後死於土木之難贈官廕子諡襄愍
欽謙吳縣人官太醫院判宣宗數召見問祕方三
問以不知對最後謙伏地曰臣以醫職在保護聖
躬陛下承祖宗鴻業宜兢兢自愛若此等方藥先
賢不傳臣死不敢承旨宣宗怒命武士以旃裹頭
付詔獄久之上悔悟釋出復其官正統末隨駕出
關殉土木之難
程式字以則常熟人宣德癸丑進士歴刑部員外
郎土木之變扈從死難以衣冠歸葬天順改元錄
其子入監所著有兵政十策葩經衍義
蔣欽字子修常熟人弘治九年進士歴官御史正
德間劉瑾專恣逐大學士劉健謝遷欽與戴銑薄
彦徵等奏健遷先朝顧命大臣不可逐又諫上宴
朝廢學與瑾等馳驅射獵非人君體瑾矯旨皆廷
杖削籍欽益慷慨獨上疏前後凡上疏者三廷杖
者三遂卒瑾誅贈光禄卿諡忠烈
唐天恩字堯仁常熟人弘治戊子舉人授葉縣知
縣時劇賊劉七徒黨擾河朔天恩增城塹繕器械
未幾盜抵城下嬰城守二十餘日城陷被執及其
父政懸之庭射殺之庶母任氏二妹皆遇害事聞
贈光禄少卿廕子
陳淮字禹治崑山人禦倭寇遇害子應期舉於鄉
瀝血上陳詔旌其門立祠曰忠烈
錢泮字鳴教常熟人歴官江西恭政所在有聲以
憂歸里時倭寇方熾邑令王鐡既連却之値倭刧
關税巨萬取道尚湖入海泮與鐡率兵邀之墮伏
中力戰而死贈光禄卿廕子建褒忠祠
徐察常熟人恪之裔孫倭寇常熟統家丁抗敵三
丈浦斬獲甚衆王鐵錢泮之難察亦死之詔贈官
廕子
宗禮常熟人世官應天衛千戸歴都督僉事驍勇
敢戰嘉靖間以倭亂調援浙西遇賊帥徐海於皂
林三戰三捷以九百騎破其萬衆海辟易稱為神
兵論者謂軍興以來血戰功第一竟殁於陣詔贈
都督同知諡忠壯賜祠皂林
趙士端字正叔常熟人以歲貢授仙居訓導倭寇
越中令被害知士端為廣文也將釋之士端瞋目
大罵倭斷其首止以身歸葬
顧天叙字禮初崑山人萬歴戊子舉人歴知鉛山
元城嘉魚三縣以子錫疇貴即棄官不仕屏居讀
書及國事危殆趣子南行錫疇以父老戀戀不忍
舍天叙曰吾自盡我當盡之節汝自為汝當為之
事即絶粒以死
徐如珂字季鳴吳縣人萬歴乙未進士授刑部主
事坐謫復起歴遷川東副使奢崇明叛戕蜀撫於
重慶據之而以重兵圍成都如珂甫入境聞之即
召募檄調得兵千人急攻重慶破之成都之圍以
解合兵直搗賊巢破古藺斬萬餘級焚偽宫闕叙
功第一擢太僕少卿轉左通政吳民擊殺緹騎閹
黨議阬吳城如珂抗言曰蘇州財賦重地此令下
揭竿反矣當國者心動事得解如珂積以事忤閹
奉嚴旨削籍既行遣盜至舟中殺之不獲抵家甫
半月知閹怒未已治具召親好道故歡飲夜分飲
藥而卒
顧大章字伯欽常熟人萬歴丁未進士官刑部員
外時東林議起大章雖不預東林而隂為居中斡
旋閹黨深忌之先是經撫之獄大章引八議欲貰
熊廷弼罪廷弼楊漣鄉人也閹黨謀以鬻獄坐大
章以關通罪楊漣左光斗則一網可盡於是楊左
五人先後考死獨移大章刑部定爰書欲以厭天
下口大章曰某自誣服又代五人誣服何以見五
人地下乎飲藥未絶又雉經而死時有芝産獄中
一莖六瓣大章與楊左等六人每一人死芝萎一
瓣大章作瑞芝記懷宗中贈太僕少卿諡裕愍
王佐聖字克仲長洲人萬歴壬子舉人知遵義縣
土酋吳上才郭士竒等叛佐聖督兵深入計縳上
才士竒等奪還所掠男婦三百餘口賊黨欲竄奪
所檻烽火告急援兵不至賊梯城入佐聖横劍奮
呼與賊戰面受三刀以死士民立廟祀焉
周宗建字季侯吳江人萬歴癸丑進士知武康仁
和二縣胥著能聲擢御史客魏表裡擅權宗建前
後彈擊疏凡四上璫憾甚誣以贓下詔獄考死懷
宗間贈太常少卿諡忠毅
周順昌字景文吳縣人萬歴癸丑進士授福州推
官税監高宷横斂虐民民情洶洶不測順昌仗義
抗宷衆遂解散上聞撤宷歸順昌召拜吏部主事
遷文選員外郎謝絶請托失要人意引疾歸嘉善
魏大中以首攻魏閹被逮過吳順昌與之决以女
字其孫閹黨倪文煥詗得之誣奏逮問緹騎至吳
士民大譁訟冤移時而集者萬餘軰緹騎手鋃鐺
擲之衆怒擊殺緹騎留順昌不得發順昌潛行赴
詔獄搒掠無完膚厲聲罵閹鎮撫許顯純槌其齒
盡落順昌噀血濺其面卒誣贓死獄中崇禎初贈
太常卿諡忠介子茂蘭見孝義傳
龔元祥字子貞長洲人萬歴乙邜舉人授霍山教
諭崇禎乙亥正月流賊破霍山元祥肅衣冠秉笏
坐明倫堂賊挾刃脅之不動罵賊甚厲遂縛之過
文廟曰此吾死所也觸賊死之季子炳衡抱父躃
踊呼號罵不絶口賊又殺之贈國子助教建忠孝
祠
包文達字行甫蘇州衛指揮崇禎乙亥流寇掠鳳
安奉廵撫檄統兵進援兵械草草人無鬭志進戰
伏發官軍鳥獸散或勸文達遁按劍叱之力盡戰
死土人立包將軍祠
夏萬亨字元禮崑山人萬歴戊午舉人知西平縣
築城治隄練兵保甲稱能吏歴陞按察僉事分廵
南瑞南昌兵潰死之一家從死者二十餘人
蔡懋德字維立崑山人萬歴己未進士除杭州推
官歴陞嘉湖井陘濟南諸道有殺賊功廷臣以知
兵薦廵撫山西時闖賊陷潼關孤軍拒戰廵按汪
宗友誣劾失援平陽有旨解任或謂懋德可循例
出境候代懋德曰此時存亡呼吸奈何藉口以自
便守危城三晝夜無援城破入三立祠自縊死將
吏應時盛等四十六人從死焉後諡忠襄予祭葬
建祠以應時盛祔
趙廕字任卿吳江人天啟辛酉武舉崇禎九年廵
撫張國維檄為守備屯太湖縣賊至廕提兵與戰
賊敗走廕追至通湖據山為營賊以百騎來山前
挑戰而以千餘騎從山後襲營廕手刃數賊被執
不屈死焉事聞贈指揮同知安慶人祠之
毛維張字國卿吳縣人為長子縣丞署邑篆值魏
鐺矯旨遣使查弔府縣庫銀維張預備一册言邑
小糧輕徵解無餘使者信之迄鐺敗山西一省獨
長子縣庫銀無缺遷北直河陽衛經歴廵城有功
賜宴加級闖賊破彰義門酷刑逼降罵賊不屈而
死
徐&KR0648;字九一長洲人事母至孝諸生時即以名節
自任魏大中被逮過吳&KR0648;不識大中典簪珥易金
贈之周順昌歎曰國家飬士三百年如徐生者真
歲寒松柏也後順昌被逮緹騎横索錢&KR0648;復與楊
廷樞斂財經理之崇禎戊辰成進士選翰林庶吉
士授檢討嘗以直言忤旨詣責抗論如初屢遷右
庶子奉使旋里久之北上抵鎮江聞京師陷一慟
幾絶及南京失守肅衣冠北向稽首投虎邱新塘
橋下而死
顧繩詒字敬承長洲人崇禎庚午舉人知仁夀縣
獻賊狓猖勢日熾西川失守或來說降厲聲叱之
馳馬至學宫從容拜先聖望北稽顙縊死順治己
亥子珽琦扶柩歸葬
宋學朱字用晦長洲人崇禎辛未進士為御史劾
楊嗣昌田維嘉天下壯之廵按山東濟南圍急登
陴守禦火焚城樓骸骼俱燼事聞贈大理卿康熙
四十四年
聖祖南廵賜其墓門云傳經世澤
蔣若來字龍江長洲人獨骨臂善騎射為把總守
浦口崇禎八年闖賊至蟻附登城若來往來奔截
應刃而斃及墜城死者無算為竄百里外撫臣張
國維上其功累擢參將明年賊從間道犯江浦若
來赤手搏賊擲賊所乘馬馬骨俱折復大破之拜
都督守安慶又破賊於潛山後守金華孤城援絶
先焚其妻子巷戰經日力盡自刎死
陳于王字丹衷吳縣人世為蘇州衛千戸累遷都
司僉事守崇明擒海盗王一爵殱其黨殆盡後以
事廢廵撫張國維用為中軍守備崇禎九年賊入
江北圍廬州陷和州國維遣于王守六合邑頼以
全十年賊犯太和于王將兵禦之於酆家店賊敗
退已而數萬衆齊至圍數重諸將突圍不得出于
王手執大刀左右殺賊傷重力竭北面叩頭自刎
死贈昭勇將軍
顧維寰字含英長洲諸生煤山之變哭臨於明倫
堂廵按周一敬鳴金繡衣而來有張長瀾與維寰
奮前牽其裾曰此何時尚衣此章服耶一敬慚而
易之維寰泣曰在位者舉動如此時事可知矣歸
自經於祖墓側一敬心銜長瀾囑學使者褫其衿
長瀾遂絶意進取策杖遊四方齎志以殁
髯樵叟吳縣人不知姓名美髯長身多膂力採薪
洞庭山中負三百斤貨於人祇索百斤値人怪問
之曰吾力能負何妨均値値輕售速即沽酒痛飲
放歌歸午後又入山輙至人跡罕到之處人又怪
之答曰吾多力合遠樵近地應讓力少者忽山中
傳京師陷乃椎胸長號曰吾知天子姓朱竟換賊
李耶投震澤中死
朱集璜字以發崑山人明末貢士學為鄉邦推重
歲旱集璜佐縣令疏夏駕河邑賴其利乙酉南都
潰投東禪寺澄潭死留句云可質祖宗可對天地
生無自欺死復何愧
陶琰字稚圭崑山人執經蔡懋德之門言坊行表
後學奉為典型與朱集璜為中表兄弟聞集璜死
琰即投繯自盡
許琰字玉重長洲諸生甲申聞闖賊變大慟哀詔
至躍入胥江家人馳救之遂絶粒遺詩云忠魂誓
向天門哭立請神兵掃賊氛
周大啟字開美長洲人崇禎甲戌進士歴知黃州
府事流寇屠掠全楚黃州城已毁大啟至召民版
築匝月城完遷督學道抵辰州闖賊至率土司兵
及吏民逆賊於桃源賊不敢犯甲申聞變望闕再
拜不食死士民哀慟槀葬於辰州永順司之小乾
溪立祠祀之
許王家字君聘長洲諸生素厲名節甲申聞變痛
哭不輟整衣冠赴水死同邑諸生顧所受字東吳
亦於學宫前赴水死
徐嶧字瞻淇常熟諸生孤介立品甲申之變焚儒
衣冠於文廟赴泮水死
項志寧字静伯常熟人選貢入南都見貴人多營
私植黨亟歸挈家居湖濱南都潰屏食數日死時
士之蹈義而終者甲申則有屈坦之不食死祝舜
齡觸階死乙酉則有馮知十徐守質邑令王鐡孫
道煥皆遇兵死
文震亨字啟美吳縣人大學士震孟弟由貢生官
武英殿中書國亡後絶粒死震孟次子乘字應符
亦死
胡甲桂字秋卿崑山人崇禎己邜副榜除南昌通
判署守事有足軍餉功遷廣信同知力守危城及
城破自經死子泓在崑山先死於難
顧咸建字漢石崑山人大學士鼎臣曾孫崇禎癸
未進士授錢塘知縣戢奸宄嚴警備廵按以貪殘
激變咸建調護冇方四境以安及錢塘不守殉難
死兄咸正字端木崇禎癸酉舉人授延安推官治
績甚著舉廉卓第一後亦死於難弟咸受字幼疏
天啟甲子舉人邑城破死焉
國朝尹明廷字蓂階吳縣人順治己丑進士選授廣西
平樂知府李定國之亂城破被執不屈死遺骸瘞
府治牌坊下子正始往粤求得之負以歸事聞
贈太僕寺卿廕一子入監
松江府
元潘世英字積中華亭人至正間用御史薦赴閩從
軍諭降興化諸寇督兵守關已而閩寇復作自安
溪突至入廨舍世英安坐不起罵賊被害
明王守信字蕉雪上海人建文時布衣授徒自給靖
難兵起憤鬱絶食死
劉仲禮字用和上海人建文四年八月以明經辟
召至應天遇靖難師入不食七日死
閔電字起光上海廪生素有膽略嘉靖甲寅倭宼
出没海上官軍及客兵來援者屢戰輙挫電與同
志倡義團結鄉里千人禦之頻有斬獲後戰於新
場鎮衆寡不敵没於陣
李府上海人為南匯哨官倭薄城府與二子香黍
力戰敗之復手刃賊之夜刧城者明日復戰中礟
而死官為立忠勇祠曾孫中孚明季官劉河遊擊
甲申戰没
顧國縉字寅美上海人萬歴丙午舉於鄉授崑山
縣教諭遷南國子監丞天啟末操江都御史劉志
選諂事魏璫倡議建祠文廟左國縉誓死力争幾
陷黨禍會閹敗乃免遷刑部郎歴擢按察副使分
廵桂林有破猺賊楚寇功以疾請老甲申三月聞
流寇陷京師慟哭不食死
李逢申字延之上海人萬歴己未進士官工部郎
宼陷京師被執不屈身受五毒自經死
張肯堂字載寧華亭人天啟乙丑進士為濬縣令
大著聲績擢御史流賊陷鳳陽條上滅賊五事計
慮周悉時不能用出按福建數以平寇功受賚還
朝劾楊嗣昌督師無功凡所條奏懇切而中事情
後廵撫閩中殉難死時文選郎中朱永佑字爰啟
亦華亭人崇禎甲戌進士與肯堂同被難
王鐘彦字粲伯華亭人祖明時由進士歴官副使
有清名鍾彦天啟丁邜舉人授長洲縣教諭入為
國子博士累遷工部員外郎甲申三月闖賊圍京
師分守彰義門城陷被執不屈死鍾彦孝友清介
盡節之日囊無一錢其友殮而殯之
宋天顯字敬夫華亭人御史賢之孫由監生授中
書舍人甲申三月為賊所執殉節死
施溥字汝中華亭人父大經兄泳皆仕至府佐溥
以貢授順天永清衛經歴十七年遷樂亭知縣未
赴値京師陷百官皆被寇驅脅溥歎曰我父兄皆
荷國恩我豈可失臣節遂仰藥死
何剛字慤人上海人崇禎庚午舉人性諒直以節
義自許才學通練郡守方岳貢修築海塘自青村
至柘林延袤數千丈剛經紀其役三歲告成費省
工倍十七年上疏言事擢職方主事募兵金華後
以兵隸史可法城破投井死
瞿騫上海人己邜歲貢庚辰廷試特賜同進士授
滕縣知縣流寇陷城死之
衛時春華亭人青八世孫掌後府京師陷懷鐵劵
闔門十七人皆赴井死
王域字元壽華亭人舉鄉薦授宿州學正流賊至
佐有司捍禦有功遷工部主事郎中出守建昌城
被圍分守南門城破死之
孫士美青浦人由鄉薦授舒城教諭崇禎八年流
寇至令以他事出士美代守七十餘日城以全擢
知深州城破自刎於角樓父訥亦自縊一家死者
十三人贈太僕少卿
吳嘉印字繩如華亭人天啟甲子鄉薦歴官南戸
部主事築海塘有功為人方正不苟乙酉聞變謁
方孝孺祠投繯死時上海陳于階為欽天監博士
亦縊於公署
侯承祖金山人為參將守金山明亡猶與子世禄
守城城破世禄巷戰身中四十矢死之承祖亦被
獲令降曰吾家食禄二百八十年今日不當以死
報國哉遂死
徐念祖字無念階玄孫以諸生廕中書國變城破
與妻張二妾陸李皆自縊
國朝沈天成名上章以字行華亭縣人康熙十三年福
建耿逆反執總督范承謨時天成在督幕亦被械
繫錮獄三年抗節不屈及聞承謨殉節即自經死
贈國子監學正陪祀承謨祠天成工詩有聽鵑詩一卷繫
獄時作
葉映榴字丙霞上海人明副都御史有聲子順治
辛丑進士選庶吉士歴官湖北糧道康熙二十七
年武昌兵變入廵撫轅門露刃譟呼廵撫避走映
榴冒刃直前諭以
朝廷威德賊不應且逼之從逆瞋目叱之奪刀欲自刎
賊曰殺好官不祥勒入署以兵環之映榴繕遺疏
叩闕畢升公座罵賊自刎賊大驚匍匐入拜而去
事聞
贈工部右侍郎廕一子
御書忠節二字諡之
常州府
漢虞俊字仲卿無錫人少以孝友稱哀帝時為御史
遷丞相司直王莽執政召為司徒俊飲藥卒光武
即位表其墓
晉周處字子隱魴子未弱冠膂力絶人不修細行後
改過自新仕吳為東觀左丞入晉累遷御史中丞
氐齊萬年反詔隸安西將軍夏侯駿討之令引兵
五千擊賊七萬兵敗援絶左右欲退處曰是吾效
節致死之日也遂力戰死贈平西將軍元帝時追
諡孝侯
周筵玘兄子歴黃門侍郎從弟續潛聚兵將為亂
筵奉丞相睿命與義興太守孔侃協謀即侃坐上
格殺續遷太子右衛率轉吳興内史為王敦誣害
南北朝齊蕭懿字元達南蘭陵人永元末為豫州刺
史崔慧景圍臺城東昏馳使召懿入援懿方食投
箸而起率銳卒三千赴難以平慧景功授中書令
倖臣茹法珍等所憚乃說東昏除之或勸西奔襄
陽懿不從曰古皆有死豈有叛走中書令耶與弟
融俱賜死
梁蕭淵藻字靖藝懿子封西昌侯頻莅州鎮人吏咸
稱之歴遷侍中中書令侯景之亂淵藻曰吾國之
台鼎不能誅翦逆賊正當同死朝廷耳不食而卒
蕭諮字世恭懿從子封武林侯歴衛尉卿簡文即
位後侯景防衛轉嚴惟諮及王克殷不害並以文
弱入侍講論不輟後王殷懼禍自疎諮不忍離帝
朝覲無絶賊惡而殺之
陳昕字君章慶之子七歲能騎射太清二年侯景
兵圍歴陽昕自臨川太守召還為景所執景攻臺
城令昕射書入城譎守者開門納兵堅拒不從見
殺
陳蕭允字叔佐南蘭陵人通達有識鑒仕梁侯景陷
臺城百寮奔散允獨整衣冠坐景軍敬焉尋居京
口百姓懼賊波駭允獨不行曰性命自有常分豈
可逃而免乎卒免於難陳後主嘗問蔡徵徵曰清
虚玄遠殆不可測隋師濟江授官不就文帝義之
厚賜帛卒年八十四
南唐陳喬字子喬自廬陵徙無錫歴中書舍人勸後
主勿降宋及城陷自縊
宋李熙靖字子安晉陵人德裕九世孫登進士第再
中詞學兼茂科歴右司員外郎忤王黼貶秩黼罷
遷中書舍人蔡攸又惡之出知撫州靖康初除顯
謨閣待制張邦昌立使直學士院固拒之憂憤不
食索筆書王維百官何日再朝天句遂卒贈延康
殿學士
蔣興祖字以承宜興人之竒孫以廕歴開封府陽
武令治為畿邑最靖康初北兵犯京師過縣境或
勸走避興祖曰吾世受國恩當死於是力戰而殁
贈朝散大夫
胡唐老字俊民晉陵人宿曾孫崇寧進士歴知鎮
江府兼浙西安撫使建康失守潰卒戚方等趨鎮
江時唐老兵不滿千度力不敵乃撫之無何方欲
犯臨安廹令部衆以行唐老不從諭以禍福方脅
之唐老怒罵遂遇害贈徽猷閣直學士謚忠愍
吳政字弘道宜興人博學強記兼資文武寧宗朝
以陳俊卿薦知棗強安豐軍歴任興元都統北兵
入階成和鳳等州大將王立望風潰竄政聞之一
日夜馳三百里至鎮斬立以徇力戰郤之詔進其
官後二年復戰於黃牛堡兵少無援死之追贈樞
密使
袁植字材老無錫人崇寧間進士為監察御史陳
邊防十三事以誅佞人為先不納引疾歸建炎初
召為左司諫忤宰臣出守岳州會李允文剽掠湖
湘執植植正色詆賊遇害追贈直龍圖閣
吳載堅字節齋宜興人寶祐中進士授四川提刑
按察使疏陳親賢遠佞選將練兵四事不報後與
文天祥起兵敗歸築土室居之家人罕得見其面
遂以是終
姚訔宜興人參政希得子元兵圍常州守臣遁州
人以城降劉師勇復常州詔以訔知常州與陳炤
劉師勇王安節包圭等力戰固守城陷不屈與炤
等皆死之詔贈訔龍圖閣待制
陳炤字光伯無錫人元攻常州炤以朐山令守母
喪姚訔辟為通判墨衰協守矢盡城陷訔死之炤
猶斂兵巷戰敗死追贈朝奉大夫直寶章閣子應
黿杜門終身衣冠不改
胡應炎字煥卿晉陵人宿八世孫咸淳中進士元
兵至常郡守姚訔署為節度判官告父總及兄應
發曰吾家世受國恩今不得復顧家矣選壯士三
千自將乘城殺元將校甚衆城陷巷戰力屈被擒
與父兄俱遇害
莫謙之宜興人為郡城寺僧德祐元年糾合義士
捍禦鄉閭詔授溧陽尉元兵陷常州謙之在城中
率衆力戰死贈武功大夫時常州天慶觀賜紫道
士徐道明城破兵屠城脅道明拜不屈被殺
包圭晉陵人性沉毅有籌略元兵圍常郡守姚訔
聞圭名引與共戰守城陷訔遇害圭猶斂兵巷戰
被執罵賊死
元李士龍江隂人從丞相托克托南征長鎗氐掠地至
睦士龍率所部擒斬及勢不可為飲藥仰誓曰吾
報主盡矣勿令敵砍吾頭倚馬瞠目而逝年才二
十五
許晉字德昭江隂人至正壬辰冬紅巾賊陷江隂
晉與仲子如璋聚衆保護鄉里尋聞官軍駐近郊
隂遣約為内應及官軍與賊遇不利晉戰益力賊
黨復掎其後其子如璋與家僮俱破圍而入父子
俱戰没於陣父老俱墮淚曰父死忠子死孝名其
里為忠孝里
明吳雲字友雲宜興人元翰林待制洪武中歴官刑
部尚書出為湖廣行省參政元梁王據雲南負險
不服先遣王褘招諭之遇害復命雲往時梁王遣
使漠北鐵知院諸人為大軍所獲太祖釋之令與
雲偕行既入境諸人懼以奉使被執得罪誘雲詐
為漠北使者改制書共紿梁王雲誓死拒之遂為
所殺及雲南平詔馳傳返葬弘治中諡忠節與王褘
並祠額曰二忠
王亨字仲理無錫人洪武中舉秀才擢四川按察
司僉事有威惠會紅苖破城衆數萬亨驅戍卒以
戰為賊所得縛而求金亨大罵被三刃然賊終無
意殺之乃大呌辱國如此何以生為觸牆死
陸士隆字季平無錫人洪武中舉明經拜監察御
史抗疏發胡惟庸奸狀忤旨見殺妻及子皆死之
劉基為作忠節孝三歌
儲福無錫人隸籍燕山衛以好義稱燕兵起挈母
妻逃去永樂初簿錄亡卒調曲靖衛仰天嘆曰吾
雖賤卒義不為叛逆臣竟不食死
黃謙字損之武進人以儒生為沛縣典史靖難兵
至謙與知縣顔伯瑋縣丞唐子清集民兵五千築
堡備禦尋往東昌援鐵鉉兵成祖即位執謙至不
屈死伯瑋子清同時殉難正統初御史彭勖建三
忠祠於沛縣祀之
孫泰武進人官北平都司靖難兵起竭力守禦戰
於懷來陷陣死之
陳洽字叔遠武進人永樂間官大理卿贊大軍討
安南轉吏部侍郎復同張輔討平交趾拜兵部尚
書鎮撫其地宣德初黎寇復叛命贊成山侯王通
軍討之通引兵渡沙河洽力止弗聽遇伏兵敗洽
揮刃殺賊數人自剄死贈少保諡節愍官其子樞
刑科給事中嘉靖中建祠祀之
高曇字景雲無錫人正統中由國子生授漳州府
判鄧茂七構亂曇督軍餉次茶舖被執罵賊死贈
工部郎漳民立祠祀之
曹懷字于德無錫人正德壬辰進士戶科給事中
諫南廵詔杖嘉靖初集議大禮忤旨又詔杖創甚
呻吟中再疏論當事諸臣語極戅直出守永平調
思恩
吳玭宜興人由吏員任贑縣主簿正德丙子江西
有寇竊發勢張甚南贛廵撫王守仁檄諸軍進討
玭勇於赴鬭陷陣被殺事聞贈贛縣知縣廕子羣
入監
席上珍靖江人邑諸生有膽力嘉靖中倭寇薄城
率鄉兵禦之從東門鼔譟而出手殺數十賊東至
秦家橋為賊所害
張邦鋐宜興人萬歴中由武進士歴四川松潘參
將副總兵征苖戰死懷宗贈卹
盧象昇字建斗宜興人以大名兵備破流寇撫鄖
陽𠞰湖南北賊遂總七省軍務破李自成總督宣
大畿輔告警督師入援與本兵楊嗣昌忤孤軍次
鉅鹿賈莊力戰死弟象觀字幼哲有英略癸未進
士授金谿令未上聞懷宗殉社稷赴水死
劉熙祚字仲緝武進人天啟甲子舉人懷宗末官
御史按湖南時荆襄諸郡相繼没於寇熙祚抵岳
州親調兵堵截四戰四捷斬賊數千至長沙賊大
至兵潰令部將護吉桂惠三藩先行身引兵斷後
賊追及被執罵賊死贈太僕卿弟永祚字叔遠由
貢生仕至興化知府亦殉國難綿祚字季連以崇
禎辛未進士知永豐縣討平山賊有功
陳震亨字百里江隂人天啟中武進士官都司指
揮流賊逼鳳陽力戰死贈昭勇將軍建祠死所又
武進王孟超亦以武進士官湖廣都司僉書山寇
甘明陽等侵岳出戰兵敗被執罵賊死贈遊擊將
軍
薛自昌武進人世襲百戸崇禎十三年署永生洲
守備隨總兵程龍征流寇萬騎猝至血戰不克死
之賊憾自昌驍勇焚其屍
金鉉字伯玉武進人崇禎戊辰進士由教授歴工
部主事中官張彝憲總理戶工二部屬視諸曹鉉
疏争之忤旨切責俄削籍歸杜門謝客學日益邃
十七年起兵部主事廵視皇城流寇陷大同疏請
撤宣府監閹杜勲專任撫臣朱之馮不聽勲果以
宣府迎賊之馮死之京師陷被朝服投御河死弟
錝亦殉難我
世祖章皇帝賜鉉諡忠潔
王章字漢臣武進人崇禎戊辰進士由知縣擢御
史請罷内操劾内臣冒功出按廿肅力持風紀還
朝廵視京營流賊犯都分守阜城門城破賊呼章
下馬章叱之賊怒拔刀碎章膝坐地大罵賊攢槊
殺之家人覓尸猶一手據地張口怒目如叱賊狀
我
世祖章皇帝賜諡曰節愍子之栻仕閩亦死難
馬世竒字君常無錫人崇禎辛未進士選庶吉士
授編修座主周延儒當國務引大義規切之進諭
德丁艱服除値延儒再相推遠權勢不入都及還
朝進左庶子延儒已賜死親暱者悉避去世竒力
經紀其喪時寇警日聞帝數召對廷臣世竒奏當
飭督撫鎮將約束部伍令兵不虐民人心親附賊
勢乃孤帝稱善京師陷自縊死
世祖章皇帝賜諡文肅給祠田七十畆
陳貞達字則謙宜興人于廷子以廕官戶部主事
忤璫謫順天府知事賊陷京師或勸之去不從被
執罵賊不屈賊桎其兩足投馬櫪中漬以馬矢罵
不絶口而死
毛協恭字力懷武進人崇禎庚辰進士授寧德令
以廉能調繁侯官却餽遺革羡耗多惠政明亡投
水死
王孫蘭字畹仲無錫人崇禎辛未進士歴廣東兵
備副使分廵韶州獻賊犯粤屬邑多潰韶士女出
城逃竄而偽官傳檄將至孫蘭遂自縊朝命贈恤
之
華白滋字紫梁無錫人少從高顧遊官飬利州學
正値交趾入寇城陷登明倫堂自縊死
莫可及字君愚宜興人由監生授長沙照磨崇禎
癸未護寧鄉縣印流賊破縣不屈死二子若鼎若
鈺奔訪遺骸俱及於難
薛聞禮武進人以吏員授黃陂主簿有惠政流寇
至聞其名欲官之挾與俱去暮即亡歸率衆誅偽
令賊復大至執之罵不絶口死
王行儉字質行宜興人崇禎丁丑進士由刑部郎
出知重慶府府常宿重兵行儉撫戢有方獻賊至
苦戰固守賊穴地入城陷被擒不屈為賊臠死
過俊民字尊伯無錫人歲貢生官臨安訓導會兵
潰邑吏皆遁俊民縊死功臣山
龔廷祚字伯興無錫人馬世竒門人崇禎癸未進
士為中書舍人知明將亡寄書其子預以死自誓
南都破肅衣冠投水死
秦之鑑字尚明武進人崇禎癸未進士令仁和數
月告歸住馬跡山教授生徒後遊嵩山至儀封聞
當事有薦而辟之者忽嘔血卒
薛應玢武進人崇禎戊辰以監生除陜西隴州同
知明年四月流寇困城應玢率兵民嬰守百餘日
食盡援絶城陷死
吳鍾巒字巒稚武進人已見儒林傳後任桂林推
官國亡自焚死
戚勲字伯屏江隂人以諸生例入國學授中翰奉
差督閩餉歸順治乙酉城破大書闔門殉難中書
戚勲八字于壁挈妻妾女婢二十一口自焚死同
死者癸酉舉人夏維新字燦焉諸生王華吕九韶
許用
國朝徐之龍字仲升江隂人順治丙戌恩貢授神木知
縣庚寅春王永強作亂之龍嬰城固守糧盡援絶
城陷之龍及二子廷綸寵綸俱死
詔贈按察司僉事
賜祭葬廕一子
華鍾本姓秦無錫人順治四年歲貢知富川縣撫
叛歸俘拊循有績亡何滇寇大至被執渡江中流
鍾投水死事聞
詔贈按察司僉事官其子沚
張令憲字嘉仲無錫人順治四年授香山知縣滇
寇破香山令憲及子丹翰皆見殺
詔贈按察司僉事廕一子知縣
嵇永仁字留山無錫人少為吳郡廪生尚氣節以
經濟自負閩督范承謨知其賢遂延於幕時康熙
十三年逆藩耿精忠將煽亂永仁勸承謨早為備
乃條上撥餉補兵安插逃弁屯田等議並請提精
兵駐上遊以應變賊尤銜之既叛幽承謨别室隨
驅廹永仁至逆邸脅之降不屈誘以官爵益忿詈
不從乃錮永仁於獄重困辱之永仁氣彌厲以炭
畫壁作詩與承謨遥倡和凡在獄踰三年聞承謨
被害遂自經死事聞卹鏹歸葬
贈國子監助教雍正七年
世宗憲皇帝贈吏部尚書
特予建祠
賜御書忠節流芳匾額十一年晉
贈光禄大夫文華殿大學士
江南通志卷一百五十三
