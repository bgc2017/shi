江南通志卷一百三十九
人物志
宦績(一)(江寧一府)
江寧府
晉紀瞻字思遠其先秣陵人吳平後徙歴陽瞻少以
方直知名元帝為安東將軍引為軍諮祭酒帝即
位拜侍中轉尚書上疏諫諍多所匡正明帝時徙
領軍將軍瞻才兼文武忠亮雅正卒諡曰穆
薛兼字令長丹陽人祖綜吳尚書僕射父瑩仕晉
為散騎常侍兼清素有器宇初入洛司空張華見
而竒之元帝為安東將軍引為軍諮祭酒稍遷丞
相長史甚勤其事帝踐阼歴尚書領太子少傅自
綜至兼三世傅東宫談者美之
張闓字敬緒丹陽人吳輔吳將軍昭曾孫同郡薛
兼薦闓才幹於元帝引為安東參軍甚加禮遇帝
為晉王累遷侍中帝踐阼出補晉陵内史在郡甚
有威惠時所部四縣並以旱告闓立曲阿新豐塘
溉田八百餘頃每歲豐稔歴大司農遷尚書蘇峻
反闓入宫侍衛峻使闓持節權督東軍闓密宣太
后詔令於三吳令速起義軍又運穀集兵以討峻
峻平加散騎常侍後拜光禄大夫卒
陶回丹陽人抗子有器幹王導引為從事中郎蘇
峻反回收合義旅與陶侃温嶠共攻斬峻以功遷征
虜將軍吳興太守時歲饑穀貴回不待報開倉賑
濟一境獲全既而下詔并勅會稽吳郡依回賑恤
二郡賴之卒諡威
甘卓字季思丹陽人元帝初渡江授卓揚威將軍
歴陽内史討周馥及杜弢屢立戰功歴安南將軍
梁州刺史假節督沔北諸軍鎮襄陽為政簡惠善
於撫綏估税悉除市無二價西土稱之
王劭字敬倫導第五子美姿容有風操雖家人近
習未常見其惰替之容官至吏部尚書尚書僕射
出為吳國内史弟薈字敬文亦為吳國内史值年
饑粟貴薈以私米作饘粥以飼餓者所濟活甚衆
王珣字元琳導次子中書令洽之子為桓温掾軍
中機務悉委珣文武數萬人悉識其面從討袁真
封東亭侯歴吳國内史士庶悦服徵為僕射領吏
部後進衛將軍都督琅邪水陸軍事以疾解職弟
珉字季琰少有才藝名出珣右代王獻之為中書
令世謂獻之大令琰小令卒年二十八
王允之字深猷導族子父舒為荆州刺史王敦敗
王含父子俱奔舒舒逆而沈之於江蘇峻反舒遣
允之率義軍累破之以功封舒彭澤縣侯卒諡穆
允之咸康中刺江州莅政甚有威惠繼為衛將軍
會稽内史未到卒諡曰忠
王彪之字叔武尚書僕射廙之子除著作佐郎
歷遷侍中廷尉言郊祀必赦恐凶愚生心僥倖
從之轉吏部尚書郎遷轉不阿出為會稽内史居
郡八年豪右斂跡流亾盡復海西廢時彪之神彩
毅然文武儀凖莫不取定朝廷服之遷尚書令與
謝安並掌朝政大事必從彪之諮議而定卒諡簡
王述字懷祖父承從元帝渡江司徒王導以門第
辟述中兵屬嘗見導每發言一座莫不贊美述正色
曰人非堯舜何能每事盡善導改容謝之歴庾冰
征虜長史冰欲移鎮樂鄉述止之尋遷衛將軍尚
書令桓温平洛陽議欲遷都朝廷憂懼述曰温以
虚聲威朝廷耳但從之自無所應果不行又議欲
遷鐘簴述曰方當蕩平區宇旋軫舊京若其不爾
宜改遷園陵不宜先事鐘簴温無以奪以老乞歸
卒諡簡
王坦之字文度述子也襲父爵領左衛將軍非時
俗放蕩著廢莊論以敦儒術尋領本州大中正簡
文帝詔桓温依周公居攝故事坦之持詔入帝前
毀之乃使坦之改詔俄領丹陽尹徐兖二州刺史
鎮廣陵上表言人君以孝敬為本以委任為貴又
諫謝安好聲律朞功不廢絲竹之非卒年四十六
臨終與謝安桓冲書惟憂國家之計諡曰獻
南北朝齊劉係宗丹陽人官右軍將軍兼中書通事
舍人再為少府久在朝省嫺於職事齊武帝盛稱
其有經濟才
梁周捨建康人梁初拜尚書祠部郎禮儀損益多自
捨出累遷吏部郎預機密後與徐勉同參國政稱
賢相
南唐周宗字君太秣陵人常給使烈祖左右用贊禪
功遷樞密使將相奉法循理以司徒致仕周兵初
起而宗卒二女皆為國后
陸昭符南唐金陵人為常州刺史當吳越之衝城
邑荒殘治以寬簡招納流亾遂致富實顯德五年
元宗稱藩於周命昭符為進奏使及宋太祖受禪
後後主嗣位如天子禮太祖怒召昭符詰之色甚
厲昭符徐以鄙語對太祖笑解卒於邸
宋陳承昭昇州人建隆初入朝以承昭知水利督治
惠民五丈二河通漕運又督諸軍鑿池朱明門内
外以習水戰從征太原歸遷龍武軍統制
刁衎字元賓昇州人從李煜歸宋知桐廬縣會詔
羣臣言事衎上諫刑書通判湖州疏陳五事歴知
廬潁湖州授兵部郎中卒以純澹夷雅稱士大夫
多推重之子湛湜渭湛子繹約皆第進士約直史
館嘗使契丹知揚州
秦羲字致堯江寧人太祖召見補殿直督廣濟漕
太宗時提點淮南茶鹽討捕荆湖羣盜歴典州郡
羲好為詩喜賓客歴貨財之任十五年精勤練習
所在稱職
盧鑑字正臣金陵人累舉進士不第仕邊職在鄜
延路敗走李繼遷又焚其積聚多斬首級又善於
料敵為利州都監奏李繼遷聲言石隕之詐宜益
為僃遷知儀州州有封勝關最險要繼遷揚言欲
襲取之詔徙老弱芻粟於内地鑑曰此奸謀也且
示虜弱摇民心竟不徙賊亦不至知利州歲饑便
宜發粟賑饑知環州平磨媚族累遷至西上閤門
使知秦州
李琮字獻甫江寧人登進士第調寧國軍推官州
積穀腐敗轉運使移州散於民俾至秋償新者守
將行之琮曰穀不可食強與民責而償之將何以
堪持不下乃止知陽武縣役法初行琮區畫盡理
旁近民願視以為則徽宗時歴知潞州潞有謀亂
者為書期日揭道上部使者檄索奸甚亟琮置不
問以是日置酒高會訖無他終寶文閣待制
王綸字德言建康人登紹興五年進士第歴諸王
宫大小學正言孔門弟子及後世諸儒有功斯文
者皆得從祀先聖宜以其式頒諸郡縣以薦為監
察御史與秦檜論事忤其意罷去檜死召為起居
舍人兼權禮部侍郎試中書舍人高宗親政詔命
填委多綸所草嘗使金充稱謝使金主發數問綸
條對金主不能屈明年知建康府兼行宫畱守每
以守禦利害驛聞上多從之卒贈左光禄大夫諡
章敏
俞㮚字祗若江寧人崇寧四年以上舍賜進士第
擢中書舍人進給事中上言學校必使士有成才
人無異論然後為得言頗見行拜御史中丞陳士
風六弊發戶部尚書劉炳隂事時蔡京方倚炳為
腹心戾其意改㮚翰林學士竟以毀紹聖法貶常
州團練副使復改官知江寧府卒
李可六合人咸淳間為監察御史與御史陳過論
賈似道黨俱貶斥朝論快之
魏良臣字道弼溧水人初第進士即訟陳東冤除
壽昌令遷吏部員外郎高宗召對稱旨稱其可屬
大事後拜參知政事請出衣冠之囚歸蠻瘴之竄
整頓軍政觀聽一新
劉應炎溧水人介直剛方居臺諫不避權貴因忤
賈似道棄官歸
明周貞字文典江寧人吳元年為大理寺卿詔同李
善長劉基陶安定律令貞上疏曰立法貴簡易使
人易曉若條緒繁多或一事而兩端可輕可重吏
得夤緣為奸則所以禁殘暴者反以賊良善非良
法也上嘉納之洪武元年陞刑部尚書出為廣東
行省參知政事能吏悉上其績聘名儒以待考試
二年復召為尚書致仕
孔克仁句容人由行省都事進郎中侍帷幄最久
太祖論天下形勢及前代興亾事必以克仁備顧
問洪武二年命授諸王經功臣子弟亦令入學終
參議
端木復初字以善溧水人太祖召為徽州府經歴
覈田均税一除欺弊除磨勘司丞凡錢粟刑法貨
物無所不讞勾稽隠伏人不能欺官至刑部尚書
子孝文翰林待詔孝思翰林侍書兄弟先後使朝
鮮以清節為遠人所服立雙清館以旌之
趙本字居仁溧水人洪武中以薦辟歴官左通政
其孫往省之給錢二貫令徒步歸永樂間治水浙
江築堤捍海患潮汐冲擊本為文請於海神潮果
三日弗至功乃成
丁璿上元人永樂甲申進士選庶吉士改御史廵
按徐州擒賊首衛輝盜起承命往治稱旨陞右僉
都御史時麓川蠻叛乘傳往視上用兵便宜十餘
事勅廵撫雲南以征麓川功陞左副都御史兼廵
貴州所至有政聲
徐承宗中山王曾孫襲爵魏國公英宗時守僃南
京號令嚴肅宗族家衆㒺敢撓法居十六年人未
嘗見其坐立傾倚喜怒横發時以為有大臣體
張瑄字廷璽江浦人正統壬戌進士授刑部主事
知吉安府俗健訟日不下數十百人决斷如流丙
子大饑發廪賑濟不俟奏報成化初擢廣東布政
平廣西流賊莫文章等建倉六十二修陂塘圩岸
四千六百增築城十二任滿軍民相率乞畱詔可
其奏壬辰陞福建廵撫山海寇攻刦鎮城久不獲
瑄至皆成擒奏革鎮守太監移鎮河南改運倉於
彰德水次以便軍民入覲奏時務一十八事皆施
行晉南刑部尚書致仕卒
顧儼字廷望家金陵正統中以經明行修薦任嘉
興訓導登甲科授陜西道御史清理福建軍政沙
汀民叛領兵抵其境擒首惡餘黨悉平陞廣東僉
事新會陽江有賊數萬提兵直擣其巢斬獲無算
總戎上其功賜銀幣以勞疾乞歸
沈琮字廷器江寧人正統戊辰進士以御史出為
四川僉事時松潘地近蜀數嘯聚為肘腋憂朝議
以琮在蜀久威望素著擢副使往鎮之期月遂下
黑虎諸寨松潘平璽書褒美里居人稱長者子九
思嘉靖癸酉鄉舉孝而有義行孫鳳翔進士官給
事中
鄭禮字中夫江寧人景泰中鄉薦任襄陽通判有
平寇功擢守南安郡苦水患以便宜發倉賑之事
聞朝廷亦不之罪
朱貞字惟正旗手衛籍天順丁丑進士知鄧州釐
革驛弊襄盜起貞用諸生有幹局者分主供餉民以
不擾進四川參議督松潘儲地故險遠輸者多侵
牟頁勤以率之弊盡革長於撫馭境内桴鼔不鳴
王徽字尚文應天人天順庚戌進士授南給事中
憲宗即位率同列上五事最後禁近之臣宜遵舊
制使無他與其言尤僃時閹宦牛玉謫至南京疏
其大罪四乞置諸法因斥指執政謫普安州判官
興學諭俗其習稍變始有舉於鄉者弘治初薦起
陜西左參議致仕
盧雍字廷佐江寧人天順丁丑進士為武庫司主
事都御史王竑北討奉勅調兵河南簡閱精銳申
明軍約悍帥皆奉命王竑為大司馬戎務必與之
商𣙜諸營事為之綜理出參議福建諭政和浦城
盜皆散去復捕賊酋二十餘人誅之一方以寧官
終湖廣布政居父喪結廬墓側左右忽産五色芝
二十本詔旌其門
翟瑄字廷瑞南太醫院籍與弟瑛並有才名瑄舉
天順甲申進士知奉化有善政擢御史廵撫山西
有平賊功晉左都御史尋陞刑部尚書瑛成化丙
戌進士選庶吉士改禮科給事中封事數十規切
時政上嘉納之歴太常卿以病乞歸瑛事兄甚恭
時稱二翟
倪岳字舜咨尚書謙子天順甲申進士授編修成
弘間歴遷禮部侍郎定徽號冠婚祧祫及奉慈殿
禮文制度晉尚書疏請開言路寬賦役慎刑罰革
滛祠禁齋醮止胡僧却貢獅經術醇正議論詳明
轉吏部尚書奬恬抑躁銓叙惟允卒諡文敏
黃肅字敬夫六合人成化戊戌進士累官至廣西
按察僉事部内土官妻謀立其假子肅倡義立其
姪土官黃紹反討平之思恩知府岑濬謀作亂肅
墮其所築丹良城岑不得逞晉湖廣兵備副使正
德初以軍功陞三品壽八十六卒
王敞字漢英錦衣衛籍成化辛丑進士授刑科給
事中出閱四川諸鎮邊儲還上便宜六事其一言
建昌礦夫事革尚為權家所占請罷之孝宗時使
朝鮮國王出女樂燕之不聽其君臣相顧愧嘆歴
轉通政使陞兵部尚書以平寧夏功加太子太保
山東及四川盜起請增設兵備所用諸將及總制
大臣皆一時之選寇平乞休歸
吳彦華字汝和江寧人成化辛丑進士歴戶部郎
出守荆州州多水患築堤二十餘里戶口歲增百
畆加闢擢四川參政開瞿塘三峽古道人得陸行
無風波患事聞劉瑾以功不由已黜歸瑾誅復官
浙江布政
魯昂字廷瞻江寧人成化丁未進士授兵科給事
中時判院劉文泰誣奏太宰王恕出執政意舉朝
莫敢訟言昂獨摘發其奸天下快之太監李廣駙
馬都尉齊世恩奪民田下昂勘問悉還之民轉戶
科都給事疏文武大臣不法事忌者益衆為太僕
少卿楊瑛所誣下獄鞫訊無騐謫蒲圻令投檄歸
尋復職致仕
倪阜字東岡岳之弟成化丁未進士選庶吉士授
都水司主事陞郎中轉山東分守參政時郡邑多
盜阜計擒首惡餘黨悉降改守東兖檄遣勘地竭
力區畫民賴以安陞四川布政卒
徐完字用美江寧人成化丙戌進士授監察御史
親老乞就飬南都時都御史不法完抗疏劾免之
百僚憚焉會湖廣讞大辟囚數十人完覆訊止坐
五人餘悉駁免仕至江西按察僉事
陳鋼字堅遠應天人成化乙酉舉人授黔陽知縣
鋼性豈弟通大體均定徭役招復流移興孝弟禮
義之教沅湘二江合流城下數决壊民居鋼募民
採石甃堤亘千丈水乃不溢縣南三里厓路甚狹
諸軍戍苦之鋼焚山淬石拓路丈餘外繚以索行
者不害民立祠祀之
嚴綋字仲周江浦人弘治壬戌進士知歸安縣擢
陜西道御史疏劾逆瑾出守南昌陞九江兵僃偕
王守仁討宸濠有功歴江西左布政歸是時縣民
困於欽騎馬坍江税衛人困於月銀綋白當事悉
祛其弊
卲清字士廉江寧人端潔好學弘治壬子舉於鄉
授江西德化教諭聘典山東試薦授監察御史教
職擢臺臣自清始正德初戚畹張延齡恃恩奏人
負券若干緡有旨與追清曰御史朝廷耳目之官
可為人索私債耶奉勅理鹽法兼管河道有勞績
逆瑾索清賄不入矯旨捕搒之瑾誅復御史遷廣
西兵僃乞休
王弘字叔毅廣洋衛人弘治癸丑進士授行人擢
南道御史論列逆瑾罪状廷杖為民瑾誅起廣東
副使嘉靖初議大禮弘不附名時論韙之
劉麟字元瑞南京廣洋衛人有文名弘治丙辰進
士臺諫龐津等以劾外戚張氏驕横下詔獄麟上
疏申救清議重之授刑部主事正德初出守紹興
劉瑾以麟除官不謁謝黜為民瑾敗起知西安參
政時遣貴臣督兵餉擬加賦麟獨不可曰靖邊本
以衛民可先困乎議遂阻軍興亦不乏累遷工部
尚書奏裁工部上供十四事罷遣中官督造於蘇
松璫憾之勒令致仕家居三十餘年卒諡清惠
羅鳳字子文上元人弘治丙辰進士官南道御史
出守兖州正德中屬車屢動傳言將有事泰山東
撫欲額外征取以僃廵幸鳳不應被劾改守鎮遠
復忤廵方再移石阡致仕
姚隆字原學上元人弘治壬戌進士由新昌令歴
陞荆州守州大水人附高阜大樹日夜嗷嗷隆命
駕千艘濟之以米活者數千人遠來趁食者於近
境為粥啖之活者不可勝計時取佛中官過郡從
者殺人隆捕治抵罪中官恐以竒禍不為動罷歸
民肖像祀之
李熙字師文上元人弘治丙辰進士授將樂知縣
擢御史論駕帖之害上納之正德時逆瑾擅政熙
偕仝官疏列其奸廷杖落職歸嘉靖初起饒州知
府轉浙江副使以清操著
梁材字大用上元人弘治己未進士授德清令進
刑部主事改山東道御史出知杭州府值歲饑發
粟以賑五日皆徧尋進按察使會宸濠變起浙鎮
守中人畢真為内應材草檄調官又自往說真撤
兵衛奸謀遂沮嘉靖初陞廣東布政使不二載至
戶部尚書材感恩益盡職值帝勤政力祛宿弊每
言必從後以忤權倖致仕帝念材廉勤召復故官
命兼掌刑部讞疑獄俱得其情上喜曰得尚書十
二人如材者朕可無憂矣卒諡端肅
王暐字克明句容人正德丁丑進士授吉安推官
從王守仁征宸濠請禁兵毋妄殺活數萬人晉大
理寺副嘉靖初以爭大禮下獄廷杖後歴江西廵
撫入為戶部侍郎總督漕運盡除夙弊綱運如期
免海州馬課裁揚州二閘人尤以為便晉尚書倉
場穀率雜泥沙甃以磚石為永利有戚畹以賂請
莊田峻却之予告歸
王以旂字士招江寧人正德辛未進士由知縣擢
御史廵按河南會宸濠叛鎮守閹劉璟傳上親征
道出汴取蔵銀四萬僃供應以旂執不予廵按福
建漳泉盜起率兵𠞰之月餘平以終飬歸復起督
北畿學歴兵部侍郎督治徐吕洪以通漕運復汶
上寧陽間水櫃之没於勢豪者以資蓄洩晉尚書
總督三邊敗山丹莊浪寇破番賊出没境上者修
綏慶城堡四千五百餘所築蘭州邊墻二百餘里
在鎮六年卒諡襄敏
李重字元任上元人正德辛未進士授戶部主事
督賦兩浙鎮守太監劉璟侵官銀二十萬欲厚遺
重以緘口重曰與其遺我孰若為民償所負以足
國憬憚其嚴盡以所侵輸官由是兩浙宿負完百
三十餘萬轉員外郎擢守德安宗藩羣校不法者
悉寘如法不少貸為所搆鐫職歸尋起工部郎中
守九江進江西副使
顧&KR1729;字英玉上元人璘弟正德甲戌進士歴官河
南副使與部使者論事有不可輙封還移文同官
駭愕&KR1729;曰朝廷置外臺為耳目枉法媚人吾不為
也竟以是罷兄璘通賓客多雅遊&KR1729;獨匾其樓曰
寒松教授自給
劉璽字廷守南京龍驤衛人正德間世襲指揮同
知掌諸衛漕糧江彬以勢索運船之利力却之以
薦擢參將協同督運持廉甚苦時以青菜劉稱之
世宗時督漕總兵官缺所司以璽名上帝曰是窮
劉也即任之奏疏濬江南河道折兑山縣糧米凡
上三十餘疏為漕政良規
何鉞字勲伯江寧人正德辛未進士授行人奉使
楚藩固辭餽贈以廉介著擢浙江道御史武廟欲
毀城中二坊為演武所鉞諫止之力救建言下獄
御史張仕隆等得末減出按兩浙終常德知府
韓邦憲字子成高淳人嘉靖乙未進士授屯田主
事晉員外郎丁艱歸里居佐有司立文田法題蠲
賦外浮税米八百餘石邦人歌之遷守衢州有惠
政民建常懷祠祀之
沈越字中甫江寧人嘉靖壬辰進士知羅田縣令
民墾汙萊地千餘畆流庸附籍者數百戶移平江
羅田立祠祀之擢御史廵按江西執法峻整以風
力稱查覈武員冗濫旗役冒替者數千人疏請落
職罷役嚴嵩意有所不悦授越指使劾之越不從
左遷開州判稍遷德安同知告歸杜門撰述意致
簡遠子朝陽為池州教授著通鑑紀事前編嘉隆
聞見記
廖文光字士龍上元人嘉靖丁酉舉人授清江令
政尚廉明時嚴嵩執政光擒其横僕置之法轉廣
信同知有商被盜幾死若有神呼之曰告廖某商
隨投告果獲盜抵罪民益信服晉戶部員外陞都
水郎罷歸
張鐸畱守衛籍嘉靖辛丑進士改庶吉士授監察
御史按遼規度要害建諸臺堡積粟六萬餘斛貯
預備倉以防兵荒後十年遭大水疫癘繼作賴以
賑濟人謳思之
余光江寧人嘉靖壬辰進士擢御史廵按廣東時
世宗以安南莫登庸久不貢將致討光上疏極諫
言黎氏抗中國為亂魁今失國或天假手登庸以
報之也臣已遣官責其修貢兵部咎光輕率奪俸
又以忤嚴嵩削籍
伊敏生字子蒙上元人嘉靖中為御史嚴嵩與郭
勛相結為奸敏生劾嵩所居宅乃勛私人孫澐所
居澐籍没嵩宅應在籍中帝怒奪敏生俸後官至
山東參政
張祥字元吉錦衣衛籍嘉靖辛丑進士初令鄢陵
豪右戢迹桴鼔不鳴入為工部虞衡却暮夜金商
人大戶不得營私陞萊州守亾命匿諸島者時出
剽掠祥設法禁咸帖然受約束移楚雄郡饒礦井
之利秋毫無染土官二姓爭印以理决之無敢譁
遷苑馬寺卿
朱潤身字海峯江寧人嘉靖壬戌進士授戶部考
功遷雲南僉事土寇鳳繼祖執張僉事以叛潤身
與廵按御史用間諜募死士指示方略繼祖授首
以被謗左遷告歸
朱衣字正伯錦衣衛籍嘉靖甲子舉於鄉授臨淄
令調房縣有官堰為豪強所據衣理之鑿石築堤
灌田千餘頃邑人改名曰朱公堤遷守沅州治礦
徒之亂下令執鐵者賊空拳者民不得妄誅乃戮
其首惡餘悉貰之守兵以缺餉鼔譟衣曰廹於饑
耳先與定期給餉而衆皆定
梁楹字汝直江寧人嘉靖丙午舉人仕至荆府長
史初令鹿邑遷守眉州玻璃江勢暴悍善徙侵嚙
城址楹用宋魏文靖蟇頤堰記之說截江築堤百
八十丈導使中流城乃不危至今賴之
王可大字元簡上元人嘉靖癸丑進士初授刑曹
時相欲陷人重辟可大執不可出補瓊州海剛峯
稱其止飲一杯水轉台州知府與總兵戚繼光禦
倭俘獲甚衆世稱廉能吏曾孫萬禩少刲股愈親
疾博學能詩善書
焦瑞字伯賢旗守衛籍以貢授靈山令時一條編
法已行邑以僻遠里甲之供如故瑞首罷之地多
叢箐羣盜嘯聚其中推官劉某往𠞰被執瑞亟率
兵往援賊驚拜呼父母遂救推官還訓練丁壯用
銀為射的中輙賞之諸兵競勸賊不敢近邑有牛
税沿為縣用瑞一無所取
姚汝循字叙卿江寧人嘉靖丙辰進士知杞縣擢
南刑部主事出守大名郡故土城當河流之衝汝
循始甃以磚石抵勢家子於法以謗左遷歸起桂
陽同知遷嘉定州又以忤張居正罷畱心鄉里利
弊著有丁糧議
黃尚質字宗商水軍左衛人嘉靖戊午舉人授劍
州學正典試陜西攝巴縣妖寇蔡百貫作亂竭力
捍禦郡賴以安改峽江令驛有羨金歲暮輸縣尚
質令存以減明年額派訪練子寧遺嗣於厮養為
立祠買田俾主其祀仕至饒州别駕子應登字徵
甫以明經授教諭端廉愛士歸賣文飬親有孝行
司馬泰字魯瞻江寧人嘉靖癸未進士授湖南御
史按湖廣嘗疏論給事中陳洸太監崔文置於理
憲度肅然又陳畱都軍民利害七事稱切要出知
懷慶嘉興濟南皆有惠政勘魯府訐奏事十日而
决特詔奬之
鄭宣化字行義嘉靖乙丑進士授袁州推官陞南
工部主事𣙜關蕪湖力除奸蠧再遷武選司郎中
一清軍官襲替夤緣詐冒之弊時相出片紙以錦
衣某弁掌衛事宣化執不可遂出為邵武守
吳自新字伯恒江寧人隆慶戊辰進士授都水主
事擢守杭州杭俗汰侈以廉約鎮之勾檢織府金
歲省數千遷兵備副使歴左右布政皆在浙勞心
疆事歴年既久凡民間風尚吏治臧否毫不可欺
屬邑晏然擢河南廵撫宗藩驕横自新選其俊彦
為宗學長皆斤斤奉法陞南刑部侍郎卒
顧國輔字維德上元人萬歴甲戌進士為刑部郎
讞囚有所矜釋張居正當國不允抱牘爭之居正
無以奪出守襄陽會久旱便宜賑濟中州流民就
食者數萬多方活之且資給遣歸晉浙江副使繩
諸將之耄而貪者調守寶慶卒
張後甲字丁也江寧人萬歴丁丑進士授辰州推
官有諸生以事忤豪右文致傅獄亟釋之奸民有
手斃其女而誣人大辟者為白其冤陞戶部郎中
督御馬草場監𣙜清源司餉雲中餉政修舉邊計
賴焉晉四川按察使時川東有征播之役客兵所
過驛騷後甲以檄諭之人人銜枚而過民不知有
兵
何棟如字子極江寧人萬歴戊戌進士授襄陽推
官值苗亂遣將立縛之遂以知兵名中官檄開青
山礦棟如以顯陵發脉地繪圖疏奏事得寢璫横
襄陽收其爪牙投諸江璫復開穀城宜城礦與官
民爭閧棟如治其黨惡上怒逮下獄放還光宗初
起南職方加太僕卿行邊贊畫又以失貴人意遣
戌後赦歸
常信字國寶興武衛籍嘉靖末以書學校士信為
舉首以印局使晉撫州府照磨時花園港有巨盜
嘯聚撫按委信覘之信詭為日者服罙入其阻圖
上地形并所為芟除建置策甚具於是擒盜魁十
有三人以幹局稱臨汝間
卜履吉字訥齋江寧人萬歴戊戌進士授泉州司
理税監開礦壞民廬墓履吉具疏以聞先禁黨惡
璫燄稍衰因與衆約以千金助其礦税使亟出境
累官至福建兵備副使閩人立祠祀之
姚履素字允初上元人萬歴辛丑進士歴陞廣東
副使兼督學政為海瑞請蔭平抱繇羅峒黎賊乞
休歸時鄉民治門總甲名坊廂籍差累甚苦商之
廵撫丁汝䕫分三則𣙜房號以寬民力桑梓德之
程國祥字我旋上元人起家寒素受知於焦太史
竑第萬歴甲辰進士知確山縣調光山聽斷明决
歴陞考功郎中掌計典公慎不阿為羣小所嫉上
為黜言者有清望素著之褒累遷南總督倉場侍
郎勤於其職倉務皆親莅焉晉禮部尚書拜東閣
大學士尋致仕國祥歴任卿相布蔬不異諸生時
步行里巷間一蒼頭自隨而已身没之後妻子冬
日猶葛帔也
賈必選字徙南上元人萬歴已酉舉人戶部主事
筦西新倉時巨璫總部務其黨分伺六倉必選清
正盡黜陋規璫不得逞疏辨倪嘉慶之冤謫外陞
南工部虞衡司以外艱歸即不出
孔貞時字中甫句容人萬歴癸丑進士選庶吉士
授檢討起居注與弟頁運編纂六曹章奏有足兵
足餉諸議時皆服其精當光宗熹宗相繼即位一
時詔令表冊諡議之文政府多委之頁時以積勞
成疾卒子尚豫能文章熟當世之務著有詒書堂
類稿
蔡屏周號二白萬歴乙夘舉人授浮梁令時江省
為魏璫建生祠撫軍檄使至浮梁屏周毀裂其移
文幾及禍陞開封府通判練鄉兵𠞰寇有功後以
兵部職方行邊出守雲中
沈向字德一萬歴乙卯舉人任巫山令時流賊圍
城月餘向率衆堅守賊引去擢御史廵漕向本衛
籍夙知漕弊列十八欵揭通衢衛弁懾服
孫拱辰字子極六合人萬歴乙夘舉人授撫州推
官丈量樂安田地清釐隠占不阿權要移守臨清
時税璫煽惡惑方士言臠嬰兒為藥餌辰揭治其
罪歲大祲設法賑濟全活甚衆為山東循良第一
子國敉以貢授中書
孔頁運字開仲貞時弟萬歴己未廷試第二人授
編修與兄並列詞舘崇禎初歴國子監祭酒幸太
學賜坐彝倫堂進講尚書詳明剴切條上監規六
事遷南禮部右侍郎釐舊典毀淫祠疏請清刑簡
政轉左侍郎召為北吏部左侍郎九年進禮部尚
書兼文淵閣大學士首疏請清言路峻廉耻破方
隅止搜括優旨褒納加太子太保致仕
韓一光字季孚高淳人由進士授行人奉詔冊封
謝絶餽遺擢河南道御史伉直有聲御書其名於
屏廵按四川力禁投獻嚴革鋪役按邛州之獄開
釋諸生數十人歴陞山東副使告歸
常延齡字喬若開平王十四世孫襲侯封遇事敢
言前後陳利害凡十餘疏皆切中時弊科臣姜埰
行人熊應霖以劾首輔下獄延齡疏請釋二臣而
以文彦博救唐介為輔臣勸朝論韙之
倪嘉慶字雋之江寧人天啟壬戌進士官戶曹時
議減驛站嘉慶執奏謂遊手強悍之徒不為兵不
為盜者皆賴此以存活裁之適足為患樞部楊嗣
昌以增兵請加餉嘉慶曰今日之患不在兵少而
在餉多餉多則農病農病則民貧民貧則鋌而走
險者益衆不若簡練士卒減餉裕民以消盜源嗣
昌銜之被誣繫獄七年既釋臺省交薦起戶科給
事中
王芝瑞字鍾淑京衛人明季由進士授行人轉禮
部郎有郡藩當降授將軍行賄請襲王封芝瑞却
之政府為之言終不可真人張某畱京恩給居第
因求魏璫故宅芝瑞曰宅故賜額以待有功張某
何功哉格不與時相將補芝瑞銓部力辭出為四
川提學僉事歸
吳嘉貞字源長江浦人明季以進士授戶部郎筦
通州倉議捐舊逋一千一百三十萬有竒開復降
革守令千餘人大農疏上皆得請陞泉州參議釋
誣繫革私税境多盜撫𠞰並用遷粤西以病歸
國朝李敬字聖一六合人祖雲鵠有隠德嘗還遺金有
以逋糧鬻女者代完逋以全其女父在公丙辰武
進士有材略敬中順治丁亥進士授行人考選廣
西道御史多所建白出按湖廣請免租税改折黃
絹犒師必身至行間征賊有功歴陞刑部侍郎
胥庭清字永公上元人順治丁亥進士知餘姚縣
時餘寇未靖庭清單騎入山撫之四境以寧擢工
部主事𣙜龍江關盡却羨餘家居兄弟子姓百口
共㸑時稱其孝友
蔡祖庚字小白上元人順治己丑進士授甘泉令
以政最陞戶部郎歴守太原真定二府遷河南副
使補任廣西居官以息事寧人為務尤畱意人才
徐必遠字致公江寧人順治己丑進士授祕書院
檢討疏陳聖學淵源又請譯大學衍義進講奉
旨俞允出為河南副使管河道性敏决持策多出人上每
秋冬開濬修築某所衆初不喻既而卒賴以無敗
事守職公廉嚴於估計調發歲費省而工力完固
遷分守桂平道以奏銷案被株累左遷遂歸子
(缺)舉人時盛選貢
湯聘江寧人順治辛丑進士知平山縣招撫流庸
清丈板荒田請於上官蠲其賦判决疑獄民驚為
神大旱步禱林山中以暍致疾卒
江南通志卷一百三十九
江南通志卷一百三十九
人物志
宦績(一)(江寧一府)
江寧府
晉紀瞻字思遠其先秣陵人吳平後徙歴陽瞻少以
方直知名元帝為安東將軍引為軍諮祭酒帝即
位拜侍中轉尚書上疏諫諍多所匡正明帝時徙
領軍將軍瞻才兼文武忠亮雅正卒諡曰穆
薛兼字令長丹陽人祖綜吳尚書僕射父瑩仕晉
為散騎常侍兼清素有器宇初入洛司空張華見
而竒之元帝為安東將軍引為軍諮祭酒稍遷丞
相長史甚勤其事帝踐阼歴尚書領太子少傅自
綜至兼三世傅東宫談者美之
張闓字敬緒丹陽人吳輔吳將軍昭曾孫同郡薛
兼薦闓才幹於元帝引為安東參軍甚加禮遇帝
為晉王累遷侍中帝踐阼出補晉陵内史在郡甚
有威惠時所部四縣並以旱告闓立曲阿新豐塘
溉田八百餘頃每歲豐稔歴大司農遷尚書蘇峻
反闓入宫侍衛峻使闓持節權督東軍闓密宣太
后詔令於三吳令速起義軍又運穀集兵以討峻
峻平加散騎常侍後拜光禄大夫卒
陶回丹陽人抗子有器幹王導引為從事中郎蘇
峻反回收合義旅與陶侃温嶠共攻斬峻以功遷征
虜將軍吳興太守時歲饑穀貴回不待報開倉賑
濟一境獲全既而下詔并勅會稽吳郡依回賑恤
二郡賴之卒諡威
甘卓字季思丹陽人元帝初渡江授卓揚威將軍
歴陽内史討周馥及杜弢屢立戰功歴安南將軍
梁州刺史假節督沔北諸軍鎮襄陽為政簡惠善
於撫綏估税悉除市無二價西土稱之
王劭字敬倫導第五子美姿容有風操雖家人近
習未常見其惰替之容官至吏部尚書尚書僕射
出為吳國内史弟薈字敬文亦為吳國内史值年
饑粟貴薈以私米作饘粥以飼餓者所濟活甚衆
王珣字元琳導次子中書令洽之子為桓温掾軍
中機務悉委珣文武數萬人悉識其面從討袁真
封東亭侯歴吳國内史士庶悦服徵為僕射領吏
部後進衛將軍都督琅邪水陸軍事以疾解職弟
珉字季琰少有才藝名出珣右代王獻之為中書
令世謂獻之大令琰小令卒年二十八
王允之字深猷導族子父舒為荆州刺史王敦敗
王含父子俱奔舒舒逆而沈之於江蘇峻反舒遣
允之率義軍累破之以功封舒彭澤縣侯卒諡穆
允之咸康中刺江州莅政甚有威惠繼為衛將軍
會稽内史未到卒諡曰忠
王彪之字叔武尚書僕射廙之子除著作佐郎
歷遷侍中廷尉言郊祀必赦恐凶愚生心僥倖
從之轉吏部尚書郎遷轉不阿出為會稽内史居
郡八年豪右斂跡流亾盡復海西廢時彪之神彩
毅然文武儀凖莫不取定朝廷服之遷尚書令與
謝安並掌朝政大事必從彪之諮議而定卒諡簡
王述字懷祖父承從元帝渡江司徒王導以門第
辟述中兵屬嘗見導每發言一座莫不贊美述正色
曰人非堯舜何能每事盡善導改容謝之歴庾冰
征虜長史冰欲移鎮樂鄉述止之尋遷衛將軍尚
書令桓温平洛陽議欲遷都朝廷憂懼述曰温以
虚聲威朝廷耳但從之自無所應果不行又議欲
遷鐘簴述曰方當蕩平區宇旋軫舊京若其不爾
宜改遷園陵不宜先事鐘簴温無以奪以老乞歸
卒諡簡
王坦之字文度述子也襲父爵領左衛將軍非時
俗放蕩著廢莊論以敦儒術尋領本州大中正簡
文帝詔桓温依周公居攝故事坦之持詔入帝前
毀之乃使坦之改詔俄領丹陽尹徐兖二州刺史
鎮廣陵上表言人君以孝敬為本以委任為貴又
諫謝安好聲律朞功不廢絲竹之非卒年四十六
臨終與謝安桓冲書惟憂國家之計諡曰獻
南北朝齊劉係宗丹陽人官右軍將軍兼中書通事
舍人再為少府久在朝省嫺於職事齊武帝盛稱
其有經濟才
梁周捨建康人梁初拜尚書祠部郎禮儀損益多自
捨出累遷吏部郎預機密後與徐勉同參國政稱
賢相
南唐周宗字君太秣陵人常給使烈祖左右用贊禪
功遷樞密使將相奉法循理以司徒致仕周兵初
起而宗卒二女皆為國后
陸昭符南唐金陵人為常州刺史當吳越之衝城
邑荒殘治以寬簡招納流亾遂致富實顯德五年
元宗稱藩於周命昭符為進奏使及宋太祖受禪
後後主嗣位如天子禮太祖怒召昭符詰之色甚
厲昭符徐以鄙語對太祖笑解卒於邸
宋陳承昭昇州人建隆初入朝以承昭知水利督治
惠民五丈二河通漕運又督諸軍鑿池朱明門内
外以習水戰從征太原歸遷龍武軍統制
刁衎字元賓昇州人從李煜歸宋知桐廬縣會詔
羣臣言事衎上諫刑書通判湖州疏陳五事歴知
廬潁湖州授兵部郎中卒以純澹夷雅稱士大夫
多推重之子湛湜渭湛子繹約皆第進士約直史
館嘗使契丹知揚州
秦羲字致堯江寧人太祖召見補殿直督廣濟漕
太宗時提點淮南茶鹽討捕荆湖羣盜歴典州郡
羲好為詩喜賓客歴貨財之任十五年精勤練習
所在稱職
盧鑑字正臣金陵人累舉進士不第仕邊職在鄜
延路敗走李繼遷又焚其積聚多斬首級又善於
料敵為利州都監奏李繼遷聲言石隕之詐宜益
為僃遷知儀州州有封勝關最險要繼遷揚言欲
襲取之詔徙老弱芻粟於内地鑑曰此奸謀也且
示虜弱摇民心竟不徙賊亦不至知利州歲饑便
宜發粟賑饑知環州平磨媚族累遷至西上閤門
使知秦州
李琮字獻甫江寧人登進士第調寧國軍推官州
積穀腐敗轉運使移州散於民俾至秋償新者守
將行之琮曰穀不可食強與民責而償之將何以
堪持不下乃止知陽武縣役法初行琮區畫盡理
旁近民願視以為則徽宗時歴知潞州潞有謀亂
者為書期日揭道上部使者檄索奸甚亟琮置不
問以是日置酒高會訖無他終寶文閣待制
王綸字德言建康人登紹興五年進士第歴諸王
宫大小學正言孔門弟子及後世諸儒有功斯文
者皆得從祀先聖宜以其式頒諸郡縣以薦為監
察御史與秦檜論事忤其意罷去檜死召為起居
舍人兼權禮部侍郎試中書舍人高宗親政詔命
填委多綸所草嘗使金充稱謝使金主發數問綸
條對金主不能屈明年知建康府兼行宫畱守每
以守禦利害驛聞上多從之卒贈左光禄大夫諡
章敏
俞㮚字祗若江寧人崇寧四年以上舍賜進士第
擢中書舍人進給事中上言學校必使士有成才
人無異論然後為得言頗見行拜御史中丞陳士
風六弊發戶部尚書劉炳隂事時蔡京方倚炳為
腹心戾其意改㮚翰林學士竟以毀紹聖法貶常
州團練副使復改官知江寧府卒
李可六合人咸淳間為監察御史與御史陳過論
賈似道黨俱貶斥朝論快之
魏良臣字道弼溧水人初第進士即訟陳東冤除
壽昌令遷吏部員外郎高宗召對稱旨稱其可屬
大事後拜參知政事請出衣冠之囚歸蠻瘴之竄
整頓軍政觀聽一新
劉應炎溧水人介直剛方居臺諫不避權貴因忤
賈似道棄官歸
明周貞字文典江寧人吳元年為大理寺卿詔同李
善長劉基陶安定律令貞上疏曰立法貴簡易使
人易曉若條緒繁多或一事而兩端可輕可重吏
得夤緣為奸則所以禁殘暴者反以賊良善非良
法也上嘉納之洪武元年陞刑部尚書出為廣東
行省參知政事能吏悉上其績聘名儒以待考試
二年復召為尚書致仕
孔克仁句容人由行省都事進郎中侍帷幄最久
太祖論天下形勢及前代興亾事必以克仁備顧
問洪武二年命授諸王經功臣子弟亦令入學終
參議
端木復初字以善溧水人太祖召為徽州府經歴
覈田均税一除欺弊除磨勘司丞凡錢粟刑法貨
物無所不讞勾稽隠伏人不能欺官至刑部尚書
子孝文翰林待詔孝思翰林侍書兄弟先後使朝
鮮以清節為遠人所服立雙清館以旌之
趙本字居仁溧水人洪武中以薦辟歴官左通政
其孫往省之給錢二貫令徒步歸永樂間治水浙
江築堤捍海患潮汐冲擊本為文請於海神潮果
三日弗至功乃成
丁璿上元人永樂甲申進士選庶吉士改御史廵
按徐州擒賊首衛輝盜起承命往治稱旨陞右僉
都御史時麓川蠻叛乘傳往視上用兵便宜十餘
事勅廵撫雲南以征麓川功陞左副都御史兼廵
貴州所至有政聲
徐承宗中山王曾孫襲爵魏國公英宗時守僃南
京號令嚴肅宗族家衆㒺敢撓法居十六年人未
嘗見其坐立傾倚喜怒横發時以為有大臣體
張瑄字廷璽江浦人正統壬戌進士授刑部主事
知吉安府俗健訟日不下數十百人决斷如流丙
子大饑發廪賑濟不俟奏報成化初擢廣東布政
平廣西流賊莫文章等建倉六十二修陂塘圩岸
四千六百增築城十二任滿軍民相率乞畱詔可
其奏壬辰陞福建廵撫山海寇攻刦鎮城久不獲
瑄至皆成擒奏革鎮守太監移鎮河南改運倉於
彰德水次以便軍民入覲奏時務一十八事皆施
行晉南刑部尚書致仕卒
顧儼字廷望家金陵正統中以經明行修薦任嘉
興訓導登甲科授陜西道御史清理福建軍政沙
汀民叛領兵抵其境擒首惡餘黨悉平陞廣東僉
事新會陽江有賊數萬提兵直擣其巢斬獲無算
總戎上其功賜銀幣以勞疾乞歸
沈琮字廷器江寧人正統戊辰進士以御史出為
四川僉事時松潘地近蜀數嘯聚為肘腋憂朝議
以琮在蜀久威望素著擢副使往鎮之期月遂下
黑虎諸寨松潘平璽書褒美里居人稱長者子九
思嘉靖癸酉鄉舉孝而有義行孫鳳翔進士官給
事中
鄭禮字中夫江寧人景泰中鄉薦任襄陽通判有
平寇功擢守南安郡苦水患以便宜發倉賑之事
聞朝廷亦不之罪
朱貞字惟正旗手衛籍天順丁丑進士知鄧州釐
革驛弊襄盜起貞用諸生有幹局者分主供餉民以
不擾進四川參議督松潘儲地故險遠輸者多侵
牟頁勤以率之弊盡革長於撫馭境内桴鼔不鳴
王徽字尚文應天人天順庚戌進士授南給事中
憲宗即位率同列上五事最後禁近之臣宜遵舊
制使無他與其言尤僃時閹宦牛玉謫至南京疏
其大罪四乞置諸法因斥指執政謫普安州判官
興學諭俗其習稍變始有舉於鄉者弘治初薦起
陜西左參議致仕
盧雍字廷佐江寧人天順丁丑進士為武庫司主
事都御史王竑北討奉勅調兵河南簡閱精銳申
明軍約悍帥皆奉命王竑為大司馬戎務必與之
商𣙜諸營事為之綜理出參議福建諭政和浦城
盜皆散去復捕賊酋二十餘人誅之一方以寧官
終湖廣布政居父喪結廬墓側左右忽産五色芝
二十本詔旌其門
翟瑄字廷瑞南太醫院籍與弟瑛並有才名瑄舉
天順甲申進士知奉化有善政擢御史廵撫山西
有平賊功晉左都御史尋陞刑部尚書瑛成化丙
戌進士選庶吉士改禮科給事中封事數十規切
時政上嘉納之歴太常卿以病乞歸瑛事兄甚恭
時稱二翟
倪岳字舜咨尚書謙子天順甲申進士授編修成
弘間歴遷禮部侍郎定徽號冠婚祧祫及奉慈殿
禮文制度晉尚書疏請開言路寬賦役慎刑罰革
滛祠禁齋醮止胡僧却貢獅經術醇正議論詳明
轉吏部尚書奬恬抑躁銓叙惟允卒諡文敏
黃肅字敬夫六合人成化戊戌進士累官至廣西
按察僉事部内土官妻謀立其假子肅倡義立其
姪土官黃紹反討平之思恩知府岑濬謀作亂肅
墮其所築丹良城岑不得逞晉湖廣兵備副使正
德初以軍功陞三品壽八十六卒
王敞字漢英錦衣衛籍成化辛丑進士授刑科給
事中出閱四川諸鎮邊儲還上便宜六事其一言
建昌礦夫事革尚為權家所占請罷之孝宗時使
朝鮮國王出女樂燕之不聽其君臣相顧愧嘆歴
轉通政使陞兵部尚書以平寧夏功加太子太保
山東及四川盜起請增設兵備所用諸將及總制
大臣皆一時之選寇平乞休歸
吳彦華字汝和江寧人成化辛丑進士歴戶部郎
出守荆州州多水患築堤二十餘里戶口歲增百
畆加闢擢四川參政開瞿塘三峽古道人得陸行
無風波患事聞劉瑾以功不由已黜歸瑾誅復官
浙江布政
魯昂字廷瞻江寧人成化丁未進士授兵科給事
中時判院劉文泰誣奏太宰王恕出執政意舉朝
莫敢訟言昂獨摘發其奸天下快之太監李廣駙
馬都尉齊世恩奪民田下昂勘問悉還之民轉戶
科都給事疏文武大臣不法事忌者益衆為太僕
少卿楊瑛所誣下獄鞫訊無騐謫蒲圻令投檄歸
尋復職致仕
倪阜字東岡岳之弟成化丁未進士選庶吉士授
都水司主事陞郎中轉山東分守參政時郡邑多
盜阜計擒首惡餘黨悉降改守東兖檄遣勘地竭
力區畫民賴以安陞四川布政卒
徐完字用美江寧人成化丙戌進士授監察御史
親老乞就飬南都時都御史不法完抗疏劾免之
百僚憚焉會湖廣讞大辟囚數十人完覆訊止坐
五人餘悉駁免仕至江西按察僉事
陳鋼字堅遠應天人成化乙酉舉人授黔陽知縣
鋼性豈弟通大體均定徭役招復流移興孝弟禮
義之教沅湘二江合流城下數决壊民居鋼募民
採石甃堤亘千丈水乃不溢縣南三里厓路甚狹
諸軍戍苦之鋼焚山淬石拓路丈餘外繚以索行
者不害民立祠祀之
嚴綋字仲周江浦人弘治壬戌進士知歸安縣擢
陜西道御史疏劾逆瑾出守南昌陞九江兵僃偕
王守仁討宸濠有功歴江西左布政歸是時縣民
困於欽騎馬坍江税衛人困於月銀綋白當事悉
祛其弊
卲清字士廉江寧人端潔好學弘治壬子舉於鄉
授江西德化教諭聘典山東試薦授監察御史教
職擢臺臣自清始正德初戚畹張延齡恃恩奏人
負券若干緡有旨與追清曰御史朝廷耳目之官
可為人索私債耶奉勅理鹽法兼管河道有勞績
逆瑾索清賄不入矯旨捕搒之瑾誅復御史遷廣
西兵僃乞休
王弘字叔毅廣洋衛人弘治癸丑進士授行人擢
南道御史論列逆瑾罪状廷杖為民瑾誅起廣東
副使嘉靖初議大禮弘不附名時論韙之
劉麟字元瑞南京廣洋衛人有文名弘治丙辰進
士臺諫龐津等以劾外戚張氏驕横下詔獄麟上
疏申救清議重之授刑部主事正德初出守紹興
劉瑾以麟除官不謁謝黜為民瑾敗起知西安參
政時遣貴臣督兵餉擬加賦麟獨不可曰靖邊本
以衛民可先困乎議遂阻軍興亦不乏累遷工部
尚書奏裁工部上供十四事罷遣中官督造於蘇
松璫憾之勒令致仕家居三十餘年卒諡清惠
羅鳳字子文上元人弘治丙辰進士官南道御史
出守兖州正德中屬車屢動傳言將有事泰山東
撫欲額外征取以僃廵幸鳳不應被劾改守鎮遠
復忤廵方再移石阡致仕
姚隆字原學上元人弘治壬戌進士由新昌令歴
陞荆州守州大水人附高阜大樹日夜嗷嗷隆命
駕千艘濟之以米活者數千人遠來趁食者於近
境為粥啖之活者不可勝計時取佛中官過郡從
者殺人隆捕治抵罪中官恐以竒禍不為動罷歸
民肖像祀之
李熙字師文上元人弘治丙辰進士授將樂知縣
擢御史論駕帖之害上納之正德時逆瑾擅政熙
偕仝官疏列其奸廷杖落職歸嘉靖初起饒州知
府轉浙江副使以清操著
梁材字大用上元人弘治己未進士授德清令進
刑部主事改山東道御史出知杭州府值歲饑發
粟以賑五日皆徧尋進按察使會宸濠變起浙鎮
守中人畢真為内應材草檄調官又自往說真撤
兵衛奸謀遂沮嘉靖初陞廣東布政使不二載至
戶部尚書材感恩益盡職值帝勤政力祛宿弊每
言必從後以忤權倖致仕帝念材廉勤召復故官
命兼掌刑部讞疑獄俱得其情上喜曰得尚書十
二人如材者朕可無憂矣卒諡端肅
王暐字克明句容人正德丁丑進士授吉安推官
從王守仁征宸濠請禁兵毋妄殺活數萬人晉大
理寺副嘉靖初以爭大禮下獄廷杖後歴江西廵
撫入為戶部侍郎總督漕運盡除夙弊綱運如期
免海州馬課裁揚州二閘人尤以為便晉尚書倉
場穀率雜泥沙甃以磚石為永利有戚畹以賂請
莊田峻却之予告歸
王以旂字士招江寧人正德辛未進士由知縣擢
御史廵按河南會宸濠叛鎮守閹劉璟傳上親征
道出汴取蔵銀四萬僃供應以旂執不予廵按福
建漳泉盜起率兵𠞰之月餘平以終飬歸復起督
北畿學歴兵部侍郎督治徐吕洪以通漕運復汶
上寧陽間水櫃之没於勢豪者以資蓄洩晉尚書
總督三邊敗山丹莊浪寇破番賊出没境上者修
綏慶城堡四千五百餘所築蘭州邊墻二百餘里
在鎮六年卒諡襄敏
李重字元任上元人正德辛未進士授戶部主事
督賦兩浙鎮守太監劉璟侵官銀二十萬欲厚遺
重以緘口重曰與其遺我孰若為民償所負以足
國憬憚其嚴盡以所侵輸官由是兩浙宿負完百
三十餘萬轉員外郎擢守德安宗藩羣校不法者
悉寘如法不少貸為所搆鐫職歸尋起工部郎中
守九江進江西副使
顧&KR1729;字英玉上元人璘弟正德甲戌進士歴官河
南副使與部使者論事有不可輙封還移文同官
駭愕&KR1729;曰朝廷置外臺為耳目枉法媚人吾不為
也竟以是罷兄璘通賓客多雅遊&KR1729;獨匾其樓曰
寒松教授自給
劉璽字廷守南京龍驤衛人正德間世襲指揮同
知掌諸衛漕糧江彬以勢索運船之利力却之以
薦擢參將協同督運持廉甚苦時以青菜劉稱之
世宗時督漕總兵官缺所司以璽名上帝曰是窮
劉也即任之奏疏濬江南河道折兑山縣糧米凡
上三十餘疏為漕政良規
何鉞字勲伯江寧人正德辛未進士授行人奉使
楚藩固辭餽贈以廉介著擢浙江道御史武廟欲
毀城中二坊為演武所鉞諫止之力救建言下獄
御史張仕隆等得末減出按兩浙終常德知府
韓邦憲字子成高淳人嘉靖乙未進士授屯田主
事晉員外郎丁艱歸里居佐有司立文田法題蠲
賦外浮税米八百餘石邦人歌之遷守衢州有惠
政民建常懷祠祀之
沈越字中甫江寧人嘉靖壬辰進士知羅田縣令
民墾汙萊地千餘畆流庸附籍者數百戶移平江
羅田立祠祀之擢御史廵按江西執法峻整以風
力稱查覈武員冗濫旗役冒替者數千人疏請落
職罷役嚴嵩意有所不悦授越指使劾之越不從
左遷開州判稍遷德安同知告歸杜門撰述意致
簡遠子朝陽為池州教授著通鑑紀事前編嘉隆
聞見記
廖文光字士龍上元人嘉靖丁酉舉人授清江令
政尚廉明時嚴嵩執政光擒其横僕置之法轉廣
信同知有商被盜幾死若有神呼之曰告廖某商
隨投告果獲盜抵罪民益信服晉戶部員外陞都
水郎罷歸
張鐸畱守衛籍嘉靖辛丑進士改庶吉士授監察
御史按遼規度要害建諸臺堡積粟六萬餘斛貯
預備倉以防兵荒後十年遭大水疫癘繼作賴以
賑濟人謳思之
余光江寧人嘉靖壬辰進士擢御史廵按廣東時
世宗以安南莫登庸久不貢將致討光上疏極諫
言黎氏抗中國為亂魁今失國或天假手登庸以
報之也臣已遣官責其修貢兵部咎光輕率奪俸
又以忤嚴嵩削籍
伊敏生字子蒙上元人嘉靖中為御史嚴嵩與郭
勛相結為奸敏生劾嵩所居宅乃勛私人孫澐所
居澐籍没嵩宅應在籍中帝怒奪敏生俸後官至
山東參政
張祥字元吉錦衣衛籍嘉靖辛丑進士初令鄢陵
豪右戢迹桴鼔不鳴入為工部虞衡却暮夜金商
人大戶不得營私陞萊州守亾命匿諸島者時出
剽掠祥設法禁咸帖然受約束移楚雄郡饒礦井
之利秋毫無染土官二姓爭印以理决之無敢譁
遷苑馬寺卿
朱潤身字海峯江寧人嘉靖壬戌進士授戶部考
功遷雲南僉事土寇鳳繼祖執張僉事以叛潤身
與廵按御史用間諜募死士指示方略繼祖授首
以被謗左遷告歸
朱衣字正伯錦衣衛籍嘉靖甲子舉於鄉授臨淄
令調房縣有官堰為豪強所據衣理之鑿石築堤
灌田千餘頃邑人改名曰朱公堤遷守沅州治礦
徒之亂下令執鐵者賊空拳者民不得妄誅乃戮
其首惡餘悉貰之守兵以缺餉鼔譟衣曰廹於饑
耳先與定期給餉而衆皆定
梁楹字汝直江寧人嘉靖丙午舉人仕至荆府長
史初令鹿邑遷守眉州玻璃江勢暴悍善徙侵嚙
城址楹用宋魏文靖蟇頤堰記之說截江築堤百
八十丈導使中流城乃不危至今賴之
王可大字元簡上元人嘉靖癸丑進士初授刑曹
時相欲陷人重辟可大執不可出補瓊州海剛峯
稱其止飲一杯水轉台州知府與總兵戚繼光禦
倭俘獲甚衆世稱廉能吏曾孫萬禩少刲股愈親
疾博學能詩善書
焦瑞字伯賢旗守衛籍以貢授靈山令時一條編
法已行邑以僻遠里甲之供如故瑞首罷之地多
叢箐羣盜嘯聚其中推官劉某往𠞰被執瑞亟率
兵往援賊驚拜呼父母遂救推官還訓練丁壯用
銀為射的中輙賞之諸兵競勸賊不敢近邑有牛
税沿為縣用瑞一無所取
姚汝循字叙卿江寧人嘉靖丙辰進士知杞縣擢
南刑部主事出守大名郡故土城當河流之衝汝
循始甃以磚石抵勢家子於法以謗左遷歸起桂
陽同知遷嘉定州又以忤張居正罷畱心鄉里利
弊著有丁糧議
黃尚質字宗商水軍左衛人嘉靖戊午舉人授劍
州學正典試陜西攝巴縣妖寇蔡百貫作亂竭力
捍禦郡賴以安改峽江令驛有羨金歲暮輸縣尚
質令存以減明年額派訪練子寧遺嗣於厮養為
立祠買田俾主其祀仕至饒州别駕子應登字徵
甫以明經授教諭端廉愛士歸賣文飬親有孝行
司馬泰字魯瞻江寧人嘉靖癸未進士授湖南御
史按湖廣嘗疏論給事中陳洸太監崔文置於理
憲度肅然又陳畱都軍民利害七事稱切要出知
懷慶嘉興濟南皆有惠政勘魯府訐奏事十日而
决特詔奬之
鄭宣化字行義嘉靖乙丑進士授袁州推官陞南
工部主事𣙜關蕪湖力除奸蠧再遷武選司郎中
一清軍官襲替夤緣詐冒之弊時相出片紙以錦
衣某弁掌衛事宣化執不可遂出為邵武守
吳自新字伯恒江寧人隆慶戊辰進士授都水主
事擢守杭州杭俗汰侈以廉約鎮之勾檢織府金
歲省數千遷兵備副使歴左右布政皆在浙勞心
疆事歴年既久凡民間風尚吏治臧否毫不可欺
屬邑晏然擢河南廵撫宗藩驕横自新選其俊彦
為宗學長皆斤斤奉法陞南刑部侍郎卒
顧國輔字維德上元人萬歴甲戌進士為刑部郎
讞囚有所矜釋張居正當國不允抱牘爭之居正
無以奪出守襄陽會久旱便宜賑濟中州流民就
食者數萬多方活之且資給遣歸晉浙江副使繩
諸將之耄而貪者調守寶慶卒
張後甲字丁也江寧人萬歴丁丑進士授辰州推
官有諸生以事忤豪右文致傅獄亟釋之奸民有
手斃其女而誣人大辟者為白其冤陞戶部郎中
督御馬草場監𣙜清源司餉雲中餉政修舉邊計
賴焉晉四川按察使時川東有征播之役客兵所
過驛騷後甲以檄諭之人人銜枚而過民不知有
兵
何棟如字子極江寧人萬歴戊戌進士授襄陽推
官值苗亂遣將立縛之遂以知兵名中官檄開青
山礦棟如以顯陵發脉地繪圖疏奏事得寢璫横
襄陽收其爪牙投諸江璫復開穀城宜城礦與官
民爭閧棟如治其黨惡上怒逮下獄放還光宗初
起南職方加太僕卿行邊贊畫又以失貴人意遣
戌後赦歸
常信字國寶興武衛籍嘉靖末以書學校士信為
舉首以印局使晉撫州府照磨時花園港有巨盜
嘯聚撫按委信覘之信詭為日者服罙入其阻圖
上地形并所為芟除建置策甚具於是擒盜魁十
有三人以幹局稱臨汝間
卜履吉字訥齋江寧人萬歴戊戌進士授泉州司
理税監開礦壞民廬墓履吉具疏以聞先禁黨惡
璫燄稍衰因與衆約以千金助其礦税使亟出境
累官至福建兵備副使閩人立祠祀之
姚履素字允初上元人萬歴辛丑進士歴陞廣東
副使兼督學政為海瑞請蔭平抱繇羅峒黎賊乞
休歸時鄉民治門總甲名坊廂籍差累甚苦商之
廵撫丁汝䕫分三則𣙜房號以寬民力桑梓德之
程國祥字我旋上元人起家寒素受知於焦太史
竑第萬歴甲辰進士知確山縣調光山聽斷明决
歴陞考功郎中掌計典公慎不阿為羣小所嫉上
為黜言者有清望素著之褒累遷南總督倉場侍
郎勤於其職倉務皆親莅焉晉禮部尚書拜東閣
大學士尋致仕國祥歴任卿相布蔬不異諸生時
步行里巷間一蒼頭自隨而已身没之後妻子冬
日猶葛帔也
賈必選字徙南上元人萬歴已酉舉人戶部主事
筦西新倉時巨璫總部務其黨分伺六倉必選清
正盡黜陋規璫不得逞疏辨倪嘉慶之冤謫外陞
南工部虞衡司以外艱歸即不出
孔貞時字中甫句容人萬歴癸丑進士選庶吉士
授檢討起居注與弟頁運編纂六曹章奏有足兵
足餉諸議時皆服其精當光宗熹宗相繼即位一
時詔令表冊諡議之文政府多委之頁時以積勞
成疾卒子尚豫能文章熟當世之務著有詒書堂
類稿
蔡屏周號二白萬歴乙夘舉人授浮梁令時江省
為魏璫建生祠撫軍檄使至浮梁屏周毀裂其移
文幾及禍陞開封府通判練鄉兵𠞰寇有功後以
兵部職方行邊出守雲中
沈向字德一萬歴乙卯舉人任巫山令時流賊圍
城月餘向率衆堅守賊引去擢御史廵漕向本衛
籍夙知漕弊列十八欵揭通衢衛弁懾服
孫拱辰字子極六合人萬歴乙夘舉人授撫州推
官丈量樂安田地清釐隠占不阿權要移守臨清
時税璫煽惡惑方士言臠嬰兒為藥餌辰揭治其
罪歲大祲設法賑濟全活甚衆為山東循良第一
子國敉以貢授中書
孔頁運字開仲貞時弟萬歴己未廷試第二人授
編修與兄並列詞舘崇禎初歴國子監祭酒幸太
學賜坐彝倫堂進講尚書詳明剴切條上監規六
事遷南禮部右侍郎釐舊典毀淫祠疏請清刑簡
政轉左侍郎召為北吏部左侍郎九年進禮部尚
書兼文淵閣大學士首疏請清言路峻廉耻破方
隅止搜括優旨褒納加太子太保致仕
韓一光字季孚高淳人由進士授行人奉詔冊封
謝絶餽遺擢河南道御史伉直有聲御書其名於
屏廵按四川力禁投獻嚴革鋪役按邛州之獄開
釋諸生數十人歴陞山東副使告歸
常延齡字喬若開平王十四世孫襲侯封遇事敢
言前後陳利害凡十餘疏皆切中時弊科臣姜埰
行人熊應霖以劾首輔下獄延齡疏請釋二臣而
以文彦博救唐介為輔臣勸朝論韙之
倪嘉慶字雋之江寧人天啟壬戌進士官戶曹時
議減驛站嘉慶執奏謂遊手強悍之徒不為兵不
為盜者皆賴此以存活裁之適足為患樞部楊嗣
昌以增兵請加餉嘉慶曰今日之患不在兵少而
在餉多餉多則農病農病則民貧民貧則鋌而走
險者益衆不若簡練士卒減餉裕民以消盜源嗣
昌銜之被誣繫獄七年既釋臺省交薦起戶科給
事中
王芝瑞字鍾淑京衛人明季由進士授行人轉禮
部郎有郡藩當降授將軍行賄請襲王封芝瑞却
之政府為之言終不可真人張某畱京恩給居第
因求魏璫故宅芝瑞曰宅故賜額以待有功張某
何功哉格不與時相將補芝瑞銓部力辭出為四
川提學僉事歸
吳嘉貞字源長江浦人明季以進士授戶部郎筦
通州倉議捐舊逋一千一百三十萬有竒開復降
革守令千餘人大農疏上皆得請陞泉州參議釋
誣繫革私税境多盜撫𠞰並用遷粤西以病歸
國朝李敬字聖一六合人祖雲鵠有隠德嘗還遺金有
以逋糧鬻女者代完逋以全其女父在公丙辰武
進士有材略敬中順治丁亥進士授行人考選廣
西道御史多所建白出按湖廣請免租税改折黃
絹犒師必身至行間征賊有功歴陞刑部侍郎
胥庭清字永公上元人順治丁亥進士知餘姚縣
時餘寇未靖庭清單騎入山撫之四境以寧擢工
部主事𣙜龍江關盡却羨餘家居兄弟子姓百口
共㸑時稱其孝友
蔡祖庚字小白上元人順治己丑進士授甘泉令
以政最陞戶部郎歴守太原真定二府遷河南副
使補任廣西居官以息事寧人為務尤畱意人才
徐必遠字致公江寧人順治己丑進士授祕書院
檢討疏陳聖學淵源又請譯大學衍義進講奉
旨俞允出為河南副使管河道性敏决持策多出人上每
秋冬開濬修築某所衆初不喻既而卒賴以無敗
事守職公廉嚴於估計調發歲費省而工力完固
遷分守桂平道以奏銷案被株累左遷遂歸子
(缺)舉人時盛選貢
湯聘江寧人順治辛丑進士知平山縣招撫流庸
清丈板荒田請於上官蠲其賦判决疑獄民驚為
神大旱步禱林山中以暍致疾卒
江南通志卷一百三十九
