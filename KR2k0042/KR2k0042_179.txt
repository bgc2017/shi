江南通志卷一百八十
人物志
列女(義烈四)(太廬鳳三府)
太平府
三國吳李衡妻習氏衡守丹陽諸葛恪徙琅邪王休
於郡衡過繩之習諫不聽孫琳迎休立之衡懼謀
奔魏習勸其詣獄自陳休勅還郡進威武將軍加
棨戟
唐李白二孫女一歸陳雲一歸劉勸皆農夫觀察范
傳正改瘞白於青山之陽欲令二女改適士族二
女不從范竒之復其家
宋焦洧妻洪氏黃魯直甥宣和間遇盜於江欲逼之
氏不汚自溺侍婢宜恩均奴亦死之
元葛通甫妻月娥西域人軍職馬禄丁女沔寇至城
失守娥恐見辱抱所生女赴水死侍婢相率爭溺
者九人大暑七日得其屍面皆如生邑人合葬黃
池里為十女墓立祠以祀
明花雲妻郜氏侍兒孫氏俱繁昌人陳友諒犯太平
花雲死之郜以三歲兒煒付孫遂自溺孫瘞郜畢
抱煒逃為友諒所執得脱復逃渡江為敗軍捽入
水附斷木至蘆渚摘蓮實啗兒得不死煒年十二
授虎賁衛千戶奉郜骸骨歸束草為雲軀合葬於
上元縣
陳諫妻李氏廣東人隨諫之太平任兩月夫死氏
曰吾少嫠豈可與叔萬里同歸遂不食而死
陶安繼妻陳氏當塗人夫病歿子昱孫卯兒坐法
徙軍陳以前子從戎叩閽泣奏帝泫然憫念時卯
兒已死立即赦出昱歸養封氏姑孰郡夫人
張氏女名仙貞繁昌人張玘女正德中流賊剽掠
仙貞年方十七護母病不忍走被執至江口抱樹
泣罵不受汚賊遂殺之
繆釡妻張氏蕪湖人釡以母喪哀毁成疾將死語
氏曰汝芳年宜善自託氏哀泣自縊死越二日釡
亦死遂合葬
楊文俊妻李氏當塗人名妙清年十七適楊未期
夫病篤遂告氏曰早嫁勿自困氏哀痛先自經死
王德成妻蕭氏蕪湖人夫死守節有謀娶者舅姑
潛受聘禮氏佯許届嫁期自縊死
庠生方名蛟妻洪氏繁昌人蛟死氏觸棺哀慟七
日不食自經而死
凌守丞女繁昌人許鄭未嫁而夫殤凌七日不食
死
柯昌茂妻蕭氏繁昌人崇禎辛巳流賊至蕭被執
不受汚亂刀剖腹而死
謝智妻柯氏繁昌人聞流賊至投水死
周氏女繁昌人許字庠生李模未嫁崇禎癸未左
兵至挾女不從臨之以刃女堅拒被殺剖屍為四
從氏女繁昌人許字姚之基未嫁聞左兵將至自
溺死
宣壁妻王氏繁昌人左兵至氏攜幼女逃兵殺其
女而脅氏氏趨赴水兵追殺之裂其屍
章其闇妻陳氏繁昌人左兵入闇攜氏逃匿亂兵
漸逼氏恐被辱遂自經死
胡之寧妻戴氏當塗人黃兵屠城之寧被殺驅氏
行氏紿之曰家内有金鐲可取去見婢亦被縛更
紿之曰願偕婢從汝婢得釋經市河牽婢躍水死
貢生吳昌祚妻謝氏當塗人黃兵屠城得謝於苧
田掖之行謝以兩手抱樹大罵兵斷其指氏以指
擲兵面兵磔之夫倖免得襲氏指歸殮終身不再
娶
孫士毅妻陶氏當塗人夫死守節黃兵掠城執之
氏堅拒不從兵忿怒剜其胸鈎其臟腑寸磔之其
母奔護亦被殺
庠生陳衷韞妻張氏當塗人有孝名亂兵掠及氏
沒深淵兵出之氏奪刀斫兵不中遂自剄兵怒臠
其屍
張元喆妻倪氏當塗人黃兵屠城夫死無子氏遂
自溺其婢方十二歲亦從之死
周金章妻程氏當塗人明季殘兵掠於鄉程遇之
赴水死其子周正體亦從之溺
某氏當塗人黃兵屠城有婦數人匿城樓撤其梯
氏至欲上衆恐黃兵至卻之兵隨至執之訊及樓
上氏曰無人兵以刃置氏頸懾之無異辭遂被殺
衆婦獲免羣拜而瘞之惜其姓氏無可考
閻哈兒妻某氏蕪湖人閻菜傭日不謀一食姑屢
勸改嫁氏不肯從姑隂諾富家子聘氏與哈兒相
抱大慟自經死
鄒氏蕪湖人失夫姓字黃兵掠鄉夫以大盆積草
卧婦於其中置之塘側兵鈎得之欲挾婦去以刃
示婦引頸曰死便死耳又何懼兵怒碎其屍
葛氏女蕪湖人施必韶聘妻遇賊至自溺死
王明德妻徐州人王為郡司鐸氏失姓黃兵屠城
明德偕其妻躍入泮水而死
國朝甘氏女蕪湖人許字丁國瑞夫死女年十六父母
憐其少年且貧諷以改適女不從侍父母以女紅
資養衣食常不能給父母病數月不解帶籲天祈
禱多方療治不效及父母歿女預將週身衣裳縫
固自經而死雍正八年
旌表
湯德符妻芮氏當塗人國初土寇竊發官兵𠞰之
寇衆皆逃竄氏攜三歲女與夫相失恐遭俘辱抱
女躍溝溺死
汪立樞妻許氏休寧人許大潮女汪寓蕪湖往楚
數載而不歸氏以女紅事姑汪死於楚氏誓死守
節夫兄逼氏令改適氏潛飲鹽滷二升又自投於
井鄰婦救出滷氣大發膚銷肉縮口中喃喃尚聞
今好了今好了數字而死
黃良騄妻俞氏本歙縣人生長蕪湖年二十七夫
卒欲以身殉遺子八月父諭以撫孤氏乃緘紉作
勞令子就傅子至八歲痘殤氏絶粒而死
何煥妻郝氏繁昌人煥廢業廹於凍餒夜啓戶自
溺氏驚起攜子與女三人赴救偕溺死
于斯光妻汪氏繁昌人適光未期夫歿欲殉因有
妊苟延既産女弗舉氏哀慟七日而死
豫章烈婦不知姓名順治戊子大兵再定江西師
旋婦被掠藏舟中欲狎之婦不從至翠螺山馬王
廟前殺之截尸為四
林珏妻孫氏當塗人珏死氏欲身殉痛瞽姑無養
繼嗣無人因忍死罄衣飾以養姑及姑歿送死盡
禮哀毁而歿
俞廷耀妻陶氏蕪湖人夫歿氏年二十五哀慟絶
粒七日而死
鍾蔡兩義婢俱當塗人一陶荷衣奉侍鍾太常媳
丁氏一王氏女奉侍蔡指揮女弟蔡氏丁蔡皆孀
居守志二婢及笄命嫁不從願侍奉終身各長齋
數十年以室女終
陳吉士妻章氏繁昌人有強汚者不辱而死
廬州府
唐朱延夀妻王氏舒城人延夀姊為楊行密夫人行
密狎延夀延夀怒隂與田頵通謀事泄見殺妻集
家人聚寳貨焚府舍曰誓不以皎然之軀為讐人
所辱遂赴火死
元忠宣公余闕妻蒋氏從闕守安慶城陷率其妾與
子女墮井死
明黔國公吳復妾楊氏合肥人復守黔陽卒氏自經
詔贈貞烈淑人
漳國公鄭亨妾張氏合肥人亨卒氏自經以殉詔
贈貞節淑人
徐錫印妻朱氏成國公純臣女錫印嗣永康侯爵
卒朱樓居十餘年足不履地及流賊陷京師捧廟
主自焚死
仰賴妻李氏無為人賴亡自經
吳一朝妻趙氏合肥人夫亡自經
侯一香妻潘氏無為人早寡里有富人洪某慕其
姿餌潘至家欲汚之潘拔刀自刺死事聞旌其門
洪論如律
張氏二女合肥人正德壬申流賊入境欲驅二女
行女相攜赴水死得屍手猶不解
儲如英妻王氏合肥人有殊色崇禎壬午為賊所
逼氏罵不絶口引懷中刺刀自刺死
高士貞妻王氏合肥人壬午聞賊入城將投井侍
婢梅兒牽其衣勸少緩見賊来死未晚也答曰見
賊恐不得死所矣遂先投井長女繼之梅兒亦溺
死
胡拱極妻黃氏合肥人流賊突至氏被執罵賊身
被七刃而死
祝亮工妻桂氏舒城人壬午春遇賊被執抱一枯
樹不動曰此我死所賊斷其頸猶堅抱枯樹不釋
亮工至其手方解
監生祝長祉妻李氏舒城人城破匿水中賊下水
掖之氏罵賊滚入深流賊怒刀石交擊渠水為紅
胡中恒女舒城人許字張阿閣城陷罵賊支解之
任科妻王氏舒城人姿殊麗衆賊擁之大罵不辱
死
生員汪士德妻洪氏舒城人姑年八十餘扶掖出
郭賊前欲犯之氏堅抱其姑被殺女始笄伏尸慟
哭起反刃擊賊死之
生員曾脉昌妻濮氏舒城人賊劫之不從與兩媳
李氏黃氏俱被殺
曾克昌妻謝氏舒城人賊令炊飯不從沃以沸湯
亦不為動乘間自刎死
貢士趙振先妾某氏舒城人城破被執賊露刃恐
之不從斷其頸挺立如故
曾之唯女舒城人城破賊執其臂女引刀斷臂而
死
郭維慶妻許氏舒城人賊獲之先殺慶令婦騎馬
氏大罵投水死
生員張國屏女舒城人許字同邑李楷崇禎壬午
流寇至舒破城女被寇所獲女曰乞賜一刀以全
我節賊怒殺之
侯之楷妻胡氏舒城人城破賊支解其夫伏夫屍
罵賊賊怒並殺之
蕭貞白妻張氏無為人崇禎十五年流寇至夫妻
俱被執氏紿賊使釋其夫遂詈賊賊斷其舌投屍
烈焰僕蕭見氏死厲聲罵賊賊支解之
董國治妻馬氏無為人寇至被掠欲汚之氏以頭
觸賊刃血淋漓仆地賊怒剖其屍
周培忠妻張氏無為人崇正壬午流賊入城氏與
培忠俱被掠氏且哭且罵賊怒斫其足更火其廬
夫婦同時焚死
佘承德妻楊氏無為人流賊突至殺其夫氏奮罵
投水死
佘玉女無為人流寇殺其兄將犯玉女女奮罵不
從被寇寸磔死
徐畢璋妻朱氏無為人流寇破城朱方孕與璋妹
奔井邊氏曰井口狹煩姑推而納之朱既下璋妹
哭曰父母安在吾伴嫂死矣亦躍入井
陸官治妻沈氏無為人城破氏年十八與小姑名
蟾女年十四以巾帕相繫投井死
生員王之翰妻陸氏妾張氏俱合肥人流寇至欲
汚之不辱而死
唐經國妻董氏合肥人
學使趙函乙母高氏妻解氏俱合肥人
生員王時彦母湛氏媳張氏俱合肥人
成允母陳氏其妯張氏俱合肥人
蕭嗣傑妻葛氏合肥人
胡一龍妻闕氏合肥人
王希松妾臧氏合肥人
汪英母周氏合肥人
夏聘功妻韓氏合肥人
胡璞母余氏合肥人
張姓婢鄭氏合肥人
劉芝妻張氏廬江人
貢生王孫謀妻張氏孫媳姚氏俱廬江人
貢生姚履和妻丁氏妾談氏俱廬江人
毛可達妻姚氏廬江人
曹二妻周氏廬江人
黃爾新妻吳氏舒城人
江教妻胡氏舒城人
黃氏婦女五人舒城人
朱名遠妻方氏舒城人
生員任翼世母孔氏妻祝氏俱舒城人
生員楊善妻程氏舒城人
黃某妻胡氏舒城人
汪世德妻楊氏舒城人
任天經妻許氏舒城人
姚永佑女舒城人
江躍鯉妻孔氏舒城人
生員曾之才妻張氏舒城人
張天鼎妻單氏舒城人
張竒之妻朱氏舒城人
姚永著妻王氏舒城人
曾之唯妻黃氏舒城人
生員金生一妻胡氏舒城人
胡太和女舒城人
趙崇仕女無為人
張景妻朱氏無為人
畢力尚妻張氏無為人
宇道達妻耿氏無為人
石汝瓊妻蔡氏無為人
生員劉光生妻朱氏無為人
李從仕妻嚴氏巢縣人
嚴成寬妻鍾氏巢縣人
高某妻俞氏鄭氏巢縣人
生員黃秉元妻某氏巢縣人
生員潘景黎妻陳氏巢縣人
潘一鳳女巢縣人
潘玫妻朱氏巢縣人
何大知妻徐氏女何氏媳智氏時氏喬氏俱巢縣
人
楊茂儒妻馬氏女楊氏巢縣人
生員李應甲妻劉氏巢縣人
趙昌言妻王氏妹趙氏巢縣人
負販妻巢縣人(佚其姓氏)
生員徐竒妻姜氏巢縣人
葛遇明妻尹氏巢縣人
胡學禮妻徐氏巢縣人
趙宏勲母熊氏女佛兒巢縣人
嚴成志妻陳氏女五一兒巢縣人
陶之令妻沈氏巢縣人
陶璨妻管氏巢縣人
葉士彦妾陳氏胥氏俱巢縣人
徐竒女巢縣人
以上遇流寇至不辱而死
褚汝英妻王氏合肥人賊汚不從投水死
遺名婦合肥人壬午流寇入避難至縣橋遇賊投
水賊下馬掖之婦披髮大罵身中數矢而死
汪賜兒無為人年十五隣有狡童竊窺之賜兒不
勝忿恨自縊而死
張必美妻蕭氏無為人歸美半載美亡蕭年十七
與姑王氏同孀居軍人徐爾興脅之其姑懼禍勸
諭蕭從之蕭曰我死則禍已何懼為遂縊死
蘇蔭妻阮氏無為人鎮將黃得功守州有小卒窺
氏逼之紿以就浴閉戶自縊而死
李烈女無為人陳氏家人女許字馬氏子馬貧未
能娶有武弁朱某與陳密見女姿態絶人謀於陳
出白金百兩令倍償馬原聘而已聘為繼室陳許
諾女聞之謂母曰主命不可違惟邀馬郎至家一
面以了宿緣可也嫗如言設酒食延馬至女隨母
出再拜而入檢聘物擲於庭大聲曰業已生離需
此何為馬涕泣而去女謂母曰馬郎無復再會幸
遠送之母送近馬舍而返女已自經死
任育民妻解氏舒城人育民早亡解年二十許翁
老而貧將遣嫁解自縊死
周氏女名留姑廬江人許字包某未婚夫卒女奔
喪成服絶粒八日死
丁氏女廬江人許字王子詔詔歿父潛許隣子段
某女遂投井死
陶憲臯妻汪氏舒城人居梅心鎮隣有惡少窺氏
姿夜梯牆入氏抵死拒之大呼動隣里惡窘乃奔
次日氏以首觸壁掩面泣曰女子無閫外聲我即
不受汚何顔復活越三日扃戶自經惡伏法
邢瑞妻林氏無為人年十九夫沒殮畢慟哭不食
旬日嘔血死
郭士行妻陳氏舒城人夫亡遺二子未幾二子疫
死氏曰我不即死者為有二孤也今二子俱死我
何生為遂不食死
生員謝昌言妻詹氏合肥人昌言病篤呼詹曰若
艱苦已極須早為衣食計勿再遇如昌者詹痛哭
請先殉遂自縊未幾昌言亦死
高士俊妻孫氏合肥人年十七夫出門貿易溺死
氏聞自縊郡守吳大□旌其門
孫氏合肥人(佚夫姓名)
黃仁後妻胡氏舒城人
沙棟妻張氏舒城人
謝容妻錢氏無為人
王羅春妻李氏巢縣人
胡氏女巢縣人皆殉夫死
國朝張&KR1385;妻杜氏合肥人夫歿自經
旌表
沈夢雲妻楊氏舒城人夫死里少有謀委禽者氏
聞之自縊
旌表
周維先妻趙氏舒城人維先以薙髮為業病卒氏
有娠忍死以俟父母遽議改適氏曰事急矣吾不
能待也取薙髮刀自刎死事聞
旌表
朱子才妻胡氏廬江人夫死守節有強暴謀汚之
自縊而死于康熙年
旌表
黎志美妻劉氏廬江人早寡夫兄兩次逼嫁氏剪
髮破面鳴官保節于雍正四年
旌表
邑庠生蔡機妻金氏合肥人工書畫夫亡盡檢付
火絶粒旬餘家人乘昏憒飲以參湯復甦如是者
再後終餓死于雍正八年
旌表
卞氏女無為人許字童文成夫歿女年十七欲死
父固止之諭以在家守貞逾年父念女意或可轉
有媒妁在門女揣知即自經死
謝桂女無為人許字王道道歿女年十四隨母往
奠願留事尊嫜母強之歸不可久之父母念其幼
欲改適紿以母病趣回而媒妁在堂母令女膾魚
欵之女謂母曰此生魚可念奈何必致之死笑容
自若母略不疑也乃從容縊死帷中以上雍正
九年
旌表
何大封妻阮氏無為人夫死守貞有授以肉誤犯
其手者引刀截指血濺尺許一室盡駭蓬首鶉結
時聞哭聲如是者六十年
高明令張國城妾王氏舒城人張亡遂不食而死
劉有紳妻謝氏無為人夫亡自縊
朱二女無為人許配陳子仲子仲殤陳為子叔更
納采焉親迎前一日女靚妝投屋後溪死
某妻董氏無為人嫁未一期夫病羸氏抱持供湯
藥者數年某兄素無行料弟必不起敦逼改嫁堅
執不從夜投水死
郭氏女巢縣人許字黃萬正貿易不返人傳已死
父母改字袁姓婚期至女閉戶自經
剛啓元妻陸氏巢縣人殉夫死
趙士玉妻莢氏巢縣人夫故服三年喪葬畢服闋
遂絶食而死
史子明妻孔氏巢縣人夫貿易溺死聞訃投繯
任紹周妻郭氏巢縣人夫歿不食死
黃瓚妻吳氏無為人夫死年少族人逼改適不從
強以胡姓入贅氏佯諾之及期潛啓後扉沉池中
死
祖懿修妻唐氏巢縣人夫歿欲殉有遺腹不果及
生女椎胸而卒
徐君仲妻劉氏舒城人早寡里豪賄族掠娶氏自
縊死
朱吉士妻張氏舒城人夫亡姑逼其改適自刎死
奚某妻晉氏舒城人夫歿族人逼嫁自縊死
宋又郊妻鮑氏舒城人郊赴省試卒旅舍氏聞訃
自經翁姑諭之曰有遺孤在撫者何人必欲殉夫
待子長成可也氏勉應之後十三年子長終絶粒
死
方肇祥妻任氏舒城人
宋又禮妻王氏舒城人
李廣圻妻奚氏舒城人
汪守信妻王氏舒城人
徐乾妻吳氏合肥人
龔紹渤妻吳氏合肥人
張拱明妻李氏合肥人
方永芝妻宋氏合肥人
汪曾三妻聞氏合肥人嘗割股療姑
蕭元秉妻賈氏合肥人夫亡身殉
高繼國妻陸氏合肥人夫歿以兄死歸寧父乘機
逼嫁不從謀計劫之氏紿以别姑拜夫墓及歸待
姑寝遂縊床側
黃承業妻張氏名玉德合肥人承業本太倉人贅
於肥婚後歸省病亡氏聞投繯以殉
王景燦妻董氏合肥人景燦病甚刲股療之肉盡
臂脱死
趙徵妻江氏合肥人早寡撫孤婚娶畢拜夫墓一
慟而卒
蘇氏女合肥人許配劉姓夫歿自縊
蔡氏女合肥人許配劉智智歿不食死
張氏女合肥人許字黃氏子黃殀女素服悲號夜
靜自縊
武舉胡希儼妻王氏舒城人夫亡絶粒六日家人
百方解勸強起視息哀毁數月而死
鳳陽府
漢周郁妻趙氏蘄人趙孝之女少習儀訓閑於婦道
郁多行不道郁父偉謂新婦賢者當以道匡其夫
不改新婦之過也婦拜受命退謂左右曰我無樊
衛二姬之行故翁以責我我言而不用翁謂我不
奉教罪在我若見用是子違父而從婦罪在彼不
如死也遂自縊
宋鍾離婦紹興間金人陷濠城氏被卒執去詈罵不
屈卒斷其臂而死
王宣妻曹氏定遠人建炎中盜馬進焚掠臨淮曹
卧病不起賊劫持之大罵不屈死
閔居正妻蒲氏定遠人蒲卓女幼寡言笑通孝經
自註列女傳十七適閔會閔當從軍與蒲泣别蒲
慷慨義形于色謂丈夫當立功閫外婦亦分榮晝
錦耳後數年閔凶聞至婦年二十有六决意自裁
姑及母防之急踰三日自縊
元婁氏于某妻名夀春定遠人年二十餘至正十二
年正月為亂兵所驅義不受辱赴濠水死
史五妻徐氏定遠人元末兵亂五為義兵巷戰死
兵懸其首于西門兵退氏求夫積屍中以所繫繡
囊辨之方得載歸治大棺以殮氏沐浴縊死與夫
同棺而葬
樊婦張氏夫死于兵子宗吉方十歲婦為兵所驅
匿水中驅者謂宗吉曰呼爾母来我活汝宗吉以
告其母母曰吾非不汝顧但不能失節以求生耳
遂罵賊不絶死於水中
明朱氏女靈璧人名善真永樂間其父以校尉客居
京師善真及笄許聘丁文聰丁死父議他聘女曰
吾身雖未事丁而業已議婚可更二姓耶遂縊死
事聞詔旌貞烈
王之屏妻劉氏鳳陽人夫故誓以身殉里鄰以姑
老勸遂感泣堅志養姑及姑死適遘盜焚劫氏奔
夫墓樹自縊旬日如生
何淵女宿州人許嫁王璣未歸而璣卒父母欲令
他適女慟哭不從一日偕姑至墓慟哭幾絶母姑
扶回尋嘔血卒
王邦妻馬氏年十六歸邦邦溺死氏欲往赴水同
死家人阻之遂自縊
厲讚妻薛氏夀州人年十九讚疾篤薛云汝瞑目
去我即来矣讚死越六日遂自縊
屠照妻楊氏夀州人照亡氏撫孤守節孤以病亡
遂自縊
張秀女虹縣人年十五聰慧貞靜流宼陷城賊入
女家避囷中自經死
王綬妻徐氏靈璧人正德間流寇至靈璧氏被執
不辱見殺
董鑾妻茅氏靈璧人流寇入掠氏抱一子攜一女
投水死以上正德間旌表
吳方妻王氏暨四女奴女妙夀珍女妙奴俱定遠
人正德壬申流賊趙鐩陷定遠氏同四女皆不受
辱投水死
鄒鳳三女定遠人長滿廂仲妙聰叔臘女正德間
流賊陷定遠皆不受辱而死
張旻長女妙鈐次女妙連養女端氏俱定遠人流
賊陷城皆投水死
沈淳二女長秀女次四女定遠人正德壬申流賊
陷城二女皆不受辱投水死
方淳妻居氏暨二女定遠人
方清妻丁氏女金女定遠人
鄭翺妻錢氏定遠人
鄭祥妻尉氏定遠人
尉栢妻沈氏定遠人
汪春妻陸氏定遠人
陳浦妻袁氏定遠人
陳浙妾盛氏定遠人
鄒儒妻唐氏定遠人
吳裕妻朱氏定遠人
周杰妻汪氏女周氏定遠人
周天禄妻鄭氏定遠人
楊鈄妻吳氏定遠人
吕鸞妻方氏定遠人
金慶妻王氏定遠人
潘沔妻沈氏定遠人
郭奉妻錢氏定遠人
張福妻汪氏定遠人
徐行繼母金氏定遠人
徐昇妻鄭氏定遠人
孫爵繼母陶氏定遠人
吳讓妻唐氏定遠人
方金妻吳氏定遠人
徐禄妻葉氏定遠人
鄒鳳妻王氏定遠人
方忠女留女定遠人
賈清妻王氏定遠人
沈舉女蘩女定遠人
顧惠女妙聰定遠人
尉海女小六女定遠人
方銑女妙定定遠人
周桂女五女定遠人
陳恩女所女定遠人
吕潤女老姐定遠人
鄧宗女真女定遠人
李海女妙翠定遠人
顧銑姪女聰女定遠人
陶松女智女定遠人
徐冕妻沈氏定遠人
許爵妻楊氏定遠人
包易女艾女定遠人
方恩妻郭氏定遠人
徐禮妻陸氏定遠人
葛堂女妙堂定遠人
汪杲妻許氏定遠人
曹宣妻楊氏定遠人
沈翺妻居氏定遠人
蘇成妻王氏定遠人
尉海妻顧氏定遠人
顧鐸妻陳氏定遠人
錢英母王氏定遠人
顧鉞妻沈氏暨二女定遠人
錢廣妻梅氏定遠人
陸紀妻王氏定遠人
居遂妻賈氏定遠人
杜翺妻李氏定遠人
胡景妻周氏定遠人
畢良妻蒋氏定遠人
彭良母姚氏定遠人
成瓚妻杜氏定遠人
徐堂妻楊氏定遠人
以上皆正德壬申流賊趙鐩陷定遠不受汚或
自經或自溺或被殺
羅瓊妻石氏定遠人遇賊不辱自縊
周氏臨淮人王新民家婢年十八配王羊成婚甫
數月羊病故氏夜自縊
李信章妻潘氏臨淮人年二十七夫故誓不欲生
父母勸守甚密及夫葬慟幾絶遂自縊於墳所
夏天祥妻某氏臨淮人天祥傭工於陳姓家病篤
氏刲股救之弗愈夫亡衣殮畢隨投塘死
郭女臨淮人年十四鄰火作延及女家時夜分女
寢樓上披衣起下樓將踰門限見救火者如堵女
抱羞不前遂躍火中死火滅覓女屍肢體不化人
皆異之知縣魏宗衡勒石曰郭烈女
張海女懷遠人年數歲許聘唐昕將嫁而昕卒女
聞之即毁容不食自經父母解之女亦念父母年
老恐為已痛忍死以俟後委禽者至父母微勸之
女曰天乎是不容吾生也遂縊死于床楣
綠衣女鳳陽人不知姓名獻賊陷郡女避賊為賊
所見爭犯之堅抗不從縛於庭槐灌油燎之女謾
罵不輟而死
生員孫有繼妻何氏鳳陽人年十九夫死三日闔
戶自縊死
耿二姐鳳陽人許字吳太良吳死耿奔拜自經柩
傍事聞建貞烈坊
庠生許良相妻張氏臨淮人良相卒越七日即自
縊柩傍奏聞旌表
劉綬妻梅氏臨淮人年十七綬卒氏苦節五年父
母欲奪其志不從遂縊死事聞旌表
王雄妻吕氏臨淮人年二十雄卒無以葬氏盡解
其服飾資之既窆即抱幼女托親撫養遂自縊死
閭黨無不𫝊述事聞旌表
庠生華樓妻顧氏臨淮人夫故殮畢親戚盡散遂
自縊於棺側奏聞建坊
王馭乾妻韓氏臨淮人年十八馭乾死越二七日
焚香哭奠夜自縊死建坊表其門
李玉妻石氏臨淮人年二十四玉病多方療治及
卒竭蹶殯殮候蓋棺畢縊死柩傍赤貧無遺郡邑
為之棺殮合葬奏聞建貞烈坊
庠生黃槩妻邱氏臨淮人年十九嫁纔五月槩亡
氏閱二日縊死柩側事聞旌表
周錫遠妻薛氏懷遠人夫婦染疫夫先病亡氏忽
甦自縊死
張師孟妻徐氏懷遠人徐子魁女母目矇女剜肝
肉和藥母飲而目明後適張張病割股以進不效
及卒氏悲痛不食三日縊死于柩旁時年十九邑
令申請以孝烈表之
姚黨妻賈氏懷遠人黨死賈泣曰君其遲我即從
君逝矣夫姊勸之他適賈曰夫在人不得見我面
夫死可反面事人乎遂自經死
孔固妻胡氏懷遠人夫歿氏年三十誓以死殉晝
夜號泣七日不食死
杜應試妻趙氏懷遠人夫病篤氏許身殉及亡殮
畢擗踊痛哭觸棺而死
王朴妻孔氏懷遠人夫死氏伏棺號泣三日不食
至夜縊死
李自修妻徐氏懷遠人自修病割股以進不效及
卒氏殮夫畢遂縊死
李發春妻石氏懷遠人姑病刲左臂肉和羹以進
姑食之病稍愈夫死自縊者再家人救免俟防者
少懈遂縊死時年十有八憲使表其門曰孝烈
張思讓妻劉氏宿州人歸張方逾月而夫病卒殮
畢遂自縊柩旁
婁楷妻郇氏宿州人夫亡慟哭不已閉室自縊萬
歷間旌
葛儒女臨淮人許聘胡桐年十七桐病卒女聞自
縊死萬歷間旌
鄭鑾女宿州人年十五許聘秦文顯未歸夫亡聞
訃即日自盡建坊旌之
張守恭女宿州人許聘劉氏聞劉卒女扄戶自縊
郡人慕其義葬伯姬塜傍
張弼妻江氏宿州人弼病故慟哭盡哀聞者無不
垂淚殮畢即自縊于柩前
劉大川女宿州人幼議婚陸姓及笄陸貧兒行乞
父欲改婚富家女謂母曰吾願適陸氏即同乞所
甘心父母卒别受聘女潛縊死
季國模妻黃氏宿州人年二十國模卒氏縊柩前
州守申請旌表
沈朝妻郭氏靈璧人嫁甫踰年夫死無子悲號自
經以殉
張崇志妻王氏靈璧人年十八適張甫一月夫溺
死遂自縊萬歷間旌
甘洛妻梁氏靈璧人年二十八有娠洛病篤梁誓
曰生男為爾守生女則死已生女遂自縊以殉
徐藻妻李氏宿州人藻死殮訖自經天啟間旌
趙繼明妻周氏宿州人繼明病死含殮畢沐浴投
繯巡按題旌
趙光大妻孟氏宿州人事姑孝夫病篤氏以死許
母嫂慰止之氏曰吾籌之熟家故貧無子可守將
靦顔二姓乎夫歿乘間自縊死
陳宗孟女宿州人許字余揚名揚名病死女往弔
慟欲留養姑母迫之歸途中謂母曰兒失所天身
無所容矣抵家悲泣不能止自縊死天啟間旌
丁道明妻馬氏宿州人道明早世馬誓死殉母防
之三日得間縊柩前
王鳳鳴妻張氏宿州人事姑孝鳳鳴歿六日不食
死時年二十
諸生徐拱杓妻葛氏宿州人歸徐後生女及笄小
字曰文崇禎辛巳秋賊入其室女大罵自刎其母
乘間墜樓而死母子雙節
徐映乾妻程氏宿州人映乾以哭母過慟病歿氏
越三日登樓自縊
徐琳妻王氏宿州人年十七琳亡氏自經以殉
常曰璜妻張氏宿州人夫故即日自縊
徐長堅妻宋氏宿州人長堅病死氏年二十即引
繩屋梁母牽裾止之氏曰吾志決矣勿令頸血汚
人衣遂縊死
黃萬里妻劉氏宿州人萬里遇賊被害氏罵賊不
屈死之
蔣如詡妻丁氏宿州人懷宗時里中大亂丁避之
母家賊驟至知不免因紿之曰吾父瘞金指授汝
賊從之行過井邊投井死
徐國憲妻王氏宿州人初王有姑適國憲伯氏琳
於崇禎時殉節國憲病亟王執國憲手曰勿吾慮
當學吾姑及國憲沒含殮畢自縊
魏夢鶴妻時氏鳳陽人夫為寇殺氏隕井以殉
胡志賢妻滕氏鳳陽人賊至一家被執欲殺志賢
氏以身蔽之求死賊憫其義釋其夫並一家人
趙國俊女鳳陽人懷宗時流賊屠鳳母攜女出避
遇賊欲掠去母不忍舍女佯為樂從狀俟母得脱
大罵躍入水死
黃嘉賓母梁氏鳳陽人懷宗時獻賊至氏同媳梁
氏與其女三人攜手結帶曰與其溺於人寧溺於
淵共投深池死
王新籓妻張氏鳳陽人張孀居懷宗時寇犯鳳值
姑老病篤舉家咸遁張攜女婢守姑死含殮畢適
賊至欲犯之張以金紿之乃與女潛取賊刀先斃
女後自刎未絶指婢斷其喉婢從之賊驚嘆而去
魏民治妻陳氏繼室沈氏俱鳳陽人流賊犯鳳欲
殺魏陳以身蔽願請代賊殺氏魏得脱既娶沈民
治死家貧無子沈苦節終身
方之竒妻胡氏鳳陽人懷宗末寇亂舉家逃竄氏
被掠哭罵不屈死
李鐵匠妻顧氏定遠人年二十四懷宗時流寇至
顧急赴濠水賊尾其後脅以刃復援之顧堅沉水
中被殺死
張煜妻杜氏定遠人年二十二煜疾卒杜自縊姑
覺急救如是者三遂絶飲食七晝夜卒自縊
申有綱妻劉氏定遠人聰慧通文墨年十五適山
西民申有綱夫亡自縊
徐旭妻韋氏定遠人懷宗時流寇逼之投井死
周時宜妻吳氏定遠人遇寇投水死與韋氏同奉
詔旌
陶志善妻王氏夀州人年二十夫死撫棺號啼七
晝夜自縊
吳崇讓妻梁氏夀州人懷宗時扶姑劉氏避流賊
及為所獲氏不從賊刃其姑脇之氏抱姑痛哭致
剖腹墮胎而死
高雲路女夀州人年十五遭劉兵亂投河死
王文燦妻高氏夀州人年二十一夫故閉戶自縊
楊夀域妻袁氏夀州人楊夀朋妻韓氏遭亂袁氏
罵賊受戮賊欽其節因釋夀域其弟妻韓氏溺死
池塘
張應明女夀州人夫不才逼共鬻為奴氏恐辱家
聲遂自縊
陳時□妻朱氏夀州人年二十夫故哀毁餓死
許諫妻劉氏夀州人遭亂兵不受汚斷舌剖腹而
死
劉壯生妻范氏夀州人幼通孝經内則夫亡毁容
苦節遭兵亂姑墜江范從之死
葛某妻張氏夀州人夫歿撫女守節流宼至被擄
閉于寺見有烈火挈女躍入俱焚死
生員楊宇宁妻潘氏夀州人遇寇擄潘上馬氏從
馬上躍投溪中水淺吞沙死
莊氏靈璧人夫死撫女守節遇流寇亂攜女入井
中賊以石擊之尸并碎
劉惺如妻李氏靈璧人流宼犯靈璧李時懷孕持
刀剖腹以死
周竇蘭妻陶氏靈璧人夫亡氏誓以死殉踰三月
遺腹生子子又殤遂自經死
馬雲衢妻田氏靈璧人夫死自縊
生員趙佳兆妻梁氏靈璧人遇寇知不得脱遂自
刎
李希儒妻張氏靈璧人名妙蓮遇寇攜女投河死
庠生高選妻時氏虹縣人明季流寇亂夫為寇追
赴河死氏絶粒七日遂自縊
曹廷琇妻甘氏懷遠人年十八廷琇病故氏伴姑
紡績毁容苦守以包袱作枕服闋時同姑拜墓歸
夜啟包袱出衣履遂自縊中堂邑令旌之曰正操
可風
庠生李本妻段氏懷遠人明末劉良佐兵叛段扶
祖姑避於鄉遇賊急奔入井賊持之撾石擊賊面
賊怒裂其首而死崇禎時旌
陳佺妻殷氏懷遠人年十九佺死氏即縊姑救之
苦守三年服闋自縊
榮樂湖妻郭氏懷遠人懷宗末劉良佐兵叛過懷
遠女被執衣帶環結如織賊執刃強逼女佯請賊
佩刃解帶及接刃自刎死舊志不知其為郭只名
結帶女子今考新修懷遠縣志識之
孔從周女懷遠人許字彭永年子懷宗末彭氏星
散無由通音問有名家子執幣求婚女不從自縊
死
張雲鵬妻王氏懷遠人為流賊所獲氏厲聲罵賊
賊怒斷指割舌碎尸而死
生員顧賀泰妻席氏臨淮人
耿氏女臨淮人方聘未歸夫亡自縊
趙文學二女臨淮人流寇犯境女舉家被害先潛
地窖中得脱聞寇去出逃村中寇復集二女恐汚
攜手投井而死
國朝張國憲二女憲弟國俊婦龔氏俱宿州人憲長女
年十八次女年十六龔氏年二十三懷宗時礦賊
數萬破塞大肆焚掠二女自料不免並投繯龔續
縊一門三烈俱順治間
旌表
生員張煒妻劉氏宿州人響賊數十騎突入煒家
劉被執指竈底誑之曰是窖金所賊擁往掘之劉
乘隙急持厨刀自刎而死
夏日升女宿州人許字貞吉尋卒女聞訃焚衣佩
不食嘔血死
生員張士純妻魏氏宿州人夫卒氏屢欲投繯姑
防之踰日乘間自縊
張文獻妻田氏宿州人夫病篤氣絶氏遂自刎踰
時文獻復甦而氏已死文獻遂薙髮為僧
生員秦純臣妻蒋氏宿州人年二十純臣卒自經
柩側
梁氏女宿州人夫死無子依父守節有楊乙者誘
至其家勢逼為妻梁不從自縊死
夏勖女夀州人許字方自申未嫁而自申歿其妹
許字劉璇劉亦死妹與姊相約以死殉姊曰我當
死但父母年老汝勿效以傷親心我為其易汝為
其難遂衣喪服投繯死妹遵姊命守貞六十餘載
王連錫妻葉氏定遠人強暴逼辱氏詈罵不從遂
自經死俱康熙間
旌表
許守學妻于氏虹縣人守學他往有王二者潛入
氏室逼汚氏不從憤恨自溺死雍正三年
旌表
魏天臣妻谷氏虹縣人為強暴許含所逼氏不受
汚辱自縊死雍正五年
旌表
周鋐女宿州人許字張潔張死女即欲往殉母勸
止之逾年母潛許丁姓女知之自書張潔妻周氏
於衣前縊死雍正六年
旌表
李文進妻柏氏虹縣人為匪人柏魁逼辱氏不從
自縊而死雍正七年
旌表
趙佐妻戴氏宿州人夫歿氏年二十三無子氏哀
號竟夜拊棺自經死
馬三捷女臨淮人許字鄭極未婚而鄭歿氏守貞
三載服闋自經俱雍正九年
旌表
生員黑崑妻楊氏臨淮人子甫三歲崑病歿氏飲
毒而死
陳遇妻張氏臨淮人年二十夫亡誓死號泣幾月
嘔血而死
周維先妻趙氏臨淮人夫亡引刀斷喉而死
李信章妻潘氏臨淮人夫沒誓不欲生及葬夫時
遂自縊於墳所
杜維楫妻陳氏宿州人維楫病歿陳視棺殮未畢
投繯死
丁更新女宿州人許字徐之修子夫病歿女年十
七聞訃哀泣不食飲毒死
張其璿妻董氏宿州人璿病篤氏衣不解帶者累
月及璿卒自縊死
范錫爵妻沈氏宿州人夫歿年二十三含殮畢自
經死
張烈女宿州人夫樵于野遇狼被噬氏哀泣至其
處以鐮絶脰死
丁氏丁昌泰女宿州人為瞿氏子婦夫亡自縊死
劉冲漢妻何氏宿州人冲漢歿氏躬親含殮悲號
欲絶踰日自縊柩前
李如德妻孫氏宿州人夫卒視棺殮畢出簪珥衣
襦給家人投繯死
喬印妻陳氏宿州人印卒號泣三日投繯死
生員張奏妻楊氏宿州人夫歿楊年二十七無子
女視棺殮畢哀慟自縊死
梁荆萃妻化氏宿州人年二十一夫歿投繯家人
救之乘間服砒礵死
黃得中妻盛氏宿州人年十八夫死自縊于夫柩
旁
陳秀妻尹氏宿州人秀歿氏日夜號泣自縊死
王梅妻陳氏宿州人夫歿哀慟欲絶謂叔曰吾姑
少寡今衰老善侍之吾其殉乎遂投繯死
卞魯妻楊氏夀州人夫死自經以殉時年二十
生員黃以位妻吳氏夀州人夫死年二十二守節
奉姑遭寇至為所執偕姑躍入火中焚死伊嫂姜
氏亦同時投河死
生員侯謹度妻張氏夀州人夫歿絶食以殉
孫會隆妻羅氏懷遠人會弟培隆妻張氏響賊突
至二氏奔避小舟賊追獲張罵曰汝作賊犯國法
敢侵節婦耶賊怒殺之砍三刀不仆羅急持櫂桿
以擊賊賊復殺之時羅年二十張十九
江藻女懷遠人許聘符世緯世緯歿女過符守節
三年服闋投繯死
余尚德女懷遠人許字王國隆國隆遠遊不返尚
德攜妻女尋至龍亢不值遂寓焉母死女同父灌
園紡績為業每晨起以巾覆頰左右鄰女鮮覩其
面康熙二十八年父又歿女盡捐衣物殯殮閱二
日自縊死
生員葛先質妻尚氏懷遠人先質因母歿哀毁成
疾氏曲為調護年餘先質歿氏痛哭縊死屍側
支斐妻湯氏懷遠人夫歿氏年二十一痛絶投繯
家人救甦慰之曰孤在抱汝死孤何屬未幾孤病
殤氏解腰絰縊夫墓側
陳文忠妻何氏懷遠人文忠與弟文德同居有文
德妻弟蕭克讓時往来窺氏室密邇乘文忠他出
夜潛入氏聞聲大呼蕭遁氏夜集舅姑泣訴曰余
暑月遭強暴夜逼閨榻何面目活人世誓必死文
忠歸氏泣告盡以衣飾授之乘夜投繯死
張國善妻潘氏懷遠人年二十三夫亡投繯殉
生員胡一琠妻楊氏懷遠人年十五適一琠甫一
載一琠歿哀毁投繯家人救甦繼姑病篤謂氏曰
我旦夕必死有子七歲爾翁後嗣賴此一綫爾幸
勿死為我撫之氏勉從姑命撫夫弟至十五歲值
夫忌辰祭奠後語父母伯叔曰我所以八年不死
者為翁姑撫孤故耳今已成立遂初志即投繯死
沈望樓女定遠人適劉某赤貧氏知文墨以女工
給饘粥會劉出有強暴者欲犯之沈厲辭以拒自
揣夫懦恐貽横辱遂自縊柿樹下
時超仲妻顧氏虹縣人夫歿自經柩側
庠生沈起湄妻陸氏定遠人起湄疾篤陸夜泣告
天願以身代及歿越三日自縊柩側時年十八
魏尚秀妻胡氏定遠人夫死欲殉母與妯娌密防
之家人逼其改嫁慟哭不食自縊死
鈕旭妻陳氏定遠人旭歿氏潛身投繯姑姊救免
又奮身入火中眉鬢焦枯不死越三日乘隙自縊
閻進妻張氏定遠人夫歿孤殤父母欲令改嫁自
經死
周之璋妻王氏定遠人之璋死氏泣語其姒曰予
失所天豈能苟生姑之生養死葬惟姒始終其事
同姑就寝潛往拜辭自縊死
王璟徹妻朱氏王琯徹妻楊氏俱定遠人璟病歿
朱投繯死楊許字琯未婚琯病劇接至夫家侍湯
藥二日琯卒遂自經柩傍
趙民化妻周氏定遠人夫歿自經以殉
張應祥妻譚氐夀州人夫溺死氏年十八投繯以
殉
孫天佑妻夏氏夀州人夫歿自經
徐容肅妻周氏夀州人夫歿自縊死
張相女夀州人許字周錫林周亡聞訃自縊為之
合葬
方丑妻鮑氏夀州人夫死自經
劉某妻毛氏夀州人夫死自縊
吏員王玉璘妻朱氏夀州人夫病禱天願以身代
及歿投繯以殉
韓萃妻余氏夀州人家赤貧賃屋半間以居有鄰
何上者乘萃他往夜破門逼辱氏大呼何遁氏悲
憤自經死
生員徐致浩妻李氏夀州人夫歿欲殉俟子長而
自經
侯中簡女夀州人許字陳某陳歿訃至自經
蒋承運妻卜氏夀州人夫病割股夫歿自經以殉
孫某妻夏氏夀州人夫歿絶粒三日死
陶于義妻張氏夀州人夫歿氏以死殉
繆氏女夀州人許字謝岐山謝歿女聞訃投繯死
江南通志卷一百八十
江南通志卷一百八十
人物志
列女(義烈四)(太廬鳳三府)
太平府
三國吳李衡妻習氏衡守丹陽諸葛恪徙琅邪王休
於郡衡過繩之習諫不聽孫琳迎休立之衡懼謀
奔魏習勸其詣獄自陳休勅還郡進威武將軍加
棨戟
唐李白二孫女一歸陳雲一歸劉勸皆農夫觀察范
傳正改瘞白於青山之陽欲令二女改適士族二
女不從范竒之復其家
宋焦洧妻洪氏黃魯直甥宣和間遇盜於江欲逼之
氏不汚自溺侍婢宜恩均奴亦死之
元葛通甫妻月娥西域人軍職馬禄丁女沔寇至城
失守娥恐見辱抱所生女赴水死侍婢相率爭溺
者九人大暑七日得其屍面皆如生邑人合葬黃
池里為十女墓立祠以祀
明花雲妻郜氏侍兒孫氏俱繁昌人陳友諒犯太平
花雲死之郜以三歲兒煒付孫遂自溺孫瘞郜畢
抱煒逃為友諒所執得脱復逃渡江為敗軍捽入
水附斷木至蘆渚摘蓮實啗兒得不死煒年十二
授虎賁衛千戶奉郜骸骨歸束草為雲軀合葬於
上元縣
陳諫妻李氏廣東人隨諫之太平任兩月夫死氏
曰吾少嫠豈可與叔萬里同歸遂不食而死
陶安繼妻陳氏當塗人夫病歿子昱孫卯兒坐法
徙軍陳以前子從戎叩閽泣奏帝泫然憫念時卯
兒已死立即赦出昱歸養封氏姑孰郡夫人
張氏女名仙貞繁昌人張玘女正德中流賊剽掠
仙貞年方十七護母病不忍走被執至江口抱樹
泣罵不受汚賊遂殺之
繆釡妻張氏蕪湖人釡以母喪哀毁成疾將死語
氏曰汝芳年宜善自託氏哀泣自縊死越二日釡
亦死遂合葬
楊文俊妻李氏當塗人名妙清年十七適楊未期
夫病篤遂告氏曰早嫁勿自困氏哀痛先自經死
王德成妻蕭氏蕪湖人夫死守節有謀娶者舅姑
潛受聘禮氏佯許届嫁期自縊死
庠生方名蛟妻洪氏繁昌人蛟死氏觸棺哀慟七
日不食自經而死
凌守丞女繁昌人許鄭未嫁而夫殤凌七日不食
死
柯昌茂妻蕭氏繁昌人崇禎辛巳流賊至蕭被執
不受汚亂刀剖腹而死
謝智妻柯氏繁昌人聞流賊至投水死
周氏女繁昌人許字庠生李模未嫁崇禎癸未左
兵至挾女不從臨之以刃女堅拒被殺剖屍為四
從氏女繁昌人許字姚之基未嫁聞左兵將至自
溺死
宣壁妻王氏繁昌人左兵至氏攜幼女逃兵殺其
女而脅氏氏趨赴水兵追殺之裂其屍
章其闇妻陳氏繁昌人左兵入闇攜氏逃匿亂兵
漸逼氏恐被辱遂自經死
胡之寧妻戴氏當塗人黃兵屠城之寧被殺驅氏
行氏紿之曰家内有金鐲可取去見婢亦被縛更
紿之曰願偕婢從汝婢得釋經市河牽婢躍水死
貢生吳昌祚妻謝氏當塗人黃兵屠城得謝於苧
田掖之行謝以兩手抱樹大罵兵斷其指氏以指
擲兵面兵磔之夫倖免得襲氏指歸殮終身不再
娶
孫士毅妻陶氏當塗人夫死守節黃兵掠城執之
氏堅拒不從兵忿怒剜其胸鈎其臟腑寸磔之其
母奔護亦被殺
庠生陳衷韞妻張氏當塗人有孝名亂兵掠及氏
沒深淵兵出之氏奪刀斫兵不中遂自剄兵怒臠
其屍
張元喆妻倪氏當塗人黃兵屠城夫死無子氏遂
自溺其婢方十二歲亦從之死
周金章妻程氏當塗人明季殘兵掠於鄉程遇之
赴水死其子周正體亦從之溺
某氏當塗人黃兵屠城有婦數人匿城樓撤其梯
氏至欲上衆恐黃兵至卻之兵隨至執之訊及樓
上氏曰無人兵以刃置氏頸懾之無異辭遂被殺
衆婦獲免羣拜而瘞之惜其姓氏無可考
閻哈兒妻某氏蕪湖人閻菜傭日不謀一食姑屢
勸改嫁氏不肯從姑隂諾富家子聘氏與哈兒相
抱大慟自經死
鄒氏蕪湖人失夫姓字黃兵掠鄉夫以大盆積草
卧婦於其中置之塘側兵鈎得之欲挾婦去以刃
示婦引頸曰死便死耳又何懼兵怒碎其屍
葛氏女蕪湖人施必韶聘妻遇賊至自溺死
王明德妻徐州人王為郡司鐸氏失姓黃兵屠城
明德偕其妻躍入泮水而死
國朝甘氏女蕪湖人許字丁國瑞夫死女年十六父母
憐其少年且貧諷以改適女不從侍父母以女紅
資養衣食常不能給父母病數月不解帶籲天祈
禱多方療治不效及父母歿女預將週身衣裳縫
固自經而死雍正八年
旌表
湯德符妻芮氏當塗人國初土寇竊發官兵𠞰之
寇衆皆逃竄氏攜三歲女與夫相失恐遭俘辱抱
女躍溝溺死
汪立樞妻許氏休寧人許大潮女汪寓蕪湖往楚
數載而不歸氏以女紅事姑汪死於楚氏誓死守
節夫兄逼氏令改適氏潛飲鹽滷二升又自投於
井鄰婦救出滷氣大發膚銷肉縮口中喃喃尚聞
今好了今好了數字而死
黃良騄妻俞氏本歙縣人生長蕪湖年二十七夫
卒欲以身殉遺子八月父諭以撫孤氏乃緘紉作
勞令子就傅子至八歲痘殤氏絶粒而死
何煥妻郝氏繁昌人煥廢業廹於凍餒夜啓戶自
溺氏驚起攜子與女三人赴救偕溺死
于斯光妻汪氏繁昌人適光未期夫歿欲殉因有
妊苟延既産女弗舉氏哀慟七日而死
豫章烈婦不知姓名順治戊子大兵再定江西師
旋婦被掠藏舟中欲狎之婦不從至翠螺山馬王
廟前殺之截尸為四
林珏妻孫氏當塗人珏死氏欲身殉痛瞽姑無養
繼嗣無人因忍死罄衣飾以養姑及姑歿送死盡
禮哀毁而歿
俞廷耀妻陶氏蕪湖人夫歿氏年二十五哀慟絶
粒七日而死
鍾蔡兩義婢俱當塗人一陶荷衣奉侍鍾太常媳
丁氏一王氏女奉侍蔡指揮女弟蔡氏丁蔡皆孀
居守志二婢及笄命嫁不從願侍奉終身各長齋
數十年以室女終
陳吉士妻章氏繁昌人有強汚者不辱而死
廬州府
唐朱延夀妻王氏舒城人延夀姊為楊行密夫人行
密狎延夀延夀怒隂與田頵通謀事泄見殺妻集
家人聚寳貨焚府舍曰誓不以皎然之軀為讐人
所辱遂赴火死
元忠宣公余闕妻蒋氏從闕守安慶城陷率其妾與
子女墮井死
明黔國公吳復妾楊氏合肥人復守黔陽卒氏自經
詔贈貞烈淑人
漳國公鄭亨妾張氏合肥人亨卒氏自經以殉詔
贈貞節淑人
徐錫印妻朱氏成國公純臣女錫印嗣永康侯爵
卒朱樓居十餘年足不履地及流賊陷京師捧廟
主自焚死
仰賴妻李氏無為人賴亡自經
吳一朝妻趙氏合肥人夫亡自經
侯一香妻潘氏無為人早寡里有富人洪某慕其
姿餌潘至家欲汚之潘拔刀自刺死事聞旌其門
洪論如律
張氏二女合肥人正德壬申流賊入境欲驅二女
行女相攜赴水死得屍手猶不解
儲如英妻王氏合肥人有殊色崇禎壬午為賊所
逼氏罵不絶口引懷中刺刀自刺死
高士貞妻王氏合肥人壬午聞賊入城將投井侍
婢梅兒牽其衣勸少緩見賊来死未晚也答曰見
賊恐不得死所矣遂先投井長女繼之梅兒亦溺
死
胡拱極妻黃氏合肥人流賊突至氏被執罵賊身
被七刃而死
祝亮工妻桂氏舒城人壬午春遇賊被執抱一枯
樹不動曰此我死所賊斷其頸猶堅抱枯樹不釋
亮工至其手方解
監生祝長祉妻李氏舒城人城破匿水中賊下水
掖之氏罵賊滚入深流賊怒刀石交擊渠水為紅
胡中恒女舒城人許字張阿閣城陷罵賊支解之
任科妻王氏舒城人姿殊麗衆賊擁之大罵不辱
死
生員汪士德妻洪氏舒城人姑年八十餘扶掖出
郭賊前欲犯之氏堅抱其姑被殺女始笄伏尸慟
哭起反刃擊賊死之
生員曾脉昌妻濮氏舒城人賊劫之不從與兩媳
李氏黃氏俱被殺
曾克昌妻謝氏舒城人賊令炊飯不從沃以沸湯
亦不為動乘間自刎死
貢士趙振先妾某氏舒城人城破被執賊露刃恐
之不從斷其頸挺立如故
曾之唯女舒城人城破賊執其臂女引刀斷臂而
死
郭維慶妻許氏舒城人賊獲之先殺慶令婦騎馬
氏大罵投水死
生員張國屏女舒城人許字同邑李楷崇禎壬午
流寇至舒破城女被寇所獲女曰乞賜一刀以全
我節賊怒殺之
侯之楷妻胡氏舒城人城破賊支解其夫伏夫屍
罵賊賊怒並殺之
蕭貞白妻張氏無為人崇禎十五年流寇至夫妻
俱被執氏紿賊使釋其夫遂詈賊賊斷其舌投屍
烈焰僕蕭見氏死厲聲罵賊賊支解之
董國治妻馬氏無為人寇至被掠欲汚之氏以頭
觸賊刃血淋漓仆地賊怒剖其屍
周培忠妻張氏無為人崇正壬午流賊入城氏與
培忠俱被掠氏且哭且罵賊怒斫其足更火其廬
夫婦同時焚死
佘承德妻楊氏無為人流賊突至殺其夫氏奮罵
投水死
佘玉女無為人流寇殺其兄將犯玉女女奮罵不
從被寇寸磔死
徐畢璋妻朱氏無為人流寇破城朱方孕與璋妹
奔井邊氏曰井口狹煩姑推而納之朱既下璋妹
哭曰父母安在吾伴嫂死矣亦躍入井
陸官治妻沈氏無為人城破氏年十八與小姑名
蟾女年十四以巾帕相繫投井死
生員王之翰妻陸氏妾張氏俱合肥人流寇至欲
汚之不辱而死
唐經國妻董氏合肥人
學使趙函乙母高氏妻解氏俱合肥人
生員王時彦母湛氏媳張氏俱合肥人
成允母陳氏其妯張氏俱合肥人
蕭嗣傑妻葛氏合肥人
胡一龍妻闕氏合肥人
王希松妾臧氏合肥人
汪英母周氏合肥人
夏聘功妻韓氏合肥人
胡璞母余氏合肥人
張姓婢鄭氏合肥人
劉芝妻張氏廬江人
貢生王孫謀妻張氏孫媳姚氏俱廬江人
貢生姚履和妻丁氏妾談氏俱廬江人
毛可達妻姚氏廬江人
曹二妻周氏廬江人
黃爾新妻吳氏舒城人
江教妻胡氏舒城人
黃氏婦女五人舒城人
朱名遠妻方氏舒城人
生員任翼世母孔氏妻祝氏俱舒城人
生員楊善妻程氏舒城人
黃某妻胡氏舒城人
汪世德妻楊氏舒城人
任天經妻許氏舒城人
姚永佑女舒城人
江躍鯉妻孔氏舒城人
生員曾之才妻張氏舒城人
張天鼎妻單氏舒城人
張竒之妻朱氏舒城人
姚永著妻王氏舒城人
曾之唯妻黃氏舒城人
生員金生一妻胡氏舒城人
胡太和女舒城人
趙崇仕女無為人
張景妻朱氏無為人
畢力尚妻張氏無為人
宇道達妻耿氏無為人
石汝瓊妻蔡氏無為人
生員劉光生妻朱氏無為人
李從仕妻嚴氏巢縣人
嚴成寬妻鍾氏巢縣人
高某妻俞氏鄭氏巢縣人
生員黃秉元妻某氏巢縣人
生員潘景黎妻陳氏巢縣人
潘一鳳女巢縣人
潘玫妻朱氏巢縣人
何大知妻徐氏女何氏媳智氏時氏喬氏俱巢縣
人
楊茂儒妻馬氏女楊氏巢縣人
生員李應甲妻劉氏巢縣人
趙昌言妻王氏妹趙氏巢縣人
負販妻巢縣人(佚其姓氏)
生員徐竒妻姜氏巢縣人
葛遇明妻尹氏巢縣人
胡學禮妻徐氏巢縣人
趙宏勲母熊氏女佛兒巢縣人
嚴成志妻陳氏女五一兒巢縣人
陶之令妻沈氏巢縣人
陶璨妻管氏巢縣人
葉士彦妾陳氏胥氏俱巢縣人
徐竒女巢縣人
以上遇流寇至不辱而死
褚汝英妻王氏合肥人賊汚不從投水死
遺名婦合肥人壬午流寇入避難至縣橋遇賊投
水賊下馬掖之婦披髮大罵身中數矢而死
汪賜兒無為人年十五隣有狡童竊窺之賜兒不
勝忿恨自縊而死
張必美妻蕭氏無為人歸美半載美亡蕭年十七
與姑王氏同孀居軍人徐爾興脅之其姑懼禍勸
諭蕭從之蕭曰我死則禍已何懼為遂縊死
蘇蔭妻阮氏無為人鎮將黃得功守州有小卒窺
氏逼之紿以就浴閉戶自縊而死
李烈女無為人陳氏家人女許字馬氏子馬貧未
能娶有武弁朱某與陳密見女姿態絶人謀於陳
出白金百兩令倍償馬原聘而已聘為繼室陳許
諾女聞之謂母曰主命不可違惟邀馬郎至家一
面以了宿緣可也嫗如言設酒食延馬至女隨母
出再拜而入檢聘物擲於庭大聲曰業已生離需
此何為馬涕泣而去女謂母曰馬郎無復再會幸
遠送之母送近馬舍而返女已自經死
任育民妻解氏舒城人育民早亡解年二十許翁
老而貧將遣嫁解自縊死
周氏女名留姑廬江人許字包某未婚夫卒女奔
喪成服絶粒八日死
丁氏女廬江人許字王子詔詔歿父潛許隣子段
某女遂投井死
陶憲臯妻汪氏舒城人居梅心鎮隣有惡少窺氏
姿夜梯牆入氏抵死拒之大呼動隣里惡窘乃奔
次日氏以首觸壁掩面泣曰女子無閫外聲我即
不受汚何顔復活越三日扃戶自經惡伏法
邢瑞妻林氏無為人年十九夫沒殮畢慟哭不食
旬日嘔血死
郭士行妻陳氏舒城人夫亡遺二子未幾二子疫
死氏曰我不即死者為有二孤也今二子俱死我
何生為遂不食死
生員謝昌言妻詹氏合肥人昌言病篤呼詹曰若
艱苦已極須早為衣食計勿再遇如昌者詹痛哭
請先殉遂自縊未幾昌言亦死
高士俊妻孫氏合肥人年十七夫出門貿易溺死
氏聞自縊郡守吳大□旌其門
孫氏合肥人(佚夫姓名)
黃仁後妻胡氏舒城人
沙棟妻張氏舒城人
謝容妻錢氏無為人
王羅春妻李氏巢縣人
胡氏女巢縣人皆殉夫死
國朝張&KR1385;妻杜氏合肥人夫歿自經
旌表
沈夢雲妻楊氏舒城人夫死里少有謀委禽者氏
聞之自縊
旌表
周維先妻趙氏舒城人維先以薙髮為業病卒氏
有娠忍死以俟父母遽議改適氏曰事急矣吾不
能待也取薙髮刀自刎死事聞
旌表
朱子才妻胡氏廬江人夫死守節有強暴謀汚之
自縊而死于康熙年
旌表
黎志美妻劉氏廬江人早寡夫兄兩次逼嫁氏剪
髮破面鳴官保節于雍正四年
旌表
邑庠生蔡機妻金氏合肥人工書畫夫亡盡檢付
火絶粒旬餘家人乘昏憒飲以參湯復甦如是者
再後終餓死于雍正八年
旌表
卞氏女無為人許字童文成夫歿女年十七欲死
父固止之諭以在家守貞逾年父念女意或可轉
有媒妁在門女揣知即自經死
謝桂女無為人許字王道道歿女年十四隨母往
奠願留事尊嫜母強之歸不可久之父母念其幼
欲改適紿以母病趣回而媒妁在堂母令女膾魚
欵之女謂母曰此生魚可念奈何必致之死笑容
自若母略不疑也乃從容縊死帷中以上雍正
九年
旌表
何大封妻阮氏無為人夫死守貞有授以肉誤犯
其手者引刀截指血濺尺許一室盡駭蓬首鶉結
時聞哭聲如是者六十年
高明令張國城妾王氏舒城人張亡遂不食而死
劉有紳妻謝氏無為人夫亡自縊
朱二女無為人許配陳子仲子仲殤陳為子叔更
納采焉親迎前一日女靚妝投屋後溪死
某妻董氏無為人嫁未一期夫病羸氏抱持供湯
藥者數年某兄素無行料弟必不起敦逼改嫁堅
執不從夜投水死
郭氏女巢縣人許字黃萬正貿易不返人傳已死
父母改字袁姓婚期至女閉戶自經
剛啓元妻陸氏巢縣人殉夫死
趙士玉妻莢氏巢縣人夫故服三年喪葬畢服闋
遂絶食而死
史子明妻孔氏巢縣人夫貿易溺死聞訃投繯
任紹周妻郭氏巢縣人夫歿不食死
黃瓚妻吳氏無為人夫死年少族人逼改適不從
強以胡姓入贅氏佯諾之及期潛啓後扉沉池中
死
祖懿修妻唐氏巢縣人夫歿欲殉有遺腹不果及
生女椎胸而卒
徐君仲妻劉氏舒城人早寡里豪賄族掠娶氏自
縊死
朱吉士妻張氏舒城人夫亡姑逼其改適自刎死
奚某妻晉氏舒城人夫歿族人逼嫁自縊死
宋又郊妻鮑氏舒城人郊赴省試卒旅舍氏聞訃
自經翁姑諭之曰有遺孤在撫者何人必欲殉夫
待子長成可也氏勉應之後十三年子長終絶粒
死
方肇祥妻任氏舒城人
宋又禮妻王氏舒城人
李廣圻妻奚氏舒城人
汪守信妻王氏舒城人
徐乾妻吳氏合肥人
龔紹渤妻吳氏合肥人
張拱明妻李氏合肥人
方永芝妻宋氏合肥人
汪曾三妻聞氏合肥人嘗割股療姑
蕭元秉妻賈氏合肥人夫亡身殉
高繼國妻陸氏合肥人夫歿以兄死歸寧父乘機
逼嫁不從謀計劫之氏紿以别姑拜夫墓及歸待
姑寝遂縊床側
黃承業妻張氏名玉德合肥人承業本太倉人贅
於肥婚後歸省病亡氏聞投繯以殉
王景燦妻董氏合肥人景燦病甚刲股療之肉盡
臂脱死
趙徵妻江氏合肥人早寡撫孤婚娶畢拜夫墓一
慟而卒
蘇氏女合肥人許配劉姓夫歿自縊
蔡氏女合肥人許配劉智智歿不食死
張氏女合肥人許字黃氏子黃殀女素服悲號夜
靜自縊
武舉胡希儼妻王氏舒城人夫亡絶粒六日家人
百方解勸強起視息哀毁數月而死
鳳陽府
漢周郁妻趙氏蘄人趙孝之女少習儀訓閑於婦道
郁多行不道郁父偉謂新婦賢者當以道匡其夫
不改新婦之過也婦拜受命退謂左右曰我無樊
衛二姬之行故翁以責我我言而不用翁謂我不
奉教罪在我若見用是子違父而從婦罪在彼不
如死也遂自縊
宋鍾離婦紹興間金人陷濠城氏被卒執去詈罵不
屈卒斷其臂而死
王宣妻曹氏定遠人建炎中盜馬進焚掠臨淮曹
卧病不起賊劫持之大罵不屈死
閔居正妻蒲氏定遠人蒲卓女幼寡言笑通孝經
自註列女傳十七適閔會閔當從軍與蒲泣别蒲
慷慨義形于色謂丈夫當立功閫外婦亦分榮晝
錦耳後數年閔凶聞至婦年二十有六决意自裁
姑及母防之急踰三日自縊
元婁氏于某妻名夀春定遠人年二十餘至正十二
年正月為亂兵所驅義不受辱赴濠水死
史五妻徐氏定遠人元末兵亂五為義兵巷戰死
兵懸其首于西門兵退氏求夫積屍中以所繫繡
囊辨之方得載歸治大棺以殮氏沐浴縊死與夫
同棺而葬
樊婦張氏夫死于兵子宗吉方十歲婦為兵所驅
匿水中驅者謂宗吉曰呼爾母来我活汝宗吉以
告其母母曰吾非不汝顧但不能失節以求生耳
遂罵賊不絶死於水中
明朱氏女靈璧人名善真永樂間其父以校尉客居
京師善真及笄許聘丁文聰丁死父議他聘女曰
吾身雖未事丁而業已議婚可更二姓耶遂縊死
事聞詔旌貞烈
王之屏妻劉氏鳳陽人夫故誓以身殉里鄰以姑
老勸遂感泣堅志養姑及姑死適遘盜焚劫氏奔
夫墓樹自縊旬日如生
何淵女宿州人許嫁王璣未歸而璣卒父母欲令
他適女慟哭不從一日偕姑至墓慟哭幾絶母姑
扶回尋嘔血卒
王邦妻馬氏年十六歸邦邦溺死氏欲往赴水同
死家人阻之遂自縊
厲讚妻薛氏夀州人年十九讚疾篤薛云汝瞑目
去我即来矣讚死越六日遂自縊
屠照妻楊氏夀州人照亡氏撫孤守節孤以病亡
遂自縊
張秀女虹縣人年十五聰慧貞靜流宼陷城賊入
女家避囷中自經死
王綬妻徐氏靈璧人正德間流寇至靈璧氏被執
不辱見殺
董鑾妻茅氏靈璧人流寇入掠氏抱一子攜一女
投水死以上正德間旌表
吳方妻王氏暨四女奴女妙夀珍女妙奴俱定遠
人正德壬申流賊趙鐩陷定遠氏同四女皆不受
辱投水死
鄒鳳三女定遠人長滿廂仲妙聰叔臘女正德間
流賊陷定遠皆不受辱而死
張旻長女妙鈐次女妙連養女端氏俱定遠人流
賊陷城皆投水死
沈淳二女長秀女次四女定遠人正德壬申流賊
陷城二女皆不受辱投水死
方淳妻居氏暨二女定遠人
方清妻丁氏女金女定遠人
鄭翺妻錢氏定遠人
鄭祥妻尉氏定遠人
尉栢妻沈氏定遠人
汪春妻陸氏定遠人
陳浦妻袁氏定遠人
陳浙妾盛氏定遠人
鄒儒妻唐氏定遠人
吳裕妻朱氏定遠人
周杰妻汪氏女周氏定遠人
周天禄妻鄭氏定遠人
楊鈄妻吳氏定遠人
吕鸞妻方氏定遠人
金慶妻王氏定遠人
潘沔妻沈氏定遠人
郭奉妻錢氏定遠人
張福妻汪氏定遠人
徐行繼母金氏定遠人
徐昇妻鄭氏定遠人
孫爵繼母陶氏定遠人
吳讓妻唐氏定遠人
方金妻吳氏定遠人
徐禄妻葉氏定遠人
鄒鳳妻王氏定遠人
方忠女留女定遠人
賈清妻王氏定遠人
沈舉女蘩女定遠人
顧惠女妙聰定遠人
尉海女小六女定遠人
方銑女妙定定遠人
周桂女五女定遠人
陳恩女所女定遠人
吕潤女老姐定遠人
鄧宗女真女定遠人
李海女妙翠定遠人
顧銑姪女聰女定遠人
陶松女智女定遠人
徐冕妻沈氏定遠人
許爵妻楊氏定遠人
包易女艾女定遠人
方恩妻郭氏定遠人
徐禮妻陸氏定遠人
葛堂女妙堂定遠人
汪杲妻許氏定遠人
曹宣妻楊氏定遠人
沈翺妻居氏定遠人
蘇成妻王氏定遠人
尉海妻顧氏定遠人
顧鐸妻陳氏定遠人
錢英母王氏定遠人
顧鉞妻沈氏暨二女定遠人
錢廣妻梅氏定遠人
陸紀妻王氏定遠人
居遂妻賈氏定遠人
杜翺妻李氏定遠人
胡景妻周氏定遠人
畢良妻蒋氏定遠人
彭良母姚氏定遠人
成瓚妻杜氏定遠人
徐堂妻楊氏定遠人
以上皆正德壬申流賊趙鐩陷定遠不受汚或
自經或自溺或被殺
羅瓊妻石氏定遠人遇賊不辱自縊
周氏臨淮人王新民家婢年十八配王羊成婚甫
數月羊病故氏夜自縊
李信章妻潘氏臨淮人年二十七夫故誓不欲生
父母勸守甚密及夫葬慟幾絶遂自縊於墳所
夏天祥妻某氏臨淮人天祥傭工於陳姓家病篤
氏刲股救之弗愈夫亡衣殮畢隨投塘死
郭女臨淮人年十四鄰火作延及女家時夜分女
寢樓上披衣起下樓將踰門限見救火者如堵女
抱羞不前遂躍火中死火滅覓女屍肢體不化人
皆異之知縣魏宗衡勒石曰郭烈女
張海女懷遠人年數歲許聘唐昕將嫁而昕卒女
聞之即毁容不食自經父母解之女亦念父母年
老恐為已痛忍死以俟後委禽者至父母微勸之
女曰天乎是不容吾生也遂縊死于床楣
綠衣女鳳陽人不知姓名獻賊陷郡女避賊為賊
所見爭犯之堅抗不從縛於庭槐灌油燎之女謾
罵不輟而死
生員孫有繼妻何氏鳳陽人年十九夫死三日闔
戶自縊死
耿二姐鳳陽人許字吳太良吳死耿奔拜自經柩
傍事聞建貞烈坊
庠生許良相妻張氏臨淮人良相卒越七日即自
縊柩傍奏聞旌表
劉綬妻梅氏臨淮人年十七綬卒氏苦節五年父
母欲奪其志不從遂縊死事聞旌表
王雄妻吕氏臨淮人年二十雄卒無以葬氏盡解
其服飾資之既窆即抱幼女托親撫養遂自縊死
閭黨無不𫝊述事聞旌表
庠生華樓妻顧氏臨淮人夫故殮畢親戚盡散遂
自縊於棺側奏聞建坊
王馭乾妻韓氏臨淮人年十八馭乾死越二七日
焚香哭奠夜自縊死建坊表其門
李玉妻石氏臨淮人年二十四玉病多方療治及
卒竭蹶殯殮候蓋棺畢縊死柩傍赤貧無遺郡邑
為之棺殮合葬奏聞建貞烈坊
庠生黃槩妻邱氏臨淮人年十九嫁纔五月槩亡
氏閱二日縊死柩側事聞旌表
周錫遠妻薛氏懷遠人夫婦染疫夫先病亡氏忽
甦自縊死
張師孟妻徐氏懷遠人徐子魁女母目矇女剜肝
肉和藥母飲而目明後適張張病割股以進不效
及卒氏悲痛不食三日縊死于柩旁時年十九邑
令申請以孝烈表之
姚黨妻賈氏懷遠人黨死賈泣曰君其遲我即從
君逝矣夫姊勸之他適賈曰夫在人不得見我面
夫死可反面事人乎遂自經死
孔固妻胡氏懷遠人夫歿氏年三十誓以死殉晝
夜號泣七日不食死
杜應試妻趙氏懷遠人夫病篤氏許身殉及亡殮
畢擗踊痛哭觸棺而死
王朴妻孔氏懷遠人夫死氏伏棺號泣三日不食
至夜縊死
李自修妻徐氏懷遠人自修病割股以進不效及
卒氏殮夫畢遂縊死
李發春妻石氏懷遠人姑病刲左臂肉和羹以進
姑食之病稍愈夫死自縊者再家人救免俟防者
少懈遂縊死時年十有八憲使表其門曰孝烈
張思讓妻劉氏宿州人歸張方逾月而夫病卒殮
畢遂自縊柩旁
婁楷妻郇氏宿州人夫亡慟哭不已閉室自縊萬
歷間旌
葛儒女臨淮人許聘胡桐年十七桐病卒女聞自
縊死萬歷間旌
鄭鑾女宿州人年十五許聘秦文顯未歸夫亡聞
訃即日自盡建坊旌之
張守恭女宿州人許聘劉氏聞劉卒女扄戶自縊
郡人慕其義葬伯姬塜傍
張弼妻江氏宿州人弼病故慟哭盡哀聞者無不
垂淚殮畢即自縊于柩前
劉大川女宿州人幼議婚陸姓及笄陸貧兒行乞
父欲改婚富家女謂母曰吾願適陸氏即同乞所
甘心父母卒别受聘女潛縊死
季國模妻黃氏宿州人年二十國模卒氏縊柩前
州守申請旌表
沈朝妻郭氏靈璧人嫁甫踰年夫死無子悲號自
經以殉
張崇志妻王氏靈璧人年十八適張甫一月夫溺
死遂自縊萬歷間旌
甘洛妻梁氏靈璧人年二十八有娠洛病篤梁誓
曰生男為爾守生女則死已生女遂自縊以殉
徐藻妻李氏宿州人藻死殮訖自經天啟間旌
趙繼明妻周氏宿州人繼明病死含殮畢沐浴投
繯巡按題旌
趙光大妻孟氏宿州人事姑孝夫病篤氏以死許
母嫂慰止之氏曰吾籌之熟家故貧無子可守將
靦顔二姓乎夫歿乘間自縊死
陳宗孟女宿州人許字余揚名揚名病死女往弔
慟欲留養姑母迫之歸途中謂母曰兒失所天身
無所容矣抵家悲泣不能止自縊死天啟間旌
丁道明妻馬氏宿州人道明早世馬誓死殉母防
之三日得間縊柩前
王鳳鳴妻張氏宿州人事姑孝鳳鳴歿六日不食
死時年二十
諸生徐拱杓妻葛氏宿州人歸徐後生女及笄小
字曰文崇禎辛巳秋賊入其室女大罵自刎其母
乘間墜樓而死母子雙節
徐映乾妻程氏宿州人映乾以哭母過慟病歿氏
越三日登樓自縊
徐琳妻王氏宿州人年十七琳亡氏自經以殉
常曰璜妻張氏宿州人夫故即日自縊
徐長堅妻宋氏宿州人長堅病死氏年二十即引
繩屋梁母牽裾止之氏曰吾志決矣勿令頸血汚
人衣遂縊死
黃萬里妻劉氏宿州人萬里遇賊被害氏罵賊不
屈死之
蔣如詡妻丁氏宿州人懷宗時里中大亂丁避之
母家賊驟至知不免因紿之曰吾父瘞金指授汝
賊從之行過井邊投井死
徐國憲妻王氏宿州人初王有姑適國憲伯氏琳
於崇禎時殉節國憲病亟王執國憲手曰勿吾慮
當學吾姑及國憲沒含殮畢自縊
魏夢鶴妻時氏鳳陽人夫為寇殺氏隕井以殉
胡志賢妻滕氏鳳陽人賊至一家被執欲殺志賢
氏以身蔽之求死賊憫其義釋其夫並一家人
趙國俊女鳳陽人懷宗時流賊屠鳳母攜女出避
遇賊欲掠去母不忍舍女佯為樂從狀俟母得脱
大罵躍入水死
黃嘉賓母梁氏鳳陽人懷宗時獻賊至氏同媳梁
氏與其女三人攜手結帶曰與其溺於人寧溺於
淵共投深池死
王新籓妻張氏鳳陽人張孀居懷宗時寇犯鳳值
姑老病篤舉家咸遁張攜女婢守姑死含殮畢適
賊至欲犯之張以金紿之乃與女潛取賊刀先斃
女後自刎未絶指婢斷其喉婢從之賊驚嘆而去
魏民治妻陳氏繼室沈氏俱鳳陽人流賊犯鳳欲
殺魏陳以身蔽願請代賊殺氏魏得脱既娶沈民
治死家貧無子沈苦節終身
方之竒妻胡氏鳳陽人懷宗末寇亂舉家逃竄氏
被掠哭罵不屈死
李鐵匠妻顧氏定遠人年二十四懷宗時流寇至
顧急赴濠水賊尾其後脅以刃復援之顧堅沉水
中被殺死
張煜妻杜氏定遠人年二十二煜疾卒杜自縊姑
覺急救如是者三遂絶飲食七晝夜卒自縊
申有綱妻劉氏定遠人聰慧通文墨年十五適山
西民申有綱夫亡自縊
徐旭妻韋氏定遠人懷宗時流寇逼之投井死
周時宜妻吳氏定遠人遇寇投水死與韋氏同奉
詔旌
陶志善妻王氏夀州人年二十夫死撫棺號啼七
晝夜自縊
吳崇讓妻梁氏夀州人懷宗時扶姑劉氏避流賊
及為所獲氏不從賊刃其姑脇之氏抱姑痛哭致
剖腹墮胎而死
高雲路女夀州人年十五遭劉兵亂投河死
王文燦妻高氏夀州人年二十一夫故閉戶自縊
楊夀域妻袁氏夀州人楊夀朋妻韓氏遭亂袁氏
罵賊受戮賊欽其節因釋夀域其弟妻韓氏溺死
池塘
張應明女夀州人夫不才逼共鬻為奴氏恐辱家
聲遂自縊
陳時□妻朱氏夀州人年二十夫故哀毁餓死
許諫妻劉氏夀州人遭亂兵不受汚斷舌剖腹而
死
劉壯生妻范氏夀州人幼通孝經内則夫亡毁容
苦節遭兵亂姑墜江范從之死
葛某妻張氏夀州人夫歿撫女守節流宼至被擄
閉于寺見有烈火挈女躍入俱焚死
生員楊宇宁妻潘氏夀州人遇寇擄潘上馬氏從
馬上躍投溪中水淺吞沙死
莊氏靈璧人夫死撫女守節遇流寇亂攜女入井
中賊以石擊之尸并碎
劉惺如妻李氏靈璧人流宼犯靈璧李時懷孕持
刀剖腹以死
周竇蘭妻陶氏靈璧人夫亡氏誓以死殉踰三月
遺腹生子子又殤遂自經死
馬雲衢妻田氏靈璧人夫死自縊
生員趙佳兆妻梁氏靈璧人遇寇知不得脱遂自
刎
李希儒妻張氏靈璧人名妙蓮遇寇攜女投河死
庠生高選妻時氏虹縣人明季流寇亂夫為寇追
赴河死氏絶粒七日遂自縊
曹廷琇妻甘氏懷遠人年十八廷琇病故氏伴姑
紡績毁容苦守以包袱作枕服闋時同姑拜墓歸
夜啟包袱出衣履遂自縊中堂邑令旌之曰正操
可風
庠生李本妻段氏懷遠人明末劉良佐兵叛段扶
祖姑避於鄉遇賊急奔入井賊持之撾石擊賊面
賊怒裂其首而死崇禎時旌
陳佺妻殷氏懷遠人年十九佺死氏即縊姑救之
苦守三年服闋自縊
榮樂湖妻郭氏懷遠人懷宗末劉良佐兵叛過懷
遠女被執衣帶環結如織賊執刃強逼女佯請賊
佩刃解帶及接刃自刎死舊志不知其為郭只名
結帶女子今考新修懷遠縣志識之
孔從周女懷遠人許字彭永年子懷宗末彭氏星
散無由通音問有名家子執幣求婚女不從自縊
死
張雲鵬妻王氏懷遠人為流賊所獲氏厲聲罵賊
賊怒斷指割舌碎尸而死
生員顧賀泰妻席氏臨淮人
耿氏女臨淮人方聘未歸夫亡自縊
趙文學二女臨淮人流寇犯境女舉家被害先潛
地窖中得脱聞寇去出逃村中寇復集二女恐汚
攜手投井而死
國朝張國憲二女憲弟國俊婦龔氏俱宿州人憲長女
年十八次女年十六龔氏年二十三懷宗時礦賊
數萬破塞大肆焚掠二女自料不免並投繯龔續
縊一門三烈俱順治間
旌表
生員張煒妻劉氏宿州人響賊數十騎突入煒家
劉被執指竈底誑之曰是窖金所賊擁往掘之劉
乘隙急持厨刀自刎而死
夏日升女宿州人許字貞吉尋卒女聞訃焚衣佩
不食嘔血死
生員張士純妻魏氏宿州人夫卒氏屢欲投繯姑
防之踰日乘間自縊
張文獻妻田氏宿州人夫病篤氣絶氏遂自刎踰
時文獻復甦而氏已死文獻遂薙髮為僧
生員秦純臣妻蒋氏宿州人年二十純臣卒自經
柩側
梁氏女宿州人夫死無子依父守節有楊乙者誘
至其家勢逼為妻梁不從自縊死
夏勖女夀州人許字方自申未嫁而自申歿其妹
許字劉璇劉亦死妹與姊相約以死殉姊曰我當
死但父母年老汝勿效以傷親心我為其易汝為
其難遂衣喪服投繯死妹遵姊命守貞六十餘載
王連錫妻葉氏定遠人強暴逼辱氏詈罵不從遂
自經死俱康熙間
旌表
許守學妻于氏虹縣人守學他往有王二者潛入
氏室逼汚氏不從憤恨自溺死雍正三年
旌表
魏天臣妻谷氏虹縣人為強暴許含所逼氏不受
汚辱自縊死雍正五年
旌表
周鋐女宿州人許字張潔張死女即欲往殉母勸
止之逾年母潛許丁姓女知之自書張潔妻周氏
於衣前縊死雍正六年
旌表
李文進妻柏氏虹縣人為匪人柏魁逼辱氏不從
自縊而死雍正七年
旌表
趙佐妻戴氏宿州人夫歿氏年二十三無子氏哀
號竟夜拊棺自經死
馬三捷女臨淮人許字鄭極未婚而鄭歿氏守貞
三載服闋自經俱雍正九年
旌表
生員黑崑妻楊氏臨淮人子甫三歲崑病歿氏飲
毒而死
陳遇妻張氏臨淮人年二十夫亡誓死號泣幾月
嘔血而死
周維先妻趙氏臨淮人夫亡引刀斷喉而死
李信章妻潘氏臨淮人夫沒誓不欲生及葬夫時
遂自縊於墳所
杜維楫妻陳氏宿州人維楫病歿陳視棺殮未畢
投繯死
丁更新女宿州人許字徐之修子夫病歿女年十
七聞訃哀泣不食飲毒死
張其璿妻董氏宿州人璿病篤氏衣不解帶者累
月及璿卒自縊死
范錫爵妻沈氏宿州人夫歿年二十三含殮畢自
經死
張烈女宿州人夫樵于野遇狼被噬氏哀泣至其
處以鐮絶脰死
丁氏丁昌泰女宿州人為瞿氏子婦夫亡自縊死
劉冲漢妻何氏宿州人冲漢歿氏躬親含殮悲號
欲絶踰日自縊柩前
李如德妻孫氏宿州人夫卒視棺殮畢出簪珥衣
襦給家人投繯死
喬印妻陳氏宿州人印卒號泣三日投繯死
生員張奏妻楊氏宿州人夫歿楊年二十七無子
女視棺殮畢哀慟自縊死
梁荆萃妻化氏宿州人年二十一夫歿投繯家人
救之乘間服砒礵死
黃得中妻盛氏宿州人年十八夫死自縊于夫柩
旁
陳秀妻尹氏宿州人秀歿氏日夜號泣自縊死
王梅妻陳氏宿州人夫歿哀慟欲絶謂叔曰吾姑
少寡今衰老善侍之吾其殉乎遂投繯死
卞魯妻楊氏夀州人夫死自經以殉時年二十
生員黃以位妻吳氏夀州人夫死年二十二守節
奉姑遭寇至為所執偕姑躍入火中焚死伊嫂姜
氏亦同時投河死
生員侯謹度妻張氏夀州人夫歿絶食以殉
孫會隆妻羅氏懷遠人會弟培隆妻張氏響賊突
至二氏奔避小舟賊追獲張罵曰汝作賊犯國法
敢侵節婦耶賊怒殺之砍三刀不仆羅急持櫂桿
以擊賊賊復殺之時羅年二十張十九
江藻女懷遠人許聘符世緯世緯歿女過符守節
三年服闋投繯死
余尚德女懷遠人許字王國隆國隆遠遊不返尚
德攜妻女尋至龍亢不值遂寓焉母死女同父灌
園紡績為業每晨起以巾覆頰左右鄰女鮮覩其
面康熙二十八年父又歿女盡捐衣物殯殮閱二
日自縊死
生員葛先質妻尚氏懷遠人先質因母歿哀毁成
疾氏曲為調護年餘先質歿氏痛哭縊死屍側
支斐妻湯氏懷遠人夫歿氏年二十一痛絶投繯
家人救甦慰之曰孤在抱汝死孤何屬未幾孤病
殤氏解腰絰縊夫墓側
陳文忠妻何氏懷遠人文忠與弟文德同居有文
德妻弟蕭克讓時往来窺氏室密邇乘文忠他出
夜潛入氏聞聲大呼蕭遁氏夜集舅姑泣訴曰余
暑月遭強暴夜逼閨榻何面目活人世誓必死文
忠歸氏泣告盡以衣飾授之乘夜投繯死
張國善妻潘氏懷遠人年二十三夫亡投繯殉
生員胡一琠妻楊氏懷遠人年十五適一琠甫一
載一琠歿哀毁投繯家人救甦繼姑病篤謂氏曰
我旦夕必死有子七歲爾翁後嗣賴此一綫爾幸
勿死為我撫之氏勉從姑命撫夫弟至十五歲值
夫忌辰祭奠後語父母伯叔曰我所以八年不死
者為翁姑撫孤故耳今已成立遂初志即投繯死
沈望樓女定遠人適劉某赤貧氏知文墨以女工
給饘粥會劉出有強暴者欲犯之沈厲辭以拒自
揣夫懦恐貽横辱遂自縊柿樹下
時超仲妻顧氏虹縣人夫歿自經柩側
庠生沈起湄妻陸氏定遠人起湄疾篤陸夜泣告
天願以身代及歿越三日自縊柩側時年十八
魏尚秀妻胡氏定遠人夫死欲殉母與妯娌密防
之家人逼其改嫁慟哭不食自縊死
鈕旭妻陳氏定遠人旭歿氏潛身投繯姑姊救免
又奮身入火中眉鬢焦枯不死越三日乘隙自縊
閻進妻張氏定遠人夫歿孤殤父母欲令改嫁自
經死
周之璋妻王氏定遠人之璋死氏泣語其姒曰予
失所天豈能苟生姑之生養死葬惟姒始終其事
同姑就寝潛往拜辭自縊死
王璟徹妻朱氏王琯徹妻楊氏俱定遠人璟病歿
朱投繯死楊許字琯未婚琯病劇接至夫家侍湯
藥二日琯卒遂自經柩傍
趙民化妻周氏定遠人夫歿自經以殉
張應祥妻譚氐夀州人夫溺死氏年十八投繯以
殉
孫天佑妻夏氏夀州人夫歿自經
徐容肅妻周氏夀州人夫歿自縊死
張相女夀州人許字周錫林周亡聞訃自縊為之
合葬
方丑妻鮑氏夀州人夫死自經
劉某妻毛氏夀州人夫死自縊
吏員王玉璘妻朱氏夀州人夫病禱天願以身代
及歿投繯以殉
韓萃妻余氏夀州人家赤貧賃屋半間以居有鄰
何上者乘萃他往夜破門逼辱氏大呼何遁氏悲
憤自經死
生員徐致浩妻李氏夀州人夫歿欲殉俟子長而
自經
侯中簡女夀州人許字陳某陳歿訃至自經
蒋承運妻卜氏夀州人夫病割股夫歿自經以殉
孫某妻夏氏夀州人夫歿絶粒三日死
陶于義妻張氏夀州人夫歿氏以死殉
繆氏女夀州人許字謝岐山謝歿女聞訃投繯死
江南通志卷一百八十
