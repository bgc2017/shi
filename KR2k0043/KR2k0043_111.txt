欽定四庫全書
江西通志卷一百九
祠廟
撫州府
祠
欒巴祠在崇仁縣巴山元虞集有記
相山四仙祠在崇仁治南祀梅欒鄧葉四仙吳澄記
王太保祠在臨川孝義寺左南唐時建祀晉太保王祥
後圮明同知趙瑞即故址重建自為記
忠孝祠舊在府治右祀王太保顔魯公宋淳熙中遷於
學東有御書堂額劉克莊記
遺愛祠在府治北祀唐令元子晳宋蘇緘孫實范應銓
明時季照李祥六人知縣葉天爵建
顔魯公祠舊在郡圃宋至和二年州守聶厚載建曾鞏
有記後圮倂祀名宦
危刺史祠在臨川縣祀唐危全諷
南豐曾氏祠元至元十一年九世孫沖建祠於金溪之
南原祀沂國公仁旺繪像中堂危素記
王文公祠在府東鹽步嶺宋崇寧五年州守田登建祀
王安石淳熙中州守錢象祖新之陸象山記元至順
初祠圮吳草廬言於監郡墖不台重加繕治虞集記
曾文定祠在臨川順化門外祀宋曾鞏元虞集記
忠勇祠在崇仁治南祀宋令贈奉國軍節度使蘇緘元
祐中賜額懷忠江楶記
三陸祠在府學西宋嘉定間建祀陸九韶九淵九齡淳
祐間州守葉夢得新之
陸象山祠在金谿城南刈鵝堆明知縣程秀民建
五賢祠在府治順化門外初祀象山草廬康齋三人湛
若水有記後增祀吳疎山陳明水為五賢祠明萬歷
中知縣劉胤昌重修鄒元標有記祠租銀三兩贍祭
胙
三賢祠在臨川學左祀宋令劉彌正黃幹主簿京鏜
二賢祠在崇仁學右宋嘉定十六年建祀吳沆歐陽澈
四賢祠在崇仁縣東宋嘉泰間士民建祀吳沆吳澥吳
鎰吳曾後廢明弘治間知縣葉天爵重建於社學廢
址
黃勉齋祠在臨川學西宋令李義山建祀前令黃幹
二陸祠在金谿縣宋淳熙中建祀陸九韶九淵楊簡記
淳祐間遷槐堂書院之前增祀九齡以傅子雲楊簡
配李齡記
傅琴山祠在金谿治西祀傅子雲宋淳祐中建包恢有
記
西溪先賢祠在樂安縣西坑祀宋何時何天聲元何中
吳草廬祠在崇仁縣迎恩橋左祀吳文正澄明弘治間
建
虞邵菴祠在崇仁南門外明知縣葉天爵建祀元虞文
靖集
忠臣祠在金谿治西祀元編修官黃冔明洪範有重修
記
吳康齋祠在崇仁昭清觀故址明嘉靖三年知縣黃鐸
請立祠巡撫陳弘謨奏請崇儒扁額
烈孝祠在樂安城南隅明正德間勅建祀進士詹崇妻
潘氏子詹迪俱以陷賊赴井死
吳文恪祠在崇仁寶唐書院右祀吳道南明崇禎元年
建
陳都御史祠在撫州城隍廟東祀明總制陳金
詹一菴祠在樂安治左祀明儒詹爾選
周令祠在東鄉行按察司左祀眀令周相參政王紹元有記
義勇祠在宜黃行布政司右祀眀崇禎壬申禦寇陣亡諸人
按羅應曉有祠序不詳諸人姓名府志武節傳則
有樂安五傑陳球六張俊五陳香四唐大老羅興
華等先後陣亡勇毅傳則有胡鴻德胡鴻賓潘章
俊潘光漢張汝茂張汝輝鄒思化鄒思讓張世讓
張廷約潘潤(闕)二九超世傑陽傅三羅(闕)徐七其
姓氏不能全考矣
七烈祠在東鄉縣祀明正德初死節陳忠妻周氏及娣
姒王氏女金玉等七人知府張純記
各縣節孝祠臨川在東大街金谿在城南宜黃在
學外右崇仁在學外右樂安在縣署右東鄉
在預備倉前
廟
府城隍廟在治北明洪武三年知府李廷桂建弘治十
三年知府胡孝置田一百五十畝以供祭祀
各縣城隍廟臨川在燮山之陽崇仁在縣北金谿
在縣南宜黃在縣北樂安在北市東鄉在治
東北
龍王廟在武當閣左祀福贑甘澤龍王雍正六年建
各縣關帝廟臨川在慈惠菴東金谿在縣治南宜
黃在西門外崇仁在縣治旁樂安在學前東
鄉在城東
三皇廟在府治東祀伏羲神農黃帝崇仁宜黃樂安俱
有廟
堯山廟在臨川西境祀堯舜禹
競渡廟在臨川江口祀楚三閭大夫屈原
江東廟在崇仁之耆原祀秦石固
鳴山廟在宜黃縣西祀晉石敬純明知縣陳墀記
靈谷王廟在臨川靈谷山祀宋内史謝靈運
茭陂廟在崇仁田羅坑祀唐刺史周法猛以建陂功祠
之
張睢陽廟二一在臨川之西津明重修一在宜黃名昭
烈廟羅岱記
汾陽廟在臨川北鄉李家渡祀唐郭子儀
孝烈廟在金谿鷓鴣嶺祀唐葛祐二孝女
博陂廟在府治西南五十里祀唐南豐令游茂洪廟有
吳漢記
王太尉廟在崇仁縣祀宋丞相王旦
東嶽廟在府治子城東南元虞集有重修記
壇壝(附)
社稷壇在府城武安門外
各縣社稷壇臨川附郭崇仁在縣西普安寺右元吳
澄有記金谿在治北朝天坊宜黃在迎恩橋
樂安在治東東鄉在西門外
先農壇在順化門外
各縣先農壇臨川在郭金谿在西關外華源廟右
宜黃在北關外崇仁在西關外樂安在東郊教
場後東鄉在綠水祠前
風雲雷雨山川壇在府治南順化門外
各縣風雲雷雨山川壇臨川附郭崇仁在縣西金
谿在攀桂坊宜黃在縣南樂安在治南東鄉
在南門外
厲壇在進賢門外
各縣厲壇臨川附郭崇仁在北門内金谿在朝天
坊宜黃在治北樂安在縣北東鄉在北門外
建昌府
祠
伍子胥祠在南豐縣南白社鎮唐開元中里人甘仲振
建縣西有忠靖英烈廟亦祀子胥
石孝子祠在南城縣麻州渡祀石三郎在晉稱為孝子
在後世稱為福神
三仙祠在南豐軍山絶頂祀晉三應真君浮邱翁及其
徒王褎郭似嘗遊此山宋時建祠祀之
旌陽祠在南豐之南臺祀晉許遜
顔魯公祠在南城麻姑山祀唐刺史顔真卿宋紹興中
知軍胡舜舉建
三忠祠在南城仙都觀左側祀唐撫州刺史顔真卿宋
丞相李綱文天祥明嘉靖中知府王度建萬歷中知
府鄔鳴雷重修以岳武穆祠圮製主祔焉後胡松祠
圮又移主祔祀
國朝雍正九年邑令蔣尚德倡新改額五忠祠
危王祠在新城福山寺祀唐撫州刺史危全諷
冷真人祠在南豐縣西宋太平興國中建參政陳宗禮
有記
王侍郎祠在南城祀宋王義叔陳起有記已廢
管樞密祠在南城祀宋知軍管師仁
十賢祀在南城仙都觀宋紹興間蔡延世建祀鄉先達
陳彭年李覯曾鞏曾布曾肇朱京朱彦鄧潤甫王無
咎吕南公十人元季兵燬明天順間知府江浩改建
府學左
李泰伯祠三一在南城鳳凰山下宋寶祐二年知軍楊
瑱建以曾鞏鄧聖求侑食元末燬明成化三年吏部
主事左贊疏請表墓立祠知府謝士元建一在新城
赤溪即泰伯讀書之所明祭酒陳鑑記一在瀘溪學
左明萬曆間知縣潘元勲請建涂國鼎記
曾氏總祠在南豐崇覺寺左祀曾仁旺密致堯魯易占
鞏布肇
鳳岡祠在南城縣壮門祀宋李覯曾鞏明何喬新羅玘
夏良勝五人
曾文定祠二一在南豐治西宋知軍楊瑱建祀曾鞏參
政陳宗禮記一在曾巖即文定讀書處明大學士李
東陽有重修祠記
曾文昭祠在南豐縣西祀宋曾肇
忠節祀在南豐縣六都軍港口祀宋曾悟曾怘元州尹
史文彬建
朱陸二賢祠即道一書院明嘉靖十五年知府王度塑
像其中後遷其像於府學萬歷中知府王之屛改為
二賢祠
國朝順治十年建紫陽書院於北專祀朱子焉
崇正祠在新城縣福山朱子嘗講學於此後人肖像祀
之明羅倫正位號易今名又南豐有朱公祠明知縣
向縞建
聶文定祠在南城縣西門祀宋吏部侍郎聶子述朱大
器記
包文肅祠在南城延禧觀墓側祀宋尚書樞密包恢有
程伯宗記
吕南公祠在新城西南石城村元處士朱民表建
王侍宸祠在府城元妙觀右祀宋王文卿
傅子淵祠在南城縣雅俗鄉祀宋儒傅夢泉有包恢祠
記
節婦祠在南豐東門外祀宋元來諸節婦邑人元翼捐
資修
黃孝子祠在南城縣青綏舗為元孝子黃覺經建孝子
卒無嗣浮屠入居之明弘治末知府舒昆山驅浮屠
塑孝子母子像扁曰孝子祠屢經兵燹塑像不燬有
祭田詳縣志
國朝巡撫郎廷極檄南城知縣范長發重建邑人梅之
珩記
裴彦直祠在南豐東門外裴乃元知州也羅敬有記
義士祠在瀘溪一都祀元末鄧景祥主事王蓂有記
何氏世德祠在廣昌縣祀明吏部尚書何文淵刑部尚
書何喬新曾孫刑部侍郎何源
大忠祠在府治東隅明景泰七年建祀右副都御史鄧
棨
旌忠祠在南城通會門明嘉靖間巡撫胡松疏請建祀
守禦千戸李瓊李應陽父子及守備王址明末兵燬
國朝康熙癸未裔孫李柳重建
胡中丞祠在南城麻姑山祀明江西巡撫胡松
林宰祠在南豐安禪寺前合祀林潤林夀芝扁曰保障
殊勲
愍忠祠在新城石峽嶺下明嘉靖間祀建撫守備王址
祔祭遂安生員鄧正及本縣同日陣亡者十四人
江守祠在廣昌城東隅祀明建昌知府江浩有何喬新
記
忠烈祠在廣昌縣祀明贈光禄少卿劉大年
鄧元錫祠在新城南津街門人張檟等建已廢
羅近溪祠在南城鳳凰山下祀明參政羅汝芳今徙城
内
哀烈祠在南城北隅明嘉靖間建祀李華妻胡氏賜額
哀烈
節烈祠在南城五里莊祀劉三善妻胡氏明知縣范淶
建
雙烈祠在新城南津街祀鄧塤妻王氏與其姑徐氏
忠烈祠在南豐治後大街祀贈大理寺丞明鍾祥知縣
蕭漢
平寇報功祠在廣昌縣大街祀知府高天爵湯來賀有
記
孝子祠在南豐縣城内祀孝子王文佐
各縣節孝祠南城在月上街新城在丹桂坊南豐
在城内上街廣昌在學後傍瀘溪在西門城内
廟
府城隍廟在南城儒學左明洪武初建萬曆中重新
各縣城隍廟南城附郭南豐在縣治前新城在縣
治西南廣昌在縣東隅瀘溪在縣西
龍王廟在城内西大街祀福贑甘澤龍王雍正六年建
各縣關帝廟南城在縣南隅新城在縣廨東濯纓池
南豐在西隅濠口廣昌在東門外瀘溪在北
關外
孔氏家廟在新城縣西宋建炎二年孔子四十八代孫
傅與從子端友扈蹕南渡家新城明正德間建廟
國朝康熙元年襲封衍聖公興燮有重修碑記
江東王廟在廣昌縣南隅宋令趙彦博建祀石固
忠烈廟二一在府城南宋紹興中建祀壯繆侯一在南
豐名顯烈
三忠廟在南豐濠口祀關羽張飛張巡
鳴山廟在瀘溪城北祀石勒勅封自鳴山翊化真君
黃司空廟在府城南祀黃法氍久燬今徙建北關三總
忠協廟在府治東祀唐張巡一在廣昌名東平王廟
麻姑廟在麻姑山唐開元中道士鄧紫陽隠此及遷化
遺奏立廟宋咸平中賜名仙都觀曾鞏作三門記元
豐中賜今名
朱宣王廟在南豐龍池鄉祀唐將軍朱從立
龍王廟在南豐軍山下唐開元間建
東嶽廟在南豐集賢坊唐建
福善王廟在瀘溪東門外祀唐泉州太守歐祐
軍山廟在南豐縣西祀軍山之神創於南唐昇元三年
宋元符三年曾布奏賜靈應廟額屬弟曾肇為之記
壇壝(附)
社稷壇宋置在膏露門外明洪武七年遷西郊
各縣社稷壇南城附郭南豐在黃沙坪新城在縣
西蕨岡廣昌在縣東隅瀘溪在鸛巢西
先農壇在三十四都鄧家園
各縣先農壇南城附郭新城在十一都何家寨南
豐在關廂演武場廣昌在東門外萊山上瀘溪
在西關外
風雲雷雨山川壇在南城十八都廟嶺
各縣風雲雷雨山川壇南城附郭南豐在治東南太
平塖新城在縣治南廣昌在治南隅瀘溪在
南門外
厲壇在北郊黃家林
各縣厲壇南城附郭南豐在熊家山新城在狀元
坊廣昌在縣北隅瀘溪在治西北
廣信府
祠
葛仙祠在鉛山永平鄉宋元祐七年建祀仙翁葛元元
至正間塑像陳衡記
董真君祠在貴溪青山之陽失其名
按鄱陽李存仲祠記云眞君能致風雨役鬼神唐
元宗拜鴻臚卿封越國公没為神宋崇寧間賜號
真君
東嶽行祠在府治溪南瑯琊峯下宋紹興間勅建
張巡祠在鉛山縣南二十里
楊刺史祠在府治東祀唐信州刺史楊光翼今幷入名
宦祠
王有道祠在廣豐西門外墓側祀唐校書郎王貞白吕
珣記
五賢祠在上饒茶山舊為二賢祠祀曾文清幾吕文清
本中有韓元吉記後增祀陸鴻漸徐梅埜辛稼軒改
今名
朱子祠在上饒南巖寺左明成化間知府談綱建後圯
國朝康熙壬子知府高夢說即其故址重建
四賢祠在鉛山縣南鵝湖寺傍祀朱吕二陸四先生宋
守楊汝礪建今改書院
陸象山祠在貴溪三峯山下祀宋儒陸九淵明初增祀
九韶九齡為三賢祠李奎有記成化甲辰詔命重建
見大政記
靈順行祠在玉山之溪南其神為周雄南宋人理宗時
著靈異封護國忠烈周宣靈侯祠址尚存
旌忠愍節祠在玉山順城鄉祀宋張忠文叔夜鄭威愍
驤信守王自中奏建朱子記
愍節祠在廣豐治西祀宋張文忠叔夜
辛稼軒祠在鉛山崇義鄉謝枋得有記(疊山集)
陳汪二賢祠在府學東祀宋陳康伯汪應辰
端明祠在玉山城隍廟東祀宋汪應辰明萬歷中改建
謝文節祠在弋陽縣東二里祀宋謝枋得
忠節祠在廣豐治西明景泰間知縣杜斌建祀前令鄧
顒
陳總兵祠在鉛山隂漿口祀明總兵陳榮榮正德間䧟
賊死
夏文愍祠在府城西太平坊祀明大學士夏言
二徐祠在上饒東門外為明徐越徐貞建建鄒元標有
記
各縣節孝祠上饒在學外右玉山在學外右弋陽
在學外東貴溪在東城内鉛山在南門内廣
豐在東門内興安在文昌閣右
廟
府城隍廟在府治西
各縣城隍廟上饒在縣治左玉山在縣治西弋陽
在縣治西貴溪在縣治東山嶺鉛山在鵝湖鄉
廣豐在縣治西興安在縣治南
各縣關帝廟上饒在東門外玉山在縣治東三思橋
弋陽在縣西貴溪在十都金沙鉛山在縣西
廣豐在縣治東興安在下十都
太甲廟在玉山安平鄉以伊尹配
赭亭廟有二一在鉛山縣一在弋陽縣俱祀漢赭亭侯
李恂
孚惠廟在府城南唐時建祀晉石敬純在貴溪為鳴山
廟
靈山鷹武李將軍廟在上饒靈山石人峯下神諱德勝
唐德宗朝由進士出守信以禱雨坐化遂立廟宋宣
和間神助討方臘賜鷹武廟額紹興初守令乞靈擒
永豐賊奏封助靈將軍明嘉靖朝賜號江西靈山鷹
武李將軍之神
昭烈廟在玉山治後祀唐張汴宋紹興中勅封忠靖威
顯靈佑英濟王元至正改封護國忠靖威顯景佑真
君賜額忠節一在廣豐宋汪應辰記
夏太保廟在玉山招善鄉宋建炎建相傳尚書夏夢龍
其仲氏登唐末進士徙居於信兄弟能禦寇既没鄉
民祀之
威顯廟在貴溪縣治南祀唐信州静邊總管使桂卿宋
慶元間勅賜今額謝枋得記
江元帥廟在府城南祀雷霆之神宋元帥江顯也
威信廟在廣豐將軍嶺宋紹興間建祀韓蘄王世忠
壇壝(附)
府社稷壇在治西北天津橋知府周郁改置
各縣社稷壇上饒附郭玉山在縣西弋陽在縣治
西一里貴溪在治西四里鉛山在縣西五里廣
豐在縣西一里興安在縣南一里
先農壇在東門外二里舗
各縣先農壇上饒附郭玉山在東門外弋陽在東
關外貴溪在東門外鉛山在東郊廣豐在東
門外興安在南門外
風雲雷雨山川壇在府治溪南
各縣風雲雷雨山川壇上饒附郭玉山在縣治東
弋陽在縣治西南貴溪在東門外鉛山在城南
二里廣豐在治南一里興安在縣治東南
厲壇在北門外五里許
各縣厲壇上饒附郭玉山在縣治北三里弋陽在
縣北二里貴溪在縣西北一里鉛山在縣北三
里廣豐在治西北一里興安在縣北一里
饒州府
祠
九賢祠在府治内祀吳周魴晉虞溥王廙梁陸襄隋柳
莊梁文謙唐張廷珪顔眞卿李復爲九賢後又增祀
李吉甫馬植(名勝志)
忠孝行祠在府城靈芝門内祀晉石敬純宋咸淳間重
修内有古柏人不敢伐安仁之三峯樂平之孚應即
其神也有楊簡記
程氏世忠祠在浮梁西隅祀梁程靈洗以下諸人宋嘉
定間賜額世忠
孝女饒娥祠在樂平長城鄉泪灘里唐柳宗元宋楊簡
馬廷鸞各有記
顔范二賢祠舊在州治頒春堂祀唐顔眞卿宋范仲淹
州守王十朋遷於慶朔堂右自為記後廢明嘉靖間
知府王健同知徐拭重建於薦福寺後
董端公祠在德興縣八都唐季黃巢之亂御史董全禎
與賊戰死鄉人祀之蘇軾題額
忠賢祠在德興之長豐里祀董全禎董鼎又董申有乂
公祠董梗妻王氏有節義祠
劉漢英祠在樂平縣東六十里相傳值黃巢亂佐父劉
汾捍禦一方民感而祠之
金令祠在浮梁縣治左祀唐令金安明嘉靖間增祀其
子金叔彦次子金叔遲繼為令有功於民并祀之萬
歷間知縣徐學聚重修有記
徐忠愍祠在德興天門山祀宋樞密徐俯父禧
趙福王祠在餘干縣祀宋丞相趙汝愚
程剛愍祠在鄱陽舊學右祀宋程振端平間州守林杲
建已廢樂平萬年俱有祠李伯玉記
洪忠宣祠在府治右茶條巷内祀宋洪皓一在樂平金
山鄉趙汝騰有記
江古心祠在府學東亭子巷口祀宋丞相江萬里監生
裴春奏建已廢
曹無妄祠在萬年縣一都祀宋曹建有李伯玉記
趙宣撫祠在樂平萬夀觀祀宋趙葵丞相馬廷鸞有記
王尹祠在萬年縣十都祀宋尹王世輔
張將軍祠在安仁縣惠寧廟東祀宋末張孝忠元弘文
少監歐陽元記(名勝志)
按孝忠道州人與謝枋得同守信州死於戰元元
統二年編修官胡式奏封翊靈威烈忠毅張元帥
明洪武三十五年禮部勘合置牌位擬稱玉真山
宋承信郎帳前都檢點張公之神云
笪丞祠在德興寶賢坊祀元笪勝明尚書孫原貞有記
許忠臣祠在樂平安隠寺右祀明許瑗嘉靖間知縣龐
尚鵬建
陶守祠在鄱陽三皇廟西廡祀明初知府陶安有李實
碑記
胡忠臣祠在鄱陽白蓮池北祀明大理寺卿胡閏以女
貞姑配
忠貞祠在德興縣八都祀明御史大夫練子寧
程節孝祠在樂平登高山麓明知縣鍾化民為程仕簡
建
忠勇祠在安仁惠寧廟東祀姚源戰死士倪烈嘉靖間己
丑勅封毅烈迪功郎扁額忠勇又樂平有義勇祠祀
姚源陣亡四十八人
民母祠在萬年縣四都祀明參政吳廷舉湛若水有記
正學祠在餘干東山麓明萬歷戊寅建祀胡文敬居仁
古城祠在餘干東山麓祀明布政張吉後圮附祀東山
書院
昭忠祠在浮梁楊家園左祀明孫忠烈燧許忠節逵
楊副使祠在浮梁縣明嘉靖間建祀按察副使楊紹芳
許副使祠在萬年縣祀明兵備道許廷光知縣白繡建
劉令祠在浮梁景德鎮祀明令劉守愚御史余翺記
賢令祠在德興縣祀明賢令趙德剛許公高黃金色
鍾侯祠在樂平察院前祀明萬歷知縣鍾化民史桂芳
有記
各縣節孝祠鄱陽在學外餘干在東山樂平在學
外浮梁在學外左德興在學外安仁在學外
萬年在學外西
廟
府城隍廟舊在蠙洲門明洪武元年太祖克江州幸鄱
至南門外御書城隍之神扁額祀以少牢八年知府
王哲遷建舊府學東
國朝康熙十年知府王澤洪重修幷記
各縣城隍廟鄱陽在縣治左唐建餘干在元明觀舊
址樂平在縣東南長樂坊浮梁在縣治東德
興在縣南仁德坊安仁在安平坊萬年在縣西
門
各縣關帝廟鄱陽在東街上餘干在仇香寺右樂
平在南門外浮梁在鎮市德興在縣北二都
安仁在北關萬年在大街左
三皇廟在府治北東華巷元建祀伏羲神農黃帝已廢
堯山廟在鄱陽義感鄉相傳神堯時人避洪水於此歿
為神
屈原廟在鄱陽崇德鄉俗名水府廟每旱禱立應
吳文王廟在鄱陽毛家巷祀漢長沙王吳芮祠舊在州
治内宋知饒州范仲淹遷治西明洪武初知府王哲
遷今處又餘干浮梁樂平德興安仁俱有祠廟
蜀三大神廟在鄱陽禮遜坊宋彭大雅帥蜀歸立廟
清源廟在浮梁之新田祀秦蜀郡太守李冰宋邑人李
澗使金資神之祐因立廟
韓信廟在鄱陽韓山
寳福侯廟在鄱陽芝山相傳祀漢樊噲以禱雨有應宋
元豐間奏封寶福侯元末兵燬
梅鋗廟在鄱陽車門山
祠山廟在鄱陽縣妙果寺傍神姓張名渤字伯竒漢之
武陵人元僧南楚奉其像於祠明參議李天植撤而
廣之
珠湖萬碩靈順王廟在鄱陽縣相傳神姓趙名迪有道
術由漢至梁猶存宋元豐中賜廟額曰仁濟
義勇廟一在府治朝天門外一在浮梁鎮祀漢將軍關
侯
雷煥廟在鄱陽和南鄉今為祈雨之所
許真君廟在餘干縣東仙人峯相傳晉許遜於此上昇
祐陶廟在浮梁景德鎮明洪武間少監張善建祀祐陶
之神趙慨相傳神為晉代人詹珊有記
郭西廟在鄱陽永平關本池州神能彌火災宋時迎祀
於此
劉巡官廟在鄱陽永平關祀隋大業間鄱陽巡官劉宗
弘
靈順廟在德興縣東南唐永徽初張蒙逐白鹿至銀峯
失所在有少年指示之獲銀筍里人即其地祀之
忠靖王廟在鄱陽永平關祀唐張巡明知府李益重修
建旌忠閣於後邱霽撰碑記一在浮梁治東名昭烈
廟
英孝烈女廟在德興南門外祀唐烈女程氏刺史裴士
淹刻石頌其事宋紹興十年縣令鄭鞏重修
余鐸廟在餘干白雲城唐黃巢亂鐸捍禦有功民立祠
祀之
寗將軍廟在浮梁常尚都神名賡黃巢之亂與弟衮率
衆保守鄉人祀之程楷記
鄭司徒廟在浮梁騰鳳都神兄弟三人傳玫魯捍禦黃
巢民立廟祀
五姓廟在浮梁梧溪祀唐兵部尚書吕曙江東安撫使
閔鏜及詹傳書楊先鋒林旗頭五人以同討黃巢立
廟祀之
保靈廟在德興七都唐咸通十四年黃巢寇長安黃勉
討之有功追封保靈王立廟
惠寧廟在安仁縣惠寧坊祀唐進士柳敬德乾符間以
神兵拒王仙芝宋淳祐中加封靈顯忠烈惠澤王宣
和間賜祠額曰江介名祠元至大間加封顯應普惠
冲祐真君邑人倪鏜有記明洪武三十五年知縣邵
真上其事定祭祀儀注視山川置牌位曰玉真山之
神
忠烈康王廟在鄱陽魁輔坊北祀宋康保裔元末燬明
重建
雲溪廟在安仁長城鄉祀宋周雄
角山廟在德興躍麟門外祀宋死節縣丞王貴
晏公廟在鄱陽城西祀元文錦局堂長晏戌仔
忠臣廟在鄱陽康郎山祀明初死事之臣凡三十六人
封公爵一人丁普郎侯爵十二人韓成宋貴王勝陳
兆先李信金昶吕文貴李志高張志雄徐公輔劉義
陳弼伯爵二人程國勝王咬住子爵十三人姜閏石
明王德常惟德逯德山汪清朱鼎裴軫王鳳顯王喜
先陳冲汪澤丁宇男爵八人袁華鄭興曹信史德勝
翟世榮常德勝王理王仁天順間葺之尚書孫原貞
記成化間重修學士張元貞記嘉靖間重修知縣馮
汝弼記萬歷間重修訓導李中記歲久圮
國朝康熙三年重建知府王澤洪記
火神廟在景德鎮明萬曆間建祀神童賓詳唐英青龍
罁記
東嶽廟舊在鄱陽芝山東宋宣和間移建府治北
龍王廟在鄱陽義感鄉龍王山
珠湖廟在鄱陽義感鄉珠湖之濱
壇壝(附)
府社稷壇在靈芝門外明洪武初建
各縣社稷壇鄱陽附郭餘干在治西北楊坪樂平
在治東窰岡浮梁在治西水南關即宋元舊址
德興在治南黃家塘安仁在縣東南流沙嶺萬
年在西門外
先農壇在路口十里舗
各縣先農壇鄱陽附郭餘干在城東棑岡樂平在
小南門外浮梁在城外東隅德興在北門外桑
圍地安仁在東門三官堂側萬年在西關外五
星橋
風雲雷雨山川壇在永平門外薦福山
各縣風雲雷雨山川壇鄱陽附郭餘干在大慈寺址
樂平在登高山之巔明萬歷間知縣鍾化民遷建
浮梁在溪南山麓德興在鳳凰門外安仁在
治東萬年在南門外
厲壇在朝天門外明洪武間知府王哲建
各縣厲壇鄱陽附郭餘干在華林岡樂平在縣治
東北浮梁在寶積寺山南德興在白鹿門安
仁在治西藍溪橋萬年在治北
南康府
祠
諸葛武侯祠在星子左翼山康熙丁巳知府倫品卓重
建
忠節祠在南康鹿洞西卧龍岡祀漢諸葛孔明晉陶淵
明知府田琯有記(名勝志)
廬嶽祠在星子縣廬山萬夀寺之上祀廬嶽之神
許旌陽祠在安義縣依仁鄉前有大石高廣數丈一茅
插頂四時皆青相傳為許遜手植
五賢祠在府學東朱子知軍時訪古今名士居是邦者
得陶潛劉渙渙子恕陳瓘李常輩建祠祀之(廬山志)
豐利侯祠在星子西南三十五里世傳中都侯蔣子文
之後名軒者仕晉為侍郎出鎮廬江郡後詔赴闕卒
於牛角灣鄉人立廟宋賜今額朱子有祈雨祝文
顔魯公祠在府城北五里顔家山明萬歷間知府田琯建
先賢祠在白鹿洞祀唐李渤宋楊徽之元黃異有吳澄
記
宗儒祠在府城舊名三賢祠祀唐李賓客渤宋周濂溪
朱紫陽明宏治間提學蘇葵止摹周朱二子像於中
而遷李賓客主於别室後提學邵寶又以林擇之等
十四人從祀改曰宗儒祠楊廉李夢陽俱有記
周濂溪先生祠在府學右朱子守南康時建配以二程
先生張南軒記文公沒門人以二程别有從祀乃奉
朱與周同祀扁曰二賢祠元末燬明洪武初改建府
治南王禕記
三賢祠在建昌北門外祀周濂溪朱紫陽胡安定知縣
李道泰有重修記
劉西澗祠在府治東祀宋西澗居士劉渙
五賢祠在府治北祀宋李常蘇軾曾常伯
胡安定祠在建昌縣市東祀宋儒胡瑗元延祐初邑人
張菊隠重建
紫陽祠在星子白鹿洞康熙四十八年知府張象文建
祀朱子以林擇之蔡沈黃幹吕炎吕燾胡泳李燔黃
灝彭方周耜彭蠡馮椅張洽陳宓陳澔十五人配享
濟忠祠在都昌西街祀宋丞相江萬里及弟萬頃舊名
雙忠祠蘇祐有記明萬歷間增祀萬里子鎬萬頃子
鐸參議王世懋易其額曰濟忠幷記
五吕先生祠在建昌之薌山祀宋儒吕德藝德明德文
德昭德遠兄弟
李文定祠在建昌西門外祀宋朝奉大夫李燔元廢明
永樂間提學周廣移建城隍廟右
雲住祠在都昌西山下祀宋儒陳澔明萬歷中改建
黃節菴祠在星子縣顔家山祀元儒黃異知府田琯建
王文忠公祠在府學東祀明南康同知王禕彭夢祖記
周顛仙祠在廬山明太祖勅建幷有御製碑記
楊先生祠在星子學東祀明教諭楊升正統間知府王
端建以余南坡配學士錢習禮記
三烈廟在建昌上遼津南明崇禎末左兵過里熊士䕫
妾淦氏同熊女芷姑穎姑投河死浮尸如生鄉人立
祠祀焉
各縣節孝祠星子在學外西都昌在學外西建昌
在學外安義在北門
廟
府城隍廟舊在譙樓東明洪武三年遷府治南姚林有
記
各縣城隍廟星子在縣南都昌在治東建昌在縣
北安義在治東
各縣關帝廟星子在府儒學西都昌在治東二十步
建昌在東門外安義在北大街
東嶽廟在建昌治東二里明洪武間知縣倪恭重建
宫亭廟在星子縣神林浦東魏曹毗詩分風為二擘流
為兩者是也宋景德間勅著祀典
靈濟廟在建昌蘆潭祀龍王之神晉時建宋賜靈濟廟
額
三將軍廟在府治西二十里世傳秦武士唐健威李德
殳宋刁雲棄官學道隠於廬山不知所終鄉人為之
立廟
吳王廟在安義縣依仁鄉祀吳王芮
樊將軍廟在建昌治北十里相傳祀漢將軍樊噲宋封
威利侯一在安義治東名西域廟
寶蓮廟在安義縣東控鶴鄉祀漢梅福
漢夀亭侯廟在府城冰玉澗
陶桓公廟在府城北祀晉陶侃宋淳熙間朱子奏賜廟
額劉羲仲記元吳澄有重修記明洪武四年勅賜晉
侍中大司馬長沙陶桓公之神每歲夏季舉祀一在
都昌縣
文孝廟在府治西灣祀梁昭明太子蕭統
洪源廟在安義西山嶺下祀清源妙道真君趙昱
七姑廟在白鹿洞勘書臺下祀唐江州刺史李渤女宋
時建
壇壝(附)
府社稷壇在治西
各縣社稷壇星子附郭都昌在治南一里建昌在
治北安義在治北
先農壇在西郊外
各縣先農壇星子附郭都昌在東關外社稷壇前
建昌在郊外安義在東隅
風雲雷雨山川壇在府東一里錦江驛舊址
各縣風雲雷雨山川壇星子附郭都昌在縣東望湖
嶺建昌在隆道觀舊址安義在南門外
厲壇在府治北門外
各縣厲壇星子附郭都昌在治北二里建昌在北
門外安義在北門外
九江府
祠
孔氏家祠在廬山西麓相傳宋建明初孔承節重修
曾子祠在德化縣明萬歷二十三年建祀後被焚
國朝康熙六年知府陳謙重建
四賢祠在府治東祀漢宋均晉陶潛唐狄仁傑白居易
槐里侯祠在瑞昌縣西白龍泉洞口祀漢右將軍萬修
陶桓公祠在府城南甘泉鄉明羅倫有重修記
玉壺祠在湖口都盛鄉相傳晉永嘉間許真君遜祛妖
於黃牛洑人神其事乃立祠
陶靖節祠在德化楚城鄉柴桑山下歲久圮明嘉靖十
二年巡按御史李循義檄知府馬紀重建湖口彭澤
俱有祠
陶白祠在府城文明門甘棠湖上祀陶靖節白居易明
萬歷癸丑兵巡道葛寅亮建旋燬
國朝康熙十一年知府江殷道重建有記
三賢祠在彭澤治南唐景龍中建祀晉陶靖節明成化
中增祀唐狄文惠仁傑嘉靖間知縣戴璋又增祀宋
趙昂發改今名
狄梁公祠在湖口縣下觀音巖祀唐狄仁傑宋范仲淹
元滕賓明何倫俱有重修記
元次山祠在瑞昌縣瀼溪倉城墩宋蘇軾過此賦詩明
嘉靖中知縣洪均偲因合祀結與軾更名二賢祠
白居易祠在府治湓浦門内徐鉉有記
濂溪祠在廬山之麓明正統初御史徐傑副使焦宏即
書院故址改建肖像其中一在彭澤縣
張横渠祠在德化縣赤松鄉横渠曾孫陽學欽宗朝進
士會金人之變同長子經次子綸家於吳楚故有祠
焉
國朝順治十一年知府王孫章重建
岳母祠在德化縣白鶴鄉祀宋岳飛之母明正德中建
岳武穆祠在府治南明正德中知府李從正建一在湖
口縣
趙忠定祠在德化廬山麓祀宋相趙汝愚
五賢祠在德安縣祀宋守李澗楊沂王秬李邦獻李若
川
四忠祠在德化豐儲坊祀宋鈐轄趙士隆元總管李黼
明經歷彭永春德化知縣朱華玘四時俎豆以彰忠
節
李文忠祠在府治東豐儲坊祀元總管李黼賜額崇烈
明弘治三年知府童潮以兄冕姪秉昭配祀自為記
周叙又記
王文成祠在府治南萬歷間兵巡道葛寅亮建
表忠祠在湖口縣成德嶺下祀明給事中鄒逢吉
義烈祠在瑞昌演武廳右明嘉靖辛酉流賊犯廣信巡
撫胡松檄瑞昌鄉兵柯談吳黃王五姓勦之事既竣
錄死事者三十人自為文祭之
各縣節孝祠德化在學外德安在城西關瑞昌在
學外西湖口在鐘山麓彭澤在土地祠左
廟
府城隍廟在德化太寧坊
各縣城隍廟德化附郭德安在縣西瑞昌在縣西
興教坊右湖口舊在縣治旁彭澤在興賢坊
各縣關帝廟德化在東高岡德安在南門外瑞昌
在北門外演武亭後湖口在縣前金山頂彭澤
在北門外河濱
祝融廟在府城文明門甘棠湖上
匡君廟在德化南臨驛前祀匡俗兄弟
九江王英布廟在府城福星門外
漢夀亭侯廟在德安縣南門外
祖將軍廟在鄱陽湖中唐歐陽詹集云魯國顔公頃為
湖州牧州産碑材公載石還次江州蛟奔蟠引直至
湖心則茂林峭石勢環氣騰有神祠曰祖將軍廟公
異而新之製文勒碑以記將軍蓋祖逖也
謝安廟在瑞昌金城鄉
英烈廟在彭澤縣北清涼寺左唐貞觀間創祀梁昭明
太子蕭統宋嘉定甲申賜號英烈
楊東山廟在瑞昌治南祀唐禮部侍郎楊復仁
廬山使者廟在德化縣唐開元十九年勅建
東嶽廟在府治東即唐景星書院舊址
龍王廟在府城湓浦門外
大孤山廟在大孤山頂宋隆興間建
顯濟廟在瑞昌安泰鄉白龍泉側宋嘉泰間建賜額顯
濟
陶九相公廟在德化九龍灣明正德中九江大旱有僧
謂湖濱父老曰諸神能救旱者惟陶九耳今其像在
黃梅五祖寺之廡下父老怪之往訪迎歸果大雨因
祀之按陶九大完之禆將也
壇壝(附)
府社稷壇在治東北
各縣社稷壇德化附郭德安在縣北一里瑞昌在
縣西北湖口在湖塘山後彭澤在觀音山
先農壇在東城外
各縣先農壇德化附郭德安在西關外瑞昌在校
場東側湖口在東門外社稷壇側彭澤在東關
外
風雲雷雨山川壇在府治文明門外
各縣風雲雷雨山川壇德化附郭德安在縣南瑞
昌在治南半里湖口在松夀山右彭澤在縣治
南
厲壇在府治望京門外
各縣厲壇德化附郭德安在治東瑞昌在望仙橋
東湖口在西灣塘彭澤在縣東北
南安府
祠
梅將軍祠在府治東山麓祀漢臺侯梅鋗
庾將軍祠在大庾水南玉池坊祀漢將軍庾勝今廢
李衛公祠在大庾水南玉池坊祀唐李靖已廢
張丞相祠在庾嶺雲封寺祀唐張九齡明成化間重建
廖公祠在上猶城東南祀唐時顯聖禦寇護國佑民廖
公歷宋元明代加崇祀
狄太尉祠在大庾水南東山麓祀宋武襄狄青
東坡先生祠在大庾學右姚希得有記後併祀寓賢祠
四賢祠在大庾學東舊名道源書院祀宋周元公二程
子
國朝康熙間知府靳襄增祀宋程大中珦改今名
寓賢祠舊在大庾寶積寺後名五賢祠祀宋程大中珦
蘇子瞻軾劉器之安世江名表公望張子韶九成明
成化庚子知府張弼遷城南玉地坊增祀蒙川劉黻
更今名教授史昱有記
岳武穆祠在大庾水南東山麓祀宋少保岳飛
康侯祠在大庾孝友坊祀宋節度使康保年
文丞相祠在道源書院左祀文信國天祥以督府諮議
大庾唐仁上猶李梓發及上猶義士黃賢張伯子劉
淵子張南仲陽青叟黃桂發配食
忠義祠在上猶學宫後祀宋令李申巽義士李梓發唐
仁黃賢張伯子劉淵子張南仲陽青叟何時黃桂發
賢女祠在南康縣西二十五里宋端拱間建祀劉氏女
政和六年曾定國有重修記明嘉靖甲寅知縣曾迪
重建天啟間知縣陳瑾為文立碑大書賢女自沉處
甘烈婦祠在上猶縣妹資潭祀宋烈婦何用妻甘妹資
南岳行祠在府城西瑞應坊歴代祀南岳之神
文昌祠在上猶縣治東明天啟間知縣陳鍾英建
龍母祠在府治東廣化院左水旱疾疫輙禱於此
張總管祠在大庾衙背巷祀元末總管張元祚
大節祠在南康學東祀明參政蔡運
楊韓二中丞祠在大庾玉池坊城隍廟西初祀明巡撫
侍郎楊寧後增祀巡撫都御史韓雍今圮
王陽明祠一在大庾玉池坊名報功祠久廢一在南康
旭山劉節有記一在上猶學後名感恩祠一在崇義
學東萬歷間知縣林際春有重修記
韓襄毅祠在南康縣旭山祀明虔南巡撫韓雍與王守
仁
張東海祠在府治西明弘治間建祀知府張弼以鄧應
仁配
白沙祠在大庾玉柼山明成化間建祀陳獻章已廢
西洲祠在上猶學右明嘉靖間知府林介遷學有功故
祠之
周守祠在府治東祀明知府周鏜後改為遺愛祠增祀
知府鄧應仁鄭登高陳堯後圮俱併入名宦祠
林宰祠在崇義觀音山下祀明令林大佐
各縣節孝祠大庾在學外南康在大節祠左上猶
在學外崇義在城隍廟前
廟
府城隍廟在管界都玉池坊仍宋元明舊址
各縣城隍廟大庾舊在興教寺左康熙七年知縣胡㴶
改建府城隍廟左南康在城東北隅明季燬於兵
順治十二年知縣鄭思魯重建上猶在縣治東
崇義在儒學左
三皇廟在上猶縣東城外今圮
龍王廟在南康九牛水驛舊址一在崇義縣
琴龍廟在上猶治西五十里元延祐丙辰旱達魯花赤
楊伯顔察兒因禱雨有應祠之
各縣闋帝廟大庾在北門外南康在旭山上猶在
縣治左崇義在東關
壇壝(附)
府社稷壇在寶豐門外寶珠山南
各縣社稷壇大庾附郭南康在縣西印塘上猶在
治西一里崇義在城西
先農壇在水城西郊外
各縣先農壇大庾附郭南康在西門外上猶在東
門外崇義在南門外油寮前
風雲雷雨山川壇在府城南一里
各縣風雲雷雨山川壇大庾附郭南康在縣西南古
城嶺上猶在治西一里崇義在城南
厲壇舊在府城北太公殿後山坳下明洪武間知府宋
琪建正德中知府何文邦遷金蓮山
各縣厲壇大庾附郭南康在治北旭山亭石上猶
在城東資夀山後崇義在城北
贑州府
祠
名將祠在安遠西門外明知縣王卜相建祀漢韓信宋
岳飛霜降致祭
忠臣祠在寧都文明門内祀唐張巡
葛姆祠在興國衣錦鄉相傳自交趾至此築城因家焉
宋慶元間知縣莊夏禱雨靈應額曰惠應
五賢祠在寧都延春谷舊為孫氏四賢祠宋熙寧中復
以介夫配改五賢祠元吳澄撰碑記趙子昂書(吳文正集)
黎氏賢良祠在寧都安靖坊祀後梁刺史黎球宋進士
黎仲吉修撰黎珣元至治間建吳澄有記(同上)
周濂溪祠在雩都羅田巖即周子講學之地嘉熙庚子
縣令周頌建以二程子配
程大中祠在府學右宋紹定六年州守姚鏞肖像建祀
清獻濓溪祠在府治西北隅宋贑守胡榘建文天祥有
記明贑縣知縣陳履忠移建光孝寺左改康泉書院
清忠祠在府治宣明樓右祀宋趙清獻抃文信國天祥
明都御史周用重新之自為記後知府羅輅移建府
治外
國朝移建江東廟南雍正六年贑南道王世繩捐修自
爲記
王巖陽先生祠在通天巖明憲使趙御名建祀宋秘書
陽孝本嘉靖中改祠巖下
忠烈祠在瑞金治右祀宋諫議大夫劉鵬知州劉舉䕫
父子明隆慶間知縣李若愚建并記
名賢祠在興國之安湖宋慶元間建祀程大中父子万
逢辰有記明萬歷間知縣何應彪改名增祀三程居
中左信國而右文成葉向高有記
五賢祠在興國治左祀宋程顥程頤李朴文天祥元元
明善
尹天民祠在會昌舊學宫之左
精忠祠在府南景德寺右祀宋岳武穆王飛近圮贑南
道王世繩捐修有記祠有武穆手書贈張紫陽北伐
詩鐫於石
雙節祠在信豐儒學東祀元尹李廉及其子敬
忠節祠在龍南學左祀元尹陳泰
繹梅謝公祠在府北玉虹墖前祀明都御史謝杰謝詔
有記
王文成祠舊在府治東南後遷府學之右有石刻像張
位記
國朝雍正九年知府魯之裕重修
報功祠三一在贑縣學右祀新建伯王守仁以知府邢
珣配一在長寧鎮山樓左祀總督江一麟參政張士
佩副使朱茹知府葉夢熊一在安遠治西祀王守仁
及虞守愚有李春芳記隆慶間增祀吳百朋李多祚
崇禎十年又增祀潘曾紘謝時旦
陸中丞祠在府學左祀明都御史陸穩有尚書張鰲碑
記
海忠介祠在興國治西祀明令海瑞有王芮記後增祀
盧宁更名盧海祠曾于拱有記
國朝康熙甲子去盧以黃維桂配改海黃祠辛夘知縣
張尚瑗益以宋程珦莊夏與盧黃並祀焉
何善山祠在雩都北門濠背祀明工部主事何廷仁
盧太常祠在寧都城隍廟右祀明太常盧逵
盧令祠在府舘右祀明興國知縣盧守副使曾于拱有
記
羅念菴祠在贑縣鳳凰臺祀羅洪先以講學之地改建
萬令祠舊在瑞金北街明正德丙寅建祀死難知縣萬
琛嘉靖間遷府館右隆慶間知縣吕若愚重修匾曰
忠令祠後知縣陳宗舜以嘉靖死難義勇鍾華鐸等
十四人從祀
國朝順治二年死於廣寇義勇李開上李生豔五年死
於江賊楊耀明等百餘人俱附祀焉
四賢祠在瑞金龍珠寺左祀明末舉人朱國卿諸生謝
長艮楊兆隆謝啓彦知縣吳可敷有記
烈女祠在會昌麗澤門内祀明平遠知縣王化妻計氏
英烈祠在會昌珠欄舗祀死賊義勇劉震
佟中丞祠在府城湧金門内祀贑撫佟國器後因水患
改建牌頭街
郎永清祠在府城棉布街吉水李元鼎有記康熙四十
四年以子廷極巡撫江右
御書世貞堂字額懸之祠堂學道劉琰有記
各縣節孝祠贑縣在學後傍雩都在承流坊大街
信豐在城内福德坊興國在學外側會昌在學
外安遠在學外左寧都在東關通衢瑞金在
城内龍頸街龍南在龍城書院右石城在城内
進賢坊定南在城西長寧在義學左
廟
府城隍廟在萬夀宫左
各縣城隍廟贑縣在治左明萬歷間知縣楊汝昇重修
邑人謝詔記雩都在治東明洪武間知縣宋弘建
信豐在南門外興國在北門外明知縣馮欽建
寧都在治西明天順中建會昌在麗澤門内康
熙庚辰典史王大憲倡建安遠在治西瑞金在
察院司右宋建龍南在治東宋令鄭輪建石城
在治東北順治壬辰知縣董令譽重建定南在學
宫左長寧在城北大街
龍王廟在府治北坊棉布街
各縣關帝廟贑縣在萬夀宫右雩都在城隍廟左
信豐在城北寶塔寺左興國在縣北一里寧都
在縣治前會昌在雙溪渡瑞金在雲龍橋頭
安遠在城内老校場龍南在東門内石城在儒
學右定南在舊城隍廟地長寧在古城濠口
昌文侯廟在雩都治西舊云灌嬰定江南置豫章郡尉
陀擾邊嬰將兵擊之駐於雩築城東溪即其駐壘處
立廟祀之宋紹熙庚寅燬於寇嘗有人掘其處得石
瓦於左池可爲硯州守洪邁有灌瓦硯銘
江東廟在贑縣雷岡之上祀秦石固屢著靈異唐大中
間里人周誠重建宋嘉祐賜額顯慶紹興加封昭烈
文信國有記元加封王號明洪武中勅有司歲以正
月初八誕日致祭移祀城内四路口宋濂有記
廣濟廟在府城北儲潭山麓相傳晉咸和二年州守朱
瑋提兵討蘇峻次儲潭夢神告曰我為儲奉帝命
司此土人無知者君能為廟祀當有以報瑋如其請
祠之乃行果克敵而返宋紹興中賜今額元至順中
修有劉泰記明洪武間儒士吕理募修知縣陸賢記
潛靈廟在府治南噴龍石之麓晉咸康五年太守庾恪
建以祈雨靈應宋賜今額明永樂中勅封廣潤侯勒
碑廟前
英顯廟在瑞金東城内為唐義勇馮祥興祥禎祥兆建
宋紹興間賜額英顯
博濟廟在寧都潭富村宋崇寧乙卯建祀南唐邑人胡
雄賜額博濟明進士莊震孫記
孚應廟在寧都之北郊祀五代時都督嚴夏宋建炎紹
興間屢以靈異加封爵邑人曾原一記
歐陽將軍廟在安遠龍泉保神名晃五季時以禦寇功
仕楊吳授工部尚書嘗與妹九姑屯兵嶺上後人立
廟其地宋端平間贈晃千牛衛將軍
張武翊廟在安遠寶陽門外相傳武翊為巡檢捕賊戰
沒馬銜其首以歸馬遂死邑人葬其首并埋其馬因
名白馬墓立廟祀之
開平忠武王廟在府治南明初常遇春提兵下贑不戮
一人詔許廟祀知府陳璧建今廟在總鎮署垣墻内
東嶽廟在石城進賢坊明熊懋官有重修記
雩山廟在雩都宣義鄉宋淳熙丙午州守周必正建祀
雩山之神邑令周頌記明知縣蘇恪重修
軍山廟在寧都東門外以祀軍峰山神
琪湖廟在安遠修田坊宋嘉定間知縣陳樸建祈禱輙
應明洪武十七年知縣周泰重建
博濟廟在寧都雙魚洲又名龍王廟至元中建祀水神
謝端公明萬歷邑人重修改其額曰靈濟同知何天
德有記
壇壝(附)
府社稷壇在西津門外明洪武庚戌知府鄒奕建
各縣社稷壇贑縣附郭雩都舊在水南秘書坊明洪
武間知縣宋弘遷建妙淨寺西信豐在城西禾豐
門外興國在許瑶岡之隂會昌在黃坊安遠
在大興寺後寧都在治西二里瑞金在城西
龍南在南門外石城在西城外即明儒學射圃舊
址定南在縣西長寧在城西南一里
先農壇在東郊外
各縣先農壇贑縣附郭雩都在西城門外福田寺邊
信豐在水東坊老公坑興國在忠孝新地方
會昌在南門外觀嶺坊安遠在濂江坊寧都在
西郊外瑞金在北關外龍堆地龍南在楊坊
石城在南關外仙源坊定南在下歷地長寧在
東郊外江東廟左
風雲雷雨山川壇在鎮南門外
各縣風雲雷雨山川壇贑縣附郭雩都在縣治西南
信豐在禾豐門外興國在南岡康熙丙戌知縣
張尚瑗重建邑人劉天眞記會昌在黃坊安遠
在濂江坊寧都在縣西南瑞金在縣南二里
龍南在南門外石城在縣南定南在縣南長
寧在城南二里
厲壇在府城北
各縣厲壇贑縣附郭雩都在縣北二里康熙丙戌知
縣盧振先重建信豐在縣北三里興國在演武
亭東會昌在治西南水背安遠在古田坊寧
都在縣北明洪武間知縣莊濟翁建瑞金在縣北
一里龍南在西門外石城在風禽嶺定南在
縣北長寧在城北一里
江西通志卷一百九
