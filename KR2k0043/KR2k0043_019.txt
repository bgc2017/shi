欽定四庫全書
江西通志卷十六
水利(三)
饒州府
鄱陽縣舊額義仁鄉(黃花陂彭公陂)復禮鄉(曰北湖陂灌田一萬五百畝
神保堂圩灌田一萬一百畝南湖圩灌田一萬八千三百畝遒汊湖圩灌田五千畝長風陂)懷
仁鄉(曰赤岸陂高家洔陂)松蓋鄉(曰陳家堰上趙堰)新興鄉(曰龍舌嘴陂馬家
堰計十五丈防祁門水官路大洔計八十丈防祁門水孔目圩濠湖圩灌田三千一百畝)千
秋鄉(曰車輛湖圩灌田二萬餘畝西朗圩灌田五千三百畝郭溪圩周四千畝新陂松嶺
陂土塘陂四溪坽圩灌田五千一百五十畝樟潭圩灌田五千三百畝湘坽湖圩灌田三千五
百畝超子坽圩灌田五千六百畝巖坪坂圩灌田一千五百畝新坽泉湖圩灌田一萬一千畝
湯灣湖圩灌田二千一百畝大場圩灌田二萬五千畝喬木灣圩灌田五千六百畝棠棃湖圩灌
田二千八百九十畝清泥圩灌田四千畝畫湖圩灌田五千六百畝樂岸東圩灌田三千畝柿
湖陂團陂老堰下蓋陂)
餘干縣舊額大慈北鄉(曰王家塘許師塘西津圩約三里南岸圩東港圩
孟家塘遥湖塘流清塘白水塘金家塘草灣塘澇湖塘接連八字嘴等圩約十餘里永
樂七年舒彦祥建言修築黃柏塘板湖塘曹家陂放生塘鏡湖塘胡陂官陂小陂
槎橋坽八圩毛家渡圩中小塘大湖塘石頭口等三圩武陵塘斜穴古程湴湖雷家渡
等七圩魚池塘童家印陳塘等三圩明水樂間何伯傑建言修築)大慈南鄉(曰石巖陂
馬陂嘴雲山等七圩赤塘白馬塘斷樹陂袁家陂太平洲等六圩涂家塘)萬春
鄉(曰行公陂岡下陂小塘陂楊家陂青水陂穆家陂樟樹陂張家陂五昌坂等圩
湖上塘楓塘夾山塘垂株塘劉山塘烏沙塘車架塘馬家塘上塘中塘灌蘇
塘)孝誠鄉(曰小地陂甔陂山門塘周師陂李家塘萬家塘蕭家塘)安樂
鄉(曰黃華陂青湖等塘梓木陂車塘)習泰鄉(曰湖青塘聚陂桃林陂清風塘
漂塘馬橋陂楊林塘堰塘)福應鄉(曰虞家陂車戽塘黃家陂譚家陂管頭等六圩
東源塘新陂龍窟阮家夾等十八圩中門塘)德化南鄉(曰段家陂靛窟等三圩
楊村塘大行陂荔林等七圩南湖塘胡陂三塘等十四圩東塘)德化北鄉
(曰金井佛等二圩西湖陂大湖塘管歴湖土礲石澗管頭等五圩辛塘陂明湖圩接槎
塘)洪崖鄉(曰土岡塘大象塘)
樂平縣舊額永豐鄉(曰灌陂舒家陂灌莊陂鵲橋陂土視陂傳賢塘坎中
塘中塘稱心寺塘大塘菱塘西充塘新田陂楓樹陂下攝陂山塘紫湖塘遊
姑塘三丫塘中港陂堯橋陂大禾陂古壠陂馬欄陂南橋陂松墩陂龍珠陂小
陂林公陂大陂上河陂栗木陂柏合陂溝陂灌田二萬餘畝明嘉靖間委韓簿修築未竟
西村陂東姚陂水欄陂楓樹陂汪家陂王家陂黃土陂裏陂西充陂清塘陂
大塘陂長隅陂濠陂小塘陂猴陀陂灌田百頃劉家陂鄒家陂防救陂白土塘范
湖塘曾家陂高村塘荆湖塘)長城鄉(曰柘陂孫家陂東源陂石嘴陂炎田陂
石塘陂石家陂珍陂董家塘陂社靈陂湖尾陂楊梅陂儒陂塘長塘棗木塘汪
家塘雲塘黃臻塘高塘章塘缺頭塘清塘劉家塘白鷺陂烏撩陂袁家陂里
衝塘大沙陂大熟陂)金山鄉(曰汪家陂有二甘家陂大源陂半山陂石村陂巖
前陂項坑陂灌田陂堰口陂羅家陂石陂韓五陂鮑家陂徐柿陂新陂土橋陂
烏深陂孟建陂上田陂張家陂康浪陂械板塢陂臨段陂石家塢陂程家㠑陂
石吳陂李祐陂彭家陂上田寺陂)樂安鄉(曰莊前陂油榨陂童林陂寶榖寺陂
牛事陂畫陂楓林陂曹陂劉師陂朱公塘王家塘南塘雙塘梅木陂蓮塘陂
劉村陂楓木陂衆陂汪二陂松木陂臧家陂茶槽陂)銅山鄉(曰棕陂英公陂
胡村喬下陂胡村喬上陂牛車陂楊梅陂黃家陂横山陂長塘陂盧坑陂石陂湖
頭陂石掘陂清塘鵝塘藍塘石圳塘楊樹塘韓吳陂土地陂烏塘陂大塘吳
家陂)永善鄉(曰煖水塘古石陂灌田二十九頃有奇上漾陂東山陂楊壠陂下漾陂
大黃陂黃源陂益塘陂松木陂扶竹陂陳閘陂尊聖陂灌田二十五頃有竒小杭陂
泉源陂程于陂徐家陂圭陂雞骨陂張家陂栗口陂南村陂中陂李家陂陵
陂魚塘陂坑尾陂)豐樂鄉(曰羅山陂牧牛陂復山陂回上陂履常陂西外陂
回下陂新城陂烏山陂昶陂)懷義鄉(曰戴家陂櫟水陂&KR1108;家陂古陂楊木
陂獐獅陂栗樹陂南塘翥山陂塘胡家陂韓家陂土堘陂程河陂車陂
瘦陂韓家下陂觀陂硤石陂馬尾陂苦蓮陂珠子陂黃泥陂有二中原陂長畔陂
有二李陂石陂葉家陂泥陂泥頭陂長門陂)静理鄉(曰范泥陂檢陂劉金
陂葉家陂社林陂石陂楓樹陂淳湖塘石嘴陂齊岡陂綰口陂童家陂新塘陂
酬陂范羅陂程家陂陀陂鐵牛陂鮑家陂黃家陂社陂古塘灣陂小陂大塘
高塘胡家上陂胡家中陂胡家下陂第三陂第五陂猪頭陂大田陂楊岸陂白
水藕塘連井陂鸚鵡陂沙陂茗衝陂廟下陂廟上陂廟中陂興嗣陂徐家陂崧山
陂嶺頭陂西源陂高圳陂同心陂魯陂洪家陂張家陂望田陂土苟上陂土苟
中陂土苟下陂上照陂社壇陂斜田陂荷花陂葵田陂欄横陂臘壇陂寺陂山
下陂月湖塘高塘趙名塘官塘)萬全鄉(曰高陂耆德陂壇陂王公塘松樹源
塘孫充塘葉家塢陂王坊陂小塘灌田十頃三畝紙山陂南田陂楓樹陂湧陂西
山陂院前陂何家塘臨岸塘清塘程家陂彭村陂胡冷陂楊陂横山陂中陂
金村陂塘塢陂小華陂石陂小塘陂映陂新陂楊絲陂早木陂使陂窯陂)
浮梁縣舊額東鄉(曰西堡陂楓陂許塢陂裏池陂匾陂慈陂洪陂小陂
新陂程陂穀陂青陂林田陂會昌陂李廣陂官陂程坑陂早禾陂佛菴陂龍
潭陂石埧陂大塘陂余章陂豐慶陂新陂青陂橋陂大慶陂朗陂墩陂麻陂
官陂桑陂石馬陂)南鄉(曰𤯝塘陂車陂沐塘陂邱村陂洛陂湧陂確陂籍
陂新陂寺前陂歴降陂查木陂大橋陂石井陂板橋陂蘆陂石陂大泉陂留石陂汪洪陂安陂長
流陂竹路陂同台陂楓林陂一字陂小花陂邊山陂鷹心陂石陂陳章陂流絲
陂絲麻陂)鎮市(曰夏大陂水碓陂鹿脛陂水龍陂楓林陂新陂路陂古城陂
板橋陂余村陂土山陂)西鄉(曰&KR1108;家陂蘇陂長陂小陂梅陂官陂楓林陂
烏陂張師陂詹村陂桐林陂楊永陂桑木陂新副陂移築陂董村陂大禾陂官
陂大兒陂鐵爐陂青山陂仕村陂貴湖陂楊陂里師陂長林陂神仙陂小橋陂
水坑陂宗陂黃泥陂洪村陂柘林陂鴨兒陂嗣陂長陂石陂楊塢陂大塘陂
蘆陂金什陂陳師陂匣山陂張子陂葛闡陂無名陂學田陂柳公陂下思陂
中到陂石倉陂葉村陂吳思陂洪思陂麥稈陂閔坑陂)北鄉(曰大田陂楊水陂
雙坑陂小坑陂仕隠陂沉金陂井陂鵝兒陂陳村陂學田陂黃山陂官路陂
宋陂牛塢陂狀元陂隐山陂查木陂譚山陂新陂趙乾陂儲田陂林田陂店陂
青陂柱陂瓦窯陂和尚陂桑園陂大沙陂詹村陂水陂松樹陂楊樹陂古路
陂張隆陂辛合陂馬兒陂提胡陂黃泥陂行者陂楊陂芽橋陂塞山陂西坑陂
青石陂樟水陂高陂葉村陂郎台陂楊仕陂藩村陂汪村陂饒陂塘車陂胡
三陂亢洪陂芳草陂吳平陂車陂石斛陂水車陂長潭陂高塘陂柳木陂澆陂
高車陂大惟陂泉坑陂柳塘陂港口塘水塘當口塘楓林塘水晶塘邱村塘
寒家塘同台塘藕塘白玉塘磁石塘樟木塘查村塘)
德興縣舊額一都(曰太保廟下陂張家塘徐公陂荷葉陂)二都(曰株木小塘)
三都(曰官陂洪大陂周家㠑下陂樟木陂李村陂洪家庫前陂許家陂寺塢陂
賈家店前陂章公陂周家衝口陂)四都(曰烏石官陂程家陂鄭家陂姨婆陂傅家
陂荷花塘青草塘騎馬岡塘)五都(曰傳家陂胡峰陂高明寺前陂姚村陂下車陂
姚家棃木陂王村陂許陂白牛段陂南莊陂)六都(曰箬塢陂水源陂黃坑口陂
王村陂白芒陂抱湖陂)七都(曰株木陂梚木陂劉家陂江潭陂)八都(曰李家陂
項家陂菱湖陂)九都(曰前坑陂石塘陂裏坑高段陂石壁陂崗山陂常豐大陂
徐公陂)十都(曰楊勇陂李木陂韓村陂武坑陂赤土陂低陂吳家陂新田陂
南村陂陳家大塘汪回塘魚塘東塘白毛塘)十一都(曰湯家陂溓陂山下陂
倉前陂塘陂洗馬陂趙蔡陂涓陂東塢田陂葉村陂蕨陂菴前陂早禾陂大楊
陂社屋前陂船木陂)十二都(曰夾坑陂深陂茶陂李家陂石塘大陂童家陂
低陂紙曹陂)十三都(曰西源大陂神壇陂延生陂圳石陂東源陂港下陂潭口
陂姚家陂横港陂連灘陂爐坑陂大灣陂西陂)十四都(曰大王陂吳家陂方
陂杉木陂中陂)十五都(曰大塢陂葉婆陂爐坑陂余召陂王家陂張家陂魯
家陂湮山陂白石陂尹家陂)十六都(曰源頭陂深陂長塘陂吳家陂移陂花
橋陂紅石陂流源陂流宗大陂)十七都(曰小琴陂乾田陂尖山陂西岸陂廟
陂方卿陂上下蛇陂新陂石佛陂李坑陂横陂横木陂余鳳陂塘口陂瓦窯陂
古樓陂尋陂黃土陂董村陂新陂坎頭陂李十一陂倉前陂)十八都(曰蔣源坂
陂下陂源頭陂陳家灣陂會潭陂王村陂王助教陂程村陂墓林陂楊林陂王
家陂司徒廟前陂石頭陂楊林陂早禾陂徐家陂灣頭陂大禾陂長水陂蔣家陂
桂湖莊陂上坂段陂)十九都(曰大歌陂柘木陂陳二陂大用陂墓林陂下陽陂
董家塢陂)二十都(曰小朗陂蛇陂大王陂横石陂小陂宗閭陂要成和尚陂)
二十一都(曰上坑陂雪充陂遠坑陂西坑陂盤龍陂)二十二都(曰詹村陂
項家陂土窖陂塘陂山塘陂經路陂)二十三都(曰瑞港東陂白塘陂爐坑
長流陂李家陂爐坑陂新村陂長斛陂盤田陂萬家陂梅林陂雪陂沙陂瑞港
西陂烏石陂葉灣陂鄭家陂八十源陂石隴黃陂)二十四都(曰港頭陂子門陂
王師陂詹家陂礦山陂程家陂下程陂神山陂)二十五都(曰南山陂招口陂
重陂程村陂張村陂)二十六都(曰雙溪陂□石陂土箭陂王家陂查陂
程二婆陂魯存陂西岸陂南坂陂船槽陂)二十七都(曰古坑陂西陂)二十
八都(曰對木陂石壁陂)二十九都(曰昔塘陂程二陂席陂白石陂黃小陂
塞塘陂)三十都(曰新陂廟陂撩車陂)三十一都(曰大沙陂黃土陂坑口大
陂麥圍陂大坑陂穴陂坑陂顯石陂塘陂長年陂石陂蕭翁陂)三十二
都(曰黃公陂早禾陂煖水湖陂黃沙廟前陂)三十三都(曰西隴陂邵家陂西
陂魯家陂早禾陂項家陂翁家陂石陂聳陂)三十四都(曰胡家陂毛家陂
程家陂同崗陂滑石陂陳家陂四葉陂余家陂長陂新陂)三十五都(曰石
顯陂黃江陂李河陂棃木塘陂上下清塘陂黃公塘漆公大塘)三十六都(曰黃
家陂長陂蔣村陂葛陂)三十七都(曰錦坑陂黃沙陂)三十八都(曰霍林陂
徐家陂吳家陂程家陂順福陂彭家陂)
安仁縣舊額一都(曰雞公堰小堰)二都(曰上下堰竹節堰黃土堰中陂堰)
三都(曰高堰濡田陂石圳陂)四都(曰石碣陂白泉陂張公陂泉水陂横陂連陂
菱塘)五都(曰上寒陂下寒陂塘石塘小水堰月山下堰金竹堰)六都(曰承隆堰)七
都(曰茱橋堰翁家堰胡家堰杜橋横橋堰長坑祝家土堰大陂彭家陂黃牛陂長
塘店塘團湖塘)八都(曰桑樹塘合掌塘雲塘)九都(曰易家陳潘家陂赤塘灌
田八頃郭湖塘灌田五頃)十都(曰楊師陂姜村陂返港陂灌田三千畝劉家陂上新
陂長灘陂灌田三千畝青宗塘牛塘石塘東塘赤塘埽箒塘大塘)十一都
(曰麻埠陂徐家堰郭家堰新堰鳥子堰黃花堰梅塘堰古塘朱家塘洪家塘上
古塘慶山塘槎源塘)十二都(曰楊子堰龍塘)十三都(曰石瀨陂灌田三千畝
舒家堰桐樹堰南脚堰大池堰上河堰神仙堰五鬼堰鮑家堰阿陂堰洗馬塘
西莊塘林塘巖塘烏槎塘)十四都(曰新堰張家陂河泥塘游兒塘蓮塘吳灣塘李家塘上十分塘下十分塘仙巖石下塘百葉塘大石塘)十五都(改隸東鄉不載)
十六都(曰雙洲陂灌田五百十畝官陂石陂裏澗堰嵩塘牧羊陂洗馬池)十七
都(曰王師堰葉家堰龍湖堰灌田六百畝九圳陂灌田六百畝饅頭堰樓源塘楊源塘
鬼塘大路塘)十八都(曰棗子陂石潭陂合溪堰漫居塘荷塘石塘随塘)十九
都(曰界牌塘大山塘石塘北源塘)二十都(曰饒家陂李家陂瓦窯塘黃柏塘)
二十一都(曰楓樹堰楊樹堰大塘堰後山塘赤株塘西塘笏竹塘官塘隂
成塘南塘西源塘東塘羅村塘)二十二都(曰黃家渡陂上羊陂古塘陂李港
塘大塘禮塘古塘伊家塘共灌田六百畝)二十三都(曰蓮荷堰姚家堰竹篠堰
白石堰孫家塘瓦窯塘)二十四都(曰黃風陂潘家陂横堰洪家陂范家陂
南視塘泥湖塘李湖塘連塘姚公陂邑志康熙二年築)
萬年縣舊額一都(曰胡師塘森樹塘路邊塘塘園塘蓮花塘畬塘張村塘)
二都(曰虎眼塘潼灣塘)三都(曰官塘洋泥塘)四都(曰嚴家陂五湖陂王家陂塘
洲陂俱邑志新增)五都(曰東良陂徐家陂翁婆陂謀陂龍春塘徐家塘)六都
(曰桐杭陂曾陂雙亭陂盧家陂)七都(曰雙石陂石潭陂八字陂中興陂灌田四千餘畝
槐田陂)八都(曰柳塘陂燕陂荷陂中勇陂扶陂洪塘)九都(曰長村陂丹田陂羊東陂九圳陂定陂候陂汪陂)十都(曰洪村陂黃村陂羅陂陳角陂琉璃陂
楊林陂郭家堰荇塘聖仕塘)十一都(曰黃鶴陂流馬陂龜塘凉傘塘)十二
都(曰新陂後湖塘藍塘獺塘)十三都(曰茱坵塘闊三十六畝星月塘一名對古
儒林塘俱邑志新增)十四都(曰島塘)
鄱陽東湖堤唐建中元年刺史李復築以捍江水百
姓戴其德因名邵父堤(又東北三里有李公堤)歲久堤圯明嘉
靖三年兵備道范輅檄知縣徐俊民築石堤三十里
畱釣橋畫橋二坽以消溢水易名范公堤提學周廣
有記
馬塘在府城東北四里唐刺史馬植築又北六里有
上湖堤亦築自植因號馬公堤
祝君坽在鄱陽縣東北懷德鄉唐景雲間刺史祝欽
明開浚故名按欽明立朝鄙佞一節之美自不可沒
明洪武二十八年鄱陽縣丞周從恭修復舊陂十四
所成化間知縣劉煥築濠湖圩弘治間知縣余本實
築湯灣湖圩後令翁永年築樟潭圩縣丞劉興修築
北湖陂嘉靖二年知縣徐俊民修築清泥等十二圩
大場湖等十圩
明洪武二年餘干州同李寧修築決圩三十餘里百
姓繪琵琶明月圖以贈永樂元年修龍窟隄嘉靖七
年典史劉安修築南堤(劉安以御史謫)萬歴間主簿高朗修
築西津圩又修接連八字嘴等圩戊辰壞於水巡按
田珍復築天啓七年知縣王如春築萬年堤自龍津
至&KR0309;口數十里
薛公塘在樂平縣清泰坊以宋大理少卿薛仁輔忤
秦檜流寓得名
翟公堤元至正間樂平知州翟衡築捍禦水患民德
之即今&KR0309;頭是也邑儒程時登有記
明嘉靖十八年樂平主簿高宗漢修築鸚鵡塘鐵牛
陂十九年邑人黃進議開西河殺水勢鑿安沙垻導
水西入蓮花湖達長溪會於江不果萬歴二十一年
知縣金忠士修築東源半山等陂八所月湖何家二
塘又平黃源陂程馬二姓争水訟立石分溉高擢為
文記之
浮梁縣蓮荷塘舊名柳溪周三里許遶琵琶洲南流
經市中通泗橋至龍船尾入大溪宋景祐間州守范
文正仲淹浚之以制火災廣四十餘畝後為汪澈别
墅歲久民占明嘉靖三十七年知縣蕭奇勲清復之
以歸儒學黃御史蕎有學塘碑記
國朝康熙三十七年知縣程鯤化重濬邑人詹槐芬記
之
明正德四年饒州推官顧應祥浚浮梁&KR1108;家陂分小
坑港水入石渠渠成獲石刻云太平年端午日鑿考
其時當梁敬帝迄兹九百餘年事詳應祥記中
明洪武三十年安仁邑紳王溥(河南行省平章)鑿官陂灌藍
田一坂田五百餘畝又鑿石陂裏澗堰歲久湮塞嘉
靖十八年知縣蕭時中乃鑿洪巖嶺通河水灌藍田
坂千餘畝人稱蕭侯富川陂後令熊兆禎有記
東良陂在萬年縣東門外舊為洪水衝塌明正德八
年參政吳廷舉平姚源賊因置縣捐金伐石成之
按饒州古稱沃野利畊桑考諸近代餘浮諸邑之
濱巨浸者汎濫輒無涯涘若德萬山鄉灌溉恒資
桔橰二者蓋交病焉饒志引明儒胡敬齋有水利
十二策其目擊鄉邦情形洞中&KR1094;要乃檢遺集及
居業錄未見載入而所作永濟陂記有云民為邦
本田里溝洫實王政先務又云有司既不用心於
此非周君此鄉之民無歲不有旱患他方之賢慕
義而興則惠之所施益博其砭針守令者至矣
南康府
星子縣舊額紫陽堤田公堤犀牛塘(在白鶴觀後)棲
賢塘(在青泉鄉侵占為田)三塘(一在觀羊山口一在犬眠山麓一在壠口)大塘余
家塘(在兜率寺側)杜家塘左家塘城隍塘起蛟塘
西廟塘黃浦灣圩石山圩大塘圩趙家
圩横汶圩于錦圩谷山圩熊家圩金鍾堰(在縣北五里)左家
堰(在縣西三十里)大陂堰(在縣西七里)八字堰(在開
先寺前)蜈蚣堰赤岸堰外屋堰
都昌縣舊額陳公堤月塘(在縣治右垣外)寺前塘(在縣治西南水
閘通焉)官塘(上塘十畝余家業下塘二畝每年納官魚四十觔亦通水閘)蔣家塘(在縣
冶右垣外)羅家塘(在縣治東八十步)李家塘(在縣治東城内)石家塘(在縣東二
里)何塘(在縣東五十里七都)上白水塘下白水塘(俱在縣西北四十里)
株樹塘(在三十一邵)南山塘(在縣治南山前)稍公塘(在縣西十里)獺子
塘(南縣治西北)雁塘(在縣東二十里)石金塘(在縣東四十里十六都)鐵牛塘
(在縣西十五里)段家圳(在縣東四十五里十六都段姓世居)葉家汊(在縣東九都)徐
家堰(在縣治東二百步通水閘)黃家堰(在縣東四里自介石内山麓逐處發源西北流入湖)
但家堰(在縣北三里自生水壠下起西南流入湖)
建昌縣舊額東門堤九里塘鯉魚塘黃家塘
墖前塘桑葉塘蔡家塘觀前塘觀後塘
和尚塘(九塘俱在城)艾家塘(在縣治西門外)永興圩葉家堝圩
廟下圩大路圩青墅圩潭頭圩原槎圩
(在縣東三十里)廖坊圩(在縣東二十里古名廖家汊)桐陂坽鵝峰圩
大岸圩塘泥坂圩大梘圩鴉湖圩泥坽圩
小港圩西灣圩潺口圩城山圩楊泗埠
中洲圩(上自煥文壇下至車埠約十里介於大小兩河之間)大港下圩小港
弦圩大港淦家洲圩長壠圩永豐鄉陂塘(凡四
十)豐安鄉陂塘(凡七十二)德政鄉陂塘(凡四十六)夀安鄉陂塘
(凡三十四)釣臺鄉陂塘(凡四十九)寧遠鄉陂塘圳(凡五十五)甘泉鄉
陂塘堰(凡六十四)脩智鄉陂塘堰(凡四十三)昇仙鄉陂塘堰(凡三
十二)新城鄉陂塘堰(凡五十三)歸義鄉陂塘堰(凡二十五)
安義縣舊額安義鄉陂塘堨堰(凡六十八)嘉靖間補築者(凡十
有九内有大港口在四里)新築者(有三寒谷堰在南三村源出
雷湖灌大坪湖溪等處田數十頃雷堰在五里源出奉新湖堰接流直抵孔湖灌溉田數十里草堨在三里源出視溪高坪接流自廿
田至沙井直抵長港)南昌鄉陂塘堨(凡四十内有圩堘在一里)嘉靖間補築
港堨塘堰(凡十有八)卜鄰鄉陂塘圩(凡六十有九)嘉靖間補築
陂塘壋(凡十冇九)新築者(有二康沙陂在二十里鹿頸陂在十八里)控鶴鄉
陂塘(凡四十有二)嘉靖間補築者(凡十有二内有葛岡湖在五里九坊堰在六
里係知縣高暘重修)依仁鄉陂塘(凡三十)嘉靖間補築者(有三)
紫陽堤一名南康星灣石堤在府城西南一里宋元
祐中知軍吳審禮始柵木為障崇寧中知軍孫喬年
易以石歲久堤壞淳熙七年朱文公熹來知軍上劄
子乞支錢糧修築石堤委星子縣令王文林司戶毛
敏功職其事五浹月而工成增舊堤者三尺又濬二
澳之淤挺木以護其外詳見吕成公祖謙碑記明正
統六年知府翟溥福重修景泰五年知府陳敏政修
築自為記嘉靖元年知府羅輅修之四十三年巡撫
周相委同知楊侃督修起二月訖工九月舊隄高一
丈四尺復增三尺相自為文記之萬歴三十二年知
府袁懋貞重修
明萬歴間水勢徙而漸南城址受齧二十一年癸巳
知府田琯鑿石為長堤自湖防廳左起至黃婆磯長
數百餘丈高廣二十餘尺又於堤上建真武祠以鎮
之郡城及學宫民㕓永息水患人稱為田公堤吳國
倫有記琯又修金鐘堰灌五里牌田四千餘畝復修
左家堰以備旱潦
明萬歴二十七年星子知縣吳福築大陂堰灌田千
畝天啓四年知縣汪宗文修築諸堤
國朝康熙十四年知府倫品卓修築紫陽田公兩堤沿
堤雇工植柳屹然鞏固勒石以紀其事
蓼花池在星子縣西十五里長亘二十里南受廬山九
十九灣之水北流入鄱湖水口向在北岸之西因浮
沙填塞積水瀰漫不能出口田畝每罹淹浸居民於
北岸之東另開新口然水面不寬水底不深仍不能
暢流入湖被淹田地仍三千餘畝雍正八年巡撫謝
旻檄饒州府知府青阿立相度以蓼花池地周圍五
十里内村庄八十七處煙戶二千一百餘家田萬有
二千餘畝急宜開寬東口以資暢洩
奏請發帑飭南康府知府董文偉于十月興工開浚十
一月工竣
陳令堤在都昌縣南一里唐咸通元年縣令陳杲築
以捍水患今廢
都昌縣治西北土目湖中有鷂子石為行舟患明崇
禎十三年推官廖文英鑄鐵柱一丈四尺立於石以
志表往來利之邑人余忠宸有記
何公堤按新唐書地理志在建昌縣南一里會昌六
年攝令何易于築今廢
孫公堤按新唐書在建昌縣西二里咸通三年縣令
孫永築今失其址
建昌東門堤明崇禎末邑人熊士龍率衆興築
永興圩當西南兩湖之衝明萬歴戊申歲邑人熊森
等築西堤庚申知縣羅尚忠築南堤甃斗門三以利
瀦洩天啓二年堤壞逐年補築計畝醵工猶未足森
子德陽請以炭行稅於官為修築費六年德陽又築
大小三圩
明萬歷四十二年攝令黎某重修學宫築堤改水熊
德陽為募引
明天啓四年建昌邑人涂權甫等培修廖坊圩造木
梘以利蓄洩
安義縣蜜陂又名台山堰在縣西八里舊用松樁竹
楗實以散石覆以草皮山水暴漲不時傾圮明嘉靖
二十八年知縣李恒敷委典史吳澧督修以石甃砌
長九十丈闊五丈疏圳五路灌田六百餘頃邑人周
志偉有記歲久崩壞
國朝康熙十一年知縣陳㻶重修
安義縣東南地名中州有古堰一所明成化間為龍
水衝淤嘉靖四年太守張愈嚴檄令修復未果二十
三年知縣李恒敷委典史吳澧於范家灘石圳鑿開
小港至河灌注陳坊等處田畝為堰一為橋一為圳
長三千餘丈詳周志偉都圳堰記二十六年恒敷又
築諶家埠陂長五十七丈闊五丈邑人毛銳為之記
天啓四年知縣王弘道重修都圳堰尋復淤塞
國朝康熙十年知縣陳㻶復加濬築
康熙十一年邑人萬錪熊如泉等重築寒谷堰錪自
有記
按星子都昌陂圩細數邑乘失載建昌安義自分
析後名目亦多訛舛姑從郡志錄其總額噫陳令
孫公諸堤當時嘖嘖人口今就湮沒甚且訪其故
址不可得獨紫陽一堤歴久而名愈彪炳昔吕成
公作記謂一舉而并二利得澳而入則同舟相賀
可以枕柁而甘寢又俾羸餓之夫當冱寒栗烈飽
粟而食奮其畚鍤以待春燠而服力於田由今考
之救饑之利在一時捍水之利及百世既為真儒
其道豈迂闊而難行哉後守若翟陳羅田均能以
續故增新著聲循吏覽者足以興矣
九江府
德化縣舊額甘棠湖隄(即今新&KR0309;)謝公堤(在府城西門外)李公堤
(在府城後)海天隄(在府城西)胡公堤(在甘棠湖側)封郭洲隄桑落
洲隄嚴家閘(在江北三十里)赤松閘(在府城西七十里)德化鄉廬
山古堰(灌田千頃)仙居鄉黃茂堰(灌田二頃餘)楚城鄉都陂堰
(灌田五頃)後依堰(灌田四頃)顔家堰(灌田三十頃)仁貴鄉官塘一口
(灌田八十五頃)百業塘耆塘白鶴鄉千工塘(灌田數頃明天啓四
年立碑在太平宫内)泉水塘(灌田數百畝)龍覺寺堰張田大堰(灌田
十頃)南昌鄉黃義堰(灌田三頃餘)
德安縣舊額長樂鄉道觀等塘(凡六十有三)敷陽鄉泉源等
塘(凡八十有三)新興鄉大湖等塘(凡三十有四)仙壇鄉五家壠
等塘(凡四十有一)石門陂(在縣西七十里新興鄉中有巨石水分東西二道如門流出灌
田二頃有餘)敷林陂(在縣西北十五里仙壇鄉灌田數十頃)康古堰(地名峽石中有
泉源)南山坂堰楊凌堰新石堰(地名寺橋)楊師堰梅
家堰(六堰俱在長樂鄉)鴉了堰湖溪堰大堰(地名長山坂)白
虎堰新增堰(地名敷陽鄉)吉山堰流先堰孤田坂
堰(灌田數十頃)上福堰(地名郭坊坂昔郭氏為衆築堰鄕人願報以大福故名九堰俱在敷
陽鄉)千工堰(在仙壇鄉明山下)龍居嘴堰圓通堰(俱在長樂下鄉)株
樹堰(地名蜜田坂灌田十頃在敷陽下鄉)
瑞昌縣舊額縣市歇馬亭塘萬家壠塘白鶴堰
唐家坂堰金城鄉銅缸嶺塘蘇家山圳塘西
壠&KR0309;堰(灌田三頃)安泰鄉八角塘大塍塘大泉堰
龍坑源堰甘露鄉城門塘銅井塘歸義鄉觀
音塘原岡山塘高豐堰(灌田三十頃)水陸堰(灌田十頃)流
陂堰(灌田數百頃邑人蔡廷寵築)清湓鄉長山塘(灌田一頃一十八畝)程林
堰苕蕂堰(灌田八頃)三峰塘王仙鄉屋畔圳塘(灌田一頃
二十八畝)清塘洪陽下鄉高塘建平塘柴棚堰
峰莊堰洪陽上鄉源塘州革塘北山下槎堰
大墓林槎堰金城堰
湖口縣舊額官塘五口酒坊壠塘(灌田一頃三十畝)扈家壠
塘重塘前官塘都盛鄉楓堝塘(灌田一頃)五柳鄉柳
灣塘(灌田一頃)楊林塘三口(在柘磯右舊為民占今清復入官)民塘四口
余家塘(灌田一頃餘)馬步壠塘謝家壠塘重塘前
民塘一二八都紙馬等塘(凡十一)老鸛壠堰(灌田一頃二十
畝)楓樹港堰三都蘇林等塘(有七)四六都黃家等塘
(有十)黃家堰柳張堰五都向家等塘(凡十)二長堰(灌田
一頃二畝)七都東嶽等塘(有八)泉水堰尤家堰九都程
家等塘(有七)十都一圖琥珀等塘(有八)浮堰石城堰
十都二圖江家等塘(有十)橋塘堰十一都野猪等塘
(凡十四)增家堰十二都曹家等塘(凡十二)蔡家堰十
三都大塘瑶塘等(十有五)陪湖堰勞家堰十四五
都李家等塘(有十)射港堰吳家堰蔡家堰十六
都張家等塘(有九)南嶺陂堰十七都大源等塘(有九)小
桂港堰(灌田一頃五十畝)大源壠堰十九二十都黃家等
塘(有八)鐵畢堰
彭澤縣舊額琉璃陂會田陂(俱新興鄉九都會田坂黃山村二陂相連灌田
五百餘畝)新田陂(新興鄉十二都新田村灌田四百餘畝)社口陂(建安鄉二十五都竹
園坂灌田二百餘畝)永定陂(新興鄉十二都古樓坂灌田二百餘畝)石壁堰(五柳鄕石
壁山口一支分灌横山口一支分灌富溪橋田)永定堰(在六都固村灌田二百畝)永安堰(
在六都瀼子港灌田四百餘畝)陳陂堰(九都會田坂灌田百餘畝)胡陂堰(在九都)蔣
家堰(十三都)馮家堰(二坊灌田百餘畝)丁陂堰(十五都夾田村灌田百餘畝)
童家堰(長路坂下)東莊堰(一名宫陂堰)高家小溝堰(二十五都)楊家
塘(一都)觀莊塘(七都四圍皆山為塍豬水於中灌田不竭為湖口彭澤西南之界)許家
塘(三都)黃花塘(十五都)蓮花塘(三十都)茨茹塘(出武山上)八仙塘
(太平坂)賈家塘(三都)泉水塘(太平坂灌田百餘畝)蘆陂堰(自媽嫣橋大港口分
流十餘里灌民田數百畝)
甘棠湖堤本名南湖堤唐長慶二年江州刺史李渤
築長三千五百丈舒州刺史李翺為堤銘後人懷其
德因名湖曰甘棠歲久堤壞明正統六年知縣馬驄
重修嘉靖十一年知府馬紀築堤而為之梁四十二
年兵備道陶承學以西隅缺䧟檄德化知縣陸以卿
築堤凡七百六十丈詳見邑人萬衣記萬歷十二年
知府吳秀建閘四十年兵備道葛寅亮加築石堤一
百八十餘丈增廣一重名曰西成堤并甃西成閘以
備蓄洩寅亮自為記
唐太和三年刺史韋珩築城東秋水堤會昌二年刺
史張又新築城西斷洪堤見新唐書地理志今失其
址
明正德元年兵備道馮顯築城西海天堤路通瑞昌
約長六里許植柳數千株以防崩潰春夏水漲若海
天無際故名今廢(由僧通進成之為僧大德拆毁)
李公堤即庾樓磯堤明正德九年知府李從立甃以
石建亭其上故名嘉靖十一年知府馬紀重修
謝公堤地名泥沱嘴上為龍開河官牌夾二水衝激
崩䧟無常明嘉靖四十四年兵備道謝迪與𣙜關戶
部主事祖琚協謀築堤長半里許
封郭洲堤其洲在江北綿亘三十餘里民田約三萬
六千餘畝河池屯田半之明萬歷三年巡撫楊成委
知縣俞汝為自小池口為岸抵德化嘴延袤三千餘
丈又採石下竹為楗壘小池口水門一區萬歷四十
一年霪雨為災前所築外堤潰其七口新建石閘亦
圮兵備道葛寅亮募夫培築所決七口咸復其故堤
長三千八百丈有奇視昔加廣閘亦增修詳見寅亮
記中
桑落洲堤明萬歷初年巡撫潘季馴役德化湖口黃
梅宿松四邑之民南昌九江蘄州三屯之卒限地責
成九江同知宋純仁專領其事五閱月而訖工延亘
七十餘里邑人萬表有記
明萬歷十二年知府吳秀疏老鸛塘四十一年兵備
葛寅亮決老鸛塘口開舊東門為三衢募民築舍寅
亮有記
明萬歷三十五年知縣孫同倫建黃梅嚴家閘以洩
内外水四十八年知縣周世盛建赤松閘民田千頃
悉成膏腴
國朝順治十五年推官胡宗虞補築甘棠湖堤兩傍栽
柳春日湖光綠映人稱胡公堤
元泰定間德安縣民黎原名築敷林陂明正統六年
民戴仁夀築明山下千工塘堰成化五年民蔡伯鼎
築長崙大塘袁魁築梅家堰周必榮築硯塘張家塘
十六年民袁春育築楊師堰
明嘉靖二十六年德安知縣蔡元偉議開金帶河不
果行縣民李應雷築新石堰朱崇秀築駱家塘
明萬歷四年德安知縣劉鍾委典史施本德築北湖
缺堤
國朝康熙九年大雷雨蛟龍互起德安烏石門五里墩
崩入河行道阻絶知縣姚文燕雇工斧鑿不越月而
平坦人稱姚公墩廬陵張貞生作記
東郊堤在瑞昌安市門外明萬歷六年攝令通判葉
朝榮議築未竟厥功十六年知縣徐桐發倉粟募民
興築自李家嘴抵桂山渡口延袤約三里許闊二丈
高一丈許
國朝康熙十年知縣江臯栽柳護堤復構迥龍菴用僧
守之瀼溪上接湓水明宣德間知縣劉仁宅引水迤
邐至城南環繞治後居民利汲成化甲午上流高家
港堤潰水不繞城正德十五年知縣黃源大築堤障
之乃復故道萬歷七年攝令葉朝榮以溪水齧城仍
掘為港引河南徙
國朝康熙十一年知縣江臯塞決口循劉河舊蹟築堤
長五十八丈高十丈廣十三丈障回水勢人呼江公
堤臯作重濬瀼溪舊河序郡人文德翼黃雲師皆有
碑記
明萬歷二十六年瑞昌知縣胡謂仁改大塘堰為豐
登堰長四十餘丈高一丈廣二丈許溉柴桑田及江
蘄二衛屯田千頃餘蘄人李盛春作記
明洪武二十八年湖口知縣薛保兒築官塘三口正
統六年典史俞彦誠築官塘二口
蘇觀堤原名蘇觀渡路通饒州舊有古堤長二里許
漸齧於水明天順末年知縣董緩率民左尚昇胡貴
等修築數百丈萬歴間知縣林翹楚重築栽柳歲久
傾圯
國朝順治中邑人王必逑聞聖兼等重修林木隂翳湖
光㶑灩遂為邑中佳勝
白虎塘在湖口縣南七里水漲通舟出彭蠡湖
勞家渡本有小堤為水所齧斷續不一
國朝順治中縣民沈仲甫募衆修築高廣踰前
長虹堤在湖口縣虹橋港口明萬歷間稅監李道築
以捍水棲泊商舟堤上建岳王廟後漸崩圮
國朝順治中僧照真募資重修康熙三十一年𣙜關主
事陳國柱濬築南塘三月訖工國柱自為記康熙四
十六年巡撫郎延極首捐千金部司朝爾代同筆帖
式常泰捐銀四千七百有奇築堤長一百二十五丈
建亭其上顔曰一柱亭爾代勒石紀事
武曲港本名楊家港康熙五十七年巡撫白潢濬費
銀二萬六千餘兩以便商舟停泊嗣後歲有淤塞疏
𨗳弗繼秋冬水涸巨艦不能容雍正二年湖關移歸
九江今港尚存
按九江一郡襟喉吳楚帶鄱湖而枕潯江尤恃水
以為險三時暴漲稽天無垠而至冬即虞淤涸其
山泉若峽石東佳大&KR2121;赤泉之屬視他鄉往往特
鍾靈異因天時以成地利此固封疆大吏之責若
夫陂塘修復則羣有司事也前明嘉靖間湖口令
沈詔造各都塘堰冊置諸几案以時查勘修治軫
念民瘼可謂知本務者矣
南安府
大庾縣舊額和順都(石門下陂犂田下陂等九所由河坑流經大里橋合大江共灌田一
百十三頃七十七畝古樓陂石頭陂等九所由下鍋水流經過路灘合大江共灌田六十頃三十七畝
零畱城下新陂羅思坑陂等四所由鰲陂流經池江橋合大江共灌田十五頃五十六畝零竒岡陂
如嶺背小陂等十所由南梘流經黃龍村合大江共灌田二十三頃十五畝零朱背小陂觀家陂等四
所由荆源流經葉頓村合大江共灌田一頃八十四畝零稍子陂劉公陂等十三所由雲主山流經小
密橋合大江共灌田一百頃九十六畝零西坑官陂瓦礫陂等十二所由下山流經大礐村合大江共
灌田四十七頃十四畝鹿口陂小嶺下陂由鹿坑流經大礐村合大江共灌田二頃二十七畝零小
山陂黃坑陂等十一所由莊彭流經坑口岡合大江共灌田二十六頃十六畝零又塘坑口陂車陂
吳山頭陂)義新都(山唐村前石陂濠裏陂等六所由白石村流經新田舖合大江共灌田二十五
頃二十畝零鬼交陂等三所由葉坑流經小水口合大江共灌田二頃六十九畝零亭前陂小分陂
等十三所由雙坑流經小水口合大江共灌田二十七頃七十四畝零神前陂等三所由大王坑流經
赤石陂合大江共灌田五十八畝零黃分陂煙陂等十所由同溪龍流經下村合大江共灌田五十九
頃八十四畝零上西乾陂由小水流經新田舖合大江灌田三頃思牀陂園下陂等六所由烏石嶺
流經深坑橋合大江共灌田十九頃十二畝零上稍籠陂蕉陂等五所由李屋坑流經赤石舖合大江
共灌田十二頃十三畝零羊陂石塘陂由同溪龍流經石塘橋合大江共灌田六頃五畝零楊裏陂
等三所由羊裏流經站前&KR0309;合大江共灌田十六頃四十八畝獨陂江灣陂由下步流經小潭合大江
共灌田四頃零日忙陂由瓦岡流經新村合大江灌田五頃三十五畝零梘下陂由大湖流經新田
舖合大江共灌田三頃四畝零廣利陂由石門流經池江合大江灌田六十一頃三十畝畱坑陂由
陳公坑流經雙坑合大江灌田九頃二十九畝七分)平政都(小澗陂王裏陂章江石埂陂由上猶
流經園下合大江共灌田三頃七十四畝零竹駢小澗陂竹駢社下陂等十所由窮塘流經李村合大
江共灌田十三頃五十四畝下南小澗陂下南大分陂等七所由南源山流經大礐村合大江共灌田
四頃二十一畝零黃莊下水陂歐分山澗陂等八所由保昌縣界趙坑流經本里水口合大江共灌田
三頃九畝零衙前陂門前陂等四所由沙村流經吉村合大江共灌田四頃二十一畝零新新陂梘
陂等五所由均坑流經松樹口合大江共灌田十一頃六十二畝零山口小陂若槌欄陂等五所由長
嶺背流經石溪村口合大江共灌田一頃九十九畝零社灣陂猶尾坑陂大湖陂等十七所由柵頭流
經小水口合大江共灌田十五頃九十八畝零甘竹陂深湖陂等八所由聶都流經沙村合大江共灌
田八頃二十五畝零水南下陂山經陂等五所由高平流經小水口合大江共灌田四頃六十五畝零
沙頭曲陂水衝陂等七所由聶都流經大水口共灌田四頃一畝零溪上陂栗樹下潭陂等四所由
李峝流經黃溪村口合大江共灌田三頃八十五畝零)
南康縣舊額芙蓉鄉(宋陂頭陂蔭田十一頃十二畝零周陂頭陂石高陂譚陂
石陂章兜陂藍陂三所共蔭田十二頃七十一畝零羅陂蔭田二十頃二十六畝零豈分陂恥陂何
屋陂共蔭田十三頃九十四畝零江頭小坑陂西源陂石勢陂共蔭田十三頃七十四畝零蔡坑口
陂朱坊坑等五所共蔭田十六頃三十六畝零留湖陂杜江陂等五所共蔭田十二頃七十一畝零
山塘上塘蔭田三頃二十一畝零赤盧塘蔭田四頃十四畝零又蔡塘下塘鍾嶺下塘等十五所
石陂古圳蔭田十八頃一畝零賴家古圳蔭田八頃一畝零藍家古圳張邊古圳)靈異鄉
(曹公陂蓮塘陂等五所共蔭田十頃三十二畝零龍下陂蔭田六頃五畝零任屋陂曹老陂從老陂
共灌田三十頃七十二畝零山下陂龍虎陂共蔭田十四頃四十五畝零麻陂沙田陂沈屋陂共蔭
田二十一頃七畝培田袁屋背陂盧家陂等五所共蔭田三十三頃二十六畝零趙屋陂蔭田五頃
十畝黃竹塘陂蔭田二頃九十九畝零僊人口塘蔭田六頃二十一畝三分)鹿鳴鄉(陳思陂碓撐
陂大隔陂共蔭田二十五頃四十八畝零白鶴橋陂小水陂共蔭田七頃六畝零圓李屋陂
土橋陂广頭陂共蔭田六頃九十四畝河林頭陂埧裏陂等五所共蔭田十五頃七畝零河下陂黃
土陂等五所共蔭田八頃九畝零羅邱陂田心陂下村寨背陂劉埧塘蔭田三頃十二畝火爐
塘蔭田二頃零)崇教鄉(新下陂埧上陂龍華江陂合溪陂羅㜑陂龍下陂大陂寵陂墟
下陂劉㜑陂等四所共蔭田五頃四十一畝零江背陂等三所共蔭田二頃二十四畝大源陂田
東陂破溪陂社架陂等三所共蔭田五頃七十六畝猫頭石下陂蔭田八頃零山隔陂坑口陂
和尚陂蔭田三頃五十畝零嚴邱陂老山陂等六所共蔭田五頃五十九畝綠村陂業坪陂共蔭
田七頃四畝零)順化鄉(塘坊陂水口陂等五所共蔭田四頃八十二畝零老虎陂沙埧陂等四
所共蔭田三頃十二畝零峽口陂峽口上陂共蔭田三頃十畝葉屋陂山角陂下村陂共蔭田四頃
六十二畝零井塘背陂等四所楊陂岸陂門前陂等十一所共蔭田六頃四十畝栗木樹下陂等
五所樟樹下陂長嶺陂長屳陂廟前陂等四所共蔭田四頃四十三畝水口陂沙塘陂等四所共
蔭田六頃二十畝長斜小陂沙圳陂等四所共蔭田五頃零羅分圳陂沙陂西坑陂共蔭田三畝零
屋門前陂蕭屋門前陂等六所共蔭田六頃八十三畝零板坵陂莊背陂等四所共蔭田九頃七十
七畝零廟前陂小尾陂等四所共蔭田五頃五十九畝磜口陂社下陂等四所共蔭田八頃二十一
畝社下陂阮屋陂等四所共蔭田十二頃三十六畝零小澗坑源陂蔭田三頃零牛角陂石陂
小澗溪水陂石堨陂兩假陂等四所共蔭田十四頃三十畝零江前陂溪頭陂等六所共蔭田十
頃五十六畝零神塘陂等三所共蔭田十二頃零龍下陂高坵陂等四所共蔭田五頃九十二畝零
廟前陂等三所共蔭田七頃九十三畝石陂石虎陂等四所共蔭田十五頃八十四畝零小澗陂
周屋陂又墟口陂曾坑陂等九所)
上猶縣舊額振德廂(烏石逕陂大五同陂鼠陂寨下陂王仙坑陂長逕陂雷明陂豐田陂
槽邊陂楊田陂小羅陂下羅陂何屋陂共一水源自烏石流至本里北河出合大江灌田十五頃十六畝
零)龍下里(赤更陂官陂等四所自稍尖下流經稍口合大江灌田三頃四十畝零橋頭陂黃
家陂等五所自豐江坑流經烏岐山共灌田三頃十畝又墓背村尾二陂)童子里(楊梅路下陂院
陂等七所自百丈洞流經龍華江口合大江共灌田十七頃八十二畝零曹陂嚴陂等八所自猶
石嶂流至逕口合大江共灌田十八頃十七畝零)牛田上下里(五百陂新陂自大雷嶺流
經巡司前共灌田八頃八十畝零龍王陂高城陂自五指山流經石溪口共灌田七頃五十畝零寒
陂羅婆陂等四所自大雷嶺流經焦龍山合大江共灌田四頃五十畝零)
崇義縣舊額忠義里(小分流分二陂灌田三頃十畝零孤山寨下等陂六所灌田七頃
三十畝零石橋青溪等陂五所灌田六頃三十六畝零門前大分等陂四所灌田三頃四十九畝零
又城背陂等六所)雁湖里(金坑無平陂門前陂等六所灌田四頃七十畝零横水元陂横分
陂等四所灌田五頃八十畝零烏溪坳背陂等三所灌田四頃六十畝零藥源大黃陂竹陂等六所
灌田九頃二十一畝零山澗水陂車頭陂灌田五頃十畝彌陀陂灌田六頃十畝零上水陂等三
所灌田五頃五十畝零化山陂桐樟陂等五所灌田九頃十畝零石筍陂等三所灌田十二頃五畝
零)永安里(社頭陂)尚德里(緣村葉坪二陂灌田七頃四畝零又嚴坵陂老山陂等
六所)隆平里(新溪陂南陂石古陂等十二所)
唐開元四年詔内供奉張九齡開梅嶺路嗣後可通
車馬宋嘉祐八年提刑蔡挺與弟嶺南轉運使蔡抗
分甃嶺南北路明成化十五年知府張弼重修起郡
治迄梅嶺舖凡二十里許俱甃以石併定役夫中途
傳換法弼自記之常熟桑悅亦有記弼又鑿平過步
灘巨石以便行舟
元至元間張昉為南安路總管作石陂以息水患明
洪武初年知府張元祚修城池作陂渠正統間知府
郭誠築畱城下新陂引水溉田成化間大庾知縣文
志貴鑿惠泉山石路清查陂圳修補之
鼻吸河源出小溪入濠灌城中歲久淤塞腐穢居民
多病明成化間知府張弼疏濬之著令歲一加工且
記之曰南安城狹而長如魚形故曰魚城西城之下
一穴達濠水灌城中屈曲如魚腸蓋魚之吸水通氣
從鼻土人莫知其故譌曰碧溪河不知既曰溪則不
可曰河也河既汙塞重疏濬之著其名義以告居人
云
南康縣巽水有二源至嶽廟合而西流横繞學宫前
明正德間水勢決而東歲丁丑知縣綦紳築堤捍之
使復故道嘉靖九年知縣鄭衷築學前逆水沙兼填
學後低窪地植以竹木日久堤壞二十六年巡道高
時彦檄縣動支罰鍰傭工築堤長五十餘丈廣丈有
六尺當流之東決處為竹篘十有一以石實其中邑
人劉昭文作記隆慶二年知縣倪民望因舊址增築
萬歷十九年知縣趙日崇重修天啓三年知縣陳瑾
從決口處復築一堤長四十丈有奇基闊六丈面殺
三之一高殺面之六決口倍築之自為記
浮石在南康縣治西三十里觸碍行舟明弘治間義
民吳登顯鑿石改浚水道萬歷間邑人王事聖於縣
東一里東華山倡衆建菴外甃石為長堤以護水口
元至正間哈瑪爾由侍御史左遷上猶縣尹鑿猶口
橋邊石以通行路明嘉靖二十一年知縣胡鑰清濠池
疏水道
明永樂二年上猶人胡玉謙修築童子里曹陂嚴陂
等八所
先登嶺在崇義縣南十里許舊名狗脚嶺峻險難行
明嘉靖間知縣陳俊始闢道甃石萬歷七年知縣吳
江開廣嶺路建朝天閣行者便之二十六年知縣陸
夢祖闢學宫前直街開鑿泮池
按南安地跨嶺表水居上游建瓴之勢其憂旱也
倍甚於潦四邑陂塘之數凡四百二十有奇或數
陂源出一水或一水自為一陂前人創始之功抑
何勤以周也夫程賦不半中州稽産未侈下縣幅
員所及亦云儉矣顧土瘠而使之沃民貧而使之
富水利之興洵為急務善乎楊文貞士奇之言曰
食者民之命也水者穀之命也宜責郡縣修復考
滿時視以為殿最若乃占據為魚池為田畝尤宜
亟為之所者噫嘻盡之矣
贑州府
贑縣舊額大由鄉(白竹園陂謝屋分陂白雲陂等三十六所其源東自崆峒西自丫髻至貢
江合流)增闢(迴龍陂龍下陂郭公陂等十六所)愛敬鄉(龍大陂源當陂駱駝石陂等三
十九所東發於北斗山西發源於實華至興國江合水)增闢(江東陂仙人陂丁古陂等有八所)
四會鄉(何坊陂王富陂黃龍陂等三十四所左自垇頭發源經王母渡入信江右自牛嶺發原經
横溪入信豐河)增闢(新陂大㙋里教溪陂鴨婆陂等有八所)長興鄉(高□陂草鞋陂黃坑
口陂等七十九所東發源於龍華山西發源於順風山至興國江合)增闢(黃覺陂鯉魚陂梁陂等一
十九所)章水鄉(青山陂楊村陂溪邊陂等一十八所左發於南康右發源於天子□至十八灘
合水)增闢(大埠陂牛頭陂龍潭下陂等一十二所)雲泉鄉(通大路陂蔡家陂黃坑村陂等
三十三所左自南康發源右自天子□發源至十八灘合水)增闢(寧村陂寧村口陂邱泥垇陂等
冇六所)水東坊(梔子園塘天竺山塘)
雩都縣舊額唐村里(烏石陂鴨公陂冷水陂磜下陂等六十有四所)雩化里(官坑陂謝
陂長溪陂石下上陂等四十有二所)崇賢里(石校陂潭頭陂鍾屋陂長江陂等一百零九所)
長樂里(杉田陂青山陂和尚陂池田陂等三十有八所)佛㜑里(劉家埧陂魚埧陂李家陂
新陂等三十有六所)安仁里(打鼔陂員田陂陳田陂錫坑陂等三十有三所)長安里(謝村
陂黃沙陂井村陂田村陂等二十有五所)青塘里(青塘村陂坎頭埧陂角頭埧陂陳田陂)
坎田里(禁山陂老虎陂龍塘陂池口陂等一十有五所)
信豐縣舊額合甫里(女陂在黃陂堡灌田二十四頃零温陂在桃枝堡灌田八十七畝
内田老陂在厚塘堡灌田七十畝莒步陂在神岡堡灌田十一頃大潭陂在東岡堡灌田七十頃
橋下陂在長岡堡灌田七十頃皂角樹下陂在十里堡灌田十二頃石陂在星村堡灌田七頃零
七畝禾鍬陂在桃枝堡灌田九十頃見宋志)藍田里(李莊陂在鎮南堡灌田四十二頃零四十
二畝)東南里(洪陂在鐵石堡灌田九十七畝)巫山里(百結村謝陂在百結堡灌田七十頃
零七畝長岡村沙陂在青湖堡灌田九十頃零七畝星村陂在星村堡灌田七十頃零八畝楓樹
陂在大塘堡灌田九十頃零七畝浦口陂在百石堡灌田八十頃石虎陂在楊坊堡灌田九十頃零
七畝下窰陂在游州堡灌田九十頃零三畝黃九陂在余村堡灌田七十頃零四畝竹子陂在新
田堡灌田六十頃獨塘陂在木溪堡灌田七十頃何田陂在安息上堡灌田八十四頃六十畝合
羅陂在青湖堡灌田八十頃五十畝見宋志營陂在百石堡灌田八十頃見宋志餘文昌錦石西北
三里舊額所載今皆無存)
興國縣舊額大足鄉(水利陂在忠孝里灌田數千石)增闢(陂腦上陂自朝陽菴發源
合新開河水灌田租四十石)寶城鄉(堰塘在長信里灌田二頃宅靈觀陂在長信里灌田六
頃)增闢(岸口陂在陂隴至黃塘陂合陽村腰帶水灌田租二百石明末興築黃塘陂自岸口至
汶塘陂合陽村水灌田租一千石汶塘陂灌田租五百石羅塘陂自山牛石發源合興隆陂水灌田
租六百石片坵陂自坑背發源合興隆陂水灌田租三百石康熙乙巳興築興隆陂自汶塘陂出小
花橋入澄渡合楊村水灌田租三百石順治戊子興築流陂自迴龍至本村入長信水灌田租七百石
羅陂灌田租九百石太子陂發源白石合廬陵水灌田租五十八石車陂新陂二所共灌田租一
百六十石石印沙洲陂灌田租八十石蘆陂自隴上發源水入廬陵界灌田租一百八十石)清
德鄉(大吳陂在長安里灌田一頃和尚陂在惠化里灌田二百五十畝任陂一名脩陂在興廉
里村頭陂土陂今俱淤石斧龍口二陂在長安里歲陂在順義里今皆無考)增闢(壬子陂自
敖源合殷富水灌田租一百五十石高檢陂灌田租一百三十石羅陂自秦娥山起合文溪水灌田
租四十石)儒林鄉(人陂腦自羊嶺下起合大馬埠寨下大河水灌田租一百石係增闢)太平
鄉(官陂單陂自長龍早溪起合文溪水灌田租八十石八斗陂灌田租一百五十石水口石臘陂
自白石坑至楓樹垇出長逕口灌田租五十三石康熙九年興築長坵陂發源泰和縣陳公
垇入白羊垇水陂上下二所一灌田租六十石康熙癸夘起一灌田租一百三十五石順治己亥起皆里民尹王柱
蕭金寰興築秋陂山伯昌起至方太下灌田租五百石陂頭坡自秋陂苦竹起至方太下灌田租三
十石前山陂自崇賢方太上二水合流至高多灌田租三百石謝潭陂灌田租五十石杉田新陂
灌田租五十石由康熙十七年築)衣錦鄉(水閣塘陂自蕭公嶺發源合羅灘水灌田租一百五
十石&KR2121;公陂灌田租七十石仙人陂自耶源合上龍水灌田租三百石鵝頸陂灌田租八百石
樂溪陂自落嶺發源合古龍江水灌田租三百石花橋陂灌田租一百五十石高圳陂自黃屋垇發
源合山僚水灌田租二百石蘭杜陂灌田租八十石大湖陂灌田租二十石下龍陂自木綿嶺發
源合山僚水灌田租一百五十石桐林上埂陂自棋盤垇至樟坑合江口㶑江亂石陂源發桐林合
江口㶑江灌田租五百石承丈嶺大圳陂灌田租五百石下潭鴨食陂龍潭陂自南村陽坑發源
合江口㶑江白芒九寸陂發源白面石至乾頭木口合大溪水灌田租三百石烏管&KR0309;烏管陂自&KR2121;
墅發源合乾頭水口大溪灌田租二百石黃土陂自溪下蝦蟆嶺發源合東村水灌田租一百石康熙四
十三年黃爵生周貴生興築)
寧都縣舊額清泰鄉(環玉陂灌田無算麻田陂在麻田寺灌田二十五頃楊源口陂
在楊村灌田五頃旗鼔陂在石溪灌田六頃又曹龍陂湖窟陂朗源口陂等二十有九所)新增
(路下陂灌田五頃白石陂灌田五頃四畝中查陂灌田五頃)太平鄉(謝坊陂在謝坊灌田
五頃車陂在中村灌田五頃龍頭潭陂在小源灌田五頃苦竹陂灌田七頃五十畝又玉産陂上
羅東陂小車陂等四十有一所)懷德鄉(胡匡陂黃潭陂村陂龍村陂等二十冇一所)安福
鄉(觀述陂羅陂邱祥陂三沙陂等二十有七所)仁義鄉(白古陂在九塘灌田五頃官陂在
□嶺灌田十頃頼水陂在頼田灌田十頃淳塘在山頭黃灌田十頃又逕口仙亭陂温家陂虎陂等
七十有七所)新增(雲逕陂灌田二頃七十畝逕口陂灌田四十九畝)平陽鄉(高陂在中
塘距縣七十里源從黃坑嶺與磜頭嵊諸水會合㴸五十丈深三尺長二十丈灌洲塘江口田六十頃明
初里民張漢宸崔彬等興築又桐樹陂門前陂常領陂澇田陂等五十所)
會昌縣新額東北坊(劉坊村對江陂灌田五頃三畝白石門坑陂灌田一頃三畝白
溪陂灌田五頃)西南坊(三江陂灌田四頃中村陂灌田三頃半照陂灌田四頃十六畝石
峽陂灌田一頃)南廂(三車陂在湘鄉灌田二頃零二畝雷田陂在雷田灌田三頃一畝清溪陂灌
田三頃二畝白埠陂在湘鄉灌田五頃零一畝小燕陂在廂鄕灌田三頃)二圖(朝石下陂在承
鄉灌田二頃天磜陂在承鄉灌田二頃火圳陂一名藍陂在承鄉灌田三頃零一畝王坑陂在承鄉灌田一頃零二畝)一圖(中貴陂灌田二頃溪口陂在下堡灌田三頃零二畝胡村陂在莊埠
灌田三頃零二畝)
安遠縣舊額濓江坊(軍寨陂石圳口鄉灌田三萬八千三百餘畝石崖陂高塘鄕灌田
二萬七百八十畝)修田坊(夾坑陂大&KR0309;鄉灌田一萬九千五百畝符山長陂烏田尾鄉灌田
一萬三千畝山下塘石灣鄉灌田一萬八千五百三十畝)古田坊(官寨陂水口鄉灌田四萬
八千餘畝接官亭陂坑頭寨鄉灌田五萬七千畝嶺下塘徐屋背鄉灌田一萬八千三百畝)上
濓坊(蘆村逕口陂蘆村鄉灌田三萬四千畝黃陂上沙含鄉灌田二萬三千畝古陂下沙含鄉
灌田二萬四千八百畝長塘老村鄉灌田一萬四千畝)龍安堡(唐家畬陂石口鄉灌田二萬八
千五百畝張安陂上&KR0309;山口鄉灌田二萬七千畝瓢子塘三車鄉灌田八千九百畝)大平堡
(虎頭潭陂符山村鄉灌田一萬三千畝洋公陂上魏鄉灌田二萬四千畝黃土鎮陂高屋排鄉灌田
三萬八千畝游塘苦竹鄉灌田一萬四千畝過河塘謝唐鄉灌田二萬三千畝)龍泉堡(長塘
陂莊下鄉灌田三萬八千畝湖坑塘楊夾寨鄉灌田八千五百畝)里仁堡(長沙陂宅杉崠鄉灌
田二萬九千七百畝王陂林宅鄉灌田二萬七千三百畝黃陂長歴鄕灌田一萬八千五百畝黃
坑塘李田鄕灌田一萬四千三百畝媳婦圳里仁垇灌田二萬三千四百畝)新龍堡(周公陂平
岡鄉灌田三萬一千八百畝思塘半天塘鄉灌田一萬三千畝)龍頭堡(張家陂千溪鄉灌田
四萬五千七百畝青泥逕陂龍頭鄉灌田二萬八千四百畝大塘頭陂石子鄉灌田四萬八千三百
畝)板石堡(好陂火忿鄉灌田三萬四千八百畝高陂田坑鄉灌田四萬四千八百畝上坑
塘湘州鄉灌田一萬七千三百畝)長沙堡(牛俚石陂杜屋鄕灌田五萬七千三百畝李田陂
牛角坑鄕灌田三萬八千四百畝莊上陂大江頭鄉灌田四萬五千八百畝)五龍堡(河陂羅屋
場鄕灌田六萬四千九百畝羅子陂上保鄕灌田五萬八千四百畝)
瑞金縣舊額浮鄉(上下湖陂灌田二千畝朱家陂灌口陂石龍陂灌田七百畝黃
沙陂新庵陂綿陂距縣東二里即古城河灌赤脚仙以下至七里&KR2121;田數千畝今其陂廢田圳猶存)
承鄉(水尾陂破塘陂蛇漏陂土公陂小尾陂鹹水陂深泥塘)賢鄉(富州陂府
志名官田圳徐口陂厥布陂)常鄉(高坑陂甘田陂綿坑陂湖口陂新莊陂固段
陂劉屋陂)溝渠(在城内者三一由七姑廟出北門外一由英顯廟左出東門外一由西街并學
背同出大南門外近因淤塞遇暴雨水溢街衢行者苦之)
龍南縣舊額坊内保(百步陂灌田四十六頃八十畝王陂灌田四十五畝五十零二畝
公婆溷陂灌田四十一頃十三畝大邏陂灌田三十八頃五十七畝都陂明萬歷戊寅邑民廖仙
佑兄弟鑿石圳長百餘丈闊七尺深一丈許本朝康熙癸丑圳淤廖元橋率衆修築堤堰三十餘丈
石嶺塘)上蒙保(魚梁陂灌田四十二頃二十畝)象塘保(蕉坑陂灌田三十九頃八畝
牛陂灌田四十二頃三畝)里仁保(百广陂二一灌田十八頃九十畝一灌田十七頃八十三畝
黃得陂灌田十九頃一畝塘陂灌田二十頃三畝楊柳埧陂灌田二十頃十三畝大車陂教子
塘)大龍保(嚴坑陂灌田八頃三十一畝仙女陂灌田三十一頃五畝大圃莊陂灌田三十
二頃三畝虎頭陂灌田三十頃八畝)新興保(石陂灌田三十頃熱水陂灌田三十頃三畝
黃婆灣陂灌田三十頃十三畝石下陂灌田三十一頃小溪陂灌田八頃十三畝)太平保
(附陂灌田頃徐坑上下陂灌田十頃三畝横江上下陂灌田九頃謝江陂灌田九頃二十畝
臨江陂灌田九頃鐵砧塘謝江塘徐坑西巡塘)灑源保(寺前源灌田九十畝)
石城縣舊額坊郭里(劉家坑陂灌田五十畝)長上里(石下舖陂灌田二百五十
畝白鶴嶺陂大嶺下陂員陀背陂柘口陂羅源陂羅口陂灌田二百畝)石上里(桃枝
口陂灌田四百畝老虎陂聳岡陂灌田五百畝黃扁陂小口陂王坊陂灌田五百畝羅口
陂)豐上里(黃麻陂頼和陂青山陂田心&KR2121;陂清水陂千田陂五百陂員陂
江上油槽陂)柏中里(巖前龍鬚陂灌田三百畝綿洋陂雷油陂□樹陂廟背陂楊
家邊陂橋頭陂)石中里(深湖王灘陂滑石陂范坊陂長江陂石下障陂上濯陂何
鹿陂)龍上里(大陂頭灌田三百五十畝大塘口陂鸛嘴陂鄢家&KR2121;陂打油坪陂坳背
石下陂滑石陂)禮上里(蛇王廟前陂上黃陂常樹陂孤溪陂秋溪陂石聖前陂)石
中里(桃源洞塘黃花塘)龍上里(黃坑塘逆水坑塘坑尾塘坑裏塘水南坳塘)
定南縣舊額伯洪堡(田背陂闊三十餘丈深一尺圳闊二尺深三尺灌田五十八畝牛
角塘灌田八十二畝)大石堡(召欄陂闊四十餘丈深五尺圳闊二尺五寸深三尺灌田一百一十
畝高陂闊三十餘丈深三尺圳闊二尺深二尺灌田九十畝九江塘灌田七十五畝零)小石
堡(長布塘灌田六十七畝馬長塘灌田一百有三十畝)高砂堡(鵓鳩塘灌田七十二畝)
横江堡(楊梅塘灌田六十七畝)
長寧縣舊額三標保(寨下陂張珠塘共灌田四頃五十畝)尋鄔保(長埠陂
石角塘共灌田四頃五十畝)桂嶺保(鷓鴣陂石角塘共灌田四頃五十畝)大墩保
(周田陂土江塘共灌田四頃五十畝)腰古保(林陂祖公塘共灌田四頃四十二畝)項
山保(黃金潭陂石角塘共灌田四頃五十畝)滋溪保(高車陂瓦子塘共灌田四頃五十
畝)南橋保(朱村陂仙人塘共灌田四頃五十畝)雙橋保(尋峰陂田坑塘共灌田
四頃七十二畝)黃鄉保(大陂溪尾陂共灌田七十二畝丫髻塘灌田七十畝)四廂(河陂
牛角陂共灌田四頃五十畝水衆陂東坑塘共灌田四頃五十畝石圳陂趙坑塘共灌田四
頃五十畝)
郡城歲為水齧東北隅尤易墊圯宋嘉祐中孔宗翰
權知州事伐石為址冶鐵錮之就城北建八境臺高
三層俯臨章貢乞蘇軾詩八首刻諸石熙寧中劉彝
知虔州以州城三面阻水暴漲輒灌城作水窗十二
間眡水消長而啓閉之水患頓息
宋嘉祐六年趙抃以右司諫出知虔州嘗疏鑿惶恐
以上諸灘文信國重修清獻趙公祠堂記云贑石公
所鑿也章貢臺公所創也公之事遠矣而山川猶有
衣被其餘贑人思之
三池一曰金鯽池在府城内東南贑衛後宋慶元嘉
泰間州守柴中行趙時逢相繼開拓元末廢為民居
明景泰間巡撫韓雍從贑縣訓導司馬軫請得遺跡
於金魚坊池隔巷贖以官錢後又為民佔正德十一
年知府邢珣清復之池東西五丈五尺南北四丈三
尺古巷闊七尺池傍隙地長一丈七尺闊一丈嘉靖
四十一年贑撫陸稳檄知縣劉邦獻勘復太守黃扆
建書院於池上士子肄業今其池僅存餘俱民佔一
曰鳳凰池在城内棉布街宋寶慶中州守聶子述清
復開濬建鳳凰亭今廢一曰嘶馬池在城内通利坊
宋守聶子述建堂扁曰人傑地靈歲久湮沒明正德
間知府邢珣於指揮姚璽宅左清出直闊三丈五尺
横闊三丈二尺嘉靖間太守黃扆奉贑撫檄重濬定
界洊經兵燹巳塞其半
福夀二溝在城中昔人鑿地消水與三池相為表裏
闊二三尺深五六尺縱横屈曲後因居民架屋其上
阻塞不通遇大雨水無所洩廬舍且瀦為沼
國朝康熙元年總鎮姚自強督兵民開濬水循故道近
復有壅閼之患守土者宜究圖焉
雩都當衆水之滙明嘉靖三十五年水漲城圮知縣
羊修既築城兼拓城外馬道邑人黃弘綱有記萬歴
十五年知縣楊遇增砌南門外馬道二十一年知縣
黃應元創設水障使趨南岸水患稍息
國朝康熙四十五年大水潰城知縣盧振先重加修築
建堤東南河岸四十餘丈葺迴瀾閣於閣東西種樹
以為擁護邑人曾紹侃有記又縣西六十里峽山有
徑為通贑便道嶮仄難行宋嘉祐中縣令沈希顔始
開鑿者振先捐俸治平廣闊五尺遂成孔道
龍塘距信豐縣治五里亦曰龍蟠塘明成化間邑人
劉世常據地之勝為囿樓曰駐景堂曰濯纓亭曰御
風堤曰長春中有賖酒渡九曲泛香二渠泰和劉鴻
為之記崇禎十二年耆民宋宸亨助開城壕兼築龍
洲堤&KR0309;
瑞州&KR0309;在興國縣東門外宋嘉定中縣令李伯堅
建瑞洲樓明正德間&KR0309;為水壞樓亦廢萬歷中知縣何
應彪植櫸柳數十以培之今其洲僅存數畝
春口&KR0309;在興國縣南二里許南江至此稍東折乃遂
西逝故培&KR0309;西北以成東南瀦滙之勢嘉靖二十六
年知縣盧宁課民藝松其上四十二年海忠介瑞知
縣事密種萬松以護水口後人思之呼為海松&KR0309;明
季土人規據江面種蔗作塘&KR0309;基毁壞
國朝康熙二十二年知縣黃惟桂力復故道畚鍤堤埽
親自督工邑人王鼎相劉天貢皆有記惟桂去任民
復決之今蕩然矣
明成化丙申興國知縣章廷圭改濬牛牯陂陂在縣
東十五里澮高不能通水相度上流鑿石引水自蘇
陂至竹&KR0309;延袤二十里易名永利歲增穀數千石正
統丙辰知縣陳璉督令里民吕若沖劉文安等修築
長信里堰塘闊五十餘丈深二丈五尺堤高一丈八
尺
明成化元年邑人陳綱綸築土陂灌順義中下芳塘
北隅黃耉等處田三年綱綸疏鑿任陂以通水利十
一年綱綸又開鑿村頭陂引大江水自興廉里塘石
起至順義里村頭十五里許
小春澗水從黃田發源數十里東注通津橋下奔激
齧城
國朝康熙四十四年興國知縣張尚瑗伐石築水障三
於橋左遏水南下以殺其勢詳見尚瑗修城記
環玉陂舊志稱曾家陂距寧都縣治五里發源白鵝
寨經黃千至陂堰水入圳謂之官陂經流城背田穿
濠城入渟水湖注縣署後愛蓮池由石橋頭至削筯
巷穿城而出過塔頭達大江城背田水一南流花心
巷至油槽巷口又折而北入官圳一北流集仙觀前
佑聖閣下達大江所灌田塘無算尤為毓和消沴之
利宋嘉定迄端平縣令魏泌林光裔趙紃夫相繼修
築明洪武四年知縣莊濟翁復修之成化末年洪水
衝決陂渠日就漫泐隆慶二年兵備副使董世彦行
部至縣銳意興復閱八月而陂成廣昌何源為之記
四年巡撫殷從儉參政施篤臣清查石灰山稅為逐
年修理之資議建石陂以垂永久估費浩重不果行
渟水湖在寧都縣西城隅馬道畔湖内有一印陀向
為居民廖景威侵佔明隆慶二年副使董世彦清復
之里民嚴君愛捐湖畔地及池一口以拓其址
明萬歷四十二年瑞金知縣潘舜歷改築東山寺&KR0309;
水復故道舜歷自記之朱善卿亦有記
上下湖陂古為湖陂&KR0309;今稱浮田&KR2121;在瑞金縣西南
十里舊平如掌僅一小溪萬歷丙辰蛟陷成河山高
水低荒耕缺賦丁巳知縣潘舜歷起建湖陂二座高
一丈闊二百餘丈深一尺八寸圳闊一丈深一尺各
灌田二千畝邑人楊以傑有記後因木排衝裂奔塌
日甚
國朝康熙二十一年邑人陳讓因頽石猶在約衆修復
照田捐貲完築如初
明弘治二年龍南知縣張文湖開陂塘以通水利
塔下堤在龍南縣西南十里許明隆慶五年洪水衝
塌萬歷三年知縣王繼孝興築長三百四十五丈高
一丈五尺廣稱之又作石堤十座衡列層砌以護堤
足泰和王宗徐為之記繼孝又鑿龍頭山路凡三百
五十餘丈以便舟楫宗徐復記之
國朝順治十四年定南知縣祝天夀攝篆龍南築金鈎
堤尋潰康熙十年知縣馬鎮重築十一年鎮又築白
沙&KR0309;堤
東山上堤明萬歷乙亥龍南知縣王繼孝始築崇禎
庚辰知縣卓震增修
國朝康熙四十六年知縣蔣國禎改築距舊址半里而
上跨江為堤三百餘丈開復老河一里有奇闊五丈
深半之經始於丁亥二月至戊子冬月告竣國禎自
為記勒之石
石城縣城中無井資汲於河
國朝康熙十三年贑州府照磨李德明有恢復功委署
縣印督民刈柴赴工計日授錢堰河水入城作池以
納之嗣後民不病汲
明萬歷元年贑州府經歴杜棟署定南縣事修員魚
逕口諸路二十二年知縣葉夢熊開鑿員魚逕腦北
通信豐四十二年知縣洪有觀造大竹園火夾水二
渡馬頭
國朝康熙二十年知縣林說孕委典史陸茂新重修兩
渡
按贑地山峻水駛驟雨則溪澗泛濫不踰時而涸
竭田畝多處高原或界阬谷間水勢不能逆之使
上藉陂塘以瀦蓄民間之耰鋤桔橰較他方為疏
略每遇旱熯水非預瀦蹙頞而不能自救郡志所
載其說允矣屬邑新冊詳略多寡之數較殊舊志
夫其名空存實不可問固無益於民生然因名覈
實正如餼羊之可以復禮故省志體雖從簡未敢
盡沒其名也至若三池二溝水窗松&KR0309;之類前人
汲汲而成之後人泄泄而廢之議者動以修復為
難庸詎知轉而用之愚者之敗著即智者之勝算
也而可憚勞避怨乎哉
江西水南引章貢合瑞秀東瀉玉葛益餘撫合於湖
入江其傍諸民舍田旱頗取以灌而民間諸陂塘亦
數修治得不敗諸水合流雖衆而彭蠡下深廣滙受
如結囊湖傍田須秋冬水落草腐地肥即以雜種布
置之不治自蕃其歲旱他縣田不收則湖傍方大利
入數十倍茭荷梗牧之入不與焉此非天地所以不
愛遺利阜民使有藉賴不僵卧哉然餘支流其始小
其將畢乃鉅章貢自虔州北下合流多潦久不霽則
漲溢澒洞飄廬舍畜産瀰野漫樹沿江被其害流自
峽江以下益多水勢急而堤壋之沒豐城尤被之苦
決難塞丁夫歲不下數萬馬湖平豐灘頭黃埠鴉鵲
茅菴諸處每決難數百十丈田沒不耕者不可計而
其後撫州亦築千金堤千金堤者旴水流經撫州城
下達瑶湖西合臨水環玦抱麗然流達孔家渡地平
土疏唐時決齧漸失正道因建華陂以遏支咸通中
始名千金而決口入國朝三倍初數始堤不敗水附
城門下民載舟出入與商舶往來便利水抱氣完應
堪輿家言其後嘉靖二十六年縣官奏下中丞督同
知陳一貫過信學官楊演策為木櫃實土下之然櫃
列際縫不合下流沙高水益怒數千金費而一夕決
人因謂堤終不可成不知沙壅未疏與水争利則雖
萬金猶不可就而事遂寢不行其餘石竹羡金用以
為他費一貫後亦罷去縣官益畏言築塘事民始苦
失便矣其他諸縣陂塘歲久籍湮廢大家勢族稍騖
利專之有壅溉已田者填淤為平地者衆持不修者
縣官不時察致占塞争訟繁興每一旱輒稼傷不登
其源皆起於專利即如漢詔縣官有司知重農急百
姓病以時行田間辨其疆理通梗塞畜洩流注不爽
期諸堤岸用隙時提撕修築之則豈有昏墊戾溺又
或傷旱困百姓者哉繕完故堤增卑培薄數逢其害
勞費無已賈讓謂為漢治水下策大抵功役興則謗
議起而民難與慮始非卓然急民興利志垂功名不
磨不能及也古者立國居民疆理土地必遺川澤之
分度水勢所不及大川無防小水得入陂障卑下以
為汙澤使水有所休息左右流波寬緩而不廹土之
有川猶身之有脈脈壅塞不行則病&KR0979;盭長源大澤
獨可使塍失道湮横流渺沒不防哉善為政者由五
事宣八風雨暘時若無復山崩川溢之患恒隂淫霖
其有所由起而今於水道便利又疏不治委之於天
其故在於後農書所以先洪範禹貢詩陳邠風七月
以此(王宗沐江西六志)
江西豐城為諸水之交勢若覆盂倚堤壋為命株湖
亘十餘里溉田千頃百斤湖亦溉五百餘頃而宜春
李渠創於元和刺史李將順引仰山泉分清瀝江水
正派為沙陂支派為官陂溉田四萬餘畝後漸損廢
宋寶慶中知州事曹叔遠復其舊元末又廢弘治後
袁州知府朱華徐璉鄭惇典黃鳴喬相繼修治臨川
千金陂在汝水之濱創於顔真卿迄於葉夢得厥利
甚溥嘉靖中巡撫傅鳳翔檄撫州同知陳一貫通判
潘梅督修萬歷五年知府古之賢募水工陳琛等大
為浚治引灌至數千頃(陸葇水利志)
按井田壞自嬴秦溝洫不修旱潦無備鄭渠白渠
之利由是興焉馬遷志河渠班固志溝洫往往詳
於西北略於東南新唐書地理志間附韋堤馬塘
李渠之屬蓋當時賢刺史急民興利非必盡由廊
廟責成也宋熙寧間務修水土之政府界及諸路
有資灌溉者多至一萬七百九十三處為田三十
六萬一千一百七十八頃有奇而考宋史河渠志
由萬河汴河徧及東南諸水江南西路闕焉不載
明洪武二十七年諭天下有司皆興水利嗣後堤
壋陂塘以次修復郡志邑乘犂然具備入
國朝輕徭減賦
天子軫念民依承平日久生齒繁土田闢農政修舉尤
加意於溝洫乃江西舊有水利志其板既燬明嘉
靖癸未參政林庭㭿通志不立水利一門殊嫌罣
漏康熙甲子增修各縣陂塘數目摭拾頗詳顧於
水道源流及前賢名蹟之興廢什遺五六庚子復
修徵文核事釐為水利三卷從前之因革利害瞭
如指掌足為鑑古宜今之助近有修舉更加採輯
箕範首敘五行一曰水水曰潤下乾卦文言云利
者義之和也以義制事而用人之和微特順之而
利有時逆之而亦利瀦之固可救旱有時決之而
亦可以救潦殫心水利者能通乎洪範易傳之旨
即於經野劭農之方思過半矣
江西通志卷十六
