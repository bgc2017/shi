崇文總目卷四
宋王堯臣等撰
刑法類(以下原卷十七)
刑者聖人所以愛民之具也其禁暴止殺之意必本于
至仁然而執挺刃刑人而不疑者審得其當也故法家
之說務原人情極其真僞必使有司不得銖寸輕重出
入則其爲書不得不偹歴世之治因時制法緣民之情
損益不常故凡法令之要皆著于篇
共五十一部計七百一十六卷
律十一卷
律䟽三十卷
律音義一卷
開寳刑統三十卷
大中刑律統類十二卷(闕)
顯德刑統二十卷(闕)
江南刑律統類十卷
唐令三十卷(闕)
梁令三十卷(闕)
開元格十卷(闕)
開成詳定格十卷(闕)
梁格十卷(闕)
後唐長定格一卷(闕)
新長定格三卷(闕)
傍通開元格一卷(闕)
唐開元格令科要一卷
判格三卷(闕)
式二十卷(闕)
梁式二十卷(闕)
式苑四卷(闕)
太和格後勅四十卷(闕)
大中刑法總要格後勅六十卷(闕)
度支長行旨五卷(闕)
雜勅三卷(闕)
天成雜勅三卷(闕)
天福編勅三十卷(闕)
建隆編勅四卷(闕)
儀制赦書德音十卷(闕)
景德農田勅五卷(闕)
太平興國編勅十五卷
諸路轉運司編敇三十卷(闕)
大中祥符編敇二十卷(闕)
諸路宣勅十二卷(闕)
禮部考試進士勅一卷(闕)
天聖編𠡠十二卷
一司一務𠡠三十卷(闕)
雜制𠡠三卷(闕)
江南删定條三十卷(闕)
唐律令事類四十卷(闕)
刑法要錄十卷(闕)
律令手鑑二卷(闕)
五刑纂經三卷(闕)
法鑑八卷(闕)
刑律總要十二卷(闕)
僞吳删定格令五十卷(闕)
疑獄集三卷
金科易覧一卷
謹按趙希弁郡齋讀書後志云崇文總目唐趙
綽金科易覧一卷
律鑑一卷(闕)
法要一卷(闕)
斷獄立成三卷(闕)
外臺秘要一卷(闕)
地理類(以下原卷十)
昔禹去水害定民居而别九州之名記之禹貢及周之
興畫爲九畿而宅其中内建五等之封外撫四荒之表
職方之述偹矣及其衰也諸侯並爭并吞削奪秦漢以
來郡國州縣廢興治亂割裂分屬更易不常至于日月
所照要荒附叛山川風俗五方不同行師用兵順民施
政考于圖牒可以覧焉
共八十三部計六百四十七卷
山海經十八卷
郭璞注
按東觀餘論云崇文總目山海經侍中秀領校
秀即劉歆也
山海經圖十卷
舒雅修
山海經圖讃二卷(闕)
神異經二卷
十州記一卷
水經四十卷
襄陽耆舊傳三卷
南越志七卷
吳地記一卷
職貢圖一卷
青溪山記一卷
三齊記一卷
十道志十三卷
皇華四達記十卷
唐國要圖五卷(闕)
諸道行程血脉圖一卷
大唐西域記十二卷
天寳軍防錄一卷
西南偹邊錄一卷
黠戞斯朝貢圖一卷
四夷朝貢錄
職貢圖三卷
襄沔記三卷
渚宫故事十卷
投荒錄一卷
南方異物志一卷
桂林風土記三卷
北戸雜錄三卷
閩中記十卷
雲南别錄一卷
南詔錄一卷
渤海國記三卷(闕)
新羅國記一卷(闕)
諸蕃行記一卷
諸道山河地名要略九卷
文括九州要略三卷(闕)
蠻書十卷
九江新舊錄三卷
玉笥山記一卷
華陽風俗錄一卷(闕)
廬山雜記一卷
元和國記圖一卷
成都記五卷
南行錄一卷
大唐國照圖一卷(闕)
燉煌新錄一卷
于闐國行程記一卷
晉安海物異名記二卷
邕管雜記一卷
太平寰宇記二百卷
歴代宫殿名一百卷
九域圖三卷
華夷列國入貢圖二十卷(闕)
景德會計錄六卷
青城山記一卷
武夷山記一卷
方輿記一百三十卷
相州記一卷(闕)
金陵地記一卷(闕)
西域行記一卷
十道記一卷
郡國志十卷
開元分野圖一卷(闕)
雲南行記一卷
兩京道里記二卷
關中記一卷
冀州圖二卷
南朝宫苑記二卷
歴代宫名一卷
湘中記一卷
豫章記三卷(闕)
華山記一卷(闕)
湘中山水記三卷
茅山記一卷(闕)
諸山記一卷(闕)
三代地理志六卷(闕)
洞庭譜一卷(闕)
岳瀆福地圖一卷(闕)
玄中記一卷(闕)
平都山仙都觀記一卷(闕)
新雜地理志九卷(闕)
南嶽衡山記一卷
雲南風俗記一卷
氏族類(以下原卷十九)
昔黃帝之子二十五人得姓命氏由之德之薄厚自堯
舜夏商周之先皆同出于黃帝而姓氏不同其後世封
爲諸侯者或以國爲姓至于公子公孫官邑諡族遂因
而命氏其源流次叙帝系世本言之甚詳秦漢以來官
邑諡族不自别而爲姓又無賜族之禮至于近世遷徙
不常則其得姓之因與夫祖宗曲次人倫之記尤不可
以不考焉
共四十一部計一百一十三卷
姓苑十卷
唐皇室維城錄一卷
天潢源𣲖一卷(闕)
唐偕日譜一卷
元和縣主譜一卷(闕)
皇孫郡王譜一卷
蔣王惲家譜一卷(闕)
李用休家譜一卷(闕)
唐李文家譜一卷(闕)
唐新定諸家譜錄一卷(闕)
國朝宰相甲族一卷
姓林五卷
百家類例一卷
元和姓纂十卷
系纂七卷(闕)
姓氏韻略六卷(闕)
王氏譜一卷(闕)
竇氏家譜一卷
吳郡陸氏宗系譜一卷(闕)
玉牒行樓二卷
姓苑略一卷(闕)
類例三卷(闕)
新定徐氏譜圖四卷(闕)
姓氏雜錄一卷(闕)
周氏大宗血脉譜一卷
編古命氏三卷
姓源韻譜五卷
劉氏大宗血脉一卷
聖朝臣僚家譜一卷(闕)
楊氏家譜一卷(闕)
帝系圖一卷(闕)
趙郡東祖李氏家譜一卷
姓氏譜一卷(闕)
姓史四卷(闕)
唐氏譜略一卷
唐書總記帝系三卷(闕)
大唐宗室新譜一卷
氏族譜一卷(闕)
五姓徵氏二十卷(闕)
唐氏譜略一卷(闕)
尚書血脉一卷(闕)
歲時類(以下原卷二十)
傳曰民生在勤勤則不匱故堯舜南面而治考星之中
以授人時秋成春作教民無失周禮六官亦因天地四
時分其典職然則天時者聖人之所重也自夏有小正
周公始作時訓日星氣節七十二候凡國家之政生民
之業皆取則焉孔子曰吾不如老圃至于山翁野夫耕
桑樹藝四時之說其可遺哉
共十五部計四十二卷
國朝時令一卷
荆楚歲時記二卷
孫氏千金月令三卷
保生月錄一卷
金谷園記一卷
時鑑新書五卷
四時纂要五卷
歲華紀麗二卷
四時總要十二卷
四時錄四卷(闕)
秦中歲時記一卷
周書月令一卷(闕)
月令小䟽二卷(闕)
十二月纂要一卷(闕)
齊人月令一卷
傳記類(以下原卷二十一)
古者史官其書有法大事書之策小事載之簡牘至于
風俗之舊耆老所傳遺言逸行史不及書則傳記之說
或有取焉然自六經之文諸家異學說或不同况乎幽
人處士聞見各異或詳一時之所得或發史官之所諱
參求考質可以偹多聞焉
傳記上共七十八部計三百七十卷
穆天子傳六卷
漢武帝列國洞冥記一卷
謹按列國今本作别國
列女傳十五卷
謹按曾鞏序云崇文總目稱劉向列女傳十五
篇曹大家注
又按直齋書錄觧題云隋唐志及崇文總目皆
十五卷盖以七篇分爲上下并頌爲十五卷
又按趙希弁郡齋讀書附志云古列女傳八卷
劉向撰又一卷莫知其爲誰續然亦載于崇文
總目
王子年拾遺記十卷
廣軒轅本記三卷(闕)
孔子系葉傳三卷
高士傳十卷
正始名士傳二卷
文士傳十卷
謹按永樂大典云裴朏續文士傳十卷崇文總
目闕
閩中名士傳一卷
臨川聖賢名跡傳三卷(闕)
聖賢事跡十三卷
高僧傳十三卷
續高僧傳三十一卷
同姓名傳一卷
同姓名傳六卷
歴代鴻名錄八卷(闕)
四公記一卷
小名錄五卷
名賢姓氏相同錄一卷(闕)
陶弘景傳一卷
陶潜傳一卷
李密傳三卷
虬髯客傳一卷
李靖行述一卷
文正公事錄一卷
文正公故事三卷
狄仁傑傳三卷
遠祖越公行狀一卷
張九齡事跡一卷
高氏外傳一卷(闕)
郭公家傳八卷
顔氏行狀二卷(闕)
顔分傳二卷
相國鄴侯家傳十卷
叚公别傳二卷
河東張氏家傳三卷(闕)
尚書故實一卷
謹按郡齋讀書志尚書故實一卷唐李綽編崇
文目謂尚書即張延賞也綽紀延賞所談故又
題曰尚書談錄按其書稱嘉貞爲四世祖疑非
延賞也(新唐書藝文志亦云尚書即張延賞)
李德裕南行錄一卷(闕)
杜悰事跡一卷
彭城公故事一卷
柳玭訓序一卷
魏公家傳三卷(闕)
皇猷錄一卷(闕)
皇家親故事二卷
國朝傳記三卷
國朝舊事四十卷(闕)
封襌故事五卷(闕)
集說一卷
景龍文館記十卷
異域歸忠傳二卷
晉武平吳記二卷(闕)
傳載一卷
成都理亂記八卷
天祚永歸記一卷
驚聽錄一卷
遣使錄一卷(闕)
武成王廟配享事跡三十卷(闕)
北荒君長錄三卷(闕)
益州理亂記三卷(闕)
平蜀記一卷
西京雜記二卷
西京新記五卷
豫章古今誌三卷
錦里耆舊傳十卷
太原事跡十四卷
成都府幕石幢錄二卷(闕)
潭州刺史大廳壁記一卷(闕)
蜀記三卷
嵩山記一卷
零陵錄一卷(闕)
杜陽雜編三卷
甘澤謠一卷
南楚新聞三卷
吳興雜記七卷
鄴城新記三卷
西蕃會盟記三卷(闕)
西戎記二卷(闕)
傳記下共七十三部計四百七十六卷(以下原卷二十二)
選舉志十卷
謹按鄭樵通志云唐志以選舉志入職官類是
崇文總目以選舉志入傳記非
科第錄十六卷(闕)
唐顯慶登科記五卷(闕)
唐登科記二卷
重定科第錄十卷(闕)
諱行錄一卷
皇宋登科錄一卷
聖朝登科記三卷
貢舉事跡二十卷(闕)
重修登科記三卷(闕)
江南登科記一卷(闕)
文埸盛事一卷
唐孝弟錄十五卷(闕)
孝弟錄二十卷(闕)
廣孝新書五十卷(闕)
孝子拾遺七卷(闕)
陸氏英賢徵記三卷(闕)
吳湘事跡錄一卷
李渤事迹一卷(闕)
賓佐記一卷
常侍言旨一卷
先公談錄一卷
嘉話錄一卷
輔弼名對四十卷
玉泉子見聞真錄五卷
唐末見聞銘八卷
封氏見聞記五卷
王氏見聞集三卷(闕)
次柳氏見聞一卷
文宗朝偹問一卷
金華子雜編三卷
三楚新錄三卷
紀聞譚一卷
朝野僉載二十卷
皮氏見聞錄十三卷
符瑞圖十卷
李氏朝陵記一卷(闕)
瑞應圖十卷
祥瑞錄十卷(闕)
許國公勤王錄三卷
符瑞故實一卷(闕)
稽瑞一卷
二十二國祥異記三卷(闕)
湖湘靈怪實錄二卷(闕)
六賢圖讃一卷(闕)
仙隱傳十卷
江積八仙傳一卷(闕)
江淮異人錄三卷
傳仙神宗行記一卷(闕)
中台志十卷
宰輔名鍳十卷(闕)
翰林盛事一卷
閫外春秋十卷
漢書隱義十卷(闕)
入洛記十卷
王氏東南行記一卷(闕)
南行記一卷
王仁裕撰
南行記一卷(闕)
李昉撰
蜀程記一卷
峡程記一卷
遊蜀記一卷
張氏燕吳行記二卷
譚賓錄十卷
玉堂閑話十卷
北夢𤨏言三十卷
芝田錄一卷
壺關錄三卷
桂苑叢談一卷
三水小牘二卷
太平雜編二卷(闕)
松窗錄一卷
英雄錄一卷(闕)
國寳傳一卷(闕)
玉璽正錄一卷(闕)
目錄類(以下原卷二十三)
謹按歐陽修集目錄類叙釋闕
共十九部計一百七十九卷
符瑞圖目一卷(闕)
樂府詩目錄一卷
文選著作人名目三卷
十三代史目十卷(闕)
十九代史目二卷
文樞秘要錄七卷(闕)
四庫搜訪圖書目一卷(闕)
開元四庫書目四十卷(闕)
唐秘書目四卷(闕)
集賢書目一卷(闕)
唐列聖實錄目五十卷
後唐統類目一卷(闕)
羣書麗藻目錄五十卷
吳氏西齋書目一卷(闕)
河南東齋史目錄三卷(闕)
唐書叙例目錄一卷(闕)
新集書目一卷(闕)
天下郡縣書(目)一卷(闕)
學士院雜撰目一卷(闕)
謹按王應麟玉海云崇文目有目錄十九部一
百七十九卷始于符瑞圖目一卷終于學士院
雜撰目一卷
崇文總目卷四
