崇文總目卷三
宋王堯臣等撰
正史類(以下原卷九)
昔孔子删書上斷堯典下訖秦誓著爲百篇觀其堯舜
之際君臣相與吁俞和諧於朝而天下治三代以下約
束賞罰而民莫敢違考其典誥誓命之文純深簡質丁
寕委曲爲體不同周衰史廢春秋所書尤謹密矣非惟
史有詳略抑由時君功德薄厚異世而殊文哉自司馬
氏上採黃帝迄於漢武始成史記之一家由漢以來千
有餘歲其君臣善惡之跡史氏詳焉雖其文質不同要
其治亂興廢之本可以考焉
共三十部計二千一百六十二卷
史記一百三十卷
史記八十七卷
唐陳伯宣注因裴駰說有所未悉頗增損焉然多取
司馬氏索隱以爲已說今篇殘缺
史記音義十九卷
史記索隱三十卷
史記正義三十卷
爲漢書學者此最精博
謹按此註似不應在史記正義下今姑仍原本
錄之附識于此
漢書一百卷
漢書問答五卷(闕)
唐沈遵行撰采諸儒爲漢書說者申釋其義有博聞
之益然篇第頗差討求未獲闕劉傳以下諸篇
後漢書九十卷志三十卷
新校史記一百三十卷
余靖等校正
新校前漢書一百卷
余靖等校正
新校後漢書九十卷
余靖等校正
三史刊誤四十五卷(闕)
皇朝張觀等校定初袐書丞余靖上言國子監所收
史記漢書誤請行校正詔翰林學士張觀知制誥李
淑宋祈與靖洎直講王洙于崇文院讎對靖等悉取
三館諸本及先儒注觧訓傳六經小說字林說文之
類數百家之書以相參校凡所是正增損數千言尤
爲精備逾年而上之靖等又自錄其讎校之說别爲
刊誤四十五卷
三國志六十五卷
晉書一百三十卷
晉書音義三卷
宋書一百卷
其書雖諸志失于限斷然有博洽多聞之益今世雖
所傳文多舛失參補未獲趙倫之傳一卷今闕謝靈
運傳文注訛駮
齊書五十九卷
梁書五十六卷
陳書三十六卷
後魏書一百三十卷
齊天保中始詔收撰魏史收博采諸家舊文隨條甄
舉綴屬後事成一代大典追叙魏先祖二十八帝下
終孝静作十二紀九十二列傳十志析之凡一百三
十篇而史有三十五例二十五序九十四論前後二
表一啟然收謟于齊氏言魏室多所不平至隋開皇
中勑魏澹更作魏史唐李延壽作北史並行于世與
收史相亂因而卷第殊舛今所存僅九十餘篇
後魏紀一卷(闕)
魏澹撰初高祖以魏收書褒貶失實平繪中興事叙
事不倫詔澹别成魏史澹斷自道武下迄恭帝爲十
二帝紀七十八列傳史論及例目錄一篇合九十二
篇退東魏孝靜帝稱傳矯正收繪之失收天子名則
書太子名則諱澹諱皇帝名書太子自收諱太武獻
文之弑使同善終天年澹顯書之以懲逆收書敵國
皆曰死澹曰卒體裁簡正帝甚善之然世以收史爲
主故澹書亡闕今纔紀一卷存
後魏書天文志二卷(闕)
唐張太素撰魏書凡百篇今悉散亡唯此二篇存焉
北齊書四十九卷
後周書五十卷
隋書八十五卷志三十卷
唐書一百三十卷
唐韋述撰初吳兢撰唐史自創業訖于開元凡一百
一十卷述因兢舊本更加筆削刊去酷吏傳爲紀志
列傳一百一十二卷至德乾元以後史官于休烈又
增肅宗紀二卷而史官令狐峘等復于紀志傳後隨
篇增緝而不加卷帙今書一百三十卷其十六卷未
詳撰人名氏
唐書二百卷
五代史一百五十卷
編年類(以下原卷十)
昔孔子之後繼以戰國諸侯交亂而史氏廢失策書所
載紀次不完司馬遷始爲紀傳表志之體網羅千載馳
騁其文其後史官悉用其法春秋之義書元最謹一時
無事猶空書其首月以謂四時不具則不足成年所以
上尊天紀下正人事自晉荀悅爲漢紀始復編年之體
學徒稱之後世作者皆與正史並行云
共三十八部計五百七十九卷
前漢紀三十卷
後漢紀三十卷
漢春秋一百卷(闕)
漢春秋問答一卷(闕)
三十國春秋三十卷
晉春秋略三十卷
太清紀十卷
梁王韶撰起太清元年盡六年初侯景破建鄴韶西
奔江陵士人多問城内事韶不能人人爲說乃䟽爲
一篇問者即示之元帝聞而取讀曰昔王韶之爲隆
安記言晉末之亂離今亦可以爲太清記矣韶因爲
之然其議論皆謝之矣又韶希帝旨撰述多非實錄
魏典三十卷
唐太常少卿元行冲撰起道武帝終宇文革命凡三
十篇孝武入關則書東魏爲東帝並載两國事爲凡
例微用編年之法文約事詳學者宗之行冲以族出
于魏尅意論著引魏明帝時西柳谷瑞石有牛繼馬
後之象舊史謂元帝本出牛氏行冲以爲非因言道
武名犍繼晉受命此其應也特爲論載于篇
三國典略三十卷
唐汾州司戶參軍丘悅撰以關中鄴都江南爲三國
起西魏終後周而東包魏北齊南總梁陳凡三十篇
今卷第多遺自二十一以下卷闕
五運錄二十卷(闕)
唐曹圭撰起三皇訖隋年世之略
唐歴四十卷
唐統紀一百卷
古今通要四卷
唐歴目錄一卷(闕)
通歴十卷
通錄六十五卷
開皇紀三十卷
鄭向撰
唐朝年代記十卷(闕)
正閏位歴三卷(闕)
建元歴二卷(闕)
古今年號錄七卷
嘉號錄一卷(闕)
元類一卷(闕)
王氏五位圖三卷
帝王歴數歌一卷(闕)
歴代年號一卷
两漢至唐年紀一卷
古今年代歴一卷(闕)
年歴圖八卷(闕)
帝王興廢年代錄二卷(闕)
帝王年代圖一卷(闕)
古今類聚年號圖一卷
年號歴一卷(闕)
歴代王正運五運圖一卷(闕)
年紀錄一卷(闕)
年號歴一卷(闕)
歴代君臣圖三卷(闕)
唐至五代紀年記二卷(闕)
實錄類(以下原卷十一)
實錄起于唐世自高祖至于武宗其後兵盗相交史不
暇錄而賈緯始作補錄十或得其二三五代之際尤多
故矣天下乖隔號令並出傳記之事訛謬尤多幸而中
國之君實錄粗偹其盛衰善惡之跡較然而著者不可
冺矣
共三十三部計八百四十一卷
唐高祖實錄二十卷
正觀實錄四十卷(闕)
唐高宗復修實錄三十卷
唐則天實錄二十卷
唐中宗實錄二十卷
太上皇實錄十卷
睿宗實錄五卷
明皇實錄一百卷
肅宗實錄三十卷
代宗實錄四十卷
建中實錄十卷
唐史館修撰沈既濟撰起大歴十四年德宗即位盡
建中二年十月既濟罷史官之日自作五例所以異
于常者舉終必見始善惡必評月必舉朔史官雖卑
出入必書太子曰薨自謂辭雖不足而書法無隱云
德宗實錄五十卷
順宗實錄五卷
憲宗實錄四十卷
敬宗實錄十卷
穆宗實錄二十卷
文宗實錄四十卷
武宗實錄一卷
謹按鄭樵通志云實錄自出于當代崇文總目
有唐實錄十八部既謂唐實錄得非出于唐人
之手何須一一釋云唐人撰
唐年補錄六十五卷(闕)
梁太宗實錄三十卷
後唐懿祖紀年錄一卷
後唐獻祖紀年錄二卷
後唐太祖紀年錄十七卷(闕)
後唐莊宗實錄二十卷
後唐明宗實錄三十卷
後唐廢帝實錄十七卷
後唐愍帝實錄三卷(闕)
晉高祖實錄三十卷
晉少帝實錄三十卷
漢高祖實錄二十卷
漢隱帝實錄十五卷
周太祖實錄三十卷
周世宗實錄四十卷
雜史類(以下原卷十二)
周禮天子諸侯皆有史官晉之乘楚之檮杌考其紀事
爲法不同至於衰周七國交侵各尊其主是非多異尋
亦磨(一作靡)滅其存無幾若乃史官失職畏怯回隱則游
談處士亦必各記其說以伸所懷然自司馬遷之多聞
當其作史記必上採帝繫世本旁及戰國荀卿所錄以
成其書則諸家之說可不偹存乎
謹按鄭樵通志云崇文總目衆手爲之其間有
两類極有條理古人不及後人無以復加也道
書一類有九節九節相屬而無雜揉又雜史一
類隋唐二志皆不成條理今觀崇文之作賢于
二志遠矣此二類往往是一手所編惜乎當時
不盡以其書屬之也
雜史上共六十八部計六百七十一卷
周書十卷
越絶書十五卷
子貢撰或曰子胥舊有内紀八外傳十七今文題闕
舛載二十篇又載春申君疑後人竄定世或傳二十
篇者非是
謹按趙希弁郡齋讀書附志云越絶書隋經籍
志十六卷崇文總目十五卷希弁考其所以第
一卷荆平王内傳至第十五卷篇叙外傳此十
五卷也然第一卷有所謂越絶外傳本事一篇
此其爲十六卷歟
戰國策二十二卷
戰國策八卷
漢護左都水使者光禄大夫劉向錄舊號或曰國策
或曰國事或曰短長或曰事語或曰長書或曰脩書
向以戰國時游士輔所用之國爲之策謀宜爲戰國
策凡十二國三十三篇繼春秋以後記楚漢之興總
二百五十年事今篇卷亡闕第二至十三十一至三
闕又有後漢高誘註本二十卷今缺第一第五第十
十一至二十止存八卷
按晁公武郡齋讀書志曰戰國策崇文總目多
闕至皇朝曾鞏校書訪之士大夫家其書始復
完
吳越春秋十卷
吳越春秋傳十卷
唐皇甫遵注初趙曄爲吳越春秋十卷其後有楊方
者以曄所撰爲煩又刊削之爲五卷遵乃合二家之
書考定而注之
漢武故事五卷
九州春秋九卷
春秋後語十卷
高氏小史一百一十卷
謹按黃伯思東觀餘論云崇文總目高氏小史
名峻一作崚
南史八十卷
北史一百卷
謹按鄭樵通志云李延壽南北史崇文類于雜
史非
五代新說二卷
建康實錄二十卷
金陵樞要一卷
吳書實錄三卷(闕)
六朝採要十卷
史雋十卷
十三代史選五十卷
隋平陳記一卷
大業拾遺十卷
大業略記三卷
大業拾遺錄一卷
隋季革命記五卷
劉氏行年記十卷
大唐創業起居注三卷
唐太宗勲史一卷(闕)
貞觀政要十卷
唐書偹闕記十卷
明皇政錄十卷
明皇雜錄二卷
趙元撰
天寳亂離西幸記一卷
幸蜀記一卷
開天傳信記一卷
河洛春秋一卷
安禄山事跡三卷
邠志一卷
大唐新語十三卷
奉天記一卷(闕)
徐岱撰
德宗幸奉天錄一卷
崔光廷撰
奉天錄四卷
興元聖功錄三卷(闕)
燕南記三卷(闕)
唐故事稽疑十卷(闕)
平蔡錄一卷
平淮西記一卷
河南記一卷
元和辨謗錄三卷
太和摧兇記一卷(闕)
乙夘記一卷
甘露記二卷
開成紀事三卷(闕)
開成承詔錄二卷
文武两朝獻替記三卷
唐錄備闕十五卷
會昌伐叛記一卷
貞陵遺事二卷
續陵遺事一卷
平剡錄一卷(闕)
東觀奏記三卷
彭門紀亂三卷
咸通觧圍錄一卷
唐錄政要十二卷
廣陵妖亂志三卷
中朝故事三卷
雲南事狀一卷(闕)
金鑾密記一卷
會稽錄一卷
雜史下共三十四部計三百三十五卷(以下原卷十三)
汴水滔天錄一卷
汴州記一卷
梁太祖編遺錄三十卷(闕)
梁列傳十五卷(闕)
後唐列傳三十卷(闕)
莊宗召禍記一卷
晉朝䧟蕃記四卷
䧟蕃記四卷
䧟虜記三卷
周世宗征淮錄一卷(闕)
三朝革命錄三卷(闕)
入洛私記十卷(闕)
補國史六卷(闕)
唐補記三卷
史系二十卷
唐朝綱領圖一卷(闕)
唐聖運圖二卷
國史補三卷
逸史三卷
闕史三卷
功臣錄三十卷(闕)
後史補三卷
賈緯備史六卷(闕)
文行錄五十卷(闕)
續皇王寳運錄十卷
史略五卷(闕)
十六國春秋略二卷(闕)
十二國史四卷
三史菁英三十卷(闕)
晉史金穴抄十卷(闕)
史通二十卷
史例三十卷
史通析微十卷
正史雜論十卷(闕)
僞史類(以下原卷十四)
周室之季吳楚可謂強矣而仲尼修春秋書荆以狄之
雖其屢進不過子爵所以抑黜僣亂而使後世知懼三
代之弊也亂極于七雄並主漢之弊也亂極于三國魏
晉之弊也亂極于永嘉以來隋唐之弊也亂極于五代
(一又有五代字)之際天下分爲十三四而私竊名號者七國及
大宋受命王師四征其係纍負質請死不暇九服遂歸
于有德歴考前世僣竊之邦雖(一有甚字)因時苟偷自強一
方然卒歸于禍敗故錄于篇以爲賊亂之戒云
共二十七部計三百二十六卷
華陽國志十五卷
家王故事一卷(闕)
吳越偹史十五卷
前蜀王氏紀事二卷
前蜀書四十卷(闕)
僞蜀孟氏先主實錄三十卷
僞蜀孟氏後主實錄八十卷(闕)
淝上英雄小錄二卷
䢴溝要略九卷(闕)
吳錄二十卷
吳將佐略一卷(闕)
江南錄十卷
高皇帝過江事實一卷
湖湘高氏故事二十卷
閩中實錄十卷
閩王審知傳一卷(闕)
後蜀孟氏紀事三卷
南紀國圖一卷(闕)
文場内舉人儀則一卷
僞吳楊氏本紀六卷(闕)
劉氏興亡論一卷
坤儀令一卷
廣政雜錄三卷(闕)
蜀桂堂編事二十卷(闕)
戊申英政錄一卷(闕)
廣政雜記十五卷(闕)
烈祖開基錄十卷
職官類(以下原卷十五)
堯舜三代建官名數不同而周之六官偹矣然漢唐之
興皆因秦隋官號而損益之足以致治興化由此而言
在乎舉職勤事代公治物一而已至于車服印綬爵秩
俸廪因時爲制著于有司(一有焉字)書曰無曠庶官又曰允
釐百工夫百官象物奉職恭位此虞舜所以端拱無爲
而化成天下可不重哉
共三十四部計二百二卷
漢官儀一卷
蘇綽六條一卷(闕)
官職訓一卷(闕)
唐六典三十卷
具官事跡七卷
謹按直齋錄書觧題云具員故事十卷崇文總
目作具員事跡中興書目惟有七卷三卷闕
集賢注記三卷
御史臺記十二卷
御史臺故事三卷
唐年小錄八卷
元和百司舉要一卷
官品纂要十卷
鳳池錄五卷
相國事狀七卷
翰林志五卷
翰林舊規一卷
文昌損益二卷
職官該二卷
唐循資格一卷(闕)
唐天寳中修
唐循資格一卷(闕)
唐王涯撰
梁循資格一卷(闕)
職官要錄三十卷
史館故事錄三十卷
職官品服三十一卷(闕)
續翰林志二卷
次續翰林志二卷
史館𢡟官志五卷
職官要錄抄三卷(闕)
歴代官號十卷
循資歴一卷(闕)
叙官朝儀五卷(闕)
翰林内志一卷
唐宰輔圖二卷(闕)
唐中書則例一卷(闕)
百官考選勅格五卷(闕)
儀注類(以下原卷十六)
昔漢諸儒得古禮十七篇以爲儀禮而大射之篇獨曰
儀盖射主于容升降揖讓不可以失記曰禮之末節有
司掌之凡爲天下國家者莫不講乎三代之制其采章
文物邦國之典存乎禮官秦漢以來世有損益至于車
服禮器有司所記遺文故事凡可錄者皆附于史官云
共一十八部計一百十一卷
正辭錄三卷(闕)
崇祀錄二十卷(闕)
諸州縣祭社稷儀一卷(闕)
漢舊儀三卷
漢官典職儀式選用一卷(闕)
獨斷二卷
大唐郊祀錄十卷
禮閣新儀三十卷
唐葬王播儀一卷(闕)
唐禮纂要六卷(闕)
二儀實錄一卷
内外親族五服儀二卷(闕)
書儀三卷(闕)
裴茞撰
謹按永樂大典註云茞元和太常少卿
書儀二卷(闕)
鄭餘慶撰
家祭儀一卷
徐閏撰
家祭禮一卷
孟詵撰
寢堂時享儀一卷(闕)
祠饗儀一卷
祭錄一卷(闕)
家薦一卷(闕)
孫氏仲享儀一卷
書儀二卷(闕)
杜有晉撰
使範一卷
掌禮儀注八卷(闕)
梁南郊儀注一卷(闕)
新定書儀二卷(闕)
劉岳撰
四季祭祀文一卷(闕)
汾隂后土故事三卷(闕)
鹵簿圖記二卷
崇文總目卷三
