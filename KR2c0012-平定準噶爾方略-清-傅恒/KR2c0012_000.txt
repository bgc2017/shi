平定準噶爾方略序
平定準噶爾方略書成纂言者以序請夫序者所以叙
其事之本末而因文以悉其肯綮也事之本末則方略
三編盡之矣太學之碑磨崖之銘西師之詩開惑之論
亦既悉其肯綮矣如是則可以不煩重序雖然五年之
間大勲兩集又十年而後書成是不可以無序且朔漠
金川前例具在也乃允其請而為之序曰功不可以虚
成名不可以偽立幸不可以屢徼志不可以少侈夫用
兵中國自古為難而況踰沙漠天山萬里而遥乎旰斯
宵斯劼劬以至有成功非虚而名非偽是僅可免後人
之指摘耳若夫揚揚自詡以為誠若能操必勝之劵則
不惟致物議而貽口實於心亦誠恧若也藉衆之力幸
底扵績然我士卒之攖鋒鏑者不為少矣故此書之輯
率因忠魂義魄不忍令其冺滅無聞具載以誌之而猶
不在於擴土開疆之為也既平準噶爾延及回部悉主
悉臣耕作賦役興焉此亦一再徼幸矣而猶不自知足
欲屢試我銳而别有圖是志侈也志侈者不祥故近曰
撤征緬之旨甫降而彼適投誠我兵振旅以還告成事
焉此非盈虚消息之理捷若響應乎是則此序之作不
惟迴思而若有驚亦且永圖而懷有戒也
乾隆三十五年庚寅仲春月吉御筆
恭
進平定準噶爾方略表
上言欽惟我
皇上
神謨廣運
義問遐宣
德耀軒弧地絡拻紫濛之野
化覃禹服天山鞏白阜之圖拓二萬里甌脱而遥
共球翕集越廿八宿經躔以外疆索閎開周原
排築舍之謀
握珠鈐於獨斷大漠奏犁庭之績
懸金鏡於先幾師期甫再閏而不踰
廟算為百王所未有碣樹龍堆絶徼流沙詎盡提封
觚操虎觀新編聚米宜昭
方略曰前曰正曰續彙
三朝之訓典而兼賅系日系月系年書兩部之蕩平而
悉備原夫𫝊標西域錄著班書鎮啟北庭事詳
唐籍繞陽關而保塞外孫之國空傳度隂磧以
懸兵都護之官旋罷難堅約束焉耆王則侍子
終歸略受羈縻吐谷渾則降番欲散矧復湟流
地限徒矜貢馬之連羣要知蒟醬名高究屬乘
槎之鑿空創非常而立極
奇功實待於
聖人擴無外以恢紘
盛事獨超於亘古溯自阿魯台之部别為準噶爾之
名顧實汗既老上初強噶爾丹遂夜郎自大四
部本伊脣齒雄心已侈鯨吞七旗繄我藩籬狡
計將罹蠶食洪惟我
聖祖仁皇帝親征三駕兇渠仰藥以歸骸爰逮我
世宗憲皇帝大武一匡逆孽輸琛而表界惡未盈於五
稔姑稍寬畫斧之期亂彌扇於九黎將自遘焚
巢之禍蓋威畏德懷之並用實
天時人事之猶須當
聖主之初元正
神機之默運乃閧蟻頻經埽穴終焉推刃相尋亡猿
亦效𣢾關正爾操刀宜割迓壺簞以載道競傾
馬乳之漿蹴廬帳於窮荒竟折狼頭之纛厄魯
特燎原孰避及時春雨其蘇綽羅斯因壘皆降
所過秋毫無犯右師麾蝥先濟俄傳頡利之宵
奔别部捧檄偕來已見兜題之面縛將欲性馴
虎落分封存衛拉之規何期脣沸鴞音交扇起
伊犁之黨比烝徒勢集怒螳猶覬當車而小醜
途窮毚兔豈容擇窟邏騎徠大宛汗血共期殊
母寡之頭窮鱗剰羅刹游魂早見瘞蚩尤之髀
舉虺潜之逆種莫請灰釘暨烏合之兇徒均膏
齊斧
籌萬全而安袵席因一舉而靖欃槍至分部於花門
原連疆於葱嶺責延留之納税誰憐力盡鞭笞
等阿惡之拘酋久已命懸湯火詎入檻之纍囚
方釋鷹竟離鞲迨乘軺之節使被遮豺還當道
實難期于人理寧得逭乎
天誅是用
申命元戎龔行
顯罰下諸城而斷臂白山之士氣胥騰隃重險以攻
心黑水之軍聲協應乍睹朽紅囷滿三單因雪
窖之糧旋聞鼓角地鳴萬地躡洼池之騎維
睿畫早周乎前事六師疑天上而來況聲威尤懾夫
後援二豎尚井中而坐伊西洱風雲合陣于䰄
之棄甲何多拔達山草木知兵巨骨之專車遂
致於是收其種落初興司馬之屯定厥租庸更
置宜禾之尉從兹出玉門而風和吹篴開繡壤
而雨潤翻犁測月&KR1633;以分疆正緯度東西之次
越繩崖而表景總金山南北之圖查拉則花蘂
翻新不數車師白疊騰格則幕文别鑄全銷安
息金錢邊營苜蓿千羣不費市臺之採購遠堠
黍稌萬&KR0850;無煩農部之輓輸矧月盈璇璧之河
歲致崑波撈玉露浥葡萄之圃人霑閬苑分漿
大都督門戶持麾扼蛇陣適中之勢副校尉輔
車列鑰規犬牙相制之形秋嚴乘障之烽瓜期
及而一軍番戍春荷釃渠之鍤柳中屯而六郡
催耕羣欣通道痕都五印度同遊化宇自悔陸
梁烏什一丸泥立墮孤城彎庭氏之神弓蘖芽
盡折按形方之要籍灰燼全消蓋惟屢變而愈
康
天授若符乎左券以故一勞而永逸
神謀適契乎中權者也今試溯牙璋之初發洎玉斧
之長驅實承
鴻貺而方臻用展
龍韜而屢捷臚奉常以紀績際會
昌辰譜棡鼓以宣音鋪陳
偉伐既
施仁而布澤還
飾喜以崇儀
郊勞臺邊鐃鐲和甘涼之曲
策勲閣下丹青傳褒鄂之姿因覘
聖武之布昭進頌
奎章之炳煥提要揭雲霄之指鐸振聾鄉盤空鐫金
石之文星輝昧谷火敦腦粘天浪静慶
王師洗甲而還狼居胥冠日峰高瞻
天筆勒銘其上維居中以制外包九天十地而運斡
璇樞用原始以要終括二典三謨而文刊玉律
莫不六條頒格長貽奠枕之安九域歸懷益見
鞏甌之固準天保采薇以出治頌聲之作昭然
邁握機鈎要而成經軍志之言粹矣(臣)等忝效
編摩預聞
密勿警銅籤而候燎每聽五夜之
傳宣紬石室而濡毫寧藉一辭之潤色匝月再呈夫
乙覽為書百七十卷而奇程功託始於亥春閱時十
有五年之久欽
大業之守而兼創集
靈臺偃伯之庥仰
淵衷之謙以持盈徵
冊府傳心之要(臣)等無任瞻
天仰
聖踴躍歡忭之至謹奉
表恭
進以
聞
正總裁
︵字位过密無法显示︶(臣)傅恒
︵字位過密無法显示︶(臣)來保
兵部尚書一等誠勇公(臣)班第
經筵講官太子太傅吏部尚書(臣)汪由敦
︵字位過密無法显示︶(臣)劉太子
︵字位過密無法显示︶(臣)尹繼善
副總裁
︵字位過密無法显示︶(臣)兆惠
︵字位過密無法显示︶(臣)鄂容安
理藩院尚書(臣)納延泰
署理戶部侍郎(臣)雅爾哈善
經筵曰講官起居注太子太保協辦大學士吏部尚書(臣)劉綸
戶部左侍郎(臣)三泰
經筵講官工部尚書兼管順天府事務(臣)裘曰修
經筵講官太子太保戶部尚書(臣)于敏中
太子太保議政大臣刑部尚書署理伊犁將軍舒赫德
︵字位過密無法显示︶阿里衮
吏部員外郎(臣)顧雲
鴻臚寺少卿(臣)劉秉恬
戶部郎中(臣)傅顯
戶部銀庫員外郎(臣)博清額
刑部主事(臣)王昶
内閣侍讀學士(臣)伊克坦布
貴州道監察御史(臣)張霽
内閣侍讀(臣)孫士毅
刑部郎中(臣)保成
戶部主事(臣)陳繩祖
戶部員外郎(臣)富森布
内閣中書(臣)劉謹之
收掌官
内閣中書(臣)巴尼渾
刑部郎中(臣)張若渟
中書科筆帖式(臣)勒保
内閣中書(臣)毛應藻
吏部員外郎(臣)鄭步雲
宗人府主事(臣)馮應榴
内閣侍讀(臣)盛住
吏部筆帖式(臣)特昇額
内閣中書(臣)洪朴
總纂官
内閣侍讀學士(臣)福德
河南道監察御史(臣)趙瑛
光禄寺卿(臣)申甫
翰林院編修(臣)蔣雍植
滿纂修官
兵部員外郎(臣)色爾布
戶部顏料庫司庫(臣)書璸
理藩院郎中(臣)法福立
内閣學士兼禮部侍郎(臣)栢琨
翰林院侍講(臣)成策
工部員外郎(臣)海寧
刑部主事(臣)明德
漢纂修官
翰林院侍講學士(臣)禇廷璋
起居注主事(臣)阮葵生
内閣中書(臣)嚴長明
宗人府主事(臣)陸錫熊
翰林院編修(臣)汪存寬
翰林院編修(臣)曹仁虎
翰林院編修(臣)陸費墀
禮部主事(臣)沈世煒
陜西道監察御史(臣)金雲槐
吏部主事(臣)汪孟鋗
詹事府左春坊左中允(臣)彭冠
校對官
内閣中書(臣)王嵩柱
内閣中書(臣)周發春
内閣中書(臣)金榜
翰林院庶吉士(臣)吳壽昌
内閣中書(臣)王鑾
内閣中書(臣)許祖京
内閣中書(臣)郭元漋
内閣中書(臣)朱芫星
内閣中書(臣)張培
繙譯官
刑部郎中(臣)伊蘭泰
緞疋庫大使(臣)蘇成額
光禄寺署正(臣)伊爾登額
戶部員外郎(臣)西成
内閣中書(臣)呈麟
光禄寺署正(臣)卓林
平定準噶爾方略總目紀事本末類
前編
卷一
康熙三十九年七月乙未至五十四年四月乙
未
卷二
康熙五十四年五月甲辰至八月壬辰
卷三
康熙五十四年九月戊戌至五十五年十二月
乙夘
卷四
康熙五十六年正月壬申至五十七年二月己
酉
卷五
康熙五十七年三月癸亥至十二月庚午
平定準噶爾方略總目紀事本末類
平定準噶爾方略總目紀事本末類
平定準噶爾方略總目紀事本末類
平定準噶爾方略總目紀事本末類
卷三十七
雍正十三年四月丙午至五月戊辰
卷三十八
雍正十三年六月癸酉至八月丙戌
卷三十九
雍正十三年九月己亥至十二月壬辰
卷四十
乾隆元年正月己亥至癸亥
卷四十一
乾隆元年二月戊辰至四月壬辰
卷四十二
乾隆元年五月庚子至十二月戊寅
卷四十三
乾隆二年正月壬子至三年三月辛未
卷四十四
乾隆三年四月辛夘至四年十二月丙申
卷四十五
乾隆五年正月甲寅至十一月己丑
卷四十六
乾隆六年正月戊辰至七年十一月甲申
卷四十七
乾隆七年十二月戊子至九年三月甲辰
卷四十八
乾隆九年四月乙亥至十年十二月戊午
卷四十九
乾隆十一年正月甲戌至十二月己丑
卷五十
乾隆十二年正月壬辰至十二月己亥
卷五十一
乾隆十三年正月癸夘至十一月丙辰
卷五十二
乾隆十四年四月庚申至十五年十二月壬辰
卷四十五
乾隆五年正月甲寅至十一月己丑
卷四十五
乾隆五年正月甲寅至十一月己丑
乾隆二十年六月戊午至戊辰
卷十五
乾隆二十年六月庚午至七月戊子
卷十六
乾隆二十年七月癸巳至八月辛酉
卷十七
乾隆二十年八月癸亥至九月辛巳
卷十八
乾隆二十年九月壬午至丙申
卷十九
乾隆二十年九月丁酉至十月丙辰
卷二十
乾隆二十年十月丁巳至己巳
卷二十一
乾隆二十年十一月庚午至癸未
卷二十二
乾隆二十年六月戊午至戊辰
卷十五
乾隆二十一年七月丁亥至八月乙丑
卷三十一
乾隆二十一年九月丙寅至閏九月乙巳
卷三十二
乾隆二十一年閏九月丙午至十月癸酉
卷三十三
乾隆二十一年十月乙亥至十一月丁未
卷三十四
乾隆二十一年十一月戊申至十二月丙子
卷三十五
乾隆二十一年十二月戊寅至二十二年正月
壬寅
卷三十六
乾隆二十二年正月癸夘至二月庚午
卷三十七
乾隆二十二年二月癸酉至三月壬寅
卷三十八
乾隆二十二年三月癸夘至四月丁丑
卷三十九
乾隆二十二年四月己夘至五月庚戌
卷四十
乾隆二十二年五月辛亥至六月乙酉
卷四十一
乾隆二十二年六月丙戌至七月乙夘
卷四十二
乾隆二十二年七月丙辰至八月乙亥
卷四十三
乾隆二十二年八月己夘至九月壬寅
卷四十四
乾隆二十二年九月丙午至十月丙寅
卷四十五
乾隆二十二年十月丁夘至十一月癸巳
卷三十八
乾隆二十二年三月癸夘至四月丁丑
卷五十四
乾隆二十三年四月戊辰至乙酉
卷五十五
乾隆二十三年五月丙戌至壬子
卷五十六
乾隆二十三年五月癸丑至六月戊辰
卷五十七
乾隆二十三年六月己巳至甲申
卷五十八
乾隆二十三年七月乙酉至癸夘
卷五十九
乾隆二十三年七月甲辰至八月己未
卷六十
乾隆二十三年八月庚申至壬午
卷六十一
乾隆二十三年九月甲申至壬寅
卷五十四
乾隆二十三年四月戊辰至乙酉
乾隆二十四年二月庚午至三月甲申
卷七十
乾隆二十四年三月甲申至戊申
卷七十一
乾隆二十四年四月辛亥至甲戌
卷七十二
乾隆二十四年四月乙亥至五月壬寅
卷七十三
乾隆二十四年五月甲辰至六月丙子
卷七十四
乾隆二十四年六月丁丑至閏六月癸夘
卷七十五
乾隆二十四年閏六月甲辰至七月庚午
卷七十六
乾隆二十四年七月辛未至八月丙申
卷七十七
乾隆二十四年二月庚午至三月甲申
卷七十
乾隆二十五年二月丙子至三月戊申
續編
卷一
乾隆二十五年三月庚戌至四月戊寅
卷二
乾隆二十五年四月庚辰至戊午
卷三
乾隆二十五年五月辛酉至六月丁亥
卷四
乾隆二十五年六月戊子至七月辛酉
卷五
乾隆二十五年七月丙寅至八月己亥
卷六
乾隆二十五年九月癸夘至十月甲申
卷七
乾隆二十五年十月壬辰至十一月己巳
卷八
乾隆二十五年十二月辛未至丁酉
卷九
乾隆二十六年正月壬寅至二月丁亥
卷十
乾隆二十六年二月乙酉至三月戊辰
卷十一
乾隆二十六年四月戊寅至五月丙寅
卷十二
乾隆二十六年六月壬申至七月丙寅
卷十三
乾隆二十六年八月庚午至九月乙丑
卷十四
乾隆二十六年十月丁夘至十一月癸亥
卷十五
乾隆二十六年十二月丙寅至二十七年二月
卷八
乾隆二十五年十二月辛未至丁酉
乾隆二十八年十月乙酉至十二月丁未
卷二十四
乾隆二十九年正月甲寅至三月戊寅
卷二十五
乾隆二十九年四月癸未至六月辛酉
卷二十六
乾隆二十九年七月癸丑至九月戊寅
卷二十七
乾隆二十九年十月庚辰至十二月甲辰
卷二十八
乾隆三十年正月乙酉至閏二月乙亥
卷二十九
乾隆三十年三月丙子至壬寅
卷三十
乾隆三十年四月丁未至五月甲辰
卷三十一
乾隆二十八年十月乙酉至十二月丁未
卷二十四
恩至渥也自達瓦齊竊位自失其道舉部離心面
内歸誠者踵至爰溯自康熙三十九年迄於
乾隆十八年之事緝為前編凡五十四卷繼
是都爾伯特台吉策凌策凌烏巴什輝特台
吉阿睦爾撤納等先後内屬
皇上神武内斷決策
命將分路致討未浹月而直抵伊犂大漠以北𫝊
檄底定縛獻達瓦齊於
闕下方將衆建渠長分領其部無何阿睦爾撤
納偝
恩作孽復勞師旅追𠞰賊渠函骨遐方大定而逆
回大小和卓木旋肆反噬爰即伊犂凱旋之
師移討之於是葉爾羌喀什噶爾諸城以次
撫定而拔達山汗素爾坦沙遂擊殺二酋獻
馘軍門大武告成邊陲永靖爰紀乾隆十八
年十一月以後訖於二十五年三月戊申之
事為正編凡八十五卷是月庚戌以後至三
十年十一月凡善後經久設官置屯定賦鑄
錢諸政及極邊新附諸部事宜為續編凡三
十二卷於
列聖垂謨經遠暨我
皇上始而撫綏駕馭繼而
決幾制勝以及奏凱後持盈保奏為遐方籌久安
之
盛心實政一一臚載西師顛末具見於
御製詩篇及
告成勒銘諸碑文昭如日月是編所載按次條系
彌為詳悉云乾隆四十六年十二月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
平定準噶爾方略卷首
欽惟
大清受
命有天下
列聖重光凝庥篤祜仁風翔于六合武烈靖乎八紘雕
題漆齒編結沮顔之國五帝不能服重譯所未
至者莫不陸讋水慄頓首受吏乃厄魯特準噶
爾者别出有元阿魯台之部其後聲譌為厄魯
特散處西北私立名號
國初其酋曰顧實汗始統有都爾伯特青海北厄
魯特套西諸部自天聰崇德之間遣使入貢
世祖章皇帝錫之冊印俾統其衆厥後噶爾丹起自北
厄魯特自立為台吉狡黠桀驁阻兵安忍侵我
屬國喀爾喀攘竊牲畜洊食鄰封惡不可長
聖祖仁皇帝怙冒同天地神武震雷霆
躬鞠六師直抵拖諾山逆酋駭竄奔命西路大兵邀其
去路擊之昭莫多盡殱其屬明年
駕復親征出狼居胥山獲逆子塞卜屯班珠爾獻俘
行在噶爾丹仰藥死厄魯特等咸厥角稽首請受纓縻
於是諸部悉定振旅還
都乃
俞廷臣之奏編纂
親征平定朔漠方略昭示億萬世堂哉皇哉殊勲偉烈
書契以來靡得而尚已噶爾丹既殞其兄子策
妄阿拉布坦者舊與噶爾丹搆怨至是懾我
天威卑詞丐命
聖祖宏覆載之仁予以矜宥詎狼子野心旋復梗化擾
哈密襲西藏又戕殺拉藏汗横恣日甚屢煩
天兵申討問罪已又納我青海叛臣羅卜藏丹津恃其
險遠為逋逃藪其子噶爾丹策零同惡世濟更
肆跳梁
世宗憲皇帝特彰撻伐
命將出師大破之於額爾得尼招諸酋𢥠懼悔過待命
爰許其定界撤兵
皇上德威遐播噶爾丹策零奉約束惟謹遣使通貢
乃更准其貿易仍定以年限俾不得違例瀆請
蓋所以撫綏而控馭之者如此其至也洎策妄
多爾濟那木扎爾繼立昏暴日甚舉部離心喇
嘛達爾扎以孽子簒逆而達瓦齊復踵故智盗
竊其位數年之間内亂頻仍厥衆瓦解呼
天内向乾隆十五年宰桑薩拉爾首先歸附十八年
都爾伯特台吉策凌策凌烏巴什等率所部萬
餘人來降十九年輝特台吉阿睦爾撒納亦率
部人内屬乃
召見熱河錫以崇爵推誠布惠
恩禮優渥
皇上念
天地
祖宗中外之統仔肩在今今
鴻貺備臻授我西土時不可失
廟策内斷與神為謀二十年二月
命將軍班第等帥兵分西北二路尅期進發以其降
人為我前驅所至號令嚴明秋毫無犯一切部
勒機宜悉承
上指授遂踰雪嶺越沙磧不留不處罙入其阻噶爾
藏多爾濟等望風降附諸部泥首頓顙若旱喜
雨師出未浹月直抵伊犁蕩平準噶爾大漠以
北傳檄底定並獲數十年之逋囚羅卜藏丹津
及巴朗等獨達瓦齊脱身遁前軍進躡及之于
格登山盡獲其人卒馬駝器械回人阿奇木霍
集斯伯克縛達瓦齊詣軍門降後先獻俘
闕下
上御午門受之于是廷臣以漠北耆定
皇帝文武聖神功德隆盛請上
尊號
上弗許祇敬上
聖母崇慶慈宣康惠敦和裕夀純禧皇太后徽號
命所司察典禮祭告
天
地
宗
社
山陵釋奠
孔子嶽瀆神祇咸秩無文
頒詔中外酬庸賚功覃恩加秩蠲租肆赦廣額取士
慶賜遂行復
御製碑文勒石太學並伊犁格登垂示永久維時我
皇上體好生之德擴如天之度方將分封衆建各立
渠長於準噶爾四衛拉特一如蒙古諸部
恩威並濟咸與維新乃逆賊阿睦爾撒納潜懷異圖
煽誘黨與負恩叛亂臺路中斷帥臣死綏爰
命將致討所向克捷其徒黨多倒戈内附逆賊計無
所出恇懼遠颺走哈薩克逆黨復蟻聚草竊
皇上赫然震怒于二十二年二月復
詔分南北兩路出師再抵伊犁適諸酋扎那噶爾布
等互相殘殺逆賊阿睦爾撒納逃往哈薩克復
歸伊犁我師奄至諸酋面縛軍門逆賊孑身復
遁我將軍率衆追捕途遇哈薩克之兵其渠長
仰慕
天朝稱臣奉貢且誓擒賊自效逆賊技窮亡命入俄
羅斯界罪貫既盈旋伏冥誅俄羅斯遵守舊約
不納逋逃遂函其骨請使驗實蓋自阿睦爾撒
納之叛再煩
天討我
皇上神謀豫定
睿慮無遺用使逆魄潜褫同惡就殱準噶爾之事於
是大定
德威所被遐邇慕思東西布魯特左右哈薩克及塔
什罕諸回部莫不喁喁嚮化絡繹請朝聲教所
訖極于無外而逆回大和卓木波拉泥敦小和
卓木霍集占者昔為厄魯特囚於阿巴噶斯
天兵耆定伊犁之日釋而出之助以將卒俾長舊部
乃敢背恩反噬黨我叛賊戕我王官此而不誅
何以伸
國威正
天討爰
命即以伊犁凱旋之師往征不庭既屢下堅城乘機
直進逼其巢穴猶敢奮螳臂抗顔行遮我將軍
於黑水
皇上炳于機先早調援兵戰騎應時繼進賊衆摧敗
我將軍整陣還阿克蘇已復稟承
廟謨分路刻期進勦兩酋恇駴不得枝梧率逆孥輜
重潜遁葉爾羌喀什噶爾諸城以次收撫綏定
盡入版圖我師復窮追逆酋于拔達山其汗素
爾坦沙讋我威稜遂先後擊殺二酋而以霍集
占之首遣使詣軍門獻馘罪人斯得懸示藁街
大武告成邊徼永靖乃舉行
慶典一如平準噶爾時郊勞策勲論封行賞並繪諸
戰圖及諸功臣像於
紫光閣
御製像贊以旌勲庸其善後事宜更以次擘畫要諸
久遠統計兵興以來閱時不踰五年拓地遠逾
萬里取荒裔若庭戶縛醜虜如圈牢隸職方者
籍租税附屬國者奉琛賮北斗以北西濛以西
悉主悉臣罔有内外開闢以來未有懿爍隆茂
若斯之盛者也(臣)等既奏請編纂平定準噶爾
方略以繼
聖祖平定朔漠方略之後昭示偉績荷蒙
俞允開館纂修復獲從事鉛槧之役不勝欣幸謹編
年繫月自康熙三十九年至乾隆十八年為方
略前編自乾隆十八年都爾伯特台吉策凌等
内附迨十九年
命將出師以至平定伊犁回部凱還
錫宴為方略正編其
大功告成後經理新疆凡設官定賦屯田鑄幣諸務
與極邊以次新附各部入
覲錫賚諸典禮為方略續編共若干卷凡
聖祖
世宗之耿光大烈暨我
皇上始而撫綏駕馭以大字小之
聖心繼而燭幾料勢制勝
廟堂之
睿略以及奏凱後持盈保泰計久長慮深遠之
神謨皆臚列顛末具著於篇垂示無極第(臣)等學殖
蕪陋才識檮昧雖罄竭管蠡懼不足仰窺
天地之高厚宣
日月之光華承乏編摹無任悚仄云爾
平定準噶爾方略卷首
