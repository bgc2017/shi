元豐九域志卷三
宋王存等撰
陜西路
永興軍路
秦鳳路
陜西路(太平興國二年分河北河南路又有陜府西路後併一路熙寧五年分永興軍秦鳳)
(二路)
永興軍路(府二州一十五軍一縣八十三)
次府京兆府京兆郡永興軍節度(治長安萬年二縣)
地里東京二千二百五十里東至本府界九十五里自
界首至華州八十五里西至本府界一百六十一里自
界首至鳳翔府一百四十八里南至本府界四百三十
里自界首至金州一百五十里北至本府界八十三里
自界首至耀州九十七里東南至本府界一百三十里
自界首至商州一百三十五里西南至本府界一百四
十五里自界首至洋州九十五里東北至本府界一百
三十里自界首至同州一百二十里西北至本府界一
百七十五里自界首至邠州一百里
戸主一十五萬八千七十二客六萬五千二百四十
土貢席一十領鞾氊一十領蠟五十斤酸棗仁二斗地
骨皮一十斤
縣一十四乾德二年以奉先縣隸同州好畤縣隸乾州
大中祥符八年改昭應縣為臨潼熙寧五年乾州廢以
奉天縣隸州
次赤長安六鄉子午一鎮有終南山龍首山灃水渭
水鎬水漆渠
次赤萬年七鄉城東城南鳴特異谷伯橋五鎮有終南
山滻水龍首渠
次畿鄠府南六十里三鄉秦渡日河二鎮有終南山渭
水渼陂
次畿藍田府東南七十里二鄉焦戴堠子二鎮有藍田
山蕢水灞水
次畿咸陽府西四十里二鄉有渭水灃水
次畿醴泉府西北七十里四鄉甘北一鎮有九嵕山浪
水
次畿涇陽府北七十里三鄉臨涇一鎮有涇水白渠龍
泉陂
次畿櫟陽府東北九十里二鄉粟邑一鎮有渭水沮河
淸泉陂
次畿高陵府東北七十里一鄉畹沙渭橋二鎮有涇水
渭水白渠
次畿興平府西八十五里二鄉有渭水灃水
次畿乾祐府東南三百五十里四鄉有泎水洵水
次畿奉天府西北一百五十里三鄉薛禄一鎮有梁山
漢水
監二熙寧四年置鑄銅錢八年置鑄鐵錢
銅錢府西北一里
鐵錢府西北一里
古跡杜城即杜伯國也鄠夏之有扈國也書云啟
與有扈戰於甘亭崇國今為鄠縣也武功古有邰國
古有聚城新豐古城古酈戎國秦曰驪邑酈戎故
城亦驪戎國也軹道秦王子嬰於此降高帝子午
關王莽通子午道因置關今廢終南山毛萇云周之
名山終南也九嵕山子午谷渭水灞水滻
水焦護澤爾雅云周有焦護樊川十道志云其地
即杜陵之鄉漢將軍樊噲食邑於此故曰樊川龍首
渠冰池按十道志名彪池亦名聖女泉蚩尤冢
扁鵲墓荆軻冢樗里子墓太公冢蝦蟇陵
董仲舒墓也揚雄冢
次府河中府河東郡護國軍節度(唐河中節度皇朝太平興國七)
(年改護國軍治河東縣)
地里東京九百三十二里東至本府界七十五里自界
首至解州二十九里西至本府界一十一里自界首至
同州四十九里南至本府界五十里自界首至陜州一
百八十八里北至本府界二百五里自界首至隰州三
百三十里東南至本府界八十里自界首至虢州九十
五里西南至本府界十一里自界首至華州一百二十
九里東北至本府界一百七十五里自界首至絳州九
十里西北至本府界三十六里自界首至鄜州三百九
里
戸主四萬九千三百五十一客五千五百三十六
土貢五味子五十斤龍骨一十斤
縣七大中祥符四年改寳鼎縣為榮河隸慶成軍熙寧
元年廢軍以榮河縣隸府即縣治置軍使三年省河西
縣六年省永樂縣並入河東
次赤河東四鄉洿谷□河永樂三鎮有中條山拓丘開
山五老山黃河媯水汭水
次畿臨晉府東北六十五里二鄉有三疑山黃河瀵水
次畿猗氏府東北九十五里二鄉有孤山洓水
次畿虞鄉府東六十里二鄉有中條山雷首山壇道山
次畿萬泉府東北一百五十里二鄉有介山
次畿龍門府東北一百八十里二鄉有龍門山黃河汾
水
次畿榮河府北一百里二鄉北鄉胡壁保士三鎮有黃
河汾水睢水
古跡古耿國殷帝祖乙自此遷於亳古虞國周封
叔仲於此冀帝古國也猗氏古郇國也後以猗頓
所居因為猗氏首山官按漢書武帝元豐六年作蒲
津關中條山五老山昔堯昇首山觀河渚有五老
遊言訖飛上天因以名之龍門山書云導河自龍門
是也又梁山北有龍門大禹所鑿歷山漢武因祀后
土嘗登歷山媯汭二水源出首山酈元云歷山舜耕處
有二源合流入河瀵水按爾雅云瀵水出尾下又按水
經云瀵水出汾隂南四十里周廻一百八十步冬温夏
冷清澈見底雷水源出雷首山穆天子傳曰天子至
雷首犬戎獻良馬使孔牙受之於雷水之(缺)是也舜
井庖王廟舜廟在舜城内蒼陵廟西征記云舜
二妃也河瀆廟又有河侯祠漢郊祀志曰祀河於臨
晉巨靈祠郭緣生述征記云華山與首陽山本同一
山河神巨靈擘開以通河流伯夷叔齊廟庖王陵
戴延之西征記云潼關直北隔河望有層阜蒼然獨秀
謂之風陵伏羲氏風姓也伯夷叔齊墓孫陽墓
荆軻墓
大都督府陜州陜郡保平軍節度(唐保義軍節度皇朝太平興國)
(元年改保平軍治陜縣)
地里東京六百五十九里東至本州界九十三里自界
首至西京一百九十五里西至本州界一百九十五里
自界首至華州八十五里南至本州界八十九里自界
首至虢州一十二里北至本州界一百八十八里自界
首至絳州七十里東南至本州界七十三里自界首至
西京一百七十里西南至本州界六十八里自界首至
虢州三十里東北至本州界一百四十五里自界首至
解州三十五里西北至本州界一百二十八里自界首
至河中府一百九里
戸主三萬二千八百四十客一萬一千五百五十三
土貢綢緞各一十疋栝樓根柏子仁各一十斤
縣七太平興國三年以虢州䦩鄉縣湖城縣隸州熙寧
四年省湖城縣為鎮入於靈寳六年省硤石縣為鎮入
陜元豐六年復置湖城縣
上陜六鄉石壕乾壕故縣三鎮有硯頭山二崤山底柱
山黃河槖水
上平陸州北五里五鄉張店三門集津三鎮有吳山析
山
上夏州北九十八里七鄉曹張一鎮有巫咸山中條山
洓水
上靈寳州西四十五里三鄉有夸父山黃河稠桑澤古
函谷關
中下芮城州西北五十九里二鄉有中條山襄水黃河
龍泉
下湖城州西南一百一十里一鄉有荆山鑄鼎原鳳林
泉鼎湖
中下䦩鄉州西一百七十里一鄉歇馬關東二鎮有泰
華山黃河玉澗水
監二熙寧四年置鑄銅錢八年置鑄鐵錢
銅錢州東一百步
鐵錢州西五十步
古跡召伯甘棠樹在府署西南隅事見詩古魏國
城左傳曰姬姓國也芮城商周列國與虞質田於文
王者也焦城古焦國姬姓函谷關雷首山禹貢
云壺口雷首三門底柱山見地志孔安國云山見水
中若柱又鑿為三門者古冶子從齊景公濟於此巫
咸山見地志吳山古吳阪麒驥駕鹽車遷延負轅而
不進即此處也鼎湖黃帝採首山之銅鑄鼎於荆山
下鼎成帝昇天因名其地浢津穆天子傳文天子自
顛軨次於浢水之陽水經云漢武帝陽亭長妻此津令
其鬻渡傅說祠召伯祠芮君祠夸父廟河
上公廟女媧氏陵關龍逄墳
中都督府延州延安郡彰武軍節度(治膚施縣)
地里東京一千五百三十里東至本州界二百五十四
里自界首至隰州一百二十五里西至本州界一百四
十四里自界首至慶州一百九十里南至本州界一百
五里自界首至鄜州三十五里北至夏州二百二十二
里東南至本州界二百二十里自界首至隰州一百五
十四里西南至本州界一百二十里自界首至坊州一
百四十里東北至綏德軍三百三十里西北至宥州二
百六十四里
戸主三萬四千九百一十八客一千八百四十九
土貢麝五兩蠟一百斤
縣七熙寧五年省豐林縣為鎮金明縣為寨並入膚施
八年省延水縣為鎮入延川
中膚施一鄉靑化豐林二鎮金明龍門寨安三寨安寨
一堡有五龍山伏龍山洛水清水濁涇水
中延川州北一百四十里三鄉延水一鎮丹頭綏平懷
寧順安白草水平浮圖義合米脂九寨安定黑水二堡
永寧關有黃河吐涎水
中延長州東一百三十里三鄉有獨戰山濯筋水
中門山州東南一百八十里一鄉有重覆山黃河渭牙
川水
中臨真州東南一百一十里三鄉有庫利川
中敷政州西九十里一鄉招安萬安二寨有三塠山洛
水
中下甘泉州南七十一里一鄉有雕隂山洛水
城二康定元年置靑澗熙寧二年廢綏州為綏德城
青澗州東北一百八十五里
綏德州東北三百三十里
監一熙寧八年置
鐵錢州城東二里
古跡春秋時白翟所居秦白高奴昔趙武靈王滅中
山遷其人於膚施即此地五龍池有黃帝五龍祠四
所在山上亦謂之仙泉祠州城東西暖泉七眼其味
甘美冬温夏冷遇大寒衆泉凍此泉流溢不減甚濟居
人龍泉水經云龍泉道左山山有牧龍川多産駿馬
望同州馮翊郡定國軍節度(唐匡國軍節度周降軍事皇朝太平興國)
(七年為定國軍節度治馮翊縣)
地里東京一千一百里東至本州界六十里自界首至
河中州一十五里西至本州界三十五里自界首至華
州四十五里南至本州界三十五里自界首至華州三
十五里北至本州界一百九十三里自界首至鄜州一
百六十里東南至本州界九十五里自界首至華州四
十里西南至本州界五十二里自界首至華州四十里
東北至本州界二百六十六里自界首至河中府三十
五里西北至本州渠界一百九十里自界首至防州七
十五里
戸主六萬九千一十四客一萬五百五十六
土貢靴皮二十張
縣六乾德二年以京兆府奉先縣隸州開寳四年改為
蒲城天禧四年析隸華州熙寧三年省夏陽縣為鎮入
郃陽
緊馮翊一十鄉沙苑一鎮有洛水渭水
緊澄城州北九十里六鄉寺前良輔二鎮有梁山洛水
緊朝邑州東三十五里七鄉新市延祥二鎮有黃河渭
水
上郃陽州東北一百二十里七鄉夏陽一鎮有飛山黃
河
中白水州西北一百二十里三鄉有五龍山附預山洛
水白水
中韓城州東北二百里三鄉有大梁山三叠山黃河暢
水崌水
監一乾德三年於馮翊朝邑二縣境置牧馬監隸州
沙苑州南二十五里
古跡古少梁城古大荔城今謂之古王城向城
詩小雅皇父孔聖作都於向古郃陽城古新里城
左傳梁伯所城命曰新里古莘國城郡國志云郃陽
南有古莘國城散宜生為文王求有莘氏女以獻紂即
此地也世系本及詩傳莘國姒姓夏禹之後文母太姒
即此國之女古祋祤城三曲城地里志云三業城
即此韓城古韓國也賈城古之賈國北芮城漢
書地里志云臨晉有芮城古芮國梁山左傳晉梁山
崩是也缶浮渡漢淮隂侯虜魏王豹以木罌浮渡夏
陽龍首渠史記云臨晉人穿渠得首故以為名子
賈廟賈大夫冢張禹冢
望華州華隂郡鎮潼軍節度(唐鎮軍節度皇朝皇祐五年改鎮潼軍治)
(鄭縣)
地里東京一千一百里東至本州界九十里自界首至
陜州一百七十里西至本州界五十里自界首至京兆
府一百里南至本州界五十里自界首至商州一百三
十里北至本州界二十里自界首至同州四十里東南
至本州界八十里自界首至虢州八十里西南至本州
界八十里自界首至京兆府一百里東北至本州界七
十里自界首至河中府三十五里西北至本州界七十
二里自界首至耀州八十里
戸主六萬八千三百四十四客一萬一千八百三十六
土貢茯苓細辛各一十斤茯神五斤
縣五天禧四年以同州蒲城縣隸州熙寧六年省渭南
縣為鎮入鄭元豐元年復為縣
上鄭七鄉赤水東一鎮有華山聖山渭水符禺水
望下邽州西北六十五里七鄉新市來化二鎮有渭水
太白渠
望蒲城州西北一百二十里九鄉新姚常樂二鎮有金
粟山洛水
緊華隂州東五十里三鄉關西敷水二鎮有泰華山松
果山黃河渭水潼關
上渭南州西三十五里四鄉赤水西一鎮有靈臺山渭
水
監二熙寧四年置鑄銅錢八年置鑄鐵錢
銅錢州南一里
鐵錢州南一里
古跡古赤城酈元水經云渭水又東逕山都城北故
邑契之所閏駉日蕃在鄭西則别山城矣俗號赤城以
水名之潼關即桃林之寨也光武城漢光武征隗
囂所築下邽即秦武公伐邽戎之人為此縣華山
書疏云華山四州之際東北冀東南豫西南梁西北雍
華山十字分之四隅為四州一名太華少華山涇
渠鄭國所開華岳廟秦記云華山神祠能興雲致雨
翟公冢漢廷尉翟公也楊震墓西岳華山碑唐
明皇御製御書
緊耀州華原郡感德軍節度(唐義勝軍節度周降刺史皇朝開寳五年)
(為感義軍節度太平興國元年改感德軍治華原縣)
地里東京一千二百里東至本州界七十八里自界首
至同州一百二里西至本州界一百三十里自界首至
邠州一百里南至本州界六十里自界首至京兆府一
百里北至本州界九十五里自界首至坊州七十五里
東南至本州界八十五里自界首至華州九十五里西
南至本州界八十五里自界首至華州九十五里西南
至本州界一百里自界首至坊州八十里西北至本州
界八十里自界首至邠州一百里
戸主一萬九千八百二客六千一百八
土貢瓷噐五十事
縣七淳化四年以雲陽縣梁園鎮為淳化縣
上華原二鄉有土門山漆水沮水
望富平州東南五十里一十鄉
望三原州南五十里八鄉
上雲陽州西南七十里二鄉孟店一鎮
上同官州東北五十里三鄉黃堡一鎮
中美原州東七十里四鄉
中淳化州西九十里三鄉
監一熙寧八年置
鐵錢州城西南
古跡漆沮二水古祋祤城孫思邈宅鄭國渠
直市按三秦記秦文公所創物無二價故以直市為
名小仲山有仲子廟祋祤廟休屠金人及徑路
神祠三所越至□勷祠三所越人祠也□音韋王翦
墓漢李陵墓
緊邠州新平郡靜難軍節度(治新平縣)
地里東京一千七百里東至本州界一百里自界首至
耀州一百里西至本州界一百里自界首至涇州五十
里南至本州界一百二里自界首至京兆府一百八十
里北至本州界五十五里自界首至寧州七十里東南
至本州界一百二里自界首至京兆府一百五十里西
南至本州界六十里自界首至鳳翔府一百一十里東
北至本州界一百二十里自界首至坊州六十里西北
至本州界一百五里自界首至原州九十里
戸主五萬三千六百五十二客六千一百八十五
土貢火筯五十對蓽豆一石剪刀三十枚
縣四乾德二年以永壽縣隸乾州熙寧五年廢乾州復
隸州以定平縣隸寧州
望新平八鄉自驥一鎮
望宜禄州西六十里八鄉卲寨一鎮
上三水州東北六十里九鄉龍泉一鎮
下永壽州南六十里三鄉麻亭長寧二寨
古跡古豳亭周太王所都古義渠城義渠王國也
公劉邑郇邑城古觚縣秦北地也郡縣地圖記
云秦使蒙恬北築長城又於此原築城以觴設奠有鶉
鳥飛來升觚遂以名縣姜嫄公劉廟
上鄜州洛交郡保大軍節度(治洛交縣)
地里東京一千五百里東至本州界三百里自界首至
隰州二百一十里西至本州界一百八十里自界首至
慶州一百三十里南至本州界七十里自界首至防州
五十里北至本州界三十五里自界首至延州一百一
十里東南至本州界一百六十四里自界首至同州二
百五十里西南至本州界一百八十里自界首至寧州
七十里東北至本州界六十里自界首至丹州六十里
西北至本州界五十里自界首至延州一十五里
戸主一萬九千四百四十一客七千六百七十四
土貢席一十領大黃一百斤
縣四康定二年即鄜城縣治置康定軍使仍隸州熙寧
七年省三川縣為鎮入洛交
緊洛交三鄉三川一鎮
上洛川州東南六十五里三鄉
上鄜城州東一百二十里三鄉
中下直羅州西九十里三鄉赤城一鎮
古跡古白翟國秦長城高奴城項羽封董翳為
翟王於此
中解州防禦(治解縣)
地里東京七百一十五里東至本州界一百三十里自
界首至絳州二十里西至本州界三十里自界首至河
中府八十里南至本州界二十里自界首至陜州八十
九里北至本州界三十里自界首至河中府九十五里
東南至本州界三十五里自界首至陜州四十里西南
至本州界二十一里自界首至陜州九十八里東北至
本州界二百三十五里自界首至絳州三十里西北至
本州界三十里自界首至河中府八十里
戸主二萬五千四客三千九百三十一
土貢鹽花五十斤
縣三
中解一鄉有壇道山鹽池
望聞喜州東一百五里二鄉東一鎮有中條山景山洓
水
緊安邑州北四十五里二鄉有中條山稷山鹽池洓水
古跡解梁城見左傳蚩尤城見郡國志鳴條湯
伐桀升自□遂與桀戰於鳴條之野孔安國曰地在安
邑之西□地今在安邑北二十里
中府慶州安化郡軍事(唐定安軍節度後唐降軍事皇朝建隆元年升團練)
(四年復降軍事治安化縣)
地里東京一千九百里東至本州界一百六十里自界
首至鄜州一百九十里西至本州界九十里自界首至
原州九十里南至本州界七十里自界首至寧州六十
里北至安州三百六十里東南至本州界九十里自界
首至寧州四十里西南至本州界(缺)里自界首
至原州八十里東北至本州界至宥州四百六十里西
北至本州界五十五里自界首至環州一百三十五里
戸主一萬二千六百三十八客六千三百八十二
土貢紫茸毛四領氊二十領麝三兩蠟三十斤
縣三乾德二年改順化縣為安化省同州縣入焉熙寧
三年以寧州彭原縣隸州四年省華池樂蟠二縣置合
水縣
中安化四鄉淮安業樂土交景山四鎮大順一城東谷
西谷柔遠大順安疆五寨虐泥美泥金杓三堡有馬嶺
山延慶水
望合水州東南四十五里七鄉金櫃鳳川華池三鎮華
池一寨荔原一堡有子午山
緊彭原州西南八十里六鄉董志蕭赤城寧羌(缺)
四鎮有彭池原睦陽川
古跡不窋城夏后氏衰后稷之子居戎翟即此地
雄虢州虢郡軍事(唐弘農郡皇朝建隆元年改常農至道二年改洪農尋改虢郡)
(治虢略縣)
地里東京七百三十六里東至本州界二百八十三里
自界首至西京一百二十五里西至本州界二十一里
自界首至華州一百六十四里南至本州界九十里自
界首至商州一百四十里北至本州界二十九里自界
首至解州七十六里東南至本州界二百一十六里自
界首至鄧州一百六十六里西南至本州界一百一十
六里自界首至商州一百一十四里東北至本州界二
十九里自界首至陜州五十六里西北至本州界二十
一里自界首至河中府一百六十四里
戸主一萬六百六客六千九百六十五
土貢麝三兩地骨皮一十斤硯二十枚
縣三建隆元年改弘農縣為常農乾德六年省朱陽縣
入常農太平興國三年以閿鄉胡城二縣隸陜州七年
復置朱陽縣至道三年改常農為虢略熙寧二年以西
京伊陽縣欒川治鎮隸盧氏四年省玉城縣為鎮入虢
略縣
中虢略一鄉玉城一鎮鐵錢一監有鹿蹄山黃河(缺)水
中盧氏州東一百二十二里一鄉欒川治一鎮有朱陽
山熊耳山洛水鄢水
中朱陽州南六十里一鄉鐵錢一監有地胏山柏谷
古跡周封虢仲之地函谷關漢武帝置弘農縣於
秦故函谷關謂道形如函即孫卿子所謂秦有松柏之
塞盧氏郡國縣道記云縣則西虢之别也遁甲開山
圖云盧氏之山宜五谷可以避水灾因以為名熊耳
山
望商州上洛郡軍事(治上洛縣)
地里東京一千二百里東至本州界二百三十里自界
首至鄧州四百七十里西至本州界一百一十里自界
首至京兆府一百七十里南至本州界四百二十里自
界首至金州一百八十里北至本州界一百七十五里
自界首至華州一百五里東南至本州界四百二十里
自界首至約州二百九十里西南至本州界一百里自
界首至洋州七百九十五里東北至本州界二百里自
界首至虢州二百一十里西北至本州界一百二十里
自界首至京兆府二百一十五里
戸主一萬八千九客六萬二千三百三十九
土貢麝三兩枳殼枳實各一十斤
縣五
中上洛二鄉西市黃川二鎮龍渦鎮北二銀場阜民一
鐵錢監有楚山熊耳山丹水
中下商洛州東八十里二鄉靑雲一鎮有商山商洛水
中下洛南州北七十五里一鄉採造石界故縣兩合四
鎮麻池稜冶一銀場錫定一鉛場鐵錢一監有冢嶺山
洛水
中下豐陽州西南一百二十里二鄉有豐陽山甲水
中下上津州南三百里一鄉有天柱山杏水
古跡古商國帝王世紀云昌始封於商則今上洛縣
亦秦封商君之邑張儀詐以商於之地六百里賂楚即
此地也武關王陵城在丹水上四皓廟
望寧州彭原郡軍事(治定安縣)
地里東京一千八百里東至本州界一百二十五里自
界首至坊州一百二十五里西至本州界五十里自界
首至涇州七十里南至本州界七十五里自界首至邠
州四十五里北至本州界六十里自界首至慶州七十
里東南至本州界一百七十里自界首至坊州一百四
十里西南至本州界四十里自界首至邠州一百里東
北至本州界一百二十五里自界首至鄜州一百七十
五里西北至本州界四十里自界首至原州一百五里
戸主三萬三千二百六十八客四千一百六
土貢荆芥葊閭各一十斤席一十領硯十枚
縣四太平興國元年改豐義縣為彭陽至道三年以彭
陽縣隸原州熙寧三年以彭伊縣隸慶州五年以邠州
定平縣隸州
緊定安七鄉交城棗社二鎮有洛水九陵水
緊定平州南六十里八鄉永昌一鎮有涇水
上襄樂州東五十里四鄉泥場一鎮有延川水
下真寧州東南七十里三鄉山河顯聖二鎮有子午山
羅川水要册湫
古跡橋山漢地里志云上郡陽周保南有橋山風土
記云陽周縣南有黃帝陵在子午山軒轅太子陵廟
蘇太子陵
上坊州中部郡軍事(治中部縣)
地里東京一千三百里東至本州界四十里自界首至
鄜州一百六十里西至本州界一百七十里自界首至
寧州一百一十里南至本州界七十五里自界首至同
州一百六十里北至本州界四十五里自界首至鄜州
六十五里東南至本州界九十里自界首至同州一百
八十里西南至本州界一百六十五里自界首至邠州
一百四十里東北至本州界九十里自界首至鄜州一
百一十里西北至本州界九十四里自界首至鄜州一
百六十里
戸主八千二百三十六客五千四百三
土貢弓絃麻二十斤席一十領
縣二熙寧元年省昇平縣為鎮入宜君
緊中部六鄉有橋山石堂山洛蒲水
中宜君州西南五十五里二鄉北拓昇平二鎮一礬場
古跡春秋時白翟之地漢書云渠㨦為封都尉是也
橋山玉華寺玄奘法師於此翻經軒轅黃帝廟
秦文公廟
上丹州咸寧郡軍事(治宜川縣)
地里東京一千三百五十里東至本州界一百五里自
界首至隰州一百八十五里西至本州界一百五里自
界首至鄜州七十五里南至本州界八十里自界首至
同州二百七十里北至本州界九十里自界首至延州
一百二十里東南至本州界一百三十五里自界首至
河中府三百一十五里西南至本州界七十里自界首
至坊州二百七十里東北至本州界一百一十五里自
界首至隰州三百一十五里西北至本州界九十里自
界首至延州一百二十里
戸主七千九百八十八客一千八百四十七
土貢麝五兩
縣一太平興國元年改乂川縣為宜川三年省咸寧縣
熙寧三年省汾川縣七年省雲岩縣為鎮八年析同州
韓城縣新豐鄉並入宜川
上宜川九鄉汾川雲岩二鎮有雲岩山黃河庫利川
古跡孟門山在石溞下三里黃河中流相傳有山石
枕東河流俗謂之石溞音騷
下環州軍事(唐虛州方渠鎮晉置威州周改環州後降通遠軍皇朝淳化五年復為環)
(州治通遠縣)
地里東京二千一百里東至宥州界三百五十五里西
至本州界一百三十里自界首至原州七十里南至本
州界一百二十五里北至韋州三百八十里東南至本
州界六十五里自界首至慶州一百五十里西南至本
州界一百三十五里自界首至原州七十里東北至鹽
州界三百七十五里西北至靈州四百六十五里
戸主四千一百九十九客二千三百八十四
土貢甘草一百斤
縣一天聖元年改通遠縣為方渠景祐元年復為通遠
上通遠三鄉木波馬嶺石昌合道四鎮烏崙肅遠洪德
永和平遠定邊團堡安寨八寨有鹽河馬嶺坡
古跡古朔方鳴沙之地長城劉明達墓
同下州保安軍(太平興國二年以延州永安鎮置軍)
地里東京一千七百一十里東至本軍界五十里自界
首至延州一百八十里西至本軍界一百二十里自界
首至慶州二百里南至本軍界八十里自界首至延州
一百五十里北至宥州二百八里東南至本軍界五十
五里自界首至延州一百里西南至本軍界一百四十
里自界首至慶州一百八十里東北至本軍界宥州二
百二十里西北至宥州二百七十里
戸主九百一十九客一百二十二
土貢毛毼五段蓯蓉一十斤
寨二天禧四年置建子城天聖元年改德靖寨康定四
年置保勝寨慶歷四年置順寧五年廢保勝
德靖軍西南八十里
順寧軍北四十里
堡一慶歷五年置
園林軍東北四十里
古跡唐之左神策軍也
秦鳳路(府一州一十二軍三縣三十八)
次府鳳翔府扶風郡鳳翔節度(治大興府)
地里東京一千五百八十里東至本府界一百一十三
里自界首至京兆府一百七十里西至本府界三十一
里自界首至隴州一百一十四里南至本府界一百六
十五里自界首至鳳州七十五里北至本府界一百一
十里自界首至涇州九十里東南至本府界二百九十
五里自界首至洋州四百五里西南至本府界一百一
十里自界首至鳳州一百三十里東北至本府界一百
五十里自界首至渭州八十里西北至本府界二百四
十六里自界首至邠州六十七里
戸主一千二百七十一客四萬四千五百一十二
土貢蠟燭三百條榛實一石席一十領
縣十乾德元年以舊崇信軍地置崇信縣淳化中以崇
信縣隸儀州熙寧五年廢乾州以好畤縣隸府
次赤天興五鄉五里一鎮有社陽山吳岳雍水
次畿岐山府東四十里一十四鄉馬磧驛店二鎮有岐
山終南山渭水姜水汧水
次畿扶風府東八十里五鄉岐陽法喜二鎮有渭水津
水
次畿盩厔府東南二百里四鄉清平一鎮有終南山渭
水
次畿郿府東南一百里五鄉虢川斜谷青秋横渠四鎮
鐵冶一務有太白山
次畿寳雞府西南六十五里四鄉武城車舍大散三鎮
有陳倉山渭水汧水
次畿虢府南三十五里三鄉陽平一鎮有楚山渭水磻
溪
次畿麟遊府東北一百一十里三鄉崔摸一鎮有&KR0627;土
山八馬坊
次畿普潤府東北十里四鄉有杜水漆水沮水
次畿好畤府東北一百三十五里一鄉有梁山武亭河
監一
司竹府東南二百二十里
古跡邰城續漢志云棄封於邰徐廣曰今&KR1581;鄉是也
又云郿之&KR1581;亭寳雞本秦之陳倉三秦記曰秦武公
都雍陳金城是也西虢國虢叔所封是曰西虢岐
山杜陽山詩譜曰周原者岐山陽屬杜陽地形險阻
而原田肥美太白山陳倉山古駱谷道郿鄔
董卓所築汧水磻溪即太公垂釣之所上公明
星祠黃帝孫舜是育冢祠見漢書志云蒼頡廟呂望
祠三良冢
下府秦州天水郡雄武軍節度(治成紀縣)
地里東京二千三十里東至本州界一百一十五里自
界首至隴州九十三里西至本州界一百五里自界首
至通遠軍一百五十五里南至本州界一百八十五里
自界首至鳳州二百一十里北至本州界一百五十九
里自界首至德順軍一百四十里東南至本州界一百
五十里自界首至鳳州二百七十里西南至本州界一
百九十五里自界首至成州七十里東北至本州界一
百八十里自界首至隴州九十里西北至曹司堡二百
二十六里
戸主四萬三千二百三十六客二萬三千八百六
土貢席二十領芎藭三十斤
縣四建隆三年以良恭大潭二鎮置大潭縣熙寧七年
以長道大潭二縣隸岷州
上成紀二鄉董城道口務夕陽二鎮有朱圉山邽山渭
水瓦亭川
上天水州西七十里二鄉鐵冶艾蒿米谷三鎮有龍馬
泉
中隴城州東三十五里二鄉龍城安夷二鎮有大隴山
瓦亭山渭水
中清水州東九十里二鄉白沙百家清水三鎮有小隴
山清水
監一開寳初於清水縣置銀冶太平興國二年升為監
隸州
太平州東六十里
城二建隆二年置伏羌寨熙寧元年置甘谷城三年以
伏羌寨為城
伏羌州西九十里領得勝榆林大像芳園探長新水檉
林丙龍石人駝項舊水一十一堡
甘谷州西北一百八十五里領隴陽大甘吹藏隴諾尖
竿五堡
寨七建隆二年置定西開寳元年置三陽太平興國三
年置弓門四年置靜戎天禧二年置安遠慶歷五年置
隴城治平四年置雞川
定西州西北四十五里領寧西牛鞍上硤下硤注鹿圓
川六堡
三陽州北四十里領渭濱武安下蝸牛聞喜伏歸硤口
照川土門四顧平戎赤崕秋西靑遠近湫一十四堡
弓門州東一百六十五里領東鞍安人斫鞍上下鐵□
坐交得鐵七堡
靜戎州東北四十里領白榆林長山郭馬靜塞定平永
固邦蹉寧塞長燋九堡
安遠州西北一百二十五里
隴城州東一百二十里
雞川州北二百里
堡三開寳九年置&KR1291;穰寨太平興國四年置冶坊寨慶
歷五年置達隆熙寧五年改冶坊八年改&KR1291;穰並為堡
&KR1291;穰州東八十里領白石古道中城東城定戎定安西
城雄邊臨川德威廣武定川抉河鎮邊一十四堡
冶坊州東北一百二十里領子橋古道永安博望威塞李子
六堡
達隆州西北一百五十五里
古跡天水秦州記云郡前有湖水冬夏無增減因號
天水平襄城本漢縣屬漢陽郡故襄戎之邑失園山
渭水隴首山古街前縣清水本秦仲始封為附
庸之地小隴山一名隴坻三秦記曰其坂九回上者
七日乃至馬池源出嶓冢山關山圖云隴西神馬山
有泉池龍馬所生祈山關山圖云漢陽西南有祈山
古上邽縣本邽戎邑也磻岷山
上涇州安定郡彰化軍節度(唐彰義軍節度皇朝太平興國元年改彰)
(化軍治保安縣)
地里東京一千七百里東至本州界六十五里自界首
至邠州一百一十里西至本州界三十里自界首至渭
州一百三十里南至本州界一百里自界首至鳳翔府
一百一十里北至本州界三十五里自界首至原州四
十里東南至本州界一百四十里自界首至鳳翔府一
百里西南至本州界九十里自界首至隴州一百五十
里東北至本州界四十里自界首至原州四十里西北
至本州界三十里自界首至原州五十里
戸主一萬八千二百一十八客七千七百七十二
土貢紫茸羊毼一十段
縣三咸平四年升長武鎮為縣五年省為寨
望保定一十鄉長武一寨有泗山涇水汭水
上靈臺州東九十里五鄉百里一鎮有汭水細水
上良原州西南六十里五鄉有汭水
古跡西王母宫涇水周禮職方氏川曰涇汭皇甫
士安讀書臺靈星古密須國之地漢地里志云密人國
密康公墓皇甫士安冢
上熙州臨洮郡鎮洮軍節度(唐臨州之地後陷吐蕃改武勝軍皇朝熙)
(寧五年收復置治狄道縣)
地里東京二千五百二十五里東至本州界一百五里
自界首至通遠軍六十八里西至本州界六十里自界
首至河州一百里南至本州界九十里自界首至岷州
一百四里北至本州界六十里自界首至蘭州一百五
十六里東南至本州界一百五里自界首至通遠軍六
十八里西南至洮州三百六十里東北至馬銜山四十
里西北至本州界六十里自界首至河州一百里
戸主一百九十九客一千一百五十七
土貢毛毼一十段麝三兩
縣一熙寧五年收復置縣九年省元豐二年復置
中下狄道有白石山洮水浩亹河
寨一熙寧六年置
康樂州西三十六里
堡八熙寧五年置慶平通谷渭源六年置南川當川七
年置結河
通谷州東二十二里
慶平州東六十七里
渭源州東九十二里
結河州北二十里
南川州南三十里
當川州西四十五里
南關州南二十里
北關州北二十里
上隴州汧陽郡防禦(治汧源縣)
地里東京一千七百五十里東至本州界一百里自界
首至鳳翔府三十二里西至本州界九十三里自界首
至秦州一百五十七里南至本州界一百六十里自界
首至鳳州九十里北至本州界六十里自界首至涇州
九十里東南至本州界一百一十里自界首至鳳翔府
四十五里西南至本州界一百八十五里自界首至鳳
州一百四十五里東北至本州界一百二十七里自界
首至鳳翔府三十三里西北至本州界五十五里自界
首至渭州一百一十里
戸主一萬五千七百二客九千九十三
土貢席二十領
縣四開寳元年析汧陽地置隴安縣熙寧八年廢隴西
寨為鎮
望汧源六鄉定戎新關隴西三鎮古道一銀場有隴山
汧水弦蒲藪
緊汧陽州東六十七里二鄉安化新興二鎮有汧水隃
麋澤
中吳山州南八十七里四鄉有吳岳山白環水
中隴安州南八十五里四鄉保寧一鎮有秦嶺山渭水
古跡隴山汧渭二水郁夷縣水祠弦蒲藪按
周禮職方氏雍州其藪曰弦蒲秦城按非子養馬汧
渭之間有功周孝王封於秦即此城也吳岳廣雅曰
吳西曰岳謂吳岳也頂有五峯禹貢云導汧及岐周禮
職方氏雍州其山曰岳漢書地理志云吳岳在汧縣西
古又謂之州山秦都咸陽以為西岳段大尉墳
中下成州同谷郡團練(開寳六年升團練治同谷縣)
地里東京二千五十五里東至本州界五十五里自界
首至鳳州一百六十五里西至本州界一百五里自界
首至岷州三百九十里南至本州界五十里自界首至
興州一百四十五里北至本州界七十里自界首至秦
州一百九十五里東南至本州界五十里自界首至興
州一百四十五里西南至本州界四十里自界首至階
州二百一十里東北至本州界一百里自界首至鳳州
二百五里西北至本州界一百里自界首至岷州三百
九十里
戸主一萬二千客二千六百五十九
土貢蠟燭一百條鹿茸一對
縣二
上同谷二鄉府城西安二鎮有仇池鳳皇山鳳皇潭下
辯水
中栗亭州東五十里二鄉泥陽一鎮有牛雷山栗亭川
古跡古西戎地戰國時姜戎居之後為白馬氏國
大人跡唐天后時成州言大人跡見仇池山軒轅廟
見地里志
下鳳州河池郡團練(偽蜀為五軍節度後唐降防禦皇朝建隆四年領團練治)
(梁泉縣)
地里東京一千八百六十二里東至本州界二百五十
里自界首至鳳翔府一百四十五里西至本州界二百
里自界首至成州七十里南至本州界一百五十八里
自界首至興元府一百五十五里北至本州界一百八
十里自界首至隴州一百九十里東南至本州界二百
八十四里自界首至洋州四百七十里西南至本州界
二百一十里自界首至興州一百七十里西南至本州
界一百里自界首至鳳翔府一百一十里西北至本州
界一百七十里自界首至秦州八十里
戸主三萬二百九十四客一萬七千九百
土貢蜜蠟各三十斤蠟燭一百對
縣三建隆三年於兩當縣置銀冶開寳五年升為監治
平元年罷置官以監隸兩當縣
上梁泉三鄉黃花保安方石東河橋白澗鹵土武林七
鎮有龍安山
緊河池州西一百五十五里二鄉河池高橋固三鎮水
銀一務有固道水河池戍
上兩當州西八十五里二鄉開寳一監兩當廣鄉二鎮
古跡大散關地勢隘險西南有嘉陵谷即嘉陵江所
出石堠子一名奴□臺耆老曰傳云此堠東至東京
西抵益州計其地里得中焉張果祠堂圖經云昔張
果先生夏居豆積冬居鸑鷟山
下岷州和政郡團練(唐岷州後廢皇朝熙寧六年收復置)
地里東京二千六百四十里東至本州界三百六十里
自界首至秦州九十里西至洮州一百九十一里南至
本州界一百八十里自界首至階州一百六十里北至
本州界一百三十里自界首至熙州九十里東南至本
州界三百九十里自界首至成州一百里西南至叠州
二百八十里東北至本州界一百二十五里自界首至
通遠軍八十五里西北至本州界一百二十里自界首
至河州一百四十三里
戸主二萬九千九百六十客七千七百六十二
土貢甘草一十斤
縣二熙寧六年以秦州大潭長道二縣隸州
中大潭州東南三百里一鄉良恭滔山二鎮有朱圉山
清水
中長道州東三百三十里二鄉長道故城白石鹽官骨
谷崖石平泉馬務八鎮
寨五熙寧二年置臨江寨隸秦州熙寧六年隸州仍置
荔川七年置&KR1291;川閭州宕昌
臨江州南一百四十里
荔川州東八十里
&KR1291;川州東二十里
閭川州東一百二十里
宕昌州南一百二十里
堡三熙寧七年置遮羊穀藏十年置鐵城
遮羊州東一百里
穀藏州西四十里
鐵城州東八十里
監一熙寧九年置鑄鐵錢
滔山州西一百五十步
古跡岷山無樹木其西有天女堆天女祠在其上
崆峒山秦築長城起於州界
下府渭州隴西郡軍事(治平凉縣)
地里東京一千八百里東至本州界九十里自界首至
涇州三十里西至本州界九十七里自界首至鎮戎軍
四十八里南至本州界一百二十三里自界首至隴州
二十二里北至本州界四十三里自界首至原州一百
八里東南至本州界一百一十里自界首至涇州五十
里西南至本州界一百五里自界首至德順軍一十六
里東北至本州界六十里自界首至原州五十里西北
至本州界五十里自界首至原州一百十九里
戸主二萬六千六百四十客一萬九百九十六
土貢絹一十疋蓯蓉五十六斤
縣五熙寧五年廢儀州以安化崇信華亭三縣隸州
中平凉四鄉安國耀武二鎮瓦亭一寨有笄頭山涇水
中潘原州東三十六里二鄉有鳥鼠山銅城山涇水閣
川水
中安化州西南七十里三鄉安化白岩河二鎮有隴山
中崇信州東南八十五里四鄉西赤城一鎮有閣川水
中下華亭州南七十里四鄉黃石冶河一鎮一銅場鐵
冶一茶場一鹽場有小隴山
古跡隴坻郡居隴坻之西平凉縣史記所謂城□邑
也古六盤關彈箏硤即都廬硤也水經云都廬山
硤之内常有彈箏之聲又云絃詞之山硤口水流風吹
作響有似音韻也古月氐戎
望原州平凉郡軍事(治臨涇縣)
地里東京一千七百九十里東至本州界一百五里自
界首至寧州四十里西至本州界九十五里自界首至
鎮戎軍六十三里南至本州界七十里自界首至渭州
六十里北至本州界七十里自界首至本州一百五十
里東南至本州界四十五里自界首至涇州三十五里
西南至本州界九十五里自界首至德順軍一百三十
里東北至本州界八十里自界首至慶州五十五里西
北至(缺)壕界一百六十里
戸主一萬一千八百四十客五千五百六十一
土貢甘草三十斤
縣二至道三年以寧州彭陽縣隸州
中臨涇四鄉有陽晉水朝那水
中彭陽州東六十里三鄉蕭一鎮有大胡河蒲川河
鎮二乾興元年以慶州柳泉新城二鎮並隸州熙寧三
年廢截原寨入新城
柳泉州西北七十里領耳城一堡
新城州西五十里
寨五
平安州西八十里
綏寧州西北一百三十里領羌城南山願倒三堡
靖安西北一百六十里
西壕州北四十里
開邊州西二十里
古跡朝那湫廟按史記朝那湫泉即華石川也蘇林
曰湫方四十里冬夏不增減不生草木能興雲雨水旱
禱之有應漢志云朝那有端旬祠十五所胡巫祀又有
秋淵祀
中下階州武都郡軍事(治福津縣)
地里東京二千五百二十里東至本州界二百里自界
首至興州一百三十里西至宣州二百四十里南至本
州界一百五十里自界首至文州九十里北至本州界
二百六十里自界首至威州四十里東南至本州界三
百五十里自界首至利州四百里西南至本州界三百
五十里自界首至文州一百里東北至本州界二百七
十里自界首至成州三十里西北至本州界一百七十
里自界首至岷州一百八十里
戸主二萬三千九百三十六客一萬七千七百二十五
土貢羚羊角一十對蠟燭五十對
縣二
中下福津三鄉安化利亭石門角弓河口故城六鎮降
貼硤武平沙灘三寨有盤鞮山白江水福津水
中下將利州東二百一十五里四鄉蘭臯平落新安東
故城四鎮有沮水紫水
古跡古台馬氏之國西戎之别種也此川本武川
唐景福初改今名楊難當墓石雞神廟
上河州安鄉郡軍事(唐河州後廢皇朝熙寧六年收復仍舊置)
地里東京二千三百二里東至本州界九十里自界首
至熙州五十里西至本州界塘城四百八十里南至洮
州一百九十五里北至黃河四十里東南至本州界九
十里自界首至岷州二百一十五里西南至一公城一
百六十里東北至吹龍城一百一十里西北至黃河四
十里
戸主二百九十五客二百九十六
土貢麝五兩
城一熙寧七年置
定羌州東七十里
寨二熙寧六年以唐枹䍐縣地置枹䍐縣七年置南川
寧河二寨九年省枹䍐
南川州南四十里
寧河州東南四十五里
堡二熙寧七年置東谷八年置闊精
東谷州東南一十五里
闊精州西南一十五里
關一熙寧七年置
通會州東南七十里
古跡古羌侯邑黃金城郡地
下蘭州金城郡軍事(唐蘭州後廢皇朝元豐四年收復仍舊置)
地里東京二千七百二里東至屈令支山五十里西至
本州界一百四十里自界首至河州一百三十里南至
臯蘭山四里北至黃河一里東南至本州界一百五十
二里自界首至通遠軍一百四十五里西南至本州界
一百七十五里自界首至熙州三十五里東北至黃河
三里西北至黃河三里
戸主四百一十五客二百二十四
土貢甘草三十斤
寨一元豐四年置
龕谷州東九十四里
堡四元豐四年置東關臯蘭五年廢勝如質孤六年置
阿干西關
東關州東一十八里
臯蘭州西南九十五里有臯蘭山蘭泉
阿干州西南四十里有阿干水
西關州西二十里
古跡臯蘭山州取以為名漢將霍去病伐匈奴師所
出也以所執鞭卓地而泉湧出
同下州鎮戎軍(至道元年以原州故平高縣置軍)
地里東京二千四百里東至本軍界八十五里自界首
至原州九十五里西至全州三百三十五里南至本軍
界三十里自界首至秦州四百三十里北至靈州五百
三十五里東南至本軍界五十里自界首至渭州九十
里西南至本軍界五十里自界首至德順軍四十里東
北至本軍界八十里自界首至慶州三百四十里西北
至靈州四百二十五里
戸主一千四百三十四客二千六百九十六
土貢白氊二十領
城一咸平元年置
彭陽軍東八十五里
寨七咸平三年置東山乾興元年置乾興天聖元年置
天聖八年置三川慶歷二年置高平定川熙寧元年置
熙寧
東山軍東四十五里
乾興軍東北九十里
天聖軍東北六十里
三川軍西三十五里
高平軍北二十五里
定川軍西北二十五里
熙寧軍北三十五里
堡二咸平元年置開遠熙寧四年廢安邊堡入開遠五
年置張義
開遠軍東南二十里
張義軍西南五十里
古跡蕭關古城文帝十四年匈奴入蕭關即此地也
都盧山笄頭山一名雞頭山一名崆峒按漢書地
里志笄頭山在涇陽西禹貢涇水所出朝那湫廟
按今軍地即古高平郡也
同下州德順軍(慶歷三年以渭州隴竿城置軍)
地里東京一千九百六十里東至本軍界二十里自界
首至渭州九十里西至本軍界一百三十里自界首至
通遠軍一百九十里南至本軍界二十里自界首至隴
州一百七十里北至本軍界三十里自界首至鎮戎軍
六十里東南至本軍界二十里自界首至渭州八十里
西南至本軍界一百二十里自界首至秦州一百四十
里東北至本軍界二十里自界首至原州一百九十里
西北至開遠堡一百六十里
戸主七千五百八十九客九千一百五十二
土貢甘草五十斤
城一慶歷四年置
水洛軍西南一百里領王家一城石門一堡
寨五天禧元年置羊牧城二年置静邊天聖六年置
得勝慶歷三年改羊牧城為隆德寨八年置通邊治平
四年置治平
靜邊軍西南五十五里
治平軍西一百四十里領牧龍一堡
得勝軍西北八十里領開遠一堡
隆德軍西六十里
通邊軍西南五十五里
堡一慶歷三年置
中安軍西三十五里
同下州通遠軍(皇祐四年以渭州地置古渭寨熙寧五年建軍)
地里東京二千五百四十里東至本軍界六十里自界
首至秦州二百四十五里西至本軍界六十里自界首
至岷州一百六十里南至本軍界一百二十里自界首
至秦州一百二十里北至生戸地四十一里東南至本
軍界一百二十里自界首至岷州四百二十二里西南
至本軍界五十里自界首至岷州一百六十里東北至
生戸地四十一里西北至本軍界四十里自界首至熙
州二百三十二里
戸主一千三百九十客三千三百三十七
土貢麝五兩
鎮一大中祥符七年置威遠寨熙寧八年改為鎮
威遠軍東南一百里
城一元豐四年置
定西軍北一百二十里
寨六建隆二年置永寧天禧元年置來遠二年置淳遠
熙寧元年置通渭熟羊六年置鹽州元豐六年以蘭州
通西寨隸寧遠七年廢來遠寨
永寧軍南一百二十里
寧遠軍東南七十七里領廣吳□兒二堡
通渭軍東七十里領七麻一鎮
熟羊軍北四十里
益川軍西五十里
通西軍北八十里
堡一熙寧四年置
三岔軍北三十五里
元豐九域志卷三
