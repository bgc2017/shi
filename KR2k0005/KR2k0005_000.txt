元豐九域志地理類二(總志之屬)
提要
(臣)等謹案元豐九域志十卷宋承議郎知制
誥丹陽王存等奉勅撰存字敬仲丹陽人登
進士第調嘉興主簿歴官尚書右丞事蹟具
宋史本傳初祥符中李宗諤王曾先後修九
域圖至熙寧八年都官員外郎劉師旦以州
縣名號多有改易乞奏重修乃命館閣校勘
曾肇光祿丞李德芻刪定而以存總其事以
舊書名圖而無繪事請改曰志迄元豐三年
閏九月書成此本前有存等進書原序稱國
朝以来州縣廢置與夫鎮戍城堡之名山澤
虞衡之利前書所略則謹志之至于道里廣
輪之數昔人罕得其詳今則一州之内首序
州封次及旁郡彼此互舉弗相混淆總二十
三路京府四次府十州二百四十二軍三十
七監四縣一千二百三十五離為十卷王應
麟稱其文見于曲阜集盖曾肇之詞也其書
始于四京終于省廢州軍及化外羈縻州凡
州縣皆依路分隸首具赤畿朢緊上中下之
名次列地理次列戶口次列土貢每縣下又
詳載土貢而名山大川之目亦併見焉其于
距京距府旁郡交錯四至八到之數縷析最
詳深得古人辨方經野之意叙次亦簡潔有
法趙與峕賓退錄尤稱其土貢一門備載貢
物之額數足資考核為諸志之所不及自序
所稱文直事核洵無愧其言矣其書最為當
世所重民間又有别本刊行内多古蹟一門
故晁公武讀書後志有新舊九域志之目此
為明毛晉影抄宋刻乃元豐間經進原本後
藏徐乾學傳是樓中字畫清朗訛闕亦少惟
佚其第十卷今以蘇州朱煥家抄本補之仍
首尾完具案張淏雲雜雜記稱南渡後閩中
刊書不精如睦州宣和中始改嚴州而新刊
九域志直改為嚴州今檢此本内睦州之名
尚未竄改則其出于北宋刻本可知矣乾隆
四十六年十月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
元豐九域志卷首
宋王存等撰
四京(皇祐五年以曹陳許鄭滑五州為京畿路至和二年罷)
東京
東京開封府(治開封祥符二縣)
地里東至本京界二百四十五里自界首至南京六十
里西至本京界一百一十五里自界首至鄭州二十五
里南至本京界二百一十五里自界首至陳州一百五
里北至本京界一百里自界首至滑州一百里東南至
本京界二百五十五里自界首至亳州一百五十里西
南至本京界一百五里自界首至潁昌府七十里東北
至本京界一百四十五里自界首至曹州一百三里西
北至本京界一百一十五里自界首至衛州七十五里
戸主一十八萬三千七百七十客五萬一千八百二十九
土貢方紋綾三十疋方紋紗三十疋蘆蓆一百領麻黃
一十五斤酸棗仁一斗
縣一十七建隆元年改匡城縣為長垣四年升東明鎮
為縣咸平五年升通許鎮為咸平縣大中祥符二年改
浚儀縣為祥符熙寧五年廢滑州以白馬韋城胙城三
縣隸府又廢鄭州以管城新鄭二縣隸府仍省原武縣
為鎮入陽武滎陽滎澤二縣為鎮入管城元豐四年復
置滑州白馬韋城胙城三縣復隸滑州八年復置鄭州
以管城新鄭二縣原武滎陽滎澤三鎮復為縣並隸鄭
州
赤開封六鄉赤倉一鎮有汴河惠民河通濟渠浚溝逢
澤沙海蓼堤吹臺
赤祥符八鄉陳橋郭橋八角張二四鎮有夷門山蔡河
濟河金水河
畿尉氏京南九十里八鄉米曲宋樓盧館三鎮有惠民
河長明溝三亭澤陂
畿陳留京東五十二里四鄉北南城西城南城東河口
蕭館七鎮有皇柏山狼丘汴河睢溝
畿雍丘京東八十七里七鄉圉城一鎮有汴河圉城
畿封丘京北六十里六鄉潘一鎮有黑山白溝河黃池
封丘臺期城
畿中牟京西七十里五鄉白沙圃田萬勝三鎮有汴河
鄭河圃田澤中牟臺
畿陽武京西北九十里一十鄉陽武歸一鎮有黑陽山
黃河汴河白溝河
畿延津京東南九十里五鄉草市一鎮有土山黃河金
堤酸棗臺
畿長垣京東北一百五里七鄉有濮水刃河蒲城
畿東明京東九十里六鄉故濟陽一鎮有廣濟河東明
城
畿襄邑京東西一百七十里六鄉(缺)化黎驛二鎮有汴
河睢水
畿扶溝京南一百八十里五鄉建雄義聲二鎮有祁耶
山洧水白水
畿鄢陵京東一百六十里四鄉馬欄橋一鎮有洧水潩
水太丘城
畿考城京東一百八十里四鄉有蔡丘黃溝
畿太康京東南三百三十里八鄉高柴雀橋青銅三鎮
有蔡河渦水
畿咸平京東南九十里四鄉有牛首城裘亭
西京
西京河南府河南郡(治河南縣)
地里東京三百八十二里東至本京界二百里自界首
至鄭州六十里西至本京界一百八十六里自界首至
陜州一百里南至本京界八十二里自界首至汝州七
十八里北至本京界六十五里自界首至孟州五十五
里東南至本京界一百九十里自界首至潁昌府一百
二十里西南至本京界三百二十五里自界首至(缺)州
一百二十五里東北至本京界六十里自界首至孟州
二十五里西北至本京界二百三十六里自界首至(缺)
州二百里
戸主七萬八千五百五十客三萬七千一百二十五
土貢蜜蠟各一百斤(缺)器二百事
縣一十三乾德元年省望陵縣入登封景德四年升永
安鎮為永安縣慶歷三年以王(缺)縣隸孟州復以孟州
氾水縣(缺)府省入(缺)縣為行(缺)又省壽安潁陽(缺)
氏(缺)王氏縣為鎮四年復舊熙寧三年省洛陽縣
入河南潁陽縣為鎮入登封伊闕縣為鎮入壽安偃師
縣為鎮入緱(缺)氏以王氏縣(缺)州八年偃師(缺)省緱
氏縣為鎮入焉
赤河南四鄉建春門彭婆洛陽龍門上門五鎮有周山萬
山(缺)山北邙山委粟山伊水洛水瀍澗水金水
赤永安京東八十五里三鄉孝義一鎮有少室山鳳臺
(缺)山(缺)河
畿偃師京東六十里二鄉緱氏一鎮有首陽山緱氏山
半石山景山黃河曲洛
畿鞏京東一百一十里一鄉有侯山九山黃河洛口
畿登封京東南一百三十里二鄉潁陽曲河費莊三鎮
有嵩山太室山箕山陽城山潁泉
畿密京東南二百里一鄉大隗一鎮有方山大隗山陘
山洧水潩水鄶水
畿新安京西七十里二鄉慈澗延禧二鎮有缺門山長
石山金水穀水陂水
畿澠池京西一百五十六里三鄉土壕一鎮有天壇山
廣陽山黃河澠池水
畿永寧京西二百一十里五鄉府店一鎮有二崤山熊
耳山噍嶢山天桂山黃河杜陽水
畿長水京西二百四十里三鄉上洛一鎮有檀山松陽
山洛水松陽水
畿壽安京西南七十六里八鄉柳泉福昌三鄉三鎮有
錦屏山鹿蹄山憩鶴山女几山(缺)洛水昌水少水
畿伊陽京南二百六十里四鄉小水伊闕二鎮銀一場
有三塗山鼓鐘山陵渾山伊水淯陽水
畿河清京北四十五里三鄉長泉一鎮有青要山□□
水
監一熙寧七年置鑄銅錢
阜財京北四十里
南京
南京應天府睢陽郡(唐宋州梁宣武軍節度後唐改歸德軍皇朝景德三年升)
(應天府大中祥符七年升南京治宋城縣)
地里京東二百八十五里東至本京界一百三十里自
界首至單州一百一十里西至本京界九十五里自界
首至東京二百里南至本京界一百三十五里自界首
至亳州三十五里北至本京界一百三十里自界首至
單州三十里東南至本京界一百一十五里自界首至
亳州三十里西南至本京界一百五十里自界首至東
京二百二十五里東北至本京界一百三十五里自界
首至單州四十五里西北至本京界九十五里自界首
至東京一百八十里
戸主六萬五千四百九十客二萬五千八百四十四
土貢絹二十疋
縣七景德三年降宋城縣為次畿大中祥符九年升宋
城縣為正畿餘縣為次畿
赤宋城六鄉城東河南葛驛三鎮有汴水睢水渙水
畿寧陵京西五十五里五鄉新城(缺)長寧三鎮有汴
水睢水渙水
畿柘城京西南八十里七鄉八橋一鎮有渙水包水(缺)
水
畿穀熟京東南四十里六鄉高(缺)濟陽營城三鎮有汴
水穀水
畿下邑京東一百二十里六鄉會亭濟陽二鎮有汴水
黃水
畿虞城京東北五十五里五鄉治平一鎮有孟諸藪
畿楚丘京東北七十里五鄉有景山京岡
北京
北京大名府魏郡(唐魏州度節)(為)(雄軍皇朝慶)
(歷二年升北京治大名府)
地里東京四百里東至本京界一百一十里自界首至
鄆州一百一十里西至本京界一百五里自界首至磁
州五十五里南至本京界六十一里自界首至(缺)州六
十九里北至本京界一百八十里自界首至(缺)州三十
里東南至本京界一百二十里自界首至濮州六十里
西南至本京界一百一十八里自界首至相州八十二
里東北至本京界九十八里自界首至(缺)州一百二里
西北至本京界七十里自界首至(缺)州三十里
戸主一十萬二千三百二十一客三萬九千五百四十
八
土貢花紬平紬綿紬各一十疋紫草五十斤
縣一十三熙寧五年省永濟縣為鎮入(缺)尋改(缺)臨
清六年省大名縣為鎮入元城洹水縣(缺)為鎮入成
安經城縣為鎮入宗城
赤元城二鄉大名故城定安安賢四鎮有惬山御河大
河故瀆屯氏河
畿莘京東九十里四鄉馬橋一鎮有泉源河
畿朝城京東南八十里二鄉韓張一鎮有武河黃河
畿南樂京南四十四里四鄉有大河故瀆枯繁河金堤
畿内黃京西南一百二十四里五鄉有御河羑水蕩水
畿成安京西一百里四鄉洹水一鎮有安陽河漳河
畿魏京西三十五里二鄉李固一鎮有漳河王鳳渠
畿館陶京北四十五里二鄉淺口一鎮有御河漳河屯
氏河
畿臨清京北一百五十里四鄉延安永濟二鎮有御河
張甲河
畿夏津京東北二百五十里二鄉孫生一鎮有屯氏河
澗溝河
畿宗城京西北一百七十里五鄉蓋館武道經城三鎮
有張甲河漳渠
畿清平京東一百八十里二鄉有新渠金堤
畿冠氏京東北六十里三鄉清水傅寧普通劉勍桑橋
五鎮有弇山水沙河
京東路(熙寧七年分東西路元豐元年詔河北東以下無攷)
東路(州八軍一縣三十七)
望青州北海郡鎮海軍節度(朝淳平虜軍節度皇化五年改鎮海)
(軍治益都縣)
地里東京一千一百(缺)十里東至本州界五十里自界
首至濰州一百二十里西至本州界四十五里自界首
至淄州一百二十里南至本州界七十五里自界首至
沂州四百一十五里北至本州界一百五十里自界首
至濱州一百八十里東南至本州界四十五里自界首
至沂州二百(缺)十五里西南至本州界七十里自界首
至淄州五十里東北至本州界一百四十里自界首至
濰州六十二里西北至本州界一百二十八里自界首
至淄州一百三十二里
戸主六萬七千二百一十六客二萬五千八百四十六
土貢仙紋綾三十疋棗一萬一千顆
縣六
望益都五鄉有南山(缺)山(缺)水(缺)水(缺)水
望壽光州東北六十二里六鄉高(缺)廣陵高鹽務有(缺)
水(缺)水
緊臨朐州東南四十里三鄉穆陵一鎮有朐山(缺)山洱
水般水
上博興州西北一百二十里
上千乘州北八十里三鄉新清河一鎮有黃河(缺)水澠
水濟水
上臨淄州西北四千里二鄉有南郊山牛山天齊淵康
浪水
上密州高密郡安化軍節度(建隆五年為防禦開寳五年升安化軍節)
(度尋復降防禦六年復升節度治諸城縣)
地里東京一千五百里東至海一百六十五里西至本
州界一百六十里自界首至沂州一百四十里南至本
州界一百八十里自界首至海州一百二十里北至本
州界一百三十二里自界首至濰州四十八里東南至
海一百八十五里西南至本州界二百里自界首至沂
州八十五里東北至本州界一百九十里自界首至萊
州一百一十里西北至本州界一百六十里自界首至
靑州一百四十里
戸主七萬三千六百四十二客七萬六千五百五(缺)
土貢絹一十疋牛黃三兩
縣四開寳四年改輔唐縣為安丘
望諸城四鄉信陽一鎮有瑯琊山徐山濰水荆水盧水
望安丘州西北一百二十里四鄉李文一鎮有劉山安
丘山梧水汶水濰水以下二縣缺
原缺領郡
地里東京一千十八里東至本州界九十五里自界首
至海州八十五里西至本州界二十五里自界首至兖
州一百五十五里南至本州界七十里自界首至淮陽
一百七十里北至本州界二百五十里自界首至靑州
一百七十里東南至本州界一百二十五里自界首至
海州五十五里西南至本州界二百四十五里自界首
至徐州七十五里東北至本州界一百三十里自界首
至密州二百三十里西北至本州界三百里自界首至
淄州一百六十里
戸主三萬五千一百二十客二萬四千九百六十九
土貢紫石英仙靈脾茯苓各一十斤鍾乳三十兩
縣五
望臨沂三鄉力邵利城石門王相四鎮有艾山石門山
沂水沭水
望承州西南一百八十里四鄉蘭陵一鎮有魯卿山抱
犢水承水
望沂水州北一百八十里二鄉靜壃蘇村二鎮有沂山
瑯琊山浮來山沂水沭水汶水
望費州西九十里三鄉屯陽一鎮有蒙山龜山漷水
中新秦州西北一百七十里二鄉有敖山汶水沂水
上登州東牟郡防禦(唐中都督府皇朝乾德元年降上州治蓬萊縣)
地里東京一千八百里東至海四百九十里西至海五
里南至本州界一百五十里自界首至萊州二百四十
里北至海三里東南至海四百六十里西南至本州界
一百二十里自界首至萊州一百二十里東北至海五
里西北至海四里
戸主四萬九千五百六十客二萬八千六百七十
土貢金一十兩石器一十事牛黃三兩
縣四
望蓬萊三鄉兩水一鎮馳基沙門二寨有羽山九日山
之罘水
望黃州西南五十三里三鄉羅山一鎮有萊山蹲狗山
黃水
緊牟平州東一百八十里三鄉乳山閻家口二寨有東
牟山之罘山清陽水
中文登州東二百八十里三鄉有登山成山昌陽水
中萊州東萊郡防禦(治掖縣)
地里東京一千五百里東至本州界一百里自界首至
登州一百四十里西至海三十里南至本州界一百四
十里自界首至密州一百六十里北至海五十里東南
至海一百五十里西南至本州界六十八里自界首至
濰州一百一十二里東北至本州界八十五里自界首
至登州一百五十五里西北至海二十里
戸主七萬五千二百八十一客四萬七千七百
土貢牛黃三兩牡礪海藻各一十斤石器一十事
縣四
望掖四鄉羅山滄海二鎮有三山夜唐山掖水
望萊陽州東南一百四十里四鄉有高麗山七子山五
龍水
望膠水州南八十里二鄉有明堂山金泉山膠水
中即墨州東南二百四十里三鄉山牢山不其山天室
山沽水
上濰州團練(建隆三年以青州北海縣置北海軍乾德三年升為州治北海縣)
地里東京一千二百六十里東至本州界一百八里自
界首至萊州七十二里西至本州界七十里自界首至
青州五十里南至本州界五十里自界首至密州一百
三十里北至海一百二十里東南至本州界五十五里
自界首至密州一百六十里西南至本州界九十里自
界首至青州四十里東北至本州界一百五里自界首
至萊州七十里西北至本州界三十五里自界首至靑
州一百里
戸主三萬六千八百六客一萬三千一百二十五
土貢仙紋綾二十疋綜絲絁二十疋
縣三建隆三年析北海縣至昌邑縣乾道三年又析青
州營丘縣置安仁縣尋改昌樂
望北海四鄉有浮□山溉源山溉水汶水
望昌邑州東六十里三鄉有霍侯山濰水
緊昌樂州西五十五里三鄉有方山藂角山丹山朐水
上淄州淄川郡軍事(治淄川縣)
地里東京一千一百里東至本州界六十里自界首至
青州五十三里西至本州界四十里自界首至齊州一
百四十里南至本州界五十四里自界首至兖州三百
八十里北至本州界一百四十里自界首至濱州五十
里東南至本州界一百四十五里自界首至沂州三百
四十里西南至本州界六十里自界首至齊州一百二
十里東北至本州界六十五里自界首至青州五十五
里西北至本州界二百里自界首至棣州六十里
戸主三萬二千五百一十九客二萬四千八(缺)
土貢綾一十疋防風長理石各五斤
縣四景德三年以高苑縣置宣化軍熙寧三年復廢軍
為縣穎州即縣治置宣化軍事
望淄川二鄉金嶺一鎮有黌山商山夾谷山淄水
中長山州北五十五里一鄉陶唐口一鎮有長白山粟
水
中下鄒平州西北七十里二鄉孫家趙嵓口淄鄉臨河
啀婆五鎮有系河濟河
下高苑州北一百一十里二鄉有黃河濟河
同下州淮陽軍(太平興國七年以徐州下邳縣置軍治下邳縣)
地里東京八百五十里東至本軍界二百三十里自界
首至楚州七十里西至本軍界六十里自界首至徐州
一百二十里南至本軍界七十里自界首至宿州一百
七十里北至本軍界一百七十里自界首至沂州七十
里東南至本軍界一百三十里自界首至泗州二百二
十里西南至本軍界七十里自界首至宿州一百七十
里東北至本軍界一百三十里自界首至海州一百七
十里西北至本軍界一百一十里自界首至沂州一百
八十里
戸主二萬三千九百四十八客五萬一千五百四十一
土貢絹一十疋
縣二太平興國七年以徐州宿遷縣隸軍
望下邳八鄉有嶧陽山磬石山艾山沂水泗水沭水睢
水
中宿遷軍東南一百八十里三鄉崔野桃園魚溝三鎮
有泗水汜水
元豐九域志卷首
