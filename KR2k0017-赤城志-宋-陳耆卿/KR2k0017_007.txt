赤城志卷七宋陳耆卿撰
公廨門四
倉庫財用之所藏也場務以下財用之所出也古者山
澤之利與民共之後世既專之官而茶鹽酒稅之禁日
湧月溢雖明知其朘削而郡國之百須在焉欲罷蓋不
能也台瀕海故有鹽負山故有茶民力役勞生故不能
無酒昔固籠而之公上矣比歲茶場既廢二鹽監改隸
他郡所謂酒坊敗闕亦累累有之獨官酤僅行商稅尚
亡恙均節劑量使州用無匱而民力不傷此固善為政
者之所樂聞也
倉庫
州
都米倉在州東北二里至和二年孫守礪建
糯米倉在州東三里舊在州南演教院側乾道九年火
附惠濟院嘉定十四年趙守彦紓徙今地
都鹽倉在州東南二里崇法院舊在報恩寺後又於子
城裏置北倉今有廟存焉後廢併徙今地
手詔庫在州治設廳東
軍資庫
常平庫在州治西廡
省庫同
糴本庫同
經總制庫在通判廳西
公使庫
酒庫在廳東
錢庫在使院東
銀器庫在小廳西
帳設庫在軍資庫西
設厨在設廳東
甲仗庫在州治西廡樓上
架閣庫在州治東廡樓上
百物庫在州治西廡
牙契庫在通判廳西
鹽本庫同
諸司庫同
都醋庫在鼓角樓下街西
抵當庫在州治西二十步合同茶場左嘉定四年黃守
㽦建先是軍民當春冬雪寒質貸多弗售公乃捐
錢二千緡為此以便之(自十月至三月每質不過五百拘息一分為簿書油)
(索費)今廢
臨海
省庫在縣治東廡淳熙六年令彭仲剛建
常平庫同
茶鹽庫同
章安酒庫在縣東南一百二十里章安橋西(舊係人戶買樸後因)
(敗闕淳熙二年州申上司興復撥付本縣自備本造酒補發糴本等錢續以補酒擾民民戶陳乞以)
(家沽均抱州從之)
章安醋庫在縣東南一百二十里章安鎮側今廢(舊例州委)
(巡檢管幹敷船戶納錢兵級乘以擾覓令彭仲剛乞併委酒庫官以糟水造賣月納醋庫錢一十七)
(緡)
黃巖
米倉在縣治東二十步慶元元年令盧永年重修
常平倉在縣治西廡嘉定八年令胡衍重建
省倉在縣治西廡二十步今廢
天台
米倉在縣東七步
助濟倉在縣西七步嘉泰元年令丁大榮建(宋閣學之瑞為之記)
續食倉在崇報院西嘉泰三年令丁大榮建今廢
省倉常平倉在縣治東廡舊在縣東嘉定三年令詹阜
民徙今處
省庫常平庫在縣治左
仙居
米倉在縣東六步
麥倉在縣儀門東
省倉常平倉在縣儀門東
經總制庫同
物帛庫同
醋庫在縣治門右開禧三年令姚偓建後廢
寧海
米倉在縣西四十步
縣渚倉在縣南七十五里
港頭倉在縣東南一十五里後省罷
省庫在縣治西廡
常平庫在丞廳北廡
場務(鎮監坊附)
州
合同茶場在通判廳東今廢
都酒務在州東南一里房廊務造麯庫附焉乾道九年
火尤守袤重建
商稅務在州南一里抵當庫平凖務附焉乾道九年火
尤守袤重建
臨海
大田稅場在縣東三十里元豐中建淳熙六年省罷未
幾復建嘉定元年又罷二年復建
章安鎮稅場在縣東南一百二十里今廢
杜瀆鹽場在縣東北一百二十里熙寧五年建(按每歲舊納正)
(鹽二萬一千八百石續增明州寄買六千二百石總計鹽二萬八千石其始置鹽軍八十人崇寧元)
(年以課額不足胡提舉申請汰鹽軍減鹽四千三百石令亭戶承認二萬八千石每一石五十斤請)
(錢八百文省其耗鹽八千四百石不請官錢總為三萬六千四百石每歲八月後即拆竈住煎不妨)
(農務紹興中因官吏希賞申增二分正鹽五千六百石耗鹽一千六百石通前額總計四萬三千六)
(百石自後終歲煎煉窮日鞭笞終不足以登其數是時管柵一十有八亭戶一百三十有六竈)
(五十有四淳熙元年劉提舉奏陳額重得旨將竈座減併作三十有五終歲正耗鹽減作二萬五千)
(石每旬合買六百九十四石五斗每六石為一袋零一石五斗候支發增衍日復額上司委官徧往)
(監拆仍呼亭戶供認内有力厚而逓年登足者減一分其無力者均減五分六釐九毫總不過二萬)
(五千之數自後遂為定額矣)
歸溪鐵場在縣西六十里
大石鐡場在縣西北五十里今廢
雄溪鐡場在縣東南一百二十里今廢
昋公鐵場在縣東南一百五十里今廢
廣濟鐵場在縣東南一百五十里今廢
高梁銀場在縣西北六十里今廢
茶場在縣東南一百三十里今廢
新亭鹽監在縣東南六十里今廢(按武烈帝廟記乾符二年新亭監給官莫)
(從易重建堂宇又九國志亦載元德昭知台州新亭監)
曷浦酒坊在縣東南二十里
長石酒坊在縣東南二十里
燥溪酒坊在縣東南二十里
柘溪酒坊在縣東北二十里
半坑酒坊在縣西北二十里
樓石酒坊在縣東南四十里
白茆酒坊在縣西北四十里
湧泉酒坊在縣東南五十里
黃奢酒坊在縣西北六十里
常風酒坊在縣西北六十里
潮際酒坊在縣西北六十里
大小石酒坊在縣西北六十里
石新婦酒坊在縣東南八十里
上庫酒坊在縣東南九十里
歸溪酒坊在縣西北九十里
外有家子城門開石南湗江口西岑新亭魚西涇山
絢珠大田章安肯步一十三處今敗闕
黃巖
于浦鹽場在縣東南七十里咸平三年建(今鹽額隸温州)
酒稅務在縣東北一里紹興二十一年令楊煒重建側
有雲波亭
路橋鎮在縣東南三十里舊名新安後省罷
嶠嶺鎮在縣南一百二十里後省罷
石塘酒坊在縣東南一百里
賞頭酒坊在縣南一百三十里
東鎮酒坊在縣南一百三十里
外有長嶼橋嶺溪口紫高夾嶼監北岸桐嶺寧化漢
城備禮十坊今敗闕
天台
赤巖銀場在縣西一十里元祐四年因鑛發而建今廢
為鉛坑(舊置巡檢監場監鎮等官按淨慧寺碑政和三年有秉義郎充赤巖場巡檢張綬是)
(也又嘗開運河一帶與大溪相接入州後居人占為田有遺蹟焉)
楢溪鐵坑在縣東三十里
天柱山鉛坑在縣西九十里
稅務在縣東一百二十步舊兼酒及茶鹽後以行萬戶
廢酒務惟存稅務嘉定元年令詹阜民重修(詳見淨慧)
(寺碑)
孟岸酒坊在縣北一十五里
鮑岸酒坊在縣東二十里
鼻山酒坊在縣南二十里
飛泉酒坊在縣北二十五里
下泉酒坊在縣西四十里
上泉酒坊在縣西五十五里
仙居
安仁鐵場在縣西一百二十里開禧元年建
酒稅務在縣東五十步
柯村酒坊在縣東一十五里
下角酒坊在縣東南一十五里
後陳酒坊在縣西三十五里
皤灘酒坊在縣西四十五里
巖前酒坊在縣南六十里
寧海
長亭鹽場在縣東一百二十里舊在港頭大觀三年徙
今地(今鹽額隸慶元府)
浮溪稅場在縣北三十五里後省罷
柴溪鉛場在縣東北七十里今廢
梅墺鐵場在縣南一百里
一都鐵場在縣北六十里今廢
六都鐵場在縣西一百里今廢
酒稅務在縣東二十步前有熙春樓
港頭務在縣東南一十五里嘉定十四年省罷
縣渚鎮在縣南七十里唐武德中建
塘下酒坊在縣西四十里
砂碕酒坊在縣北五十里
石馬林酒坊在縣南六十里
馬筋酒坊在縣北過海難以里計
外有柘浦亭傍紫溪鐵場黃肚嚴壇桐山東倉須墺
九坊今敗闕
赤城志卷七
