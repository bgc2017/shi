赤城志卷三十三宋陳耆卿撰
人物門二
本朝
本朝文獻尚矣厥初洗五季之陋天下以儒奮其嘘呵
䟽濬火始然而泉始達也故吾州雖號落遠而文教無
不之焉蓋自咸平初始有科目是時儒先長者劚荒燧
闇以為多士之倡流風所暨莫不根柢行義枝葉藝能
在朝則致君在州縣則阜俗如尤守袤所祠三老蓋魁
傑也接于南渡文物益振故其圭衮之煒燿筆槖之層
複為宰輔者四人為法從者幾十人其次不為宰輔法
從而為卿監郎曹不為卿監郎曹而為部使者郡守又
不知其幾人矣官有大小績用隨之固古今天下之所
共然有以下僚末綴而風蹟不減達宦者有窮不得位
而文行超於科級者又未易以區區之名位為限斷也
兹卷諗之邦侯骫之郡文學祖長樂志及黃守㽦往年
凡例凡擢第姓氏咸備列焉故其重年甲者重始進也
著父子同産若羣從者尊世科也著所歴官簿及其所
至者備終始也著身所至而又及其子孫所至者崇繼
襲也攷他邦之志若特科若右科若宗室或著或不著
今並著貴不遺也乃若其事業則已見國史其文墨議
論見家集其發揮幽潛見碑碣誌状今不復贅若夫名
不登仕版而有異行懼將湮沒則採次書之至有不生
長是邦而居焉者渡江後為尤盛且多名人故亦標其
姓氏爵里云
仕進
進士科
咸平三年陳堯咨榜
杜垂象(黃岩人字闕職按杜氏家譜為祁公衍從叔父終尚書方郎中括蒼志則云都官)
(郎中知處州或者先為都官而後為職方也垂象生建中建中生七子長曰誼建中性微)
(厲誼善事之以孝聞居喪晝夜號慟勺水不入者累日負土為隴徒步行雨雪中每皸裂)
(流血則以漆塗之如是者三年葬後廬墓左日一飯不葷明年大水發洚所在山皆漲溢)
(誼所居獨免人以為孝子之報郡上其事下詔賜粟帛蘇舜欽作孝子傳以美之後歴衛)
(尉大理寺丞通判梓州太子右贊善大夫今誥勅落同姓尚可攷也余故特揭於人物之)
(首以勸孝云)
大中祥符二年梁固榜
姚拱(闕都人字闕郎終官員外)
天禧三年王整榜
胡仲元(闕著人字闕終作佐郎)
天聖二年宋郊榜
王琥(臨海人字闕終都官郎中)
王珏(臨海人字闕見琥之弟終屯田郎中事坊市門)
慶歷六年楊寘榜
楊蟠(臨海人字公濟歴通判杭州終知壽州按國史章安人章安今臨海蟠文號章安集必不)
(誤而登科記乃稱杭人臨川集有金華縣君吳氏志又云蟠父徽始去麗水為錢塘人夫)
(既為錢塘人必不應又為杭倅或者本籍麗水後徙錢塘或又自錢塘徙章安也)
皇祐五年鄭獬榜
方瑗(臨海人字闕儒終安仁縣令方為世自此始)
嘉祐六年王俊民榜
周弁(寧海人字君儀終宣教郎知青陽縣後贈少師見寧川志云)
姚震(臨海人字闕)
八年許將榜
張希房(臨海人字闕簿終金壇縣主)
治平三年彭汝礪榜
陳貽序(臨海人字叔倫為蘇文忠軾曾舍人鞏所知終奉議郎湖南運判子克刪定官有天)
(台集行于世李察院庚為之序)
羅適(寧海人字正之歴五縣提點府界兩浙京西刑獄終朝散大夫州言前輩大雅以適為稱)
(首有易說赤城集行于世事見鄒諫議浩送董尊逸序秦觀生祠記及州學三先生記)
四年許安世榜
方洵武(臨海人字闕知瑗之子終朝奉大夫南安軍)
陳貽範(臨海人字伯模貽序之兄為陳密學襄胡安定瑗高弟與羅提刑適友歴宗正丞終)
(朝奉郎通判處州有慶善集行于世子師純師聖中八行)
熙寧六年余中榜
方洵直(臨海人字闕之弟終知闕)(洵武縣)
張希甫(臨海人字闕縣希房之弟終樂清尉)
王磻(闕)(人字闕)
元豐五年黃裳榜
朱玠(臨海人字寳仁終棣州防禦判官贈正議大夫事見陳侍郎公輔所為銘有朱氏易行于)
(世)
王尹(臨海人字少伊終宣教郎知松陽縣)
八年焦蹈榜
蕭令脩(臨海人字闕終知貴溪縣)
元祐三年李常寧榜
周煒(寧海人字光庭弁之子歴知徽溫二州興化軍終中大夫)
周炳(寧海人字光佐煒之兄終知瓊州兼瓊管司安撫都監)
牟金(臨海人字闕簿終陽榖縣主)
六年馬㳙榜
方昌武(臨海人字闕散洵武洵直之弟時號三方終朝大夫北京司業)
元符三年李釡榜
吳經(臨海人字闕進終奉議郎知武縣)
大觀三年賈安宅榜
朱景行(臨海人字闕官終勅令所刪修)
左譽(臨海人字與言終湖州通判事見陳侍郎公輔所為銘)
政和二年莫儔榜
朱縡(臨海人字樞言玠之子歴國子博士宗子正辟雍博士工部司封郎官温州鹽事湖南運)
(判提舉浙西茶鹽知嚴州提點浙西刑獄改漕事知信州終朝議大夫知嚴州事見朱少)
(卿斐所為行状)
五年何㮚榜
蔣旦(仙居人字澹然先是邑人未知教自旦以力學中第始争自奮歴通判越州終承議郎監)
(石炭場鄉人推其清節祠之學宫有適齋集藏于家)
應灌(仙居人字仲宣與蔣旦同為邑倡自是其家世以儒顯接踵登科級至今未衰終衡州教)
(授)
王衎(臨海人字和仲終監廣陳鹽倉)
八年嘉王榜
謝升俊(臨海人字成彦終朝請大夫知徐州子廓然見淳熙四年科名卓然知南雄州)
左知微(臨海人字闕終宣州教授)
宣和三年何渙榜
潘大年(臨海人字祖道終從政郎監南嶽廟)
范醇(仙居人字希孟歴大理寺丞湖南安撫司參議官知南安軍終左朝請大夫)
六年沈晦榜
朱伯臨(臨海人字彦與景行之猶子終朝請郎通判池州事見朱少卿斐所為行状)
李衎(寧海人字和叔終常山縣令)
建炎二年李易榜
杜穎(臨海人字君美垂象之曾孫終明州司理參軍)
方行可(臨海人字從志洵武之子終勅令所刪修官)
朱斐(臨海人字知裁年十二預鄉薦歴大理丞提點廣西刑獄大理正刑部郎中大理少卿奉)
(祠再除大理少卿未行卒初尤守袤祠三老欲以公預議不成而止有燕石集藏于家)
吳謙(仙居人字多益歴知嚴處二州終朝奉大夫)
紹興二年張九成榜
吳芾(仙居人字明可謙之從弟歴刪定官正字通判處婺二州紹興府知處州監察御史殿中)
(侍御史戶部侍郎知婺州紹興府刑部侍郎給事中改吏部侍郎知臨安府復除吏侍遷)
(禮侍知太平州紹興府後以龍圖閣直學士致仕自號湖山居士年八十卒謚康肅事見)
(國史及朱文公所為神道碑有文集奏議行于世子津見乾道五年科名洪奉直大夫江)
(西提舉沃朝請郎知筠州)
林藴(臨海人字粹道終善化縣主簿)
李晞甫(臨海人字闕授終臨江軍教)
五年汪應辰榜
陳良翰(臨海人字邦彥歴監察御史右正言左司諫知建寧府福建轉運副使提點江東浙)
(西刑獄宗正少卿權兵部侍郎右諫議大夫給事中除禮部侍郎不拜以敷文閣待制提)
(舉興國宫召除太子詹事後除敷文閣直學士奉前祠卒贈太中大夫謚獻肅舊與侍郎)
(公輔通譜系其風節實相繼事見國史及三先生記朱文公熹所為行状周丞相必大所)
(為銘子耆壽直寳謨閣兩浙運判彭壽福建提點刑獄廣壽見乾道八年科名)
陳爟(臨海人字世明良翰之猶子終武昌軍掌書記)
陳夷行(臨海人字清臣公輔之子終監南嶽廟)
吳詠(仙居人字永言芾之從兄終宣教郎知西安縣有西安詩集藏于家)
八年黃公度榜
陳仲德(臨海人字闕)
錢豐(天台人字彦和終温州教授)
十二年陳誠之榜
鹿汝弼(臨海人字國器終闕部架閣)
劉知變(天台人字與權終池州教授)
鹿汝明(臨海人字國強汝弼之弟終金溪縣尉)
十五年劉章榜
何純佑(臨海人字粹中終承議郎通判靖州)
顧士則(臨海人字孝仲闕)
李庚(臨海人字子長歴御史臺主簿監察御史兵部郎中繼奉祠提舉江東常平知南劍撫二)
(州後知袁州未上卒有集號詅癡符樓參政鑰為之序)
石墪(臨海人字子重祖公孺辟庚子之亂自會稽徙此後以詔居遺逸補廸功郎墪從朱文公)
(遊自是里人知有洛學歴將作監太常寺主簿終朝散郎知南康軍事見文公所為銘)
十八年王佐榜
王滋(黃巖人字闕終鄱陽縣尉)
陳舉善(臨海人字能之歴御史臺主簿監察御史殿中侍御史知衢常二州提舉浙東常平)
(提點浙西刑獄左司郎中太常少卿終秘閣修撰事見左尚書袤所為銘子鑄見乾道八)
(年科名姪鍾知施州)
二十一年趙逵榜
陳嘉善(臨海人字容之舉善之弟終知江隂軍)
彭龜年(黃巖人字元老嘗中教官與弟椿年號二彭歴常德府僉判終朝請郎子藻今知臨)
(江軍)
徐大受(臨海人字元章終四川制置司幹官)
陳庸(仙居人字時中歴御史臺主簿知常州兵部郎中太府少卿中書門下檢正諸房公事知)
(撫州終提點江西刑獄事見彭殿撰椿年所為行状子禫終知雷州章見淳熙八年科名)
應頥(臨海人字頥正時州薦名纔八頥與弟艮猶子士龍同貢鄉人榮之)
二十四年張孝祥榜
左璠(黃巖人字仲琰與弟璵㻫號三左終勅令所刪定官)
葉昌嗣(臨海人字景厚終兩浙路轉運司幹官)
吳浚(仙居人字達中謙之子終南外睦宗院教授)
陳騤(臨海人字叔進省試第一歴祕書郎工部郎官將作監祕書少監權中書舍人兼太子諭)
(德祕書少監祕書監中書舍人奉祠知寧國府袁州召除吏部侍郎禮部尚書同知樞密)
(院參知政事知樞密院以資政殿大學士知婺州俄提舉洞霄宫進觀文殿學士薨贈少)
(保事見國史及蔡尚書幼學所為行状有文集行于世水心葉侍郎適為之序)
劉敦(臨海人字處厚歴知道州終朝奉郎主管沖佑觀)
二十七年王十朋榜
王道(臨海人字夷仲衎之弟甲科第四人歴太學博士祕書省正字校書郎終奉議郎主管玉)
(隆觀事見水心葉侍郎適所為銘)
應士龍(臨海人字長文終宣教郎)
賈偉(天台人字之竒歴祕書郎終知漢州子涉字濟川歴寳謨閣直學士淮東制置安撫使知)
(楚州兼京東河北節制使淮西制置使以顯謨閣學士致仕贈龍圖閣學士光祿大夫)
彭椿年(黃巖人字大老龜年之弟歴國子監主簿編修官提舉福建市舶知處州太常丞吏)
(部郎中國子司業江東轉運副使終右文殿修撰事見商侍郎飛卿所為行状有雜稿藏)
(于家)
丘大猷(臨海人字子訥終監嚴州比較務)
左㻫(黃巖人字文琰璠之弟為賀正書状官死于寇)
鮑祖文(黃巖人字獻夫與弟祖武號二鮑終朝請郎通判興化軍)
三十年梁克家榜
王齊輿(寧海人字之孟歴刪定官將作司農丞知鄂州提點東川刑獄倉部郎中樞密院檢)
(詳軍器監大理宗正少卿終直煥章閣致仕)
鹿何(臨海人字伯可歴監登聞鼓院通判吉州知饒州諸王宫教授屯田金部郎官年五十二)
(乞致仕進朝奉郎直祕閣官一子以華其歸時號見一先生子昌運知連州)
應揚(臨海人字唐卿終奉議郎知義烏縣)
鄭寅(臨海人字正叔終從事郎知豐城縣)
王若(仙居人字若夫歴知歸道二州終朝奉大夫淮東安撫司參議官)
李由(仙居人字民載終奉議郎知玉山縣)
隆興元年木待問榜
王章(寧海人字之韓齊輿之弟終從政郎湖南轉運司幹官)
宋之瑞(天台人字伯嘉歴宗正祕書丞吏部司封郎官都大提點坑冶吏部郎官樞密院檢)
(詳文字大理少卿提舉福建常平陞提點刑獄祕書少監中書舍人知寧國府華文徽猷)
(閣待制知江陵府龍圖閣待制寳謨閣直學士今以光榮大夫致仕次子濟今知湖州)
林處厚(臨海人字淳甫藴之猶子終奉議郎)
謝脩(臨海人字子長歴太常寺主簿祕書郎終太宗正丞兼戶部郎官)
應振(仙居人字伯起權之子終儒林郎知昌國縣)
李遂夫(仙居人字良夫由之子終宣教郎知長溪縣)
吳偰(黃巖人字舜鄰終永豐縣主簿)
丁可(天台人字無可終監行在惠民北局有文集藏于家)
陳澤(仙居人字澤民終宣教郎)
王師尹(寧海人字民瞻終闕州司理參軍)
乾道二年蕭國梁榜
盧芷(寧海人字良臣終通直郎)
周洎(寧海人字子及光闕之孫歷大學正軍器監主簿將召試卒事見水心葉侍郎適所為銘有)
(文集奏議藏于家)
王及(寧海人字達之歴太學國子博士國子丞終朝奉大夫知信州)
謝深甫(臨海人字子肅歴大理丞提舉江東常平左曹郎官借禮部侍郎為金國生辰使歸)
(歴右正言起居郎權給事中知臨安府權工部侍郎兼權吏部侍郎兼給事中御史中丞)
(端明殿學士僉書樞密院事知樞密院兼參知政事進右丞相丐歸拜觀文殿大學士醴)
(泉觀使以少傅致仕贈太師先是州人固有位執政者為宰輔自深甫始事見國史及張)
(郎中布所為行状)
謝倜(臨海人字子周修之弟歴軍器監主簿終知建昌軍)
錢伋(臨海人字彦思終隆興府司理參軍)
徐似道(黃巖人字淵子歴官告院知郢州太常丞禮部司封郎官起居舍人權直學士院遷)
(祕書少監終朝散大夫提點江西刑獄自號竹隠有文集藏于家)
應策(仙居人字衍仲權之猶子終宣教郎)
五年鄭僑榜
吳津(仙居人字仲登芾之子歴通判紹興府知南康軍改興化未上卒事見樓參政鑰所為銘)
(長子機朝請大夫淮南轉運判官)
蔣鶚(臨海人字攷叔師顔之姪孫終從事郎知象山縣有内錄及蒙齋門人錄藏于家)
王卿月(臨海人字清叔歴宗正寺主簿太府寺丞秘書郎起居舍人起居郎權中書舍人兼)
(直學士院知廬州湖南運副使知静江襄陽府瀘州宗正少卿兼檢正中書門下諸房公)
(事假吏部尚書為金國生辰使未行除太府卿卒終朝請大夫事見樓參政鑰所為銘)
吳驤(仙居人字仲魯詠之子終定海縣主簿)
沈遷(臨海人字克升終上虞縣主簿)
八年黃定榜
張布(臨海人字伯旉以南省第四人登甲科所居儒學科名之盛蓋自布始歴太學錄博士樞)
(密院編修官宗正丞權金部侍右郎官遷衩書丞知徽州不赴奉祠終朝奉大夫有六經)
(講解藏于家)
謝敷經(臨海人字子暢薦状垂及格不就終從事郎監南嶽廟)
周忠厚(天台人字仁仲終監行在打套局門)
陳廣壽(臨海人字成卿良翰之子歴大理太常丞兼倉部郎中知饒州宗正丞軍器少監都)
(大提點坑冶刑部郎中知撫州寧國府金部郎中司農少卿兼知臨安府太府卿兵刑部)
(侍郎今以通奉大夫提舉桃源萬壽宫)
林鼐(黃巖人字伯和終承議郎通判筠州事見水心葉侍郎適所為銘)
陳鑄(臨海人字伯冶舉善之子歴大理寺主簿司農寺丞知汀州提舉福建路常平工部郎中)
(終朝散郎主管沖祐觀)
黃震(臨海人字子聞終知瑞安縣)
王鐸(臨海人字子木終監行在藥局)
淳熙二年詹騤榜
商飛卿(臨海人字翬仲以省試第三人登甲科歴太府寺主簿編修官秘書丞著作郎右曹)
(郎官知無為軍工部郎官監察御史太常少卿司農卿總領淮西就遷戶部侍郎卒事見)
(國史)
黃宜(天台人字達之歴國子監主簿大理寺丞知處州侍右郎官將作監大理少卿國子司業)
(秘書少監中書舍人工部侍郎今以敷文閣待制提舉上清太平宫)
劉允廸(黃巖人字進之終桐城縣丞)
朱雷復(臨海人字伯禮終福建提刑司檢法官)
五年姚穎榜
劉允濟(黃巖人字全之與兄允廸弟允武號三劉歴太常寺主簿國子監丞知南劒州提舉)
(福建常平知温州今以中奉大夫提舉崇禧觀)
蔣文會(仙居人字仲友旦姪孫後中教官歴監左藏西庫提轄雜買務雜賣場終主管崇道)
(觀)
林昇(臨海人字子勝終真州錄事參軍)
姚迴(臨海人字及之終承議郎通判臨安府)
郭晞宗(仙居人字宗之歴通判處州知道州提舉福建路市泊除瓊管安撫未行卒事見何)
(參政澹所為銘)
胡栝(仙居人字釋之終石城縣丞)
八年黃由榜
商許(臨海人字應仲飛卿之兄歴國子監主簿大宗正丞宗正丞侍右郎官提舉湖南常平終)
(朝散郎度支郎官)
楊能(臨海人字千之終湖州教授)
商逸卿(臨海人字羲仲許飛卿之弟歴國子監主簿大理寺丞知嘉興府除刑部郎中終朝)
(請郎主管沖祐觀)
陳章(仙居人字子雲庸之子歴提轄行在雜買務雜賣場通判温州府今以朝請郎知建昌軍)
王恕(寧海人字之荀齊輿之弟章之兄終宣教郎)
十一年衛涇榜
楊定(臨海人字應之與從兄朴弟能入太學號三楊終通直郎)
謝直(黃巖人字古民歴太社令大理司直今以奉議郎通判嘉興府)
林良(黃巖人字良叔歴軍器監主簿太府寺丞兼金部郎官知嘉興府大宗正丞兼尚右郎官)
(終朝奉郎主管沖祐觀事見王侍郎居安所為行状)
十四年王容榜
王居安(黃巖人字簡卿以省試第二人為甲科第三人歴司農寺丞知興化軍祕書丞著作)
(佐郎兼考功郎官左司諫兼侍講起居郎崇正殿說書知太平州浙西提點刑獄權工部)
(侍郎集英殿修撰知隆興府以捕李元礪兼領吉州尋奉祠除工部侍郎今以寶謨閣待)
(制知温州)
陳祖尹(臨海人字伯任終知宣城縣)
應武(臨海人字緯之揚之猶子歴闕郎官假吏提舉浙西常平宗正丞尚右刑部部)
(尚書充金國賀正使金部郎中右正言殿中侍御史右諫議大夫卒贈正議大夫事見國)
(史)
李閌(臨海人字伯皋終知永福縣)
樓觀(臨海人字子顒與兄覺號二樓歴太學正武學太學國子太常四博士知袁州提舉江西)
(湖南常平宗正祕書丞考功郎軍器監大理少卿今以朝散大夫差知處州)
陳芝(臨海人字宗瑞終武安軍僉判)
虞萬(寧海人字宗道終宣教郎國子錄事見錢宗卿文子所為銘)
林三英(臨海人字穎叔終吉州教授事見門人商侍郎飛卿所為行状)
周世厚(天台人字闕)
陳籀(臨海人字滋叔終江州教授)
紹熙元年余復榜
章楫(臨海人字濟叔終新城縣丞)
關&KR2632;(臨海人字仲山終江東安撫司機宜文字)
王澡(寧海人字身甫歴監進奏院國子太常博士今以朝散郎通判平江府)
陳全(臨海人字子卿芝之子終新城縣尉)
楊景思(寧海人字成巳)
四年陳亮榜
張次賢(仙居人字子齊歴通判衢州臨安府監察御史右正言兼侍講終左司諫贈中奉大)
(夫)
慶元二年鄒應龍榜
陳鳳(臨海人字儀父終通判池州)
陳竒之(臨海人字養晦良翰之孫廣壽之猶子)
宋元老(天台人字時叔終處州教授)
宋泳(天台人字仲游)
陳煥(臨海人字伯益終瑞安縣尉)
徐質夫(天台人字季藻)
五年曾從龍榜
周仲卿(寧海人字次和終提轄左藏庫)
王棐(臨海人字仲温道之子歴太常寺主簿將作監丞知衢州提舉浙西常平金部郎中國子)
(司業起居舍人秘閣修撰知温州不赴今以右文殿修撰主管沖祐觀)
王華仲(天台人字實之終衢州司戶參軍)
陳肖允(寧海人字履道終武昌縣尉)
楊似雲(黃巖人字伯雄終通直郎)
林申(臨海人字伯翰)
夏廷簡(黃巖人字廸卿終宣教郎)
嘉泰二年傅行簡榜
謝棐伯(臨海人字元常深甫之子終通判漳州)
徐衡(黃巖人字鈞父)
謝采伯(臨海人字元若棐伯之兄歴知廣德軍湖州監六部門大理寺丞今為大理正)
張滎(臨海人字獻之)
郭明卿(仙居人希宗之猶子終宣教郎湖廣總領所幹官)
盧子章(臨海人字元平歴太府寺主簿樞密院編修官兼皇子國公府教授遷宗正丞兼侍)
(右郎官)
謝少連(臨海人字惠伯)
方猷(寧海人字元老歴國子監主簿樞密院編修官右司郎官監察御史右正言兼侍郎今為)
(宗正少卿兼勅令所刪修官)
梅昭(臨海人字仲潛)
陳艾(臨海人字耆叔)
丘牧(黃巖人字子謙終淮西制置司幹官)
開禧元年毛自知榜
求淳(天台人字粹翁甲科第三人終武安軍節度推官)
梅廷瑞(仙居人字祥伯)
陳鎔(臨海人字伯聲終蘄州教授)
應行之(寧海人字平父終蒲圻縣丞)
楊璘(寧海人字德翁歴太學錄國子博士今通判嘉興府)
嘉定元年鄭自誠榜
劉決(寧海人字和叔)
(闕)
(闕)
(闕)
杜範(黃巖人字儀之粹德清節終始金石除殿中侍御史論執政不行憤激至車不避道柄臣)
(執止之尋以右揆召朝野交慶忘身殉國纔一月史嵩之鴆之謚清獻)
楊嗣參(臨海人字唯叔終朝散大夫知南雄州)
吳煥(仙居人字堯卿)
徐叔用(天台人字行甫)
朱淮(臨海人字叔明終監南嶽廟)
于有成(寧海人字君錫)
四年趙建大榜
周成子(臨海縣人字純仁洎之子)
林仍(仙居人字伯淵)
胡余潜(臨海人字叔昭)
丁木(黃巖人字子植)
陳作新(仙居人字基叔終和州教授)
張萃(寧海人字叔器)
七年袁甫榜
郭磊卿(仙居人字子竒希宗之子)
陳趙卿(天台人字伯鼎)
董亨復(臨海人字子順)
洪汝弼(天台人字季輔)
胡旦(黃巖人字子周)
周楫(臨海人字清甫洎之猶子終紹興府曹娥管押袋鹽)
李衛(仙居人字子文)
陳耆卿(臨海人字壽老)
十年吳潛榜
張定(天台人字平甫)
黃石(黃巖人字曼卿終邕州教授)
倪月卿(臨海人字子升)
葉應輔(黃巖人字子儀)
王瀹(寧海人字宗之)
應簡(臨海人字子文揚之孫)
趙炎(黃巖人字作夫)
楊渭起(寧海人字少望)
張紀(寧海人字子綱)
楊恭(寧海人字行已)
楊元勣(臨海人字聖偉定之子)
十三年劉渭榜
洪月卿(天台人字子公終靖州教授)
葉秀發(仙居人字叔英)
江朝宗(臨海人字平仲)
李榘(臨海人字員父庚之孫)
商炳卿(臨海人字晦仲許飛卿逸卿之弟)
謝鄆(臨海人字應之敷經之子)
諸葛省已(黃巖人字希曾)
李良(黃巖人字子明)
十六年蔣重珍榜
顧周卿(仙居人字成子)
張煇(天台人字子華)
周棫(臨海人字少堅成子之弟)
胡嚞(天台人字明仲)
陳灼(臨海人字仲實)
張槃(黃巖人字子木)
沈應丑(臨海人字行父遷之孫)
盧子尚(臨海人字仁仲子章之兄)
石森(臨海人字立父)
張士遜(臨海人字景祥)
徐滏(臨海人字瑞叔)
王居實(黃巖人字正卿居安之弟)
賜出身
淳熙四年
謝廓然(臨海人字開之升俊之子兩預鄉書以父恩澤補官歴通判鄂州知萬真二州都官)
(左右曹郎官殿中侍御史右諫議大夫刑部尚書端明殿學士僉書樞密院進同知兼權)
(參知政事薨于位州人位執政自此始事見國史子周卿歴屯田郎官復以中散大夫提)
(舉鴻禧觀長孫復知德慶府)
嘉泰四年
錢象祖(臨海人字伯同以祖端禮恩澤補官歴太府寺主簿丞刑部郎官知處嚴信撫四州)
(江東運判侍右郎官樞密院檢詳左司郎中權工部侍郎知臨安府吏部侍郎工部尚書)
(改兵部華文閣學士知建康府再除兵部尚書進吏部同知樞密院參知政事俄以諫用)
(兵謫信州起知紹興府以資政殿學士兼侍讀再除參知政事知樞密院進右丞相兼樞)
(密使俄進左丞相乞歸終少保成國公贈少師事見國史)
博學宏詞科
淳熙八年
周洎(第一人詳見乾道二年科名)
上舍兩優釋褐
政和三年
陳公輔(臨海人字國佐釋褐第一歴校書郎右司諫繼以讒謫台州監稅復召除右司諫禮)
(部侍郎知處州終敷文閣待制自號定菴居士有文集行于世州以高科位法從且稱謇)
(諤者自公輔始事見國史及余應求所為銘子夷行見紹興五年科名姪周行知南康軍)
(孫達善直徽猷閣利州路轉運判官揚善歴吏部郎中終知光州)
上舍該恩釋褐
淳熙十三年慶壽
應柟(黃巖人字仲終岳州教授)
紹熙五年登極
王性(臨海人字有道終湖廣總領所幹官)
樓覺(臨海人字開之觀之兄終婺州教授)
王滋(臨海人字次卿終嘉興府教授)
嘉定十五年玉寶
鄭少明(黃巖人字子信)
潘時舉(臨海人字子善大年之孫終無為軍教授)
赤城志卷三十三
