赤城志卷十宋陳耆卿撰
秩官門三
國朝乾德初詔諸州各置通判(藝祖下湖南命所管州各置此官以刑部郎中)
(賈玭等充懲藩鎮之弊也建隆後大郡置兩員餘置一員元祐中知通並兼管勾勸農事崇寧三年行三舍帶)
(管勾學事宣和三年罷紹興十三年帶主管學事淳熙三年復罷)宣和初詔特置添差
(初置無常員或以特恩或以宗室戚里紹興八年始命州各一員近歲多闕不除)熙寧初詔于
舉人最多州郡置教授(初乃轉運司辟充至是始屬吏部建炎三年罷紹興三年復置)
(四十四州十二年詔闕官處通置若試教官則始於元豐七年添差教授則始于政和三年)是時諸
方建置後先不齊若夫台則又未知始何時也余謂郡
貳之設所以佐侯宣化贅員同正置若文學掾則風教
繫焉皆不容以無述也稽遺刻諗故牘盖自端拱以後
始略有可紀者然多壁記所未載今參附為一編而以
前朝位司馬者冠諸其首亦存古之意也
赤城志卷十
