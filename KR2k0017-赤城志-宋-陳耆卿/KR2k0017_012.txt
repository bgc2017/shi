赤城志卷十二宋陳耆卿撰
秩官門五
州縣官助州縣之治非專州縣之治也然諉曰不專而
恣自豢逸則以一守令之身而下兼衆曹之事非材閎
力鉅誰與共此凜凛哉語云千金之裘非一狐之腋凡
物猶爾况于官政今自軍事判官而下總不知幾何人
備載則繁不載則略以故考閱今古述其建置之原而
達官名流有假道于此者間出其姓名與行事使知負
材抱器雖偶落下位其光氣常熒熒也以勸為善是編
盖有助焉
州屬官
軍事判官一員
國朝沿唐置大觀初改司錄參軍政和初以參軍
名未正改司錄事建炎初復曹掾始仍舊(唐孫發自華亭)
(尉為州從事發嘗應百篇登第至是諸公以詩送之方干詩云梅真入仕提雄筆阮瑀從軍著綵衣)
(皮日休云百篇宫體喧金屋一日官銜下玉除皆此宫也王絲會稽人天禧五年以秘書省校書郎至)
(州城据山少井一舍外有泉絲白州長淘土為筒導入于城五里一穴以濟行者之渴州人賴之見范文)
(正公集及光相院記所稱王荆公誌其墓)(虞肅上饒人以治行為當路趙彦齡紹興中至有詩名)
軍事推官一員
國朝沿唐置大觀改戶曹參軍政和改司士曹事
建炎仍舊(孔文仲臨江人熙寧中至繼舉賢良方正攻新法為王荆公所黜官至中書舍)
(人太何執中括蒼人闕柟中至崇寧中拜左僕射贈師清源郡王王永嘉人淳熙初至有政)
(譽决處州張彭之獄一郡稱明官至秘書少監)
錄事參軍一員
國朝沿唐置大觀改士曹兼儀曹參軍政和改司
錄以參軍為掾建炎仍舊(本曹印文乃政和四年二月少府監頒下以台)
(州司錄朱記為文中更兵火與台州管勾鹽事之記互掌慶元初何少連始請歸之唐沈佺期闕)
(句中至其詩有昔嘗游此郡三霜弄雲島之事見本傳陳槖宣和中至事見郡守門)
司理參軍一員
國朝沿唐置初為司寇參軍後改今稱大觀改左
治獄參軍政和改司士曹事建炎仍舊(唐劉銳以開元中攝)
(司士見真容應見碑)
司戶參軍一員
國朝沿唐置為戶曹參軍大觀改右治獄參軍政
和改司戶曹事建炎改司戶參軍(唐鄭虔至德中以謫至今州城)
(東偏猶以戶曹名巷有廟在焉和初至扞城有功詳見祠廟門)(滕膺南京人宣石崇昭會稽人)
(淳熙初至有賢譽官至樞密院檢詳文字)
司法參軍一員
國朝沿唐置大觀改議刑參軍政和改司刑曹事
建炎仍舊(唐李偘闕系中至見唐世表)
監攴鹽倉一員(文臣)政和四年置舊有二今省其一焉監
在城商稅務二員(文武各一)
國初置
監比較務二員(武臣)紹興元年置(是年七月兩浙運使徐康國奏温台明州近以)
(應辦軍興添置比較務乞别立課額分撥上供從之)
監贍軍務二員(文臣)紹興七年置
監酒房廊務一員(武臣)嘉定二年省罷(李守兼奏本州在城有都酒贍軍比)
(較務又有酒房廊務今贍軍比較并歸都務而贍軍監當文臣又有兩員酒房廊所掌佃賃推受即)
(無行移乞行省罷有旨依)
州兵官
路分一員
都監二員
國初置内一員添差釐務
監押一員
國初置大使臣則曰都監小使臣則曰監押
押隊一員
遞鋪官一員
正任指使官三員
駐泊一員
國初置
州祠禄官
台州崇道觀
監嶽廟
右無定員
州添差不釐務官
戚里一員
東南第四副將本州駐劄一員(宗室)
宗室監當三員
宗室嶽廟五員
隨龍一員闕
奉使二員闕
借使監支鹽倉文臣二員闕
三衙揀汰窠闕三十員見任一員餘闕
戰功六員大小使臣各三員皆闕
軍功指使三員見任一員餘闕
軍功聽候使喚三員闕
軍功嶽廟四員
離軍准備差使二員
(闕)官(闕)員闕
(闕)歸正戰功借使(闕)員闕
(闕)人二員闕
(闕)官二員闕
(闕)順官四員闕
養老使臣三員見任一員餘闕
樞密院效士一員餘闕
敢勇㨂汰使臣二員
添差聽候使喚三員
散祗候使臣一員
諸縣屬官
臨海縣丞一員(熙寧四年中書劄子諸縣主戶二萬以上難治乞置丞一員于是諸縣始有丞)
(崇寧中或改主簿充丞大觀四年令兩淛路相度不係繁難縣丞並罷政和二年復置建炎元年詔)
(如係嘉祐以前員闕及萬戶縣方許置丞餘並罷紹興初縣及萬戶並注丞唐駱賓王義烏人武)
(后時以言事下遷于此後耿耿不得志棄官去見唐書本傳有久客臨海有懷詩見天台集)
主簿一員(開寶元年詔諸縣千戶以上依舊置令簿尉三員紹興十六年臣寮奏創業初人物)
(稀少乞將東南縣小而事簡者簿常闕員而尉兼之其後縣滿萬戶置丞而簿猶闕朱異劄子萬戶)
(以下縣分已不差丞却多有主簿兼尉者乞應如此去處並特專置主簿一員從之葉翥括蒼人)
(紹興中)
尉一員(建隆三年詔每縣置尉一員因以弓戶裁定弓手額建炎元年詔兩浙路依河北路招致)
(弓手樞密院乞各添差武人縣尉一員置使一員招致弓手以五百人為額知縣兼領為將領部)
(將紹興四年罷今尉銜内帶巡捉私茶鹽礬兼催綱舒亶四明人民有使酒逐其從母者亶命執)
(之不服即斬之投劾去官至御史中丞有詩見一鋒亭王淮東陽人紹興中至淳熙中拜左丞相)
(謚文定)
監杜瀆鹽場一員(文臣知王之望襄陽人紹興初至終參政事有文集姚寬會稽)
(人紹興中至終尚書兵部郎中有西溪叢藁注五代史葉侍郎適作集序)
催煎一員(武臣)
監章安稅場一員今廢
管界巡檢一員(武臣劄熙寧三年凖鈐轄牒備凖樞密院子兩浙路鈐轄發運提刑司)
(奏請相度巡檢地分除合改置減罷外餘係控扼要害各難裁省有旨依數内台州三員管界臨門)
(松門)
亭場巡檢一員(武臣院熙寧七年凖轉運司牒備凖樞密劄子兩浙路提舉鹽事司奏)
(宜于石窟頭添置巡檢一員差兵級一百人有旨依闕九年兩浙路轉運司東西路鈐轄司奏)
(備凖樞密院劄子巡尉職皆捕盜而所獲多少不侔盖以尉所用弓手皆諳熟土人巡檢則用雜攅)
(客軍不許差出緝捉所以常劣于尉欲乞行下應巡檢下兵級依舊額于本處招致就廨宇左右住)
(營諸處不得抽差尋差著作佐郎熊臯等相度咸以為便有旨依内台州係在溫州七處巡檢數内)
(每處置都頭副都頭各闕三十守將虞候承局各一人理官二人闕行九十人枓錢照熙寧三年)
(闕揮依教闕亭場闕)(閱雄節條闕)(錢今其寨改名靖康元年凖提)
(刑司奏闕度到刑司奏相)(州黃巖縣地院劄子兩浙路提名盤山繡嶺仙居)
(縣白塔皆取巡尉相度處遥遠欲添置一員招置土軍八十人有旨依遂于其地立寨紹興十二年)
(三月改就地名法安院駐劄今名吳都)
黃巖縣丞一員(趙子英開封人紹興五年至以厚德稱秩滿因家焉今子孫甚盛)
主簿一員(曾肇南豐人中書舍人鞏之弟累遷翰林學士按東部事略本傳云調黃巖簿而行)
(述乃云調後居鄭州守聞其賢薦為州教授以是考之肇未必至黃巖也)
尉一員(唐柳芳蒲州人開元間登第為永寧尉入直史館見唐書許景衡紹聖三年至永嘉人)
(從伊川先生學建炎初歷尚書右丞資政殿學士謚忠簡有横塘集刊於郡齋鄭伯熊永嘉人文)
(行為學者師建炎二十年至人呼為石蓮縣尉以其年尚少而堅不可磷也終宗正少卿直龍圖閣)
(人孫應時會稽淳熙六年至)
監務一員(武臣)
監于浦監鹽場一員(文臣)
押袋一員(文臣)
監路橋鎮一員(武臣)後省罷
松門巡檢一員(武臣管指揮見界)
天台縣丞一員
主簿一員舊以尉兼後特置(見净慧寺法輪院碑)
尉一員
監務一員(武臣)
僊居縣丞一員
主簿一員(舊無此官嘉定李宁兼奏言簿本縣始以狹小版籍不滿萬戶故以尉兼主簿今生)
(齒多簿書叢委尉遇竊發躬親追逐一時交併或致無官可差設若尉受差簿鈔堆壓無從鈎考而)
(况西鄕獷悍盗販公行以一共二實恐不給乞將酒房廊務省罷却于本縣添置主簿一員有旨依)
(差王友元填創置闕按唐宰相世系表寳崇嘗任樂安主簿樂安古仙居也意舊有主簿而其後省)
(之邪)
尉一員(唐辛少府失其名張籍有送辛少府任樂安詩有選得天台山下住一家全似學仙人之)
(句師徐默成宣和二年至會吕囊反破白塔寨死之)
監務一員(武臣)
白塔巡檢一員(武臣與指揮見吳都死鄒進宣和二年至尉徐默成同師囊之難)
寧海縣丞一員崇寧三年置後罷大觀二年再置後復
罷政和二年復再置
主簿一員(張君房于真廟時至按君房雲笈七籖序云祀汾隂之歲隸職霜臺數年以鞫獄無)
(狀謫掾寧海後除著作佐郎謚洪皓鄱陽人政和六年至官至徽猷閣直學士忠宣其子丞相适)
(生于此後與伯仲皆中詞科通顯云)
尉一員
監縣渚鎮一員
監務一員(武臣以舊監茶鹽酒稅後罷茶鹽嘉定八年放萬戶又罷酒今監商稅而巳)
監港頭鎮一員(武臣)
監長亭鹽場一員(文臣官紹聖二年創酒稅務以本場監兼管大觀三年于港頭專)
(立酒稅務故于長亭置買納鹽場)
押袋一員(文臣)
赤城志卷十二
