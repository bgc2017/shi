十六國春秋卷九
魏崔鴻撰
北凉錄
沮渠蒙遜
沮渠蒙遜臨松盧水胡人其先世為匈奴左沮渠遂以
官為氏遜好學涉羣史雄烈有英略後龍飛二年遜伯
父羅仇麴粥從吕光征河南光前軍大敗皆為光所
殺宗部會葬者萬餘人遜哭謂衆曰昔漢祚中微吾之
乃祖翼奬竇融保寧河在吕正耄荒虐民無道豈可坐
觀成敗不上繼先祖安民之志下使二父有恨黃泉衆
咸稱萬歲遂立盟約一旬之間衆至萬餘與從兄男成
推光建康太守段業為凉州牧康公改龍飛二年為神
璽元年業以遜為張掖太守男成為輔國大將軍委以
軍國之任永安元年三月遜以為業所憚内不自安請
為安西太守四月業牧男成賜死遜聞男成死泣告衆
曰男成忠于段公往見屠害諸軍能為執仇乎成素自
恩信衆皆憤竝而從之北至氐池衆踰一萬業遣右將
軍田昂武衛將軍梁中庸等攻侯塢遜自氐池附之昂
率騎五百歸遜軍遂大潰中庸來奔五月遜至張掖田
昂兄子承愛斬關納遜業左右散走遜大呼曰鎮西何
在軍人曰在此業曰孤單飄一已為貴門所推可見乞
餘命投身嶺南庶得東遷與妻子相見遜遂斬之六月
右長史梁中庸等推遜為大將軍梁州牧大赦改元永
安四年秦鴻臚梁裴拜遜鎮西大將軍開府儀同三司
沙州牧西海公九年二月兩月竝出正始元年冬十月
遷都姑臧十月僣即河西王位于謙光殿大赦改元置
百官始如吕光為三河王故事三年四月立子德政為
世子三年二月與西秦通和遜西廵遂循海至鹽池祀
王母等寺中有玄石圖命中書侍郎張穆為賦銘于寺
前十四年起遊林堂于内苑圖列古聖賢之像九月堂
成遂讌羣臣論談經傳顧謂郎中劉炳曰仲尼何如人
也炳曰聖人也遜曰聖人者不凝滯于物而能與事推
移畏于匡辱于陳伐樹削跡聖人固若是乎炳不能對
遜曰卿知其外未知其内昔魯人有浮海而失津者至
于亶州仲尼及七十二子遊於海中與魯人木杖令閉
目乘之使歸告魯侯築城以備寇魯人出海投杖水中
乃龍也其以狀告魯侯不信俄而有羣雁數萬銜土培
城魯侯信之大城曲阜訖而齊寇至攻魯不尅而還此
其所以稱聖也義和元年十二月魏遣太常李慎拜遜
太傅凉州牧凉王加九錫之禮三年夏四月遜寢疾立
子茂虔為世子薨于路寢五月葬元陵諡武宣王廟號
太祖然沮渠茂虔遜第三子聰穎好學和雅有度義和
三年立為世子加中外都督大將軍錄尚書遜薨僣叩
河西王位大赦改年為永和元年立子封疆為世子加
撫軍大將軍錄尚書事三年五月酉中郎將燉煌太守
沮渠唐兒上言曰十五日有一老父見于郡城東門投
書忽然不見其書一紙八字滿之文曰凉王三十年若
七年虔訪于奉常張慎曰昔虢將亡神降于莘深願陛
下克念修政以副三十年之慶若盤于遊田荒于酒色
臣恐七年將有大變虔不悅七年正月朝羣臣於謙光
殿有狐在于東序門者不見其人左右以告搜之不獲
二月端門崩初虔為酒泉太守起浮屠于中街有石象
在焉是月日流血五月太廟基陷六月當陽門崩魏常
山玉赤堅率衆至姑臧虔嬰城拒守九月面縳出降魏
釋其縳徙虔反崇室士民十萬戶于平城拜虔征西大
將軍王如故八年死賜諡哀王自遜永安元年歲在辛
丑至是歲庚寅三十九載
十六國春秋卷九
