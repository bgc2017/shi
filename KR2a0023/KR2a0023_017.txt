隋書卷十七
唐太尉揚州都督監修國史上柱國趙國公臣長孫無忌等撰
志第十二
律歴中
夫歴者紀隂陽之通變極往數以知來可以迎日授時
先天成務者也然則懸象著明莫大於二曜氣序環復
無信於四時日月相推而明生矣寒暑迭進而歲成焉
遂能成天地之文極乾巛之變天數五地數五五位相
乘而各有合天數二十有五地數三十凡天地之數五
十有五所以成變化而行鬼神也乾之策二百一十有
六巛之策一百四十有四凡三百六十以當期之日也
至乃隂陽迭用剛柔相摩四象既陳八卦成列此乃造
文之元始創歴之厥初者歟洎乎炎帝分八節軒轅建
五部少昊以鳳鳥司歴顓頊以南正司天陶唐則分命
和仲夏后乃備陳鴻範湯武革命咸率舊章然文質既
殊正朔斯革故天子置日官諸侯有日御以和萬國以
叶三辰至於寒暑晦明之徵隂陽生殺之數啓閉升降
之紀消息盈虚之節皆應躔次而不淫遂得該浹生靈
堪輿天地開物成務致遠鉤深周德既衰史官廢職疇
人分散禨祥莫理秦兼天下頗推五勝自以獲水德之
瑞以十月為正漢氏初興多所未暇百有餘載猶行秦
歴至于孝武改用夏正時有古歴六家學者疑其紕繆
劉向父子咸加討論班固因之採以為志光武中興未
能詳考逮于永平之末乃復改行四分七十餘年儀式
方備其後復命劉洪蔡邕共修律歴司馬彪用之以續
班史當塗受命亦有史官韓翊創之於前楊偉繼之於
後咸遵劉洪之術未及洪之深妙中左兩晉迭有增損
至於西涼亦為蔀法事迹糺紛未能詳記宋氏元嘉何
承天造歴迄于齊末相仍用之梁武初興因循齊舊天
監中年方改行宋祖沖之甲子元歴陳武受禪亦無創
改後齊文宣用宋景業歴西魏入關行李業興歴逮於
周武帝乃有甄鸞造甲寅元歴遂參用推步焉大象之
初太史上士馬顯又上景寅元歴便即行用迄于開皇
四年乃改用張賓歴十七年復行張胄玄歴至于義寧
今采梁天監以來五代損益之要以著于篇云
梁初因齊用宋元嘉歴天監三年下詔定歴員外散騎
侍郎祖暅奏曰臣先在晉已來世居此職仰尋黃帝至
今十二代歴元不同周天斗分疎密亦異當代用之各
垂一法宋大明中臣先人考古法以為正歴垂之于後
事皆符驗不可改張八年暅又上疏論之詔使太史令
將匠道秀等候新舊二歴氣朔交會及七曜行度起八
年十一月訖九年七月新歴密舊歴疎暅乃奏稱史官
今所用何承天歴稍與天乖緯緒參差不可承案被詔
付靈臺與新歴對課疎密前期百日并又再申始自去
冬終于今朔得失之效竝已月别啓聞夫七曜運行理
數深妙一失其源則歲積彌爽所上脱可施用宜在來
正至九年正月用祖沖之所造甲子元歴頒朔至大同
十年制詔更造新歴以甲子為元六百一十九為章歲
一千五百三十六為日法一百八十三年冬至差一度
月朔以遲疾定其小餘有三大二小未及施用而遭侯
景亂遂寢陳氏因梁亦用祖沖之歴更無所創改
後齊文宣受禪命散騎侍郎宋景業叶圖讖造天保歴
景業奏依握誠圖及元命包言齊受錄之期當魏終之
紀得乘三十五以為蔀應六百七十六以為章文宣大
悦乃施用之期歴統曰上元甲子至天保元年庚午積
十一萬五百六算外章歲六百七十六度法二萬三千
六百六十斗分五千七百八十七歴餘十六萬二千二
百六十一至後主武平七年董峻鄭元偉立議非之曰
宋景業移閏於天正退命於冬至交會之際承二大之
後三月之交妄減平分臣案景業學非探賾識殊深解
有心改作多依舊章唯寫子換母頗有變革妄誕穿鑿
不會眞理乃使日之所在差至八度節氣後天閏先一
月朔望虧食既未能知其表裏遲疾之歴步又不可以
傍通妄設平分虚退冬至虚退則日數減於周年平分
妄設故加時差於異日五星見伏有違二旬遲疾逆留
或乖兩宿軌&KR3822;之術妄刻水旱今上甲寅元歴竝以六
百五十七為率二萬二千三百三十八為蔀五千四百
六十一為斗分甲寅歲甲子日為元紀又有廣平人劉
孝孫張孟賓二人同知歴事孟賓受業於張子信竝棄
舊事更制新法又有趙道嚴準晷影之長知定日行之
進退更造盈縮以求虧食之期劉孝孫以百一十九為
章八千四十七為紀九百六十六為歲餘甲子為上元
命日度起虚中張孟賓以六百一十九為章四萬八千
九百為紀九百四十八為日法萬四千九百四十五為
斗分元紀共命法略旨遠日月五星竝從斗十一起盈
縮轉度隂陽分至與漏刻相符共日影俱合循轉無窮
上拒春秋下盡天統日月虧食及五星所在以二人新
法考之無有不合其年訖于敬禮及歴家豫刻日食疎
密六月戊申朔太陽虧劉孝孫言食於卯時張孟賓言
傍通妄設平分虚退冬至虚退則日數減於周年平分
妄設故加時差於異日五星見伏有違二旬遲疾逆留
或乖兩宿軌&KR3822;之術妄刻水旱今上甲寅元歴竝以六
百五十七為率二萬二千三百三十八為蔀五千四百
六十一為斗分甲寅歲甲子日為元紀又有廣平人劉
孝孫張孟賓二人同知歴事孟賓受業於張子信竝棄
舊事更制新法又有趙道嚴準晷影之長知定日行之
進退更造盈縮以求虧食之期劉孝孫以百一十九為
章八千四十七為紀九百六十六為歲餘甲子為上元
命日度起虚中張孟賓以六百一十九為章四萬八千
九百為紀九百四十八為日法萬四千九百四十五為
斗分元紀共命法略旨遠日月五星竝從斗十一起盈
縮轉度隂陽分至與漏刻相符共日影俱合循轉無窮
上拒春秋下盡天統日月虧食及五星所在以二人新
法考之無有不合其年訖于敬禮及歴家豫刻日食疎
密六月戊申朔太陽虧劉孝孫言食於卯時張孟賓言
憲易差盈縮之期致舛咎徵之道斯應寧止蛇或乘龍
水能沴火因亦玉羊掩曜金雞喪精王化關以盛衰有
國由其隆替歴之時義於斯為重自炎漢已還迄於有
魏運經四代事涉千年日御天官不乏於世命元班朔
互有㳂改驗近則疊璧應辰經遠則連珠失次義難循
舊其在兹乎大周受圖膺錄牢籠萬古時夏乘殷斟酌
前代歴變壬子元用甲寅高祖武皇帝索隠探賾盡性
窮理以為此歴雖行未臻其妙爰降詔旨博訪時賢并
勅太史上士馬顯等更事刊定務得其宜然術藝之士
各封異見凡所上歴合有八家精麤蹐駮未能盡善去
年冬孝宣皇帝乃詔臣等監考疎密更令同造謹案史
曹舊簿及諸家法數棄短取長共定今術開元發統肇
自景寅至於兩曜虧食五星伏見參校積時最為精密
庶鐵炭輕重無失寒燠之宜灰箭飛浮不爽隂陽之度
上元景寅至大象元年己亥積四萬一千五百五十四
算上日法五萬三千五百六十三亦名蔀會法章歲四
百四十八斗分三千一百六十七蔀法一萬二千九百
九十二章中為章會法日法五萬三千五百六十三曆
餘二萬九千六百九十三會日百七十三會餘一萬六
千六百一十九冬至日在斗十二度小周餘盈縮積其
歴術别推入蔀會分用陽率四百九十九隂率九每十
二月下各有日月蝕轉分推步加減之乃為定蝕大小
餘而求加時之正其術施行時高祖作輔方行禪代之
事欲以符命曜于天下道士張賓揣知上意自云玄相
洞曉星歴因盛言有代謝之徵又稱上儀表非人臣相
由是大被知遇恒在幕府及受禪之初擢賓為華州刺
史使與儀同劉暉驃騎將軍董琳索盧縣公劉祐前太
史上士馬顯太學博士鄭元偉前保章上士任悦開府
掾張徹前盪邊將軍張膺之校書郎衡洪建太史監候
粟相太史司歴郭翟劉宜兼算學博士張乾敘門下參
人王君瑞荀隆伯等議造新歴仍令太常卿盧賁監之
賓等依何承天法微加增損四年二月撰成奏上高祖
下詔曰張賓等存心算數通洽古今每有陳聞多所啓
沃畢功表奏具已披覽使後月復育不出前晦之宵前
月之餘罕留後朔之旦減脁就朒懸殊舊準月行表裏
厥途乃異日交弗食由循陽道驗時轉算不越纖毫逖
聽前修斯祕未啓有一於此寔為精密宜頒天下依法
施用張賓所造歴法其要以上元甲子已己巳來至開
皇四年歲在甲辰積四百一十二萬九千一算上
蔀法一十萬二千九百六十
章歲四百二十九
章月五千三百六
通月五百三十七萬二千二百九
日法一十八萬一千九百二十
斗分二萬五千六十三
會月一千二百九十七
會率二百二十一
會數一百一十半
會分一十一億八千七百二十五萬八千一百八十九
會日法四千二十萬四千三百二十
會日百七十三
餘五萬六千一百四十三
小分一百一十
交法五億一千二百一十萬四千八百
交分法二千八百一十五
隂陽歴一十三
餘十一萬二百六十三
小分二千三百二十八
朔差二
餘五萬七千九百二十一
小分九百七十四
蝕限一十二
餘八萬一千三百三
小分四百三十三半
定差四萬四千五百四十八
周日二十七
餘一十萬八百五十九(亦名少大法)
木精曰歲星合率四千一百六萬三千八百八十九
火精曰熒惑合率八千二十九萬七千九百二十六
土精曰鎮星合率三千八百九十二萬五千四百一十
三
金精曰太白合率六千一十一萬九千六百五十五
水精曰辰星合率一千一百九十三萬一千一百二十
五
張賓所創之歴既行劉孝孫與冀州秀才劉焯竝稱其
失言學無師法刻食不中所駮凡有六條其一云何承
天不知分閏之有失而用十九年之七閏其二云賓等
不解宿度之差改而冬至之日守常度其三云連殊合
璧七曜須同乃以五星别元其四云賓等唯知日氣餘
分恰盡而為立元之法不知日月不合不成朔旦冬至
其五云賓等但守立元定法不須明有進退其六云賓
等唯識轉加大餘二十九以為朔不解取日月合會准
以為定此六事微妙歴數大綱聖賢之通術而暉未曉
此寔管窺之謂也若乃驗影定氣何氏所優賓等推測
去之彌遠合朔順天何氏所劣賓等依據循彼迷蹤蓋
是失其菁華得其糠粃者也又云魏明帝時有尚書郎
楊偉修景初歴乃上表立義駮難前非云加時後天食
不在朔然觀楊偉之意故以食朔為眞未能詳之而制
其法至宋元嘉中何承天著歴其上表云月行不定或
有遲疾合朔月食不在朔望亦非歴之意也然承天本
意欲立合朔之術遭皮延宗餙非致難故事不得行至
後魏獻帝時有龍宜弟復修延興之歴又上表云日食
不在朔而習之不廢據春秋書食乃天之驗朔也此三
人者前代善歴皆有其意未正其書但歴數所重唯在
朔氣朔為朝會之首氣為生長之端朔有告餼之文氣
有郊迎之典故孔子命歴而定朔旦冬至以為將來之
範今孝孫歴法竝按明文以月行遲疾定其合朔欲令
食必在朔不在晦二之日也縱使頻月一小三大得天
之統大抵其法有三今列之云
第一勘日食證恒在朔引詩云十月之交朔日辛卯日
有食之今以甲子元歴術推算符合不差春秋經書日
合三十五二十七日食經書有朔推與甲子元歴不差
八食經書竝無朔字左氏傳云不書朔官失之也公羊
傳云不言朔者食二日也榖梁傳云不言朔者食晦也
今以甲子元歴推算俱是朔日丘明受經夫子於理尤
詳公羊榖梁皆臆說也
春秋左氏隠公三年二月己巳日有食之(推合己巳朔)
莊公十八年春三月日有食之(推合壬子朔)
僖公十二年三月庚午日有食之(推合庚午朔)
十五年夏五月日有食之(推合癸未朔)
襄公十五年秋八月丁巳日有食之(推合丁巳朔)
前後漢及魏晉四代所記日食朔晦及先晦都合一百
八十一今以甲子元歴術推之竝合朔日而食
前漢合有四十五食(三食竝先晦一日三十二食竝皆晦日十食竝是朔日)
後漢合有七十四食(三十七食竝皆晦日三十七食竝皆朔日)
魏合有十四食(四食竝皆晦日十食竝皆朔日)
晉合有四十八食(二十五食竝皆晦日二十三食竝皆朔日)
第二勘度差變驗
尚書云日短星昴以正仲冬即是唐堯之時冬至之日
日在危宿合昏之時昴正午案竹書紀年堯元年景子
今以甲子元歴術推算得合堯時冬至之日合昏之時
昴星正午漢書武帝太初元年丁丑歲洛下閎等考定
太初歴冬至之日日在牽牛初今以甲子元歴術算即
得斗末牛初矣晉時有姜岌又以月食驗於日度知冬
至之日日在斗十七度宋文帝元嘉十年癸酉歲何承
天考驗乾度亦知冬至之日日在斗十七度雖言冬至
後上三日前後通融只合在斗十七度但堯年漢日所
在既殊唯晉及宋所在未改故知其度理有變差至今
大隋甲辰之歲考定歴數象以稽天道知冬至之日日
在斗十三度
第三勘氣影長驗
春秋緯命歴序云魯僖公五年正月壬子朔旦冬至今
以甲子元歴術推算得合不差宋書元嘉十年何承天
以土圭測影知冬至已差三日詔使付外考驗起元嘉
十三年為始畢元嘉二十年八年之中冬至之日恒與
影長之日差校三日今以甲子元歴術推算但是冬至
之日恒與影長之符合不差詳之如左
十三年景子
天正十八日歴注冬至
十五日影長
即是今歴冬至日
十四年丁丑
天正二十九日歴注冬至
二十六日影長
即是今歴冬至日
十五年戊寅
天正十一日歴注冬至
隂無影可驗
今歴八日冬至
十六年己卯
天正二十一日歴注冬至
十八日影長
即是今歴冬至日
十七年庚辰
天正二日歴注冬至
十月二十九日影長
即是今歴冬至日
十八年辛巳
天正十三日歴注冬至
十一日影長
即是今歴冬至日
十九年壬午
天正二十九日歴注冬至
隂無影可驗
今歴二十二日冬至
二十年癸未
天正六日歴注冬至
三日影長
即是今歴冬至日
于時新歴初頒賓有寵於高祖劉暉附會之被升為太
史令二人叶議共短孝孫言其非毁天歴率意迂怪焯
又妄相扶證惑亂時人孝孫焯等竟以他事斥罷後賓
死孝孫為掖縣丞委官入京又上前後為劉暉所詰事
寢不行仍留孝孫直太史累年不調寓宿觀臺乃抱其
書弟子輿襯來詣闕下伏而慟哭執法拘以奏之高祖
異焉以問國子祭酒何妥妥言其善即日擢授大都督
遣與賓歴比校短長先是信都人張胄玄以算術直太
史久未知名至是與孝孫共短賓歴異論蜂起久之不
定至十四年七月上令參問日食事楊素等奏太史凡
奏日食二十有五唯一晦三朔依尅而食尚不得其時
又不知所起他皆無驗胄玄所尅前後妙衷時起分數
合如符契孝孫所尅驗亦過半於是高祖引孝孫胄玄
等親自勞徠孝孫因請先斬劉暉乃可定歴高祖不懌
又罷之俄而孝孫卒楊素牛弘等傷惜之又薦胄玄上
召見之胄玄因言日長景短之事高祖大悦賞賜甚厚
令與參定新術劉焯聞胄玄進用又增損孝孫歴法更
名七曜新術以奏之與胄玄之法頗相乖爽袁充與胄
玄害之焯又罷至十七年胄玄歴成奏之上付楊素等
校其短長劉暉與國子助教王頗等執舊歴術迭相駮
難與司歴劉宜援據古史影等駮胄玄云命歴序僖公
五年天正壬子朔旦日至左氏傳僖公五年正月辛亥
朔日南至張賓歴天正壬子朔冬至合命歴序差傳一
日張胄玄歴天正壬子朔合命歴序差傳一日三日甲
寅冬至差命歴序二日差傳三日成公十二年命歴序
天正辛卯朔旦日至張賓歴天正辛卯朔冬至合命歴
序張胄玄歴天正辛卯朔合命歴序二日壬辰冬至差
命歴序一日昭公二十年春秋左氏傳二月己丑朔日
南至準命歴序庚寅朔旦日至張賓歴天正庚寅朔冬
至竝合命歴序差傳一日張胄玄歴天正庚寅朔合命
歴序差傳一日二日辛卯冬至差命歴序一日差傳二
日宜案命歴序及春秋左氏傳竝閏餘盡之歲皆須朔
旦冬至若依命歴序勘春秋三十七食合處至多若依
左傳合者至少是以知傳為錯今張胄玄信情置閏命
歴序及傳氣朔竝差又宋元嘉冬至影有七張賓歴合
者五差者二亦在前一日張胄玄歴合者三差者四在
後一日元嘉十二年十一月甲寅朔十五日戊辰冬至
日影長張賓歴合戊辰冬至張胄玄歴己巳冬至差後
一日十三年十一月己酉朔二十六日甲戌冬至日影
長張賓歴癸酉冬至差前一日張胄玄歴合甲戌冬至
十五年十一月丁卯朔十八日甲申冬至日影長二歴
竝合甲申冬至十六年十一月辛酉朔二十九日己丑
冬至日影長張賓歴合己丑冬至張胄玄歴庚寅冬至
差後一日十七年十一月乙酉朔十日甲午冬至日影
長張賓歴合甲午冬至張胄玄歴乙未冬至差後一日
十八年十一月己卯朔二十一日己亥冬至日影長張
賓歴合己亥冬至張胄玄歴庚子冬至差後一日十九
年十一月癸卯朔三日乙巳冬至日影長張賓歴甲辰
冬至差前一日張胄玄歴合乙巳冬至又周從天和元
年景戍至開皇十五年乙卯合得冬夏至日影一十四
張賓歴合得者十差者四三差前一日一差後一日張
胄玄歴合者五差者九八差後一日一差前一日天和
二年十一月戊戌朔三日庚子冬至日影長張賓歴合
庚子冬至張胄玄歴辛丑冬至差後一日三年十一月
壬辰朔十四日乙巳冬至日影長張賓歴合乙巳冬至
張胄玄歴景午冬至差後一日建德元年十一月己亥
朔二十九日丁卯冬至日影長張賓歴景寅冬至差前
一日張胄玄歴合丁卯冬至二年五月景寅朔三日戊
辰夏至日影短張賓歴己巳夏至差後一日張胄玄歴
庚午夏至差後二日三年十一月戊午朔二十日丁丑
冬至日影長張賓歴合丁丑冬至張胄玄歴戊寅冬至
差後一日六年十一月庚午朔二十三日壬辰冬至日
影長張賓歴合壬辰冬至張胄玄歴癸巳冬至差後一
日宣政元年十一月甲午朔五日戊戌冬至日影長兩
歴竝合戊戌冬至開皇四年十一月己未朔十一日己
巳冬至日影長張賓歴合己巳冬至張胄玄歴庚午冬
至差後一日五年十一月甲寅朔二十二日乙亥冬至
日影長張賓歴甲戌冬至差前一日張胄玄歴合庚辰
冬至七年五月乙亥朔九日癸未夏至日影短張賓歴
壬午夏至差前一日張胄玄歴合癸未夏至十一月壬
申朔十四日己酉冬至日影長張賓歴合乙酉冬至張
胄玄歴景戍冬至差後一日十一年十一月己卯朔二
十八日景午冬至日影長張賓歴合景午冬至張胄玄
歴丁未冬至差後一日十四年十一月辛酉朔旦冬至
張賓歴合十一月辛酉朔旦冬至張胄玄歴十一月辛
酉朔二日壬戌冬至差後一日建德四年四月大乙酉
朔三十日甲寅月晨見東方張賓歴四月大乙酉朔三
十日甲寅月晨見東方張胄玄歴四月小乙酉朔五月
大甲寅朔月晨見東方宜案影極長為冬至影極短為
夏至二至自古史分可勘者二十四其二十一有影三
有至日無影見行歴合一十八差者六旅騎尉張胄玄
歴合者八差者一十六二差後二日一十四差後一日
又開皇四年在洛州測冬至影與京師二處進退絲毫
不差周天和已來案驗竝在後更檢得建德四年晦朔
東見張胄玄歴五月朔日月晨見東方今十七年張賓
歴閏七月張胄玄歴閏五月又審至以定閏胄玄歴至
既不當故知置閏必乖見行歴四月五月頻大張胄玄
歴九月十月頻大為胄玄朔弱頻大在後晨故朔日殘
月晨見東方宜又案開皇四年十二月十五日癸卯依
歴月行在鬼三度時加酉月在卯上食十五分之九虧
起西北今伺候一更一籌起食東北角十五分之十至
四籌還生至二更一籌復滿五年六月三十日依歴太
陽虧日在七星六度加時在午少強上食十五分之一
半強虧起西南角今伺候日乃在午後六刻上始食虧
起西北角十五分之六至未後一刻還生至五刻復滿
六年六月十五日依歴太隂虧加時酉在卯上食十五
分之九半弱虧起西南當其時隂雲不見月至辰已雲
裏見月已食三分之二虧從東北即還雲合至巳午間
稍生至午後雲裏暫見已復滿十月三十日丁丑依歴
太陽虧日在斗九度時加在辰少弱上食十五分之九
強虧起東北角今候所見日出山一丈辰二刻始食虧
起正西食三分之二辰後二刻始生入己時三刻上復
滿十年三月十六日癸卯依歴月行在氐七度時加戍
月在辰太半上食十五分之七半強虧起東北今候月
初出卯南帶半食出至辰初三分可食二分許漸生辰
未已復滿見行歴九月十六日庚子月行在胃四度時
加丑月在未半強上食十分之三半強虧起正東今伺
候月以午後二刻食起正東須臾如南至未正上食南
畔五分之四漸生入申一刻半復滿十二年七月十五
日己未依歴月行在室七度時加戍月在辰太強上食
十五分之十二半弱虧起西北今伺候一更三籌起西
北上食准三分之二強與歴注同十三年七月十六日
依歴月在申半強上食十五分之半弱虧起西南十五
日夜從四更候月五更一籌起東北上食半強入雲不
見十四年七月一日依歴時加已弱上食十五分之十
二半強至未後三刻日乃食虧起西北食半許入雲不
見食頃暫見猶未復生因即雲鄣十五年十一月十六
日庚午依歴月行在井十七度時加亥月在已半上食
十五分之九半強虧西北其夜一更四籌後月在辰上
起食虧東南至二更三籌月在已上食三分之二許漸
生至三更一籌月在景上復滿十六年十一月十六日
乙丑依歴月行在井十七度時加丑月在未太弱上食
十五分之十二半弱虧起東南十五日夜伺候至三更
一籌月在景上雲裏見已食十五分之三許虧起正東
至丁上食既後從東南生至四更三籌月在未末復滿
而胄玄不能盡中迭相駮難高祖惑焉踰時不决會通
事舍人顔慜楚上書云漢落下閎改顓頊歴作太初歴
云後八百歲此歴差一日語在胄玄傳高祖欲神其事
遂下詔曰朕應運受圖君臨萬㝢思欲興復聖教恢弘
令典上順天道下授人時搜揚海内廣延術士旅騎尉
張胄玄理思沉敏術藝宏深懷道白首來上歴法令與
太史舊歴竝加勘審仰觀玄象參驗璿璣胄玄歴數與
七曜符合太史所行乃多疏舛羣官博議咸以胄玄為
密太史令劉暉司歴郭翟劉宜驍騎尉任悦往經修造
致此乖謬通直散騎常侍領太史公庾季才太史丞邢
儁司歴郭遠歴博士蘇粲歴助教傅雋成珍等既是職
司須審疎密遂虚行此歴無所發明論暉等情狀已合
科罪方共餙非護短不從正法季才等附下罔上義實
難容於是暉等四人元造詐者竝除名季才等六人容
隠奸慝俱解見任胄玄所造歴法付有司施行擢拜胄
玄為員外散騎侍郎領太史令胄玄進袁充互相引重
各擅一能更為延譽胄玄言充歴妙極前賢充言胄玄
歴術冠於今古胄玄學祖沖之兼傳其師法自兹厥後
尅食頗中其開皇十七年所行歴術命冬至起虚五度
後稍覺其疎至大業四年劉焯卒後乃敢改法命起虚
七度諸法率更有增損朔終義寧今錄戊辰年所定歴
術著之于此云自甲子元至大業四年戊辰百四十二
萬七千六百四十四年算外
章歲四百一十章閏百五十一
章月五千七十一日法千一百四十四
月法三萬三千七百八十三
辰法二百八十六
歲分一千五百五十七萬二千九百六十三
度法四萬二千六百四十
沒分五百一十九萬一千三百一十一
没法七萬四千五百二十一
周天分一千五百五十七萬四千四百六十六
斗分一萬八百六十六氣法四十六萬九千四十
氣時法一萬六百六十周日二十七
日餘一千四百一十三周通七萬二百九
周法二千五百四十八
推積月術
置入元已來至所求年以章月乘之如章歲得一為積
月餘為閏餘(閏餘三百九十七已上若冬至不在其月加積月一)
推月朔弦望術
以月法乘積月如法得一為積日餘為小餘以六十去
積日餘為大餘命以甲子算外為所求年天正月朔日
(天正月者建子月也今為去年十一月凡朔小餘五百四十七已上其月大)加大餘七小餘
四百三十七太(凡四分一為少二為半三為大)小餘滿日法去之從大
餘滿六十去之命如前為上弦日又加得望下弦後月
朔朔餘滿五百三十七其月大減者小餘
推二十四氣術
以月法乘閏餘又以章歲乘朔小餘加之如氣法得一
為日命朔算外為冬至日不盡者以十一約之為日分
求次氣加日十五日分九千三百一十五小分一小分
滿八從日分一日分滿度法從日一如月大小去之日
不滿月算外為次氣日其月無中氣者為閏
二十四氣損益率盈縮數
冬至十一月中益七十縮初
小寒十二月節益三十五縮七十
大寒十二月中益三十五縮百五
立春正月節益二十縮百三十
雨水正月中益二十縮百六十
啓蟄二月節益三十五縮百九十
春分二月中損五十五縮二百二十五
清明三月節損三十五縮百七十
榖雨三月中損四十縮百二十五
立夏四月節損三十縮八十五
小滿四月中損五十五縮五十五
芒種五月節益六十五盈初
夏至五月中益五十五盈六十五
小暑六月節益四十盈百二十
大暑六月中益二十五盈百六十
立秋七月節益五盈百八十五
處暑七月中益三十盈百九十
白露八月節益四十盈二百二十
秋分八月中益六十盈二百六十
寒露九月節損五十五盈二百
霜降九月中損五十盈百四十五
立冬十月節損四十五盈九十五
小雪十月中損四十盈五十
大雪十一月節損十盈十
求朔朢入氣盈縮術
以入氣日算乘損益率如十五得一餘八已上從一以
損益盈縮數為定盈縮其入氣日十五算者如十六得
一餘半法已上亦從一以下皆准此
推土王術
如分至日二十七日分一萬六千七百六十七小分九
小分滿四十從日分一滿去如前即分至後土始王日
推没目術
其氣有小分者以水乘日分内小分又以十五乘之以
減没分無小分者以百二十乘日分以減之滿没法為
日不盡為日分以其氣去朔日加之去命如前
求次没加日六十九日分四萬九千三百七十二日分
滿汲法從日去命如前
推入遲疾歴術
以周通去朔積日餘以周法乘之滿周通又去之餘滿
周法得一日餘為日餘即所求年天正朔算外夜半入
歴日及餘
求次月
大月加二日小月加一日日餘皆千一百二十五滿周
日及日餘去之
求次日加一滿去如前
求朔朢加時入歴術
以四十九乘朔小餘滿二十二得一為日餘不盡為小
分以加夜半入歴日及餘分
求次月加日一餘二千四百八十六小分二十一滿去
如前即次月入歴日及餘
求朢加日十四日餘千九百四十九小分二十一半滿
去如前為朢入歴日及餘
歴日轉分轉法益損率盈縮積分差法
一日六百一退六益二百四十八盈初五千六百
二日五百九十五退七益二百一十八盈(六十萬五千一百五十九)五千五百四十
三日五百八十八退八益一百七十九盈(一百一十四萬一千六百七十八)五千四百七十
四日五百八十退九益一百四十二盈(一百五十九萬八千一百一十七)五千三百九十
五日五百七十一退九益一百三盈(一百九十六萬三千三十六)五千三百
六日五百六十二退九益六十二盈(二百二十二萬四千九百九十五)五千二百一十
七日五百五十三退十益二十二盈(二百三十八萬三千九百九十四)五千一百二十
八日五百四十三退十損二十三盈(二百三十四萬三十三)五千二十
九日五百三十三退九損六十八盈(二百三十八萬一千六百七十二)四千九百二十
十日五百二十四退八損一百八盈(二百二十萬八千九百一十一)四千八百三十
十一日五百一十六退七損一百四十四盈(一百九十三萬三千一百九十)四千七百五十
十二日五百九退七損一百七十六盈(一百五十六萬五千九百四十七)四千六百八十
十三日五百二退六損二百七盈(一百一十八萬八千六百二十八)四千六百一十
十四日四百九十六進二損二百三十四盈(五十九萬一千二百二十七)四千五百五十
十五日四百九十八進六益二百二十五縮(四千八百一十四)四千五百七十
十六日五百四進七益一百九十八縮(五十七萬七千九百七十五)四千六百四十
十七日五百一十一進八益一百六十七縮(一百八萬二千四百九十六)四千七百
十八日五百一十九進八益一百三十一縮(一百五十萬六千九百三十七)四千七百八十
十九日五百二十七進九益九十五縮(一百八十三萬九千八百五十八)四千八百六十
二十日五百三十六進九益五十四縮(二百八萬二千一百五十九)四千九百五十
二十一日五百四十五進十益十四縮(二百二十一萬九千七百)五千四十
二十二日五百五十五進九損三十一縮(二百二十五萬五千一百八十一)五千一百四十
二十三日五百六十四進九損七十一縮(二百一十七萬六千二百六十二)五千二百四十
二十四日五百七十三進八損一百一十二縮(一百九十九萬四千三百八十三)五千三百二十
二十五日五百八十一進八損一百四十八縮(一百七十萬九千五百四十四)五千四百
二十六日五百八十九進六損一百八十四縮(二百三十三萬二千一百八十五)五千四百八十
二十七日五百九十五進五損二百一十六縮(八十六萬五千三百六)五千五百四十
二十八日六百進一損二百三十二縮(三十二萬八千七百八十七)五千五百九十
推朔朢加時定日及小餘術
以入歴日餘乘所入歴所日損益率以損益盈縮積分
如差法而一為定積分如差法乃與入氣定盈縮皆以
盈減縮加本朔朢小餘不足減者加日法乃減之加時
在往日加之滿日法者去之則在来日餘為定小餘無
食者不須氣盈縮
角十二度亢九度氐十五度房五度
心五度尾十八度箕十一度
東方七宿七十五度
斗二十六度牛八度女十二度虚十度
危十七度室十六度壁九度
北方七宿九十八度
奎十六度婁十二度胃十四度昴十一度
畢十六度觜二度參九度
西方七宿八十度
井三十三度鬼四度柳十五度星七度
張十八度翼十八度軫十七度
南方七宿百一十二度
推日度術
置入元至所求年以歲分乘之為通實滿周天分去之
餘如度法而一為積度不盡為度分命度以虚七度宿
次去之經斗去其分度不滿宿度以虚七度宿次去之
經斗去其分度不滿宿算外即所求年天正冬至日所
在度及分以冬至去朔日以減分度數分不足減者減
度一加度法乃減之命如前即天正朔前夜半日所在
度及分(須求朔共度者用去定用日數減之俟後所須)
求次月大月加度三十小月加度二十九宿次去去其
分
求次日加度一去命如前
求朔朢加時日所在度術
各以定小餘乘章歲滿十一為度分以加其前夜半度
分滿之去如前(凡朔加時日月同度)
求轉分以千四十約度分不盡為小分
求朢加時月所在度術
置朢加時日所在度及分加度一百八十二轉分二十
五小分七百五十三小分滿千四十從轉分一轉分滿
四十一從度去命如前經斗去轉分十小分四百六十
六
求月行遲疾日轉定分術
以夜半入歴日餘乘轉差滿周法得一為變差以進為
退減日轉分為定分
推朔朢夜半月定術
以定小餘乘所入歴日轉定分滿日法得一為分分滿
四十一為度各以減加時月所在度即各其前夜半定
度
求次日以日轉定分加轉分滿四十一從度去命如前
朔日不用前加
推五星術
木數千七百萬八千三百三十二四分
火數三千三百二十五萬六千二十六
土數千六百一十二萬一千七百六十七
金數二千四百八十九萬八千四百一十七
水數四百九十四萬一千九十八
木終日三百九十八(日分三萬七千六百一十二四分)
火終日七百七十九(日分三萬九千四百六十六)
土終日三百七十八(日分三千八百四十七)
金終日五百八十三(日分三萬九千二百九十七晨見伏三百二十七日分同)
水終日百一十五(日分三萬七千四百九十八晨見伏六十三日分同)
(夕見伏二百五十六日夕見伏五十二日)
求星見術
置通實各以數去之餘以減數其餘如度法得一為日
不盡為日分即所求年天正冬至後晨平見日及分(其金)
(水以夕見伏日去之得者餘為夕平見日及分)
求平見見月日置冬至去朔日數及分各以冬至後日
數及分加之分滿度法從日起天正月依大小去之不
滿月者為去朔日命日算卯即星見所在月日及分
求後見各以終日及分加之滿去如前(其金水各以晨夕加之滿去如)
(前加晨得夕加夕得晨)
木平見在春分前者以三千三百四十乘去大寒後十
日數以加平見分滿法之以為定見日及分立秋後者
以四千二百乘去寒露日加之滿同前春分至清明均
加四日後至立夏五日以後至芒種加六日均至立秋
小雪前者以七千四百乘去寒露日數以減平見日分
冬至後者以八千三百乘去大寒後十日數以減之小
雪至冬至均減八日為定見日數初見伏去日各十四
度
火平見在雨水前以二萬六千八百八十乘去大寒日
數在立夏後以萬三千四百四斗乘去立秋日數以見
日分滿去如前雨水至立夏均加二十九日小雪前以
萬一千五百八十乘去處暑日數冬至後以三萬四千
三百八十乘去大寒日數滿去如前以減之小雪至冬
至均減二十五日初見伏去日各十七度
土平見在處暑前以萬二千三百七十乘去大暑日數
白露後以八千三百四十乘去霜降日數以加見日分
滿如前處暑至白露均加九日小寒前以四千九百八
十乘去霜降日數小寒至立春均減九日立春後減八
日啓蟄後去七氣别去一至榖雨去三夏至後十日去
一至大暑去盡初見伏去日各十七度
金晨平見在立春前者以四千一百二十乘去小滿後
以乘去夏至日數以加見日分滿均加三日立秋前以
乘去冬至日數滿去如前以減之立秋至小雪均減三
日夕平見在啓蟄前以六千三百九十乘去小雪日數
清明後以六千二百九十乘去芒種日數滿去如前以
減之啓蟄至清明均減九日處暑前以六千二百九十
乘去夏至日數寒露以六千二百九十乘去大雪日數
以加之處暑至寒露均加九日初伏去日各十一度
水晨平見在雨水後立夏前者應見不見啓蟄至雨水
去日十八度外四十六度内晨有木火土金一星已上
者見無者不見立夏至小滿去日度如前晨有木火土
金一星已上者見無者亦不見從霜降至小雪加一日
冬至至小寒減四日立春至雨水減三日冬至前一去
三二去二三去一夕平見在處暑後霜降前者應見不
見立秋至處暑夕有星去日如前者見無者亦不見霜
降至立冬夕有星去日如前者見無者亦不見從榖雨
至夏至減二日初見伏去日各十七度
行五星法
置星定見之前夜半日所在宿度算及分各以定見日
分加其分滿度法從又以星初見去日度數晨減夕加
之滿去如前即星初見所在度及分
求次日各加一日所行度及分有小分者各日數為母
小分滿其母去從分分滿度法從度(其行有益疾遲者副置一日行分各)
(以其分疾遲損乃加之)留者因前退則減之伏不注度順行出斗
去其分退行入斗先加分(訖皆以千四十約分為大分以四十一為母)
木初見順日行萬六百一十八分日益遲六十分一百
一十四日行十九度萬三千八百三十二分而留二十
六日乃退日六千一百一分八十四日退十二度八百
四分又留二十五日三萬七千六百一十二分小分四
乃順初日行三千八百三十七分日益疾六十分百一
十四日行十九度萬三千七百一十八分而伏
土初見順日行三千八百一十四分八十三日行七度
萬八千八十二分而留二十八日乃退日二千五百六
十三分百日退六度四百六十分又留三十七日三千
八百四十七分乃順日三千八百一十三分八十三日
行七度萬七千九百九十九分如初乃伏
火初見已後各如其法
損益(日度各一)冬至初二百四十一日
行百六十三度
二日損一盡百二十八日百七十七日
行九十九度(盡百六十一日同)
三日損一盡百八十二日百七十日
行九十二度(盡百八十八日同)
三日益一盡二百二十七日百八十三日
行一百五度
二日益一盡二百四十九日百九十四日
行百一十六度
一日益一盡三百一十日二百五十五日
行百七十七度(盡三百四十七日同)
二日損一盡三百六十五日復二百四十一日
行百七十七度
見在雨水前以見去小寒日數小滿後以去大暑日數
三約之所得減日為定日雨水至小滿均去二十日為
定日已前皆前疾日數及度數(各計冬至後日數依損益之為定日數及度數)
(以度法乘定度如定日得一即平行一日分不盡為小分)大寒至立秋差行餘平行
處暑至白露皆去定皆度六日白露至寒露初日行半
度四十日行二十度餘日及餘度續同前(置日數減一以三十乘之)
(加平行一日分為初日分)差行者日益遲六十分各盡其日度而遲
初日行二萬六百分日益遲百分六十日行二十四度
三萬五千六百四十分(其前去度六者此遲初日加四千二百六十四分六十日行三)
(十度分同)而留十三日(前去日者分日於二留奇從後留)乃退日萬二千八
十二分六十日退十七度四十分又留十二日三萬九
千四百六十六分又順遲初日行萬四千七百分日益
疾百分六十日行二十四度分同前(此遲在立秋至秋分加一日行分四)
(千二百六十四六十日行四十度分同前)而後疾
損益冬至初二百一十四日
行百三十六度
一日損一盡三十七日百七十七日
行九十九度
二日損一盡五十五日一百六十七日
行八十九度(盡七十九日同)
三日益一盡百四十日百八十四日
行百六度
一日益一盡百九十日二百三十七日
行百五十九度
一日益一盡二百日二百五十七日
行百七十九度
一日益一盡二百一十日二百六十七日
行百八十九度(盡二百五十九日同)
二日損一盡三百六十五日復二百一十四日
行百三十六度
後遲加六度者此後疾去度為定度已前皆後疾日數
及度數其在立夏至小暑至立秋盡四十日行二十度
計餘日及度從前法前法皆平行(求行分亦如前)各盡其日度
而伏
金晨初見乃退日半度十日退五度而留九日乃順遲
差行先遲日益五百分四十日行三十度(小暑前以去芒種日數十)
(日減一度立冬後以去大雪日數十日減一度小暑至立冬均減三度為定度大雪至芒種不加減求初日以)
(三十乘度法四十得一為平分又以三十九乘二百五十以減半分為初日行分)平行日一度
十五日行十五度(小寒後十日益日度各一至雨水二十一日行二十一度均至春分後十)
(日減一至小滿復十五日行十五度其後六日減一至處暑日及度皆盡至霜降後四日益一至復十五日行)
(十五度)疾百七十日行二百四度(前順遲減度者計減數益此度為定度求一日)
(行度分者以百七十日日一度以減定度餘乘度法加百七十得一為一日平行度分)晨伏東方
夕初見順疾百七十日行二百四度(夏至前以見去小滿日數六日加一)
(度大暑後以去立秋日數五日加一度夏至至大暑均加互度為定度白露至清明差行先度日益遲百分清)
(明至白露平行求一日平行周晨疾求差行以五十乘百六十九加之為初日行度分)平行日一
度十五日行十五度(冬至後十日減日度各一至啓蟄九日行九度均至夏至後五日益)
(一至大暑復十五日行十五度均至立秋後六日益一至寒露二十五日日行五度後六日減一至大雪復十)
(五日行十五度均至冬至)順遲差行先疾日益五百分四十日行三
十度(前加度者此依數減之求一日行分如晨遲唯減者為加之)又留九日乃退日
半度十日退五度而夕伏西方
水晨初見留六日順遲日行萬六百六十分四日行一
度(大寒至雨水不須此遲行)平行日一度十日行十度(大寒後二日去日度各一)
(盡二十日日及度俱盡)疾日行一度三萬八千三百七十六分十
日行十九度(前無遲行者減此分萬二千七百九十二分十日行十六度)晨伏東方
夕初見順疾日行一度三萬八千三百七十六分十日
行十九度(小暑至白露減萬二千七百九十二分十日行十六度)平行日一度十
日行十度(大暑後二日去日度各一盡二十日日及度俱盡)遲行日萬六百六
十分四日行一度(疾減萬二千七百九十二分者下須此遲)又留六日夕伏
西方
推交會術
會通千六十四萬六千七百二十九
朔差九十萬七千五十七
朢差四十五萬三千五百二十八半
單數五百三十二萬三千三百六十四半
時法三萬二千六百四
朢數五百七十七萬六千八百九十三
外限四百八十六萬九千八百三十六
内限千一十九萬三千二百半
中限五百六十四萬九千四百四半
次限千三十二萬六百八十九
推入交法
以會通去積月餘以朔朢差乘之滿會通又去之餘為
所求年天正朔入交餘
求朢數加之滿如前
求次月以朔差加之滿去如前
推交道内外及先後去交術
其朔朢在啓蟄前以一千三百八十乘去小寒日數在
榖雨雨水以乘去芒種日數為氣差以加之啓蟄至榖
雨均加六萬三千六百滿會通之餘為定餘(其小寒至春分立夏)
(至芒種朔値盈二時已下皆半氣差而加之二時已上皆不加朔入交餘如朢差朢數已下中限已上有星伏)
(木土去見十日外火去見四十日外金晨伏去見二十二日外有一星者不加氣差)朔朢在白露
前者以九百乘去小暑日數在立冬後者以千七百七
十乘去大雪日數以減之白露至立冬均減五萬五千
不足減者加會通乃減之餘為定餘(朔入交餘如外限内限已上單數次)
(限已上有星伏如前者不減氣差)定餘不滿單數者為在外滿去之餘
在内其餘如朢差已下外限已上朢則月食在内者朔
則日(其餘如朢差已下者即為去先交餘如外限已上者以減單數餘為去後交餘如時法得一然為去)
(交時數)
推月食加時術
置食定日小餘三之如辰法得一辰命以子算外即所
在辰不盡為時餘四之如法無所得為辰初一為少二
為半三為太又不盡者三之如法得一為強以并少為
少強并半為半強并太為太強得二強者為少弱并少
為半弱并半為太弱并太為辰末(此加時謂食四時月在衝也)
推日食四時術
置食定日小餘秋三月内道去交八時已上加二十四
十二已上加四十八春三月内道去交七時已上加二
十四乃以三乘之如辰法得一辰以命子算外即所在
辰不盡為時餘副置時餘仲辰不滿半辰減半辰已上
云半辰季辰者直加半辰孟辰者減辰法餘加半辰為
差率
又置去交時數三以下加三六已下加二九已下加一
九已上依數十二已上從十二以乘差率如十四得一
為時差子半至卯半午半至酉半以加時餘卯半至午
半酉半至子半以減時餘加之滿辰法去之進一辰餘
為定時餘乃如月食法子午卯酉為仲辰戌丑未為季
寅申已亥為孟(日出前入後各二時外不注日食)三乘氣時法得一命
子算外為時
求外道日食法
去交一時内者食夏去交二時内加時在南方三辰者
食若去至十二時内去交六時内者亦食若去春分三
日内後交二時内秋分三日内先交二時内者亦食先
交二時内値盈二時外及後交二時内値縮二時外亦
食(諸志交三時内星伏如前者食)
求内道日不食法
加時南方三辰五月朔先交十三時外六月朔後交十
三時外不食啓蟄至榖雨先交十三時値縮加時在未
以西者不食處暑至霜降後交十三時外値盈加時在
已以東者不食
求月食分
春後交秋先交冬後交皆去不食餘一時不足去者食
既餘以三萬二百三十五為法得一為不食分不盡者
半法已上為半強已下為半弱以減十五餘為食分
推日食分術
在秋分前者以去夏至日數乘二千以減去交餘餘為
不食餘不足減者反減十八萬四千餘為不食餘(亦減望差)
(為定法其交値縮並不減望差直以望差為定法)在啓蟄後者以去夏至日數
乘千五百以減之秋分至啓蟄均減十八萬四千不足
減者如前大寒至小滿去後交五時外皆去不食餘一
時時差減者先交減之後交加之不足減者食既値加
先交減之不足減者食
求所起内道西北虧東北外道西南虧東南十三分以
上正左起(虧皆據甚時月則行上起)
氣日出日入
冬至辰(六十八刻之五十)申七刻(分刻之四十)
小寒辰(三十二分)申七刻(四十八分)
大寒卯八刻(四十九分)酉(一分)
(小雪立春)卯七刻(二十九分)酉(五十二分)
(立冬啓蟄)卯六刻(二十五分)酉一刻(五十一分)
(霜降雨水)卯五刻(十三分)酉三刻(七分)
(寒露春分)卯三刻(五十五分)酉四刻(十五分)
(秋分清明)卯二刻(四十七分)酉五刻(四十三分)
(白露穀雨)卯一刻(二十八分)酉六刻(五十一分)
(處暑立夏)卯(二十八分)酉七刻(五十三分)
(立秋小滿)寅八刻(三分)戌(十七分)
(大暑芒種)寅七刻(三十六分)戌(四十四分)
(小暑夏至)寅七刻(四十分)戌(五十分)
求日出入所在術
以所入氣辰刻及分與後氣辰刻及分相減餘乘入氣
日算如十五得一以損益所入氣依刻及分為定刻
隋書卷十七
隋書卷十七考證
律歴志中唐堯之時冬至之日日在危宿(臣召南)按
元史云以堯典中星考之其時冬至日在女虛之交
此說較密又此志云大隋甲辰冬至之日日在斗十
三度元史云漢元和二年冬至日在斗二十一度晉
太元九年退在斗七度宋元嘉十年在斗十四度末
梁大同十年在斗十二度隋開皇十八年猶在斗十
二度大約歴家步推愈久愈密耳
十三年景子各本俱作丙子非也唐諱丙作景全志
皆然今改正
影等駁胄玄云(臣召南)按文義應作暉等即劉暉也
各本俱作影等疑訛
隋書卷十七考證
