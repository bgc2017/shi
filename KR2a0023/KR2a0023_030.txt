隋書卷三十
唐太尉揚州都督監修國史上柱國趙國公臣長孫無忌等撰
志第二十五
地理中
河南郡(舊置洛州大業元年移都改曰豫州東面三門北曰上春中曰建陽南曰永通南面二門東曰)
(長夏正南曰建國里一百三市三三年改為郡置尹)統縣十八戸二十萬二千二
百三十河南(帶郡有關官有郟山有瀍水)洛陽(有漢已來舊都後魏置司州東魏改)
(曰洛州後周置東京六府洛州總管開皇元年改六府置東京尚書省其年廢東京尚書省二年廢總管置河)
(南道行臺省三年廢行臺以洛州刺史領總監十四年於金墉城别置總監煬帝即位廢省置河南縣東魏遷)
(鄴改為宜遷縣後周復曰河南大業元年徙入新都又東魏置洛陽郡河陰縣開皇初郡並廢又析置伊川縣)
(大業初河陰伊川二縣併入焉)閿鄉(舊曰湖城開皇十六年改焉有王澗金鳩澗秦山)桃林(開皇)
(十六年置有上陽宮有淄水)陜(後魏置及置陜州弘農郡後周又置崤郡開皇初郡並廢大業初州廢置)
(弘農宮有常平倉溫湯有砥柱)熊耳(後周置及同軌郡開皇初郡廢又有後魏崤縣大業初廢入有二崤)
(有天柱山大頭山硤石山榖水)澠池(後周置河南郡大象中廢)新安(後周置中州及東垣縣州尋廢)
(開皇十六年置榖州仁壽四年州廢又廢新安入東垣大業初改名新安有冶官有魏山強山缺門山孝水澗)
(水金谷水)偃師(舊廢開皇十六年置有關官有河陽倉有都尉府有首陽山酈山乾脯山)鞏(後齊廢開)
(皇十六年復有興洛倉有九山有天陵山緱山東首陽山)宜陽(後魏置宜陽郡東魏置陽州後周改曰熊)
(州又復後魏置南澠池縣後周改曰昌洛開皇初郡廢十八年改昌洛曰洛水大業初廢熊州省洛水入宜陽)
(又東魏置金門郡後周廢有福昌宮金門山女几山太陰山嶕嶢山)壽安(後魏置縣曰甘棠仁壽四年改)
(焉有顯仁宮有慈澗)陸渾(東魏置伊川郡領南陸渾縣開皇初廢郡改縣曰伏流大業初改曰陸渾又有)
(東魏北荆州後周改曰和州開皇初又改曰伊州大業初州廢又有東魏東亭縣尋廢有方山三塗山孤山陽)
(山王母澗)伊闕(舊曰新城東魏置新城郡開皇初郡廢十八年縣改名焉有伊闕山)興泰(大業初置)
(有鹿蹄山石墨山鍾山)緱氏(舊廢東魏置開皇十六年廢大業初又置有緱氏山軒轅山景山)嵩
陽(後魏置曰潁陽東魏分置堙陽後周廢潁陽入開皇六年改曰武林十八年改曰輪氏大業元年改曰嵩)
(陽又有東魏中川郡後周廢有嵩高山少室山潁水)陽城(後魏置陽城郡開皇初廢十六年置嵩州仁壽)
(四年廢又後魏置康城縣仁壽四年廢入焉有箕山偃月山荆山禹山崤山)
滎陽郡(舊鄭州開皇十六年置管州大業初復曰鄭州)統縣十一戸十六萬九
百六十四管城(舊曰中牟東魏置廣武郡開皇初郡廢改中牟曰内牟十六年析置管城)
(十八年改内牟曰圃田入焉後魏置曲梁縣後齊廢有鄭水)汜水(舊曰成臯即武牢也後魏置東中府)
(東魏置北豫州後周置滎州開皇初曰鄭州十八年改成臯曰汜水大業初置武牢都尉府有周山天陵山)
滎澤(開皇四年置曰廣武仁壽元年改名焉)原武(開皇十六年置)陽武圃田(開皇)
(十六年置曰郟城大業初改焉)浚儀(東魏置梁州陳留郡後齊廢開封郡入後周改曰汴州開皇初郡廢)
(大業初州廢有關官有通濟渠蔡水)酸棗(後齊廢開皇六年復有關官)新鄭(後魏廢開皇十六年)
(復大業初併宛陵縣入焉有關官有大騩山)滎陽(舊置榮陽郡後齊省卷京二縣入改曰成臯郡開皇)
(初郡廢有京索水梧桐澗)開封(東魏置郡後齊廢)
梁郡(開皇十六年置宋州)統縣十三戸十五萬五千四百七十七
宋城(舊曰睢陽置梁郡開皇初郡廢十八年縣改名焉大業初又置郡又梁置北新安郡尋廢)雍
丘(後魏置陽夏郡開皇初郡廢十六年置杞州大業初州廢)襄邑(後齊廢開皇十六年復)寧陵
(後齊廢開皇六年復)虞城(後魏曰蕭後齊廢開皇十六年置改名焉又後魏置沛郡後齊廢)穀熟
(後魏廢開皇十六年復)陳留(後魏廢開皇六年復十六年析置新里縣大業初廢入焉又有小黃縣後)
(齊廢入有睢水渙水)下邑(後齊廢已吾縣入焉)考城(後魏曰考陽置北梁郡後齊郡縣並廢為城安)
(縣開皇十八年以重名改曰考城)楚丘(後魏曰已氏置北譙郡後齊郡縣並廢開皇四年又置已氏六)
(年改曰楚丘)碭山(後魏置曰安陽開皇十八年改名焉有碭山魚山)圉城(舊曰圉後齊廢開皇)
(六年復置曰圉城有谷水)柘城(舊曰柘久廢開皇十六年置曰柘城)
譙郡(後魏置南兗州後周置總管府後改曰亳州開皇元年府廢)統縣六戸七萬四
千八百一十七譙(舊曰小黃置陳留郡開皇初郡廢十六年分置梅城縣大業三年改)
(小黃為譙縣併梅城入焉)酇(舊廢開皇十六年復舊有馬頭郡後魏又置下邑縣後齊並廢)城父(宋置)
(曰浚儀開皇十八年改焉)谷陽(後齊省開皇六年復)山桑(後魏置渦州渦陽縣又置譙郡梁改渦州)
(曰西徐州東魏改曰譙州開皇初郡廢十六年改渦陽為肥水大業初州廢改縣曰山桑又梁置北新安郡東)
(魏改置蒙郡後齊廢郡置蒙縣後又置郡開皇初郡廢又梁置陽夏郡東魏廢)臨渙(後魏置臨渙郡又别)
(置丹城縣東魏析置白樿縣後齊郡廢開皇元年丹城省大業初白樿又省並入焉有稽山龍岡)
濟隂郡(後魏置西兗州後周改曰曹州)統縣九戸十四萬九百四十八
濟陰(後魏置沛郡後齊廢又開皇六年分置黃縣十八年改為蒙澤大業初廢入焉)外黃(後齊)
(廢成安縣入又開皇十八年置首城縣大業初廢入焉)濟陽成武(後齊置永昌郡開皇初郡)
(廢十六年置戴州大業初州廢)冤句乘氏定陶單父(後魏曰離狐置北濟)
(陰郡後齊郡縣並廢開皇六年更置名單父)金鄉(開皇十六年分置昌邑縣大業初併入)
襄城郡(東魏置北荆州後周改曰和州開皇初改為伊州大業初改曰汝州)統縣八戸十
萬五千九百一十七承休(舊曰汝原置汝北郡後改曰汝陰郡後周郡廢大業)
(初改縣曰承休置襄城郡有黃水)梁(舊置汝北郡後齊廢有濫泉)郟城(舊曰龍山東魏置順陽郡)
(及南陽郡南陽縣開皇初改龍山曰汝南三年二郡並廢十八年改汝南曰輔城南陽曰期城大業初改輔城)
(曰郟城廢期城入焉有關官有大留山)陽翟(東魏置陽翟郡開皇初郡廢有釣臺有九山祠)汝源
汝南(有後魏汝南郡及符壘縣並後齊廢)魯(後魏置荆州尋廢立魯陽郡後置魯州開皇初郡廢)
(大業初州廢有關官有和山大義山)犫城(舊曰雉陽開皇十八年改曰湛水大業初改名焉又有後周置)
(武山郡開皇初廢後魏置南陽縣河山縣大業初並廢入焉有應山)
潁川郡(舊置潁州東魏改曰鄭州後周改曰許州)統縣十四戸十九萬五千
六百四十潁川(舊曰長社置潁川郡後齊廢潁陰縣入開皇初廢郡改縣焉又東魏置黃)
(臺縣大業初廢入焉置郡)襄城(舊置襄城郡後周置汝州開皇初郡廢大業初州廢有溵水)汝墳
(後齊置漢廣郡尋廢有首山)葉(後齊置襄州後周廢襄州置南襄城郡開皇初郡廢又東魏置定南郡後)
(周廢為定南縣大業初省入)北舞(舊置定陵郡開皇初廢有百尺溝)郾城(開皇初置十六年置)
(道州大業初州廢又後魏置潁川郡後齊改為臨潁郡開皇初郡廢又有邵陵縣大業初廢有溵水)繁昌
臨潁尉氏(後齊廢開皇六年復)長葛(開皇六年置)許昌㶏強
(開皇十六年置曰陶城大業初改焉)扶溝&KR0739;陵(東魏置許昌郡後齊廢縣開皇初郡廢七年復)
(&KR0739;陵縣十六年置洧州大業初州廢又開皇十六年置蔡陂縣至是省入焉)
汝南郡(後魏置豫州東魏置行臺後周置總管府後改曰舒州尋復曰豫州及改洛州為豫州此為溱)
(州又改曰蔡州)統縣十一戸十五萬二千七百八十五汝陽
(舊曰上蔡置汝南郡開皇初郡廢大業初置郡改縣曰汝陽並廢保城縣入焉有鴻郄陂)城陽(舊廢梁置)
(又有義興縣後魏置城陽郡梁置楚州東魏置西楚州後齊曰永州開皇九年廢入純州十八年改義興為純)
(義大業初州縣並廢入焉又梁置伍城郡後齊廢有十丈山大木山)眞陽(舊置郢州東魏廢州置義陽郡)
(後齊廢郡入保城縣開皇十一年廢縣十六年置縣曰眞丘大業初改曰眞陽又有白狗縣梁置淮州後齊廢)
(州以置齊興郡郡尋廢開皇初改縣曰淮川至是亦省入焉又有後魏安陽縣後廢有汶水)新息(後魏)
(置東豫州梁改曰西豫州又改曰淮州東魏復曰東豫州後周改曰息州大業初州廢又後魏置汝南郡開皇)
(初郡廢又梁置滇州尋廢又梁置北光城郡東魏廢又有北新息縣後齊廢)襃信(宋改曰包信大業初)
(改復舊焉又梁置梁安郡開皇初廢又有長陵郡後齊廢為縣大業初又省縣焉)上蔡(後魏置曰臨汝)
(後齊廢開皇中置曰武津大業初改名焉)平輿(舊廢大業初改新蔡置焉有葛陂)新蔡(齊置北新)
(蔡郡魏曰新蔡郡東魏置終蔡州後齊廢州置廣寧郡開皇初郡廢十六年置舒州及舒縣廣寧縣仁壽元年)
(改廣寧曰汝北大業初州廢改汝北曰新蔡又後齊置永康縣後改名曰澺水至是及舒縣並廢入焉)朗
山(舊曰安昌置初安郡廢十八年縣改名焉又梁置陳州後魏廢又齊置荆州尋廢後周又置威州後又廢)
吳房(故曰遂寧後齊省綏義縣入焉大業初改曰吳房)西平(後魏置襄城郡後齊改郡曰文城開)
(皇初郡廢又有故武陽縣十八年改曰吳房大業初省又有故洧州灊州並後齊置開皇初皆廢)
淮陽郡(開皇十六年置陳州)統縣十戸十二萬七千一百四宛
丘(後魏曰項置陳郡開皇初縣改名宛丘尋廢郡後析置臨蔡縣大業初置淮陽郡并臨蔡縣入焉又後魏)
(置南陽郡東魏廢)西華(舊曰長平開皇十八年改曰鴻溝大業初改焉有舊長平縣後齊廢)溵水
(開皇十六年置又有後魏汝陽郡及縣後齊郡廢大業初縣廢)扶樂(開皇十六年置有渦水)太康
(舊曰陽夏并置淮陽郡開皇初郡廢七年更名太康有洼水)鹿邑(舊曰武平開皇十八年改名焉)項
城(東魏置揚州及丹陽郡秣陵縣梁改曰殷州東魏又改曰北揚州後齊改曰信州後周改曰陳州開皇初)
(改秣陵為項縣十六年分置沈州大業初州廢又有項城郡開皇初分立陳郡三年並廢)南頓(舊置南頓)
(郡後齊廢郡及平鄉縣入改曰和城大業初又改為南頓)(開皇六年置)鮦陽(後齊廢開皇十一年)
(復又東魏置財州後齊廢以置包信縣開皇初廢)
汝陰郡(舊置潁州)統縣五戸六萬五千九百二十六汝陰
(舊置汝陰郡開皇初郡廢大業初復置)潁陽(梁曰陳留并置陳留郡及陳州東魏廢州開皇初廢郡十)
(八年縣改名焉有鄭縣後齊廢)清丘(梁曰許昌及置潁川郡開皇初廢郡十八年縣改名焉)潁上
(梁置下蔡郡後齊廢郡大業初縣改名焉)下蔡(梁置汴郡後齊郡廢大業初縣改名焉又梁置淮陽郡後)
(齊改曰潁川郡開皇初郡廢)
上洛郡(舊置洛州後周改為商州)統縣五戸一萬五百一十六上
洛(舊置上洛郡開皇初郡廢大業初復置有秦嶺山熊耳山洛水丹水)商洛(有關官)洛南(舊曰)
(拒揚置拒揚郡開皇初郡廢縣改名焉有玄扈山陽靈山)豐陽(後周置開皇初併南陽縣入有洵水申水)
上津(舊置北上洛郡梁改為南洛州西魏又改為上州後周併漫川開化二縣入大業初廢州有天柱山)
(詔及山女思山)
弘農郡(大業三年置)統縣四戸二萬七千四百六十六弘
農(舊置西弘農郡後周廢大業初置弘農郡又有石城郡王城縣西魏並廢有石隄山)盧氏(後魏置漢)
(安郡西魏置義川郡開皇初郡廢州改為虢州大業初州廢有關官有石扇山)長泉(後魏曰南陜西魏改)
(焉有松楊山檀山)朱陽(舊置朱陽郡後周郡廢有邑陽縣開皇末改為邑川大業初併入有肺山有湖)
(水)
淅陽郡(西魏置淅州)統縣七戸三萬七千二百五十南鄉
(舊置南鄉郡後周併龍泉湖里白亭三縣入又有左南鄉縣并置左鄉郡西魏改郡為秀山改縣為安山後周)
(秀山郡廢開皇初南鄉郡廢大業初置淅陽郡併安山縣入焉有石墨山)内鄉(舊曰西淅陽郡西魏改為)
(内鄉後周廢併淅川石人二縣入焉有淅水)丹水(舊置丹川郡後周郡廢併茅城倉陵許昌三縣入有)
(胡保山)武當(舊置武當郡又僑置始平郡後改為齊興郡梁置興州後周改為豐州開皇初二郡並廢)
(改為均州大業初州廢有石階山武當山)均陽(梁置)安福(梁置曰廣福併為郡開皇初郡廢仁壽初)
(改焉)鄖鄉(有防山)
南陽郡(舊置荆州開皇初改為鄧州)統縣八戸七萬七千五百二十
穰(帶郡有白水)新野(舊曰棘陽置新野郡又有漢廣郡西魏改為黃岡郡又有南棘陽縣改為)
(百寧縣後周二郡並廢併南棘縣入焉開皇初更名新野)南陽(舊曰上陌置南陽郡後周併宛縣入更名)
(上苑開皇初郡廢又改為南陽)課陽(舊曰湼陽開皇初改焉有課水湼水)順陽(舊置順陽郡西魏析)
(置鄭縣尋改為清鄉後周又併順陽入清鄉開皇初又改為順陽)冠軍菊潭(舊曰酈開皇初)
(改焉有東弘農郡西魏改為武關至是廢入有梅溪湍水)新城(西魏改為臨湍開皇初復名焉有朝水)
淯陽郡(西魏置蒙州仁壽中改曰淯州)統縣三戸一萬七千九百武
川(帶郡有雉衡山有淯水潏水灃水)向城(西魏置又立雉陽郡開皇初郡廢)方城(西魏置及)
(置襄邑郡開皇初廢東魏又置建城郡及建城縣後齊郡縣並廢又有業縣開皇末改為灃水大業併入有西)
(唐山)
淮安郡(後魏置東荆州西魏改為淮州開皇五年又改為顯州)統縣七戸四萬六
千八百四十比陽(帶郡後魏曰陽平開皇七年改為饒良大業初又改焉又有後魏城)
(陽縣置殷州城陽郡開皇初郡並廢其縣尋省又有昭越縣大業初改為同光尋廢又有東南陽郡西魏改為)
(南郭郡後周廢又有比陽故縣置西郢州西魏改為鴻州後周廢為眞昌郡開皇初郡廢大業初縣廢)平
氏(舊置漢廣郡開皇初郡廢有淮水)眞昌(舊曰北平開皇九年改焉)顯岡(舊置舞陰郡開皇初)
(郡廢)臨舞(東魏置及置期城郡開皇初郡廢又有東舞陽縣開皇十八年改為昆水大業初廢)慈丘
(後魏曰江夏併置江夏郡開皇初郡廢更置慈丘於其北境後魏有鄭州潘州溱州及襄城周康二郡上蔡青)
(山震山三縣並開皇初廢有比水)桐柏(梁置曰淮安并立華州又立上川郡西魏改州為淮州後改為)
(純州尋廢開皇初郡廢更名縣曰桐柏又梁置西義陽郡西魏置淮陽郡及輔州後周州郡並廢又置淮南縣)
(開皇末改為油水大業初廢又有大義郡後周置開皇初廢有桐柏山)
豫州於禹貢為荆州之地其在天官自氐五度至尾九
度為大火於辰在卯宋之分野屬豫州自柳九度至張
十六度為鶉火於辰在午周之分野屬三河則河南淮
之星次亦豫州之域豫之言舒也言禀平和之氣性理
安舒也洛陽得土之中賦貢所均故周公作洛此焉攸
在其俗尚商賈機巧成俗故漢志云周人之失巧偽趨
利賤義貴財此亦自古然矣滎陽古之鄭地梁郡梁孝
故都邪僻傲蕩舊傳其俗今則好尚稼穡重於禮文其
風皆變於古譙郡濟陰襄城潁川汝南淮陽汝陰其風
頗同南陽古帝鄉搢紳所出自三方鼎立地處邊疆戎
馬所萃失其舊俗上洛弘農本與三輔同俗自漢高發
巴蜀之人定三秦遷巴之渠率七姓居於商洛之地由
是風俗不改其壤其人自巴來者風俗猶同巴郡淅陽
淯陽亦頗同其俗云
東郡(開皇九年置杞州十六年改為滑州大業二年為兗州)統縣九戸十二萬一
千九百五白馬(舊置東郡後齊併凉城縣入焉大業初復置郡)靈昌(開皇十六年置)
衞南(開皇十六年置大業初廢西濮陽入焉又有後魏平昌長樂二縣後齊並廢)濮陽(開皇十六)
(年分置昆吾縣大業初入焉)封丘(後齊廢開皇十六年復)匡城(後齊曰長垣開皇十六年改焉)
胙城(舊曰東燕開皇十八年改焉)韋城(開皇十六年置十六年分置長垣縣大業初省入焉)離
狐
東平郡(後周置魯州尋廢開皇十年置鄆州)統縣六戸八萬六千九十
鄆城(後周置曰清澤又置高平郡開皇初郡廢改縣曰萬安十八年改曰鄆城大業初置郡併廪丘入焉)
鄄城(舊置濮陽郡開皇初郡廢十六年置濮州大業初州廢有關官)須昌(開皇十六年置有梁山)
宿城(後齊曰須昌開皇十六年改焉舊置東平郡後齊並廢)雷澤(舊曰城陽後齊廢開皇十六年)
(置曰雷澤又分置臨濮縣大業初併入焉有歴山雷澤)鉅野(舊廢開皇十六年復又置乘丘縣大業初)
(廢入焉)
濟北郡(舊置濟州)統縣九戸十萬五千六百六十盧(舊置郡開)
(皇初廢六年分置濟北縣大業初省入焉尋置郡冇關官有成廻倉有魚山遊仙山)范(後齊廢開皇十六年)
(置)陽穀(開皇十六年置)東阿(有浮山&KR3160;山狼水)平陰(開皇十四年置曰榆山大業初改焉)
長清(開皇十四年置又有東太原郡後齊廢)濟北(開皇十四年置曰時平大業初改焉)壽張
肥城(宋置濟北郡後齊廢後周置肥城郡尋廢又復開皇初又廢)
武陽郡(後周置魏州)統縣十四戸二十一萬三千三十五
貴鄉(東魏置又有平邑縣後齊廢開皇十六年又置大業初置武陽郡并省玄邑縣入焉有惬山)元
城(後齊廢開皇六年復又置馬陵縣大業初廢入焉有沙麓山)繁水(舊曰昌樂置昌樂郡東魏郡廢)
(後周又置舊有魏城縣後齊廢開皇初廢郡六年置縣曰繁水大業初廢昌樂縣入焉)魏(後齊廢開皇六)
(年復十六年析置漳陰縣大業初省入焉)莘(舊曰陽平後齊改曰樂平開皇六年復曰陽平八年改曰清邑)
(十六年置莘州大業初州廢改縣名莘又廢莘亭縣入焉後周置武陽郡焉開皇初廢)頓丘(後齊省開)
(皇六年置又有舊陰安縣後齊廢)觀城(舊曰衛國開皇六年改)臨黃(後魏置後齊省開皇六年)
(復十六年分置河上縣大業初省入焉)武陽(後齊省後周置)武水(開皇十六年置)舘陶(舊置)
(毛州大業初州廢又有舊陽平郡開皇初廢)堂邑(開皇六年置)冠氏(開皇六年置)聊城
(舊置南冀州及平原郡未幾州廢開皇初郡廢十六年置博州大業初州廢)
渤海郡(開皇六年置棣州大業二年為滄州)統縣十戸十二萬二千九百
九陽信(帶郡)樂陵(舊置樂陵郡開皇初郡廢十六年分置鬲津縣大業初廢入焉)滳河
(開皇十六年置又有後魏濕沃縣後齊廢有關官)猒次(後齊廢開皇十六年復)蒲臺(開皇十六)
(年置)饒安(舊置滄州浮陽郡開皇初郡廢大業初州廢)無棣(開皇六年置)鹽山(舊曰高成)
(開皇十六年又置浮水縣十八年改高成曰鹽山大業初省浮水入焉有鹽山峽山)南皮清地
(舊曰浮陽開皇十八年改)
平原郡(開皇九年置德州)統縣九戸十三萬五千八百二十二
安樂(舊置平原郡開皇初郡廢大業初復又開皇十六年置繹幕縣至是廢入焉又有後魏鬲縣後)
(齊廢有關官)平原(後齊併鄃縣入焉有關官又後魏置東青州置未久而廢)將陵(開皇十六年置)
平昌(後魏置東安郡後齊廢并以重平縣入焉)般(後齊省開皇十六年復)長河(舊曰廣川後齊)
(省開皇六年復置仁壽初改名焉)弓高(舊廢開皇十六年置)東光(舊置勃海郡開皇初郡廢九年)
(置觀州大業初州廢又併安陵入焉有天胎山)胡蘇(舊廢開皇十六年置)
兗州於禹貢為濟河之地其於天官自軫十二度至氐
四度為壽星於辰在辰鄭之分野兗州蓋取沇水為名
亦曰兗兗之為言端也言陽精端端故其氣纖殺也東
郡東平濟北武陽平原等郡得其地焉兼得鄒魯齊衞
之交舊傳太公唐叔之教亦有周孔遺風今此數郡其
人尚多好儒學性質直懷義有古之風烈矣
信都郡(舊置冀州)統縣十二戸十六萬八千七百一十八
長樂(舊曰信都帶長樂郡後齊廢扶柳縣入焉開皇初郡廢分信都置長樂縣十六年又分長樂置澤城)
(縣大業初廢信都及澤城入焉置信都郡)堂陽(舊縣後齊廢開皇十六年復)衡水(開皇十六年置)
棗彊(舊縣後齊廢索盧廣川二縣入焉)武邑(舊縣後齊廢開皇六年置并得後齊觀津縣地十六)
(年分武彊置昌亭縣大業初廢入焉)武彊(舊置武邑郡後齊郡廢又廢武遂縣入焉)南宮(舊縣後齊)
(廢開皇六年復)斌彊鹿城(舊曰郡後齊改曰安國開皇六年改為安定十八年改開皇十六年)
(又置晏城大業初廢入)下博蓚(舊曰修開皇五年改十六年分置觀津縣大業初廢)阜城
清河郡(後周置貝州)統縣十四戸三十萬六千五百四十四
清河(舊曰武城置清河郡開皇初郡廢改名焉仍别置武城縣十六年置夏津縣大業初廢入置清)
(河郡)清陽(舊曰清河縣後齊省貝丘入焉改為貝丘開皇六年改為清陽又有後魏候城縣後齊省以入)
(武城亦入焉)武城(舊曰東武城開皇初改武城為清河縣於此置武城)歴亭(開皇十六年分武城)
(置焉)漳南(開皇六年置曰東陽十个年改為漳南有後魏故索盧城後齊以入棗彊至是入)鄃(舊廢)
(開皇十六年置)臨清(後齊廢開皇六年復又十六年置沙丘縣大業初廢入焉)清泉(後齊廢千童縣)
(入開皇十六年置貝丘縣大業二年廢入)清平(開皇六年置曰貝丘十六年改曰清平)高唐(後魏)
(置南清河郡後齊郡廢)經城(後齊廢開皇六年置十六年分置府城縣大業初省入焉)宗城(舊曰)
(廣宗仁壽元年改)博平(開皇六年置靈縣大業初省入)茬平(後齊廢開皇初復)
魏郡(後魏置相州東魏改曰司州牧後周又改曰相州置六府宣政初府移洛以置總管府未幾府廢)
統縣十一戸十二萬二百二十七安陽(周大象初置相州及魏郡)
(因改名鄴開皇初郡廢十年復名安陽分置相縣鄴還復舊大業初廢相入焉置魏郡有韓陵山)鄴(東魏)
(都後周平齊置相州大象初縣隨州徙安陽此改為靈芝縣開皇十年又改焉)臨漳(東魏置)成安
(後齊置)靈泉(後周置有龍山)堯城(開皇十年置名長樂十八年改焉)洹水(後周置)滏
陽(後周置開皇十年置慈州大業初州廢)臨水(有慈石山鼔山滏山)林慮(後魏置林慮郡後齊)
(郡廢後又置開皇初郡廢又分置淇陽縣十六年置巖州大業初州廢又廢淇陽入焉有林慮谼仙人臺洹水)
臨淇(東魏置尋廢開皇十六年復有淇水)
汲郡(東魏置義州後周為衞州)統縣八戸十一萬一千七百二十一
衞(舊曰朝歌置汲郡後周又分置修武郡開皇初郡並廢十六年又置清淇縣大業初置汲郡改朝歌)
(縣曰衞廢清淇入焉有朝陽山同山有紂朝歌城比干墓)汲(東魏僑置七郡十八縣後齊省以置往城郡後)
(周庶為伍城縣開皇六年改焉)隋興(開皇六年置後析置陽源縣大業初併入焉有倉巖山)黎陽
(後魏置黎陽郡後置黎州開皇初州郡並廢十六年又置黎州大業初罷有倉有關官有大伾山枉人山)内
黃(舊廢開皇六年置十六年分置繁陽縣大業初廢入)湯陰(舊廢開皇六年又置有博望岡)臨河
(開皇六年置)澶水(開皇十六年置)
河内郡(舊置懷州)統縣十戸十三萬三千六百六河内(舊曰)
(野王置河内郡開皇初郡廢十六年縣改焉有軹縣大業初廢入尋置郡有太行有丹水有絺城)溫(舊廢)
(開皇十六年置古溫城)濟源(開皇十六年置舊有沁水縣後齊&KR1954;入有孔山母山有濟水淇水古原城)
河陽(舊廢開皇十六年置有盟津有古河陽城治)安昌(舊曰州縣置武德郡開皇初郡廢十八年)
(縣改為邢丘大業初改名安昌又廢懷縣入焉舊有平高縣後齊廢)王屋(舊曰長平後周改焉後又置懷)
(州及平齊廢州置王屋郡開皇初郡廢有王屋山齊子嶺有軹關)獲嘉(後周置修武郡開皇初郡廢十)
(六年置殷州大業初州廢)新鄉(開皇初年置有關官舊有獲嘉縣後齊廢)修武(後魏置修武後齊併)
(入焉開皇十六年析置武陟大業初併入焉又有東魏廣寧郡後周廢)共城(舊曰共後齊廢開皇六年)
(復置曰共城有共山白鹿山)
長平郡(舊曰建州開皇初改為澤州)統縣六戸五萬四千九百一十
三丹川(舊曰高都後齊置長平高都二郡後周併為高平郡開皇初郡廢十八年改為丹川大業)
(初置長平郡有太行山)沁水(舊置廣寧郡後齊郡廢縣改為永寧開皇十八年改焉有輔山)端氏
(後魏置安平郡開皇初郡廢有巨峻山秦川水)濩澤(有嶕嶢山濩澤山)高平(舊曰平高齊末改焉)
(又併泫氏縣入焉有關官)陵川(開皇十六年置)
上黨郡(後周置潞州)統縣十戸十二萬五千五十七上黨
(舊置上黨郡開皇初郡廢有壺關縣大業初復置郡廢壺關入焉有羊頭山抱犢山)長子(後齊廢開皇九)
(年置曰寄氏縣十八年改為長子舊有屯留樂陽二縣後齊廢有濁漳水堯水)潞城(開皇十六年置有黃)
(阜山)屯留(後齊廢開皇十六年復)襄垣(舊置襄垣郡後齊郡廢後周置韓州大業初州廢有鹿臺)
(山)黎城(後魏以潞縣被誅遺人置十八年改名黎城有積布山松門嶺)涉(後魏廢開皇十八年復有)
(崇山)鄉(石勒置武鄉郡後魏去武字開皇初郡廢十六年分置榆社縣大業初廢又有後魏南垣州尋改豐)
(州後周廢)銅鞮(有舊湼縣後魏改為陽城開皇十八年改為甲水大業初省入有銅鞮水)沁源(後魏)
(置縣及義寧郡開皇初廢十六年置沁州又義寧縣十八年改為和川大業初州廢又廢和川縣入)
河東郡(後魏曰秦州後周改曰蒲州)統縣十戸十五萬七千七十八
河東(舊曰蒲坂縣置河東郡開皇初郡廢十六年析置河東縣大業初置河東郡併蒲坂入有酒官)
(有首山有嬀汭水)桑泉(開皇十六年置有三疑山)汾陰(舊置汾陰郡開皇初郡廢有龍門山)龍
門(後魏置龍門郡開皇初郡廢)芮城(舊置曰安戎後周改焉又置永樂郡後省入焉有關官)安
邑(開皇十六年置虞州大業初州廢有鹽池銀冶)夏(舊置安邑郡開皇初郡廢有巫咸山稷山虞坂)河
北(舊置河北郡開皇初郡廢有關官有砥柱山有傅巖)猗氏(西魏改曰桑泉後周復焉)虞鄉(後魏)
(曰安定西魏改曰南解又改曰綏化又曰虞鄉有石錐山百梯山百徑山)
絳郡(後魏置東雍州後周改曰絳州)統縣八戸七萬一千八百七十六
正平(舊曰臨汾置正平郡開皇初郡廢十八年縣改名焉大業初置絳州又有後魏南絳郡後周廢)
(郡又併南絳縣入小鄉縣開皇十八年改曰汾東大業初省入焉)翼城(後魏置曰北絳縣并置北絳郡)
(後齊廢新安縣幷南絳縣入焉開皇初郡廢十八年改為翼城有烏嶺山東涇山冇澮山)絳(舊置絳郡開皇)
(初郡廢後周置晉州建德五年廢)曲沃(後周置建德六年廢有絳山橋山)稷山(後魏曰高凉開)
(皇十八年改焉有後魏龍門郡開皇初廢又有後周勲州置總管後改曰絳州開皇初移)聞喜(有景山有)
(董澤陂)垣(後魏置邵郡及白水縣後周置邵州改白水為亳城開皇初郡廢大業初州廢縣改為垣縣又)
(省後魏所置清廉縣及後周所置蒲原縣入焉有黑山)太平(後魏置後齊省臨汾縣入焉有關官)
文城郡(東魏置南汾州後周改為汾州後齊為西汾州後周平齊置總管府開皇四年府廢十六年改)
(為耿州後復為汾州)統縣四戸二萬二千三百吉昌(後魏曰定陽縣并置)
(定陽郡開皇初郡廢十八年縣改名焉大業初置文城郡有風山)文城(後魏置有石門山)伍城
(後魏置曰刑軍縣後改為伍城後又置伍城郡開皇初郡廢又廢後魏平昌縣入焉大業初又廢大寧縣入焉)
昌寧(後魏置并内陽郡開皇初郡廢有壺口山崿山)
臨汾郡(後魏置唐州改曰晉州後周置總管府開皇初府廢)統縣七戸七萬一千
八百七十四臨汾(後魏曰平陽并置平陽郡開皇初改郡為平河改縣為臨汾尋郡廢)
(又有東魏西河敷城伍城北伍城定陽等五郡後周廢為西河定陽二郡開皇初郡並廢又有後魏永安縣開)
(皇初改為西河大業初省又有舊襄城縣後齊省有姑射山)襄陵(後魏大武禽赫連昌乃分置禽昌縣)
(齊併襄陵入禽昌縣大業初又改為襄陵)冀氏(後魏置冀氏郡領冀氏合陽二縣後齊郡廢又廢合陽入)
(焉)楊霍邑(後魏曰永安并置永安郡開皇初郡廢十六年置汾州十八年改為呂州縣曰霍邑)
(大業初州廢有霍山有彘水)汾西(後魏曰臨汾并置汾西郡開皇初郡廢十八年縣改為汾西又有後)
(周新城縣開皇十年省入)岳陽(後魏置曰安澤大業初改焉)
龍泉郡(後周置汾州開皇四年置西汾州總管五年改為隰川總管大業初府廢)統縣五戸
二萬五千八百三十隰川(後周置縣初曰長壽又置龍泉郡開皇初郡廢縣改)
(曰隰川大業初置郡)永和(後周置曰臨河縣及臨河郡開皇初郡廢十八年縣改名焉有關官)樓山
(後周置曰歸化開皇十八年改名焉有北石樓山有孔山)石樓(舊置吐京郡及吐京縣開皇初郡廢十八)
(年縣改名)蒲(後周置有伍城郡及石城郡及石城縣周末並廢又有後魏平昌縣開皇中改曰蒲川大業初)
(廢入焉)
西河郡(後魏置汾州後齊置南朔州後周改曰介州)統縣六戸六萬七千三
百五十一隰城(舊置西河郡開皇初郡廢大業初復有隱泉山)介休(後魏置定陽郡)
(平昌縣後周改郡曰介休以介休縣入焉開皇初郡廢十八年縣改曰介休)永安(有雀鼠谷)平遥
(開皇十六年析置清世縣大業初廢入焉又後魏置蔚州後周廢有鹿臺山)靈石(開皇十年置有介山)
(有靖巖山)綿上(開皇十六年置有沁水)
離石郡(後齊置西汾州後周改為石州)統縣五戸二萬四千八十一
離石(後齊曰昌化縣置懷政郡後周改曰離石郡及縣又置寧鄉縣開皇初郡廢大業初置郡併寧鄉入)
(焉)修化(後周置曰窟胡并置窟胡郡開皇初郡廢後縣改為修化又後周置盧山縣大業初併入焉有)
(伏慮山)定胡(後周置及置定胡郡開皇初郡廢有關官)平夷(後周置)太和(後周置曰烏突)
(及置烏突郡開皇初郡廢縣尋改焉有湫水)
鴈門郡(後周置肆州開皇五年改為代州置總管府大業初府廢)統縣五戸四萬二
千五百二鴈門(舊曰廣武置鴈門郡開皇初郡廢十八年改曰鴈門大業初置鴈門郡有)
(關官有長城有纍頭山有夏屋山)繁畤(後魏置并置繁畤郡後周郡縣并廢開皇十八年復置縣有東)
(魏武州及吐京齊新安三郡寄在城中後齊改為北靈州尋廢有長城滹沱水泒水唐山)崞(後魏置曰石城)
(縣東魏置廓州有廣安永定建安三郡寄山城後齊廢郡改為北顯州後周廢開皇十年改縣曰平宼大業初)
(改為崞縣又有雲中城東魏僑置恒州尋廢有無京山崞山有土城)五臺(舊曰慮虒久廢後魏置曰驢夷)
(大業初改焉有五臺山)靈丘(後魏置靈丘郡後齊省莎泉縣入焉後周置蔚州又立大昌縣開皇初郡)
(廢縣併入焉大業初州廢)
馬邑郡(舊置朔州開皇初置總管府大業初府廢)統縣四戸四千六百七十
四善陽(後齊置縣曰招遠郡曰廣安開皇初郡廢大業初縣改曰善陽置代郡尋曰馬邑又有後)
(魏桑乾郡後齊以置朔州及廣寧郡後周郡廢大業初州廢)神武(後魏置神武郡後齊改曰太平後周)
(罷郡有桑乾水)雲内(後魏立平齊郡尋廢後齊改曰太平縣後周改曰雲中開皇初改曰雲内有後魏都)
(置司州又有後齊安遠臨塞威遠臨陽等郡屬北恒州後周並廢有純眞山白登山武周山有濕水)開陽
(舊曰長寧後齊置齊德長寧二郡後周廢齊德郡開皇初郡廢十九年縣改曰開陽)
定襄郡(開皇五年置雲州總管府大業元年府廢)統縣一戸三百七十四
大利(大業初置帶郡有長城有陰山有紫河)
樓煩郡(大業四年置)統縣三戸二萬四千四百二十七静
樂(舊曰岢嵐開皇十八年改為汾源大業四年改焉有長城有汾陽宫有關官有管涔山天池汾水)臨
泉(後齊置曰蔚汾大業四年改焉)秀容(舊置泗州後齊又置平宼縣後周州徙鴈門開皇初置新興郡)
(銅川縣郡尋廢十年廢平宼縣十八年置忻州大業初州廢又廢銅川有程侯山繫舟山有嵐水)
太原郡(後齊并州置省立别宮後周置并州六府後置總管廢六府開皇二年置河北道行臺九年改)
(為總管府大業初府廢)統縣十五戸十七萬五千三晉陽(後齊置曰)
(龍山帶太原郡開皇初郡廢十年改縣曰晉陽十六年又置清源縣大業初省入焉有龍山蒙山)太原
(舊曰晉陽帶郡開皇十年分置陽眞縣大業初省入焉有晉陽宮有晉水)交城(開皇十六年置)汾陽
(舊曰陽曲開皇六年改為陽直十六年又改名焉復分置盂縣大業初廢有摩笄山)文水(舊曰受陽開皇)
(十年改焉有文水沁水)祈(後齊廢開皇中復)壽陽縣開(皇十年改州南受陽為文水分州東故壽)
(陽置壽陽有鷰巖)榆次(後齊曰中都開皇中改焉)太谷(舊曰陽邑開皇十八年改焉)樂平
(舊置樂平郡開皇初廢郡十六年分置遼州及東山縣大業初廢州及東山縣有臯洛山有清漳水)和順
(舊曰梁榆開皇十年改有九京山)遼山(後魏曰遼陽後齊省開皇十年置改名焉十六年屬遼州并置)
(交漳縣大業初廢州幷罷交漳入焉有萁轑水)平城(開皇十六年置有徐水)石艾(有蒙山)盂
(開皇十六年置曰原仇大業初改焉有白鹿山)
襄國郡(開皇十六年置邢州)統縣七戸十萬五千八百七十三
龍岡(舊曰襄國開皇九年改名焉十六年又置青山縣大業初省入焉有黑山有㴲水)南和(舊置)
(北廣平郡後齊省入廣平郡後周分置南和郡開皇初郡廢十六年置任縣大業初廢入)平鄉沙
河(開皇十六年置有罄山)鉅鹿(後齊廢開皇六年置南蠻縣後廢入焉)内丘(有千言山)柏
仁(有鵲山)
武安郡(後周置洺州)統縣八戸十一萬八千五百九十五
永年(舊曰廣平置廣平郡後齊廢北廣平郡及曲梁廣平二縣入開皇初郡廢復置廣平後改曰雞澤仁)
(壽元年改廣平為永年大業初置武安郡又併雞澤縣入)肥鄉(東魏省開皇十年復)清漳(開皇十六)
(年置)平恩洺水(舊曰斥漳後齊省入平恩開皇六年分置曲周大業初廢入焉)武安(開皇)
(十年分置陽邑縣大業初廢入焉有榆溪有閼與山有寖水)邯鄲(東魏廢開皇十六年復置陟鄉大業)
(初省入焉)臨洺(舊曰易陽後齊廢入襄國縣置襄國郡後周改為易陽縣别置襄國縣開皇六年改易陽)
(為邯鄲十年改邯鄲為臨洺開皇初郡廢有紫山狗山塔山)
趙郡(開皇十六年置欒州大業三年改為趙州)統縣十一戸十四萬八千一
百五十六平棘(舊置趙郡開皇初省有宋子縣後齊廢大業初置趙郡廢宋子縣入焉)
高邑贊皇(開皇十六年置有孔子嶺有白溝)元氏(舊縣後齊廢開皇六年置十六年分)
(置靈山縣大業初廢入焉有靈山)廮陶(舊曰廮遥開皇六年改為陶)欒城(舊縣後齊廢開皇十)
(六年復)大陸(舊曰廣阿置殷州及南鉅鹿郡後改為南趙郡改州為趙州開皇十六年分置欒州仁壽)
(元年改為象城大業初州廢縣改為大陸又開皇十六年所置大陸縣亦廢入焉)栢鄉(開皇十六年置)
(有&KR3094;&KR3054;山)房子(舊縣後齊省開皇六年復有贊皇山有彭水)槀城(後齊廢下曲陽入焉改為槀城)
(縣置鉅鹿郡開皇初郡廢十年置廉州十八年改為槀城縣大業初州廢又開皇十六年置栢鄉縣亦廢入焉)
鼓城(舊曰曲陽後齊廢開皇十六年分置晉陽縣十八年改為鼓城十六年又置廉平縣大業初併入)
恒山郡(後周置恒州)統縣八戸十七萬七千五百七十一
眞定(舊置常山郡開皇初郡廢十六年分置常山縣大業初置恒山郡省常山入焉)滋陽(開皇六年)
(置十六年又置王亭縣大業初省入焉有大茂山歲山)行唐石邑(舊縣後齊改曰井陘開皇)
(六年改焉十六年析置鹿泉縣大業初併入有封龍山抱犢山)九門(後齊廢開皇六年復大業初又併新)
(市縣入焉有許春壘)井陘(後齊廢石邑以置井陘開皇六年復石邑縣分置井陘十六年於井陘置井州)
(及置葦澤縣大業初廢州并廢葦澤縣及蒲吾縣入焉)房山(開皇十六年置)靈壽(後周置蒲吾郡)
(開皇初郡廢)
博陵郡(舊置定州後周置總管府尋罷)統縣十戸十萬二千八百一十
七鮮虞(舊曰盧奴置鮮虞郡後齊廢盧奴入安喜開皇初廢郡以置鮮虞縣大業初置博陵郡又)
(廢安喜入焉有盧水)北平(舊置北平郡後齊郡廢又併望都蒲陰二縣來入開皇六年又置望都大業初)
(又廢有都山伊祈山有漂水)唐(舊縣後齊廢開皇十六年復有堯山郎山中山)恒陽(舊曰上曲陽後)
(齊去上字開皇六年改為石邑七年改曰恒陽有恒山有恒陽溪有范水)新樂(開皇十六年置有黃山)
隋昌(後魏曰魏昌後齊廢開皇十六年復仍改焉)毋極義豐(開皇六年置舊有安國縣)
(後齊廢)深澤(後齊廢開皇六年復)安平(後齊置博陵郡開皇初廢十六年置深州大業初州廢)
河間郡(舊置嬴州)統縣十三戸十七萬三千八百八十三
河間(舊置河間郡開皇初郡廢大業初復置郡併武垣縣入焉)文安(有狐狸液)樂壽(舊曰樂城)
(開皇十八年改為廣城仁壽初改焉)束城(舊曰束州後齊廢開皇十六年置後改名焉)景城(舊曰)
(成平開皇十八年改焉)高陽(舊置高陽郡開皇初郡廢十六年置蒲州大業初州廢并任丘縣入焉)
鄚(有易城縣後齊廢開皇中置永寧縣大業初廢入焉)博野(舊曰博陸後魏改為博野後齊廢蠡吾縣)
(入焉有君子淀)清苑(舊曰樂鄉後齊省樊與北新城清苑樂鄉入永寧改名焉開皇十八年改為清苑)
長蘆(開皇初置并立漳河郡郡尋廢十六年置景州大業初州廢)平舒(舊置章武郡開皇初廢)
魯城(開皇十六年置)饒陽(開皇十六年分置安平蕪蔞二縣大業初省入焉)
涿郡(舊置幽州後齊置東北道行臺後周平齊改置總管府大業初府廢)統縣九戸八萬
四千五十九薊(舊置燕郡開皇初廢大業初置涿郡)良鄉安次涿
(舊置范陽郡開皇初郡廢)固安(舊曰故安開皇六年改焉)雍奴昌平(舊置東燕州及平昌)
(郡後周州郡並廢後又置平昌郡開皇初郡廢又省萬年縣入焉有關官有長城)懷戎(後齊置北燕州)
(領長寧永豐二郡後周去北字開皇初郡廢大業初州廢有喬山歴陽山大小翮山有漷水水涿水阪泉水)
潞(舊置漁陽郡開皇初廢)
上谷郡(開皇元年置易州)統縣六戸三萬八千七百易(開皇初置)
(黎郡尋廢十六年置縣大業初置上谷郡舊有故安縣後齊廢有駮牛山五迴嶺有易水除水)淶水(舊曰)
(逎縣後周廢開皇元年以范陽為逎更置范陽於此六年改為固安八年廢十年又置為永陽十八年改為淶)
(水)逎(舊范陽居此俗號小范陽開皇初改為逎)遂城(舊曰武遂後魏置南營州淮營州置五郡十都)
(屬建德郡襄平新昌屬遼東郡永樂屬樂浪郡富平帶方永安屬營丘郡後齊唯留黎一郡領永樂新昌二縣)
(餘並省開皇元年州移三年郡廢十八年改為遂城有龍山)永樂(舊曰北平後周改名焉有郎山)飛
狐(後周置曰廣昌仁壽初改焉有栗山有巨馬河)
漁陽郡(開皇六年徙玄州於此并立總管府大業初府廢)統縣一戸三千九百
二十五無終(後齊置後周又廢徐無縣入焉大業初置漁陽郡有長城有燕山無終山有洵)
(河如河庚水灅水濫水有海)
北平郡(舊置平州)統縣一戸二千二百六十九盧龍(舊置北平)
(郡領新昌朝鮮二縣後齊省朝鮮入新昌又省遼西郡并所領海陽縣入肥如開皇六年又省肥如入新昌十)
(八年改名盧龍大業初置北平郡有長城有關官有臨渝宮有覆舟山有碣石有玄水盧水湼水閏水龍鮮水)
(臣梁水有海)
安樂郡(舊置安州後周改為玄州開皇十六年州徙尋置檀州)統縣二戸七千五
百九十九燕樂(後魏置廣陽郡領大興方城燕樂三縣後齊廢郡以大興方城入焉大業)
(初置安樂郡有長城有沾河)密雲(後魏置密雲郡領白擅要陽密雲三縣後齊廢郡及二縣入密雲又)
(有舊安樂郡領安市土垠二縣後齊廢土垠入安市後周廢安市入密雲縣開皇初郡廢有長城有桃花山螺)
(山有漁水)
遼西郡(舊置營州開皇初置總管府大業初府廢)統縣一戸七百五十一
柳城(後魏置營州於和龍城領建德冀陽昌黎遼東樂浪營丘等郡龍城大興永樂帶方定荒石城廣都)
(陽武襄平親昌平剛柳城富平等縣後齊唯留建德冀陽二郡永樂帶方龍城大興等縣其餘並廢開皇元年)
(唯留建德一郡龍城一縣其餘並廢尋又廢郡改縣為龍山十八年改為柳城大業初置遼西郡有帶方山秃)
(黎山雞鳴山松山有渝水白狼水)
冀州於古堯之都也舜分州為十二冀州析置幽幷其
於天文自胃七度至畢十一度為大梁屬冀州自尾十
度至南斗十一度為析木屬幽州自危十六度至奎四
度為娵訾屬幷州自柳九度至張十六度為鶉火屬三
河則河内河東也準之星次本皆冀州之域帝居所在
故其界尤大至夏廢幽幷入焉得唐之舊矣信都清河
河間博陵恒山趙郡武安襄國其俗頗同人性多敦厚
務在農桑好尚儒學而傷於B重前代稱冀幽之士鈍
如椎蓋取此焉俗重氣俠好結朋黨其相赴死生亦出
於仁義故班志述其土風悲歌忼慨椎剽掘冢亦自古
之所患焉前諺云仕官不偶遇冀部實弊此也魏郡鄴
都所在浮巧成俗彫刻之工特云精妙士女被服咸以
奢麗相高其性所尚習得京洛之風矣語曰魏郡清河
天公無奈何斯皆輕狡所致汲郡河内得殷之故壤考
之舊說有紂之餘教汲又衞地習仲由之勇故漢之官
人得以便宜從事其多行殺戮本以此焉今風俗頗移
皆向於禮矣長平上黨人多重農桑性尤朴直蓋少輕
詐河東絳郡文城臨汾龍泉西河土地沃少塉多以是
傷於儉嗇其俗剛強亦風氣然乎太原山川重複實一
都之會本雖後齊别都人物殷阜然不甚機巧俗與上
黨頗同人性勁悍習於戎馬離石鴈門馬邑定襄樓煩
涿郡上谷漁陽北平安樂遼西皆連接邊郡習尚與太
原同俗故自古言勇俠者皆推幽幷云然涿郡太原自
前代以來皆多文雅之士雖俱曰邊郡然風教不為比
也
北海郡(舊置青州後周置總管府開皇十四年府廢)統縣十戸十四萬七千
八百四十五益都(舊置齊郡開皇初廢大業初置北海郡有堯山峱山)臨淄(及東)
(安平西安並後齊廢開皇十六年又置臨淄及時水縣大業初廢高陽時水二縣入焉有社山葵丘牛山稷山)
千乘(舊置樂安郡開皇初郡廢)博昌(舊曰樂安開皇十六年改焉又十八年析置新河縣大業初廢)
(入焉)壽光(開皇十六年置閭丘縣大業初廢入焉)臨朐(舊曰昌國開皇六年改為逢山又置般陽)
(縣大業初改曰臨朐并廢般陽入焉有逢山汴山穆陵山大峴山有汶水涪水)都昌(有箕山阜山白狼山)
北海(舊曰下密置北海郡後齊改郡曰高陽開皇初郡廢十六年分置維州大業初州廢縣改名焉)營
丘(後齊廢開皇十六年復有叢角山女節山)下密(後魏曰膠東後齊廢開皇六年復改為濰水大業初)
(改名焉有鐵山有溉水)
齊郡(舊曰齊州)統縣十戸十五萬二千三百二十三歴城
(舊置濟南郡開皇初廢大業初置齊郡廢山茬縣入焉有舜山雞山盧山鵲山華山鮑山)祝阿臨
邑臨濟(開皇六年置曰朝陽十六年改曰臨濟别置朝陽大業初廢入焉)鄒平(舊曰平原)
(開皇十八年改名焉)章丘(舊曰高唐開皇十六年改焉又置營城縣大業初廢入焉又宋置東魏郡後齊)
(廢有東陵山長白山龍盤山)長山(舊曰武彊置廣川郡併東清河平原二郡入改曰東平原郡開皇初)
(郡廢又十六年置濟南縣十八年改武彊曰長山大業初省濟南縣入焉)高苑(後齊曰長樂開皇十八年)
(改為會城大業初改焉)亭山(舊曰衛國後齊併土鼓肥鄉入焉開皇六年改名亭山有龍舟山儒山)
淄川(舊曰貝丘置東清河郡後齊郡廢開皇十六年置淄州十八年縣改名焉大業初州廢)
東萊郡(舊置光州開皇五年改曰萊州)統縣九戸九萬三百五十一
掖(舊置東萊郡後齊併曲城當利二縣入焉開皇初廢郡大業初復置郡有缶山有掖水光水)膠水
(舊曰長廣仁壽元年改名焉有明堂山)盧鄉(後齊盧鄉及梃城並廢開皇十六年復置盧鄉并廢梃城)
(入焉)即墨(後齊及不其縣並廢開皇十六年復并廢不其入焉有大勞山馬山有田横島)觀陽(後周)
(廢開皇十六年復又分置牟州大業初州廢)昌陽(有巨神山)黃(舊置東牟長廣二郡後齊廢東牟郡)
(入長廣郡開皇初郡廢)牟平(有牟山龍山金山九目山)文登(後齊置有石橋有文登山斥山之罘)
(山)
高密郡(舊置膠州開皇五年改為密州)統縣七戸七萬一千九百二十
諸城(舊曰東武置高密郡開皇初郡廢十八年縣改名焉大業初復置郡有烽火山)東莞(後齊)
(併姑幕縣入焉有箕山濰水)郚城(舊置平昌郡後齊廢郡置琅邪縣廢朱虚入焉大業初改名郚城)
安丘(開皇十六年置曰牟山大業初改名并省安昌入焉)高密(後齊廢淳于縣入焉)膠西(舊曰)
(黔陬置平昌郡開皇初郡廢十六年置縣曰膠西大業初又以黔陬入焉)琅邪(開皇十六年置曰豐泉大)
(業初改焉有徐山盧山鄣日山膠水)
周禮職方氏正東曰青州其在天官自須女八度至危
十五度為玄枵於辰在子齊之分野吳札觀樂聞齊之
歌曰泱泱乎大風也哉國未可量也在漢之時俗彌侈
泰織作冰紈綺繡純麗之物號為冠帶衣履天下始太
公以尊賢尚智為教故士庶傳習其風莫不矜于功名
依於經術闊達多智志度舒緩其為失也夸奢朋黨言
與行謬齊郡舊曰濟南其俗好教飾子女淫哇之音能
使骨騰肉飛傾詭人目俗云齊倡本出此也祝阿縣俗
賓婚大會餚饌雖豐至於蒸膾嘗之而已多則謂之不
敬共相誚責此其異也大扺數郡風俗與古不殊男子
多務農桑崇尚學業其歸于儉約則頗變舊風東萊人
尤朴魯故特少文義
隋書卷三十
隋書卷三十考證
地理志中陳留以下注監本闕復十六年析置新里
縣大業十一字又闕黃縣後齊廢入有睢水渙水十
一字下邑闕下字考城注闕考陽置北梁郡後齊郡
縣並廢十二字又闕縣開皇十八年以重名改曰考
城十三字楚丘注闕譙郡後齊郡縣並廢八字又闕
氏六年改曰楚丘七字又闕碭山二字注又闕後魏
置曰安陽開皇十八年改十二字俱從閣本補
滳河監本滳訛滴(臣映斗)按滳音商水名从商與涓
滴之滴从商音的者異滳河即今山東武定府之商
河縣也注濕沃縣漢書濕作溼一本作隰
茬平一本茬作茌
和順注有九京山按禮記檀弓趙文子曰是全要領
以從先大夫于九京也注九京山名在今絳州晉大
夫墓地在九京京即原字古作京又文子與叔譽觀
于九原
毋極監本毋訛母按毋極即今無極縣唐書地理志
無極注無本作毋萬歲通天二年更
隋書卷三十考證
