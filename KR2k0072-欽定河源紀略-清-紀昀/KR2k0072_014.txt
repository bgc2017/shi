河源紀略卷七
列表四
河源流行方向表
按洪河流逕之處雖百折必東然崇巖巨谷則隨
山勢以旋轉平原曠野又縱横曼衍各逐地形故
所向不能一定大抵東北向者十之六七惟伏入
青海則東南流其繞磧石山者盤折幾遍但未西
南流耳謹以次表列凡黃河正源以大字書之其
旁源則以細字分行用作識别焉
