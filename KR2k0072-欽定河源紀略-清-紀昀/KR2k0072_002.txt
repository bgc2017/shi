御製河源詩
惟嶽曰有五惟瀆曰有四四瀆河居一宏功贊
天地金隄護九曲邇年每有事(戊戌年儀封十六堡决口庚子年睢寧之郭家)
(渡考城之張家油房掣溜均在南岸昨辛丑秋儀封青龍岡漫口則在北岸)瓠子計己竭
靈源致虔祭因遣侍衛往(豫省青龍岡漫工因屢次合龍未就於本年二月内命大)
(學士阿桂之子乾清門侍衛阿彌逹前往務窮河源告奏祭河神事竣復命並據按定南針繪圖具說呈覽所)
(星宿海情形有舊圖未備之處星宿海蒙古語鄂敦淖爾鄂敦即星宿淖爾即海也星宿海有泉千百涌出俱)
(綠水惟西南一河名阿勒坦郭勒蒙古語阿勒坦即黃金郭勒即河也此河實係黃河上源其水色黃從東南)
(流更折而西北回旋三百餘里穿入星宿海因會諸綠水黃色微淡自此合流東下屈曲千七百餘里至貴德)
(堡抉沙激浪水色全黃始名黃河向以星宿海諸泉為河源雖未窮至阿勒坦郭勒之上源而河由星宿海以)
(行謂之源亦不致大相逕庭云)窮源命必至歸來新圖呈舊圖稱未備
舊云星宿海便即河源是(叶)蒙古語鄂敦鄂敦星宿謂
此固非差訛然河其南寄因更向西行溯洄川益䆳色
赤作黃金别流無敢厠詢以蒙古名曰阿(勒字兩字作一讀後仿)
(此)坦郭勒(叶)阿(勒)坦謂黃金郭勒則河義更西得巨石
詢蒙古名字阿(勒)坦噶逹素北極星名意(阿勒坦郭勒之西有)
(巨石高數丈亭亭獨立名阿勒坦噶逹素齊老阿勒坦噶逹素蒙古語北極星也齊老石也惟此一石峰其崖)
(壁乃土作黃赤色更無草木壁上為天池池中流泉噴湧釃為百道皆作金色入阿勒坦郭勒實黃河真源也)
司水見道經不約今古契再上則赤壁壁端天池積(叶)
釃泉作金色真源信無二山土胥金色更無林木翳東
南流折北屈注三百里(叶)穿星宿海東色微淡以易東
至貴德堡遂作純黃色(叶)向稱星宿源亦未大差致
集林云有人(未書其名)見婦浣紗異張騫支機石更述荆楚
記或到星宿海傅會傳竒偽統
天一所生軒圖旨早示考訂誌其詳惟籲
安瀾賜
按班固漢書張騫傳天子使窮河源其山多玉石采
來天子按古圖書名河所出山曰昆侖云而固贊又
謂騫使大夏之後窮河源惡覩所謂昆侖者乎故言
九州山川尚書近之於是鄧展遂謂河源出於積石
是皆拘墟未見顔色之言蓋千古以上中國以外記
載己舛言語不通而欲定其確實何異北轅適越考
元史始有星宿海之名而以為河源元蒙古也鄂敦
即星宿彼時訛譯為火敦則漢人不通蒙古語耳此
為近之今則更溯以上遂得真源然昆侖之語亦不
為無因蓋昆侖在今回部中回部諸水皆東注蒲昌
海即鹽澤也鹽澤之水皆入地伏流至青海始出則
星宿海諸水皆是也而大河之源獨黃色為靈異更
在星宿海之上非昆侖之水伏地至此以出而挾星
宿海諸水為河瀆而何濟水三伏三見此亦一證矣
獨漢書所云采玉則因昆侖出玉未免牽就詢之阿
彌逹則稱河源皆土山無石無石安能有玉夫非精
通蒙古語及漢書更問之親履其地之人率欲定此
事體大而地遠理博之事不亦甚難乎於甚難而得
决疑傳正亦一大快也
