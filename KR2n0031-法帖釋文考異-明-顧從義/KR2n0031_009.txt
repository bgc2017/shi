法帖釋文考異卷九明顧從義撰
晉中書令王獻之書(伯思云此卷王大令部僞者最少相過終無復日借匪獻)
(之韻自可賞)
相過終無復日悽切在心未嘗暫掇(施與陳辨作撥)一日臨坐
目想勝風但有感慟當復如何常謂人之相得古今洞
盡此處殆無恨于懷但痛神理與此而窮耳盡此感深
殆無冥(劉闕施作寘)處常恨況相遇之難而乖其所同
省告不覺灌(施作滻)流既已往矣(當作員)亦復何言獻
之(米云無名人偽)
諸舍復何如吾家多患憂面以問慰情不知可耳永
永嘉比復患下上下諸疾患乃爾燋馳豈可懷不
審今復何如㛐即平和耳貞夀不成病不
鵝還慰姊意(潘本右有錠紋有補痕右貫兩行至復字顧本有裂未補未錠)今已嘗(施與)
(陳俱作當)向發分張諸懷可言殊嘗(同上)復憂縣婢腹痛見差
不劉家疾患即差秀已還也(伯思云鵝還慰姊意帖鵝者王氏子姓之小字耳猶)
(袁羊顧虎之類或以此鵝即逸少所愛之鵝甚可鄙笑)
諸女無日事懸心阮新婦何日至至(一作慰)姉目下(一帖有君)
(書二字)
獻之死罪授衣諸感悲情伏惟哀慕兼慟痛毒難居見
徐㑺并使君書承比極勝但承此凶問當復大頓耳比
日憂馳無復意不審尊體云何脚及可痛氣得此哀號
何如先大惡時灸創(古瘡字)特不堪此不乃爲患眠食幾
許使君今地實難爲識然所以爲識政在此耳(大觀帖此下尚)
(有四十二字伯思云授衣帖歷世所傳自爲一卷法帖中亡其帖尾政在此耳下當云當今可復使不萬全不)
(願其以多筭難易得之便自可令不爲因絫耳比者忉怛當不可言當不可言獻之死罪法帖無此四十三字)
(又其間多有燥筆及魚食處而官帖不復依本其失多矣)
獻之白奉别告承安和慶慰極冷不審尊體復何必(諸本)
(皆作必劉施作如)獻之比日如復小勝因夜行忽復下如欲作
㿃今服藥盡温燥理冀當可耳然異極都不得復小失
和卿(黃諫作已)惡亦不復得妄近生冷體氣頓至此令人絶
歎行(黃諫作何)有佳酒(劉作治陳施作酒)便服(大觀帖此下多獻之二字字亦微大施謂)
(别用摹入此帖者)
想彼悉佳汝復見諸女不此上(施作近)下故爾耳
獻之白(一無白字)承承姑比日復小進退其爾不得一極和
憂悚猶深不審比(劉作以)服散未必得力耳比驎(張堪小字也)
相聞故云惡懸懷使君數得書也(有飛白)獻之白思戀觸
事彌至獻之既欲(潘本右有第九卷三字)過餘杭州將若比還京
必視之來月十左右便當發奉兄(當作見)無復日比告何
喻願復盡珍重理獻之白(一本無白字)
獻之白節過歲終衆感纏心伏惟同之奉月初告承極
不平復頭眼半體&KR2096;恒惡兄告說姉故殊黃瘦憂馳可
言寒切不審尊體復何如眠食轉進不氣力漸復先(劉作)
(先施與陳作充案筆法當作克)耳遲復(潘本復右有錠紋有小補㾗)旨告獻之故爾
獻之
願餘餘(施云此帖前段已亡無文義可考)上(一作近非)下安和知婢日夕疏
慰意育故羸懸心倪比健也(上二字飛白)適奉奉永嘉去月
十一日動靜故常患不寧諸女無復消息獻之
再拜夏節近感思深惟窮號崩絶不可忍處晴快不審
體中何似食噉復多(當作知)少甚馳情不審諸舍復何如
未復西動靜不寧此多患反側願深寘勉故承問
思戀無往不慰省告對之悲塞未知何日復得奉見何
以喻此心(潘本此心右有錠紋顧本有補痕無錠紋)惟願盡珍重理遲此信
反復知動靜
十二月廿七日具疏操之獻之再拜歲盡無復日感思
兼懷不自勝兄亦同之柰何柰何奉十二日告承承掾
安和慰馳情姉三兄諸患故爾不損憂馳晴快不審尊
體並復何如遲復來告操之故平平己再服散冀得力
獻之亦忘(劉與施作惡或是忌字)憒勿謹拜疏不具操之等再拜
衞軍猶未平和而哀勞殊未得盡消息理常以不寧僕
射得散力甚慰表解臺職不知得恕不復冠軍告(疑作首)
懸企(文本有裂紋貫後行息字)
獻之白兄靜息應佳何以復小惡耶伏想比消息理盡
轉勝耳礜石深是可疑事兄憙(通作喜)患散輒發㿈勢爲
積乃不易願復更思獻之唯賴消息内外極生冷而心
腹中恒無他此一事是差但疾源不除自不得佳論事
當(劉作常陳施作當)隨宜思之也獻之姉性纏綿觸事殊當(劉作)
(常陳施作當)不可獻之方當長愁耳(施云自姉性纏綿以下載續帖中第二卷右軍)
(部字體一同伯思云靜息帖云賴消息内外極生冷内外二字本行旁注故字差小而昧者摹填著行中非也)
(當依本爲勝諸帖中此例甚多如十七帖中遠想慨然孔琳之帖恨恨脚中轉劇等字本皆側注後人摹以入)
(行雖失格體猶於理未害至於讀蘭亭叙者以不知老之將至旁一僧字爲逸少作曾字之誤借使摹入行中)
(則害理矣案古蘭亭叙本二十八行至第十四行間特闊者蓋接紙處而不與知字適在此行之末梁舍人徐)
(僧權於其旁著名當時謂之押縫梁御府中法書率如此而此帖僧字下亡其權字近世人殊不知此乃云僧)
(者曾之誤因讀爲曾不知老之將至非也又案晉史逸少本傳及書錄第十卷皆載此叙但云不知老之將至)
(而無曾字蓋可是正乃知善摹帖者勿問其黵滅注闕横斜細大一放其本而不小異乃不失真矣今法帖多)
(妄更易之至以注字入行大小既殊體不綴屬後人不曉從而效之一行之中洪纖頓異號子母體如第五卷)
(近世僞作釋智果書是也每一觀之使人深慨散又云靜息帖云礜石深是可疑事兄憙患散輒發㿈者寒)
(食散之類散中蓋用礜石是性極熱有毒故云深可疑也劉表在荆州與王粲登障山見一岡不生百草粲曰)
(此必古冢其人在世服生礜石熱蒸出外故草木焦滅鑿看果墓礜石滿塋又今洛水冬月不冰古人謂之温)
(洛下亦有礜石今取此石置甕水中水亦不冰又鸛伏卵以助暖氣其烈酷如此固不宜餌服子敬之語實然)
(聊附于此草又云異苑魏武北征踰頓升領眺矚見山岡不生百王粲曰是古冢此人在世服礜石而石生)
(熱蒸出外故卉木焦滅即令發看果得大墓内有礜石滿塋此段本草誤列在礬石部此云劉表障山當别有)
(出)
獻之白不謂鄱陽一門艱故至此追尋悲惋益不自勝
柰何柰何政坐視其滅盡使人悲熟賴子高在此不(潘本)
(此不中有補㾗右有錠紋文本顧本有裂未補未錠)爾無可成獻之
阮新婦勉身得雄甚善散騎(潘本散騎左冇錠紋有補㾗左貫五行右貫一行文)
(本顧本有裂未補未錠)殊常(施陳辨作當)憙也
雖奉對積年可以爲盡日之歡常苦不盡觸頗(一作額)之
暢方欲與姉(潘本顧本泉本皆闕中一筆)極當年之足(潘本之足間有錠紋有補)
(㾗右貫二行顧本有裂未補未錠)以之偕老豈謂乖别(一作列伯思及施俱作反)至
此諸懷悵塞實深當復何由日夕見姉耶俯仰(施作纏綿)悲咽
實無己己唯當(一作常)絶氣耳(伯思云奉對帖云方欲與姉極當年之足以之偕老)
(豈謂乖反至此當是與郗家帖也案子敬病篤請道士上章法應首過子敬曰不憶餘事惟省與郗家離婚子)
(敬前室郗曇女也郗氏自太尉鑒後爲江左名族其姓讀如絺繡之絺而世人以俗書郗字作郄因讀爲郤詵)
(之郤非也郤詵乃春秋晉大夫郤縠郗鑒乃漢御史大夫郗慮之後姓原既異音讀迥殊後世因俗書相亂郗)
(郤二姓遂不復辨亦近代氏族及小學二家之學不講故也陸魯望博古矣其詩有云一段清香染郄郎亦誤)
(讀也今因郄氏帖聊爾及之以糾俗繆梁中書郎虞龢表云逸少爲會稽子敬爲吳興故三吳之地偏多遺迹)
(又是暮年遒美之時今此卷中亦時有吳興帖然大令帖傳于世佳者尚多如乞假表庾公帖周姉帖洛神賦)
(劉氏所藏十二字等帖官帖中皆遺之頃以韻語題河南王氏所藏子敬帖云君家大令書盈紙茟勢翩翩趣)
(多媚雖云沓拖如少年豈至拘攣同餓隸會稽七子五知名此公風概尤超詣太極璿題猶重書謂石書太極)
(殿榜一時凜凜標英氣半袖精裓衆争求數幅新裠世尤貴當時親遇得己難況復傳今僅千歲龍珠歸浦劍)
(還津此帖君藏真得地才披尺許目增明鸞跂鴻驚欲飛逝硬黃響榻若傳吾完碧摹刊願垂世聊爾以記大)
(令書事澷附于此碧字疑)
夏日感思兼悼切割心懷痛當柰何得思道書慰意薄
熱汝比各可不吾並故諸惡勞益勿勿獻之白疏
獻之白思戀轉不可言瞻近而未得奉(潘本奉下有補㾗左貫還字文)
(本顧本同)見(或作具)但有歎塞遲諸作還具動靜獻之(施釋多一白字)
(潘本右有小補㾗顧損本同)
白東告具天寶疾患問何其倉卒乏(一作令)子(有飛白)孫常
欣倫早成家以此娛上下豈謂奄失此女愍惜深至惻
切心懷㛐哀念當可爲心情願不可保使人惋惋悲政
當(劉釋作常)隨事豁之耳㛐先積弊復有此痛心不審不乃
惡不甚以憂馳眠食復多少願遣無益盡消息理
吾十一日發吳興違遠兄姉感戀無喻慶等别不可言
比奉告故多患姉經(恐是纏字)感(按經感二字特小亦似以旁注摹入行者)極頓
憂馳益深適咨議十六日告風疾故爾反側餘可行未
東動靜不寧五宜速吳與丞别兄進猶戀冈勞亦極惡
馳情二女晚生皆佳未復(一作後)華姜疏比來得直疏故
惡故足(疑是云字)當視(示旁闕一點潘本顧本泉本皆同)華也汝兒女並可
不
廿九日獻之白昨遂不奉恨深體中復何如弟甚頓勿
勿不具獻之再拜(有飛白伯思云廿九日帖云昨遂不奉恨深此近世人語非子敬書)
承服腎氣丸故以爲佳獻之比服黃耆甚懃平平耳亦
欲至十齊(劑通)當可知
得書爲慰吾先夜遂大得服湯酒諸治漸折(大觀作相)故頓
極難勞知足下便去不得面别悵(劉作快非)恨深保愛臨書
增懷王獻之
元度時往來以此爲慰興公(孫綽字)使適還數日具都下
問人情所憂良可歎息諸吳(劉作從陳施作吳)數問齡前來經
日極爲差云仁祖欲請爲軍司不知行不(米云無名人僞帖伯思云)
(元度時來一帖米以爲無名人作僕謂此真晉人語但筆勢疎緩多失落耳謂大令書則非蓋中云仁祖欲請)
(爲軍司案獻之以晉孝武太元十一年年四十三卒上推謝尚於穆帝升平元年卒時獻之方年十三請軍司)
(又在升平前大令是時纔十許歲安得已作書論時事殆是穆帝時他人書第十卷元度何來遲亦此類)
慕容有易賴意耶(米云無名人僞)
薄冷足下沈痼已經歲月豈宜觸此寒耶人生稟氣各
有攸處相示消息
益部耆舊傳今送想催驅寫取了慎不可過淹留吾去
月(潘本右有錠紋有補㾗左貫四行顧本有裂未補未錠)從孫家求信信次頓爾
頻爲亂反側餳大佳柳六惠言餳可常餌亦覺有益耳
(米云已上二帖並歐陽率更書伯思云薄冷益部二帖米以爲歐率更書實然但米誤以益部爲益郎蓋下接)
(耆舊傳字此帖蓋借陳壽所著益部耆舊傳也)
前告先以陳事意必是更有家信未知期說見德遠書
所致(潘本右有錠紋有補㾗右貫二行)人耶(施作勞誤)何可足下今(施作足念一本)
(作云云)耶(耶字下又有一乛一釋作何可足下今水門米云無名人僞帖)鬱鬱(潘本鬱鬱右有第九)
(卷十四五小字)澗底松離離山上苖以彼徑寸莖蔭此百尺條
世胄躡高位英雋沈下僚(伯思云詠史詩鬱鬱澗底松數句乃集大令書)
一月廿九日告仲宗奉世諸兒禍變無常(伯思云一月二十九日黃)
(門帖亦王氏書而非大令也)
黃門隕背哀痛摧剥不自勝任柰何李何及書感塞父
姑告
令(一作念)外甥知(一作欲非)問郗新婦更篤憂慮深
獻之白思戀轉不可言瞻近而未得奉見但有歎塞遲
諸信還具動(此帖重本卷後尾闕四字泉本闕此一帖)
承冠軍故爾不覺轉勝灸無所覺憂馳深汝燋㥩可耳
(施作言謂劉誤作耳十卷内重此帖但書法大異)
可必不耳企遲此大都如常秀順至慰意順心痛委頓
燋勞
諸舍不能集會深哽(此下十八字泉本闕)塞仰料靜婢自常不和
知從事甚簡致此佳也(有飛白)
法帖釋文考異卷九
