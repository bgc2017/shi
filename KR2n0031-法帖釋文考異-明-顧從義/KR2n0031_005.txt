法帖釋文考異卷五明顧從義撰
蒼頡書(伯思云自蒼頡至程邈書皆偽史籕書傳世者岐鼓耳今此書云楊州裵易德系字)
(殊無三代體與其辭皆唐人筆也李斯書米云未知何人書㒒案其文云田疇耕耨為政朞月而致)
(灋令使父子為鄒魯乃李陽冰篆王密所撰明州刺史河東裵公紀德碣中字也其碑略云驚逋復)
(田疇闢教以耕耨故為政可朞月而致寬之則法令非行公之化夷俗為鄒魯使父子長幼各得其)
(宜此帖乃摹田疇等十八字為斯書與碑中篆無銖黍差而米云未知何人書蓋未嘗見此碑耳程)
(邈在秦雲陽獄作隸字迺今漢碑中字是也有此頡書隸方生今正書不應邈已作之大觀標目作史倉)
(闕)
夏禹書(劉釋闕)
出令聶子星記齊春(當作其)尚(施釋)
魯司寇仲尼書
烏延有吳君子之墓呼(施釋)
史籕書
唐(劉作楊施作剔案碧落碑有唐五十三禩唐字正與帖同王著蔡京輩皆未考此碑耳何不闕疑以誤後)
(學)州裴易德系
秦丞相李斯書
田疇耕耨為政朞月而致法令使(潘本使字有補痕左右貫一行右有錠紋)
(顧本有補痕未下錠文本有闕二条俱未補)父子為鄒魯(米云未知何人書)
秦程邈書(大觀標目作秦御史程邈書)
天得一以清地得一以寧神得一以靈谷得一以盈萬
物得一以生侯王得一以為為天下正其致之天無以
清將恐歇(米云同章帝偽帖)
宋儋書(伯思云宋儋唐明皇時人學鍾書但作側戾殊失大勢王著錄此書不知乃唐士意)
(為遠古人故與斯邈竝列其誤至此儋有嵩山圭禪師等碑傳於世字亦不甚工)
自一接拜情同兄弟沈吟緬懷固非小子之所勤及也
策質前謝恐乖昔賢共弊之道晦事勿語且絶(一作作非當作)
(紀)詩人匪報之實遲徊循驅偭俛未已殆將有辰矣足
下多可不怪高情内含如筠斯清比蕙又暢儋不以感
氣厚而修詐自廣不以撫已多而私頌作德未致力謝
馳懷宣書何陳萬一也悚息今秋盡野外草木變衰長
郊蕭條風物凄緊清都久客莫復相親足下退食公庭
睡罷私室櫛沐晞景收視解聽豈念歲華不待厭倦為
旅之士哉頃者釀玉初令弦絲正調竟(大觀少末筆一鈎)欲左
携鄭君幽指藥妙右對董叟高談道微情酣(潘本情酣右有補痕)
(貫六行左有錠紋顧本補痕同而無錠紋)世忘浩去塵粃思足下能順試實
其事為何如哉時聞眞聲迥閒笙鶴此復異於人境耳
可以息宴可以嘯歌久不閒然期今日(潘本今日字起有補痕左貫五)
(行至衛夫人帖耳字止今日右有錠紋顧本補痕同而無錠紋)之事也倚候騎氣自豫
光臨幸甚謹馳疏不得具(一作乙乙)宋儋白
衛夫人書(伯思云衛夫人帖蓋唐初李懷琳作事見竇臮述書賦如續帖中稽康絶交書)
(世傳七賢帖皆懷琳偽蹟也此與師帖尤疎繆案蕭子雲答武帝勅云臣昔不能拔賞随時所貴規)
(摹子敬多歴年所秊二十六著晉史至二王列傳欲作論草隸法言不盡意遂不能成十許年始見)
(勅旨論書一卷商略筆狀洞徹字體始變子敬全範元常逮爾以來自覺功進此偽帖云但衛随世)
(所學規摹鍾繇遂歴多載年卄著詩論草隸又云筆勢洞精字體遒媚皆竊取子雲啟中語欲小改)
(之遂失其句讀今世高識豈無何不悟此又衛夫人乃晉李矩妻李充母名鑠字茂猗既與師書自)
(當署名不但稱夫族及姓也以數事考之其偽不疑又前輩論此帖以其勅字從力館從舍為偽未)
(中其病蓋自二王以來偽字甚多陳為陣策為莢皆二王輩自製不可據此定眞偽也案茂猗廷尉)
(展之女恒之從妺汝陰太守李矩之妻伯思謂既與師書自當署名不但稱夫族及姓也愚謂春秋)
(婦人稱姓如周女曰姬宋女曰子齊女曰姜書是也伯思未之考耳大觀標目作晉衛夫人)
衛稽首和南近奉勅寫急就章遂不得與師書耳但衛
随世所學規摹鍾繇遂歴多載年廿著詩論草隸通解
不敢上呈衛有一弟子王逸少甚能學衛眞書咄咄逼
人筆勢洞精字體遒媚師可詣晉尚書館書耳仰憑至
鑒大不可言弟子李氏衛和南
古法帖
知賢弟至舍晚寒想顧之傷歎遂爾永惟痛壽春富陽
范道長體氣以(施作似)小勝前日得此暑大都尋常新婦
書寄物示諸人散騎二君何時還兄(一作允非)子皆佳能數
為也
朝法帖(伯思云隋朝書中敬字闕其波蓋淳化中摹此書時特省去避諱耳或指此目)
(為偽帖非也大觀標目内無朝字)
皇帝敬問婺州雙林寺慧則法師朕尊崇聖教重興三
寶欲使一切生靈咸蒙福力法師捨離塵俗投志法門
專心講誦宣揚妙典精誠如此深副朕懷既利益群生
當不辭勞也猶寒道體如宜今遣使人指宣往意
隨僧智果書(伯思云梁武帝書評乃命袁昂作者其答啟云奉勅遣臣評古今書臣愚)
(短豈敢輙量江海但天旨委臣斟酌是非謹品字法如前此云梁武帝評書誤矣袁昂不以書名而)
(評裁諸家曲盡筆勢然論者以其評張芝書云如漢武愛道憑虛欲仙則欲仙而已至況薄紹之書)
(乃云如仙人嘯樹則眞仙也為比擬失倫此亦一病也寫此者字法局束天然大少疑非智果書果)
(號得右軍骨借譽浮其實亦不至爾)
梁武帝(當是袁昂評今作武帝者豈下脫勅袁昂三字耶)評書從漢末至梁有
卅四人王僧虔書猶如揚州王謝家子弟縱復不端正
奕奕皆有一種風氣
王子敬(大觀少一波)書如河朔少年皆充悅舉體沓拖而不
可耐羊欣書似婢作夫人不堪位置而舉止羞澁終不
似眞阮硏書如貴胄失品次不復排突英賢王儀同書
如晉安帝非不處(潘本右有補痕有錠紋顧本有補痕未下錠)尊位而都無
神明殷(大觀少一波)均書如高麗人抗浪乃不有意氣而姿
顔自足精味徐淮南書如南崗士大夫徒尚風軌然不
寒乞陶隱居書如吳興小兒形狀未成長而體骨甚峭
快吳拖書如新停傖(音當吳人罵楚人曰傖)父一往似揚州人共
語語便態出柳産書如深山道人見人便欲退縮曹喜
書如經綸道士言不可絶
王右軍書字勢雄強如龍跳天門虎臥鳳闕故歷代寶
之永以為訓
蔡邕書骨氣洞達爽爽如有神力程曠平書如鴻鵠弄
趐頡頏布置初雲之見白日蕭思話書如舞女低腰仙
人嘯樹李鎮東書如芙蓉之出水文彩如鏤金桓玄書
如快馬入陣随人屈曲豈須文譜范懷約(一作均非)眞書有
分草書無功故知簡牘非易皇象書如韵音繞梁孤飛
獨舞孔琳之書如散花空中流徽自得李巖之書如鏤
金素月屈玉自照薄紹之書如龍游在霄繾綣可愛秦
獄吏程邈善大篆得罪始皇雲陽獄增減篆體忠(大觀作志)
其名名其書目隸也
扶風曹喜後漢人不知其官善篆及隸篆等少異李斯
見重一時耶鍾司徒書字有十二種意外巧妙絶倫多
奇崔子玉書如危峰阻日孤松單枝邯鄲淳書應規入
矩方圓乃成師宜官書如鵬翔未息翩翩而自逝梁鵠
書如龍威虎震劔拔怒張張伯英書如武帝愛道憑虛
欲仙衛恒書如插花舞女援鏡(淳化少末筆一鈎大觀全)笑春索(泉本)
(此下闕半卷)靜(當作靖或古人通用)書如飄風忽舉鷙鳥乍飛鍾繇書
如雲鶴遊天羣鴻戲海行閒(一作間古無間字同用)茂密實亦難
過耶(孫本此帖以下俱闕)
何氏書(伯思云何氏書若云何人耳或以為何姓非也米以二帖為歐陽率更書良是)
投老殘年西崦已逼恒(大觀少末一筆)慮儵忽歸骸玄(大觀少末一點)
壤溘爾冥滅竟(大觀少一鈎)不一言以(以字閣本闕下筆一點)此在懷
預為其備於兹路唯有憑心他餘不能有益年將八十
可以意求欲望長存何可得(潘本何可得右有第五卷三字)也(潘本也字右有)
(十四二字)道(潘本道右有張範二字)大難俗情見善從善如登(潘本右有錠紋)
見惡(閣本闕歇筆一點)行惡如崩必須策怠惰勤精進愛日惜
力乃可獲耳吞聲飲氣不身頓爾他(陳作地)便生異議速
自詳答取竟(此字疑)勿滯留也十六日
去留深情故當所爾餘散輩停歲積故切忽歸三月下
旬還非賖冀叙不遥南路行乃寂絶傷心
蔡琰書(案大觀標目作東漢蔡琰書)
我生之初尚無為我生之後漢祚(一作祀非)衰(米云同章帝偽)
古法帖(伯□云敬祖鄱陽二帖大令部中已有此重出耳敬祖王導子武岡侯協也與大令)
(不同時恐非其書)
敬祖日夕還山陰與嚴使知(唐摹一本作君)聞頗多歲月余屬
天寒擬適遠為當奈何奈何爾豈不令念姊遠路不能
追求耳(此帖重見十卷)
鄱陽歸鄉承修東轉有理吾賢畢欲事必俟勝歡慰於
懷耶吾終權宜至承今年饑饉仰惟年支都乏絶不謂
乖又至于此耶吾腳尚未(潘本顧本俱闕上一畫)差極憂也(此帖重見)
(十卷米云二帖並子敬)
孤不度德量力欲俟(古伸字)義於天下而措(劉與施闕史作智)術
淺短遂至昌蹶然至于今日志猶不息若謂計(一作此非)將
安出(伯思云孤不度德量力與董卓以來二帖皆諸葛傳中與昭烈問答語有一段自孫權據有江東以)
(下與此文脉相接誤寘第十卷王大令部中皆章草書雖字畫大小微異而筆勢若一大是全寫亮傳首語此)
(文雖出亮言亦史家潤色之又中云亮曰亦史家所記米遂謂亮書差千里矣僕謂此帖當是逸少書蓋與此)
(公章草豹奴帖筆法同)
亮曰(劉施作白史作曰案章草書法曰是)董卓已來豪傑並起跨州連郡
不可勝數曹操比於表(劉施作袁非)紹則名微而衆寡故能
尅紹以弱為強今日擁百萬之衆協挾天(大觀上多一筆)子而
令諸侯誠能不可與(劉作九陳云非)爭峰(施釋鋒峰通用)也(米云並諸葛書大觀)
(以尅紹以弱另作一帖標唐張旭書不知何據)
僧懷素書(大觀標目作唐僧)
右軍云吾眞書過鍾而草故不減張㒒以為眞不如鍾
草不及張所為世之所重以其能懷素書之不足以為
道其言當不虛也(米云同章帝偽)
張旭書(大觀二帖作一帖標目作隋僧智永書)
足下晚復(施作後非)不知疾痛如何深極憂難比也上下安
之必得發耶
得足下十五日問為慰㒒前患差張旭書
古法帖(伯思云移屋有意適閑曠二帖眞羊中散書與唐薛邕家所畜筆精帖字勢同與法)
(帖本部中三月六日帖殊不類彼六日帖乃偽也筆精帖眞羊公得意書或以為逸少則過矣案余)
(新刻本失摹帖字因傳搨已多不復補完)
既移屋近西&KR0008;微援(援欄也)裡地成大寬援裏起小三架
如步廊政可一丈梁得使二家通出入作門閤也此屋
之東故應作墻宜(施作直)步廊一壁太單恐園中彌宜(大觀)
(此下接重復以下七字作一行)移三間屋故當不甚難重複粗盡(一作畫義)
(當作畫)圖如别(大觀此下接移三間九字作一行案文義當以大觀為正)耳
足下既有意適閑曠亦當惡暑耶遊矚疎數慰對告今
少吾今年病垂耳(施云疑與下文耳字草法亦異)始小差大小會使疾
惽忽移日耳每每(施作日)深望遠言慰尚賖慨然玄過(施作)
(昌云劉誤)寄與音介(一作分非玄過寄與音介六字案寫法當作玄昌之問可令晉介八字)勿
勿書復既與宜人(潘本有補痕錠紋貫後三行人有闊三字□文本同顧本有補痕未下錠)
(而三字完好)理略絶(施作紀非)何緣復有周旋理長史斷闊亦不
減卿唯公事時相(文本未補有闕)瞻望耳吾面信遂至今不着
不可解計至故應必有香但不知好惡云河耳須得(米云)
(須得當作欣白與上一帖皆羊欣書)
法帖釋文考異卷五
