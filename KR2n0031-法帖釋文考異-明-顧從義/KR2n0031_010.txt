法帖釋文考異卷十明顧從義撰
王獻之書
吾當託桓江州助汝吾此不辨得遣人船迎汝當具東
攻(劉施作改疑是歸頭字)枋三四吾小可者(黃諫作去)當自力無湖(陳云)
(蕪湖地名劉作無御黃諫作仰皆非)迎汝故可得五六十人小枋(黃諫作楊非以)
(上文桓江州字攻枋字玩之當作枋字文彭云枋字疑借作船舫之舫)諸謝當有二便是
見今當語之大理盡此信還具(施作乙乙)白(陳作自非)胛痛可堪
而以(一作比)作書絶欲不可識(首當有知汝云云數十字見法書要錄且)
(作逸少書伯思云吾當託桓江州助汝帖米以爲張長史書雖未必然要非大令書也案此帖不至)
(惡但縱任近俗無晉世清韻真非大令書但殊不知亦寫右軍帖詞耳張彦遠右軍帖錄有此語此)
(卷亡其半上略云知汝欲來下云云凡九十字其中云上方大枋想汝不過數枋足人方足不果爾)
(可白吾當託桓江州助汝王又云續帖逸少部中有前段結字殊應模矩蓋氏子弟臨逸少書勝)
(此遠矣)
疾不退潛處當日深豈可以常理待之此豈(二字各重一點)常
(又重一點黃諫釋憂字案筆法當作急急)不審食復何如(大觀帖有云字淳化諸本)
(無)肌色可可所堪轉勝復以此慰馳竦(劉作疎非潘本有補痕顧本竦)
(右有裂未補竦左有補㾗)耳(語同六卷伯思云疾不退至分張帖諸大草字語類江表人)
消息亦不可不恒精以經心向秋冷(潘本右有錠紋有補㾗右貫三行顧)
(本有補㾗無錠紋)疾下亦應防也獻之下斷來恒患頭項(施作頭項)
(當作温頭)痛復小爾耳
省前書故有集聚意當能果不足下小大佳不聞官前
逼遣足下甚急想以相體恕耳足下兄子以至廣州(有飛白)
耶當有得集理不念懸心也耳
近與鐵石(蘇軾云是殷鐵石)共書令致之想久達不得君問以
復經月懸情豈可(潘本可右有錠紋有補㾗顧本有裂未補未錠)言頃(黃諫作須)更
寒不適頗有時氣君頃(一作須)各可耳遲旨問僕大都小
佳然疾根聚在右髀脚重痛不得轉動左脚又腫疾候
極是不佳幸食眠意事爲復可可冀非(按書法當是章草狀字與四卷)
(禇帖狀字同)臧(劉與施作藏非)病耳知鐵石前往快作樂諸君善處
世一(施無一字)達於當年不復過此僕端坐將百日爲尸(黃諫)
(誤作卩)居觧日耳不知那(疑作邦)得一散懷何其相思之(修内)
(司闕此行)深臨書意塞
元度何來遲深令(劉作足非)人憂懸耶當謂有理因祠監多
感(大觀帖多共字)足下事甚善然所造極難想足下每思先後
公(黃諫作卿)豈須言親親不已意耳安石停此過半日(黃諫作已)
(非)猶得一宿何物喻(疑作&KR0561;)之一十(二字當作早字)當浦送(黃諫作道)
近(施作迎)道所以致歎(黃諫作□大觀以淳化誤摹何物一行在前送近一行在後改正)
陽諸懷兒不可言且不復得卿送有諸歎(黃諫作□)今此貪
(黃諫作奕字亦通)上道(伯思云元度何來遲亦似逸少語其字皆張長史藏真輩僞作或自書二王帖)
(語耳與第二卷知汝殊愁及藏真長史部中諸帖一手也)
忽動小行多畫(庭堅作畫以爲筆誤成十劉誤作書)夜十三四起所去多
又風不差脚更腫轉欲書疏自不可己唯絶歎於人理
耳二妹復平平昨來山下差靜岐當還委(泉本摹有誤)曲前
書具想(案筆法作於字)勝常也諸人悉何如承冠軍定入計今
向達都汝奉見欣慶但恐停日不多耳(米云已上八帖皆唐人書)
慶等已至也鵝差不甚懸心宜道尋去奴定西諸分張
少言
新婦服地黃湯來似減眠食尚未佳憂懸不去心君等
前所論事想必及謝生未還可爾進退不可觧吾當書
問也
鴨頭丸故不佳明當必集當與君相見
不審阿姨所患得差否極令懸惻想東陽諸妹當復平
安不審頃者情事漸差耶彼郡今載甚不能佳不知早
晚至當遂至郡深想望
豹(劉作斁非)奴此月唯省一書亦不足(文本口内糢糊)慰懷深悉足
下情素耳(伯思云豹奴桓嗣也王氏甥故二王帖中時及之如云豹奴晚歸家之類然此豹奴此月)
(帖亦後人依放)
七月二日獻之(潘本右有錠紋有補㾗左貫一行文本顧本有裂紋未補未錠)白孫權
據有江東以歷三世國險而民附賢能爲用斯可與爲
援而不可圖也益州天府之地高祖因之以成帝業荆
州北據漢河利盡(一作逮)南海西連(帖作武)巴蜀東通吳會
此用武(帖作連)之國而其不能治天所以資將軍將軍既
是帝室之胄信義著於四海來之大國誠難至也(伯思云七)
(月二日獻之白七字人僞作也下章草云孫權據有江東以歷三世亦蜀志中語與第五卷章草不可争鋒也)
(語相接字雖大小異乃一人書語已見本章此段世字闕中畫蓋唐人臨摹時去之以避諱猶今集法帖時殷)
(敬二字多省其波也但東連吳會與用武之國連武二字章草體差相亂摹謬互置之)
鄱陽書停諸舍便有月未具散騎書知情至草草未發
遣奉去月問承婦等復不能差深憂慮耳
獻之白不審疾得損未極憂及更能出入未前書云至
於散情㛐疾苦療得所深喜慰想必爲問敬和(王洽字)晚
際似差耶諸舍也能向諸弟各也
獻之白極熱敬(大觀闕波)惟府君此月内得書來時幾得問
希此消息極悶悶軍中復知何患濃不能潰意甚無賴
君有好藥必時復與府中多少極濟事耶(伯思云極熱敬惟府君帖)
(云來時幾得問希此消息極悶悶又云意甚無賴君有好藥云云極濟事耶又服油帖云不至絶艱辛也皆近)
(世俗言字勢亦不至佳非王氏帖明甚)
承冠軍故爾不覺轉勝灸無所覺憂馳深汝憔悚可言
(重第九卷大觀無此帖米云此帖僞)
服油得力更能停噉麫只五六日停也不至絶艱辛也
足下明當必果想即日如何深想憶
近奉阿姑告知(一作欲非)平安極慰人意獻之遂不堪暑氣
力恒惙恐是惡風大都將息近似小却
白承舍内分遣(案書法作連)近豫遂就難以喻痛濟理獻之
白
復面悲積蕃首以不佳耿耿僕近動散委頓雖轉折猶
惙然發止(綘帖作心)尚以未定日冀以言首(一作百非一作居)力還
不復耳(施作乙乙當作具字伯思云復面悲積宋齊人書)
還此今有書何以至不知諸舍故多患念勞以今差也
得領軍書故在風丹楊書常疾動耿耿亦足(施作云一作之)得
鄱陽近書爲慰丹楊疾者(施作苦非)不果来甚悵恨
得西問不寇(劉作寢非)復云何令人邑邑具示
獻之言月終伏惟哀傷不可任不審尊體諸患復何如
悚息謹言疏不備獻之言(米云已上三帖皆僞)
東家尚未欲下李參軍無政日有此議能自來此方寸
無使聞上極不妙之事獻之頓首
八月十九日具疏操之獻之再拜昨日諸願悉達奉奉
告慰馳心極冷(一作洽)不審尊體復何如操之創故不差
常惡亦(案惡亦字當是念公字)故爾憒憒(陳作快快潘本憒憒右有錠紋有補痕顧本有)
(小裂未下錠)獻之昨來復下如欲作㿃殊乏(案乏字疑作口)極服石
的(泉夲的字勹中作一點潘本顧本的字勹中無點)丸(潘夲丸右有錠紋有補痕右貫㿃字顧本有裂)
(紋未補未錠)冀得(案得字當作之字)力謹謹(下謹當作白)不具操之等再
拜
獻之白不審尊體復何如昨夜眠多少願盡寬喻理憂
馳可復言若得消息者(一作告一作去)獻之(米云羊欣書)㛐等承更
惡不審頃痊復不必須散時終得力耶此藥甚佳想姉
舉體不能行履服遂差安西且無恙府君属有和稀久
滯行路同人絶得此心故當攜其長幼諸汝上下知彼
駱驛有書示不足以慰吾意耶冬(潘本冬間右有錠紋有補㾗顧本未錠)
間必欲至足下所居承使君明練不謂漸有勝也君數
(劉作散非)集聚然其大都可可吾止於月半間耶(伯思云㛐等帖亦王)
(氏書非大令)鄱陽歸鄉承修東轉有理吾賢畢欲事必俟勝
歡慰于懷耶吾終權宜至承今年飢饉仰惟年支都乏
絶不謂乖又至于此耶吾脚尚未差極憂也(米云羊欣書案帖重)
(五卷)
獻之等再拜不審海鹽(施作監)諸舍上下動靜比復常憂
之姉告無他事崇(閣本摹有誤大觀改正)虚劉道士鵝羣並復歸
也獻之等當(疑作常)須向彼謝之獻之等再拜(宋云僞帖伯思云鵝)
(羣帖前輩謂此墨帖乃大令真筆僕觀此書殊不惡但怒張狂勁無晉諸賢韻味而前輩乃云此帖筆勢險遠)
(如從空中數丈外擲下恐是真筆此非僕之所敢知也又此帖詞云崇虛劉道士鵝羣並復歸也獻之等須向)
(彼謝之亦非當時尺牘體蓋以大令父逸少嘗書道德經換鵝而山陰曇&KR1619;村道士舉羣贈之故以此事傅會)
(作是帖耳案崇虚館乃宋明帝泰始四年建子敬晉人相去亡慮五十餘年何得已稱之其僞可無疑又案魏)
(收釋老志太和十五年詔立道家寺宇於枽乾之陰名崇虚寺去晉愈遠矣予前所校量諸書詎敢自謂竟理)
(要非臆決目論蓋書雖小道亦六藝之一能之既艱知亦匪易然天下理當爲天下士言之真賞難遇豈獨論)
(書哉)
敬祖(王導子武岡侯協也)日夕還山陰與嚴使知(唐摹一本作君)聞頗多
歲月今屬天寒擬適遠爲當柰何柰何爾豈不令念姉
遠路不能追求耳(重五卷)
淳化三年壬辰歲十一
月四日奉
聖旨模勒上石(每卷後有此篆字三行)
法帖釋文考異卷十
