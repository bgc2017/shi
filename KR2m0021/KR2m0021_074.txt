大唐開元禮卷七十四唐蕭嵩等撰
吉禮
諸太子廟時享
齋戒陳設
晨祼饋食
齋戒
將享有司卜日如别儀凡與享之官散齋二日致齋一
日(散齋皆于正寢致齋于享所)散齋理事如舊惟不弔喪問疾不作
樂不判署刑殺文書不行刑罰不預穢惡致齋惟享事
得行其餘悉斷其享官以下已齋而闕者通攝行事諸
享官致齋之日給酒食及明衣各習禮于齋所前享一
日諸衛令其屬未後一刻各以其方器服守衛廟門(每門)
(一人)與太樂工人俱清齋一宿
陳設
前享二日右校清掃内外守宫設享官以下次于齋坊
之内前享二日太樂令設軒懸之樂于廟庭東方西方
磬簴起北鐘簴次之南方北方磬簴起西鐘簴次之設三鎛
鐘于編懸之間各依辰位樹路鼔于北懸之間植建鼔
于三隅置柷敔于懸内(柷在左敔在右)設歌鐘歌磬于廟堂之
上前楹間北向磬簴在西鐘簴在東其匏竹者立于堂
下階間重行北向相對為首(凡懸皆展而編之)諸工人各位于
懸後前享一日奉禮設享官以下位于東門之内道北
執事位于道南每等異位俱重行西向以北為上設奉
禮位于樂懸東北贊者一人在南差退俱西向設協律
郎位于廟堂之上前楹間近西東向設太樂令位于樂
懸之間北向設門外位享官以下于東門外道南每等
異位北向西上前享一日晡前三刻廟令帥府史齋即
以樽坫罍洗篚羃入設于位其籩豆鉶登陳于廟堂
之東加以巾盖(籩豆各十登四爼二玉瓉一簠簋各二蕭蒿坫盤各一罍洗各一設器物者皆)
(濯而陳之)晡後三刻贊引引博士詣省視濯溉還樽所享日
未明十五刻太官令帥宰人以鸞刀割牲取膟膋共實
一豆置于饌所(膟膋腸間脂)
晨祼
享日未明四刻諸享官各服其服廟令良醖令各率其
屬入實樽罍(犧尊實以醴齊象尊實以盎齊山罍實以清酒其三尊之上尊實以玄酒爵七勺二篚)
(一并設洗于堂下其噐烏漆為)太官令帥進饌者實諸籩豆簠簋未明
三刻奉禮帥贊者先入就位贊引引博士宫闈令及執
樽罍篚羃者入自東門當階重行北面西上立定奉禮
曰冄拜訖贊引引博士升堂上各就位宫闈令開塪室
出神主置于坐位訖還執事位未明二刻謁者引享官
俱就門外位太樂令引工人入訖贊引引亞獻先入就
位冄拜訖行埽除復位謁者引享官入就位立定奉禮
曰冄拜享官等冄拜訖謁者進初獻之左白有司謹具
請行事退復位協律郎跪俛伏舉麾(凡取物者皆跪俛伏而取以興奠物)
(則奠訖俛伏而後興)鼓柷奏肅和之樂三成偃麾戛敔樂止(凡樂皆協)
(律郎舉麾工鼔柷而後作偃麾戛敔而後止)奉禮曰衆官冄拜衆官在位者
皆冄拜謁者引初獻詣罍洗盥手洗爵訖謁者引初獻
升自東階詣取爵酌以授齋郎奠爵俛伏興冄拜訖贊
引引復位贊引引亞獻詣罍洗盥手洗爵升堂詣樽所
酌酒入奠于神坐前興退戸外冄拜訖少退立齋郎酌
福酒两爵合置一爵亞獻冄拜跪受爵啐酒飲卒爵以
爵授齋郎俛伏興冄拜訖引復位次引終獻如亞獻之
儀引復位訖奉禮曰賜胙贊者曰冄拜(飲福酒者不拜)奏肅和
之樂一成止贊者曰冄拜在位者皆冄拜訖贊引進初
獻之左白禮畢贊引各引享官以次出贊引引博士以
下俱就執事位奉禮曰冄拜博士以下皆冄拜引出宫
闈令納神主如常儀其祝版燔于齋坊
大唐開元禮卷七十四
