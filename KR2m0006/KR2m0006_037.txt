西漢會要卷三十七
宋徐天麟撰
職官七
秩禄
萬石(穀月三百五十斛)
太師太傅太保
丞相太尉御史大夫
前後左右將軍(並表下同)
中二千石(師古曰中二千石實得二千石也中之言滿也月得百八十斛是為一歲凢得二千一百)
(六十石言二千石者舉成數耳)
太常光禄勲衛尉
太僕廷尉大鴻臚
宗正大司農少府
執金吾
真二千石(臣天麟謹按外戚傳容華秩視真二千石在中二千石之下二千石之上師古曰真二千)
(石月得百五十斛一歲凢得千八百石又按如淳注汲黯傳亦云諸侯相秩真二千石月得百五十斛臣瓚注)
(詹事引茂陵中書秩真二千石而百官表廼亾此秩欠考東京則有此秩矣)
二千石(師古曰穀月百二十斛一歲凡得一千四百四十石)
太子太傅(荀悅漢紀自太子太傅至扶風比二千石)太子少傅
詹事(茂陵中書秩真二千石)將作少府大長秋
長樂少府(建平四年四大后各置少府皆中二千石)長信少府
典屬國水衡都尉京兆尹
左馮翊右扶風(以上並表後漢志云三輔皆秩中二千石)
京輔都尉左輔都尉右輔都尉(以上元帝增秩)
司隸校尉(荀悅紀校尉並比二千石)城門校尉
中壘校尉屯騎校尉步兵校尉
越騎校尉長水校尉胡騎校尉
射聲校尉虎賁校尉諸侯相(初金印吳楚反)
(後改銀印初真二千石在郡守上)郡太守(增秩者為中二千石元帝建昭二年益三河大郡大)
(守秩)長信中太僕(以上並表)諸侯太傅
諸侯御史大夫(後漢志漢初傅相御史大夫及諸卿皆秩二千石)
諸侯中尉(哀帝曰傅相中尉皆國二千石)中少府(師丹傳)
左曺右曺大郡都尉(元帝紀)
州牧(朱博傳秩真二千石)長陵令(吕后六年秩長陵令二千石)
大内(史記孝景本紀)
比二千石(穀月百斛)
丞相司直護軍都尉光禄大夫(亾印綬增)
(秩者為中二千石)五官中郎將左中郎將
右中郎將虎賁中郎將監羽林中郎將
西域都護奉車都尉駙馬都尉
騎都尉郡都尉(以上並表)
千石(穀月九十斛)
丞相長史大司馬長史御史中丞
將軍長史太常丞光禄丞
衛尉丞(六典注比千石)太僕丞大鴻臚丞
宗正丞大司農丞少府丞
執金吾廷尉正廷尉左監
廷尉右監(荀悅漢紀正監秩比千石)諸侯郎中令
諸侯僕(武帝損郎中令秩千石僕秩亦千石後漢志僕比三千石)萬戶縣令(侯國相以)
(上表)
比千石(穀月八十斛)
大中大夫郎中車將郎中戶將
郎中騎將謁者僕射期門僕射
八百石(成帝陽朔二年除吏八百石秩李奇曰除八百就六百)
比八百石
諫大夫(表)
六百石
將作少府丞詹事丞水衡都尉丞
廷尉左平廷尉右平京兆丞
左馮翊丞右扶風丞京輔都尉丞
右輔都尉丞左輔都尉丞郡長史
州刺史郡太守丞郡都尉丞
萬戶縣令(侯國相以上表)朔方刺史太子門大夫
太子庶子(以上表注)太常掌故(晁錯傳)武騎常侍(司馬相如)
(傳)公車司馬令(漢官儀)大廐令(後漢志本注舊)
(有六廐皆六百石令)未央令家馬令
車府令路軨令騎馬令
式道左候式道右候式道中候
廩犠令外史閭師(以上孝平紀)
比六百石
博士議郎
左中郎右中郎五官郎中
戊巳校尉太子洗馬謁者
五百石(成帝陽朔二年除吏五百石秩李奇曰除五百就四百)
縣長(候國相)
四百石(榖月五十斛)
縣丞縣尉
比四百石(榖月四十五斛)
五官侍郎左侍郎右侍郎
三百石(榖月四十斛)
次縣長(侯國相)
比三百石
五官郎左郎中右郎中
二百石(穀月三十斛)
左馮翊卒史(黃霸傳)縣丞縣尉
比二百石(榖月二十七斛)
百石(榖月十六斛又律百石奉月六百)
御史屬(匡衡傳)左右内史卒史郡國五經卒史
大行卒史(以上儒林傳)長安游徼長安獄史(以上趙廣漢傳)
比百石
斗食(師古曰斗食者言一歲不滿百石日食一斗二升)
大司農屬
佐史(漢官名秩爵云榖月八斛)
增秩
汲黯以諸侯相秩居淮陽
詔增符璽郎秩二等(霍光傳)
宣帝時二千石有治理效輒㠯璽書勉厲增秩賜金(循吏)
(傳如淳曰太守雖號二千石有千石八百石居者功德茂異乃得滿秩)
王成為膠東相治甚有聲宣帝最先褒之下詔曰膠東
相成治有異等其秩成中二千石賜爵關内侯
潁川太守黃霸秩以八百石居以治行褒揚秩中二千
石
召信臣為南陽大守為百姓興利又為河南太守治行
第一數增秩賜金
周堪召拜光禄大夫秩中二千石(此類甚多舉一為例)
小黃令焦延壽舉最當遷三老官屬上書借留有詔許
增秩留(京房傳)
馮野王為大鴻臚王舅不宜備九卿以秩為上郡太守
班伯遷水衡都尉秩中二千石
蕭咸為弘農河東太守所居有政迹數增秩賜金
蕭由遷江夏太守平江賊成重等有功增秩
陳立為巴郡太守秩中二千石居(西南夷傳)
平帝元始元年賜吏在位二百石以上壹切滿秩如真
益吏禄
孝惠即位詔曰吏所以治民也能盡其治則民頼之故
重其禄所以為民也(紀下同)
孝宣神爵三年詔曰吏不廉平則治道衰令小吏皆勤
事而奉禄薄欲其毋侵漁百姓難矣其益吏百石以下
奉十五(韋昭曰若食一斛則益五斗)
孝成綏和元年益大司馬大司空奉如丞相
班序
太師位在太傅上太保次太傅太傅位在三公上
武帝㠯衛青為大將軍位在諸公上
漢興置大將軍驃騎將軍位次丞相
舊列侯奉朝請者位次三公
元壽二年賜大司馬位在司徒上
御史大夫位上卿
前後左右將軍位上卿
詹事位在長秋上
中太僕位在正卿太僕上
給事中位次侍中中常侍(並表)
故事司隸校尉位在司直下其有所會居二千石前(翟方)
(進傳)
諸侯羣臣朝十月儀先平明謁者治禮引㠯次入殿門
傳曰趨殿下郎中俠陛陛數百人功臣列侯諸將軍軍
吏㠯次陳西方東鄉文官丞相以下陳東方西鄉大行
設九賓臚句傳於是皇帝輦出房引諸侯王㠯下至吏
六百石㠯次奉賀(叔孫通傳)
諸侯王相國太師
太傅太保丞相
大司馬御史大夫大將軍
列將軍兼官特進列將軍
列侯奉朝請太常光禄勲
衛尉太僕廷尉
宗正大司農大鴻臚
少府長信少府中少府
執金吾太子太傅水衡都尉
京兆尹左馮翊右扶風
典屬國將作少府就國侯
潁川三河大守齊楚等相東海等太守
高密等侯太子少府太子詹事
關内侯丞相司直(與州郡叙則居刺史守相上)
司隸校尉(與州郡叙則居刺史守相上)城門校尉
八校尉搜粟都尉光禄大夫(非中二千石者)
(叙在三輔都尉下)御史中丞(與刺史守相叙則居其上)
丞相長史三輔都尉五官左右中郎將
羽林中郎將護軍都尉奉車都尉(秩光禄大夫者)
(在關内侯下)駙馬都尉騎都尉
尚書令西域都護大中大夫
尚書僕射尚書諸侯太傅
十三州刺史(與守相叙則居其上)朔方刺史
郡都尉關都尉農都尉
屬國都尉西域副都尉郎中車將
郎中戶騎二將諸侯中尉諸侯内史
諫大夫太子家令博士
九卿列卿丞謁者僕射公車司馬令
將軍長史廷尉正監長安令
千石令黃門侍郎尚書丞郎
議郎五官左右中郎從事中郎
太史令廷尉平三輔丞
六百石令五百石長郡司馬長史
五官左右侍郎太守丞都尉丞
三百石長侍御史太子門大夫
五官左右郎中太子庶子中庶子
太子舍人太子洗馬羽林郎
蠻夷叙位
孝宣甘露三年匈奴呼韓邪單于欵五原塞願奉國珍
朝三年正月詔公卿議其儀丞相霸御史大夫定國議
曰聖王之制施德行禮先京師而後諸夏先諸夏而後
邊方詩云率禮不越遂視旣發相土烈烈海外有截陛
下聖德充塞天地光被四表匈奴單于鄕風慕義舉國
同心奉珍朝賀自古未之有也單于非正朔所加王者
所客也禮儀宜如諸侯王稱臣昧死再拜位次諸侯王
下太子太傅蕭望之以為單于非正朔所加故稱敵國
宜待以不臣之禮位在諸侯王上殊域稽首稱藩中國遜
而不臣此則羈縻之誼謙亨之福也書曰戎狄荒服言
其來服荒忽亾常如使匈奴後嗣卒有鳥竄鼠伏闕於
朝享不為畔臣信義行乎蠻貉福祚流於亾窮萬世之
長策也天子采之下詔曰蓋聞五帝三王教化所不施
不及以政今匈奴單于稱北蕃朝正朔朕之不逮德不
能弘覆其以客禮待之令單于位在諸侯王上贊謁稱
臣而不名(宣紀及蕭望之傳)
西漢會要卷三十七
