舊五代史卷八十九攷證
晉列傳四桑維翰傳維翰使親黨受寵于少帝者密致
自薦曰陛下欲制北戎以安天下非維翰不可案
歐陽史作維翰隂使人說帝與是書同通鑑作或謂
帝曰欲安天下非桑維翰不可與是書異
張彥澤既受少帝密旨案通鑑攷異云彥澤既降契
丹豈肯復受少帝之命當係彥澤自以私怨殺維翰
非受命于少帝也
所有田園邸第並令賜之案歐陽史作貲財盡為彥
澤所掠
趙瑩傳授瑩太子太保案遼史作太子太傅
劉昫傳歴戶部侍郎案是書唐明宗紀作兵部侍郎
與此傳異歐陽史從是書本紀
授昫守太保案歐陽史作罷為太保
舊五代史卷八十九攷證
