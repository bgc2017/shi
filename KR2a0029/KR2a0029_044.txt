舊五代史卷二十一攷證
梁列𫝊十一龐師古𫝊始表為天平軍節度留後尋授
徐州節度使案師古先為留後繼授節度通鑑止
作留後誤
霍存𫝊用本部騎兵敗秦賢軍秦賢王虔裕𫝊作秦
宗賢
有賊升眺樓大詬眺樓原本作昭樓今据歐陽史改
符道昭𫝊符道昭淮西人案歐陽史作蔡州人
徐懷玉𫝊授左羽林統軍案歐陽史作右羽林統軍
郭言𫝊破盱貽而還案通鑑作言力戰得免梁祖紀
亦作不克而還與此𫝊異
李唐賓𫝊時溥軍于吴康吴康原本訛吴唐今據歐
陽史改正
王虔裕𫝊時太祖大軍方討兖鄆未及救援案通鑑
攷異云是時全忠方攻時溥未討兖鄆也𫝊誤
劉康乂𫝊尋遷密州刺史密州原本訛宣州今據新
唐書昭宗紀改正
王彦章𫝊彦章字賢明鄆州夀張縣人也賢明歐陽
史作子明夀張歐陽史作夀昌
領保鑾騎士數千于東路守捉案歐陽史從家𫝊作
五百人又作畫像記極辨舊史領數千人以往之非
攷通監云梁主命王彦章將保鑾士及他兵合萬人
屯兖鄆之境又通鑑李嗣源敗彦章于遞坊鎮獲將
士三百人斬首二百級使彦章所將止于五百恐師
徒盡喪不應尚能再戰也彦章忠于所事力竭而亡
非戰之罪歐陽史必欲減其兵數轉非實錄
舊五代史卷二十一攷證
