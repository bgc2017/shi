舊五代史卷七十八攷證
晉書高祖紀四以澶州防禦使張從恩為樞密副使樞
密副使原本作樞密使按下文亦作樞密副使今從
歐陽史及宋史張從恩傳改正
以版詔徵華山隱者前右拾遺鄭雲叟右拾遺歐陽
史作左拾遺攷是書前後俱作右拾遺今仍其舊
以潞州節度使今後私鑄錢下禁依舊法案歐陽史
七月丙辰復禁鑄錢是書作七月戊申侯益爲徐州
節度使案宋史侯益傳天福四年晉祖追念虎牢
之功遷武寧軍節度同平章事是書不載同平章
五代會要所載天福中使相有侯益與宋史同
李自倫義居七世準勅旌表門閭七世歐陽史作六
世又旌表門閭歐陽史作正月與是書作閏七月異
先有鄧州義門王仲昭六代同居案王仲昭歐陽史
作登州人
乙亥詔立唐高祖太宗及莊宗明宗閔帝五廟于洛陽
案立唐廟于西京歐陽史作十二月與是書作十
一月異
訥默庫舊作黏木孤今改
舊五代史卷七十八攷證
