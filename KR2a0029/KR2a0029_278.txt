舊五代史卷一百四十攷證
志二歷志正元歷案玉海作正統五代會要作正元
創為新歷一部二十一卷案玉海引崇文總目作二
十卷
五行得朞之數五行原本訛五之今據五代會要改
正
法者數之節也法原本訛百今據五代會要改正
以通法進統法得七十二萬案七十二萬原本作七
千二百萬考下文以通法進全率得七千二百萬謂
之大率則此當云以通法進統法得七十二萬謂之
全率原本全率之數併作大率之數蓋傳寫之訛今
據歐陽史改正
欽天步月離術離策二十七二十七原本訛作一十
七案以統法除離率得二十七日及餘分今據歐陽
史改正
交中一十三四千三百六十三四千三百原本訛作
四千四百案交策半之為交中當從歐陽史作四千
三百今改正
欽天步五星術歲星歷率二百六十二萬九千七百六
十一(七十八)案七百六十一歐陽史作九百六十六
非也據歷率半之為率中彼此互訂此條當以是書
為正
歷中一百八十二四千四百八十(八十九)案小分八十
九原本作九十六非也據歷中倍之為歷率倍八十
九適得大分一小分七十八此條當以歐陽史為正
今據改
太白周策五百八十三案原本作周策五百八十三
萬考周率滿統法得周策五百八十三日及餘分萬
字係衍文歐陽史亦無萬字今刪去
歷中一百八十二案原本作歷中一百八十二萬考
歷率半之滿統法得歷中一百八十二日萬字係衍
文歐陽史亦無萬字今刪去
舊五代史卷一百四十攷證
