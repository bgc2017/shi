舊五代史卷一百五十攷證
志十二郡縣志曹州之戴邑案職方考開平元年割
曹州之考城更曰戴邑隸開封此祗云曹州之戴邑
未見分晰
其陽武長垣扶溝考城等陽武原本訛武陽今據唐
書地理志改正
華州洛南縣案此下注文所載韓城郃陽澄城等縣
似不相屬據職方考洛南故屬商州周割屬華州此
本當是脫去洛南沿革小注又脫去同州郃陽縣澄
城縣韓城縣等大字今無别本可校姑仍其舊附識
於此
湘州案湘州二字原本誤作小字連注文一段與秀
州下注接寫文不相屬考唐開元十道圖潭鄂等州
原隸江南道應以湘州另為一條作大字其天福四
年四月馬希範奏云云作小注今改正
舊五代史卷一百五十攷證
