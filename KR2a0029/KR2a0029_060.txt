舊五代史卷二十九攷證
唐莊宗紀三未幾鄩憂恚發病卒案梁書劉鄩𫝊作
遇酖而卒
鎮州大將張文禮殺其帥王鎔案歐陽史作正月趙
將張文禮弑其君鎔五代春秋作三月趙人張文禮
殺其君鎔與是書繫二月前後互異
遂引軍涿州陷之案契丹陷涿州在天祐十八年李
嗣弼傳作天祐十九年紀𫝊互異
行臺右丞相盧澄盧澄歐陽史作盧程攷北夢𤨏言
亦作澄今仍其舊
帝令中書焦彦賓馳至楊劉固守其城案通鑑作帝
令宦者焦延賓急趨楊劉與鎮使李周固守其城
六月已亥帝觀御軍至楊劉案已亥通鑑作乙亥
帝艤舟將渡梁軍遂解圍案歐陽史作六月及王彦
章戰于新壘敗之据是書則王彦章因救至而解圍
未嘗敗績也
遣騎將李紹貽李紹貽通鑑作李紹榮
至遞公鎮遞公鎮通鑑從莊宗實錄作遞坊鎮攷是
書明宗紀亦作遞坊惟通鑑攷異所引薛史作遞公
今姑仍其舊
按巴堅舊作阿保機今改
舊五代史卷二十九攷證
