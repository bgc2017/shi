舊五代史卷一百二十四攷證
周列傳四王殷傳瀛洲人案歐陽史作大名人
劉詞傳轉劒直指揮使案歐陽史作長劒指揮使
贈中書令案歐陽史作贈侍中据是書則詞以兼侍
中贈中書令非贈侍中也疑歐陽史誤
史彦超傳與龍捷都指揮使何徵戌晉州案歐陽史
作彦超遷虎捷都指揮使與是書異
史懿傳本名犯太祖廟諱故改焉案本名二句疑為
後人竄入考史懿名匡懿避太祖御名故去匡字薛
史成于開寳六年不應預稱為太祖或係宋人讀是
書者附注于後遂混入正文也
舊五代史卷一百二十四攷證
