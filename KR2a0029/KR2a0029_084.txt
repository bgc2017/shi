舊五代史卷四十一攷證
唐書明宗紀七癸丑索自通藥彦稠等奏收復河中
案通鑑作辛亥索自通拔河中斬楊彦温癸丑𫝊首
來獻歐陽史亦作辛亥自通執彦温殺之與是書較
詳
張延郎可充三司使班在宣徽使下案宋史職官志
三司使在宣徽使後盖仍後唐之制
淮南海州都指揮使王傳拯王𫝊拯歐陽史作𫝊極
攷是書列𫝊及通鑑並作傳拯疑歐陽史𫝊刻之舛
訛
乙巳供奉官張仁暉自利州迴奏董璋攻陷閬州案
董璋陷閬州通鑑作九月庚辰歐陽史作十月乙巳
蓋以奏聞之日為據也
辛巳西面軍前奏今月十三日階州刺史王弘贄瀘州
刺史馮暉自利州取山路出劍門關外倒下殺敗董
璋守關兵士三千人收復劍州案通鑑攷異引唐
實錄作今月十三日大軍進攻入劍門次十七日收
下劍州是書統繫於十三日疑有舛誤
按巴堅舊作阿保機今改托雲舊作突欲今改
舊五代史卷四十一考證
