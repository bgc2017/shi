舊五代史卷六十四考證
唐列傳十六霍彦威傳存憐其爽邁飬為已子案通
鑑注以彦威為霍存之子與是書異
值青州王公儼拒命改平盧節度至鎮擒公儼斬之
案歐陽史彦威徙鎮平盧朱守殷反伏誅考朱守殷
反明宗遣范延光馳兵斬之非出彦威之力疑以是
書所載為得其實
王晏球傳高行周以龍武右軍攻其右行周歐陽史
作行珪
朱漢賓傳謚曰貞惠案五代會要作正慧引太常博
士林弼議曰漢賓散已俸以代荒逋濟疲俗而臻富
庶所涖之地綽有政聲知進退存亡之理得善始令
終之道謹案諡法中道不撓保節掦名曰正愛民好
學寬裕慈仁曰慧請諡曰正慧從之是書及歐陽史
俱作貞惠未知何据
劉圯傳翌日受賀衙庭享士伏甲幕下盡斬其亂將
案通鑑考異引梁祖實錄八月丁酉賜劉玘王延順
物以其違亂將之命來歸編遺錄斬李洪勅云始扶
劉圮既奔竄以歸朝若使圯翌日便斬亂將則襄州
何以至九月始收復盖圮脱身歸朝及梁亡入唐妄
云斬亂以自誇大耳
周知裕傳清泰初卒於官案歐陽史作應順中卒
托諾舊作秃餒今改特哩衮舊作惕隠今改
舊五代史卷六十四攷證
