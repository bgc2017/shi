舊五代史卷三十六考證
唐明宗紀二西都知府張籛張籛原本作張鏐今據
通鑑改正
故萬州司戶朱友謙萬州原本作萭州今據歐陽史
改正
樞密承旨段佪段佪九國志作段懷攷歐陽史及通
鑑並作段佪今仍其舊
正衙威容正衙原本訛王衛今據冊府元龜改正
是日葬莊宗于雍陵雍陵原本作永陵攷徐無黨五
代史注莊宗陵名雍陵石晉時避諱稱伊陵原本永
字誤今改正又莊宗葬日通鑑從哀冊文作丙子是
書從實錄作乙亥
改王參之本名案王參疑有舛誤据冊府元龜引薛
史亦作參今無可攷姑仍其舊
舊五代史卷三十六考證
