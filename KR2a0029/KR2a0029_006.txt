舊五代史卷二考證
梁太祖紀二磁州刺史袁奉滔磁州案歐史磁訛
惠今據新唐書及通鑑改正
是時襄州節度趙匡凝趙匡凝沿宋諱作趙凝今據
舊唐書及歐陽史增匡字
隨州刺史趙匡琳趙匡琳沿宋諱作趙璘今增匡字
正月先屯於内黃案舊唐書及通鑑俱以屯内黃為
三月事
由是潞州復為晉人所有案澤潞懷三州之下新唐
書及通鑑俱作八月歐陽史從是書作七月
洺州復平案洺州之平通鑑作九月舊唐書及歐陽
史俱作八月
連拔瀛莫二州案新唐書昭宗紀九月甲寅朱全忠
䧟瀛州十月辛酉䧟莫州通鑑與新唐書同攷舊唐
書俱作九月事是書俱作十一月
天復元年正月乙酉朔案乙酉朔通鑑與是書同舊
唐書作甲申攷昭宗本紀癸未夜孫德昭等以兵攻
劉季述王仲先通鑑作德昭等謀以除夜伏兵俟之
以癸未為除夜則正朔斷為甲申也作乙酉朔似誤
癸巳降制進封帝為梁王案全忠進封新舊唐書皆
作二月與是書作正月異
定州刺史王處直以本軍自飛孤入案新舊唐書
王處直三字原本闕今據通鑑增入
會氏叔琮以芻糧不給遂班師案旋師之期歐陽作
三月是書唐紀作五月又與此紀作四月異
罷胤知政事案崔胤罷知政事新舊唐書皆作十一
月甲戌與是書異
己丑唐丞相崔胤京兆尹鄭元規至華州案舊唐書
作十二月己夘崔胤至三原砦通鑑作癸未俱與是
書作己丑異
癸未與岐軍大戰案岐軍之敗新舊唐書皆繫五月
與是書作六月異
願錄其孥案錄原本訛戮今參攷夢𤨏言據文改
正
甲寅鄜州平周彛聞之收軍而遁案鄜州平新舊唐
書皆繫十二月與是書繫十一月異
華州留後李存審案李存審三字疑有舛誤攷王師
範傳作崔胤在華州
是日師範又遣其將劉鄩盗據兖州案劉鄩䧟兖州
新舊唐書俱作丙午與是書作丙辰異
昭宗御延喜樓送之喜原本訛熹今據通鑑改正
戊午師範舉珹請降案師範之降舊唐書作十一月
丁酉新唐書與是書同
朱友倫因擊鞠墮馬卒於長安友倫九國志趙廷隱
傳作友亮攷歐陽史及通鑑並作友倫九國志訛
護駕都指揮使朱友諒友諒歐陽史梁紀作友謙誤
攷歐陽史家人傳亦作友諒與是書同
表趙匡凝罪狀削奪官爵案削奪趙匡凝官爵舊唐
書作八月丁未與是書作七月辛未異
武昭武定泰寧平盧匡國案武昭原本脫武字匡國
沿宋諱作章國今據歐陽史增改
舊五代史卷二攷證
