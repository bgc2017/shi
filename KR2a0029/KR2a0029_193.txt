舊五代史卷九十六攷證
晉列傳十一孔崇弼傳案新唐書世系表作昌弼字
佐化是書作崇弼益避後唐廟諱改
時族兄昭序案新唐書世系表作昌序字昭舉是書
作昭序疑亦因避諱而改也
程遜傳天福三年秋命使吳越及使迴遭風水而溺焉
案通鑑攷異晉實錄天福二年十一月加錢元瓘副
元帥國王程遜等為加恩使四年十月丙午以程遜
没于海廢朝贈官程遜傳云天福三年秋使吳越使
回溺死元瓘傳云天福三年封吳越國王蓋三年冬
制下遜等以三年至杭州不知溺死在何年而晉朝
以四年十月始聞之也
馬重績傳八象三統三統原本作三紀今從歐陽史
改正
舊五代史卷九十六攷證
