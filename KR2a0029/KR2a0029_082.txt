舊五代史卷四十攷證
唐明宗紀六贊年五歲默念論語孝經案宋史作贊
七歲誦書二十七卷
宜賜别勅及第附今年春牓案宋史云特賜童子及
第附長興三年禮部春牓是書作天成四年春牓與
宋史異
二月乙已王晏球奏此月三日收復定州案歐陽史
作二月癸卯王晏球克定州與是書合通鑑作癸丑
攷癸丑非二月三日也疑𫝊寫之誤
禁鐡鑞錢鐡鑞錢通鑑作鐡錫錢攷胡三省注云馬
殷得湖南鑄錫為錢本用之境内其後遂流入中國
疑原本鑞字誤攷册府元龜亦作鐡鑞錢今仍其舊
以端明殿學士趙鳳為門下侍郎兼工部尚書平章事
案歐陽史本紀作端明殿學士尚書兵部侍郎趙
鳳為門下侍郎兼工部尚書同平章事趙鳳𫝊作禮
部侍郎與本紀異見吴縝纂誤
伏以少帝今不入廟難以言宗案舊唐書哀帝紀云
中書奏少帝行事不合稱宗攷五代會要天成二年
博士吕明龜議引君不逾年不入宗廟之禮請别立
廟于園陵故不稱景宗非議其行事有失也舊唐書
誤
丙辰權知荆南府事高從誨上章首罪丙辰通鑑作
庚申
使副劉玫劉玫通鑑作韓玫
徹伯爾舊作掣撥今改托諾舊作秃餒今改紐赫
美稜舊作捺括梅里今改郭濟舊作骨至今改
舊五代史卷四十考證
