舊五代史卷四十六考證
唐末帝紀上末帝諱從琦本姓王氏鎮州人也母宣憲
皇后魏氏以光啟元年歲在已已正月二十三日生
帝于平山景福中明宗為武皇騎將略地至平山遇
魏氏擄之帝時年十餘歲明宗養為已子案通鑑
考異引唐廢帝實錄云廢帝諱從珂明宗之元子也
母曰宣憲皇后魏氏鎮州平山人中和末明宗徇地
山東留戍平山得魏后帝以光啟元年正月二十三
日生於外舍屬用兵不息音問阻絶帝甫十歲方得
歸宗今考五代會要歐陽史通鑑諸書皆作養子惟
實錄作元子疑因太后令稱為皇長子而傅會也
二十三日次靈口靈口通鑑唐紀作零口考册府元
龜亦作靈口今仍其舊
二十七日次陜州案歐陽史作已已次陜州是書閔
帝紀作丁夘通鑑從是書
夏四月壬申帝至蔣橋文武百官立官奉迎案通鑑
四月庚午朔太后令内諸司至乾壕迎潞王考異引
廢帝實錄作三月三十日
癸酉皇太后下令降閔帝為鄂王案通鑑考異引閔
帝實錄七日廢帝為鄂王廢帝實錄作癸酉薛歐二
史從廢帝實錄
潞字一足已入洛矣洛原本訛潞今據册府元龜改
正
甲申案甲申疑當作壬午以下文即癸未也
舊五代史卷四十六考證
