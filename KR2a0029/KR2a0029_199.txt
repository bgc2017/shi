舊五代史卷九十九攷證
漢高祖紀一帝大破偉王于忻口案漢祖破偉王是
書作開運元年正月歐陽史漢本紀作三年五月晉
本紀又載開運元年正月辛丑劉知遠及契丹偉王
戰于秀容敗之兩紀年月互異應以是書為據
三年五月加太尉是月帝誅吐渾白承福等五族
案歐陽史作八月殺吐渾白承福等族
壬寅契丹主𤼵自東京還本國案遼史太宗紀作四
月丙辰朔𤼵自汴州與是書異歐陽史及通鑑俱從
是書作壬寅
殺契丹數十人案契丹國志作殺遼兵數百
丙子契丹主耶律德光率于鎮之欒城案遼史太宗
紀四月丁丑崩于欒城與是書異歐陽史及通鑑俱
從是書作丙子
朗鄂舊作朗五今改
舊五代史卷九十九攷證
