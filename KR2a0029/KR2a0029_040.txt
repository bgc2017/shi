舊五代史卷十九攷證
列傳九氏叔琮傳太祖伐襄陽叔琮失利案舊唐書
光化元年汴將氏叔琮陷趙匡凝之隨唐鄧等州是
書趙巨凝傳亦云太祖遣氏叔琮伐之匡凝懼乞盟
是役也實以勝歸而叔琮本傳獨言失利未知所據
令就襄陵縣牧馬于道間案襄陵原本作襄陽今據
歐陽史改正
貶白州司戶案舊唐書作貝州
與氏叔琮同日賜死案此朱友恭事是書及歐陽史
通鑑俱同北夢瑣言作友諒誤
王重師傳潁州長社人也潁州歐陽史作許州
太祖異其狀貎乃隸其拔山都案拔山原本作技山
歐陽史作拔山攷當時軍旅皆以都名如黑雲都銀
搶都效節都横街都之類今從歐陽史改正并增入
都字
朱珍傳敗樂從訓萬餘人案通鑑作樂從訓來告急
遣都輝使朱珍等分兵救從訓與此傳異
李重胤傳于是與李讜並戮于河橋案原本脫與字
今增入
范居實傳與葛從周張存敬率兵救魏案原本脱從
字今增入
舊五代史卷十九攷證
