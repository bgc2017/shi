舊五代史卷三十二攷證
唐莊宗紀六内園使案歐陽史作内園裁接使攷五
代會要内園裁接使係梁時雜使創置之官
契丹按巴堅東攻渤海案遼史太祖紀天贊三年五
月渤海殺其刺史張秀實而掠其民於東攻渤海之
事闕而不載攷五代會要同光二年七月契丹東攻
渤海與是書同
每兩與减五十文案五代會要作每兩與减放五文
已酉車駕發鄴宫辛亥至德勝城案五代春秋作庚
子帝幸鄴都遂幸德勝故城據是書則己酉發鄴宫
辛亥至德勝城與五代春秋異盖五代春秋祇以詔
下之日為據也
庚辰車駕至自鄴庚辰歐陽史作庚申考通鑑及五
代春秋皆作庚辰据上文正月甲午朔二月甲子朔
三月癸已朔則三月不得有庚辰也盖其誤始於是
書而通鑑五代春秋皆襲其訛耳今姑從原本仍為
辨正於此
夏四月癸亥朔案五代春秋作辛亥朔通鑑從是書
中書侍郎兼工部尚書平章事趙光胤卒案是書二年
六月光胤加兼戶部尚書此處作工部前後互異未
知何故
按巴堅舊作阿保機今改裕悦舊作于越今改
舊五代史卷三十二考證
