舊五代史六十六攷證
唐列𫝊十八安重誨𫝊無何有吏人李虔徽弟掦言于
衆云案歐陽史作樞密承旨李虔徽語其客邊彦
温云所載詞異
朱弘昭𫝊敬瑭聞其言即日燒營遁還重誨聞之不敢
西行案歐陽史作敬瑭以糧餉不繼遽燒營還軍
重誨亦以被讒召還
朱洪實𫝊洪實歐陽史作弘實疑薛史避宣祖諱故
改弘作洪攷通鑑朱弘昭上一字犯宣祖諱洪實本
未嘗犯諱也今仍是書原文
康義誠𫝊鎮邠州刺史邠州歐陽史作汾州
藥彦稠𫝊充河中副招討使案歐陽史作招討使
舊五代史卷六十六攷證
