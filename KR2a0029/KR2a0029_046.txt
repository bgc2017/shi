舊五代史卷二十二攷證
列傳十二梁楊師厚傳晉軍扼蒙阬之險阬原本作
𡵻考通鑑注云蒙阬在汾水之東東西三百餘里蹊
徑不通即此處也今改正
晉人乃徹圍而遁案通鑑攷異引梁實錄云生擒賊
將蕭萬通等賊由是棄寨而遁莊宗實錄云汴軍至
蒙阬周德威逆戰敗之二軍各言勝捷其互異如此
通鑑從是書
牛存節傳牛存節字贊貞贊貞原本作替貞夏文莊
集引是書又作潜真今據歐陽史改正
大破賊于浿河浿河原本訛&KR3044;河今據歐陽史及通
鑑改正
存節訓勵部分以禦追寇遂得旋師案舊唐書作牛
存節一軍以先渡獲免與是書所云追寇旋師異
末帝令率軍屯陽畱案陽畱即楊劉見通鑑攷異又
攷李重進碑作楊留新唐書作楊劉蓋地名通用
王檀傳補衝山都虞候衝山原本訛衡山今據歐陽
史改正
舊五代史卷二十二攷證
舊五代史卷二十二攷證
