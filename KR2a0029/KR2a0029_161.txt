舊五代史卷八十考證
晉書高祖紀六乙亥遣前邢州節度使楊彦詢使于契
丹案楊彦詢使于契丹歐陽史通鑑俱從是書作
九月遼史作二月己未晉遣楊彦詢來貢且言鎮州
安重榮跋扈狀遂留不遣與是書異
丁丑襄州安從進舉兵叛案安從進及歐陽史五代
春秋俱作十月通鑑從是書作十一月遼史作十二
月戊子晉遣使來告山南節度使安從進反則因其
赴告之月而書之也
生擒衙内都指揮使安弘義案宋史焦繼勲傳作擒
其牙將安洪義鮑洪等五十餘人
是日鎮州節度使安重榮稱兵向闕案安重榮反歐
陽史通鑑俱從是書作十二月五代春秋繫于十月
之後遼史作十一月丙寅晉以討安重榮來告與是
書異
遣前齊州防禦使宗光鄴宋光鄴遼史避諱作宋暉
業
宋州節度使安彦威奏修滑州黃河功畢案修河事
是書紀于閏月壬辰歐陽作三月歸德軍節度使安
彦威塞決河于滑州盖以奉使之月言是書以奏功
之日言也
詔改鄴都宣明門為朱鳳門朱鳳門五代會要作來
鳳門
皇城南門為乾明門北門為玄德門東門為萬春門西
門為千秋門案五代會要晉改皇城四門為乾明
玄德萬春千秋在天福六年是書統繫于七年與會
要異
舊五代史卷八十考證
