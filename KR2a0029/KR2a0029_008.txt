舊五代史卷三攷證
梁太祖紀三節度使羅紹威紹威原本作昭威今據
歐陽史改
判建昌院事案原本脱昌字今增
以青州節度使韓建守司徒平章事青原本訛清今
改正
癸卯司天監奏日辰内有戊字請改為武從之案容
齋三筆以為戊類成字故司天諂之不知戊字乃避
梁祖曾祖茂林諱非以其類成字也雲谷雜記嘗辦
正之今崇福侯廟碑立於開平二年上作武寅足證
當時避諱之體
是日隰州奏大寧縣至固鎮上下二百里案是書前
後多作李固鎮疑原本有脱字考通鑑亦間作固鎮
蓋當時奏牘省文也今仍之
舊五代史卷三攷證
