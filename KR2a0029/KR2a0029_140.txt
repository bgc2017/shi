舊五代史卷六十九攷證
唐列𫝊二十一張憲𫝊上怒戒有司速治行宫之庭礙
事者畢去竟毁即位壇案歐陽史作場未成莊宗
怒命兩虞候亟毁壇以為場與是書異通鑑從歐陽
史
李存渥自洛陽至案存渥歐陽使作永王存霸考唐
家人𫝊存渥與劉皇后同奔至風谷為部下所殺是
存渥未至太原其至太原者存霸也是𫝊作存渥疑
誤
孟鵠𫝊鵠自租庸勾官擢為客省副使租庸勾官北
夢瑣言作三司勾押官
劉延皓𫝊父茂成案歐陽史作茂威
延皓即劉后之弟也案通鑑攷異引廢帝實錄以延
皓為劉后之姪與是書異歐陽史通鑑俱從是書
出為鄴都留守案歐陽史作天雄軍節度使
劉延朗𫝊清泰初除宣徽北院使案歐陽史廢帝既
立以延朗為莊宅使
舊五代史卷六十九攷證
