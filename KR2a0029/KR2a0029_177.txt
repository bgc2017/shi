舊五代史卷八十八攷證
晉列傳三景延廣傳契丹㢠廻國使喬榮榮歐陽史作
瑩廻國使通鑑作廻圖契丹國志仍從是書作廻國
時延廣顧慮其家未能引决案宋史昝居潤傳晉室
將亡景延廣委其族自洛赴難與是書異
詔贈中書令案歐陽史作贈侍中
張希崇𫝊守光敗唐莊宗命周德威鎮其地希崇以舊
籍列于麾下尋遣率偏師守平州案歐陽史作劉
守光不喜儒士希崇因事軍中為偏將將兵守平州
是守光未敗即守平州非為德威所遣也與是書異
希崇遂以管内生口二萬餘南歸案遼史天顕元年
七月盧龍行軍司馬張崇叛奔唐疑希崇在遼祗名
崇歸唐後始加希字也然希崇歸唐在遼太宗時而
遼史繫于太祖紀又希崇本繼盧文勝而遼史書其
降在盧國用歸唐之前年月皆舛誤
及高祖入洛與契丹方有要盟慮為其所取乃復除靈
武案通鑑作帝與契丹修好慮其復取靈武
王庭胤傳累歷貝忻密澶隰相六州刺史案歐陽史
不載相州
李從璋傳二年五月遷河中節度使三年就加檢校太
傅案從璋為河中節度以代安重誨也五代史闕
文從璋見重誨拜于庭下重誨驚曰太傅過禮㨜此
傳從璋至三年始檢校太傅徙鎮河中時不應先稱
為太傅
案巴堅舊作阿保機今改
舊五代史卷八十八攷證
