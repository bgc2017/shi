舊五代史卷十二考證
梁宗室列𫝊二友誨𫝊後為唐兵所殺案王禹偁五
代史闕文莊宗即位盡誅朱氏是書與歐陽史俱同
惟通鑑云梁王召友誨與其兄友諒友能竝幽于别
第及唐師將至梁主疑諸兄弟乘危謀亂并皇弟賀
王友雍建王友徽盡殺之未知所據
密王友倫傳因引兵往八議關案八議原本訛作八
識今據通鑑改正
于是存追封朗王友寧追封安王友倫追封密王案
五代會要開平二年追封皇從子友寧為安王友倫
為密王四年追封皇兄存為朗王據是書作一時竝
封未知孰是
郴王友裕傳遂以數騎遁于山中案數騎通鑑作二
千騎歐陽史與是書同
康王友孜傳案友孜通鑑及五代會要作友敬惟歐
陽史與是書同
舊五代史卷十二考證
