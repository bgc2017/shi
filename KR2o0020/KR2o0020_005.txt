欽定四庫全書
御批資治通鑑綱目卷二上
(起丙午盡戊戌西楚霸王四年漢王四年)考異(提要丙午下有秦昭襄王五十二年戊戌下無西楚)
(霸王四年)凡五十三年
(丙秦昭襄王五十二楚考烈王八燕孝王三魏安釐王午二十二趙孝成王十一韓桓惠王十八齊王建十年)
(凡七國)考證(謹按司馬公通鑑秦自是年繼周漢自高祖元年繼秦晉自泰始元年繼魏唐自武德元)
(年繼隋綱目則秦起於始皇帝并六國之後漢起於滅楚之後晉起扵平吳之後唐起於平羣盜之後如隋則)
(綱目與通鑑同起扵開皇九年平陳之後是謂之正統古昔帝王之御天下也典禮命討皆原扵天尊卑有分)
(内外有制立綱振紀人不敢紊是以六經不言正統統自正也周衰聖賢不作綱淪法斁禮廢樂崩馴至彊秦)
(入寇王室七國均敵不相統一後若南北朝五代戎狄盜賊交於中國天下無主不得已同謂之無統大儒述)
(作之義在於貴正統而賤無統故曰是書後之君子必有取焉)
書法(按通鑑自是歲揭秦紀而大書之蓋周既亡而以秦繼也周亡而秦繼之則綱目大書其)
(年可矣此其與列國分註何天下未一也天下未一秦亦列國耳必至於始皇二十六年秦并天下)
(始以正統例大書之此綱目所以大一統也故曰統正扵下而人道定矣漢晉唐初皆倣此)
秦丞相范睢免
(秦河東守王稽坐與諸侯通棄市王臨朝而歎應侯請其故王曰武安君死而鄭安平王稽等皆畔内無)
(良將外多敵國吾是以憂應侯懼不知所出燕客蔡澤聞之西入秦先使人宣言於應侯曰蔡澤見王必)
(奪君位應侯召澤讓之澤曰吁君何見之晩也夫四時之序成功者去商君吳起大夫種何足願與應侯)
(謬曰何為不可君子有殺身以成名死無所恨澤曰身名俱全者上也名可法而身死者次也三子之可)
(願孰與閎天周公哉語曰日中則移月滿則虧進退贏縮與時變化今君怨已讐而德已報意欲至矣而)
(無變計竊為君危之應侯曰善遂薦澤於王因謝病免王悦澤計以為相數月免)集覽(商君衞之)
(庶公子名鞅事秦孝公封於商故號商君孝公卒惠公車裂之吳起衛人為楚悼王相悼王死大臣作亂)
(攻殺起大夫種種上聲名也姓文字子禽楚之郢人事越王勾踐為大夫後被殺何足願與與平聲語末)
(辭也本𫝊作其卒然亦可願與閎天周公閎天姓名周文王武王之臣周公名旦武王弟又為成王相二)
(人者身名俱全者也)質實(一統志云吳起衛人嘗學於曾子好用兵為魯將破齊復為魏將擊秦魏)
(武侯善之為西河守大振聲名既而見疑適楚悼王聞其賢以為相扵是撫養士卒平越取陳却晉伐秦)
(諸侯畏楚之強大夫種春秋時越大夫也吳王夫差敗越兵于夫椒越王勾踐使種行成于吳勾踐既歸)
(國屬政于種及滅吳種謀居多後以范蠡遺書稱疾不朝或譛種將作亂王賜以屬鏤之劒遂伏劒死周)
(公姬姓文王之子世居岐山生有聖德輔武王伐紂以安天下又輔成王制禮作樂以成周家之治)
書法(免例有三書某人免者可免者也著所坐者有罪者也書免某人官下某人獄免徵下獄)
(免者無罪者也)
發明(范睢傾險之士然能知止而退亦有足取故書免而不去其官)
楚以荀况為蘭陵令
(荀卿趙人春申君以為蘭陵令荀卿嘗與臨武君論兵於趙孝成王前王曰請問兵要卿對曰要在附民)
(夫仁人之兵上下一心三軍同力臣之扵君也下之於上也若子弟之事父兄若手臂之扞頭目而覆胷)
(腹也故兵要在扵附民而已齊人隆技擊得一首者賜贖錙金無本賞矣事小敵毳則偷可用也事大敵)
(堅則渙然離耳是亡國之兵也其去賃市傭而戰之幾矣魏氏之武卒以度取之衣三屬之甲操十二石)
(之弩負矢五十置戈其上冠胄帶劒贏三日糧日中而趨百里中試則復其戸利其田宅氣力數年而衰)
(而復利未可奪也改造則不易周也故地雖大其税必寡是危國之兵也秦人其生民也陿隘其使民也)
(酷烈忸之以慶賞鰌之以刑罰使民所以要利於上者非鬭無由也使以功賞相長五甲首而隸五家是)
(最為衆彊長久之道然皆干賞蹈利之兵未有安制綦節之理也故齊之技擊不可以遇魏之武卒魏之)
(武卒不可以遇秦之銳士秦之銳士不可以當桓文之節制桓文之節制不可以敵湯武之仁義故招延)
(募選隆勢詐尚功利是漸之也禮義教化是齊之也故兵大齊則制天下小齊則制隣敵若夫招延選募)
(隆勢詐尚功利之兵則勝不勝無常相為雌雄耳夫是之謂盗兵君子不由也王曰善請問為將卿曰號)
(令欲嚴以威賞罰欲必以信處舍欲周以固徙舉進退欲安以重欲疾以速窺敵觀變欲潛以深欲伍以)
(參遇敵決戰必行吾所明無行吾所疑夫是之謂六術無欲將而惡廢無怠勝而忘敗無威内而輕外無)
(見利而不顧其害凡慮事欲熟而用財欲泰夫是之謂五權可殺而不可使處不完可殺而不可使擊不)
(勝可殺而不可使欺百姓夫是之謂三至凡百事之成也必在敬之其敗也必在慢之故敬勝怠則吉怠)
(勝敬則滅計勝欲則從欲勝計則凶戰如守行如戰有功如幸慎行此六術五權三至而處之以恭敬無)
(曠夫是之謂天下之將臨武君曰善請問王者之軍制卿曰將死鼓御死轡百吏死職士大夫死行列聞)
(鼓聲而進金聲而退順命為上有功次之不殺老弱不獵田稼服者不禽格者不赦犇命者不獲凡誅非)
(誅百姓也誅其亂百姓者也百姓有捍其賊者是亦賊也故順刃者生傃刃者死犇命者貢有誅而無戰)
(不屠城不潛軍不留衆師不越時故亂者樂其政不安其上者欲其至也臨武君曰善陳囂問曰先生議)
(兵常以仁義為本然則又何以兵為哉卿曰仁者愛人故惡人之害之也義者循理故惡人之亂之也故)
(兵者所以禁暴除害也非争奪也)集覽(荀卿趙人名况時人相尊號之曰卿後避漢宣諱號曰孫)
(卿臨武君荀子注臨武君楚將也未知姓名或曰劉向序云荀卿至趙與孫臏議兵孝成王前孫臏即臨)
(武君也今按史記年表齊宣王二年孫臏為軍師敗魏人扵馬陵至趙孝成王元年已七十餘年年代相)
(遠疑臨武君非孫臏也隆技擊隆尚也以勇力擊斬敵者號為技擊孟康曰兵家之技巧者習手足便器)
(械積機關以立攻守之勝者無本賞本賞謂有功同受賞也斬首雖戰敗亦賞不斬首則雖戰勝亦不賞)
(是無本賞也事小敵毳毳讀曰脆若遇小敵而敵毳則可偷竊而用此技其去賃市傭而戰之幾矣此與)
(賃市井傭作之人而使之戰者相去幾何以度取之取其材力長短中度者三屬之甲屬音注甲札之數)
(也如淳曰上身一髀禈一脛繳一凡三屬上身者上體之甲髀股也禈音昆䙝衣以蔽股名髀褌也脛胻)
(也胻乃脛耑繳行縢也以繳脛耑名脛繳也皆相連屬也又七屬甲注見唐德宗建中三年贏三日糧贏)
(音盈負也又負三日糧食日中而趍百里謂負重而趍一日之中可行百里中試則復其戶利其田宅中)
(去聲復音福試中其技則復除戶役給其便利之處不征徭也改造則不易周改造更選擇也則又如前)
(其税必寡優復既多則賦税寡少無所資用忸之忸音狃習也戰勝則厚賞使習以為常鰌之鰌藉也不)
(勝則以刑罰凌藉之五甲首而隸五家戰獲五甲首則得役隸其鄉里之五家安制綦節綦音棋極也楊)
(倞曰安制謂安扵制度自不踰越極扵中義心不為非之理漸之謂漸進而近扵法未為理也處舍欲周)
(以固處舍營壘也周密牢固則敵不敢陵奪安以重舉動進退之法静則安重而不為輕舉疾以速動則)
(疾速而不失機權潜以深使間諜以觀敵國當潛隠深入伍以參伍參錯雜也錯雜扵敵中而盡知其事)
(所明所知處所疑疑危處六術自上文號令至遇敵此六術無欲將而惡廢惡去聲無求進而惡退無怠)
(勝而忘敗無既勝則或怠而至於敗亡用財欲泰謂不當恡賞五權此五者乃為將之權謀可殺而不可)
(使處不完所處必須完固若處不完之地己寧可自殺三至此三者謂之至言其守而不變也將死鼓將)
(當死扵鼓之下左𫝊師之耳目在吾旗鼓御死轡御車者當死守轡策不獵田稼獵與躐同蹂踐也服者)
(不禽不戰而退者不追禽之格者不赦捍拒格鬭者必殺無赦犇命者不獲犇與奔通奔走來歸命者不)
(獲之為囚俘傃刃者死荀子傃本作蘇注蘇讀為傃向也犇命者貢取歸命者貢獻扵上將不屠城屠城)
(謂毁其城而殺其民若宰六畜然不潛軍言用軍無所潛伏不留衆不久留師衆使暴露扵野外不安其)
(上者謂不安其亂國之政者欲其至也樂其來征也猶東征西夷怨之意)正誤(可殺而不可使處不)
(完今按此謂將若有罪寧可殺之不可使處不完之地而致兵敗傷衆也奔命者貢今按貢于國君)質
實(一統志云荀卿趙人仕楚為蘭陵令著書數萬言羽翼六經有荀子書𫝊流于世蘭陵縣名注見漢)
(光武建武四年)
書法(綱目非大封拜不書此令耳何以書錄賢也而以之者為可譏矣其譏何賢也而止以為)
(令非其所矣終綱目書以為令十有二是年荀况漢元帝永光元年張猛晉孝武太元十六年范弘)
(之隋文帝開皇二十年王伽唐太宗貞觀十四年韋元方中宗嗣聖九年狄仁傑二十一年戴令言)
(玄宗開元二年徐惀德宗貞元十九年韓愈憲宗元和十四年裴潾穆宗長慶元年楊汝士㦤宗咸)
(通五年劉蜕惟王伽徐惀為非譏也)
周民東亡秦取其寳器遷西周公於&KR1222;狐之聚集覽(&KR1222;狐)
(地名&KR1222;音憚徐廣曰&KR1222;狐聚近陽人聚在洛陽南百五十里括地志云汝州之外古梁城即&KR1222;狐聚)質實
(一統志云&KR1222;狐聚名在河南府城外五十里梁新城之間秦取九鼎遷西周公于此)楚人遷魯
于莒而取其地
(丁秦五十三楚九燕王喜元魏二未十三趙十二韓十九齊十一年)秦伐魏取吳城韓
王入朝於秦
書法(書入朝何秦益彊也自威烈至周亡韓未嘗書來朝於是書入朝扵秦罪韓也六國韓最)
(先朝秦而秦亦最先滅之然則自卑以媚敵者果不足以自免矣自是七國始書王周已亡也)
發明(戰國諸侯自稱王以後綱目例皆書君所以不予其僣也今此又復書韓王何哉是時周)
(赧既亡上無天子故諸侯因其稱王而書之亦所以著其僣爾然韓既稱王乃書入朝于秦烏有身)
(為王者乃奔走朝事他國者哉據事直書義自見矣)
魏舉國聽令扵秦
(戊秦五十四楚十燕二魏二十申四趙十三韓二十齊十二年)秦王郊見上帝扵雍
發明(郊見天子之禮也春秋魯郊聖人因事屢書而譏之或者以為周賜以天子禮樂故魯得)
(郊祀然夫子乃曰魯之郊禘非古也周公其衰矣孔子魯之臣子其不滿扵魯若此况西戎之秦乎)
(秦自襄始受封已僣祀西畤至文宣靈鄜密上下用事四帝揚雄所謂僣莫僣扵祭祭莫重扵天者)
(是也今上書韓王入朝魏舉國聽令下書郊見上帝扵雍蓋明著其既服諸侯益肆其僣侈之志云)
(爾異時呂政吞滅諸國毒痡四海方且行封禪祠諸神然不二世遽滅帝果私扵秦哉嗚呼吾誰欺)
(欺天乎曾謂太山不如林放乎後之僣祀徼福者可以觀矣)
楚遷于鉅陽
(己秦五十五楚十一燕三魏二十酉五趙十四韓二十一齊十三年)魏人殺衛君而立其
弟
(弟魏壻也)
(庚秦五十六楚十二燕四魏二十戌六趙十五韓二十二齊十四年)秋秦王稷薨太子柱
立韓王衰絰入弔祠考異(提要漏柱字)
書法(七國始書薨周亡也周亡綱目王七國則曷為不書崩書薨分王也書薨足以異之矣綱)
(日不皆薨立六王必有事而後書惟秦悉書之詳秦世也自是秦有大事必書時若月)
發明(天王崩諸侯未有奔赴者秦韓均為諸侯而行弔若此則亦視勢之強弱而不顧禮之當)
(否爾韓之卑屈如此將以求媚扵秦然不免首為秦人所滅故綱目扵其入弔之事大書于冊所以)
(戒有國之君不可不自彊扵善而毋徒媚敵以乞憐也或曰韓以微弱之國不得不爾是不然湯以)
(七十里文王以百里萬一迫扵彊大不能自立則有國君死社稷之義效死勿去死于宗廟可也謂)
(之何哉)
燕伐趙趙敗之遂圍燕
(燕王使栗腹約驩扵趙反而言曰趙壯者死長平其孤未壯可伐也王使腹將而攻鄗將渠曰與人通關)
(約交使者報而攻之不祥師必無功王不聽自將偏軍隨之將渠引王之綬王以足蹴之將渠泣曰臣非)
(自為為王也王不聽遂行趙使廉頗擊之敗其兩軍逐北五百里遂圍燕燕人請和趙人曰必令將渠處)
(和燕王以將渠為相而處和趙師乃解)集覽(栗腹姓名腹本作股將渠姓名將即郎反)質實
(一統志云鄗春秋晉邑名戰國屬趙漢為鄗縣屬常山郡光武即位扵鄗南改曰高邑為冀州刺史治所)
(晉屬趙國後魏屬趙郡隋屬欒州唐屬趙州宋屬慶源府金屬沃州元屬趙州國朝因之屬真定府)
趙公子勝卒考異(提要無趙公子勝卒五字)
(辛秦孝文王柱元楚十三燕五魏二亥十七趙十六韓二十三齊十五年)冬十月秦王薨子
楚立考異(王下當有柱字今按昭襄王薨書名據崩葬例曰無統之君稱王公者曰某王公某薨此)
(闕柱字盖刊本漏也)考證(當作秦王柱薨謹按凡例曰凡無統稱王公者曰某王公某薨故名存者皆)
(當補書後倣此)
(孝文王即位三日而薨子楚立尊華陽夫人為華陽太后夏姬為夏太后)
書法(秦王柱也)
燕伐齊拔聊城齊伐取之
(燕將攻齊聊城拔之或譛之燕王燕將保聊城不敢歸齊田單攻之歲餘不下魯仲連乃為書約之矢以)
(射城中遺燕將曰為公計者不歸燕則歸齊今獨守孤城齊兵日益而燕救不至將何為乎燕將見書泣)
(三日猶豫不能決遂自殺聊城亂田單克之歸言仲連扵齊王欲爵之仲連逃之海上曰吾與富貴而詘)
(扵人寧貧賤而輕世肆志焉魏王問天下之高士扵子順子順曰世無其人也抑可以為次其魯仲連乎)
集覽(聊城徐廣曰在平原括地志云故聊城在博州聊城縣西二十里春秋齊西界聊攝戰國時亦)
(齊地秦漢皆為東郡之聊城約之矢高誘曰纏束書扵矢上猶豫顔師古曰猶獸名性多疑聞有聲則豫)
(登木下上不一故謂不決曰猶豫索隠曰猶鄒音以獸反禮記作猶與注與音豫崔浩云猶猿類仰鼻長)
(尾性多疑故以比不決者按狐性亦多疑渡冰而聽冰聲故云狐疑今解者又引老子與兮若冬涉川猶)
(兮若畏四隣故以為猶與且按狐聽冰而此云與兮冬涉川則與定是狐類不疑若畏四隣則猶定是獸)
(自不保同類故云畏四隣也又狐疑注見秦二世三年富貴而詘扵人記儒行曰不充詘扵富貴注充詘)
(喜失節之貌詘音求勿反又丘勿反輕世肆志輕世眇視天下也肆志放縱志意也)正誤(富貴而詘)
(扵人今按詘與屈同勢相傾軋也)質實(一統志云聊城古邑名本春秋時聊攝地戰國時屬齊秦)
(置聊城縣屬東郡漢因之魏晉俱屬平原郡北齊改屬濟州隋初屬平原郡尋扵此置博州後州省以縣)
(屬武陽郡唐為博州治五代周省武水縣入焉宋金元仍舊國朝因之改屬東昌府)
(壬秦莊襄王楚元楚十四燕六魏二子十八趙十七韓二十四齊十六年)秦以呂不韋為相
國封文信侯秦滅東周遷其君扵陽人聚考異(按昭襄王)
(五十二年書遷西周公定宇陳氏曰綱目書東西周之亡而不書二周之分疑漏)
(東周君與諸侯謀伐秦王使相國帥師滅之遷東周君扵陽人聚周遂不祀周比亡凡有七邑)集覽
(陽人地理志河南梁縣有陽人聚括地志云陽人故城在汝州梁縣西四十里)質實(一統志云陽人)
(聚在南陽府汝州西秦遷東周扵此吳孫堅大破董卓軍亦此地)
秦伐韓取滎陽成皐置三川郡集覽(滎陽縣名屬河南古虢國也今鄭州)
(是成臯縣名屬河南戰國鄭虎牢關也括地志云故城在洛州汜水縣西南二里三川秦三川郡漢高改河南)
(郡韋昭曰洛陽有伊洛河三水故名焉陽休之說涇渭洛亦為三川)質實(一統志云滎陽古邑名本古東)
(虢國春秋時為鄭京城秦置敖倉扵此漢始置滎陽縣屬河南郡其治在今縣西五十里晉置滎陽郡後魏郡)
(縣並徙今治北齊改郡曰成皐隋廢郡存縣唐析置武泰縣屬洛州神龍初復省入滎陽縣屬鄭州五代宋金)
(元仍舊國朝因之屬開封府成皐古邑名本東虢國地春秋時為鄭巖邑又名虎牢秦屬三川郡漢置成皐縣)
(屬河南郡東漢廢縣為關三國魏復置縣晉屬河南郡劉宋扵此置司州後魏北豫州及成皐郡同治扵此隋)
(始改縣曰汜水屬滎陽郡唐初析置成皐縣貞觀中又省入氾水屬鄭州後屬孟州宋初屬洛州元豐初復屬)
(孟州金屬鄭州元仍舊國朝因之屬開封府三川秦之郡名即周之王城下都也漢置河南郡東漢都扵此置)
(河南尹三國魏置司州晉亦都此置河南尹苻秦改為豫州劉宋仍置司州後魏改為洛州徙都之又改司州)
(亦為河南尹後周改為東京隋煬帝徙都扵此改豫州唐初復為洛州置都督府高宗改為東都尋改神都天)
(寳初又改東京五代梁為西都唐改東都晉改西京宋因之金置德昌軍號中京置金昌府元為河南路國朝)
(改為河南府屬河南道)楚滅魯遷其君扵卞為家人集覽(卞魯國有)
(卞縣括地志云兖州泗水縣本漢卞縣地)質實(一統志云卞春秋魯邑名即古卞明國也戰國時屬楚後)
(屬秦漢置卞縣屬魯國晉屬魯郡隋改為泗水縣屬兖州唐宋金因之元省入曲阜尋復置屬兖州國朝因之)
(改屬兖州府)
(是為頃公)
(癸秦二楚十五燕七魏二十九丑趙十八韓二十五齊十七年)日食秦伐趙定太原
取三十七城集覽(太原注見齊明帝建武三年并州)楚黃歇徙封扵
吳
(春申君言扵楚王曰淮北邊扵齊其事急請以為郡而封扵江東許之春申君因城故吳墟而居之宫室)
(極盛)集覽(城故吳墟春申君𫝊注正義曰闔閭今蘇州也扵城内小城西北别築城居之今圮毁也)
(又大内北瀆四從五横至今猶存又改破楚門為昌門)質實(一統志云故吳墟在蘇州府城内西)
(南按春申君𫝊注云黃歇初封扵吳扵闔閭城内小城西北别築城居之今圮毁也又大内北瀆四從五)
(横至今猶存焉)
書法(黃歇徙封何歇意也綱目誅意故不書楚徙封黃歇書黃歇徙封)
(甲秦三楚十六燕八魏三十趙寅十九韓二十六齊十八年)秦悉拔上黨諸城置太
原郡
書法(自上黨降趙扵是十有七年凡五書太原上黨其書之何上黨天下之脊也秦得上黨而)
(并天下之勢成矣故謹書之)
秦伐魏魏公子無忌率五國之師敗之追至函谷而
還
(蒙驁伐魏取高都汲魏王患之使人請信陵君信陵君不肯還其客毛公薛公見曰公子所以重扵諸侯)
(者徒以魏也今魏急而公子不恤一旦秦克大梁夷先王之宗廟公子當何面目立天下乎語未卒信陵)
(君色蠻趣駕還魏魏王持信陵君而泣以為上將軍求援扵諸侯諸侯聞之皆遣兵救魏信陵君遂率五)
(國之師敗蒙驁扵河外追至函谷關而還安陵人縮高之子仕扵秦守管信陵君攻之不下使人召高)
(將以為五大夫執節尉而使攻管高對曰父攻子守人之笑也見臣而下是倍主也父教子倍亦非君之)
(所喜敢辭信陵君怒使謂安陵君生束縮高而致之不然無忌將率十萬之師以造城下安陵君曰吾先)
(君成侯受詔襄王以守此城也手受太府之憲其上篇曰子弑父臣弑君有常不赦國雖大赦降城亡子)
(不得與焉今縮高辭大位以全父子之義而君曰必生致之是使我負襄王之詔而廢太府之憲也縮高)
(聞之曰信陵君為人悍猛而自用此辭反必為國禍吾已全已無違人臣之義矣豈可使吾君有魏患乎)
(乃之使者舍刎頸而死信陵君聞之縞素辟舍而遣使謝安陵君)集覽(蒙驁齊人蒙武之父蒙恬)
(之相也驁音遨鄭氏音五到反高都魏邑名括地志云高都故城今河内澤州是汲魏邑名即河内郡也)
(括地志云古汲城在衛州汲縣地河外謂陜華二州也正義曰河外者河南岸也魏州地管縣名屬滎陽)
(括地志云今鄭州管城縣外城古管國城也此辭反為句言與理相反縞素辟舍喪服而不居正寢也信)
(陵以縮高因以非理召之而自殺故以示自貶記玉藻曰縞冠素紕既祥之冠也閒𫝊曰素縞麻衣鄭玄)
(注此素縞者玉藻所云縞冠素紕也紕純緣邊也榖梁𫝊成五年輦者曰君親素縞注素衣縞冠凶服也)
(釋曰鄭云以素純喪冠故謂之素縞今注與鄭異也離騷九章曰思久故之親身兮因縞素而哭之注縞)
(素白緻繒也)正誤(此辭反必為國禍今按此辭反為還報也信陵君遣使謂安陵君生致縮高不)
(然將伐之安陵君不從而曰云云故縮高言使者以辭還報信陵君必伐安陵是為國禍也)質實
(一統志云高都古邑名春秋時屬晉戰國時屬韓後屬趙秦置高都縣屬上黨郡漢因之後魏置建興郡)
(治此北齊改置高都郡後周廢為高都村故城在澤州城東三十里汲古邑名本殷牧野之地春秋時屬)
(晉戰國時屬魏後屬秦漢置汲縣屬河内郡魏屬朝歌郡晉為汲郡治後魏置伍城郡及縣周以縣屬衛)
(州隋復改為汲縣屬汲郡唐徙衛治此宋元仍舊國朝因之改屬衛輝府安陵春秋鄭邑名鄭伯克段于)
(鄢即此戰國謂之安陵漢始置鄢陵縣屬潁川郡東魏屬許昌郡北齊省入許昌縣隋復置屬許州唐因)
(之宋屬開封府金元因之國朝仍屬開封府管古邑名周封管叔鮮于此為管國春秋時屬晉後屬魏秦)
(置管縣屬三川郡漢屬河南郡晉宋因之後魏扵縣置滎州改屬滎陽郡後周改為鄭州隋改為管州唐)
(降為管城縣為鄭州治所宋金元俱仍舊國朝省入鄭州故城在開封府城西一百八十里)
書法(追至函谷何惡秦也秦伐之不得志扵是再書矣自昭襄以來山東之得志有三田文之)
(伐書河渭絶無忌之救書大破秦軍扵是書追至函谷雖終無救扵亡而綱目每喜書之則亦惡秦)
(而已矣)
五月秦王薨子政立考異(提要王下有楚字此亦刊本闕漏與孝文王同)
(政生十三年矣國事皆委扵文信侯號仲父胡氏曰孝文莊襄二王之死蓋皆不韋之所為也)
書法(秦王楚也秦自書薨以來未有不名者其不名柱與楚何疑也何疑乎柱楚不韋欲政之)
(王久矣而二王之享國皆不永以是為可疑故異其文異其文者異其事也然則趙王丹楚王悍亦)
(不稱名何也六國之事故多略之矣)
(乙秦王政元楚十七燕九魏三十卯一趙二十韓二十七齊十九年)秦鑿涇水為渠
(韓欲疲秦使無東伐乃使水工鄭國為間扵秦鑿涇水自仲山為渠並北山東注洛中作而覺欲殺之國)
(曰臣為韓延數年之命然渠成亦秦萬世之利也乃使卒為之注填閼之水溉舄鹵之地四萬餘頃收皆)
(畝一鍾由是秦益富饒)集覽(涇水地理志涇水出安定涇陽縣西今原州百泉縣笄頭山也東南)
(至馮翊陽陵縣與渭水合又東與漆沮水合經秦漢之都至潼津入河仲山河渠書作中山顔師古曰中)
(音仲即今九嵏山之東中山也括地志云中一名仲山在雍州雲陽縣西十五里並北山東注洛並與傍)
(通音蒲良反近也倚也河渠書注徐廣曰出馮翊懷德縣填閼之水填音田塞也閼依據反或作&KR1657;通作)
(淤說文澱滓濁泥舄鹵之地河渠書作澤鹵之地索隠曰澤一作舄音昔本或作斥則如字讀之書𫝊注)
(許慎曰東方謂之斥西方謂之鹵斥鹵鹹地可煮為鹽)正誤(舄鹵今按舄本作瀉鹹土也周禮草)
(人鹹瀉)質實(一統志云涇水自平凉府城西南白巖發源至涇州又東南至邠州界又東北至西)
(安府高陵縣界會于渭仲山在西安府涇陽縣西北七十里俗𫝊漢高祖兄仲所居扵此故號焉上有仲)
(子廟歲旱圍此射獵則有風雨)
書法(鑿渠必書重民利也書溝渠始此終綱目書渠十是年漢武帝元光六年渭渠太始二年)
(白渠明帝永平十三年汴渠後主延熙四年曹魏漕渠隋甲辰廣通渠煬帝大業元年通濟渠四年)
(永濟渠唐玄宗天寳元年三門運渠後周戊午汴渠䢴溝刁溝不與焉)
(丙秦二楚十八燕十魏三十二趙辰二十一韓二十八齊二十年)趙王薨廉頗犇魏考
異(據崩葬例當書趙王丹薨亦刊本漏也)
(趙使廉頗伐魏取繁陽孝成王薨悼襄王立使樂乘代頗頗怒攻之遂出犇魏魏不能用趙師數困王復)
(思之使視頗尚可用否頗之仇郭開多與使者金令毁之頗見使者一飯斗米肉十斤被甲上馬以示可)
(用使者還報曰廉將軍老尚善飯然與臣坐頃之三遺矢矣王遂不召楚人迎之頗一為楚將無功曰我)
(思用趙人遂卒扵楚)集覽(繁陽徐廣曰屬魏郡正義曰在相州内黃東北三遺矢史記注索隠曰謂)
(數起便也矢一作屎)質實(一統志云繁陽古邑名春秋時屬晉戰國時屬魏秦置縣屬魏郡漢省之)
(故城在大名府内黃縣東六十里)
(丁秦三楚十九燕十一魏三十三趙悼已襄王偃元韓二十九齊二十一年)秦大饑考異(提要)
(漏秦字)
書法(書大饑始此終綱目書大饑二十六是年辛未趙漢武帝建元三年元帝永光元年莽甲)
(戌辛巳漢光武建武二年安帝永初三年再書晉惠帝元康四年永興二年愍帝建興二年襄國元)
(帝大興二年穆帝永和十年秦孝武太元四年秦六年十二年凉州安帝元興元年梁丙辰魏唐初)
(戊寅凉唐中宗嗣聖四年玄宗天寳十三載肅宗上元二年德宗興元元年癸卯晉甲寅湖南書饑)
(二十九)
秦伐韓取十二城趙李牧伐燕取武遂方城
(李牧者趙北邊之良將也嘗居代鴈門備匈奴以便宜置吏市租皆輸莫府為士卒費日擊數牛饗士習)
(騎射謹烽火多間諜為約曰匈奴入盜則急收保有敢捕虜者斬如是數歲無所亡失匈奴皆以為怯雖)
(趙邊兵亦以為吾將怯趙王使人讓之牧如故王怒使人代之屢出戰不利邊不得田畜王復請李牧牧)
(稱病不出王彊起之牧曰必用臣臣如前乃敢奉令王許之牧至邊如約匈奴數歲無所得終以為怯士)
(日得賞賜而不用皆願一戰乃選車騎習戰大縱畜牧人民滿野匈奴小入佯北以數十人委之單于聞)
(之大率衆入牧乃多為竒陳張左右翼擊之大破殺匈奴十餘萬騎滅襜襤破東胡降林胡單于犇走十)
(餘歲不敢近趙邊先是時天下冠帶之國七而秦趙燕邊扵夷狄諸戎亦各分散自有君長莫能相一其)
(後義渠築城郭以自守而秦滅之始扵隴西北地上郡築長城以拒胡趙破林胡樓煩築長城自代並隂)
(山下至高闕為塞而置雲中鴈門代郡燕破東胡却地千里亦築長城自造陽至襄平置上谷漁陽右北)
(平遼東郡及戰國之末而匈奴始大)集覽(武遂方城地理志武遂屬河間國方城屬廣陽郡括地志)
(云武遂易州遂城也方城在幽州固安南十七里代鴈門正義曰鴈門縣在代地故云代鴈門漢代郡城)
(古代國也秦置鴈門郡在蔚州飛狐北百五十里匈奴黃帝本紀北逐葷粥注索隠曰葷粥匈奴别名唐)
(虞以上曰山戎亦曰獯鬻夏曰淳維殷曰鬼方周曰玁狁秦漢曰匈奴魏隋唐皆曰突厥莫府如淳曰莫)
(大也將軍征行無常處所在為治故言莫府莫或作幕晉灼曰衛青征匈奴帝就拜大將軍扵幕中府故)
(曰幕府顔師古曰二說皆非按幕府者以軍幕為義古字通用廉頗李牧市租皆入幕府此則非因衛青)
(始有其號又莫大之義乖索隠曰古者出征以幕帳為府署也邊不得田畜為句正義曰畜許又反單于)
(匈奴天子之號猶華言皇帝也漢書音義曰單于者廣大貌言其象天單于然也單音蟾襜襤音檐藍徐)
(廣曰襜襤一作臨駰如淳曰胡名也在代地東胡注見周赧王八年林胡西胡國名括地志云在朔州嵐)
(州以北春秋北地地如淳曰林胡即儋林為趙武靈王所滅隴西地理志雍州隴西郡今隴右也括地志)
(云隴山名郡在山西故名隴西上郡屬古并州今鄜州是括地志云故城在綏州上縣東南五十里按丹)
(鄜延綏等州北至勝州固陽並係上郡地魏築長城界隂山地理志西河郡隂山縣括地志云隂山北戎)
(地在朔州北塞外東西千餘里草木茂盛匈奴依阻其中漢武克匈奴置隂山縣正義曰今勝州是山在)
(五原郡西安陽縣北高闕徐廣曰在五原郡北括地志云朔方郡臨戎縣北有連山險扵長城其山中斷)
(兩峯極峻相對若闕故名焉雲中今大同府古雲中郡也嵐勝等州皆是其地括地志云故城在勝州榆)
(林縣東北造陽晉太康地記秦塞自五原郡北九里地名造陽匈奴𫝊曰漢亦棄上谷郡之斗辟縣造陽)
(地以與胡顔師古曰斗絶也縣之斗曲入匈奴界者其中造陽地也辟讀曰僻襄平城名也韋昭曰今遼)
(東所理上谷今媯州是在古幽州西北羅璧識遺曰燕北百里外有居庸關關東二百里外有虎北口即)
(古上谷郡漁陽幽州漁陽郡括地志云故城在檀州密雲縣南十八里漁水之北今薊州是右北平漁陽)
(郡東南七十里有北平城即漢右北平也遼東今遼陽府是周封箕子扵朝鮮漢置樂浪等四郡地)正
誤(邊不得田畜今按畜當作許六切養牲也下文大縱畜牧音同亦謂畜養牧放也)質實(一統)
(志云武遂古邑名戰國時屬燕後屬秦漢置武遂縣屬河間國東漢屬安平國晉析置武強縣屬長樂國)
(後魏屬武邑郡隋初以武遂省入屬信都郡唐屬深州後屬冀州宋金俱屬深州元置東武州尋廢州以)
(縣屬深州後屬祁州中統初改屬晉州國朝因之屬真定府方城古邑名戰國時屬燕後屬秦漢置方城)
(縣屬廣陽國後屬涿郡後魏省隋置固安縣屬幽州唐屬北義州貞觀初復屬幽州金屬涿州元屬霸州)
(後陞為固安州國朝改為固安縣屬順天府代古郡名春秋時屬晉戰國時屬趙秦置代縣屬代郡漢封)
(代王扵此為代國東漢末廢後魏扵此置靈丘郡後周兼置蔚州隋郡廢州存大業初州廢唐復置蔚州)
(治靈丘至德初改安邊郡後復為蔚州遼置忠順軍金為蔚州元至元初省州為靈仙縣屬弘州尋復為)
(州屬宣德府國朝因之屬大同府鴈門本山名春秋時屬晉戰國時屬趙秦置郡扵山下故名焉漢徙治)
(隂館縣三國魏徙治廣武縣後周移肆州治此隋初郡廢置代州及改廣武曰鴈門縣大業中改州為鴈)
(門郡唐改代州天寳初改鴈門郡乾元初復為代州宋因之金置震武軍元罷軍仍為代州以鴈門縣省)
(入隸太原路國朝初改為代縣後復改為州仍屬太原府隴西秦之郡名即西羌所居之地漢因之治狄)
(道縣晉析置狄道郡劉宋置武始郡後魏置臨狄郡後周廢隋復置武始郡屬蘭州後改金城郡唐天寳)
(初置臨州乾元中置臨洮軍寳應初陷于吐蕃號武勝軍宋復改為臨洮軍尋改熙州治狄道縣金改熙)
(州為臨洮府元仍為臨洮府國朝因之屬陜西道北地秦之郡名即義渠戎所居之地漢改為泥陽縣東)
(漢屬安定郡後魏扵此置華州又改邠州西魏改寧州合之曰邠寧後周分置趙興郡隋改為北地郡唐)
(為寧州又改彭原郡宋復為寧州宣和初置興寧軍金屬慶源路元屬鞏昌路國朝因之屬慶陽府上郡)
(秦之郡名即白翟戎所居之地漢改為雕隂縣晉為赫連勃勃所居後魏扵此置上郡又分置綏州隋改)
(為上郡大業初廢州置雕隂郡唐初為綏州天寳中改上郡乾元初復為綏州宋為綏德城元符初置綏)
(德軍金改為州元仍舊國朝因之屬延安府隂山在靼韃國東西千餘里草目茂盛多産禽獸漢時冒頓)
(單于依阻其中治作弓矢漢武帝奪其地匈奴入寇無所隠過此未嘗不哭高闕塞名在大同府城西北)
(四百二十里古豐州河之西史記趙武靈王築長城自代並隂山下至高闕即此塞是也雲中古地名春)
(秋時北狄所居戰國時屬趙秦為雲中郡漢因之東漢末郡廢三國魏屬新興郡晉改屬雁門郡後魏徙)
(都平城置司州牧及置代尹又置北恒州後周並廢隋以其地屬代朔雲三州唐初復置北恒州治雲中)
(縣尋廢開元中置雲州天寳初改雲中郡乾元初復為雲州五代唐以雲州置大同軍節度遼陞為西京)
(府曰大同金因之元改置大同路本朝改為大同府隸山西道襄平古邑名戰國時屬燕後屬秦漢置襄)
(平縣為遼東郡治所晉廢之遼改為遼陽縣金元因之本朝改為定遼中衛屬遼東行都司上谷古地名)
(春秋戰國時皆屬燕秦為上谷郡漢置涿鹿縣魏晉時地屬北燕唐改涿鹿為永興縣置新州五代唐置)
(團練使總山後八軍同光初陞威塞軍遼會同初改奉聖州武定軍金大安初陞德興府元初因之後復)
(為奉聖州屬宣德府本朝改為保安州直隸京師漁陽古邑名春秋及戰國時皆屬燕秦置漁陽郡漢因)
(之魏晉屬幽州隋初徙玄州扵此後復置漁陽郡唐置薊州取古薊門關以名天寳初改漁陽郡乾元初)
(復為薊州遼置尚武軍宋改廣州軍金屬東都路元仍為薊州隸大都路國朝因之以漁陽縣省入改屬)
(順天府右北平秦之郡名即春秋時山戎肥子二國地漢末為公孫度所據魏改盧龍郡北燕置平州及)
(樂浪郡後魏改樂浪為北平郡隋改為平州後廢州為郡唐復改平州天寳初改為北平郡乾元初復為)
(平州五代唐以為遼興軍金陞為南京天會初復為平州陞興平軍元改興平府中統初陞為平灤路大)
(德中改永平路國朝初改為永平府屬北平布政司後直隸京師遼東古郡名戰國時屬燕秦屬營州漢)
(初因之武帝拓朝鮮地并割遼東屬邑置樂浪玄莬真番臨屯四郡漢末為公孫度所據三國魏置東夷)
(校尉居襄平而分遼東昌黎等五郡置平州晉改遼東郡為國仍隸平州尋為慕容廆所據後魏仍為遼)
(東郡隋初又為高句麗所據唐征高麗復其地置蓋遼二州又置都督府九以安東都護總統之尋為渤)
(海大氐所據五代時地入契丹安巴堅脩遼東故城以居名曰東平郡尋陞南京又改為東京金初因之)
(後置遼陽府元為東京路尋改遼陽路本朝初置定遼都衛後改為遼東都指揮使司隸山東道)
魏公子無忌卒
(秦既敗扵河外使人行萬金以間信陵君求得晉鄙客令說魏王曰公子亡在外十年矣今復為將諸侯)
(皆屬天下徒聞信陵君不聞魏王矣秦王又數使人賀信陵君得為魏王未也魏王信之使人代將扵是)
(信陵君謝病不朝日夜以酒色自娛四歲而䘚韓王往弔其子榮之以告子順子順曰禮鄰國君弔君為)
(之主今君不命子則子無所受韓王矣其子辭之)
(戊秦四楚二十燕十二魏三十午四趙二韓三十齊二十二年)春秦伐魏取畼有詭集
覽(畼有詭魏邑名秦皇本紀注徐廣曰畼音場索隠曰音暢)秋七月秦蝗疫令民
納粟拜爵
書法(始鬻爵也自是漢文帝書詔民入粟邊得拜爵武帝書詔民得買爵書令株送徒入財補)
(郎安帝書令吏民入錢榖拜官賜爵桓帝書賣關内侯以下官靈帝書開西邸賣官皆自秦始矣書)
(蝗始此終綱目書大蝗十六書蝗三十七詳漢文帝後元六年書疫始此終綱目書大疫十一書疫)
(四詳漢元帝初元元年)
(己秦五楚二十一燕十三魏景閔王未增元趙三韓三十一齊二十三年)秦伐魏取二十城
置東郡集覽(東郡注見漢光武建武八年)
(庚秦六楚二十二燕十四魏二申趙四韓三十二齊二十四年)楚趙魏韓衛合從以伐
秦至函谷皆敗走考異(據前後例魏當在趙韓上)
(諸侯患秦攻伐無已時故五國合從以伐之楚王為從長春申君用事取夀陵至函谷秦師出五國兵皆)
(敗走)集覽(夀陵徐廣曰在常山郡本趙邑)
書法(扵是取夀陵至函谷秦師出五國之兵皆敗走不書秦師出何見五國之必自敗也五國)
(則曷為必敗合異以為同聫疎以為親以之擯秦未保也况伐秦乎以七十年前之五國不敵也况)
(今日之五國乎然則田文何以獨得志田文初脱虎口志在復讐當是時以之入秦可也豈黃歇輩)
(所能辦哉是以上書燕趙韓魏齊楚合從以擯秦則繼書秦以齊魏伐趙上書楚趙魏韓衛合從以)
(伐秦則下書至函谷皆敗走明從約之不可恃也)
發明(五國至是猶奄奄垂絶之人爾而乃合兵伐秦固已不待叩關逆知其敗必矣然則聽秦)
(之暴可乎無已則脩政用賢扵内合從締交扵外相與保境自守秦攻一國則諸侯救之可也無名)
(興師仰關而伐自速敗亡咎將誰執故綱目書此以自敗為文所以著諸國悖謬之罪也)
楚遷于夀春
(朱英謂春申君曰先君時秦善楚二十年不攻者踰黽阨而攻楚不便假道兩周背韓魏而攻楚不可今)
(則不然魏旦暮亡不能愛許鄢陵割以與秦秦兵去陳百六十里臣見秦楚之日鬭也楚扵是去陳徙夀)
(春命曰郢春申君就封扵吳行相事)集覽(黽阨黽通作鄳或作冥並音盲阨通作隘春申君𫝊作黽)
(隘楚世家作鄳塞徐廣曰在江夏正義曰今申州羅山縣本漢鄳縣有平靖關蓋古鄳縣之阨塞杜預曰)
(徐云在江夏誤矣魏世家作冥阨孫檢曰楚之險塞也括地志云申州東南有石城山甚險峻魏攻冥阨)
(蓋謂此山淮南子曰天下九塞冥阨其一焉按申州今信陽是也夀春楚考烈王自陳徙都夀春號曰郢)
(索隠曰漢廬江郡夀春縣隋改夀州宋陞夀春府今安豐下蔡縣是)質實(一統志云冥阨塞名在南)
(陽府信陽州東南九十里即春秋所謂平靖關也有大小石門鑿山通道淮南子曰天下九塞冥阨其一)
(也許周之國名春秋屬晉戰國屬魏秦屬潁川郡漢置許縣東漢獻帝都扵此曹魏改曰許昌北齊改為)
(南鄭州後周復為許州隋改為潁川郡唐復為許州宋陞為潁昌府元復為許州國朝因之改屬開封府)
(鄢陵春秋鄭邑名戰國屬魏謂之安陵漢置鄢陵縣屬潁川郡東魏屬許昌郡北齊省之隋復置屬許州)
(唐宋金元仍舊國朝因之改屬開封府夀春古邑名春秋時為六蓼國地楚考烈王自陳遷都于此號曰)
(郢都秦置夀春邑尋為九江郡漢為淮南國東漢為揚州刺史治所晉置淮南郡東晉改夀陽郡元魏置)
(揚州梁改豫州隋初置夀州唐改為夀春郡五代唐為順化軍南唐改靖淮軍宋置夀春府元置安豐路)
(國朝改為夀州屬鳳陽府)
秦拔魏朝歌及衞濮陽衞徙居野王集覽(朝歌汲郡朝歌故城在衞)
(縣紂所都也即今衞州)質實(一統志云朝歌古地名本殷紂所都周武王克殷分其北為邶南為鄘東)
(為衞後封康叔扵衞春秋時邶鄘入之戰國屬魏秦屬河東郡漢為汲縣地屬河内郡曹魏置朝歌郡屬冀州)
(晉改汲郡後魏改義州後周改衞州隋改汲郡唐復為義州尋復改衞州屬河北道宋因之金改河平軍元改)
(衞輝路國朝改為衞輝府屬河南道)
(辛秦七楚二十三燕十五魏三酉趙五韓三十三齊二十五年)秦伐魏取汲
(壬秦八楚二十四燕十六魏四戌趙六韓三十四齊二十六年)魏與趙鄴
(癸秦九楚二十五燕十七魏五亥趙七韓王安元齊二十七年)秦伐魏取垣蒲集覽(垣蒲)
(索隠曰垣即魏之長垣縣屬河南蒲是長垣之蒲鄉今蒲城是括地志云故蒲城在滑州匡城北十五里按匡)
(城古長垣魏世家作垣蒲陽注故垣地本魏王垣也在絳州垣縣西北二十里蒲邑故城在隰州隰川南四十)
(五里)質實(一統志云垣古邑名即周召分陜之處春秋時屬晉戰國時屬魏秦漢為垣縣地屬河東郡後)
(魏置邵郡及白水縣後周兼置郡州改縣曰亳城隋改為垣縣屬絳郡義寧初置邵原郡唐改邵州貞觀初州)
(罷以縣屬絳州宋改曰垣曲縣金仍舊元初省入絳縣尋復置國朝因之改屬平陽府蒲古邑名即春秋時晉)
(之蒲城也戰國時屬魏後屬秦漢為河東郡蒲子縣地後魏置石城縣後周置石城郡周末廢又置蒲子縣隋)
(以蒲子移治縣東北故箕城大業初改為蒲縣屬龍泉郡唐移今治元省入隰川縣尋復置屬隰州國朝因之)
(改屬平陽府)夏四月秦大寒民有凍死者
書法(四月大寒異也至有凍死者甚異矣故備書之終綱目書大寒二是年梁乙未年四月大)
(寒一而已秦未建亥必因周歷此書四月為夏亦周不改月之一驗也)
秦王冠帶劒
書法(書冠始此自是終綱目書帝冠十三詳漢惠帝四年)
秦伐魏取衍氏集覽(衍氏地志闕又注見周慎靚王四年)秋九月秦
嫪毐作亂伏誅夷三族秦王遷其太后於雍
(初秦王即位年少太后時時與文信侯私通王益壯文信侯恐事覺及禍乃以舍人嫪毐詐為宦者進之)
(生二子封毐為長信侯政事皆決扵毐至是有告毐實非宦者王下吏治毐毐懼矯王御璽發兵為亂王)
(使相國昌平君昌文君攻之毐戰敗走獲之夷三族遷太后扵雍萯陽宮殺其二子下令敢諫者死諫而)
(死者二十七人斷其四支積之闕下齊客茅焦請諫王大怒按劒而坐口正沫出趣召鑊欲烹之焦徐行)
(至前再拜謁起稱曰臣聞有生者不諱死有國者不諱亡諱死者不可以得生諱亡者不可以得存死生)
(存亡聖主所欲急聞也陛下欲聞之乎王曰何謂也焦曰陛下有狂悖之行不自知邪車裂假父囊撲二)
(弟遷母扵雍殘戮諫士桀紂之行不至扵是矣令天下聞之盡瓦解無嚮秦者臣竊為陛下危之臣言已)
(矣乃解衣伏質王下殿手接之爵以上卿自駕虚左方迎太后歸復為母子如初)集覽(嫪毐姓名)
(劉伯莊曰嫪居虬反毐徒酷反如淳曰嫪郎報反毐烏改反按如說是昌平君昌文君索隠曰昌平君楚)
(公子也立以為相後徙扵郢項燕立以為荆王史失其名昌文君名亦不知也萯陽宫李斐曰萯音倍山)
(名也應劭曰宮在扶風鄠縣秦文王所建假父指嫪毐囊撲撲弼角反以縑囊盛其人投擲而擊殺之)
質實(一統志云萯陽宫在西安府鄠縣西南三十里秦惠文王建漢時猶存宣帝嘗幸之)
書法(於是周亡始書太后從其恒稱矣據周存君王光稱母遷辭有二太后遷居某宫者順辭)
(也遷太后于某宫者逆辭也終綱目書遷太后六是年秦王漢安帝延光四年孫程遷閻太后靈帝)
(建寧元年曹節遷竇太后後主延熹十年曹爽遷郭太后壬午年梁王衍遷齊太后唐中宗神龍元)
(年遷武太后書遷某皇后二漢哀帝元壽二年遷皇后傅氏靈帝中平六年遷皇后董氏皆逆辭也)
(非逆辭則罪辭也書太后遷居某宫五詳漢昭帝元平元年)
發明(上書嫪毐作亂伏誅繼書遷其太后扵雍則太后之遷為有名而非芈氏無罪之比矣茅)
(焦進諫復為母子綱目削去而不書者所以著其得罪宗祧之意云爾嗚呼嚴哉)
楚王完薨盜殺黃歇
(楚考烈王無子春申君求婦人宜子者進之甚衆卒無子趙人李園進其妹扵春申君既有娠園使妹說)
(春申君曰楚王無子即百歲後將更立兄弟彼亦各貴其故所親君又安得常保此寵乎且君貴用事久)
(多失禮扵王之兄弟兄弟立禍且及身矣今妾有娠而人莫知誠以君之重進妾扵王頼天而有男則是)
(君之子為王也楚國可盡得孰與身臨不測之禍哉春申君乃出之謹舍而言諸王王召幸之遂生男立)
(為太子園妹為后園亦貴用事恐春申君泄其語隂養死士欲殺春申君以滅口國人頗有知之者王病)
(朱英謂春申君曰李園君之仇也不為兵而養死士之日久矣王薨必先入據權殺君以滅口君若置臣)
(郎中王薨園入臣為君殺之春申君曰園弱人也僕又善之且何至此英知言不用懼而亡去後十七日)
(王薨園果先入伏死士扵棘門之内刺殺春申君滅其家太子立是為幽王)集覽(幸之蔡邕曰夫)
(衣服之加扵身飲食之入扵口妃妾之接扵寢皆曰御御之親愛者曰幸不為兵為如字楚國策作不為)
(兵將棘門正義曰夀春城棘門)
書法(不稱楚相何削之也據俠累稱韓相歇欺君以自禍則不足以相人國矣綱目書盜殺十)
(一而削其官者三黃歇王君&KR0930;李輔國)
(甲秦十楚幽王悍元燕十八魏子六趙八韓二齊二十八年)冬十月秦相國呂不韋
以罪免出就國考異(提要書曰秦呂不韋以罪免相就國)
(秦王以不韋奉先王功大不忍誅免就國)
書法(免例有三書某人免者可免者也著所坐者有罪者也書免某人官下某人獄免徵下獄)
(免皆無罪者也書以罪免則異扵范睢矣故徙蜀則削其爵終綱目書以罪免八不韋石顯匡衡趙)
(欽胡廣殷浩邵陵王綸再書著所坐書免三司空融祭彤謝萬)
秦大索逐客客卿李斯上書召復故官遂除其令
(秦宗室大臣議曰諸侯人來仕者皆為其主遊閒耳請一切逐之扵是大索逐客客卿楚人李斯亦在逐)
(中行且上書曰昔穆公取由余扵戎得百里奚扵宛迎蹇叔扵宋求丕豹公孫支扵晉并國二十遂霸西)
(戎孝公用商鞅諸侯親服至今治彊惠王用張儀散六國從使之事秦昭王得范睢彊公室杜私門由此)
(觀之客何負扵秦哉今乃不問可否不論曲直非秦者去為客者逐棄黔首以資敵國卻賓客以業諸侯)
(此所謂藉寇兵而齎盜糧者也臣聞泰山不讓土壤故能成其大河海不擇細流故能就其深王者不却)
(衆庶故能明其德此五帝三王之所以無敵也惟大王圖之王乃召李斯復其官除逐客之令卒用斯謀)
(隂遣辯士齎金玉遊說諸侯厚遺結其名士不可下者刺之離其君臣之計然後使良將將兵隨其後數)
(年之中卒兼天下)集覽(由余秦繆公求士西取由余扵戎李斯𫝊注其先春秋晉人也亡入戎耳)
(百里奚注見周顯王三十一年五羖大夫蹇叔索隠曰秦本紀云百里奚謂穆公曰臣友蹇叔賢而世莫)
(知繆公遂厚幣迎之今云迎扵宋未詳所出正義曰蹇叔岐州人時遊扵宋丕豹索隠曰丕豹自晉奔秦)
(左𫝊有明文公孫支索隠曰即子桑也是秦大夫而云求扵晉未詳所出正義曰公孫支岐州人時遊扵)
(晉黔首黔其炎反應劭曰黧也始皇名民曰黔首以其頭黑也藉寇兵而齎盗糧索隠曰藉或作借謂以)
(兵假寇也齎子奚反持遺也言為盗齎糧也齎或讀為資)
書法(書召復故官何譏也秦并天下李斯力也何譏并天下者李斯也促秦亡者亦李斯也終)
(綱目書上書四惟李斯見聽亦惟李斯為譏書大索始此終綱目書大索二是年二十九年大搜一)
(漢武帝征和元年書上書始此終綱目書上書四李斯梅福鮑宣賀琛書上疏一後唐康澄書獻策)
(一王通竇融曹操單于南詔上書不與焉)
齊趙入秦置酒
書法(於是通鑑不書綱目特書之何譏媚敵也國幾亡矣所以自免者如是而已書置酒始此)
(終綱目書置酒四是年漢高帝五年七年唐貞觀七年宴享不與焉)
(乙秦十一楚二燕十九魏七丑趙九韓三齊二十九年)趙伐燕取貍陽秦伐趙取
九城考異(提要無趙伐燕取貍陽六字)集覽(貍陽正義曰燕無貍陽疑貍字誤當是漁陽)
書法(兩國事也其不殊之何病趙也西支不暇而暇北侵其得喪竟何如哉合而書之所以為)
(謀人者之戒也)
趙王偃薨
(子遷立其母倡也嬖扵悼襄王王廢嫡子嘉而立之遷素以無行聞扵國)
(丙秦十二楚三燕二十魏八趙寅幽繆王遷元韓四齊三十年)秦呂不韋徙蜀自殺
(不韋就國歲餘諸侯使者請之相望扵道王恐其為變賜不韋書曰君何功扵秦封河南十萬戸何親扵)
(秦號稱仲父其徙處蜀不韋恐誅飲酖死)
書法(徙辭有四徙某某廢某徙貶某徙無罪之辭也某徙者有罪之辭也)
自六月不雨至于八月
書法(恒陽也書不雨始此終綱目書自某月不雨至于某月六是年漢獻帝興平元年後主建)
(興九年宋文帝庚午年齊主賾辛未年唐德宗貞元十九年)
秦助魏伐楚
(丁秦十三楚四燕二十一魏卯九趙二韓五齊三十一年)秦伐趙殺其將扈輒趙以
李牧為大將軍復戰宜安秦師敗績
(戊秦十四楚五燕二十二魏辰十趙三韓六齊三十二年)秦伐趙取宜安平陽武城
集覽(宜安括地志云故城在常山郡藁城縣西南平陽故城在相州臨漳縣西武城縣名屬貝州即東武)
(城)質實(一統志云宜安古邑名春秋時屬晉戰國時屬趙秦置宜安縣屬常山郡晉宋廢之其地屬鉅)
(鹿郡隋復置唐省入藁城縣故城在縣西南仍屬真定府平陽古邑名春秋時屬衛後屬晉戰國時屬趙秦滅)
(趙改屬東郡漢初仍舊三國魏省之故城在大名府滑縣東南五十里廢韋城縣西二十里左𫝊衛侯飲孔悝)
(酒扵平陽即此武城春秋晉邑名戰國趙為平原君封邑地漢置東武城縣屬清河郡晉去東字隋改為清河)
(縣以舊東武城為武城縣唐移治永濟渠西屬貝州宋屬恩州移今治金仍舊元屬高唐州國朝因之改屬東)
(昌府)韓遣使稱藩於秦
(初韓諸公子非善刑名法術之學見韓削弱數以書干韓王王不能用非疾治國不務求人任賢反舉浮)
(淫之蠧加之功實之上寬則寵名譽之人急則用介胄之士所養非所用所用非所養作孤憤五蠧說難)
(等篇十餘萬言至是王使納地效璽於秦請為藩臣非因說秦王曰大王誠聽臣說一舉而天下之從不)
(破趙不舉韓不亡荆魏不臣齊燕不親則斬臣徇國以戒為王謀不忠者王悦之未用李斯譛之下史自)
(殺揚子曰韓非作說難而卒死乎說難何也曰說難蓋其所以死也君子以禮動而義止合則進否則退)
(確乎不憂其不合也夫說人而憂其不合則亦無所不至矣司馬公曰君子親其親以及人之親愛其國)
(以及人之國非為秦謀而首欲覆其宗國罪固不容於死矣烏足愍哉)集覽(非疾治國韓非以治)
(國者之所為為疾也其所疾者即下文不務求人任賢以下數事所養非所用時君以禄養之臣皆非折)
(衝禦侮之士所用非所養其臨事任用者並非常所禄養之人故難以盡其死力孤憤言孤直不容扵時)
(五蠧言蠧政之事有五說難說音税言遊說之道不易也效璽效呈獻也揚子曰揚雄所撰書問明篇云)
(卒死乎說難韓遣非使秦秦王欲用非李斯毁之下吏治非斯遺非藥使自殺蓋其所以死謂說難欲探)
(人心而求合則無所不至此適足以取死)
(已秦十五楚六燕二十三魏十巳一趙四韓七齊三十三年)秦伐趙取狼孟番吾遇
李牧而還集覽(狼孟縣名屬太原故城在陽曲縣是也)質實(一統志云狼孟戰國趙之)
(邑名秦置狼孟縣屬太原郡漢置曲陽縣在今定襄縣境漢末移治太原縣北境魏又徙于狼孟縣南境後魏)
(以陽曲縣屬永安郡隋改曰陽直屬并州又徙治汾陽故城改曰汾陽煬帝復曰陽直唐於故陽曲城置汾陽)
(縣尋省陽直改汾陽曰陽曲宋屬太原府金始移置郭下元仍舊國朝因之改屬太原府)
書法(伐國未有書遇而還者書遇李牧而還予牧功也)
燕太子丹自秦亡歸考異(提要無此八字)
(初丹嘗質扵趙與秦王善及秦王即位丹質扵秦秦王不禮焉丹怒亡歸)
(庚秦十六楚七燕二十四魏十午二趙五韓八齊三十四年)秋九月韓獻南陽地于
秦代地震坼
(東西百三十步)
書法(地震變也震而坼大變也不三年而趙亡變不虚生信矣凡地震書地一方震也不地非)
(一方也天下地震無一方不震也書地震始此終綱目書地震一百一秦庚午年漢惠帝二年呂后)
(乙卯年文帝元年五年景帝中元年中三年中五年後元元年武帝元光四年征和二年後元元年)
(宣帝本始元年四年地節三年元帝初元二年再書永光三年建昭二年四年成帝建始三年河平)
(三年綏和二年孺子嬰初始元年莽丙子年光武建武二十二年章帝建初元年和帝永元四年五)
(年七年九年安帝永初元年二年三年四年再書五年七年元初元年二年三年再書四年五年六)
(年再書永寧元年建光元年延光元年再書二年三年四年順帝永建三年陽嘉二年四年永和二年再)
(書三年再書四年五年漢安二年建康元年桓帝建和元年再書三年書再震元嘉元年二年再書永興)
(二年永壽二年延熹四年五年八年永康元年靈帝建寧四年熹平二年六年光和元年再書二年三年)
(獻帝初平二年四年再書興平元年書再震建安十四年後主十二年十五年晉武帝太康九年安帝隆)
(安四年恭帝元熙元年宋己巳年梁癸巳年隋文帝開皇二十年天下地震唐太宗貞觀二十三年玄宗)
(開元二十二年僖宗乾符三年五代癸巳年書地坼三是年漢安帝元初元年順帝陽嘉二年書地裂三)
(漢和帝永元七年桓帝永康元年唐僖宗乾符三年坼又甚於裂也西凉效榖西平各地裂不書不與焉)
(晉恭帝元熙元年書地動一漢景帝後二年書地陷一漢安帝元初元年)
(辛秦十七楚八燕二十五魏十三趙六韓未九齊三十五年是歲韓亡凡六國)秦内史勝滅
韓虜王安置潁川郡集覽(潁川郡注見漢靈帝中平元年)
書法(五國皆先書擊伐後書滅此其直書滅何韓為秦藩久矣直書滅易辭也亡國之君其辭)
(五死之上也執虜次之以歸次之獲次之降為下)
趙大饑
(壬秦十八楚九燕二十六魏申十四趙七齊三十六年)秦王翦伐趙下井陘趙殺
其大將軍李牧集覽(井陘地志常山郡石邑西有井陘山括地志云井陘故關在并州石)
(艾縣陘東十八里即井陘口也一名土門關今威州有井陘縣)質實(一統志云井陘戰國趙邑名後屬秦)
(漢置井陘縣屬常山郡晉宋因之隋扵縣置井陘郡唐初改并州尋省宋於縣置天威軍金改為威州元移威)
(州治洺水以井陘隸廣平路本朝因之改屬真定府)
(秦王翦伐趙趙使李牧禦之秦多與趙嬖臣郭開金使言牧欲反趙王使趙葱顔聚代之牧不受命遂殺)
(之)
書法(於是六年三書李牧牧死而趙隨之亡矣)
發明(書國以殺而不去其官者眀牧之無罪不失其官守也趙國危若累卵僅有一將若可少)
(延晷刻之命而乃無故殺之果何為哉前書牧戰敗秦及秦遇牧而還所以著牧存趙之績後書秦)
(滅趙虜王遷所以著趙見滅之因趙之為國用人如此欲無亡得乎)
(癸秦十九楚十燕二十七魏十五趙八酉齊三十七年是歲趙亡凡五國)秦滅趙虜王遷
秦王如邯鄲
(故與母家有仇者皆殺之)
秦軍屯中山以臨燕考異(提要書曰秦滅趙虜王遷秦王如邯鄲遂臨燕)趙
公子嘉自立為代王與燕合兵軍上谷楚王薨弟郝
立三月郝庶兄負芻殺之自立考異(此據凡例亦當書楚王悍薨蓋刊本)
(漏悍字)考證(殺當作弑謹按春申君進李園妹為楚考烈王后生太子悍立為幽王幽王本春申子)
(也鬻熊之祀隂絶十年而幽王死同母弟立是為哀王哀王史記六國表名郝世家名猶通鑑本六國表故曰)
(弟郝立此真考烈子在位三月庶兄負芻弑而代之或曰郝弟也負芻兄也孰可以弑加之乎曰不然凡例曰)
(列國弑君事義不同者隨事異文註曰如元魏馮后顯祖之事雖其主母亦不得免弑君之名負芻親則庶兄)
(分則臣下馮后殺子負芻殺弟一例也惡得不謂之弑哉嗚呼負芻殺弟遂負弑君之罪苟能殺幽王明其非)
(考烈子誅李園立考烈真子尚足以繼鬻熊之絶世雪先王之餘恥家齊而國治其功烈豈不韙歟惜其志不)
(及此有勇無義而為亂哀哉正君臣之義明適庶之分故曰殺當作弑非特罪負芻也將以懲勸方來云爾)
書法(綱目之法君沒叔姪兄弟争國非下犯上書殺而已矣綱目叔姪兄弟争國六是年晉懷)
(帝永嘉四年劉聰弑太子和穆帝永和五年石遵弑太子世安帝隆安三年呂纂殺太子紹宋庚午)
(年馮弘殺太子翼庚戌年楚希萼殺希廣惟劉聰以弟書弑石遵以及其太后書弑)
(甲秦二十楚王負芻元燕二十八魏王假元齊三戌十八年代王嘉元年舊國五新國一凡六)燕太
子丹使盗劫秦王不克秦遂擊破燕代兵進圍薊考異
(提要書曰秦遂進兵圍薊)
(初丹既亡歸怨秦王欲報之以問其傅鞠武武請約三晉連齊楚媾匈奴以圖之太子曰太傅之計曠日)
(彌久令人心惽然恐不能須也頃之秦將軍樊於期得罪亡之燕太子受而舍之鞠武諫不聽太子聞衛)
(人荆軻賢卑辭厚禮而請見之謂曰秦已虜韓臨趙禍且至燕燕小不足以當秦諸侯又皆服秦莫敢合)
(從丹以為誠得天下之勇士使扵秦劫秦王使悉反諸侯侵地若曹沬之與齊桓公盟則善矣不可則因)
(而刺殺之彼大將擅兵扵外而内有亂則君臣相疑以其間諸侯得合從破秦必矣惟荆卿留意焉軻許)
(之乃舍軻上舍丹日造門所以奉養軻無不至會秦滅趙丹懼欲遣軻軻曰行而無信則秦未可親也願)
(得樊將軍首及燕督亢地圖以獻秦王秦王必悦見臣臣乃有以報丹曰樊將軍窮困來歸丹丹不忍也)
(軻乃私見於期曰秦王遇將軍可謂深矣父母宗族皆為戮沒今聞購將軍首金千斤邑萬家將奈何於)
(期太息流涕曰計將安出軻曰願得將軍之首以獻秦王秦王必喜而見臣臣左手把其袖右手揕其胷)
(則將軍之仇報而燕見陵之愧除矣於期曰此臣之日夜切齒腐心者也遂自刎丹犇往伏哭然已無可)
(奈何乃函盛其首又嘗豫求天下之利匕首以藥淬之以試人血濡縷無不立死者乃裝遣軻至咸陽見)
(秦王奉圖以進圖窮而匕首見把王袖而揕之未至身王驚起軻逐王環柱而走秦法羣臣侍殿上者不)
(得操尺寸之兵左右以手共搏之且曰王負劒王遂拔以擊軻斷其左股軻引七首擿王不中自知事不)
(就罵曰事所以不成者欲生劫之必得約契以報太子也遂體解以徇王大怒益發兵就王翦於中山與)
(燕代戰易水西大破之遂圍薊)集覽(曹沬與齊桓公盟索隠曰沬莫葛反左𫝊作曹劌然則沬宜音)
(昧劌沬字異而聲近曹沬事魯莊公為將與齊戰三敗莊公懼獻遂邑以和乃會柯而盟將盟曹沬執七)
(首劫桓公曰反魯之侵地桓公許之沬乃投匕首下壇北面就羣臣之位後桓公欲倍約管仲不可乃以)
(侵地盡復予魯按此事約公羊𫝊為說然彼無其名直云曹子而已且左𫝊莊十年戰于長勺用曹劌謀)
(敗齊而無劫齊桓說十三年盟于柯公羊𫝊始稱曹子榖梁𫝊惟云曹劌之盟也信齊侯也又不記其行)
(事之時日以其間以因也因其君臣自相離間督亢地圖劉向别錄曰督亢燕之膏腴地今涿州南新城)
(縣古督亢亭也括地志云范陽東南十里固安縣南有督亢陂幽之南界也燕欲以獻秦故畫圖獻之亢)
(音抗或音剛揕其胷揕知鴆反礙擊也血濡縷以匕首試人血出如絲縷之細易水源出易州南安閻山)
(東經霸州文安入滱按易州漢固安縣也)正誤(以其間今按間謂間隙)質實(一統志云督亢)
(陂名在順天府涿州東南其地沃美秦求之燕燕太子丹使荆軻齎督亢地圖以進即此今為督亢亭在)
(焉易水在保定府安州城之北源自府境曹河徐河石橋河一畝泉河滋河沙河鴉兒河唐河諸水至此)
(合流為易水又至雄縣南為瓦濟河過沽直入于海史記燕太子丹使荆軻刺秦王送至易水即此)
發明(秦滅六國皆無罪獨燕有盗劫之舉丹不惟不能制秦而反以速禍為計亦左矣然綱目)
(不書秦討其罪者秦為無道人皆可得殺之故止書盗劫之事而不正燕丹之罪爾若夫荆軻自以)
(為賢而不免以盗書者盖與聶政同科不然是又司馬遷之史矣何以為綱目哉)
(乙秦二十一楚二燕二十九亥魏二齊三十九代二年)冬十月秦拔薊燕王走遼
東斬其太子丹以獻於秦
書法(書斬何罪丹也故不書殺不書誅何不劫秦亦亡矣)
秦李信伐楚
(秦王問於李信曰吾欲取荆度用幾何人對曰不過二十萬問王翦翦曰非六十萬人不可王曰將軍老)
(矣何怯也乃使信及蒙恬將二十萬人伐楚翦謝病歸頻陽)集覽(歸頻陽地志左馮翊有頻陽縣)
(括地志云故城在宜州上門縣南今并入輝州同官縣王翦是頻陽東鄉人故曰歸)質實(一統志云)
(李信隴西成紀人頻陽秦之縣名屬馮翊郡漢因之東漢改為祋祤縣晉初仍舊後省之故城在西安府)
(富平縣東北七十里)
(丙秦二十二楚三燕三十魏三齊四子十代三年是歲魏亡凡五國)秦王賁伐魏引河
溝以灌其城魏王假降殺之遂滅魏考異(提要書曰秦王賁滅魏王)
(假降殺之)集覽(王賁翦之子也賁音奔)
書法(伐未有書方略者書引灌何始開河隙也據漢平帝元始四年王横言自後決處遂大不)
(可復補後六十年始書河決矣戰伐惟秦書引河溝惟朱梁書決河戊寅年皆重其始開河隙也)
楚人大敗秦軍李信犇還秦王翦代之考異(提要秦下有使)
(字)
(李信大敗楚軍引兵西與蒙恬會城父楚人因隨之三日不頓舍大敗之入兩壁殺七都尉信犇還王怒)
(自至頻陽謝王翦彊起之翦曰老臣罷病悖亂大王必不得已用臣非六十萬人不可王許之扵是翦將)
(六十萬人伐楚王自送至霸上翦請美田宅甚衆王曰將軍行矣何憂貧翦曰為大王將有功終不得封)
(侯故及大王之鄉臣請田宅為子孫業耳王大笑既行又數使使者歸請之或曰將軍之乞貸亦已甚矣)
(翦曰王怚中而不信人今空國而委我不有以自堅顧令王坐而疑我矣)集覽(城父索隠曰在汝南)
(即應鄉正義曰言引兵西會城父則汝州郟城縣東父城是也杜預曰襄城城父縣是霸上霸水之上地)
(名在長安東三十里三秦記云霸水古滋水也出雍州藍田谷北入渭正義曰即秦嶺水之下流秦繆公)
(築宫於此更名城曰霸城水曰霸水以章霸功鄉臣鄉與嚮通護也王怚中而不信人王翦𫝊注徐廣曰)
(怚一作粗通鑑釋文曰怚通作粗心不精也戰國趙策智伯麤中而少親注麤與粗同疏也然模韻内無)
(此怚字惟御韻内怚音將預反訓驕也)正誤(大王鄉臣今按鄉謂意所嚮也)質實(一統志云)
(城父春秋陳之邑名戰國屬楚後屬秦漢置城父縣屬沛郡晉屬譙郡隋屬亳州元廢為村有文廟碑存)
(焉故城在鳳陽府亳縣東南七十里霸水在西安府城東二十里本名滋水秦繆公更名以章霸功源出)
(秦嶺合藍谷傾谷諸水入滻水北注于渭)
(丁秦二十三楚四燕三十丑一齊四十一代四年)秦王翦大敗楚軍殺其將項
燕
(王翦取陳以南至平輿楚人悉國中兵以禦之翦堅壁不戰日休士洗沐而善飲食撫循之親與士卒同)
(食久之問軍中戲乎對曰方投石超距翦曰可矣楚既不得戰引而東翦追擊大破之至蘄南殺其將軍)
(項燕楚師遂敗走翦乘勝略定城邑)集覽(平輿縣名古沈子國輿一作與正義曰與音余平與在豫)
(州東北五十四里投石超距徐廣曰超一作拔拔音蒲撥反案漢書甘延夀投石拔距絶於等倫注張晏)
(曰范蠡兵法飛石重十二斤為機法行三百步延夀有力能以手投之拔距即超距也索隠曰超距猶跳)
(躍也顔師古曰甘延夀嘗超踰亭樓言其趫捷耳)質實(一統志云平輿春秋沈子國之地名戰國)
(時屬楚後屬秦漢置平輿縣以汝南郡治此後廢隋復置王世充置輿州唐州廢元省入汝陽縣故城在)
(汝寧府城東汝水之南)
(戊秦二十四楚五燕三十二齊四十寅二代五年是歲楚亡凡四國)秦滅楚虜王負芻
置楚郡質實(一統志云楚郡秦初所置治夀春邑漢初為九江郡東漢為揚州治所晉置淮南郡)
(東晉改夀陽郡隋改為夀州唐改為夀春郡五代唐為順化軍宋置夀春府後改安豐軍元置安豐路本朝改)
(為夀州以夀春縣省入仍屬鳳陽府)
(己秦二十五燕三十三齊四十三卯代六年是歲燕代亡凡二國)秦王賁滅燕虜王喜
還滅代虜王嘉秦王翦遂定江南降百越置會稽郡
質實(一統志云會稽郡秦初所置治吳縣漢初因之後以吳縣置吳郡而徙會稽郡治山隂晉為會稽國)
(劉宋置東揚州領之隋初郡廢改東揚為吳州治會稽縣後改越州尋為會稽郡唐初復置越州後改為鎮東)
(軍五代錢氏陞為東都宋仍為越州元改為紹興路本朝改為紹興府直隸浙江道)五月天下
大酺考異(提要無此六字)
書法(不書秦何秦已滅五國矣故書天下終綱目書酺六詳周赧王二十年)
(庚辰)秦始皇帝二十六年王賁襲齊王建降遂滅齊考異
(提要書曰王賁滅齊王建降)
(初齊君王后事秦謹與諸侯信齊亦東邊海上秦日夜攻五國五國各自救以故王建立四十餘年不受)
(兵君王后且死戒建曰羣臣之可用者某王取筆牘受言后曰已忘之矣君王后死后勝相齊與賓客多)
(受秦間金勸王朝秦不修戰備不助五國攻秦秦以故得滅五國齊王將入秦雍門司馬前曰所為立王)
(者為社稷邪王曰為社稷司馬曰為社稷而立王則王何以去社稷而入秦王乃還即墨大夫聞之見王)
(曰齊地方數千里帶甲數百萬今三晉大夫不便秦而在阿鄄之間者百數王收而與之數萬之衆使收)
(晉故地即臨晉之關可入矣鄢郢大夫不欲為秦而在城南下者百數王收而與之數萬之衆使收楚故)
(地即武關可入矣如此則齊威可立秦國可亡豈特保其國家而已哉王不聽至是王賁自燕南攻齊猝)
(入臨淄民莫敢格者建遂降秦遷之共處之松栢之間餓而死齊人怨建聽姦人賓客不蚤與諸侯合從)
(以亡其國歌之曰松邪栢邪住建共者客邪疾建用客之不詳也司馬公曰從衡之說雖反覆百端然合)
(從者六國之利也曏使六國能以信義相結則秦雖彊暴烏得而亡之哉蓋以三晉而攻齊楚是自絶其)
(根柢也以齊楚而攻三晉是自撤其藩蔽也烏有撤其藩蔽以媚盗曰盗將愛我而不攻豈不悖哉)集
覽(后勝齊相姓名后胡口反勝音升雍門司馬左傳哀十四年出雍門注齊城門也雍於用反司馬主)
(武事宮垣内兵衛所在四面皆有司馬臨晉之關顔師古曰在同州朝邑界正義曰即蒲津關在馮翊臨)
(晉縣因名焉按馮翊郡即今同州本臨晉城住建共者客邪地理志共屬河内郡正義曰共音恭客謂陳)
(馳也戰國策注陳馳齊人之入秦者自秦稱之曰客秦使馳誘齊王建約與五百里地建遂入秦秦遷之)
(共故齊人歌云然)正誤(住建共者客邪今按齊人疾王建聽信姦人賓客不與諸侯合從以亡其)
(國不專指陳馳也)質實(一統志云蒲津關在西安府朝邑縣東黃河岸關下有鐵牛渡唐時横絙)
(連艦以渡黃河後常絙斷艦破開元中鑄鐵牛八以纜浮梁今牛西岸三東岸四其一沈於河共古共伯)
(之國名周為鄘國地春秋時并於衞戰國時屬魏後屬秦漢置共縣屬河内郡晉屬汲郡隋改為共城縣)
(唐初以縣置共州并析置凡城縣尋廢州及省凡城入焉宋屬衛州金改河平縣又改蘇門縣後陞為輝)
(州元因之本朝仍為縣改屬衛輝府)
書法(四國皆書擊伐此其書襲何齊不備也后勝之罪大矣)
王初并天下更號皇帝
(王初并天下自以為德兼三皇功過五帝乃更號曰皇帝命為制令為詔自稱曰朕追尊莊襄王為太上)
(皇胡氏曰古之聖人應時稱號非帝貶於皇王貶扵帝也後世不知此義遂以皇帝自居而以王封其臣)
(子失之甚矣王之為名繼天撫世之謂曾是而可使臣子稱之乎孔子作春秋尊周立號繫王於天其禮)
(隆矣有天下者以是為法而列爵自公以降則名正言順百世以俟而不惑矣)
除諡法
(制曰死而以行為諡則是子議父臣議君也甚無謂自今以來除諡法朕為始皇帝後世以計數二世三)
(世至于萬世𫝊之無窮胡氏曰子議父臣議君而非其禮罪不容誅矣考德行之實而天以誄之臣子亦)
(安得而私之哉然後世諡法雖存而公道不暢為臣子者往往加美諡於君親使死受所不當得取世訕)
(笑則又不若不諡之為愈矣)集覽(諡法史記諡法解惟周公太公開嗣王業建功于牧野終將葬)
(乃制諡遂敘諡法天以誄之記曾子問篇賤不誄貴幼不誄長禮也惟天子稱天以誄之注誄累也累列)
(生時行迹讀之以作諡諡當由尊者成天子稱天以其無尊焉在天子上者惟天耳春秋公羊說以為讀)
(誄制諡於南郊若云受之於天然也)
發明(孟子曰三代之得天下也以仁其失天下也以不仁又曰行一不義殺一不辜而得天下)
(皆不為也秦王初并天下自以為德兼三皇功過五帝乃更號皇帝除諡法令後世以計數欲以一)
(而𫝊萬其為計可謂深且遠矣拆不知秦之所以得天下者仁歟否歟奪人土地毁人宗廟滅人家)
(國皆所不論姑以斬首計之自石門之戰至于赧亡之歲其見於史冊可得而考者蓋百四十餘萬)
(矣又自赧亡之後迄于兼并之日垂四十年史𫝊皆不載首虜之數其間攻拔城邑屠滅國都兵禍)
(殆無虚日豈無一人死扵鋒鏑之下斬刈殺戮疾驅力戰秦之得天下者如此乃欲偃然自以為子)
(孫帝王萬世之業是豈果無天道耶要之國祚脩短每視其得國之實向使秦氏并吞之後改絃易)
(轍脩仁行義猶不能保其有國况以殘暴趣之乎不二世而遽滅信有由矣語曰君以此始亦以此)
(終參諸孟氏之言而益信)
定為水德以十月為歲首
(初齊人鄒衍論著終始五德之運始皇采用其說以為周得火德秦代周從所不勝為水德始改年朝賀)
(皆自十月朔衣服旌旄節旗皆尚黑數以六為紀以為水德之始剛毅戾深事皆決於法刻削毋仁恩和)
(義然後合於五德之數於是急於法久不赦)集覽(旌旄節旗皆尚黑禮春官司常注旌旗之上綴)
(旄牛尾扵竿首詳見九旗圖地官掌節注節猶信也行者所執之信詳見八節圖秦以水德屬北方故尚)
(黑數以六水終數六故以六寸為符六尺為步刻削水主隂隂主刑殺故急法刻削)
書法(書水德何著始也五德之論古不經見鄒衍始倡此論秦人采之以急於法而天下受其)
(毒自是代興所王各異綱目不悉書再書水德而已矣齊壬申年魏水德綱目書以某月為歲首始)
(此終綱目書改正者五是年漢武帝太初元年建寅後主建興十五年魏建丑唐中宗嗣聖六年武)
(后用周正肅宗上元二年建子卒無以易夏時者矣)
發明(孔子曰行夏之時以商之建丑周之建子且不可用况以十月為歲首乎秦不師古無足)
(道者然不得不書之以著其失)
分天下為三十六郡銷兵器一法度徙豪傑於咸陽
(丞相綰等言燕齊荆地遠請立諸子為王以鎮之始皇下其議廷尉斯曰周封子弟同姓甚衆然後屬疏)
(遠相攻擊如仇讐天子弗能禁今海内頼陛下神靈一統皆為郡縣諸子功臣以公税賦重賞賜之甚足)
(易制天下無異意則安寧之術也置諸侯不便始皇曰天下共苦戰鬭不休以有侯王頼宗廟天下初定)
(又復立國是樹兵也而求其寧息豈不難哉廷尉議是分天下為三十六郡郡置守尉監收天下兵銷以)
(為鐘鐻金人置宫庭中一法度衡石丈尺徙天下豪傑扵咸陽十二萬戸胡氏曰聖人理天下以萬物各)
(得其所為極至封建也者帝王所以順天理承天心公天下之大端大本也郡縣也者霸世暴主之所以)
(縱人慾悖天道私一身之大孽大賊也分天下有德有功者以地而不敢以天下自私於是有百里七十)
(里五十里不能五十里邦國之制焉於是有君朝卿大聘大夫小聘王巡狩侯述職之禮樂法度焉於是)
(有千雉百雉三之一五之一高城深池焉扵是有井邑丘甸縣都之夫數焉於是有十乘百乘千乘萬乘)
(之車數焉於是有伍兩卒旅師軍之制焉扵是有鄉大夫司徒樂正取士之法焉邦國之制廢而郡縣之)
(制作矣郡縣之制作而世襲之制亡矣世襲之制亡而數易之弊生矣數易之弊生而民無定志矣巡狩)
(述職之禮廢則上下之情不通考文案而不究事實信文案而不信仁賢其弊有不可勝言者矣城池之)
(制廢而禁禦暴客威服四夷之法亡矣夫家之法廢而民數不可詳矣民數不可詳而車乘不可出矣車)
(乘不可出而軍師不隠於農矣軍師不隠扵農坐食者衆而公私困窮矣世儒不知王政之本反以亡秦)
(為可法所謂明君良臣者亦未免以天下自私無意於裁成輔相使萬物各得其所所以歴千五百餘歲)
(未有能復之者也聖人制四海之命法天而不私盡制而不曲防分天下之地以為萬國而舉英才共焉)
(非後世擅天下者以大制小以強制弱之謀也誠盡制而已矣是以虞夏商周𫝊於長久皆千餘載論興)
(廢則均有焉語絶滅則至暴秦郡縣天下然後極也自秦滅先王之制海内蕩然無有根本之固有今世)
(王天下而繼世無置錐之地者有今年貴為天子而明年欲為匹夫不可得者天子尚然况其下者乎物)
(有其根則常而静安而久常静安久則理得其終物遂其性封建者政之有根者也故上下辨民志定教)
(化行風俗美理之易治亂之難亡扶之易興亡之難滅郡縣反是)集覽(丞相綰丞承相助也掌承)
(天子助理萬機綰姓王氏廷尉斯廷平也治獄貴平故號廷尉斯姓李氏守尉監守去聲郡守掌治其郡)
(丞尉掌佐守典武職甲卒監御史掌監郡鐘鐻鐻與虡通音巨周禮梓人為筍虡厚脣弇口出目短耳大)
(胸燿後大體短脰若是者謂之臝屬其聲大而宏則於鐘宜若是者以為鐘虡是故擊其所縣而由其虡)
(鳴注樂器所縣横曰筍植曰虡金人關中記始皇二十六年有大人十二見於臨洮身長五丈足履六尺)
(皆夷狄服天誡若曰勿大為夷狄行將滅其國始皇不知反以為瑞乃銷兵器鑄為金人象之索隠曰各)
(重千石坐高二丈號曰翁仲漢世在長樂宫門董卓徙清門裏魏明欲將詣洛陽載到霸城重不可致後)
(石季龍徙之鄴苻堅又徙入長安銷之百里七十里五十里不能五十里邦國之制記王制曰公侯田方)
(百里伯七十里子男五十里不能五十里者不達於天子附於諸侯曰附庸君朝卿大聘大夫小聘王巡)
(狩侯述職之禮樂法度記王制諸侯之於天子也比年一小聘三年一大聘五年一朝天子五年一巡狩)
(公羊𫝊注諸侯即位比年使大夫小聘三年使上卿大聘四年又使大夫小聘五年一朝因助祭以述職)
(疏云此孝經說文千雉百雉三之一五之一高城深池左𫝊隠元年大都不過參國之一中五之一小九)
(之一注方丈曰堵三堵曰雉一雉長三丈高一丈天子千雉侯伯三百雉大都三分國城之一不過百雉)
(中都五分之一不過六十雉小都九分之一不過三十三雉井邑丘甸縣都之夫數禮地官小司徒經土)
(地而井牧其田野九夫為井四井為邑四邑為丘匹丘為甸四甸為縣四縣為都以任地事而令貢賦凡)
(税斂之事羣書考索曰周禮所謂夫家之數者一夫受田百畝家出一夫而已其合居者亦惟計其丁壯)
(而用之與别居者無異十乘百乘千乘萬乘之車數禮地官小司徒注司馬法曰畝百為夫夫三為屋屋)
(三為井井十為通通十為成革車一乘十成為終革車十乘十終為同革車百乘諸侯大國一封三百六)
(十六里兵車千乘天子畿内方千里兵車萬乘伍兩卒旅師軍之制禮地官小司徒五人為伍五伍為兩)
(四兩為卒五卒為旅五旅為師五師為軍以起軍旅以作田役鄉大夫司徒樂正取士之法禮鄉大夫受)
(教法于司徒退而頒之于其鄉吏三年則大比考其德行道藝而興賢者能者記王制命鄉論秀士升之)
(司徒曰選士司徒論選士之秀者升之學曰俊士樂正順先王詩書禮樂以造士)
書法(書銷兵器何譏私也秦之亡斬木揭竿者為之自秦書銷兵器至隋而書除毁兵仗文帝)
(開皇九年書收天下兵器十五年書禁民間兵器而鐵义搭鈎䂎刃之屬皆禁之煬帝大業五年秦)
(隋一轍也)
築宮咸陽北阪上
(初諸廟及章臺上林皆在渭南及破諸侯寫放其宮室作之於咸陽北阪上南臨渭自雍門以東殿屋複)
(道周閣相屬所得諸侯美人鐘鼔以充入之)集覽(章臺在渭水南三輔黃圖云在長安故城西上)
(林苑名在渭水南即秦之舊地方三百里寫放寫摹畫也放讀曰倣傚也咸陽北阪上徐廣曰在長安西)
(北漢武時别名渭城雍門史記注徐廣曰在高陵縣正義曰在岐州雍縣東殿屋複道周閣相屬正義曰)
(廟記云咸陽北至九嵕甘泉南至鄠杜東至河西至汧渭之交東西八百里南北四百里離宫别館相望)
(聯屬木衣文繡土被朱紫宮人不徙窮年忘歸猶不能徧及考異漢書曰複道則築起為道不與民庶相)
(雜天子自行其上有私路處則作穴竇如城門百姓在彼中往來也周閣周馳架木為棚而行名曰閣道)
質實(一統志云章臺街名在西安府舊長安城内漢京兆尹張敞罷朝走馬即此上林苑名在西安)
(府城内本秦舊苑漢武帝開廣之周迴數百里)
書法(書築宫重民力也書築宫始此終綱目宫殿書築作五十六是年二十七年信宮三十五)
(年朝宫阿房二世元年復作漢高帝五年長樂宫武帝元封二年宣防宮六年首山宮太初元年建)
(章宫四年明光宫更始癸未年修宫明帝永平三年北宫靈帝中平三年修南宫獻帝建安元年修)
(洛陽宫二十五年魏主丕營宫室後主建興五年魏大營宫室十年魏治許昌宮十二年魏作洛陽)
(宫又立崇華殿延熙十年吳太初宫丁亥年吳昭明宫晉成帝咸和五年新宫六年趙鄴宫咸康二)
(年趙太武殿八年趙長安宫洛陽宫穆帝永和元年趙長安宮洛陽宫孝武帝太元三年作新宫安)
(帝元興三年燕逍遥宫義熙二年魏壘南宮宋癸亥年魏西宫癸卯年宋大修梁乙卯年東魏新宮)
(乙丑年東魏晉陽宫丙子年齊大治宫室己亥年周洛陽宫隋文帝開皇十三年仁夀宫煬帝大業)
(元年東京宫室三年晉陽宮四年汾陽宫十二年毘陵宮唐太宗貞觀四年修洛陽宮五年再書八)
(年大明宫十一年飛山宫二十一年翠微宫又王華宫高宗顯慶五年合璧宫龍朔三年蓬萊宮永)
(淳元年奉天官中宗嗣聖二十一年周興泰宫玄宗開元二年興慶宮十三年集賢殿顯宗元和十)
(三年麟德承輝殿宣宗大中元年雍和殿五代辛卯年閩寳皇宫癸卯年楚九龍宫臺觀樓閣館院)
(行宫不與焉)
(辛巳)二十七年帝巡隴西北地至雞頭山過回中集覽(隴西)
(注見秦王政三年北地注見漢哀帝建平元年雞頭山索隠曰後漢王孟塞雞頭道即此括地志云山在成州)
(上禄東北二十里酈道元云蓋大隴山異名也按原州高縣西百里亦有笄頭山在京兆西北八百里黃帝問)
(道於廣成子之所輿地志云笄頭或即雞頭也回中應劭曰在安定郡高平縣孟康曰在北地郡按安定北地)
(今寧州涇州是括地志云秦回中宫在岐州雍縣西四十里)質實(一統志云雞頭山在平涼府城西北)
(十二里崆峒山之西以形似名史記黃帝西至于崆峒登雞頭山即此回中宫名在鳳翔府隴州西北一百四)
(十里秦所建也漢文帝時匈奴入蕭關燒回中宫謂此)
書法(凡巡遊譏也書巡始此終綱目書巡二十九始皇居五焉漢武帝居七焉皆奢慾之主也)
作信宮及甘泉前殿治馳道於天下集覽(信宫作於渭南己而)
(以宫象天極又更名極廟按天官書中宮曰天極是也馳道天子所行道也若今之中道然漢書賈山𫝊曰秦)
(為馳道於天下東窮燕齊南極吳楚江湖之上濱海之觀畢至道廣五十步三丈而樹厚築其外隠以金椎樹)
(以青松漢今諸侯有制得行馳道者行旁道無得行中央三丈也隠去聲築也)質實(一統志云信宫即長)
(信宮也在西安府咸陽縣境渭水南史記秦始皇初居長信宮即此)
書法(書治馳道譏勞民也於天下甚矣書治道始此終綱目書治道二是年三十五年皆秦也)
(書開運道一唐德宗貞元二年)
(壬午)二十八年帝東巡上鄒嶧山立石頌功業封泰山立
石下禪梁父遂登琅邪立石遣徐市入海求神僊渡淮
浮江至南郡而還考異(提要書曰帝東巡立石鄒嶧山封泰山禪梁父遂遊海上求神)
(僊南渡江乃還)
(始皇東行郡縣上鄒嶧山立石頌功德魯儒生議封禪或曰古者封禪為蒲車惡傷山之土石草木掃地)
(而祭席因葅稭議各乖異始皇以其難施用遂絀儒生而除車道上自山陽至顛立石頌德從隂道下禪)
(於梁父封藏皆祕之世不得而記也遂東遊海上祠山川八神南登琅邪作臺刻石初燕人宋母忌羡門)
(子高之徒稱有仙道形解銷化之術自齊威宣燕昭王皆信之使人入海求蓬萊方丈瀛洲云此三神山)
(在渤海中去人不遠患且至則風引船去嘗有至者諸仙人不死藥皆在焉至是方士徐市等上書言之)
(請得齋戒與童男女求之於是遣市發童男女數千人求之船交海中皆以風為解曰未能至望見之焉)
(始皇還過彭城齋戒禱祠欲出周鼎泗水使千人沒水求之弗得乃西南渡淮浮江至湘山祠逢大風幾)
(不能渡上問湘君何神博士對曰堯女舜妻葬此始皇大怒伐赭其山遂自南郡由武關歸)集覽
(泰山在泰安州北三里正義曰泰山一曰岱宗東嶽也在兖州博城西北三十里郭璞云從山下至山巔)
(百四十八里三百步鄒嶧山索隠曰鄒魯之縣名山在其北正義曰國系云邾嶧山一名鄒山在兖州鄒)
(縣南魯繆公改邾作鄒遂因縣名山按鄒山記云鄒山古之嶧山也封禪服虔曰封增土之高歸功於天)
(禪闢廣土地也張晏曰天高不可及於泰山上封禪而祭冀近神靈也瓚曰積土為封謂負土扵泰山上)
(為壇而祭之除地為墠祭於梁父後改墠曰禪神之矣祭尚玄酒而俎魚墠皆廣長十二丈壇高三尺階)
(三等而樹石泰山之上高二丈一尺廣三尺席因葅稭封禪書因作用如淳曰葅本作蒩音租稭讀曰戛)
(說文蒩茅藉也稭禾稾也去其皮以為席索隠曰周禮祭祀供茅蒩梁父瓉曰泰山下小山名也因以名)
(縣屬泰山郡正義曰梁父在兖州泗水縣北八十里父音甫封蔵凡封禪當用玉牒書蔵方石有玉檢又)
(用石檢十枚列扵石傍檢用金繩纏以五周以水銀和金為泥封之印以受命之璽又有玉匱一長一尺)
(三寸以藏上帝之冊金匱二以藏帝之冊山川八神劉貢父曰八神即封禪書所說一天主祠天齊二地)
(主祠泰山梁父三兵主祠蚩尤四隂主祠三山五陽主祠之罘六月主祠之萊七日主祠成山八四時主)
(祠琅邪或曰漢武時繆忌所言為壇開八通之鬼道是也詳見封禪書作臺刻石索隠曰山海經云琅邪)
(臺在渤海間蓋海畔有山其形如臺在琅邪故曰琅邪臺括地志云今密州諸城縣東南有琅邪臺春秋)
(越王勾踐徙都琅邪立觀臺以望東海始皇所作臺即勾踐起臺處宋無忌索隠曰樂彦引老子道德經)
(月中仙人宋無忌白澤圖云火之精曰宋無忌蓋其人火仙也羡門子高羡祠箭反應劭曰羡門古仙人)
(也名子高張楫曰碣石山上仙人羡門高也紫陽真人張義山聞有藥先生得道在蒙山乃追尋之蒙山)
(遇羡門子高乞長生要訣秦皇本紀作羡門高誓韋昭曰羡門古仙人高誓亦古仙人疑韋說誤形解銷)
(化正義曰解佳買反尸解也張晏曰人老而解去故骨則變化也集仙錄曰有死而形如生人者有死而)
(足不青皮不皺目光不落者有死而更生者有未斂而失其尸者有髮脱而形飛者皆尸解也白日解者)
(為上夜半解者為下向曉向暮解者為地下主以風為解皆自解說遇風不得至彭城徐州所理縣州東)
(外城古彭國也搜神記陸終第三子曰籛鏗封於彭即此欲出周鼎泗水封禪書周之九鼎入于秦或曰)
(宋太丘社亡而鼎沒于泗水彭城下漢文十六年新垣平曰周鼎亡在泗水中於是治廟汾隂欲祠出鼎)
(徐廣曰是後三十七年鼎出汾隂又秦本紀周民東亡九鼎入秦正義曰秦昭王取九鼎然一飛入泗水)
(餘八入於秦括地志云泗水源出兖州泗水縣東陪尾山源有四道因名焉水至彭城呂梁東南入淮湘)
(山祠湘山在長沙下雋縣巴丘界湘中記云山在益陽洞庭湖中即君山也括地志云黃陵廟在岳州湘)
(隂北舜二妃之神盛弘之荆州記云青草湖南有青草山按湘山即此山也山近湘水廟在山南故曰湘)
(山祠)質實(一統志云鄒嶧山在兖州府鄒縣東南二十五里即嶧山也禹貢嶧陽孤桐春秋邾文公)
(卜遷於嶧史記秦始皇上鄒嶧山刻石頌功德皆此泰山在濟南府泰安州北五里即東嶽岱宗也舜東)
(巡狩至此其山屈曲盤道至絶頂高四十餘里有石表東嶽廟封禪壇梁父山名在泰安州東南一百一)
(十五里漢書以此山名縣琅邪臺在青州府諸城縣東南一百五十里琅邪山越絶書勾踐徙琅邪起觀)
(臺臺周七里以望東海又秦始皇登斯臺大樂之留三月晉郭璞曰琅邪臨海邊有山嶕嶢特起狀如高)
(臺此即琅邪臺彭城秦之縣名屬泗水郡項羽自立為西楚霸王都於此漢初改泗水為沛郡又分沛郡)
(立楚國置徐州後改為彭城郡晉於淮南僑立徐州又分淮北為北徐州劉宋改北徐州曰徐州而加淮)
(南徐州曰南徐州後魏於徐州仍立彭城郡隋開皇初郡廢復為徐州大業初改為彭城郡唐置徐州天)
(寳初復改彭城郡乾元初復為徐州後陞武寧軍宋因之金屬山東西路元復為徐州本朝因之直隸京)
(師泗水源出兖州府泗水縣南流過沛縣至徐州城東北合汴水循城東南以達于淮昔周顯王時九鼎)
(淪沒于泗秦城鼎氣浮于水上始皇使數千人沒水求之不獲謂之鼎伏即此君山在岳州府城西南一)
(十五里洞庭湖中一名洞庭山狀如十二螺髻山海經云洞庭之山帝之二女居之蓋堯女湘君嘗居於)
(此故名黃陵廟在岳州府瀟湘之尾洞庭之口前代立之以祠舜二妃者唐韓愈有碑蓋舜南巡崩葬蒼)
(梧二妃從之不及溺死沅湘之間故人為立廟二妃世稱湘君)
書法(凡巡譏也書遂譏忘反也綱目書巡二十九書辭之詳者三秦皇是年漢武元封元年隋)
(煬大業三年皆奢慾之尤者也是故始皇書遂再漢武書遂三隋煬書遂一於是史曰上鄒嶧山立)
(石頌功德綱目書頌功業史曰上自山陽至巔立石頌德綱目止書立石再不書德削之也書封禪)
(始此自是書封禪者五君一后始皇是年漢武帝元封元年太初元年光武中元元年唐高宗乾封)
(元年周武氏嗣聖十二年嵩少玄宗開元十三年終綱目封禪六見上許而停者四唐太宗貞觀十)
(五年二十一年高宗弘道元年玄宗天寳九載終不許者一隋文帝開皇九年書神仙始此終綱目)
(書求神仙三始皇是年漢武帝元光二年元封元年書方士名十四徐市新垣平少翁欒大公孫卿)
(潘誔盧迦逸多鄭普思葉静能張果周息元柳泌趙真李玄伯娑婆寐但書天竺方士不與焉而罪)
(者一誅者七世主亦可以鑒矣)
發明(觀綱目所書始皇遊覽立石頌功業之事洋洋乎盛哉大書特書不一書而止非美之也)
(所以著其侈泰之實云爾)
(癸未)二十九年帝東遊至陽武韓人張良狙擊誤中副車
令天下大索十日不得遂登之罘刻石而還
(初韓人張良五世相韓及韓亡良散千金之産弟死不葬欲為韓報仇始皇東遊至陽武博浪沙中良令)
(力士操鐵椎狙擊始皇誤中副車始皇驚求弗得令天下大索十日或曰張良之計不亦疎乎程子曰欲)
(報君仇之急何暇自為謀邪)集覽(之罘地志之罘山在東萊腄縣括地志云在萊州文登縣西北)
(九十里封禪書山在濟北並渤海漢書音義曰之罘山在牟平縣罘房尤反陽武博浪沙中北志陳留有)
(陽武縣括地志云今鄭州陽武東北十八里漢陽武城也博浪沙在陽武南索隠曰今浚儀西北有博浪)
(城按輿地要覽汴梁路延州陽武南有博浪沙亭是也漢書浪作狼亦音浪狙擊服虔曰狙音覻伺也應)
(劭曰狙伏伺也狙伺物必伏而候之故凡伏而擊者曰狙擊)質實(一統志云之罘山名在萊州府)
(福山縣東北三十五里連文登縣界周圍五十里三面瀕海史記始皇二十九年登之罘刻石紀功即此)
(郊祀志齊有八祠之罘為陽主漢武登之罘山聞稱萬歲其東南海水中有壘石俗𫝊武帝造橋有兩石)
(銘尚存陽武古地名秦為博浪沙之地漢始置陽武縣屬河南郡晉屬滎陽郡東魏屬廣武郡北齊省隋)
(復置屬滎陽郡唐屬鄭州五代屬開封府宋元仍舊國朝因之改屬開封府博浪沙地名在開封府城北)
(三十里一名博浪沙亭即張良令力士擊秦始皇處一云在陽武縣東南三里)
書法(於是韓既滅矣書韓人何良之心未嘗無韓也故心在乎韓韓雖亡而張良書韓人心在)
(乎晉晉雖亡而陶潛書晉徵士心在乎唐唐雖亡而張承業書唐特進綱目一字之褒嚴矣書遊始)
(此終綱目書遊八是年辛卯年吳主皓晉成帝咸康元年趙王虎安帝元興三年燕主熙梁己亥年)
(魏胡太后陳癸巳年齊主緯五代乙酉年蜀王衍二危莫危於秦焉終綱目書大索十日二是年漢)
(征和元年秦皇漢武一轍也)
發明(張良以一布衣其視聶政荆軻等耳胡為不以盗書且是時天下已為秦矣又何為復書)
(韓人哉良五世相韓志在報君之仇綱目予之故其書法如此然呂政是時鞭笞四海威振殊俗良)
(乃欲狙擊而斃之既而大索弗獲詳書于冊亦足見良之為謀甚深而秦人亦無有為呂政同仇者)
(嗚呼偶語者猶棄市而狙擊者乃獲免孰謂秦法果嚴哉)
(甲申)三十年
(乙酉)三十一年使黔首自實田集覽(自實田令民自具頃畝實數也)
(丙戌)三十二年帝東巡刻碣石門壊城郭決隄防集覽(碣石)
(門晉太康地記樂浪郡遂城縣有碣石山秦築長城起於此又非禹貢碣石也徐廣曰門一作盟)質實
(一統志云碣石山名在永平府昌黎縣西北二十里禹貢註云碣石在北平郡驪城縣西南河口之北今平州)
(之南也酈道元言驪城縣枕海有石如甬道數十里當山頂有大石如柱石韋昭以為碣石舊在河口海濱歴)
(世既久為水所漸淪入海已去岸百餘里矣今碣石在平州東離海三十里遠望其山穹窿似塚有石特出山)
(頂其形如柱疑即禹貢冀州之碣石)
書法(書譏私也後乎此唐莊宗亦有毋得修城毁其守具之書而秦唐乃亡於長驅之兵也此)
(竟何益哉)
巡北邊遣將軍蒙恬伐匈奴
(初始皇之碣石使盧生求羡門子高還奏得錄圖書曰亡秦者胡也始皇乃巡北邊遣將軍蒙恬發兵三)
(十萬人北伐匈奴)
(丁亥)三十三年略取南越地置桂林南海象郡以謫徙民
五十萬戍之考異(提要無謫徙己下八字)集覽(桂林漢武以其地置鬱林郡南海漢)
(南海郡即秦故郡也今廣州南海縣象郡漢武更名日南郡)質實(一統志云桂林秦之郡名本古百粤)
(之地秦置郡漢廢之以其地改屬零陵蒼梧二郡三國吳置始安郡屬荆州晉屬廣州梁兼置桂州隋復置始)
(安郡唐復為桂州治臨桂縣至德間改為建陵郡光化間陞為静江軍節度五代時屬南漢宋初仍為桂州後)
(陞静江府元置静江路國朝改為桂林府隸廣西道南海秦之郡名春秋為南越之地秦於此置郡後為趙佗)
(所據漢討平之復為南海郡屬交州刺史東漢末遷交州治番禺三國吳又遷交州治龍編而於此置廣州梁)
(陳並置都督府隋置總管府後改廣州曰番州大業初又改南海郡唐復置廣州總管府陞大都督府天寳初)
(改州為南海郡乾元初復為廣州唐末置清海軍節度宋為廣州清海軍大觀中陞為帥府元置廣州路國朝)
(改為廣州府隸廣東道象郡愚按此郡古南粤之地秦初置之漢武析為交趾九真日南合浦等郡自漢晉隋)
(唐宋元至於我朝歴代建置沿革不一難以枚舉今廉州雷州等府及安南占城等國皆其故地載攷一統之)
(志俱無專指之處如廉州雷州等府只云秦為象郡地安南占城等國只言屬象郡以此觀之何由知其故蹟)
(是以不敢妄為臆說以惑世之觀者倘因高眀教焉謹當備錄補之)
(發諸嘗逋亡人及贅壻賈人為兵略取南越陸梁地置三郡以謫徙民五十萬戍五嶺)集覽(贅壻)
(徐廣曰男無聘財以身自質於妻家曰贅索隠曰壻如人身之肬贅是餘剰之物陸梁地如淳曰在江南)
(正義曰嶺南人多處山陸間其性強梁故曰陸梁五嶺裴潛廣州記大庾始安臨賀桂陽揭陽是為五嶺)
(又陸德明南康記臺嶺今名大庾嶺桂陽騎田嶺九真都龐嶺臨賀萌浩嶺始安越城嶺唐書注云大庾)
(嶺在虔州永明嶺白芒嶺在道州臘嶺在郴州臨源嶺在桂州各有小異)
書法(徙豪傑咸陽不書十二萬此書五十萬何為謫徙書也謫徙之民至五十萬刑濫可知矣)
(故特書之)
蒙恬收河南地築長城
(蒙恬斥逐匈奴收河南地為四十四縣築長城起臨洮至遼東延袤萬餘里暴師於外十餘年恬常居上)
(郡統治之)集覽(河南地注見漢武帝元朔二年臨洮縣臨洮水故名臨洮屬隴西郡西魏改岷州隋)
(唐改臨洮郡宋改西和州洮音滔)質實(一統志云臨洮秦之縣名屬隴西郡本古西羌之地漢晉)
(俱因之西魏始置岷州及同和郡隋州郡俱廢以其地入臨洮郡後復置岷州唐因之天寳初改和政郡)
(乾元初復為岷州治溢樂縣後陷於吐蕃宋收復祐川縣置岷州紹興初徙治長道縣之白石鎮改曰西)
(和州屬利州路元於祐川縣境復置岷州屬吐蕃等處宣慰都元帥府本朝置岷州衛軍民指揮使司直)
(隸陜西道都司)
書法(譏私且勞民也書長城始此終綱目書長城十是年宋癸亥年魏梁癸亥年東魏梁壬申)
(年乙亥年丙子年高齊三書辛丑年乙巳年大業二年四年隋四書高齊重城不與焉枳關長城不)
(書不與焉梁丁丑年癸未年)
彗星見
書法(書記異也自是國無他變間三歲而始皇死天下亂是故秦之將興也彗見之周顯王八)
(年其將亂也彗復見之蓋以彗始終焉通鑑是歲不書彗見而綱目特書之其旨深矣)
(戊子)三十四年燒詩書百家語
(始皇置酒咸陽宮僕射周青臣進頌曰陛下神聖平定海内以諸侯為郡縣無戰争之患上古所不及始)
(皇悅博士淳于越曰殷周之王千餘歲封子弟功臣自為枝輔今陛下有四海而子弟為匹夫卒有田恒)
(六卿之臣何以相救事不師古而能長久非所聞也今青臣又面諛以重陛下之過非忠臣也始皇下其)
(議丞相李斯言五帝不相復三代不相襲今陛下創大業建萬世之功固非愚儒所知且越言乃三代之)
(事何足法也異時諸侯並争厚招遊學今天下已定法令出一百姓當家則力農工士則習法令今諸生)
(不師今而學古以非當世惑亂黔首人聞令下則各以其學議之入則心非出則巷議誇主以為名異趣)
(以為高率羣下以道謗如此弗禁則主勢降乎上黨與成乎下禁之便臣請史官非秦記皆燒之非博士)
(官所職天下有藏詩書百家語者皆詣守尉雜燒之偶語詩書者棄市以古非今者族吏見知不舉與同)
(罪令下三十日不燒黥為城旦所不去者醫藥卜筮種樹之書欲學法令者以吏為師制曰可)集覽
(僕射漢官儀云僕射秦官顔師古曰僕主也射本如字讀古者重武事每官必有主射課督之故名焉今)
(射音夜蓋關中語轉為此音耳漢獻帝分置左右僕射唐置左右匡正又改左右相田恒齊之世卿也簡)
(公為恒所弑又二世至康公恒曾孫和遷康公於海濱卒有齊國是為威王六卿注見周威烈王二十三)
(年心非或讀非曰誹棄市索隠曰按禮云刑人於市與衆棄之故今律謂絞刑為棄也黥為城旦黥墨刑)
(也注見周顯王十年如淳曰律說論決為髠鉗輸邊築長城晝旦司寇虜夜暮築長城旦四歲刑)
(己丑)三十五年除直道
(使蒙恬除直道道九原抵雲陽塹山堙谷千八百里數年不就)集覽(除直道除治也括地志云秦故)
(道在慶州華池縣西四十五里子午山上自九原至雲陽千八百里道九原道由也地理志五原郡九原)
(縣正義曰九原在勝州榆林縣西界括地志云勝州連咨縣本秦九原郡今豐州是抵雲陽抵至也括地)
(志云今京兆雲陽縣徐廣曰表云道九原通甘泉)質實(一統志云九原秦之縣名屬五原郡隋初)
(改為豐州後改為太原郡唐復為豐州或為九原郡尋廢之故城在大同府城西北四百二十里雲陽秦)
(之縣名屬京兆尹漢改屬左馮翊晉宋因之唐廢焉故城在西安府涇陽縣西北七十里)
營朝宮作前殿阿房
(始皇以咸陽人多先王宮廷小乃營朝宫渭南上材苑中先作前殿阿房東西五百步南北五十丈上可)
(以坐萬人下可以建五丈旗周馳為閣道自殿下直抵南山表山巔以為闕複道渡渭屬之咸陽隠宫徒)
(刑者七十餘萬人分作阿房驪山關中計宫三百關外四百餘因徙三萬家驪邑五萬家雲陽盧生說始)
(皇為微行以辟惡鬼所居宮毋令人知然後不死之藥殆可得也始皇乃令咸陽旁三百里内宮觀複道)
(相連帷帳鐘鼓美人充之各按署不移徙所行幸有言其處者死嘗從梁山宮望見丞相車騎衆弗善也)
(或告丞相丞相損之始皇怒曰此中人泄吾語捕時在旁者盡殺之是後莫知行之所在羣臣受決事者)
(悉於咸陽宮)集覽(阿房初秦惠文王作宫阿基房未成而亡始皇廣其宫規恢三百餘里房一作)
(旁或讀如房室之房阿曲也言殿之四阿皆為房一說大陵曰阿言殿高若於阿上為房正義曰房白郎)
(反括地志云阿房宫亦曰阿城在雍州長安西北二十四里宫在上林苑中雍州郭城西南面即阿房宫)
(城東面也顔師古曰阿近也以去咸陽近故號焉索隠曰此以其形名宫也言其宫四阿旁廣也隠宫宫)
(淫刑也男子割勢婦人幽閉次死之刑正義曰餘刑見於市朝宫刑一百日隠於蔭室養之乃可故曰隠)
(宫下蠺室是也徒刑徒奴役也以罪供徭作分作阿房驪山史記分作阿房宫或作驪山索隠曰驪山在)
(雍州新豐南古驪戎國驪舊音黎徐廣曰音力知反微行張晏曰若微賤之所為故曰微行宫觀宫至尊)
(所居之稱也觀猶象魏闕也古者每門樹兩觀於其前所以標表宫門登之則可徧觀故謂之觀)正
誤(微行今按說文微隠行也)質實(一統志云阿房宫名在西安府咸陽縣東二十五里秦始皇建)
(於渭南上林苑中驪山在西安府臨潼縣東南二里因驪戎所居故名山之麓溫泉所出唐玄宗更名昭)
(應上有老母廟山左肩曰東繡嶺右肩曰西繡嶺梁山宫在西安府永夀縣南八十里秦始皇建宫城皆)
(文石亦名織錦城又始皇遊梁山宫見丞相李斯車騎衆即此)
阬諸生四百六十餘人使長子扶蘇監蒙恬軍
(侯生盧生相與譏議始皇因亡去始皇聞之大怒曰諸生或為妖言以亂黔首使御史按問之諸生𫝊相)
(告引乃自除犯禁者四百六十餘人皆阬之咸陽長子扶蘇諫曰諸生皆誦法孔子今以重法繩之臣恐)
(天下不安始皇怒使北監蒙恬軍於上郡)
書法(秦所以亡以立少子胡亥也胡亥所以得立以長子扶蘇在外也扶蘇所以在外以諫阬)
(儒生也然則秦亡之禍自阬儒始天道亦昭昭哉綱目著秦亡之本以為後世戒故特書長子)
發明(詩書非可燒也而燒之諸生非可阬也而阬之天醜其為滅亡著矣故繼書使長子扶蘇)
(監蒙恬軍以見扶蘇因諫而逐所以著其自取滅亡之實使扶蘇尚在左右則趙高邪謀胡亥襲位)
(之事何自而萌哉下書隕石東郡及載所刻之語天誅之意尤眀而乃盡殺石旁居人庸可免乎)
(庚寅)三十六年隕石東郡集覽(東郡注見漢光武建武八年)
(有隕石于東郡或刻之曰始皇死而地分使御史逐問莫服盡誅石旁居人燔其石)
書法(曹魏之世張掖涌石文曰大討曹漢後主建興十三年而魏不久亡於是或刻之曰始皇)
(死而地分則人力也越明年而言亦驗蓋雖人力而有相之道矣終綱目書隕石十二是年漢武帝)
(征和四年元帝建昭元年成帝建始四年陽朔三年鴻嘉二年元延四年哀帝建平元年再書平帝)
(元始二年殤帝延平元年桓帝延熙七年)
(辛卯)三十七年冬十月帝東巡至雲夢祀虞舜上會稽祭
大禹立石頌德秋七月至沙丘崩丞相李斯宦者趙高
矯遺詔立少子胡亥為太子殺扶蘇蒙恬還至咸陽胡
亥襲位九月葬驪山考異(提要無立石頌德矯遺詔七字扶蘇下有及字)
(十月始皇東巡少子胡亥丞相李斯從至雲夢望祀虞舜于九疑山浮江下渡海渚過丹陽至錢塘渡浙)
(江上會稽祭大禹望于南海立石頌德北至琅邪之罘西至平原津而病始皇惡言死羣臣莫敢言死事)
(病益甚乃令中車府令行符璽事趙高為書賜扶蘇曰與喪會咸陽而葬未付使者七月始皇崩於沙丘)
(祕不發喪棺載轀凉車中所至上食奏事如故獨胡亥趙高與幸宦者五六人知之初始皇尊寵蒙氏恬)
(任外將毅常居中參謀議名為忠信趙高者生而隠宮始皇聞其強力通獄法以為中車府令使教胡亥)
(決獄嘗有罪使毅治之當死始皇赦之高既雅得幸於胡亥又怨蒙氏乃與胡亥謀詐以始皇命誅扶蘇)
(而立胡亥為太子胡亥然之高曰不與丞相謀恐事不成乃見李斯曰上賜長子書及符璽皆在胡亥所)
(定太子在君侯與高之口耳事將何如斯曰安得亡國之言此非人臣所當議也高曰君侯材能智慮功)
(高無怨長子信之孰與蒙恬斯曰皆不及也高曰長子即位必用恬為丞相君侯終不懷通侯之印歸鄉)
(里明矣胡亥慈仁篤厚可以為嗣願君審計而定之斯以為然乃相與矯詔立胡亥為太子更為書賜扶)
(蘇數以不能立功數上書誹謗怨望而恬不矯正皆賜死扶蘇發書泣欲自殺恬曰陛下使臣將三十萬)
(衆守邊公子為監此天下重任也今一使者來安知其非詐復請而死未暮也扶蘇曰父賜子死尚安復)
(請即自殺恬不肯死繫諸陽周更置李斯舍人為護軍還報胡亥欲釋恬會毅出禱山川還高曰先帝欲)
(立太子久矣而毅以為不可乃繫諸代遂從井陘九原直道至咸陽發喪胡亥襲位是為二世皇帝九月)
(葬始皇帝於驪山下錮三泉竒器珍怪徙藏滿之令匠作機弩有穿近者輒射之上具天文下具地理後)
(宫無子者皆令從死工匠為機者皆閉之墓中二世欲遂殺蒙恬兄弟兄子子嬰諫曰蒙氏秦之大臣謀)
(士也一旦棄之而立無節行之人是使羣臣不相信而鬭士之意離也弗聽恬曰吾積功信於秦三世矣)
(今將兵三十餘萬其勢足以倍畔然自知必死而守義者不敢辱先人之教以不忘先帝也乃吞藥自殺)
(司馬公曰秦始皇方毒天下而蒙恬為之使其不仁可知矣然明於為人臣之義雖無辠見誅能守死不)
(貳斯亦足稱也)集覽(雲夢禹貢蔡氏𫝊曰雲夢澤名禮夏官職方氏荆州其澤藪曰雲夢方八九百)
(里跨江南北華容枝江江夏安陸皆其地也索隠曰雲夢是二澤名人以二澤相近或合稱雲夢耳左𫝊)
(桓四年䢵夫人使棄諸夢中言夢而不言雲定四年楚子濟江入于雲中言雲而不言夢正與禹貢合漢)
(陽圖經云雲在江北今玉沙監利景陵等縣是夢在江南今公安石首建寧等縣是也今德安府有雲夢)
(縣九疑山在零陵蒼梧之間疑似也山有九峯其形相似遊者疑焉故曰九疑按九峯一朱明二石城三)
(石樓四娥皇五舜源六女英七簫韶八桂林九梓林太史公曰舜南巡狩死扵蒼梧之野歸葬江南之九)
(疑皇覽云舜冢在零陵郡營浦縣海渚始皇本紀注括地志云在舒州同安縣東正義曰按舒在江中疑)
(海字誤愚謂古舒州去江西北百二十里云在江中亦非丹陽始皇本紀注括地志云丹陽郡故在潤州)
(江寧縣東南秦以為鄣郡浙江韋昭曰在錢塘南浙音折晉灼音逝非也盖其流東至會稽山隂縣而西)
(折故吳會之地因以稱浙莊子所謂淛河即其水也淛浙聲相近會稽晉灼曰會稽山本名茅山禹巡天)
(下登茅山會諸侯計功因名會稽會計稽考也秦置郡山在今越州會稽縣東南十二里平原津平原地)
(名水經云濁河東北過高唐按高唐即平原在河西漢置平原郡屬青州今德州是中車府令行符璽事)
(中車府令秦官伏儼曰主乘輿路車兼行符璽令事轀凉車文穎曰卧車也後因載喪飾以柳翣遂為喪)
(車之屬凉一作輬孟康曰轀凉本輜重之車謂之庫車有&KR1440;牖閉之則溫開之則涼故名轀凉通侠應劭)
(曰舊曰徹侯徹通也言其上通王室也史避漢武諱故曰通侯又改曰列侯陽周徐廣曰縣屬上郡正義)
(曰今寧州羅川縣漢陽周縣也錮三泉徐廣曰錮鑄塞也顔師古曰三泉三重之泉也徙蔵滿之劉伯莊)
(曰徙府藏之物以充滿冢中也從死杜預曰以人葬為殉也秦法君葬以人從死至獻公元年始除此法)
質實(一統志云雲夢澤名在德安府安陸縣南五十里史記司馬相如𫝊云楚有七澤其小者名雲)
(夢方九百里左傳云䢵子之女棄子於夢中又云楚子濟江入雲中禹貢曰雲土夢作乂是雲夢本二澤)
(雙舉曰雲夢九疑山在永州府寧遠縣南六十里晉郭璞云其山九谿皆相似或云九峯參差互相隠映)
(望而疑之故名峯各有一水四水流灌於南海五水北注於洞庭丹陽秦之縣名屬鄣郡漢初屬會稽郡)
(後屬吳郡晉屬毘陵郡後廢之梁復置改屬蘭陵郡隋初陞為簡州唐初廢之復置丹陽縣宋元仍舊本)
(朝因之改屬鎮江府錢塘秦之縣名屬會稽郡漢為會稽西部都尉治所東漢縣省晉復置屬吳郡陳扵)
(此置錢唐郡隋為杭州治唐改唐為塘宋元仍舊本朝因之改屬杭州府浙江在杭州府城東三里舊志)
(出歙縣玉山其水經建德合婺溪過富春為浙江入于海江口有山居江中潮水投山十折而曲故云浙)
(江盧肇曰浙者折也蓋取潮水出海屈折倒流也會稽山名在紹興府城東南一十二里揚州之鎮山也)
(史記注禹到大越上茅山爵有德封有功更名會稽山海經曰會稽山上多金玉下多瑛石白玉土經云)
(山周迴三百五十里有陽明洞一名極玄太元之天即三十六洞天之第十一也平原秦邑名屬濟郡漢)
(置平原縣為平原郡治所東漢改郡為國後魏徙郡治聊城而於縣置東青州尋廢州以縣屬安德郡隋)
(屬冀州尋改屬德州唐屬齊州尋復舊屬五代宋金元俱仍舊本朝因之改屬濟南府沙丘臺名注見周)
(赧王十七年陽周古地名春秋時為義渠所居地戰國時屬秦漢置陽周縣屬上郡後魏於此置泥陽惠)
(涉二護軍後置陽周郡隋改為羅川縣屬寧州唐天寳初於此獲玉真人像復更名真寧縣宋金元俱仍)
(舊本朝因之改屬慶陽府故城在縣北三十五里)
書法(始皇於是六書刻石矣好大自伐未有甚於始皇者也然則前不書頌德此則曷為書之)
(譏也書德則何以為譏立石於會稽是欲與禹較德也故特書譏之賀善贊曰始皇自并天下以)
(來所書二十一事書更號書除諡書改正書封禪書刻石志自伐也書銷兵器徙豪桀書壊城郭決)
(隄防書築長城書黔首自實田志自私也三書築宫再書治道志土木也書伐匈奴書取南越地志)
(窮黷也五書巡遊志遊觀也書焚詩書書阬諸生志狂悖也書彗見書隕石志殃罰也自更號至此)
(無一善足以裕後昆者再世而亡晚矣謀矯立者趙高也曷為首李斯斯相也故首罪之前書矯)
(立胡亥為太子則下書太子即位者恒也其止曰胡亥何不予胡亥之為太子也故書襲位若曰襲)
(而取之云耳綱目書襲位胡亥一人而已矣書宦者始此書遺詔始此終綱目書受遺詔六漢武帝)
(後元二年宣帝黃龍元年後主建興元年晉元帝永昌元年明帝太寧三年唐太宗貞觀二十三年)
(舍是無書矯者矣)
發明(矯立之謀發於趙高而首書李斯者斯為大臣國柄在手不當徇宦者之請故首惡必歸)
(於斯也胡亥之立必書少子既為太子不書即位特曰胡亥襲位者不予其矯詔自立也夫秦固不)
(足道也詳而書之不沒其實姑以示亂亡之禍遺臭萬世而已)
御批資治通鑑綱目卷二上
