遼史卷四十三
元中書右丞相總裁托克托等修
志第十三
歷象志中
閏考
月度不足是生朔虚天行有餘是為氣盈盈虚相懸歲
月乃牉積牉而差寒暑互易百穀不成庶政不明聖人
驗以斗柄準以歲星爰立閏法信治百官是故閏正而
月正月正而歲正歲月既正頒令考績無有不時國史
正歲年以敘事莫重於此遼始徵歷梁唐入晉之後奄
有帝制乙未大明歷法再變穆宗應歷六年周用顯德
欽天歷十年宋用建隆應天歷景宗乾亨四年宋用乾
元歷聖宗統和十九年宋用儀天歷太平元年宋用崇
天歷道宗清寧十年宋用明天歷大康元年宋用奉元
歷大安七年宋用觀天歷天祚皇帝乾統六年宋用紀
遼史卷四十三
遼史卷四十三考證
會同七年按原本於會同七年旁書缺酉二字不可
解當係缺一閏三字之訛耳查本紀及朔考並載會
同五年閏三月此志遺漏今刪缺酉二字並識補遺
大同元年按本紀及朔考改大同元年為天祿元年
原刻誤書大同九年今據改
開泰九年按聖宗紀開泰九年不載閏月惟考七月
係庚戌朔若閏在正月不應庚戌為七月朔又十二
月為丁亥月明年正月為丁丑朔丁亥至丁丑五十
日中間自有閏月當與宋閏十二月同此云閏正月
與宋閏異者當誤而朔考又云閏二月當亦誤也
太康九年大安四年按太康九年至大安四年中間
六年應有一閏考宋哲宗紀元祐元年閏二月元祐
元年當遼道宗大安二年也又考道宗紀大安二年
雖不載閏月但二月載有癸酉日三月載有乙酉日
以朔考云二月庚申朔推之癸酉係二月十四日乙
酉係二月二十六日若三月又有乙酉日則中間必
閏二月矣此既失載朔考又第云缺一閏殊略
遼史卷四十三考證
