遼史卷三十六
元中書右丞相總裁托克托等修
志第六
兵衛志下
五京鄉丁
遼建五京臨潢契丹故壤遼陽漢之遼東為渤海故
國中京漢遼西地自唐以來契丹有之三京丁籍可
紀者二十二萬六千一百番漢轉戸為多析津大同故
漢地籍丁八十萬六千七百契丹本戸多隸宫帳部族
其餘番漢戸丁分隸者皆不與焉
太祖建皇都于臨潢府太宗定晉晉王石敬瑭来獻十
六城乃定四京改皇都為上京有丁一十六萬七千二
百
臨潢府
臨潢縣丁七千
長泰縣丁八千
保和縣丁六千
定霸縣丁六千
宣化縣丁四千
潞縣丁六千
易俗縣丁一千五百
遷遼縣丁一千五百
祖州
長霸縣丁四千
咸寧縣丁二千
越王城丁二千
懷州
扶餘縣丁三千
顯理縣丁二千
慶州
玄德縣丁一萬二千
泰州
興國縣丁一千四百
長春州
長春縣丁四千
烏州
愛民縣丁二千
永州
長寧縣丁九千
義豐縣丁三千
慈仁縣丁八百
儀坤州
廣義縣丁五千
龍化州
龍化縣丁二千
降聖州
永安縣丁一千五百
饒州
長樂縣丁八千
臨河縣丁二千
安民縣丁二千
頭下徽州丁二萬
成州丁八千
懿州丁八千
渭州丁二千
原州丁一千
壕州丁一萬二千
福州丁五百
横州丁四百
鳳州丁一千
遂州丁一千
豐州丁一千
順州丁二千
閭州丁二千
松山州丁一千
豫州丁一千
寧州丁六百
東京本渤海以其地建南京遼陽府統縣六轄軍府州
城二十六有丁四萬一千四百天顯十三年太宗改為
東京
遼陽府
遼陽縣丁三千
仙鄉縣丁三千
鶴野縣丁二千四百
析木縣丁二千
紫蒙縣丁二千
興遼縣丁二千
開州
開遠縣丁二千
鹽州丁五百
穆州丁五百
賀州丁五百
定州
定東縣丁一千六百
保州
來遠縣丁二千
辰州丁四千
盧州丁五百
鐵州丁二千
興州丁三千
湯州丁七百
崇州丁一千
海州丁三千
耀州丁一千二百
嬪州丁七百
淥州丁四千
桓州丁一千
豐州丁五百
正州丁七百
慕州丁三百
南京析津府統縣十轄軍府州城九有丁五十六萬六
千
析津府
析津縣丁四萬
宛平縣丁四萬四千
昌平縣丁一萬四千
良鄉縣丁一萬四千
潞縣一萬一千
安次縣丁二萬四千
武清縣丁二萬
永清縣丁一萬
香河縣丁一萬四千
玉河縣丁二千
漷隂縣丁一萬
順州
懷柔縣丁一萬
檀州
密雲縣丁一萬
行唐縣丁六千
涿州
范陽縣丁二萬
固安縣丁二萬
新城縣丁二萬
歸義縣丁八萬
易州
易縣丁五萬
淶水縣丁五萬四千
容城縣丁一萬
薊州
漁陽縣丁八千
三河縣丁六千
玉田縣丁六千
平州
盧龍縣丁一萬四千
安嘉縣丁一萬
望都縣丁六千
灤州
義豐縣丁八千
馬城縣丁六千
石城縣丁六千
營州
廣寧縣丁六千
景州
遵化縣丁六千
西京大同府統縣七轄軍府州城十七有丁三十二萬
二千七百
大同府
大同縣丁二萬
雲中縣丁二萬
天成縣丁一萬
長青縣丁八千
奉義縣丁六千
懷仁縣丁六千
懷安縣丁六千
弘州
永寧縣丁二萬
順聖縣丁六千
德州
宣德縣丁六千
豐州
富民縣丁二千四百
振武縣鄉兵三百
奉聖州
永興縣丁一萬六千
礬山縣丁六千
龍門縣丁八千
望雲縣丁二千
歸化州
文德縣丁二萬
汗州
懷來縣丁六千
儒州
縉山縣丁一萬
蔚州
靈仙縣丁四萬
定安縣丁二萬
飛狐縣丁一萬
靈丘縣丁六千
廣陵縣丁六千
應州
金城縣丁一萬六千
渾源縣丁一萬
河隂縣丁六千
朔州
鄯陽縣丁八千
寧遠縣丁四千
馬邑縣丁六千
金肅軍防秋兵一千
武州
神武縣丁一萬
河清軍防秋兵一千
聖宗統和二十三年城七金山建大定府號中京統縣
九轄軍府州城二十三草創未定丁籍莫考可見者一
縣
高州
三韓縣丁一萬
大約五京民丁可見者一百一十萬七千三百為鄉兵
属國軍
遼属國可紀者五十有九朝貢無常有事則遣使徵兵
或下詔專征不從者討之助軍衆寡各從其便無常額又有
圖伯特國者興宗重熙十七年乞以兵助攻夏國詔不許
吐谷渾
鐵驪
靺鞨
烏舍
黑車子室韋
西奚
東部奚
烏馬山奚
錫爾丹
突厥
党項
小番
沙陀
凖布
烏爾古
索歡納
呼穆蘇山番
波斯
大食
甘州回鶻
新羅
烏孫
燉煌
埓里
約囉
回鶻
哈噶斯
吐蕃
黃室韋
小黃室韋
大黃室韋
阿爾斯蘭回鶻
于闐
師子
北女直
河西党項
南京女直
沙州燉煌
哈斯罕
沙州回鶻
察濟台
博囉滿達勒
富珠哩
大番
高昌
輝發
伯哩
達勒達
博索摩
德哷勒
年布爾吉
默爾吉
額圖格爾
布古德
和州回鶻
烏梁海
高麗
西夏
女直
遼之為國隣於梁唐晉漢周宋晉以恩故始則父子一
家終則寇讐相攻梁唐周隠然一敵國宋唯太宗征北
漢遼不能捄餘多敗衂縱得亦不償失良由石晉獻土
中國失五關之故然也高麗小邦屢喪遼兵非以險阻
足恃故歟西夏彈丸之地南敗宋東抗遼雖西北士馬
雄勁元昊諒祚智勇過人能使党項凖布掣肘大國蓋
亦襟山帶河有以助其勢耳雖然宋久失地利而舊志
言兵唯以敵宋為務踰三關聚議北京猶不敢輕進豈
不以大河在前三鎮在後臨事好謀之審不容不然歟
二帳十二宫一府五京有兵一百六十四萬二千八百
宫丁大首領諸部族中京頭下等州属國之衆皆不與
焉不輕用之所以長世
邊境戍兵
又得高麗大遼事跡載東境戍兵以備高䴡女直等國
見其守國規模布置簡要舉一可知三邊矣
東京至鴨淥西北峰為界
黃龍府正兵五千
咸州正兵一千
東京㳂女直界至鴨淥江
軍堡凡七十各守軍二十人計正兵一千四百
來遠城宣義軍營八
太子營正兵三百
大營正兵六百
蒲州營正兵二百
新營正兵五百
加陀營正兵三百
王海營正兵三百
柳白營正兵四百
沃野營正兵一千
神虎軍城正兵一萬太康十年置
右一府一州二城七十堡八營計正兵二萬二千
遼史卷三十六
遼史卷三十六考證
臨潢府宣化縣丁四千按地理志宣化縣戸四千今
丁數亦係四千考史文前後無一戶一丁者恐誤
臨潢府按地志臨潢所属尚有渤海興仁二縣兵衛
志不載丁數其他州府属縣未載者尚多蓋或係後
来析置或丁籍散失史不能詳也
慶州玄德縣按原本訛玄寧今據地理志改
鳳州丁一千按地理志鳳州戶四千丁數不應僅止
一千疑誤
東京遼陽府統縣六轄軍府州城二十六有丁四萬一
千四百按地理志遼陽府統縣九轄軍府州城八
十七此作統縣六轄軍府州城二十六蓋僅據丁籍
可見者而二十六之數又復不符其所載丁數與下
文總計亦不合
興州丁三千按地理志興州戶二百丁數不應至三
千之多疑誤
南京析津府統縣十按地理志析津府統縣十一此
云十誤也其丁數亦與下文不合
涿州歸義縣丁八萬按地理志歸義縣戶四千丁數
亦不應至八萬之多疑誤
大同府天成縣按原本訛天域今據地理志改
邊境戍兵計正兵二萬二千按上文所載正兵數止
二萬一千
遼史卷三十六考證
