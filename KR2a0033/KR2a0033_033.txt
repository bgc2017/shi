遼史卷三十三
元中書右丞相總裁托克托等修
志第三
營衛志下
部族下
遼起松漠經營撫納竟有唐晉帝王之器典章文物施
及潢海之區作史者尚可以故俗語耶舊史有部族志
歷代之所無也古者巡守于方岳五服之君各述其職
遼之部族實似之故以部族置宫衛行營之後云
遼内四部族
約尼九帳族
橫帳三父房族
國舅帳巴哩伊蘇濟勒族
國舅部族
太祖二十部二國舅升帳分止十八部
五院部其先曰裕爾庫凡六營蘇爾威汗時與弟薩
里布領之曰德哷勒部傳至太祖以額爾竒木即位
天贊元年以彊大難制析五錫林爲五院六昭爲六
院各置額爾奇木會同元年更額爾奇木爲大王部
隸北府以鎮南境大王及都監春夏居五院部之側
秋居羊門甸錫林四
大密古錫林
小密古錫林
諤爾琨錫林會同二年以烏爾古之地水草豐美
命居之三年益以哈里水之地爲農田
伊實巴勒錫林會同二年命居烏爾古之地
六院部隸北府以鎮南境其大王及都監春夏居泰
德泉之北秋冬居都爾嘉錫林四
薩蘭錫林
阿克蘇錫林
烏納巴錫林
烏訥爾錫林會同二年命居烏爾古三年益以哈
里水地
伊實部其先曰薩里布蘇爾威汗時與其兄裕爾庫
分營領之曰伊實部會同元年更額爾奇木爲大王
隸南府其大王及都監鎮駐西南之境司徒居鴛鴦
泊扎薩克轄居車軸山錫林二
阿勒坦錫林
裕珠錫林
丕勒部其先曰紐紐蘇爾威汗以其營爲部太祖更
諸部額爾奇木爲令公統和中改節度使隸北府屬
西北路招討司司徒居太子墳凡戍軍隸節度使留
後戸隸司徒錫林二
北哲爾吉錫林
南薩蘭錫林
卓特部其先曰斡蘇爾威汗以其營爲部隸南府節
度使屬西北路招討司司徒居柏坡山及&KR0008;山之側
錫林二
北錫林
南錫林
威部其先曰薩里布與其兄聶哷同營蘇爾威汗之
世析爲二薩里布爲威部聶哷爲納喇部俱隸北府
其威部節度使屬東北路招討司司徒居蘇默山浩
里河之側錫林二
北錫林
南錫林
納喇部其先曰聶哷蘇嚕威汗分其營爲部節度使
屬西南路招討司居黑山北司徒居浩里河側錫林
二
北塔喇錫林
南察喇錫林
圖魯卜部其先曰唐古爾領三營蘇爾威汗命分其
一與弟杭愛爲圖吉部唐古爾得其二更爲圖魯卜
部隸北府節度使屬西北路招討司司徒居長春州
西錫林二
北托卜錫林
南舒錫林
圖吉部其先曰杭愛蘇爾威汗分營置部隸南府戍
於威烏爾古部司徒居冗泉側錫林二
北錫林
南錫林
奚王府六部五帳分其先曰希沙事東約囉十帳部
主哲哩後逐哲哩自立爲奚王卒弟圖嚕森立約尼
森濟汗討之俘其拒敵者凡七百戸摭其降者以希
沙鄰睦之故止俘部曲之半餘悉留焉奚勢由是衰
矣初爲五部曰約囉曰伯特曰敖拉曰美嘉曰綽囉
太祖盡降之號五部奚天贊二年有東巴爾斯呼遜
者恃險堅壁於箭笴山以拒命揶揄曰大軍何能爲
我當飲托輝門下矣太祖滅之以奚府給役戸併括
諸部穩丁收合流散置托輝部因托輝門之語爲名
遂號六部奚命布倫主之仍號爲奚王太宗即位置
宰相詳衮各二員聖宗合敖拉美嘉托輝三部爲一
特置二尅部以足六部之數奚王和碩鼐討烏舍敗
績籍六部隸北府
圖魯卜室韋部本名大小二黃室韋戸太祖爲塔瑪
噶賽特以計降之乃置爲二部隸北府節度使屬東
北路統軍司戍泰州東北
納喇諾觀部與圖魯卜室韋部同節度使戍泰州東
德哷勒達勒達部本森濟汗所俘奚七百戶太祖立
以爲十四錫林置爲部隸南府節度使屬西南路招
討司戍黑山北部民居慶州南
伊實阿爾威部神冊六年太祖以所俘奚戸置隸南
府節度使屬東路兵馬司
卓特阿爾威部太祖以奚戸置隸南府節度使屬東
京都部署司
丕勒達嚕噶部太祖以所俘達嚕噶部置隸南府節
度使屬西南路招討司戍黑山北
烏爾古納喇部亦曰納哩部太祖取裕庫哷戸六千
神冊六年析爲烏爾古納喇及圖嚕二部俱隸北府
節度使屬西南路招討司
圖嚕部節度使屬東北路統軍司
已上太祖以約尼氏舊部族分置者
凡十部增置者八
聖宗三十四部
薩拉噶部奚有三營曰薩拉噶曰揚結曰諾延昭太
祖伐奚乞降爲著帳子弟籍于宫分皆設額爾奇木
聖宗各置爲部改設節度使皆隸南府以備畋獵之
役居澤州東
揚結部與薩拉噶部同居潭州南
諾延昭部節度使屬東京都部署司
卾博庫部與薩拉噶三部同居望雲縣東
特哩特默部初於八部各析二十戶以戍奚偵候落
馬河及蘇嚕克河側置二十詳衮聖宗以戸口蕃息
置部設節度使隸南府戍倒塌嶺居槖駞岡
實保部初取諸宫及橫帳大族奴隸置實保錫林實
保鷹坊也居遼水東掌羅捕飛鳥聖宗以戸口蕃息
置部節度使屬東京都部署司
哈準部初取諸宫及橫帳大族奴隸置哈準錫林哈
準鐵也以冶于海濱柳濕河賽音楚古爾蘇手山聖
宗以戶口蕃息置部屬東京都部署司
約囉部居潭利二州間錫林三
色勒必錫林
北錫林
塔魯錫林
伯特部松山平州之間太師太保居中京西錫林六
卓羅錫林
蘇庫錫林
塔納錫林
德哷勒錫林
實爾圖錫林
約囉錫林
綽囉部居潭州北
敖拉部統和十二年以與美嘉托輝三部民籍數寡
合爲一部并上三部本屬奚王府聖宗分置
南尅部
北尅部統和二年以奚府二尅分置二部
烏延突厥部聖宗析四布沙四巴拜戶置以鎮東北
女直之境開泰九年節度使奏請置錫林隸北府屬
黃龍府都部署司
阿雅突厥部與烏延突厥同
納喇裕爾庫部以納喇室韋戶置隸北府節度使屬
西南面招討司戍黑山北
阿雅女直部聖宗以女直戶置隸北府節度使屬西
北招討司戍鎮州境自北至河西部皆俘獲諸國之
民初隸諸宫戶口蕃息置部訖於五國皆有節度使
伊德女直部聖宗以女直戶置隸南府居高州北
額圖琿烏爾古部聖宗以烏爾古戶置隸南府節度
使屬西南面招討司戍黑山北
達魯德哷勒部聖宗以德哷勒戶置隸北府節度使
屬烏爾古德哷勒統軍司
室韋部聖宗以室韋戶置節度使屬西北路招討司
珠展達嚕噶部聖宗以達嚕噶戶置隸北府節度使
屬東北路統軍司戍境内居境外
默古斯部聖宗以唐古戶置隸北府節度使屬西南
面招討司
吉達部聖宗以唐古戶置隸北府節度使屬西南面
招討司
北德哷勒部聖宗以德哷勒戶置戍威烏爾古部
鼐奇特唐古部聖宗置隸北府節度使屬西南面招
討司
北唐古部聖宗以唐古戶置隸北府節度使屬黃龍
府都部署司戍府南
南唐古部聖宗置隸北府
和拉唐古部與南唐古同節度使屬西南面招討司
河西部聖宗置隸北府節度使屬東北路統軍司
色克圖部開泰四年以回鶻戶置隸北府居慈仁縣
北
巴爾斯布古德部本布古德戶初隸諸宫聖宗以戶
口蕃息置部隸北府節度使屬東北路統軍司戍境
内居境外
塔瑪布古德部聖宗以布古德戶置隸南府節度使
屬東北路統軍司
五國部博和哩國彭諾爾國卾羅木國伊埓圖國伊
哷濟國聖宗時來附命居本土以鎮東北境屬黃龍
府都部署司重熙六年以伊哷濟國人星哈等訴酋
帥琿春貪汚罷五國酋帥設節度使以領之
已上聖宗以舊部族置者十六增置十八
遼國外十部
烏爾古部
德哷勒八部
威古特部
輝發部
葉穆部
温圖琿部
特爾格部
回鶻部
長白山部
博羅滿達勒部
右十部不能成國附庸於遼時叛時服各有職貢猶唐
人之有羈縻州也
遼史卷三十三
遼史卷三十三考證營衛志下
會同二年命居烏爾古之地居原本作以按太宗本
紀會同二年以烏爾古部水草肥美詔北南院徙三
戶居之伊實巴勒其一也今據改
會同元年更額爾奇木爲大王會同元年原本作二
年按太宗本紀升北南院及伊實部額爾奇木爲王
係元年事今據改
統和中又改節度使隸北府屬西北路招討司按兵
衛志丕勒部隸南府屬西南路招討司此志互異或
其未改節度使時本屬南府兵衛志所載則從其初
也
天贊二年有東巴爾斯呼遜者拒命太祖滅之天贊
二年原本作八年按太祖本紀天贊祗四年無八年
滅呼遜置托輝部係二年事今據改
德哷勒達勒達部原本作迭剌迭達部按兵衛志又
作迭達迭剌部今併改
揚結部原本作窈介他卷又作窈爪今併改
珠展達嚕噶部原本作术哲達魯虢按兵衛志作术
者達魯虢今併改
南唐古部聖宗置隸北府按兵衛志南唐古部附在
南府與此互異
巴爾斯布古德部布古德原本作鼻骨德兵衛志作
鼻古德百官志又作鼻骨無德字今併改
遼史卷三十三考證
