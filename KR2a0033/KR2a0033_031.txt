遼史卷三十一
元中書右丞相總裁托克托等修
志第一
營衛志上
上古之世草衣木食巢居穴處熙熙于于不求不爭爰
自炎帝攻衰蚩尤作亂始制干戈以毒天下軒轅氏作
戮之涿鹿之阿處則象吻于宫行則懸旌于纛以為天
下萬世戒於是師兵營衛不得不設矣冀州以南歷洪
水之變夏后始制城郭其人土著而居綏服之中外奮
武衛内揆文教守在四邊營衛之設以備非常而已并
營以北勁風多寒隨陽遷徙歲無寧居曠士萬里寇盜
乘隙而作營衛之設以為常然其勢然也有遼始大設制
尤密居有宫衛謂之鄂爾多出有行營謂之巴納分鎮
邊圉謂之部族有事則以攻戰為務閒暇則以畋漁為
生無日不營無在不衛立國規模莫重於此作營衛志
宫衛
遼國之法天子踐位置宫衛分州縣析部族設官府籍
戶口備兵馬崩則扈從后妃宫帳以奉陵寢有調發則
丁壯從戎事老弱居守太祖曰弘義宫應天皇后曰長
寧宫太宗曰永興宫世宗曰積慶宫穆宗曰延昌宫景
宗曰彰愍宫承天太后曰崇德宫聖宗曰興聖宫興宗
曰延慶宫道宗曰太和宫天祚曰永昌宫又孝文皇太
弟有敦睦宫丞相耶律隆運有文忠王府凡州三十八
縣十提轄司四十一錫林二十三斡里七十四摩哩九
十八德里二扎薩克十九為正戶八萬番漢轉戶十二
萬三千共二十萬三千戶
蘇斡延鄂爾多太祖置國語心腹曰蘇斡延宫曰鄂爾
多是為弘義宫以心腹之衛置益以渤海俘錦州戶其
鄂爾多在臨潢府陵寢在祖州東南二十里正戶八千
番漢轉戶七千出騎軍六千(史文訛外詳後考證下文伊囉斡各條倣此)
州五錦祖嚴祺銀
縣一富義
提轄司四南京西京奉聖州平州
錫林二曰舒曰蘇嚕克
斡里四曰赫伯曰逹薩曰默音曰呼心
摩哩四曰珊曰伊都曰呼圖克曰吉勒展
德里二曰實壘北曰實壘南
彀烏寧鄂爾多太宗置牧圉曰彀烏寧是為永興宫初
名沽依鄂爾多以太祖平渤海俘戶東京懷州提轄司
及雲州懷仁縣澤州灤河縣等戶置其鄂爾多在伊庫
河側陵寢在懷州南三十里正戶三千番漢轉戶七千
出騎軍五千
州四懷黔開來
縣二保和灤河
提轄司四南京西京奉聖州平州
錫林一北孟古
斡里四曰茂曰烏曰哈喇齊曰實壘
摩哩十三曰蘇爾展曰大格密曰小格密曰烏
曰歸化布木曰唐古曰圖格曰伯爾克圖曰
和掄布展曰伊綿布展曰珊曰青逹曰索雲
扎薩克七曰伯特部曰舒蘇曰錫庫爾濟曰赫
貝巴納曰呼魯蘇曰耶律濟沙實克曰賽音
令公
伊囉斡鄂爾多世宗置興盛曰伊囉斡是為積慶宫以
文獻皇帝衛從及太祖俘戸及雲州提轄司并高宜等
州戸置其鄂爾多在土河東陵寢在長寧宫北正戶五
千番漢轉戶八千出騎軍八千
州三康顯宜
縣一山東
提轄司四
錫林一實喇
斡里八曰逹薩曰赫伯曰錫哷曰必老曰塔瑪
曰綽卜曰伊哷濟曰伊哷烏頁
摩哩十曰格斯齊曰莾阿曰濟里曰塔瑪圖曰
楚勒罕曰薩哈廉温曰逹勒逹曰伊瑪曰塔
喇台曰孟古
富僧額鄂爾多應天皇太后置興隆曰富僧額是為長
寧宫以遼州及海濱縣等戶置其鄂爾多在高州陵寢
在龍化州東一百里世宗分屬讓國皇帝宫院正戶七
千番漢轉戸六千出騎軍五千
州四遼儀珅遼西顯
縣三奉先歸義定霸
提轄司四
錫林一北孟古
斡里六曰塔瑪曰赫伯曰逹薩曰默音曰伊哷
濟曰罕札
摩哩十三曰哈逹阿林刷沃濟曰哈克繖必賚
逹勒拜刷沃濟曰圖嚕勒竒曰納噶特齊曰
哈喇齊曰博勒和庫們曰阿嚕音逹巴曰東
錫勒們曰西錫勒們曰東齊哩克曰西齊哩
克曰達爾札曰瑪朗古
岱拉哈鄂爾多穆宗置是為延昌宫討平曰岱拉哈以
彀烏寧鄂爾多戶及準布俘戶中京提轄司南京制置
司咸信韓等州戶置其鄂爾多在嘉哩山南陵寢在京
南正戶一千番漢轉戶三千出騎軍二千
州二遂韓
提轄司三中京南京平州
錫林一曰舒
斡里四曰茂古庫德曰鄂摩曰塔瑪曰哈喇齊
摩哩四曰穆克德珂鄂摩曰特默齊鄂蘭曰息
州濟里曰摩該都爾蘇
嘉們鄂爾多景宗置是為彰愍宫遺留曰嘉們以章肅
皇帝侍衛及武安州戸置其鄂爾多在赫嚕河陵寢在
祖州南正戶八千番漢轉戶一萬出騎軍一萬
州四永龍化降聖同
縣二行唐阜俗
提轄司四
錫林二曰嘉們曰南孟古
斡里七曰塔瑪曰實喇曰威哈喇齊曰瑪雅喀
曰特默曰烏頁曰穆爾哈喇齊
摩哩十一曰額穆吉林刷沃濟曰察罕穆爾逹
巴曰伊竒哩沃濟曰色克布展曰薩哈勒齊
曰伊克扎木曰呼遜阿林曰布琨曰塔瑪曰
扎蘭曰徹辰郭勒
沽依鄂爾多承天太后置是為崇德宫玉名曰沽以乾
顯雙三州戶置其鄂爾多在土河東陵祔景宗皇帝正
戶六千番漢轉戶一萬出騎軍一萬
州四乾川雙貴德
縣一潞(上京)
提轄司三南京西京奉聖州
錫林三曰齊哩克曰帕克曰特哩台孟古
斡里七曰達薩曰伊里曰赫伯曰錫伯曰哈喇
齊曰默音曰伊哷濟
摩哩十一曰敖拉森濟實壘曰伊勒敦刷沃濟
曰塔瑪曰伊蘭伊勒都堪阿拉曰伊克札木
曰達爾札曰瑚琨曰衮曰色哷森曰阿掄哈
斯郭勒曰特哩衮齊哩克
札薩克五曰古卜齊默爾根巴納曰達爾罕太
保果齊喀曰卦安巴果齊喀曰賽音令公果
齊喀曰羅和令公果齊喀
孟古鄂爾多聖宗置是為興聖宫金曰孟古以彀烏寧
伊囉斡富僧額三鄂爾多戶置其鄂爾多在紐歡賀珍
陵寢在慶州南安正戶一萬番漢轉戶二萬出騎軍五
千
州五慶隰烏(上京)烏(東京)霸
提轄司四
錫林四曰浩沁孟古曰約沁諾色爾曰努爾特
哩台曰尼格巴爾
斡里六曰孟古富僧額曰呼都克曰伊德曰旺
曰阿雅
摩哩九曰伊錫布展曰特古斯琨曰威哈喇齊
曰綽哈曰哈拉繖錫庫爾齊曰多托喇班錫
庫爾齊曰魯庫曰希斯曰都林
扎薩克五曰達林巴納曰和掄巴納曰卦安巴
覺禪曰鼐爾都爾蘇曰保達古魯克齊
阿敦鄂爾多興宗置是為延慶宫孳息曰阿敦以諸鄂
爾多及饒州戶置其鄂爾多在高州西陵寝在上京慶
州正戶七千番漢轉戸一萬出騎軍一萬
州三饒長春泰
提轄司四
錫林二曰阿敦曰呼都克
斡里六曰阿敦曰薩巴曰薩曰扎里曰德里曰
敖拉
摩哩六曰額勒本曰雅蘇曰默色曰伊繖曰北
德里曰南德里
阿果鄂爾多道宗置是為太和宫寬大曰阿果以諸鄂
爾多御前承應人及興中府戸置其鄂爾多在好水濼
陵寢在上京慶州正戶一萬番漢轉戶二萬出騎軍一
萬五千
錫林二曰阿蘇曰雅嚕
斡里八曰阿蘇曰雅嚕曰德里曰扎里曰薩布
曰呼都克曰富僧額曰哈里
摩哩七曰恩州德里曰額森德勒曰額勒本曰
特們曰庫爾都哩曰扎里曰額哷蘇穆爾
阿掄鄂爾多天祚皇帝置是為永昌宫輔祐曰阿掄以
諸鄂爾多御前承應人春宣州戸置正戶八千番漢轉
戶一萬出騎軍一萬
錫林二曰阿掄曰伊囉斡
斡里八曰阿嚕威曰克哩頁曰呼圖克曰逹喇
曰穆喇斡曰扎里曰圖嚕拉曰特默
摩哩八曰富僧額曰伊納克曰武都温曰特們
曰穆喇斡曰伊特丹曰雲曰布圖巴
孝文皇太弟敦睦宫謂之學順德哩本鄂爾多孝曰學
順德哩本文獻皇帝承應人及渤海俘建瀋巖三州戸
置陵寢在祖州西南三十里正戸三千番漢轉戸五千
出騎軍五千
州三建瀋巖
提轄司一南京
錫林二曰超曰伊都
斡里六曰伊遜曰德里曰錫里濟曰大塔瑪曰
小塔瑪曰伊都
摩哩二曰特默茂海曰婁實克
扎薩克二曰聶哷巴納曰逹蘭巴納
大丞相晉國王耶律隆運本韓氏名德讓以功賜國姓
出宫籍隸横帳季父房贈尚書令謚文忠無子以皇族
魏王特布子雅魯為嗣早卒天祚皇帝又以皇子額嚕
温繼之官給葬具建廟乾陵側擬諸宫例建文忠王府
正戶五千番漢轉戶八千出騎軍一萬
州一
提轄司六上京中京南京西京奉聖州平州
著帳郎君
著帳郎君初約尼哈陶津汗以博果濟等三族害裕悦
實嚕籍沒家屬入斡里淳欽皇后宥之以為著帳郎君
世宗悉免後族戚世官犯罪者沒入
著帳戸
著帳戸本諸鄂爾多析出及諸罪沒入者凡承應實逹
爾司藏鷹坊湯藥尚飲盥潄尚饍尚衣裁造等役及宫中
親王祗從伶官之屬皆充之
凡諸宫衛人丁四十萬八千騎軍十萬一千著帳釋宥
沒入隨時增損無常額
遼史卷三十一
