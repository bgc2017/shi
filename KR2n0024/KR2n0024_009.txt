寶刻叢編卷九
宋陳思撰
陜西永興軍路三
京兆府下
隋西平太守上官政墓誌
大業六年三月(金石)
隋王威猛墓誌
不著書撰人名字威猛字繼叔琅琊海曲人官至候
衛虎賁郎將碑以大業中立(集古錄目)
隋神武肅公紇豆陵墓誌
不著年月(京兆金石錄)
唐贈司空杜如晦碑
唐虞世基撰八分書無姓名騐其字畫盖歐陽詢書
也碑以貞觀四年立(金石錄)
唐晉州刺史裴藝碑
唐上官儀撰正書姓名殘缺貞觀二十三年立(金石錄)
唐上官儀撰禇遂良書(京兆金石錄)
陳張慧湛墓誌
不著書撰人名氏慧湛字彦沈涿鹿郡范陽人仕陳
至南平王諮議參軍碑以唐貞觀二十三年立(集古錄目)
陳隋之間字書之法極扵精妙而文章頽壊至於鄙
俚豈其時俗弊薄士遺其本而逐其末乎予家集錄
所見頗多自開皇仁夀而後至玄宗已前碑碣所刻
往往不减歐虞而多不著名氏如鉗耳君清德頌或
有名而其人不顯如丁道護之類不可勝數也慧湛
陳人至唐太宗時始改葬爾其銘刻字畫遒勁有法
翫之忘倦惜乎不知為何人書也(集古錄)
唐駙馬都尉蕭銑碑
貞觀中立(京兆金石錄)
唐贈太常卿禇亮碑
書撰人名氏皆缺文為隸書亮字希明河南陽翟人
仕唐至散騎常侍弘文館學士贈太常卿八分書無
書撰人姓名年月殘缺高宗時立(金石錄)
唐贈太尉房玄齡碑
碑缺不見書撰人名氏考其字畫禇遂良書也玄齡
字喬清河人唐初官至司空梁國公贈太尉諡曰文
昭碑以貞觀中立碑缺不見年月(集古錄目)
唐昭陵刻石文
唐太宗御製歐陽詢八分書貞觀十年刻太宗為文
德皇后立其文載於實錄今石刻已磨滅故世頗罕
傳其略可見者有云無金玉之寶玩用之物木馬偶
人有形而已欲使盜賊息心存亡無異又云俯視漢
家諸陵猶如蟻垤皆被穿窬今營此陵制度卑狭用
功省少望與天地相畢永無後患其言非不丁寧切
至也然竟不免温韜之禍太宗英武聰明過人甚遠
而於此眷眷不忘何哉以此知死生之際能超然無
累者賢哲之所難也(金石錄)
唐昭陵六馬贊
唐歐陽詢八分書初太宗以文德皇后之葬自為文
刻石於昭陵又琢石象平生征伐所乘六馬為贊刻
之皆歐陽詢八分書世或以為殷仲容書非是至諸
降將名氏乃仲容書耳(金石錄)
唐昭陵四降王名
唐殷仲容書貞觀十年(金石錄)
唐右僕射温彦博碑
唐中書侍郎岑文本撰弘文館學士歐陽詢書温虞
公名彦博字大臨太原人太宗時官至尚書右僕射
封虞國公謚曰恭碑以貞觀十一年立(集古錄目)
唐贈潭州都督楊仁恭碑
貞觀十三年立(京兆金石錄)
唐贈徐州都督秦瓊碑
唐許敬宗撰貞觀十三年(京兆金石錄)
唐太宗尚服宗道墓誌
貞觀十四年立(京兆金石錄)
唐揚州都督段志玄碑
正書無書撰姓名貞觀十六年立碑云君諱某字志
玄而其名已殘缺然史初不載其名也
唐贈司空魏鄭公碑
唐太宗御製并書徵字玄成鉅鹿曲陽人位至太子
太師贈司空謚曰文貞碑以貞觀十七年正月立(集古)
(錄目)
唐瑶臺寺碑
唐許敬宗撰諸葛思楨正書貞觀十八年立(金石錄)
唐中書令贈廣州都督岑文本碑
貞觀十八年(京兆金石錄)
唐秦州都督姜確碑
唐于志寧撰僧智辨正書貞觀十九年十月立(金石錄)
唐高士廉塋兆記
唐衛尉卿許敬宗撰趙模書高儉字士廉溺海蓨人
官至尚書右僕射申國公贈司徒諡曰文獻碑以貞
觀二十一年立(集古錄目)
趙模書字畫甚工盖貞觀中太宗命臨蘭亭序者碑
年月殘缺高宗時立(金石錄)
唐贈太常卿孔穎達碑
唐太子左庶子于志寧撰不著書人名氏穎達字冲
遠冀州衛水人官至太子左庶子國子祭酒封曲阜
公諡曰憲碑以貞觀二十一年立(集古錄目)
世傳虞世南書據碑云穎達卒於貞觀二十二年世
南之亡久矣然騐其筆法蓋當時善書者規摹世南
而為者也(金石錄)
孔祭酒碑世傳虞永興書者非也冲遠之沒乃後伯
施十年豈非當時學永興法書者耶然筆遒媚亦自
可珍(東觀餘論)
唐駙馬都尉楊師道碑
貞觀二十一年(京兆金石錄)
唐長廣長公主墓誌
正書無書撰人姓名貞觀二十二年十一月(金石錄)
唐巢王元吉女文安縣主墓誌
(缺)
文字殘缺其可讀處以唐史校之無甚異同惟收之
卒諡曰懿而史不書爾永徽六年八月立(金石錄)
唐魏州刺史王波利碑
不著書撰人名氏忠公姓王氏名濤字波利越嶲卭
都人仕唐為内給事官至魏州刺史真定縣公諡曰
忠碑以永徽中立(集古錄目)
唐贈荆州都督張公瑾碑
僧法琳撰蘇敬書永徽中立(京兆金石錄)
唐贈幽州都督長孫敞碑
永徽中立(京兆金石錄)
唐贈荆州都督長孫順德碑
永徽中立(京兆金石錄)
唐安南都護姜簡碑
永徽中立(京兆金石錄)
唐太子少師崔敦禮碑
唐尚書左僕射于志寧撰太常少卿于立政書敦禮
博陵人位至太子少師侍中中書令固安縣公諡曰
昭據唐書敦禮字安上而此碑曰君諱安上字敦禮
又曰本名元禮武德二年勅改為敦禮前後自相乖
誤當以敦禮為正碑以顯慶元年十月立(集古錄目)
唐贈吏部尚書閻讓碑
顯慶元年立(京兆金石錄)
唐贈禮部尚書張後胤碑
唐李義甫撰正書無姓名顯慶三年三月立在昭陵
(復齋碑錄)
唐贈司徒李靖碑
唐侍中許敬宗撰直弘文館王知敬書靖字藥師隴
西成紀人官至右僕射衛國公贈司徒謚曰景武碑
以顯慶三年五月立(集古錄目)
唐金吾衛大將軍梁敏碑
唐暢整書顯慶三年(京兆金石錄)
唐贈司徒尉遲恭碑
唐中書舍人許敬宗撰不著書人名氏恭字敬德河
南洛陽人官至開府儀同三司鄂國公贈司徒并州
都督謚曰忠武碑以顯慶四年三月立(集古錄目)
唐蘭陵長公主碑
唐吏部尚書兼知中書門下事李義府撰慶州刺史
駙馬都尉竇懷哲書公主名淑字麗真太宗之第十
九女碑以顯慶四年十月立在百城寺中(集古錄目)
唐贈荆州都督張仁貴碑
顯慶中立(京兆金石錄)
唐贈禮部尚書永興懿公虞世南碑
唐駙馬都尉寧遠將軍程宏亮碑
唐駙馬都尉唐義識碑
唐駙馬都尉長孫曦碑
唐駙馬都尉兖州都督竇懷哲碑
唐駙馬都尉工部尚書祀國公段倫碑
唐駙馬都尉王大禮碑
唐駙馬都尉劉玄懿碑
唐駙馬都尉韋正舉碑
唐駙馬都尉獨孤湛碑
唐駙馬都尉史仁表碑
唐駙馬都尉王恭碑
唐戶部尚書房仁裕碑
唐殿中監唐嘉會碑
唐光禄卿姜逵碑
唐金州刺史盧貞松碑
唐寧州刺史賈義節碑
唐輔國大將軍嘉國公周仁護碑
唐原州都督李正朝碑
唐大將軍雁門公梁建方碑
唐大將軍周國公鄭仁泰碑
唐大將軍芮國公豆盧行業碑
唐輔國大將軍史奕碑
唐左監門衛大將軍賀拔儼碑
唐輔國大將軍阿思那德昌碑
唐大將軍可汗阿思那步真碑
唐開府高陽郡恭公許敬宗碑
唐尉遲寶琪碑
二十九碑並京兆金石錄
唐趙國太妃楊氏碑
唐李儼撰暢整書(京兆金石錄)
唐冠軍將軍許洛仁碑
龍朔二年(京兆金石錄)
唐驃騎將軍乙速孤晟碑
正書無書撰人姓名麟德元年二月(金石錄)
唐清河公主碑
唐李儼撰暢整書麟德元年十月(金石錄)
唐盧國公程知節碑
唐侍中中書令行右相許敬宗撰暢整書知節字義
貞濟川東阿人官至鎮軍大將軍贈驃騎大將軍碑
以麟德二年十月立在昭陵(集古錄目)
唐鄭國夫人武氏碑
唐司列少常伯李安期撰前戎衛兵曹參軍殷仲容
八分書夫人名順字(碑缺)則太原受陽人武后之妹司
衛卿賀蘭安石之妻封韓國夫人追贈鄭國碑以乾
封三年立(集古錄目)
唐衛州刺史蕭業墓誌
總章二年(京兆金石錄)
唐司衛卿尉遲寶琳碑
唐侍中中書令行右相許敬宗撰膳部員外郎直弘
文館王知敬書寶琳字元瑜敬德之子位至司衛卿
碑以咸亨元年正月立(集古錄目)
唐贈司空并州都督趙王福碑
咸亨元年(金石錄)
唐駙馬都尉房州刺史薛瓘碑
唐吏部尚書馬載忠碑
唐贈益州都督馬王愔碑
三碑咸亨中立(京兆金石錄)
唐高唐公馬周碑
唐許敬宗撰殷仲容八分書上元元年十月十六日
建(復齋碑錄)
唐駙馬都尉營州都督周道務碑
上元二年(京兆金石錄)
唐駙馬都尉周道務加上柱國告(缺)
唐贈太常卿韋縝神道碑
唐獨孤及撰顔真卿書寶應二年立(京兆金石錄)
唐贈太保郭敬之廟碑
唐刑部尚書顔真卿撰并書代宗御題額敬之華隂
鄭縣人官至夀州刺史肅宗乾元初以子子儀故追
贈太保此其廟碑也以廣德三年五月立(集古錄目)
唐贈華州刺史顔顯甫碑
孫男真卿撰并書永泰二年(京兆金石錄)
唐西明寺令暉令皎二禪師塔銘
唐趙惎撰并正書
唐李氏遷先塋記
從子陽冰篆嗣子季卿撰大歷二年
唐李氏三墳記
唐李季卿撰李陽冰篆書季卿改葬(缺)安郡戶曹
參軍曜卿字華金城尉叔卿(缺)邑簿春卿字榮凡
三墳碑以大歷二年立(金石錄)
李氏三昆季墳記於曜卿春卿載其有平日集獨叔
卿缺然為且卒句云吏不敢而止而疑其碑不全屢
於好古刻君子求觀與所藏無異後獲全盛時所藏
舊本於叔卿卒章更不敢之下乃有十數字刻畫斕
斑尚可識其字止云有文集若干卷遂與三卿同始
知墨本以字漫滅量工惜紙墨耳(新增)
唐梁州都督贈太尉裴冕墓誌
唐程浩撰并正書史惟則篆額大歷四年薨大歷五
年二月立(復齋碑錄)
唐尚書省郎官石記
蕭良童書大歷四年(諸道石刻錄)
唐薦福寺臨壇大德戒律師碑
唐韓雲卿撰韓擇木分書史惟則(缺)年立
(諸道石刻錄)
唐顔杲卿殘碑
唐顔真卿撰并書大歷九年
唐淨度堂五十二菩薩名號碑
大歷九年(京兆金石錄)
唐淨土堂五十二菩薩讃
大歴十二年(京兆金石錄)
唐太常少卿辛浩墓誌
唐成朝秀撰韓秀實分書大歷十三年(京兆金石錄)
唐贈司徒馬璘新廟碑
唐禮部郎中程浩撰吏部尚書顔真卿書太守中允
翰林待詔韓秀實分書題額馬璘字仁傑扶風安建
人官至四鎮北庭涇原節度使贈司徒碑以大歷十
四年七月立(集古錄目)
唐司天監徐府君妻河東郡君苻氏葬記
長慶三年(京兆金石錄)
唐翰林學士院新樓記
唐韋表微撰鄭澣正書唐玄度篆額太和元年十二
月(諸道石刻錄)
唐沈傳師沈述師題名記
太和二年(京兆金石錄)
唐楊承和塔隂文
唐右威衛上將軍知内侍省楊承和(缺)
詔唐玄度篆塔承和所造也此文(缺)
欲以浮圖之法死則焚而藏之(缺)
不知其人(缺)太和三年十月立
唐贈鴻臚卿魯仲瑜墓誌
唐頼棐撰姚南仲行書乾元二年(缺)
唐開業寺主崇絢法師碑
唐扶風司馬裴法撰南京開元(缺)驃騎大
將軍高力士題額崇絢姓趙氏(缺)開元寺主碑以乾
元二年立(集古錄目)
唐國子司業顔允南碑
寶應元年立在使廳(京兆金石錄)
碑不見其首尾其字畫與所叙述蓋真卿所撰并書
其兄允南之碑也(集古錄目)
諡曰康碑以貞觀中立(集古錄目)
(缺)
文字磨滅斷續不可考究惟其名字僅存其後題脩
國史河南公而名姓殘缺者禇遂良也碑高宗時立(金石錄)
唐駙馬都尉豆盧懷讓碑
永徽元年(京兆金石錄)
唐贈并州都督豆盧寬碑
唐門下侍郎李義甫撰正書不著名氏寬氏(缺)恕位
至光祿大夫封茂國公贈并州都督諡曰定碑以永
徽中立在昭陵(集古錄目)
唐光祿大夫豆盧寬碑永徽元年五月立(金石錄)
唐太常卿薛收碑
唐于志寧撰書人不著名氏收位至天策府記室太
常卿定州刺史諡曰獻碑多漫滅志寧官爵收字及
鄉里葬之年月皆不可見(集古錄目)
(缺)
唐李商隠撰柳公權細書大中元年(復齋碑錄)
唐李公夫人武功蘇氏墓誌
從弟滌撰柳公權細書夫人蘇味道孫女李泳妻也
(復齋碑錄)
唐殿中省尚衣奉御蔣洞幽墓誌
唐任吉撰朱玘書大中元年(復齋碑錄)
唐宥州刺史李弘本墓誌
唐杜祕撰張行周正書大中元年(京兆金石錄)
唐安國寺産業記
僧正言撰大中五年刻於大達法師碑隂(京兆金石錄)
唐大中復寺勅
(缺)
寶刻叢編卷九
