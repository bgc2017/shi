秘書監志卷一
元王士點撰
職制
世皇觀天文以制歷授時觀人文以遵經化民廼立秘
書監儲圖史正儀度頒經籍設官有員郎吏承授以至
司天興文之隸屬廢置增損之歲月錄其故俾來者攷
立監
至元九年十一月太保劉秉忠大司農博囉奉聖旨設
立秘書監從三品級
官四員
監二員(從三品)
少監二員(正五品)
吏屬六人
令史二人
典書二人
奏差二人
陞正三品
大德九年七月十三日中書省奏秘書監官人每俺根
底與文書俺的衙門自至元九年設立定作從三品來
其餘監分即漸陞了有麽道指例說有俺商量來掌管
禁書自前立來的不比其餘衙門有他每言語是的一
般依著别箇監分體例陞正三品呵怎生奏呵奉聖旨
那般者欽此行使正三品銀印劄付禮部鑄造首領官
知事改陞典簿都省欽依照驗
大德十年二月二十二日中書省奏秘書監中尚監都
水監等衙門裏行的人每依例逓陞并添散官等四十
九員於内受宣命三十九員受勅牒一十員委付呵怎
生奏呵奉聖旨委付者秘書監正三品少監從四品監
丞從五品典簿從七品
設官
至元十年二月初七日大司農博囉奏准隂陽禁書都
教分付與秘書監者前戶部尚書焦友直改授秘書監
趙秉温充禮部侍郎知侍儀事兼秘書少監史杠引進
使知侍儀事兼秘書少監三月給從三品印閏六月扎
瑪里鼎以司天臺提點充秘書監
至元十八年四月十一日蒙古勒圖魯格𫝊奉皇太子
令旨咱每的秀才宋弘道依著都勒斡托里齊扎瑪里
鼎一般與名分者俸錢比那兩箇更教多些者阿哈瑪
特根底說者敬此於三月初三日授大中大夫秘書監
禮任宏道名衜
大德五年添設秘書監一員賈翔於八月十七日上
至大四年二月十七日舍哩博碩徹爾奉聖旨秘書監
改做秘書卿
食俸三員
一員徹里至大四年二月十六日巴哈集賽第一
日柱廊内有時分對舒庫爾齊鄭尚書巴延托果
斯院使飬安同知韓侍郎等有來舒庫爾齊少的
特奉皇太子令旨教竒爾濟蘇平章的孩兒舍哩
博碩徹爾做秘書卿第四畫字行者便教禮上者
於二月十八日禮任
一員昭文館大學士中奉大夫典寳監卿温得榮
授秘書監卿依前昭文館大學士散官如故皇慶
元年二月初九日禮任
一員通議大夫隨路諸色民匠都總管府達嚕噶
齊逹爾瑪實哩授秘書卿散官如故皇慶元年七
月十四日禮任
不食俸二員
一員遥授集賢學士嘉議大夫前僉尚服院事楊
光祖授崇文館大學士中奉大夫秘書監卿至大
四年四月十九日禮任
一員崇文館大學士中奉大夫武備寺卿譚振宗
授秘書卿依前崇文館大學士散官如故十一月
十四日禮任
至元十八年添設少監二員
一員程文海二月内准禮部關承奉中書省劄付
准呼喇呼孫阿里蒙古文字該中書省官人每根
底建昌軍官人程總管年時哥哥根底大牌子與
了勾當那與了皇帝根底有省得提奏出氣力麽
道來呵阿哈瑪特根底說者他根底有勾當與者
麽道聖旨有來如今他說有省裏也去阿作甚麽
陳楚客的替頭裏翰林院裏文字的勾當行呵省
得題奏行踏說有麽道奏呵那般者麽道聖旨了
也又上位可憐見我根底不㨂怎生行者道呵我
的孩兒俺兩箇勾當裏了呵不宜的一般我的孩
兒根底或大廟的勾當裏或交秘書監的勾當裏
呵上位識者說有麽道奏呵那般者麽道聖旨了
也欽此今擬翰林修撰朝列大夫程文海授中順
大夫秘書少監當月初一日禮任
一員至元十八年八月十五日吉丁啟有秘書監
宋宏道索曹晉充秘書監少監做伴當勾當敬奉
皇太子令旨那般者麽道敬此曹晉授朝列大夫
秘書少監九月初一日
至元二十年添少監一員利用少監千努欽授宣命
奉議大夫秘書少監十一月初十日禮任
至元二十三年添設少監一員承事郎僉隴右河西
道提刑按察司事宋光祖授承務郎秘書少監於八
月十七日禮任
至元十六年設監丞一員正六品級前國子監助教
耶律有尚祗授敇牒承務郎秘書監丞九月初二日
上
至元二十五年添監丞二名
一員沙木斯鼎至元二十五年七月初九日尚書
省奏年時和塔拉孫岳提點两箇奏秘書監回回
每隂陽不理會得的人每俺根底管著有已後隂
陽文書每失散了呵俺怕的奏有麽道奏呵扎瑪
里鼎漢兒隂陽人根底體管者麽道交出去了來
昨前又教奏了秘書監人去來他又回回隂陽文
書提調的伴當麽道和他一處行的沙木斯鼎根
底索有俺商量得沙木斯鼎根底教做監丞漢兒
隂陽文書根底提調孫岳提點根底教做秘書監
蠻子隂陽人陳春官根底教做少監委付了這兩
個根底在前管著的勾當根前依舊委付了這兩
個根底在前管著的勾當根前依舊教管著又秀
才的文書提調的一兩個秀才官人每委付呵怎
生麽道奏呵那般者聖旨了也欽此八月十六日
祗授勅牒承直郎秘書監丞當日禮任
一員張康先於至元二十四年二月内准中奉大
夫同僉樞密院事咨著作佐郎張康扈蹕兩都歷
俸己逾三考有勞無過竊見唐方與康俱南來者
方已陞翰林待制惟康未蒙陞擢家又貧困若陞
秘書少監額外請俸不署事推演太一數供職輦
下相應准此具呈都省照詳至元二十五年八月
初八日張康祗授勅牒奉直大夫秘書監丞依例
請俸不署事
延祐元年九月初二日阿爾哈雅左丞布哈參議奏秘
書監官人每的名字寫將來者麽道聖旨有來將寫著
的名字教看呵總做一十員者内請俸的秘書卿教四
員者教沙木斯鼎為頭教舒庫爾齊實哩第二劉總管
第三與昭文館大學士正奉大夫散官依前兼總管府
者教盛從善依舊其餘的出去者兩個火者不請俸額
外教有者教設兩個太監鄭竒塔特五年記老的人有
教他做太監與大中大夫散官那一個太監的闕裏我
委付人也者設兩個少監教劉吉依舊教張景源做少
監設兩個監丞教趙天祥依舊王宜之不㨂幾時體替
者麽道又九月初四日阿爾哈雅左丞特奉聖旨秘書
監裏劉少監做太監馮僧兒做少監不㨂幾時體替他
每者麽道聖旨了也欽此
設幕府
至元十六年七月都省准設秘書監經歷一員
至元十七年設首領官提控案牘一員十一月十四日
准中書吏部關依奉中書省判送准劉伯時充秘書監
提控案牘當月十八日禮任
大德五年提控案牘改設為知事王士爚於大德六年
正月初三日禮任
大德九年七月十三日中書省奏秘書監官人每俺根
底與文書俺的衙門自至元九年設立定作從三品來
其餘監分即漸陞了有麽道指例說有俺商量來掌管
禁書自前立來的不比其餘衙門有他每言語是的一
般依著别個監分體例陞正三品呵怎生奏呵奉聖旨
那般者欽此除本監行使三品銀印劄付禮部依例鑄
造外首領官知事改陞典簿都省欽依照驗
至元十六年設管勾一員十二月秘書監指諸色人匠
總管府例設立管勾一員奉都堂鈞旨准呈
設屬官
至元十五年設著作郎一員劉天藻本官呈自至元十
三年承江南行省咨樞密院以隂陽數學來朝至元十
五年二月欽授宣命承直郎遥受南康路同知充秘書
監著作郎
至元十九年添著作郎一員至元十八年八月初七日
中書省啟武州判官完顔君翼御前彈琴人員秘書監
裏見有著作郎名闕教入去者呵宜有啟呵奉皇太子
令旨那般者敬此十月祗授勅牒至元十九年正月初
二日禮任
至元十五年設著作佐郎一員張副樞張左丞奉御托
克托楚魯特穆爾給事中阿勒坦翰林承旨和爾果斯
就鄂爾多裏聞奏過張明遠與著作佐即名稱依例請
俸專一理會隂陽勾當欽此於九月初二日禮任
至元二十四年添設著作佐郎一員至元二十三年二
月十一日秘書監扎瑪里鼎奏李校書小名的人勾當
裏在意勤謹有雖不滿考呵他的這名分根底添與名
分别個每也在意也麽道聖旨了也欽此校書郎李天
麟授著作佐郎至元二十四年閏三月二十二日禮任
至元十四年設秘書郎一員竇履二月内五格奉御𫝊
奉皇太子令旨與趙大哥竇先生的孩兒於秘書監定
奪教勾當者敬此知秘書監事趙侍郎於七月初九日
奏禀在前聖旨教竇先生的孩兒於秘書監定奪勾當
來如今管秘書監文書的秘書郎名兒有奉聖旨與那
名兒教勾當者欽此於九月内禮任
至元十五年添設秘書郎一員八月十七日准吏部關
承奉中書省劄付托克托珠呈六月二十二日奏有張
平章張左丞焦尚書說鄭大教秘書監裏與焦尚書等
做伴當管秘書監勾當呵怎生奉聖旨那般者欽此八
月初六日鄭自興祗受勅牒禮任
至元十五年設校書郎一員八月十七日准吏部關承
奉中書省劄付托克托珠呈六月二十二日奏有張平
章張左丞焦尚書說劉制置奏他孩兒謝譯史教秘書
監裏焦尚書根底一同收拾文書勾當呵怎生奏聖旨
那般者欽此於八月初六日謝椿祗授勅牒充秘書監
校書郎禮任
至元二十二年添校書郎一員三月初三日翰林集賢
侍講學士牒通事舍人周馳學問才能若處館閣校讐
之任相應准此秘府具呈中書省照詳十一月二十四
日准吏部關承奉中書省劄付照會侍儀司通事舍人
周馳授將仕郎秘書監校書郎
至元二十五年秘府請設辨騐書畫直長一員都省准
設
設吏屬
至元二十四年添設令史一名五月内秘府見役令史
二人一人分監上京止有一人供事倉卒省臺呼召艱
於應接纂修地理圖志未曾添設乞增設令史一人都
省准設
至元二十五年設通事一名二月内為秘府纂修地理
圖志監官扎瑪里鼎西域人華言未通可設通事一人
奉都省准設
至元二十二年五月十六日都省准設蒙古筆且齊一
人
至元二十三年八月二十一日都省准設回回令史一
人
元貞二年正月都省准設知印一人
至大元年都省准添設知印一人
至大元年當年五月秘監知事改陞典簿比例當設典
吏一人蒙都省准設
設司徒府
至元十八年十一月二十五日奉司徒府劄付十月二
十日奏准翰林國史院領會同館集賢院都併做一箇
衙門筆且齊色埒默為頭兒蒙古翰林院是寫蒙古字
聖旨這勾當大有併在漢兒翰林院裏不宜一般如今
依舊翰林院交托里察罕為頭兒秘書監大史院司天
臺人也多有俸錢也多有都併做一個衙門交張平章
不妨樞密院勾當兼管著做頭兒這併了三個衙門總
頭兒和爾果斯守司徒判翰林國史集賢院領會同館
知秘書監事阿薩爾右丞判翰林國史集賢院領會同
館知秘書監事阿里省裏與參政的名兒兼同判翰林
國史集賢院領會同館知秘書監事已令各官欽授
翰林學士承旨中奉大夫兼修起居注領會同館事
和爾果斯授光禄大夫守司徒判翰林國史集賢院
領會同館秘書監事修起居注如故
資德大夫將作院使禮部尚書同領會同館事阿薩
爾授中書右丞判翰林國史集賢院領會同館秘書
監事散官如故
正議大夫戸部尚書給事中同修起居注阿里授正
奉大夫參知政事兼同判翰林國史集賢院領會同
館秘書監事同修起居注如故
正奉大夫樞密院副使兼知秘書監領太史院事張
易授榮禄大夫樞密院副使兼領秘書監事為革罷
司徒府事
至元十九年六月二十五日准中書吏部關承奉中書
省劄付欽奉聖旨節該革罷司徒府農政院等衙門坐
到下項事理合下仰照騐施行承此當部除已委請本
部王郎中依上施行外合行移關請照騐依奉省劄内
處分事理將本府應有文卷簿籍若有合交付翰林院
等各衙門計問本部已委官就便交割仍將交付訖各
事目數目開坐關來中書省劄付准中書省咨五月二
十五日聞奏和爾果斯為頭省官人每奏將來司天臺
秀才每會同館蒙古翰林院等管著奏來我這省裏行
又那裏押文字行呵不宜的一般筆且齊每也空喫俸
錢有罷了色埒默托里岱鄂托克齊每那每各自勾當
裏理會行者我雖在省行呵也是管著那的一般有奏
將來有聖旨了也欽此本省咨請照騐事都省除外合
下仰照騐施行仍行移合屬欽依聖旨事意施行仍委
官計問司徒府首領官將本府應有合交付翰林院等
各衙門者就便交割合繳呈者呈省
位序
至元十年九月十八日秘書監扎瑪里鼎於萬壽山下
浴堂根底阿錫葉克埒穆爾齊奏皇帝委付奴婢與焦
大夫一處秘書監勾當來有聖旨畫字的再奏者麽道
奴婢為住下勾當上與伴當每商量了依著欽受到宣
命畫字來兼自焦大夫比奴婢先出氣力多年合在上頭
奉聖旨是有先出氣力來底做長者欽此
延祐元年七月初四日拜珠集賽第三日香殿裏有時
分對舒庫爾齊哲伯耀珠阿都齊衆家等有來庫春太
保阿哩雅國公奏過事内一件沙木斯鼎學士從世祖
皇帝時分行來今後秘書監裏秦學士為頭沙木斯鼎
第二畫字呵怎生奏呵奉聖旨不㨂誰裏頭勾當呵在
他每兩個下頭畫字者麽道聖旨了也欽此於延祐元
年七月初四日署事
兼領
至大元年閠十一月初五日昭文館大學士正奉大夫
知秘書監岳鉉有旨依大德十年員數落知秘書監
至大三年正月十三日伊蘇丹集賽第二日皇太子鄂
爾多有時分香山大司徒對雅努侍御啟從在前色辰
皇帝有時分秘書監裏岳學士為天文禁書上頭為頭
兒管著行來如今見喫著昭文館大學士俸錢多年也
因分㨂上頭秘書監裏不曾入去畫字有他不管呵不
中的一般有啟呵奉皇太子令旨那般者教他依舊為
頭兒知秘書監行者麽道
至大元年四月初十日秘書監少監沙木斯鼎除前歷
仕外至元二十二年有扎瑪里鼎引見過奉色辰皇帝
聖旨交習隂陽勾當者欽此
至元二十六年有扎瑪里鼎奏奉色辰皇帝聖旨分付
阿錫葉克埒穆爾齊這沙木斯鼎根底與勾當者欽此
於元貞元年七月内祗授勅牒靈臺郎司天少監勾當
至大德二年七月内祗授宣命校侍郎行司天監勾當
至大德四年九月二十日欽授宣命頒朔大夫提點回
回司天臺事勾當至大德十一年四月内有伊埒薩巴
等官啟奉皇太子令旨交沙木斯鼎秘書監吳少監的
替頭裏做少監者敬此當職於當月初七日禮任勾當
本監行移吏部轉呈都省照詳未經欽授宣命至大元
年二月十二日阿錫葉香山就柳林裏奏如今回回隂
陽人少有這沙木斯鼎不教隂陽裏行呵悞了一般的
去年皇太子令旨裏教這沙木斯鼎秘書少監提調回
回司天臺這般行來如今把他根底依在先體例裏交
行呵怎生麽道奉聖旨那般者欽此
秘書監志卷一
