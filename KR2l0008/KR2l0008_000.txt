秘書監志
提要
(臣)等謹按秘書監志十一卷元王士點商企
翁同撰士點有禁扁已著錄企翁字繼伯曹
州人官著作佐郎其書成於順帝至正中凡
至元以來建置沿革典章故事無不具載司
天監亦附錄焉盖元制司天監隷秘書省猶
漢制以太史令兼職天官之義也後列職官題
名與南宋館閣錄例同其兼及直長令史
皆纖悉詳錄則以金源以後以椽吏為士人
登進之階往往由此起家洊至卿相其職重
於前代耳其所紀錄多可以資考核朱彛尊
嘗據以辨吳鄹即張應珍以大德九年改名
歷仕秘書少監非宋遺民證吉安府志之誤
則于史學亦多所禆矣乾隆五十四年月
恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
