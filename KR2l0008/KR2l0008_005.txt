秘書監志卷五
元王士點撰
秘書庫
自昔秘奥之室曰府曰庫蓋言富其蔵也世皇既命官
以職其扃鐍緘縢之事而後列聖之宸翰纂述之紀志
天下文籍古今載記所以供萬幾之暇者靡不備具雖
圖像碑誌方技術數之流畢部分類别而錄云
延祐二年九月初五日秘書郎呈奉指揮發下裕宗皇
帝書硯從實收管
孝經三冊不全論語七冊不全
小學二冊不全周易一冊不全
唐鑑六冊不全孝經卷子一箇不全
倣書一卷零一幅玉硯一箇匣全微有損
風字硯一箇
延祐二年七月十六日奉集賢院劄付當年四月二十
三日穆哩庫集賽第二日嘉禧殿内有時分對庫庫岱院
使張司農太史院樊仲信等有來本院官庫春太保叔固
學士奏過事内一件裕宗皇帝根前說書的先生王贊善
是和許仲平先生一處衍授時歷來的裕宗皇帝小時節
讀的文書寫來的字更使來的一箇玉硯一箇風字硯王
贊善收拾著來如今他的孩兒說不是他每合收來的將
來呈獻過麽道上位看了奉聖旨都教秘書監裏好生收
拾者王贊善并他父祖根底依著姚公茂竇漢卿體例與
封贈者您與省家文書者麽道聖旨了也欽此
至正元年九月二十二日伊克集賽第一日明仁殿後
宣文閣裏有時分對托克托右丞相庫庫承旨有來多
爾濟巴勒學士特奉聖旨有裕宗皇帝讀的文書寫來
的倣書秘書監裏收拾者有你去取將來者麽道𫝊聖
旨來欽此除欽遵外當日已時多爾濟巴勒學士羅羅
少監對各監官關領前進獻至九月二十四日申時對
本監官吏并帝王像回納還庫訖
論語七冊大小不同小學二冊
周易一冊孝經一冊
倣書一卷唐鑑六冊
大學衍義節略一冊尚書政要一冊
唐太宗帝範一冊孝經卷子一冊
匣子一箇内大紅銷金袱兒一箇盛青宫要略一冊
至大四年二月初六日有舒庫爾齊貴僧濟蘇摩哩校
書焦校書赴監𫝊奉皇太子令旨二月初五日巴哈集
賽第三日隆福宫西棕毛殿東耳房内有時分對伊拉
齊詹事舒庫爾齊貴僧特奉皇太子令旨把我看的文
書都教般將秘書監裏去者敬此與盛少監王少監一
同交割到書籍六百四十四部計六千六百九十八冊
内七部紙禙計二百七十一冊乞照詳事得此施行間
今准禮部關奉中書省劄付詹事院呈太子校書呈照
得元收管書籍圖畫内除節次敬奉令旨應有的圖畫
并手卷都與噶海齊司徒者其餘的文畫盡數交割與
秘書監家好生收拾者休教損壊了敬此今將給賜各
官并交割與秘書監書籍各各數目就取到秘書庫收
管繳連開呈
延祐六年正月十二日准中書禮部關奉中書省判送
詹事院呈延祐五年十一月三十日圖們岱爾詹事李
家努中議兩箇奏皇太子坐了位次呵合看前代帝王
治天下的文書有世祖皇帝教竇太師等秀才每於尚
書裏揀擇出來的帝王治天下緊要的文書又裕宗皇
帝讀來的文書并寫的倣書等又皇帝教和塔拉圖嚕
默色譯寫來的大學衍義唐太宗帝範文書合教太子
根底放著看覷麽道伴當每說有是父祖教揀擇出來
的前代帝王行的是來的文書并看來的文書有皇帝
根底奏了教取將那文書每來太子根底放著閒便時
看呵怎生啟呵奉令旨皇帝根底奏者麽道奏呵那般
者麽道聖旨了也欽此
泰定二年十二月二十五日有太子贊善馬伯庸學士
對監官趙秘卿李少監虞少監布哈監丞等𫝊奉聖旨
泰定二年十二月二十三日色埒默集賽第一日興聖
宫東鹿頂樓子上有時分對圖嚕院使鄂勒哲特穆爾
僧格等有來太子諭德實勒們詹事贊善馬學士奏裕
宗皇帝寫來的倣書并讀來的文書又仁宗皇帝東宫
收拾來的文書在秘書監裏有奉聖旨取將來者欽此
至治三年七月初二日准太常禮儀院關大樂署呈准
本署孔承直關延祐五年二月初三日額森特穆爾集
賽第三日嘉禧殿裏有時分對大慈都承旨妙長老有
來孔子五十四代孫孔思逮因進獻魯司寇石碑像的
上頭聖旨問你如今那裏勾當裏回奏道太常禮儀院
做署丞裏塔海承旨完顔承旨特奉聖旨既是孔夫子
的孩兒教翰林院裏替一箇先滿的待制者便與省部
家文書者麽道這石碑像您與秘書監文書教他每收
拾者聖旨了也欽此
泰定二年十二月初五日照得近准監丞李從事關延
祐六年五月奉大司農司印帖該延祐六年四月十六
日張彦清特奉聖旨在前劉太保為頭色辰皇帝舊行
來的官人每的畫像教李肖嵓依著他每各家的大神
對模𫝊寫了呵教小何裱禙成看册我看過呵秘書監
裏收者合用的工錢就您司農司子粒錢内支付與者
李肖嵓一處畫神的别箇畫處休差撥者教他每併工
比及我下馬完備了者麽道聖旨了也欽此當職於大
司農司子粒錢内關支到顔料錢中統鈔一十錠對本
𫝊寫到劉太保等三十人禙成看册完備分付大司農
張彦清收清了當至今未曾發到若不移文係欽奉聖
旨事意如准行移欽依發來收藏相應
延祐三年五月初二日本監官楊秘卿𫝊說延祐三年
四月二十七日李叔固大學士𫝊奉聖旨趙子昂每寫
來的千字文手卷一十七冊教秘監裏裱禙了好生收
拾者合用的裱禙物料與省家文書應付者麽道聖旨
了也欽此
延祐六年九月初一日額森特穆爾集賽第二日文德
殿後鹿頂殿内有時分鄂齊爾丞相鄭司農等對舒庫
爾齊額森特穆爾院使索諾木院使僧格錫里司農特
默格院使續院使等官有來鄂齊爾丞相奏翰林國史
院編修官曾巽申小名的秀才將他自做到大駕鹵簿
圖二軸書十冊上位根底呈獻過奉聖旨教續院使將
去與秘書監譚秘卿將往秘書監裏好生收拾者後頭
用著去有麽道聖旨了也欽此
大德四年七月十六日准中書禮部關奉中書省劄付
來呈秘書監關前平灤路鹽司副使唐文質呈歷代遠
方珍貢異者多矣竊以官爵姓名圖畫至今後世𫝊之
以為盛事聖朝自剏業以來積有年矣名臣烈士尤盛
於前代俱未見於畫圖文質不避僣越之罪願盡平生
之學畫遠方職貢之圖及名臣之像蔵諸秘府以𫝊永
久如准所言實為盛事具呈照詳得此議得依准唐文
質所言圖畫候有成效至日聞奏依上施行奉此關請
照驗准此行據唐文質呈職貢圖名臣像俱係流𫝊永
久不敢率易下筆必須起草儻有更換易於改革不惟
有减物料亦得效其所能今來卑職編類次第布置規
模自備紙劄顔色彩畫立為定藁呈省看過然後計料
關取合用物料彩畫静本實為便當移關禮部依上施
行
大德五年七月初九日准禮部關來文直長唐文質彩
畫諸國進獻禮物人品衣冠若蒙取勘起藁發下彩畫
静本誠為便益關請照驗准此照得先奉中書省劄付
本部呈秘書監關前平灤路鹽司副使唐文質呈歴代
遠方貢珍異者多矣功臣官爵姓名圖畫至今後世𫝊
之以為盛事聖朝自開國以來名臣烈士尤盛於前代
俱未見於圖畫文質不避僭越之罪願盡平生之學畫
遠方職貢之圖及名臣之像藏諸秘府以𫝊永久都省
議得依准唐文質所言圖畫候有成效至日聞奏仰行
移依上施行奉此本部照得凡諸國朝貢使客雖是經
由行省必須到都於會同舘安下除已令本舘將已起
見在使客詢問本國國主姓名土地廣狹城邑名號至
都里路風俗衣服貢獻物件珍禽異獸具報本部移關
貴監以偹標錄其使客形狀衣冠令唐文質就往本舘
摹寫外關請照驗
大德五年七月初九日本監移中書兵部關奉中書省
判送兵部呈秘書監關著作郎趙從仕呈見為編寫大
一統志除秘監發下志書一部在局編校外照得在先
亦有一部見留中書兵部中間多有不同必須發下互
相參攷庶得歸一成書本部參詳大一統志書若依著
作所呈令本部典吏時公泰專一收掌赴局互相參攷
撿照就令編寫志書了畢還部似不點汚損壊具呈照
詳覆奉都堂鈞旨送兵部將上項志書關發本監照用
事畢還官
延祐七年五月准中書禮部關奉中書省劄付撿校官
呈中書省照得省部架閣庫見收文卷簿籍諸物切恐
各庫不為用心失於收架於延祐六年十二月二十八
日連送禮部郎中張朝請仰依已行事理施行奉此將
見收諸物與本庫官典一同分㨂於内除必合存留中
書令尚書令翰林國史院祭御容金銀器盒案衣禮物
等錢累年開讀過詔赦并追到諸人元受宣命勅牒執
把鋪馬聖旨諸王令旨一切文憑依舊收貯外據其餘
諸物行下省架閣庫依數交付秘書監就便差人關領
依例收貯
一總計實合關收物色
玉圖書印兒一個
盛玉圖書木盒兒一個
杭州海道圖一軸
隨朝百司衙門事務圖一軸
賈似道真容二軸
乾象璇璣圖一軸
天象圖一軸
混一圖一軸
大小無名神像五軸
通志書一百五十册
救荒活民二十九部每部三册計八十七册
通鑑九十九册
漢書七十五册
春秋六十二册
孝經一十三部計三十九册
至元十二年九月二十九日皇城暖殿裏右侍奉御呼
圖克約蘇竒爾穆蘇秘書監焦秘監趙侍郎一同奏臨
安秘書監内有乾坤寳典并隂陽一切禁書及本監應
收經籍圖書書畫等物不教失落見數呵怎生奉聖旨
巴延行道將去者又奏江南諸郡多有經史書籍文板
都教收拾見數不教失散呵怎生奉聖旨您問了歸附
官員呵巴延行道將去者欽此
至元十三年十二月今有樞密副使兼知秘書監事說
道今年六月十一日内裏主廊裏有時分奏咱使的焦
尚書江南收拾秘書省文字去來聽得收拾聚也教盡
數起將來呵怎生奉聖旨教將來者欽此樞密院移咨
南省取去來見今焦尚書收拾到經籍書畫等物解發
南省已運到中書省也所據前項焦尚書收拾到一切
經史子集禁書典故文字及書畫紙筆墨硯等物俱是
秘書監合行收掌當月初十日樞密副使兼知秘書監
事說道近奉都堂鈞旨該欽奉聖旨教於大都萬億庫
内分㨂到秘書監合收拾經籍圖畫等物可用站車一
十輛搬運赴監收貯
大德三年三月准中書禮部關奉中書省判送本部呈
奉省判遼陽行省咨歸附等軍萬戶府偹移拉重喜呈
到親眷蕭元努元與玉印一顆令簽省巴延嘉議賫去
咨請收管回示准此送禮部行據鑄印局申令人匠辨
驗得上項玉印一顆係漢家篆文内府圖書之印具呈
照詳覆過奉都堂鈞旨送禮部行移秘書監收訖
至治元年七月初二日本監卿大司徒沙木斯鼎榮禄
𫝊奉當年六月二十三日蘇都爾集賽第三日睿思閣
後鹿頂殿内有時分對舒庫爾齊巴爾斯濟蘇院使索
諾木院使托迪承旨竒徹台知院等有來拜珠丞相塔
刺海員外郎两個特奉聖旨三顆玉寳一顆象牙寳分
付與秘書監裏教收拾者麽道聖旨了也欽此
寳四顆
皇帝行寳白玉䨇龍紐一顆上帶紅絨縧系
欽崇國祀之寳青白玉五螭紐一顆
光堯壽聖憲天體道性仁誠德經武緯文太上皇
帝之寳蒼玉實碾螭紐一顆上有舊黃絨小縧系
宋皇帝寳象牙素紐一顆上有裂璺
至大二年十二月准尚書禮部關奉尚書省劄付本部
呈准秘書監關准漢兒字必里克該香山司徒大都丞
相言語根隨德勒格爾布哈太子迤北出軍去的隂陽
人韓瑞軍上合用的隂陽文書教秘書監裏與呵怎生
奏呵奉聖旨那般者麽道聖旨了也粘連到所關書籍
七部本監照得寳元天人祥異宋天文全部即係天子
親覧禁秘之書非餘者所當觀閱具呈照詳於至大二
年十一月初五日伊克集賽第一日宸慶殿西耳房内
有時分舒庫爾齊伊勒濟哷丞相博囉齊托爾齊巴延
太師逹繖丞相齊勒特穆爾丞相實保齊玉龍特穆爾
丞相扎蠻平章哈喇勒岱參政大順司徒等有來尚書
省官三寳努丞相孟克特穆爾丞相等奏過事内一件
太子軍前將著行的隂陽文書教秘書監裏與者麽道
香山等俺根底𫝊聖旨來秘書監官人每說那文書是
上位合看的文書這般與的體例無有麽道說有俺商
量來體與呵怎生奏呵奉聖旨那般者欽此
至元十一年正月照得本監欽奉聖旨見收隂陽禁書
并一切回回文字除欽依外即目多有收到文書未曾
製造書櫃恐經夏潤虫鼠損壊今擬用紅油大竪櫃六
個内各置抽匣三層鎻籥全常川收頓秘書相應
元貞三年正月二十日秘書監照得近為本監裱禙大
案一面油漆損壞移關中書工部差人前來相視計料
合用工物漆造
秘書監志卷五
