包孝肅奏議詔令奏議𩔖二(奏議之屬)
提要
(臣)等謹按包孝肅奏議十卷宋包拯撰拯字
希仁廬州合肥人天聖五年進士歷官御史
中丞知開封府終禮部侍郎樞密副使贈禮
部尚書諡孝肅事迹具宋史本傳案宋志載
拯奏議十五卷今此本為拯門人張田所編
自應詔至求退分三十門止有十卷田序亦
稱十卷與史志不同然宋志顛倒悖謬為自
來史家所未有不可援以為據殆誤衍五字
歟惟是田所編次多不可曉文獻通考引汪
應辰序曰公奏議分門編𩔖其事之首尾時
之先後不可考也如請那移河北兵馬凡三
章其二在八卷議兵門其一乃在九卷議邊
門其不相貫穿如此所言與此本相符序又
云今考其歲月繫于每章之下而記其履歷
於後若其歲月見於章中與夫不可得而考
者不容以不闕也庶讀者尚可以尋其大槩
是應辰于是編固每編皆為箋註而此本無
之盖應辰箋註久佚今存者仍原本耳序又
云如劾罷張方平宋祁三司使而奏議不載
豈包氏子孫所不欲以示人者耶案史稱拯
攻去張方平宋祁朝廷遂以拯代祁為三司
使歐陽修有蹊田奪牛之奏拯家居避命者
久之應辰所云盖指此事然拯之剛正豈逐
人而覬其位者脩雖有此奏特宋人好為議
論之習拯之心跡天下後世皆可諒之遽諱
而削其稿反若拯實有此短者此張田編次
之無識非拯志也張田字公載澶州人嘉祐
中嘗知廬州甚著清譽盖能不愧其師者此
書第九卷中有進張田邊說七篇狀併附以
賜張田勅書與他篇例異知確為田之所編
應辰以為其子孫諱之非其實矣乾隆四十
二年五月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
包孝肅奏議集目錄詔令奏議𩔖二(奏議之屬)
卷第一
應詔(一篇)
仁宗皇帝開天章閣親製策問
致君(九篇)
請建太子
進魏鄭公三疏
七事
論委任大臣
論大臣形迹事
謹天戒
論赦恩不及下
上殿劄子
論冗官財用等
卷第二
任相(一篇)
晏殊罷相後上
言災異(三篇)
論日食
論地震
論星變
明體(一篇)
論臺官言事
明禮(二篇)
論百官致仕
請兩制官祀九宫貴神
戒漸(一篇)
論内臣事
慎命令(一篇)
論詔令數改易
論功(一篇)
請謚王明
論賞(一篇)
論李用和捉獲張海乞依賞格酬奬
慎差除(一篇)
請復封駮
選舉(四篇)
論取士
請先用舉到官
請依舊封彌謄錄考試舉人
請依舊考試奏蔭子弟
卷第三
擇官(二十四篇)
請選諫議大夫
請復御史裏行
請選用提轉長吏等
請令審官院以黜陟狀定差遣先後
請選河北知州
請選廣南知州
請選利州路轉運使
再請選轉運提刑
請置發運判官
請召還孫甫張瓌
請復韓贄等臺官
論河北帥臣(二章)
請除范祥陜西轉運副使
再舉范祥
請錄用楊紘等
請選人知虔州
請選差河北令錄
請廣南添差職官
乞不用贓吏
乞不遣楊景宗知磁州
請選内外計臣(二章)
省官(二篇)
請罷廵驛内官
乞罷河北提舉修造軍器使臣
卷第四
去刻薄(一篇)
請不用苛虐之人充監司
抑僥倖(七篇)
請絶内降
論明堂覃恩
請令江淮發運滿任
論先舉三路知縣不得令監當
論縣令輕授
奏許懷德上殿陳乞
應修造使臣乞依宣命不得乞轉官
慎刑(一篇)
請令提刑親案罪人
正刑(八篇)
乞斷韋貴
請重坐舉邊吏者
論疎决
論内降
請重斷張可久
乞斷向綬
請法外斷魏兼
請贓吏該恩未得叙用
卷第五
明禁(六篇)
請差京東安撫
請速除京東盗賊
請斷銷金等事
請開封府司錄左右軍廵官屬不得請謁并
追贓事
請止絶三番取索
請罷天下回易等
去妖妄(三篇)
論妖人冷清等事
請安置鹿皮道者
卷第六
按劾(二十五篇)
彈宋庠
再彈張堯佐(三章并中書劄子二道)
論李昭亮(二章)
論丁度孫甫事乞辨明
彈郭承祐(二章)
彈李淑(二章)
彈張若谷
彈王逵(七章)
請勘閻士良
請罷知雄州劉兼濟
論李綬冐國親事
請追任弁官
論閻士良轉官
請罷王渙𣙜貨務
辨理(一篇)
請留吳奎依舊供職
卷第七
民事(二篇)
論歴代并本朝戶口
直勾衙前請限二年一替
寬恤(二十五篇)
請差災傷路分安撫
再請差京東安撫
請罷天下科率
請免江淮兩淛折變(四章)
請免陳州添折見錢
請救濟江淮饑民
請支義倉米賑給百姓
論江西和買絹
論放欠
請權罷陜西州軍科率
請將邢洛州牧馬地給與人戸依舊耕佃(二章)
請放高陽一路欠負
請免㳂邊人戶折變
請接送北使三番
請修商湖口
請出内庫錢帛往逐路糴糧草
領陜西漕日上殿
乞開落登州冶戶姓名
請罷同州韓城縣鐵冶務人戶
論&KR0801;州公用
請罷里正只差衙前
卷第八
戒興作(一篇)
請不修上清宫
興利(一篇)
請修蔡河堰并斗門
言財利(四篇)
論茶法(二章)
言陜西鹽法(二章)
議兵(七篇)
請留禁軍不差出招置土兵
請那移河北兵馬事(一章)
論宣毅軍
請移冀州就糧兵士歸本州
請移冀博深三州兵馬
請移配河北作過兵士往向南州軍
卷第九
議邊(十五篇)
進張田邊說狀(賜張田勅書附)
論邊將(二章)
請選雄州官吏
論契丹事宜(三章)
論昊賊事宜
論楊守素
論保州事
乞河北添糴糧草
再請移那河北兵馬及罷公用回易
請擇探候人
論蠻事(二章)
卷第十
糧道(五篇)
奉詔河北計置斛斗日上殿
請撥支汴河糧綱往河北
請於懷衞修御河船運
請河北及時計置斛斗
請添河北入中糧草
求退(七篇)
求外任
包孝肅奏議集題辭
仁宗皇帝臨御天下四十年不自有其聖神明智之資
善容正人延讜議使其謀行忠入有補於國卒大任以
股肱者惟孝肅包公止爾或曰先朝任諫官御史多矣
不四三年歘至侍從近列然𩔖弗遂大用又多不得善
名以去獨孝肅之進終無他吝而天下不得異議者何
哉曰包公一舉甲科拜八品京官令大邑當是時同中
第者雖下流庸人猶數日月以望貴仕公拂衣去養十
年亡宦意其心無他止知孝於親而為得也已而還朝
天子噐其才高行潔處之當路公上裨帝闕下瘳民病
中塞國蠧一本於大中至正之道極乎是必乎聽而後
巳其心亦無他止知忠於君而為得也他人或才不勝
任望不厭人方且死黨背公挾憾復怨如鷙得搏若虺
肆毒顛墜於憔顇泯滅之地以甘其心此衆所以多不
得善名以去公進無他吝而天下不得異議也初公之
歸養也至畢親喪方復仕嘗有詩云秀榦終成棟精鋼
不作鈎卒踐其言而得大位美矣雖然愚謂非會仁宗
皇帝至明上聖有不可惑之聰公欲必行其道於時難
矣乎孔子有言邦有道危言危行坤之六二亦曰直方
大不習无不利此公所以逄辰也公薨後三年田守廬
州盡得公生平諫草於其嗣子太祝君因取其大者列
三十門凡一百七十一篇為十卷恭題曰孝肅包公奏
議集遂納諸家廟庶與其後嗣無窮也公之事業始卒
官閥遷拜有國史與天下公論在此不敢輙書云張田
題
