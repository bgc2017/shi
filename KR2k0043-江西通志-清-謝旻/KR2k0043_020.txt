欽定四庫全書
江西通志卷十七
學校(一)
學校之興典徵三代
先師孔子萬世永賴我
朝尊崇歴古弗逮追封五世報德未艾宋儒朱熹論功
首配兩廡先賢增祀具載牲牢俎豆春秋匪懈名宦
鄉賢實慎進退教孝教忠亦於是在西江儒澤永振
弗墜作學校志
國朝學校鉅典紀要
世祖章皇帝順治九年
御製卧碑文頒勒各學
聖祖仁皇帝康熙二十三年
御書萬世師表扁額頒懸各學大成殿三十八年
詔各學設樂器三十九年
御製
至聖先師贊暨四賢贊頒學勒石四十一年
御製訓飭士子文頒勒各學四十三年
上以西征噶爾丹凱還
告成太學頒平定朔漠碑勒石學宫五十一年
特諭升朱子於十哲之次五十三年
御製周易折中暨朱子全書成頒行
詔以宋儒范仲淹從祀
皇上雍正元年
首命追封
孔子五代王爵將啟聖祠改為崇聖祠
命各省學宫建忠義孝弟祠仍建節孝祠於學宫之外
二年
命增定從祀先賢先儒復林放蘧瑗秦冉顔何鄭康成
范寗增縣亶牧皮樂正子公都子萬章公孫丑諸葛
亮尹焞魏了翁黃榦陳淳何基王柏趙復金履祥許
謙陳澔羅欽順蔡清陸隴其增張迪入崇聖祠增仲
弓伯牛子張有若四家博士三年
上臨雍講學命州縣人文盛處廣入學額數有差别准
棚民考試另額取進是年奉部頒文廟禮樂圖籍四
年
上御書生民未有扁額頒懸各學五年
上諭直省内外逢
先師誕辰一日齋戒
命
孔子名加阝為邱七年以西征羅卜藏丹津凱還
告成大學頒平定青海碑勒石學宫冬十有二月
上以闕里新廟上樑前二日慶雲現出内府古器永遠
置獻八年
頒大義覺迷錄於各學諸生九年
上命將
聖祖欽定書經詩經春秋傳說彙纂暨
御製性理精義各直省刊板頒行
南昌府儒學
南昌學始於晉太康中豫章太守胡淵建於郡西唐
光啟十三年御史中丞杜亞鎮豫章徙學於城北觀
察使張鎰鮑防復先後營建宋雍熙間漕使楊緘
修景祐二年知州趙槩廣廊廡築齋舍繪禮器制度
甲諸郡余靖記治平二年知州施元長遷於州治東
南即今所建炎中火於兵紹興四年知州趙鼎復建
胡世將李綱成之慶元二年知州蔡戡重修楊萬里
記元為隆興路儒學至元間設江西儒學提舉司
明洪武三年改為南昌府學知府許方修葺二十
七年文廟災次年重建景泰四年巡撫韓雍新之錢
習禮記弘治五年巡按韓明復新何喬新記正德間
宸濠兵燬十六年知府吳嘉聰更建嘉靖二年巡撫
盛應期提學周廣增葺九年奉旨建敬一亭貯御製
敬一箴視聽言動四箴易大成殿曰先師廟正聖賢
祀典(九年事各府州縣學皆同後不另載)三十年知府饒相拓學基萬
歷三十六年知府盧廷選重新崇禎元年知府彭期
生復修八年知府沈匡濟廣啟聖祠并飭祭器祠前
為膳堂及號舍戟門左為名宦祠右為鄉賢祠
國朝順治九年提學趙函乙重修自為記康熙二十二
年提學高璜再修三十二年巡撫馬如龍率屬捐修
有記四十七年按察使吳存禮捐修四十九年知府
王希舜再修五十六年巡撫佟國勷率屬重修雍正
四年巡撫裴&KR0973;度復修按部頒圖籍製禮器樂器教
習禮樂歌舞生百五十人有記
社學詳見各縣
學田明憲使王佐置今無
名宦祠祀灌嬰以下凡八十九人
鄉賢祠祀徐穉以下凡一百二十人
忠義孝弟祠詳見各縣
射圃在文廟西
賜書樓明景泰間巡撫韓雍建
南昌縣儒學
學在東湖北即宋東湖書院故址嘉定四年通判豐有
俊得李寅㴠虚閣故址請於計使胡槻建書院後計
使滕強恕徙稍東二百步元元統二年縣尹程大
度遷於城南進賢門至正壬辰兵燬明洪武五年
知縣黃德明遷建今所知縣顧諟曾光相繼葺之宣
德間知縣沈學道重修胡儼記景泰四年巡撫韓雍
復修韓陽記成化間按察使牟俸陳煒等相繼修張
元禎記正德十四年宸濠兵燬十六年巡撫唐龍提
學邵銳檄知府吳嘉聰修之嘉靖二年巡撫盛應期
提學周廣增葺隆慶間巡撫劉光濟徐栻相繼捐修
萬恭記萬歷間知縣林應訓增拓東隅知縣何選復
修三十五年知府盧廷選知縣周起元均事修葺崇
禎八年知縣何謙復修明末兵燬
國朝順治十五年知縣(闕)重建康熙五十一年提
學冀霖捐俸檄知縣佟世俊修之五十八年知府汪
弘珏知縣李蓮捐修啓聖祠暨兩廡
社學十所康熙六十一年巡撫王企靖修奎章閣一所
學田明知縣徐可求黃一騰先後置見存田五頃一
十四畝零
名宦祠祀梅福以下凡二十二人
鄉賢祠祀徐穉以下凡五十六人
忠義孝弟祠祀諶重以下凡二十二人
射圃在齋廨舍後
奎星樓在明倫堂後巡撫韓雍建
新建縣儒學
學在縣治南濱東湖之北宋淳熙二年江萬里典藩於
洪以濓溪周子嘗仕是邦葺宇祠之為宗濓書院
元元統初詔天下興學縣令薛方即其地建學别剏
宗濂書院於東湖至正壬辰燬於兵明洪武五年
仍以東湖宗濓書院改建宣德間教諭江玠請於撫
按藩臬大新之胡儼記景泰間巡撫韓雍重修巡按
段正倡議捐修謝一䕫記正德間宸濠兵燬十六年
巡按唐龍提學邵銳重修嘉靖二年巡撫盛應期提
學周廣檄通判錢澤增修之萬歷間知府范淶知縣
佘夢鯉戴士衡相繼葺治三十五年知縣吳嘉謨濬
學前湖砌堤天啓五年知縣龍文光復修明末兵燬
國朝順治十八年知縣魏雙鳳重建康熙十八年知縣
楊周憲重修自為記二十二年巡撫宋犖捐俸檄修
四十年知縣方峨捐修五十一年提學冀霖檄知縣
張有光重修五十八年知府汪弘珏捐修啓聖祠兩
廡五十九年知縣劉輝祖重修
社學五所
學田以崇真觀田入官為之詳縣志
名宦祠祀余靖以下凡一十三人
鄉賢祠祀謝一䕫以下凡三十八人
忠義孝弟祠祀黃翊以下凡十人
濓溪祠宋教授黃灝建朱子記
射圃在明倫堂西
豐城縣儒學
舊在縣治東南宋紹興十三年邑令雷繼遠徙郭東黃
次山記元至元二十三年陞為州學知州陳元凱
修之大德二年知州姚用中復修揭徯斯記明洪
武元年知州張立重建二年復改為縣學知縣林弼
張敬朱瑄推官楊譽先後增修宣德四年布政陳智
命知縣鄭子朝訓導聶伯塤重修胡儼記成化二年
主簿王燧加修十三年副使洪性重修張元禎記弘
治間知縣劉燧復修知縣何治改濬泮池添設齋舍
嘉靖間巡撫盛應期參政徐讚檄知縣李章重新之
楊廉記萬歷間知縣吳達可韓文相繼加修明季傾
圯
國朝順治十二年知縣宗彝重建十五年知縣何士錦
增新之康熙八年知縣房廷禎十三年知縣莫風鯤
十八年知縣蔡毓華三十三年知縣王鎬四十四年
知縣薛景瑩五十四年知縣盧佐斌五十九年知縣
王履仁均事修葺
社學二所
學田明尚書楊文恪廉諸生丁泉捐見存田七十五
畝零
名宦祠祀雷煥以下凡三十二人
鄉賢祠祀徐穉以下凡一百九人
忠義孝弟祠祀傅祁以下凡三十八人
射圃在學南知縣徐景明建
江山秀傑樓在明倫堂後元知州陳元凱建
進賢縣儒學
初在縣東南二里宋崇寧三年設縣建元至正十年
監縣袁州哈雅重修元末兵燬明洪武初知縣施
皓改建於縣治南李實記永樂間知縣李思中余耀
修之正統八年知縣張冲重剏禮殿胡儼記十二年
修明倫堂高旭記天順間知縣吕聲成化間知縣林
貴陳延弘治間知縣馮經相繼修葺嘉靖九年知縣
沈寅建敬一亭萬潮記二十七年知縣周美修兩廡
三十年知縣何鏜修明倫堂四十一年知縣程光甸
重修李惟寅記萬歷十三年知縣林道南重修三十
年知縣黃汝亨大新之劉曰寧記四十七年署印檢
校黃奎璧修天啓五年邑人傅冠捐修
國朝順治十七年知縣王斗樞修康熙二年知縣聶當
世重修楊西狩記甲寅兵燬二十七年署縣同知謝
錫衮捐建五十六年知縣張棟捐修
社學三所
學田明知縣周光祖捐置饒位記知縣錢士貴續置
饒景暉記見存田五十五畝零
名宦祠祀梅福以下凡十六人
鄉賢祠祀臧嘉猷以下凡四十八人
忠義孝弟祠祀王用龍以下凡十二人
射圃在學門東北
文昌樓永樂間知縣余曜建
文筆樓萬歷間知縣毛一瓚建
弘文樓萬歷間知縣沈景初建黃汝亨題額李光元
記
奉新縣儒學
學在縣西南文明坊宋咸平元年縣令徐用和始建縣
南馮水之上胡旦記元豐六年縣令李平遷於南津
橋西崇寧二年司戶參軍權邑事李大有遷于直菴
院東五年復遷南津橋故址建炎燬於兵淳祐八年
縣令趙撅夫因惠安寺火以學基易其地改剏今所
宋末燬元至元中監縣實喇巴哈縣令謝季玉重
建至正壬辰復燬於兵明洪武初知縣方淵鼎建
俞思濟相繼增修宣德九年知縣璩鎮海重修景泰
二年知縣劉讓大順二年知縣田濟相繼修七年知
縣謝焌重葺謝一䕫記正德十六年提學邵銳知府
吳嘉聰知縣梁幹重修嘉靖元年知縣朱雲鳳再修
尋圯隆慶二年知縣陳雋申請將真常觀竹林寺入
官廢産召買納價貯庫令義民劉興鎬督修規制一
新萬歷間知縣朱南英沈天啓馮烶丁周先後修葺
天啓元年知縣袁化復重建明倫堂
國朝順治十四年知縣萬物育倡修十八年知縣黃虞
再增修康熙五十年知縣莊清度捐葺五十七年知
縣鄭毓諶重修
社學六所
學田明邑人胡士琇等捐助見存田一頃五十九畝
零
名宦祠祀羅簡以下凡三十一人
鄉賢祠祀羅簡以下凡三十六人
忠義孝弟祠祀趙時侉以下凡十八人
射圃在學左明知縣謝焌建(前志作謝峻誤)
與點亭隆慶間教諭朱河建
青雲樓萬歷間知縣邢祚昌建康熙三年知縣黃虞
再修
靖安縣儒學
學在縣治東近法藥院宋紹興二十二年邑令黃宗諤
始建元季燬明洪武元年知縣衡守敬重建八年
知縣江德瑜增設堂齋正統七年知縣金文英修成
化十七年知縣劉芳重新之何瑗記正德十六年知
縣葉金教諭郭英申請巡撫鄭岳提學邵銳大新之
嘉靖四十一年知縣趙公輔修萬歷三年圮邑人舒
效盛捐資繕治崇禎五年知縣章鳴謙重修明季圮
國朝康熙十四年知縣陳舜印十七年知縣林鍾相繼
修葺二十八年知縣高克藩教諭李日彰重建學署
高克藩自記
社學四所
學田康熙間知縣高克藩置學田三十畝自為記見
存田一十六畝零
名宦祠祀周䆅以下凡八人
鄉賢祠祀劉眘虚以下凡十四人
忠義孝弟祠祀同鄉賢祠
射圃在縣北關王廟西知縣江德瑜建
青雲樓正德間知縣萬士賢建
鳳翥樓萬歷間知縣應汝稼建
文昌宫康熙三十一年知縣高克藩修教諭李日彰
記
武寧縣儒學
學在縣治東宋紹興十一年邑令謝鐸(按林志作謝鑑)始建隆
興初知縣吳彦䕫即講堂上為足才閣以藏書元
至治間縣尹李洪濤吕天倪典史伊喇瑪丹前後修葺
迄工於泰定元年范梈記至正間兵燬明洪武五
年知縣馬植重建三十一年知縣周鑑建學署號房
永樂間知縣陳鑄施大有主簿婁楷相繼葺治江振
記成化六年提學夏寅因知縣黃寯請改遷縣西延
恩寺故址夏寅記十九年知縣馮琦修弘治十八年
知縣毛騤再修正德十五年知縣陸浚復遷於縣治
西南舒芬記萬歷間知縣胡東陽闢學基修公廨崇
禎九年督學侯峒曾允諸生請遷復舊址
國朝順治二年燬於土賊四年知縣任天祚方議修而
委署營官鄧雲龍從亂據邑叛天祚解組去六年署
縣事夏遵虞草創之康熙三年知縣馮其世捐修完
復舊制歲久圯五十八年知縣王智遷建縣治西
社學二所
學田明教諭李士振有學田記今按縣志云悉為豪
右兼併歲遠莫考止存田二十畝亦於順治七年
奉學道樊批允賣價繳納矣
名宦祠祀范建殊以下凡十五人
鄉賢祠祀葉顧言以下凡十二人
忠義孝弟祠祀段逸以下凡十六人
射圃在東門外紹興間知縣謝鐸建
文明閣弘治間知縣毛騤建
青雲樓隆慶間知縣胡東陽建
寧州儒學
寧州學在宋為分寧縣學元祐八年縣令胡璞重修黃
庭堅銘之淳熙三年縣令謝槃新修楊萬里記元
置寧州遂為州學明洪武三年知州項仲宣重建
尋復改為縣學成化四年提學李齡募義民陳郇獨
任捐修夏寅記弘治五年知縣楊信重修楊崇記十
六年巡撫林俊奏陞縣為州仍為州學正德二年知
州沈&KR0788;重修萬歷二十一年知州楊維誠修二十三
年知縣方沆增飾之
國朝康熙四年知州徐永齡捐修二十八年知州臧振
榮重建明倫堂三十七年知州程起周重修五十二
年武生陳侃言捐修五十六年署事通判田惟揚復
修雍正三年貢生陳昌言等捐資重新之
社學二所
學田按州志田租八十餘石官助民捐已失考見存
田三十七畝
名宦祠祀彭思永以下凡十八人
鄉賢祠祀余良肱以下凡十四人
忠義孝弟祠祀黃蕙以下凡十二人
瑞州府儒學
學在府治西鳳山右宋治平三年州守董儀撤皇華舘
以建曾鞏記紹興初兵燬徙水南即今筠陽書院二
十一年知高安郡羅薦可徙今所慶元六年郡守王
淹重修元至正八年總管禹蘇福重修李黼記元
末災明洪武五年知府楊振重修十三年知府徐
正讓教授羅均友相繼新之成化六年同知劉羽建
文廟弘治元年知府劉宇建堂齋正德三年通判施
溥建大成門朱繼祖記八年知府鄺璠修之傅元記
萬歴中廟圮知府王以通重修陳邦瞻記四十五年
知府李賦秀再修天啓七年知府陶履中重新之
國朝康熙六年知府葛全忠捐修二十五年知府高拱
乾三十五年知府李橒四十五年知府范大成五十
二年知府趙世錫五十八年署府毛士儀相繼修之
社學詳見各縣
學田八十九畝零
名宦祠祀應智頊以下凡三十九人
鄉賢祠祀黃輔以下凡四十八人
忠義孝弟祠詳各縣
射圃在學内
化成樓洪武時建貯書籍
秀文樓景泰間知府夏㫤建
高安縣儒學
昔無學宋淳熙十六年縣令陳璟附建於州學講堂之
右寶祐元年洪起畏遷於城西廣教坊楊萬里記元
末兵燬明洪武四年縣丞禇邱遷建今所宣德七
年縣丞李以安重修大成殿建櫺星門天順二年知
縣杜美建明倫堂戚瀾記成化二十年知府李良同
知李寬重修張元禎記弘治七年知縣王本義剏講
堂黃璟記正德九年知府鄺璠捐葺嘉靖元年知府
胡堯元重修龔守愚記十年知縣廖希顔修之萬歷
間署縣同知楊資元教諭蕭瑞麟訓導丁煃重修敖
文禎記
國朝順治十五年知縣黃奎齡教諭陳辰貞重建大成
殿康熙八年知府劉登科捐葺自為記三十四年知
縣劉沚捐修
社學十四所
學田按縣志在本縣二十五都櫟頭共計一百九十
二石見存五十八畝零
名宦祠祀徐應龍以下凡八人
鄉賢祠祀幸南容以下凡三十四人
忠義孝弟祠祀幸當時以下凡八人
射圃即小教場
文淵閣在明倫堂
文昌閣康熙四十九年知縣林運鑑建
上高縣儒學
初學在縣北文廟在縣東宋元豐四年縣令李懷道並
遷於縣西蘇轍記乾道五年知縣趙師復遷今所紹
興二年知縣李揆修嘉泰四年知縣芮及言重修
元至元五年縣尹吳文郁大新之馬存仁記明洪
武十年知縣程益增修正統元年知縣嚴肅繼修王
綱記成化十二年知縣謝綱同知李寬重修二十二
年提學馮蘭至邑謁廟命知縣張罍修之黃景記知
縣吳一貫童旭謝邦信周包荒相繼修葺嘉靖二十
七年巡按伊敏生大新之二十九年知縣陳廷舉增
葺明季傾圮
國朝順治十七年知縣劉而介捐金庀材未竟而去康
熙十年署縣事陳常創建十二年知縣劉啓泰繼新
之五十年知縣王橒以形勢不正公議改建巳集工
丁憂去知縣焦淳繼成之
社學四所
學田册名高儒學數詳縣志見存田三十九畝零
名宦祠祀李懷道以下凡十八人
鄉賢祠祀易延慶以下凡九人
忠義孝弟祠祀易延慶以下凡二十四人
淵静亭宋邑宰黃伯固建有詩
新昌縣儒學
舊在縣治東南宋寶慶中縣令寗麟遷南門外景定初
曾淵子重建元大德五年知州王仲禧修之至元
二十八年達嚕噶齊諾海重修至順二年知州趙居
仁重修蔡弼記明洪武間知州李懋修永樂間知
縣路琡繼修成化十八年知縣汪道以學宫瀕江易
圮遷鳳皇臺下即今所王相記正德九年知府鄺墦
清侵地拓學基知縣吳節虞思恭任邦實先後修之
萬歷十五年圮知縣宋堯化重建張位記四十二年
推官梁崇厚再修天啓五年知縣沈希韶崇禎九年
知縣胡維嶽俱事修葺胡維霖記
國朝順治間殿傾教諭易承昊率諸生繕修康熙三年
知縣黃運啓捐修漆嘉祉記二十二年知縣吉必兆
重修三十年知縣李國樟四十五年知縣管掄五十
八年知縣李玥均修之雍正七年殿及庠門圯知縣
陳松年倡紳士重修九年義民張曰熾捐貲建大成殿
社學四所
學田原係縣胡姓助産詳縣志今存田一頃六十五
畝零
名宦祠祀寗麟以下凡三十二人
鄉賢祠祀梅福以下凡三十人
忠義孝弟祠祀蔡劍以下凡八人
射圃在啓聖祠後嘉靖間知縣俞宗梁建觀德亭
桂峯第一樓成化間知縣汪道建
風雩亭成化間知縣汪道建
袁州府儒學
袁州學唐天寶五年太守房琯始立廟于城北袁山門
外乾元元年刺史鄭審移郡治西大歴改元刺史蕭
定改建自為記大中九年刺史温璠復於房琯之舊
南唐保大十年刺史李徵古移於郡治西南宋景
德三年州守楊侃奉詔增修講堂自為記慶歷六年
州守李忱置州學房錢以贍學徒皇祐五年州守祖
無擇以舊址狹隘乃改營州治東即今學李覯記政
和二年教授鄭王賓新戟門禮殿自為記紹興九年
州守陳烯重新張九成記淳熙五年州守張杓再新
之張栻記元至元五年總管張熙祖建尊經閣虞
集記明洪武六年知府劉伯起重修洪熙元年知
府周鐸重建大成殿越五年災宣德八年知府何澄
重建胡儼記成化間知府常顯復修吳節記弘治五
年知府王俊大規度之林瀚記嘉靖元年知府劉弼
濬泮池萬歷三年知府鄭惇典葺殿廡三十七年知
府汪若冰重修鄒元標記崇禎十二年知府解經達
重修
國朝順治中知府吳南岱推官王延陶提學趙函乙先
後新之康熙五年守道施閏章知府李芳春重建袁
繼梓記五十二年知府于嗣昌三十五年知府胡應
麟五十四年知府葛繼孔五十七年署府高成齡均
事修葺
社學詳見各縣
學田明巡撫徐栻曾令宜春知袁士貧乃分金給袁
府府縣五校市田多寡以差張秩記又將嚴氏籍
没田分給五學知府汪若冰捐置田袁業泗記守
道鄔鳴雷捐置田數立碑戟門外今存田四十一
畝零
名宦祠祀房琯以下凡十八人
鄉賢祠祀陳重以下凡十六人
忠義孝弟祠詳見各縣
叢桂堂宋嘉定間建林坰記
文昌閣明同知李瀚建袁業泗記
宜春縣儒學
舊在縣治西宋淳熙間州守張杓與縣令柯春卿議遷
袁山門外秀江北唐狀元盧肇故居開禧元年縣令
司馬遡剏四齋嘉定三年縣令姜光重修林坰記八
年縣令王洙重修元末兵燬明洪武七年知府劉
伯起知縣孫士敏重建正統七年知府姚文修之張
益記成化十八年署縣經歴鄧璘重修胡榮記正德
七年知府姚汀通判錢士宜重建大成殿十年知府
徐璉嘉靖間知府王卿知縣凌汝志徐栻相繼修之
萬歷四年知縣曹倌重修易可久記四十六年知縣
廉養貞復修崇禎十年寇燬十五年知縣朱茂暻修
葺未備尋遇兵燹
國朝順治十年教諭范湜申請修復康熙六年守道施
閏章知府李芳春知縣陸炳謙重修十三年寇變復
燬二十九年署事縣丞王緯臣重修四十三年知縣
江為龍再修有記雍正元年知縣施昭庭七年知縣
許松佶相繼重修
社學五所
學田明巡撫徐栻守道鄔鳴雷知縣尹從淑各有捐
置見存田三頃六十三畝零
名宦祠向附府學今祀知縣凌汝志蔣應震訓導向
欽
鄉賢祠所祀名姓與府學同
忠義孝弟祠祀彭世昌以下凡十人
射圃明知縣徐栻建
敦教堂明知府姚文建張益記
興賢樓明知府徐璉建自記
分宜縣儒學
舊在邑治東宋初建於邑西五里宣和間遷清源渡嘉
定間復建於西郊端平元年州守趙師恕剙學舍於
縣東舊址自為記咸淳六年縣令章采遷安仁驛并
清源書院為學元至元二年縣丞徐邦憲新明倫
堂虞集記明初兵燬知縣張仁復建於邑東舊址
洪武二十九年知縣王思中建尊經閣正統十四年
御史韓雍行部按復侵地景泰五年知縣吳江新之
天順四年知縣吳倫重修成化二十三年知縣莫立
之修明倫堂未竟知縣曹忠嗣其事汪諧記嘉靖二
十八年巡撫傅鳳翔檄有司重修萬歴二十四年署
推官徐之孟重修(按豫章記作徐桂)知縣周應治修之許持
謙記四十四年知縣張三聘重修啓禎間知縣張國
經曹國祺洪名臣夏應舉相繼修葺
國朝康熙四年知府李芳春重建十三年寇變燬二十
年知縣蔡文鸞重葺四十六年知縣周開緒再修
社學二所
學田明巡撫徐栻以嚴氏匿報官田分膳五學分宜
得一百四十畝有奇見存六十八畝有奇
名宦祠祀郎簡以下凡十八人
鄉賢祠祀陳重以下凡十二人
忠義孝弟祠祀彭繼凱以下凡四人
視學堂郡守朱華建楊循吉記
萍鄉縣儒學
初在縣東南唐武德間知縣唐萼建宋紹興間縣令
郭濤徙建於尉司右二十二年縣令程昌時復遷於
縣右乾道四年縣令趙公廪主簿袁采復遷于車田
淳熙四年知縣孫逢吉重修劉清之記元至正壬辰
兵燬明洪武四年知縣李順英改建邑治西簡迪
記二十八年知縣袁均正建尊經閣正統元年知縣
劉敬建饌堂十一年知縣鄧福建講堂弘治元年水
溢衝圮知縣江吉再遷西城沈家衝十七年知府朱
華知縣張時孜遷邑治南寳積寺東正德十年知府
徐璉從教諭俞章請復沈家衝原所嘉靖三年副使
查約僉事俞珊改建于西隅大街規模勝舊蓋自武
德至是凡八遷而始定三十五年知縣楊自治加修
萬歷間知縣黃臺常自新姚一理先後修之十六年
戊子洪水衝圯知縣陸世勣修葺簡繼芳記崇禎十
年臨藍賊起迄癸未甲申兵寇絡繹學圮
國朝順治十年知縣吳興祚稍葺康熙四年知縣臺瞻
斗增修八年知府李芳春大新之孟宗舜記二十年
知縣常維禎修葺
社學一所
學田明巡撫徐栻置又通判葛之奇知縣楊自治先
後捐助今無
名宦祠祀唐萼以下凡九人
鄉賢祠祀朱彦博以下凡六人
忠義孝弟祠祀羅彝一人
射圃在戟門右今分建昌文書院
萬載縣儒學
舊在邑治東雙虹橋西宋崇寧間縣令李存移橋東南
乾道元年縣令洪綸遷之古寺學廢為官舍淳熙五
年縣令祝勛仍復舊所楊愿記後縣令王僎陳雄錢
邁相繼修葺元至元中僉憲薩題勒默色邑人江
州𣙜茶大使黃璧咨以修學事璧身任之增設門廡
至順三年僉憲聶延世以聖像弗嚴璧受命繪飾如
初至元四年副憲完顔至道以棟橈霤壞仍命璧修
凡三役皆璧出私帑為之虞集記明吳元年甲辰
知縣趙中因故址重建洪武七年知縣賈志通重修
正統十二年知縣李燦修大成殿成化四年知縣陳
璨重修張元楨記二十二年知縣黃珙以舊基隘拓
地新之彭華記嘉靖間推官郭諫臣重修吳山記萬
歷二年知縣徐一唯再修彭天補記後知縣鄭惇典
陳王庭倫應祥姚繼舜相繼修之崇禎五年知縣韋
明傑增修鍾炌記
國朝順治十三年教諭黃恢弘修邑士郭士選士逵兄
弟捐五百金助之康熙三年守道施閏章知府李芳
春知縣范廷鳳捐修十三年寇燬十七年知縣常維
春重修凡五閱歲始復舊觀雍正三年知縣譚獻策
修葺
社學二所
學田明巡撫徐栻以匿報官田分贍五學萬載得九
十六畝有奇又知縣徐一唯置田任高記知府沈
存仁知縣張履中置田簡繼芳記今無
名宦祠祀徐昇以下凡三十一人
鄉賢祠祀廖洪以下凡三十五人
忠義孝弟祠祀龍鐸以下凡四人
射圃在學右
文會堂洪武間知縣崔進建
奎文閣成化間知縣黃珙建
文昌閣順治間知縣梁大年建康熙間知縣常維禎
修
二先生祠祀韓昌黎周濓溪真德秀記
臨江府儒學
始為廟在軍治南瀕江宋淳化三年建景祐三年始創
學建炎間兵燬紹興三年知軍張著再建景定間復
燬知軍俞掞重建元至正壬辰燬明洪武初初知
府劉真錢恕創建宣德後知府朱得黃祐繼修錢習
禮記同知韋潤修胡行簡記弘治間知府尚縉葺之
正德末巡撫孫燧知府戴德儒重修未竟至嘉靖二
年知府徐問始訖工四十年參政陳大賓知府謝鵬
舉以江水逼學謀遷之適廣夀寺燬即以其地改建
楊標記隆慶間知府馬文學管大勲先後增葺萬歷
啓禎間修葺府縣志俱失考
國朝順治十六年知府高培修施閏章記康熙四十九
年通判施廷元捐修有記五十六年知府汪清重葺
社學詳見各縣
學田知府馬文學管大勲置見存田五十五畝有奇
名宦祠祀周瑜以下凡五十二人
鄉賢祠祀陳喬以下凡四十二人
忠義孝弟祠祀詳見各縣
射圃在學右知府徐問立有記
經史閣宋時建
清江縣儒學
舊在縣治東北軍學南宋嘉定間縣令張華國改建皇
華驛西景定間兵燬縣令王洪若重建元至正間
總管茂巴爾重修明洪武四年知縣陳静教諭張
九韶修宣德三年知縣駱謙教諭汪賓重修張澈記
天順七年知縣葉淇重修錢溥記成化以後知府沈
棨尚縉吳叙相繼修之知縣李璁清侵地新門廡沈
棨記正德六年寇燬七年知府熊希古知縣陳律重
建黃繡記嘉靖元年知府徐問知縣王宇重修問自
為記四十一年參政陳大賓知府謝鵬舉知縣廖文
光撤而新之功未竟知縣王圻踵成之楊標記萬歴
間知府黃琮以驛館障學遷之東門外嗣後知縣李
茂英盧兆龍秦鏞相繼修
國朝順治初兵燬知縣洪其清重修康熙四年參議施
閏章知府王撫民知縣屈有信增復舊觀雍正六年
知縣金廣培捐修
社學四所
學田知縣王圻陸書梁士濟前後勘置見存田一頃
四十七畝有奇
名宦祠祀李朴以下凡一十有六人
鄉賢祠祀劉式以下凡四十有七人
忠義孝弟祠祀魯季文以下凡八人
文昌閣知縣劉養志建
新淦縣儒學
學在縣治東南唐貞觀十四年建宋建炎初兵燬紹
興初知縣汪杲改建縣南乾道間知縣陳浹復遷於
舊址慶元間縣令鄭如岡增修羅愚擴學基紹定三
年寇燬署事同知李鼎重建元至正壬辰兵燬明
洪武二年知縣曹行重建十五年知縣彭忠孝增修
永樂間火通判宋軌知縣張顒重建落成於宣德十
年是歲冬復火知府朱得與知縣張顒復新之周述
記正統間知縣張昇修胡儼記弘治間知府尚縉增
修正德間寇燬知縣劉天錫重建巡撫孫燧知縣李
美增修嘉靖二十七年知縣陸美中改建隆萬間知
縣夏大勲李樂曾陳易朱邦楨劉拯相繼葺之
國朝順治十一年知縣潘岭重修康熙四年參議施閏
章檄推官陸璿劉源深知縣高檠胡之琳重修十六
年知府陳克峻知縣毛延芳四十九年知縣王毓德
均事修葺五十三年生員鄒勲等捐資重修學儀門
社學一所
學田署縣明時舉知縣周文胤王立轂劉拯教諭李
常鮮先後捐置聶心湯記今無
名宦祠祀羅綏以下凡一十有七人
鄉賢祠祀陳喬以下凡三十有三人
忠義孝弟祠祀陳喬以下凡一十有八人
射圃在城隍廟右今建文昌閣
新喻縣儒學
學在縣治東南虎瞰山舊為臨梁館唐大歴八年改為
學宋崇寧間縣令徐鼎新之建炎間燬紹興三年
縣令趙子琇重建紹熙二年縣令曾光祖重修謝諤
記嘉定八年縣令董壎又新之張穎記元陞為州
學至元四年知州李漢傑增建虞集記至正壬辰兵
燬明復為縣學洪武三年知縣黃允重建知縣閔
煥李公讓繼修宣德三年知縣黃孜重修胡儼記景
泰元年知府黃祐知縣胡恭重修弘治六年知縣盧
翊葺之嘉靖間知縣陳燦劉堯誨大新之
國朝順治十二年知縣王應期重修十六年知縣荆之
茂復修李元鼎記康熙九年知縣符執桓重修有記
五十六年知縣張景蒼重修自為記
社學四所
學田據縣志無存
名宦祠祀杜臻以下凡一十有四人
鄉賢祠祀李諮以下凡二十有三人
忠義孝弟祠祀萬發以下凡五人
峽江縣儒學
初在縣治左玉峽驛故址明嘉靖五年知府錢琦建以
新淦知縣俞稷董其役知縣徐宗魯曾曙增建張芹
記十八年通判魏煥修之三十四年舊令成子學適
分巡湖西道捐資復修知縣楊棐新廟門三十六年
知縣何堅悉增繪采繚以石垣崇禎十三年知縣朱
常淁改建學宫於按察司行署
國朝順治十七年知縣顓孫佐聖仍遷建舊址有記歲
久傾圮雍正二年知縣牛元弼重建
社學一所
學田一頃一十三畝有奇
名宦祠祀朱簠以下凡五人
鄉賢祠祀陳喬以下凡三十一人
忠義孝弟祠祀練子寧以下凡五人
吉安府儒學
學在府治西南興賢門内宋慶歷四年知州事李寬奉
詔始立歐陽修記宣和間徙東南紹興二十八年知
州魏安行建教授廳王庭珪記淳熙十五年知州朱
希顏重建南向周必大記元元貞大德至正間時
有修葺滕升劉詵均有記明洪武間知府莫已知
朱仲智相繼修之宣德九年知府陳本深復修李禎
記知府虞忠張銳顧福張淳相繼增修嘉靖間教授
黃大廉清學基隆萬啓禎間修葺府志失考
國朝順治十五年知府李興元重修康熙二十七年知
府湯修禎捐修三十三年知府強致中五十四年署
事同知李弘璐重葺
社學詳見各縣
學田據府志存七十餘畝今無
名宦鄉賢祠府志俱失考
忠義孝弟祠祀詳見各縣
三忠堂在學左為歐陽修楊邦乂胡銓立周必大記
九賢祠在學左祀宋歐陽修楊邦乂胡銓楊萬里周
必大胡夢昱歐陽珣歐陽守道文天祥
廬陵縣儒學
舊址有廟宋慶歴四年始建學於縣治東南紹興六年
縣令王昌修葺胡銓記十五年州守江少虞命縣令
羅烈設講堂元延祐四年縣尹秦思大修貢奎記
至正三年縣尹管文通修劉岳申記十五年監郡尼
雅斯拉鼎再修蕭飛鳳記明洪武七年知縣王泰重
修夏霖記宣德初教諭董文修李昌祺記正統初知
縣楊英修蕭維禎記成化二年副使陳文燿增設齋
舍夏寅記正德間知府伍文定修陳鳳梧記嘉靖間
知縣常序修隆慶五年知縣龔懋賢改建於仁夀山
白鷺書院尹臺記萬歷十一年知府余之禎知縣錢
一本改學門向崇禎三年知縣劉成重修趙善嗚記
國朝順治十六年知縣張文熹十七年知縣劉愈照相
繼修葺康熙五年知縣于藻新之張貞生記三十一
年知府張官始檄知縣劉孟易重修五十七年知縣
凃宗震捐葺
社學五所
學田嘉靖間知縣陳楠置見存田七十三畝零
名宦祠祀張儇以下凡二十三人
鄉賢祠祀曾宗範以下凡六十七人
忠義孝弟祠祀王虚之以下凡二十二人
射圃在廟後
進士第一堂咸淳間知縣劉汝勵建胡夢昱書匾歐
陽守道記中有文信國自書魁字刻扉間崇廣丈
餘
立心堂元教諭蕭渙可建劉辰翁記
時雨樓明知府張振之建
三賢祠祀顏真卿姜公輔余靖咸淳間太守倪普建
周必大記
泰和縣儒學
學在邑西延真觀左宋咸平中縣令范應辰改建縣治
東慶歷間縣令王陶重建建炎二年教官劉申與貢
士嚴煥倡修申自記紹興十九年縣令左師尹重修
劉邦昌記嘉泰二年縣令黃棐修元陞為州學至
正十一年監州達爾瑪實哩加修龍渙記明洪武
二年仍改縣學知縣吳去疾劉昭先郝思讓孫用和
相繼修永樂間知縣張源修正統間知縣余燿劉芳
同修成化間知縣譚昇王輔陳轂相繼修弘治間知
縣沈時嘉靖間知縣張寅吕調羹祝教各有修葺萬
歷間知縣唐伯元拓學基
國朝順治十二年知縣楊汝棐增修康熙二十二年知
縣張尚善重修三十六年知縣田惟冀重建明倫堂
五十五年邑貢生嚴正劉適生員楊嘉嚴等倡捐重
修
社學二所
學田元州人李以中捐戴邁記明邑人嚴子容陳朝
用知縣濮中玉捐置見存田一頃六十八畝
名宦祠祀黃庭堅以下凡二十一人
鄉賢祠祀羅洞晦以下凡六十三人
忠義孝弟祠祀蕭瓚以下凡二百人
射圃在學東
經史閣宋乾道間主簿王正之建自為記
明德堂宋建文信國書額知縣田惟冀重建
吉水縣儒學
學在縣治東北宋天聖間縣令張浦建慶元間縣令林
半千修曾煥記元陞為州學大德五年知州温廷
進修至治三年知州馬稱德重修劉岳申記至正中
知州劉渙修劉辰翁記明洪武元年知州費震修
胡行簡記尋改為縣學七年知縣李恒甫增修蕭受
益記宣德七年署縣知州柯暹重修成化二年江水
衝圮知縣顧景昌大新之羅璟記嘉靖間知縣王之
誥建尊經閣羅洪先記萬歷三年知縣江沛然重修
曾同亨記二十三年知縣沈裕加修
國朝康熙十年知縣王雅重修二十五年知縣朱行義
四十四年知縣馮震五十四年知縣湯叙均事修葺
社學四所
學田嘉靖間知縣王篆置張雨記萬歷間知縣江沛
然置曾同亨記見存田五十七畝有奇
名宦祠祀歐陽廣以下凡二十七人
鄉賢祠祀李孝子以下凡三十八人
忠義孝弟祠祀李孝子以下凡三十二人
仰止祠天啓間邑人鄒元標創願學堂為諸生學舍
後巡撫解學龍改為仰止祠祀鄒公有碑記崇禎
間并祀劉文節
孝子亭祀隋李孝子陳宗舜記
友烈祠祀明李邦華子李士開文震孟記
射圃在仰止祠後萬歷間署印知縣瞿式耜建
魁星樓宋時建楊長孺記
永豐縣儒學
初在縣治西南歲稔倉後宋至和間縣令段縫建建炎
燬於兵紹興七年縣令李諤(林志作李謨)徙縣治東後縣
令鄧覬又立講堂及東西序紹興十七年縣令吳南
老徙感應坊董良史記元延祐元年監縣察罕布
哈重修曾德裕記後縣尹尹恢何仲温繼修之尋燬
於兵明洪武初知縣蔡玘重建知縣趙季通李珣
黃永從相繼修葺成化十九年僉事陳騏檄知縣歐
陽明修之羅倫記嘉靖二十二年巡撫張嶽檄知縣
魏夢賢縣丞梅繼儒大新之鄒守益記萬歷五年知
縣王來賓改西南丁向八年知縣馮應鳳仍改舊向
四十七年知縣瞿式耜增修明末兵燬
國朝順治七年知縣儲曾修復舊觀十六年知縣鄧秉
恒加修雍正元年邑人解以敬捐資首倡遷建城内
縣治東
社學六所
學田據縣志塘一口
名宦祠祀趙訓之以下凡九人
鄉賢祠祀歐陽觀以下凡四十二人
忠義孝弟祠祀歐寶以下凡四十二人
四忠祠祀宋教授羅開禮明大理丞鄒瑾御史魏冕
鍾同
忠節祠祀元編修劉鶚帥府經歷劉運學諭唐術縣
尉陳無吝明御史鄒朴
六一祠祀宋歐陽文忠修
武城縣祀元武城伯曾晞顏
一峰祠祀羅文毅倫
安福縣儒學
舊在縣治東南宋元豐四年縣令李康成建伍誥記元
祐五年縣令譚侁移縣治東紹興十二年縣令向子
賁縣丞趙師日以講肄不便改建縣治西丹霞觀即
今所王庭珪記元陞為州學至元十六年同知張
信之修王炎午記元末兵燬明洪武初知州姜明
重建彭及記二年知州侯志健增修劉霖記尋改為
縣學洪熙間知縣趙敏重修胡儼記景泰間知縣賈
懋弘治間知縣莊典均修正德十六年知縣俞䕫大
新之鄒守益記萬歷間圯知縣閔世翔更新之知縣
吳應明增葺鄒德溥記四十三年知縣夏九鼎重修
劉孔當記後知縣陳保泰高賚明陳昺葉子發先後
加修明末兵燬殿僅存
國朝順治初知縣蕭恒袁時泰相繼修之康熙五年知
縣焦榮重建明倫堂十三年寇燬知縣張召南顧鵬
教諭龔運亨訓導張嗣載相繼修復四十三年署縣
劉廷瑛捐修五十四年知縣劉學愉重修
社學五所
學田明知縣俞則全捐置王學䕫記知縣倪凍續置
鄒善記見存田四十九畝零
名宦祠祀楊彦伯以下凡二十一人
鄉賢祠祀王庭珪以下凡三十一人
忠義孝弟祠祀劉子薦以下凡四人
射圃在邑治西知縣葉子發重建
三先生祠祀王守仁程文德鄒守益
龍泉縣儒學
學在南門外東偏臨大江宋紹興八年縣令李準始建
攝縣事蘇欽繼成之田邦鎮記後縣令胡敦詩加修
淳熙三年圮於水縣令景時郭應祥重修開慶元年
攝縣事陳昇重建景炎中燬於兵元至元二十二
年徙城中西隅未幾復徙今所至正間復燬於兵
明洪武初知縣高德賢重建宣德間知縣蔡心重修
景泰元年巡撫韓雍勸募邑人謝汝泉等大新之方
玭記成化以後修葺事失考明末焚燬殆盡
國朝順治十二年知縣路汝前修復十六年知縣石曜
加修康熙四年知縣郝爾瞻重修十三年寇燬諸生
彭祖謙捐葺二十年教諭盧䕫龍再修有記
社學三所
學田一十三畝有奇
名宦祠祀何嗣昌以下凡九人
鄉賢祠祀蔣賁以下凡二十一人
忠義孝弟祠祀李靚以下凡十二人
萬安縣儒學
初在縣治南龍溪門外宋熙寧四年縣令許浹建凡三
遷慶元五年縣令趙思逌復遷縣治東北雲岡周必
大記元季兵燬明洪武三年知縣馮勝重建七年
知縣王居敬增修趙俶記永樂間教諭黃須訓導劉
池藴建齋舍號房景泰三年巡撫韓雍勸募義民曾
時望等重建大成殿及明倫堂王直記成化二十年
參政秦民悅副使陳煒重修王汝南記弘治中知縣
郭英縣丞濮奎知縣桑翹相繼修葺嘉靖二十五年
巡撫虞守愚因曾令萬安特發贖金檄縣修學盡撤
而新之明末寇燬惟殿存
國朝康熙三年知縣胡樞重建二十六年知縣黃圖昌
增修五十三年知縣黃寬重修
社學三所
學田明知縣劉繼文譚希思教諭林相先後捐置有
記見存田八十六畝有奇
名宦祠祀許浹以下凡十五人
鄉賢祠祀羅淼以下凡四十九人
忠義孝弟祠祀彭與明以下凡十一人
射圃在雲岡弘治間知縣桑翹重建
樂育堂天順間驛丞盧華建李齡記
永新縣儒學
初在縣治東宋慶歷四年建紹興間縣令趙不愆肇其
基繼令牛弘廣其制尹躬記淳熙十六年縣令柴必
勝闢地建講堂元陞為州學至元十六年知州完
顔璹重修馮翼翁記至正六年知州趙大訥重修喻
立記元季兵燬明洪武元年知州田盛千戶俞茂
修之李祁記尋改為縣學永樂初知縣沈瑜重修宣
德二年署縣知州柯暹募義士蕭可道捐貲重修大
成殿柯暹記景泰五年巡撫韓雍復令可道子蕭䕫
重建明倫堂劉儁記成化三年知縣李愷修巡道陳
騏大理卿夏時正巡視至邑命同知黃景隆修之商
輅記二十三年知縣馬崑勸義民張寧重修沈棨記
嘉靖三十一年災改建邑西南羅洪先記萬歷四年
知縣龔錫爵增修後復遷城東故址明季燬
國朝順治十六年知縣王登禄修康熙二十一年知縣
王運禎再修四十年知縣夏之時五十三年知縣張
景齡皆修之
社學五所
學田據縣志原額三十四畝
名宦祠祀陳省躬以下凡十五人
鄉賢祠祀蕭儼以下凡五十一人
忠義孝弟祠祀劉景洪以下凡四十人
興文閣嘉靖間知縣徐衍祚建鄒守益尹臺均有記
永寧縣儒學
舊無學元末徙縣於瓦岡明洪武五年知縣蕭文斌
始創於縣治西後知縣趙裕建兩廡齋堂十五年主
簿朱厚(林志作木厚)增修弘治三年知縣馬鉦大新之王
臣記正德嘉靖間知縣陶膺陸時雍熊欽張節唐宗
陶謝元光教諭王鏞均事修葺萬歷七年知縣倫天
秩改建於縣治左崇禎間知縣陸起龍訓導鍾鳴時
重修明末寇燬
國朝順治八年知縣鄭士瑋創建十七年知縣閻士樟
重修康熙十二年知縣楊顯宗重建明倫堂甲寅復
遭兵燬知縣陳欲達重修三十一年知縣張洽重修
雍正五年知縣張曉復修
社學二所
學田據縣志額租四十石五斗魚塘三口見存田一
十三畝零
名宦祠祀蕭文斌以下凡十四人
鄉賢祠祀鄒祐以下凡十人
忠義孝弟祠祀謝彦昇以下凡四人
撫州府儒學
學在府治東阜民坊晉王右軍故宅唐天復二年刺史
危全諷始立文廟宋咸平六年州守張方新之有
記慶歷四年州守馬尋即廟後建學繼守王周緒成
之史綸記嘉祐以後州守錢瑄劉子翼相繼修淳熙
十三年州守錢象祖重修蔣用之記嘉泰間州守陳
研等捐修周必大記元泰定至元至正間同知實
都學正崔應誠總管袁說之重新虞集記明吳元
年甲辰指揮同知金大旺因舊葺新永樂間知府石
剛重修成化二十一年燬於火知府周瑛吳泰相繼
修之弘治間御史王宗錫僉事沈銳知府胡孝增修
嘉靖十八年復火知府陸琳重建隆慶萬歷啓禎間
修葺事失考
國朝康熙二十三年知府張四教重修五十三年提學
冀霖檄署府同知遲維璽重修五十七年知府任士
理捐葺雍正七年知府羅復晉捐修
社學詳見各縣
學田臨川民傅爵捐詳府志見存田九十二畝零
名宦祠祀王羲之以下凡四十二人
鄉賢祠祀晏殊以下凡七十三人
忠義孝弟祠詳見各縣
射圃在城外正覺寺西
采芹亭元至正年建虞集記
魁星樓康熙間知府張四教重建
臨川縣儒學
初在順化門外宋咸平初縣令陳從易始建於府治南
青雲峯下隆興初丞郎餘慶重修嘉定以後縣令黃
幹趙崇尹李義山趙必英先後增修元延祐間縣
尹馬祖夀修葺吳澄記明正統初知府王昇重建
胡儼記成化間知縣姚志大吳憲增葺弘治間知縣
陳文試復修嘉靖十一年城中寶應寺災巡撫胡岳
提學徐階從紳士議遷建學宫於寺基鄒守益記四
十年知縣李彬四十二年知縣徐鼎相繼修葺萬歷
間知縣王永寧重修明末燬
國朝康熙四年知縣邱泰重建十八年知縣胡亦堂重
修自為記二十二年知縣李天植重葺明倫堂五十
六年知府任士理知縣王嘉錫捐葺
社學四所
學田萬歷間知縣袁世振劉胤昌置詳邑人湯顯祖
記又邑人陳文燧傅文藻等捐助詳縣志見存田
一十三畝零
名宦祠祀與府學同增明縣令胡士恂等一十四人
鄉賢祠與府學同
忠義孝弟祠祀聶昌以下凡十四人
文昌樓宋咸淳間州守黃震建自為記
樹聲樓嘉靖間知縣應雲鷟建今改為三元樓
崇仁縣儒學
學在縣治東偏宋慶歷三年建崇寧大觀間縣令孫實
張安民增修建炎間邑燬於賊學為賊所屯駐得免
紹興間縣令鄭賓年孫懋共葺之張漢彦記嘉泰二
年縣令趙彦紓增建嘉定七年縣令彭耕增學舍膳
田李劉記十六年縣令范應鈴撤而新之李燔記紹
定三年燬於寇縣令趙[啟-口+山]夫重建宋末復燬於寇
元至元二十一年縣尹韓廷玉新之延祐間縣尹史
景讓修至正壬辰兵燬明洪武初知縣門時中徐
繩相繼剙建永樂宣德正統成化間知縣時繼照曾
孟初宋彬李祥瞿俊劉忠器均事修葺弘治間知縣
葉天爵復葺張元禎記正德間火通判金師古重建
嘉靖四十五年署印同知包大爟拓其舊大新之自
為記萬歷元年知縣陳應梅闢學門黎邦琰記七年
災知縣杜伸勸義重建自為記崇禎元年署印同知
黃夢瑞再修易應昌記
國朝康熙四十九年知縣左印喆捐修五十八年知縣
馬一禎重新之
社學四所
學田知府楊世華署縣通判汪雲秀知縣何邦靖陳
瑛及義民彭廷肅黃仲劉天啟先後置見存田四
十一畝零
名宦祠按郡縣志未立有遺愛祠在城隍廟左祀元
子晳等十三人
鄉賢祠祀樂史以下凡二十六人
忠義孝弟祠祀歐陽澈以下凡十二人
射圃即三皇殿北
梯雲閣洪武間庠生饒安劉澽劉紹建訓導羅師程
記
宜黃縣儒學
初在社稷壇右宋皇祐初縣令李祥建曾鞏記宣和間
遷城隍廟北紹興初寇燬縣令鄧庾徙於縣治左孫
覿記縣令葉上達又移於縣治北紹興二十年縣令
鄧昌期以近水湫隘改遷今所(按縣志是科鄕舉十八人登甲科三人咸
以為建學之應邑人杜國華詩有棘闈羣試三千士花縣先登十八人之句亦盛事也)紹定庚
寅燬於兵縣令趙希點更創高定子記元皇慶二
年廉訪郝鑑重建吳澄記至正甲申更新之虞集記
明洪武初知縣許大明邢温程積度相繼修葺宣德
間知縣譚政重修謝濟記成化間知縣俞璣修羅倫
記正德間知縣冉盈遷於鳳山石麓嘉靖二年知縣
鮑鳳從諸生請遷復舊基嗣後知縣黃漳陳墀楊淮
俞世美均事修葺萬歴二年知縣廖希元改築明倫
堂譚綸記知縣王尚廉厲昌謨顧所有馮舜臣胥自
修封維翰先後修葺
國朝順治六年知縣王世噩教諭李維鼎捐修康熙十
三年兵燬三十七年教諭王善誘訓導林欲蘭倡率
紳士重新之
社學五所
學田知縣鍾岳捐置趙中弘記知府倪凍續置見存
田一十四畝有奇
名宦祠祀李祥以下凡二十有八人
鄉賢祠祀樂史以下凡二十有二人
忠義孝弟祀祀劉蒙以下凡六人
射圃在丁家洲
醉經堂乾德間知縣汪德固建
金谿縣儒學
初在縣治南宋皇祐初縣令劉佐建紹興十二年縣令
周縡遷於社禝壇右二十七年縣令陳博文再遷於
社禝壇南嘉定二年縣令王衡仲又遷於晁氏九經
堂故址自為記三年縣令樓鐩建齋舍十二年縣令
何處久增學産元大德間縣丞吳瑾重建曾冲子
記延祐至正間縣尹李有周自強相繼增修歐陽玄
記十二年兵燬明吳元年甲辰邑人鄧思誠補葺
洪武八年知縣李子敬重修宋濓記永樂十三年教
諭楊慶鑿泮池成化間僉事陳琦重建夏寅記二十
一年知縣潘隆重建大成殿弘治間知縣方誌張䕫
相繼修正德十五年參政嚴紘重修嘉靖間知縣林
初馮元葺之萬歷間知縣葉繼美重修王民順記署
印推官麥應中繼修
國朝康熙五十三年知縣任元撰倡捐大新之
社學四所
學田知縣崔奇觀置義民詹加升捐見存田二十四
畝有奇
名宦祠祀劉世昌以下凡一十八人
鄉賢祠祀周衮以下凡三十八人
忠義孝弟祠祀黃冔以下凡九人
射圃在明倫堂後
松圃亭天順間庠生王立於學西種松萬株請於知
縣徐綺建亭黎淳記
二陸先生祠宋時建祀復齋象山傅子雲記
樂安縣儒學
學在縣治北宋紹興二十年縣令魏彦林建三十年縣
令王植充廣之謝諤記淳熙十年縣令王瑾增修十
五年縣令趙善恭重修嘉定中縣令鄭起沃黃珪相
繼修景定中縣令王端臣咸淳中縣令唐元齡皆事
修葺元初廢鎮守千戶王祐復構講堂皇慶初縣
尹劉汝弼率邑人陳仕貴更新之延祐間縣尹黃棟
孫增修吳澄記至元間監邑實哩布哈張彦輔撤舊
重新虞集記至正壬辰兵燬明吳四年丁未知縣
戴智重建張潔記洪武二十二年知縣錢魯南增葺
之正統間知縣成偉縣丞葉傑重修正德六年寇燬
知縣穆世傑次第新之張昇記嘉靖中復災知縣吳
淮率義士樂魁鸞等重修羅汝芳記尋圯萬歷中邑
人原金魁樂以道康正璉等捐資重建
國朝順治九年知縣寇印禎重修康熙元年知縣楊之
琳復修十三年兵燬知縣吳順方湛相繼修楊飛記
四十八年知縣郭孝思重修五十八年知縣崔橒葺
明倫堂
社學四所
學田縣志云歲遠無考只存夏氏撥贍鰲溪書院田
納學倉以充廪餼見存田八頃六十畝有奇
名宦祠祀魏彦林以下凡三十七人
鄉賢祠祀董敦逸以下凡四十一人
忠義孝弟祠祀董良史以下凡八十七人
東鄉縣儒學
學在縣治東廣信門内明正德九年始設縣兵備胡世
寧知府方學知縣黃堂剙建學宫田汝耔記嘉靖三
十五年知縣蔡結改明倫堂於殿後規制始定知縣
林大章繼至盡撤而新之王宗沐記萬歷八年知縣
諸大倫重修自為記署印賈之勲再修艾南英記崇
禎十三年署印通判孔尚□重修謝德溥記明末兵
燬
國朝康熙元年知縣李丹鼎新之梁奇記七年知縣汪
士奇十七年知縣魯鑣相繼俢葺三十二年知縣牛
克長教諭淦弘治訓導蔡薰捐俸重修
社學二所
學田知縣蔡結唐士逵置徐良傅記見存田一頃三
十六畝零
名宦祠祀胡世寧以下凡九人
鄉賢祠祀李大章以下凡十人
忠義孝弟祠祀樂世垂以下凡九人
射圃在按察分司後
江西通志卷十七
