欽定四庫全書
江西通志卷三十三
武事五
國朝
世祖章皇帝順治二年(乙酉)夏四月英王追闖賊至九江寧
南侯左良玉子夢庚率所部三十六營來降王北旋
後營總兵金聲桓請於王願收江省自效許之乃命
闖部降將王體忠合營屯潯規進取六月聲桓先遣
牌招撫巡撫曠昭遁士民送欵十九日聲桓入南昌
南康九江不煩兵而下舊撫標將白之裔鄧武泰駐
袁吉以兵扼峽江湖東分巡道王養正與布政夏萬
亨建昌知府王域推官劉允浩南昌推官史夏隆等
輔益藩(由本)起兵建昌聲桓令前營劉一鵬禦峽江屬
體忠備撫建七月體忠率兵下撫州趨建昌時有保
寧王者自河南來好談兵益藩倚信之通于體忠及
戰保寧從陣後以火箭傷象兵遂敗(象兵從雲南至騎象熟袖戧)
三日城破益藩被執王養正等五人械至南昌殺之
屬縣皆降新昌知縣李翔與監軍張家玉邑紳徐伯
昌共城守家玉戰敗入閩城破翔與伯昌死之一鵬
亦破峽江兵武泰死之攻袁州守將胡纓兵潰署府
事同知李時興自縊于萍鄉官舍遂收吉安長驅至
萬安知縣梁於涘死之巡撫曠昭被執八月二十五
日聲桓矯殺體忠以體忠部將王得仁代是時永寧
王慈炎(一作由□)復舉兵克撫建屯兵進賢糧不繼退守
撫州聲桓令得仁率兵攻城吏部文選司曾亨應家
臨汝捐貲聚衆歸永寧得仁夜率百騎潛至臨汝圍
其宅執亨應殺之永寧退保建昌得仁追獲焉(楊陸
榮三藩記事本末)
左良玉傳云監軍御史黃澍挾良玉勢面觸馬阮既
返遣緹騎逮澍良玉留不遣澍與諸將日以清君側
為請亡何有北來太子事用事者以為偽中外皆以
為真澍借此激衆以報已怨召三十六營大將與之
盟良玉乃傳檄討馬士英自漢口達蘄州列舟二百
餘里而良玉疾已劇至九江邀總督袁繼咸入舟中
繼咸正辭拒之部將郝效忠隂入城縦火殘其城而
去良玉望城中火光曰予負袁公嘔血數升是夜死
子夢庚為留後偕黃澍以衆降于九江
楊廷麟傳云二年南都破江西諸郡所存者惟贑州
九月
大兵屯泰和副將徐必達戰大敗廷麟自督師與劉同
升乘虚復吉安臨江十月
大兵攻吉安必達戰敗赴水死會廣東援兵至我師退
屯峽江已而萬元吉至贑
饒州事考云二年秋
王師下江右郡人以城歸附故淮世子朱由桂焚宫殿
遁入閩莫知所終
楊陸榮雜亂紀云乙酉六月金聲桓入南昌南九欵
附德化李含初傾家起兵狼山連破德安瑞昌未幾
含初所部王拐子私欵于我守潯將余世忠因襲狼
山含初死之七月德安郭賢操聚衆䧟德安遂破建
昌所部高長子欵于我執賢操以獻時方議撫釋弗
殺(後于五年殺之)南昌舉人胡海定與德興之海川董氏謀
起兵十月
大兵取婺源海川兵絶我糧道復攻婺源殺我所置官
吏
大兵破海川諸營海定被執及董正經俱殺之新昌副
都陳泰來遣所部李凌虹提兵入萬載殺我所置令
杜章卿連破新昌十二月遣子正議正儼往他省自
帥師東下聲桓使署驛傳道戴國士招泰來而以大
軍隨其後泰來出見國士不及設備兵敗死黃氏祠
中其骨燼焉
易學實贑州乙丙紀略云六月廣寇閻羅總自寒信
峽渡水營車頭守將林宗往撫之為賊所殺
二年(丙戌)春三月我兵破寧州監軍許文龍死之初聲桓
遣人招文龍不從率民逐我所置官吏屯兵奉鄉聲
桓乘間破寧州遂攻奉鄉圍守三月文龍粮絶乃走
保界首砦食盡被擒是月吉安守將胡長蔭為我將
柯永盛所敗元吉失吉安退保贑州夏四月破廣信
先是黃道周督兵出江西(道周于乙酉十二月至婺源為我師所獲)詹兆
恒以兵侍協守廣信御史周定仍以右僉都巡撫其
地得仁破安仁貴溪定仍督副總姜天衢戰連湖我
兵小却已戰小箬渡及河口遂大捷城破定仍自縊
死兆恒奔懷玉山復糾衆攻衢之開化兵敗沒于陣
五月江撫劉廣胤督張琮來援贑州戰于梅林而敗
龍武新軍亦敗(即廷麟所招四營峒寇也)元吉謀練土著更番出
戰我師移下沙秋七月各路援兵至皆欲戰元吉欲
俟水軍王其□謂元吉曰水帥羅明受海盜也桀驁
難制且今水涸舟行為難豈能如約不聽八月
大兵聞水師將至即令軍士夜截諸江焚巨舟八十明
受遁於是諸營皆散去元吉弟六吉調廣西狼兵八
千至南安亦不戰而潰已聞唐藩死汀州全城氣索
冬十月天霧雨雲我師乘夜上城城破元吉率士巷
戰奪門出投貢江而死廷麟死于清水塘(同上)
袁志云先是楚帥黃朝宣自燕子窩督兵數萬來攻
袁于城西鳳凰山築土城開濠為持久計進逼北城
是年正月金聲桓遣副將白之裔來援朝宣解圍去
五月鎮將郭天才拆民屋置甕城增修敵樓
贑志云四營頭賊據信豐伯石保約長黃一爵率鄉
兵擊之殺渠魁文都冬十月賊復據新田平地山明
年丁亥正月一爵率鄉勇從石門逕入搗其巢溪水
皆赤
龍南紀事云南埠葉之春招兵號南營奉調𠞰蘇溪
叛人遂驕悍不受節制因憤楊坊鄉兵誤殺葉賡廷
糾衆萬餘報仇攻彈子寨脅和乃解後由南安至黃
荆高樓遇
大兵殱之其同族葉南芝亦糾衆數千至南安率隊逃
金王大隊至接戰獲大砲三聲桓有驕色遂勒兵入
城六月三日得仁悉其精兵攻壘大敗于七里街後
竟城守莫敢出大將軍固山額真譚泰乃行營掘濠
溝東自王家渡屬灌城西自雞籠山及生米盡驅所
擄丁壯老弱掘濠負土率深二丈餘廣如之又役俘
擄為浮橋章江自東及西廣袤七里上起文家坊下
至楊子洲凡為橋三固山額真營蒲子塘離永和門
六七里于門東二里築臺高丈餘登望城中獨留惠
民門濠側數十丈不圍藉以俘獲并廉城中情狀吳
尊周託請廣兵而去所遣購米運硝黃芻油先後數
百艘皆為官兵横江夾擊水遮陸截無一人還報者
而得仁方娶武都司女為繼室酒荒日甚聲桓面色
如土嚄恨而已城中斗米至一金宋奎光憂之勸背
城一戰金王終不從有狂僧曰摩訶般惹聲桓拜為
國師後覺其詐磔之并殺章于天解姜太保印更以
文武兵餉事聽全鳴時指揮城中米至六百金一石
為左軍都督府都督僉事黃人龍為總督五省兵部
侍郎劉一鵬為漢城侯得仁婦弟黃天雷為兵部侍
郎錦衣衛同知金幕書記吳尊周為巡按江西監察
御史王幕書記陳芳為巡撫江西僉都御史司道府
縣各屬堂佐皆其客也倉卒求冠帶不得盡取之優
伶箱中兩人微聞唐王已死諸臣擁立桂籓于廣東
即詐為隆武禪詔進諸秩有差告示文移更署永歴
二年然聲桓意終疑又謀求益藩子立為世子以監
國其舉動如此聲桓聽人龍議欲先取贑又忌王氏
專制會城脅與俱往三月丙辰乃出師都督高進庫
城守相持七十餘日四月二十八日九江破報至會
城内外皆走五月七日七百騎至石頭傳為鮑瑞玉
兵又曰九江禆將吳高敗兵明日兩岸哭聲鐵騎滿
西山矣聲桓兄金成功約降奎光聞而殺之王營禆
將貢鰲以其軍降斬關竟出黃天雷未之知也報至
贑州聲桓大恐撤兵還十五日前隊至生米十九日
應聲桓我師再平江州歸南康為拒湖計結壘開先
寺敗走都昌與舊鎮張士彦標將黃才兵合後黃才
欵于我執江來獻殺之
六年(己丑)春正月南昌破金聲桓王得仁伏誅三月固山
譚泰及撫標中軍楊遇明兵臨信豐李成棟縱兵焚
掠出城渡河溺死大軍屠信豐八月贑撫劉武元以
守備李若垠署興國縣事與副將鮑虎提兵至擊宋
朝宗于瀧下縛而沉諸水王大勇謀襲城若垠知之
伏兵于鳳凰莊之松林大勇遇伏戰敗走匿贑撫招
之出降為其戚孫可貴所殺部曲復殺可貴餘孽悉
平(贑州兵寇志)
徐世溥江變紀略云戊子正月巡撫章于天率内丁
數十騎如瑞州王得仁脅金聲桓反七門不啟絞殺
巡按董成學湖西守道成大業遣人邀擒章于天於
江中迎南都舊輔姜曰廣于浠湖里第出示安民稱
隆武四年聲桓稱豫國公得仁稱建武侯以宋奎光
斃賊旗手賊氣奪回保和豐時有蜚語誣城中與賊
通者推官蘇峻大適從寧都過雩廉得情實白諸巡
撫因遣飛騎止鎮將勿妄誅良民後曾斌等為土人
漸次捕殺又閻寇圍龍南城自六月至九月城破殺
知縣吕應夏食盡乃拔營去
九江志云王得仁攻九江總兵冷允登知府吳士奇
知縣劉敬修皆降遂以偽將吳高鎮之四月大將軍
來討高逃去
廣信志云五年春省叛餘黨王紹忠陷鉛山踞城至
八月趙洪恢復
三藩記事云聲桓以南昌叛首迎揭重熙傅鼎銓而
兩人不欲駐省請任閩事我譚固山圍南昌重熙赴
粤求援鼎銓兼督兩軍與張自盛合營戰敗于三江
口龍泉進士劉士楨令子肇履募兵從劉一鵬圍贑
州令季子穉升趨南雄金王敗歸匿龍泉郡守索之
急絶粒死穉升後戰死長橋舗星子諸生吳江募衆
明桂王由榔擅號廣西而江廣合從殘燼幾于復熾
賴贑以孤城亘其中
王師得再克捷四月固山譚泰自饒州統兵攻南昌九
江偏師亦來會聲桓得仁先後引退贑兵追擊之得
仁大敗九月成棟將兵救聲桓自南雄出官兵敗其
前鋒成棟陷信豐盤桓不敢進又云興國煙兵蕭國
忠姚章甫糾衆倡亂繼起者為劉霖寰及王大勇宋
朝宗等我兵前至興國誅姚章甫以柴震龍知縣事
戊子聲桓及南昌大勇朝宋乘機率衆殺震龍及典
史武尚仁焚劫官民署舍贑營將號李捍刀者領軍
來討大勇等戰敗官軍圍于梅窖國忠死衆推霖寰
為主(後為大勇所殺)大勇朝宗分屯諸砦聲桓得仁提重兵
寇贑相持四月官軍還自救不能討定聲桓遣田廣
業知石城逐知縣劉世禎廣賊黃昌復駐石城黃徽
印據通天寨久之乃去又土賊曾斌羅聚奎等烏合
亡命窺雩都至南岸將渡江會官兵駐雩郊外舉砲
永禧以城應之(同上)
袁志云金聲桓叛遣鎮將湯執中蓋遇時及自號義
旗者分踞郡城互相吞併五月執中南下十月遇時
西奔袁城復空十一月三關棚賊率衆據城明年正
月城復
贑志云先是萬元吉未敗時嘗以書招聲桓聲桓頗
心動陽繫致書者于獄夜半釋縛勞問元吉起居而
遣之及
王師破贑元吉死聲桓内不自安會信豐諸生曹兊光
從閩來妄言唐藩在平遠之五子砦聲桓狐疑得仁
以勢迫之遂以戊子正月反二月得仁陷九江聲桓
召還與議所向得仁欲趨金陵聲桓客黃人龍曰贑
居上游文武督鎮在焉此腹心患也宸濠之事可鑒
矣聲桓然之決計南攻贑州都督高進庫等與戰不
利堅守以挫其鋒聲桓乃檄得仁悉力攻贑自引軍
踰嶺陷南雄韶州邀粤將李成棟同叛成棟從之時
應夏往撫不就調通縣鄉兵圍𠞰之耀中求救于閻
寇十二月閻寇數百突衝義勇營柵殺紳衿兵民百
數十人應夏僅以身免贑撫劉武元總兵柯永盛遣
兵討平之又南埠葉南芝因滋陽王妃攜一幼子流
入南埠南芝率衆以王禮事之留居梅子寨通廣寇
馮高鳴共相佐護其族葉啟鳳詣縣告變賊誘殺之
永盛調副總孔國治等搗巢執王妃母子及南芝解
贑城殺之
長寧志云粤寇謝志良糾黨數萬圍城月餘知縣錢
奇嗣率十營土兵乘賊持久氣怠出城擊破之
雜亂紀云四年王得仁下令族瀘溪丁傅魏三姓(以貢
生魏一柱曾縳署縣事李光送鄭綵所也)一柱棄妻子走閩襲破將樂聮
結永西德化興安諸藩攻克建寧
王師圍之五閱月始破一柱與諸藩俱死惟興安先出
得免
五年(戊子)春正月金聲桓王得仁據南昌反饒州守將潘
回
雜亂紀云丙戍八月福州既破原任檢討傅鼎銓往
寧都借兵于田海忠不應因集鄉勇破宜黃駐兵樂
安原任福寧知州揭重熙聞
王師入閩提兵援福州又聞唐王赴贑州倍道趨贑為
我兵掩擊大潰收散卒攻破撫州中軍洪深沒于陣
兵士僅存千人退次王洞
四年(丁亥)冬十一月徽寇吳惇信王紘嘉等哨聚樂平浮
梁婺源縣界婺寇吳良臣及程琦程陽等各聚衆至
數千人破城郭掠居民官軍討平之(饒州事考)
浮梁志云順治四年十月土賊破城知縣李秀龍遁
往景德鎮副總湯執中復城後攜兵搜𠞰東鄉土賊
又自北路來破縣駐城三日焚燬殆盡執中自東鄉
撤兵回與賊遇于東路大橋頭斬首千餘級
龍南紀事云四年黃沙劉耀中反耀中本楊細徠徒
漏誅附閻寇仍聚密教徒衆列幟據寨二月知縣吕
侯七乘突圍奔省府屬七邑俱為賊踞(廣信兵變志)
饒州事考云七月城守參將程鳳反先是萬年失守
訛言閩寇即日臨城是月十五夜鳳部目兵十九人
露刃劫鳳以叛比明城外寂無應者遂棄城遁把總
陳虎馳往浮梁勒守備王憲從逆即座間縛知縣王
臨元奪印劫庫臨元自縊時七月二十二日也程鳳
逃至浮北麻村窰招集積盜勢漸張九月閩賊及信
賊數萬屯景德鎮掠物一空十一月王憲遁走他盜
殺之于婺源界偽總兵宋啟運駐扎景鎮率領諸賊
是月巴額二將軍統滿漢官兵自徽州擊敗偽羅都
督殺數萬人轉鬭而前克樂平城賊衆聞之遁去遂
復饒州賊黨朱統錩逃據餘千索餉散劄村落為墟
後于廣信山中被獲殺之
撫州兵氛志云逆藩耿精忠踞閩叛遣偽將易明攻
撫州城守遊擊楊玉泰守備王士質從逆七月城陷
土賊乘間盤踞各邑金谿知縣白琬如迎降崇仁知
(蕭來儀孫齊王等)又破羊石砦生擒幸連升蕭來信番天王
等三十九名六月班師奏凱(何三省平砦紀)
聖祖仁皇帝康熙八年(己酉)廷議分布安插閩漳投誠海寇
遣海澄公標下都督總兵許貞屯田于贑縣蔡璋屯
田于興國縣(㶑水志林)
九年(庚戍)春二月獲巨盜王跳鬼先是己亥年浮梁盜程
光等就撫尋以他事下獄八月聞海警越獄出光死
跳鬼遂為渠魁行劫徽池一帶兩江總督麻勒吉遣
舊帥邱越統兵𠞰捕跳鬼匿婺源深山鄉勇搜獲之
其黨悉平(浮梁志異)
十一年(壬子)流賊周海元聚衆作亂散布偽劄由廣東平
遠流入長寧安遠境内旋逼會昌羊角水會兵進𠞰
逃于武平盤龍隘擒斬之(贑州兵寇志)
十三年(甲寅)春三月耿逆告警廣信城守副將柯昇於四
月二十四日挾標下兵目反奪城出由永豐至二渡
關駐扎五月昇遣偽將分路圍城知府高夢說同知
擒之餘黨皆戮(饒州事考)
贑志云是歲八月平雩都劇寇李玉廷玉廷廣東人
集衆據佛婆里老虎山小莊等處肆行劫掠贑撫劉
武元發兵𠞰捕玉廷率衆降既而復叛贑撫佟國器
遣兵進𠞰玉廷踞龍溪山官兵攻圍數月未能克賊
復刧雩之水頭崇賢安平長樂佛婆安仁青塘坎田
八里新撫蘇弘祖進討降其驍賊張寧等數十人玉
廷勢促逃匿明年春獲之九山田舍梟首軍門賊衆
平
靖安雜志云己亥三月盧洪十倡亂華坊坪其黨千
餘行劫村市知縣屠尚參將張允重領兵進𠞰渠魁
就殱九月周家埠潛良四聚衆攻掠縣城殺傷典史
時傑守將李得功適因霜降操兵尋即𠞰獲
浮梁志云八月土賊破城尋復之副總孔某提兵𠞰
撫九月北鄉陳九思率衆投誠
十八年(辛丑)夏五月建昌知府高天爵𠞰殺滴水砦賊首
刧定南署典史蔡國相力戰被殺(贑州兵寇志)
十一年(甲午)秋瑞金知縣錢江請於贑撫宜永貴發兵圍
許可勝擊擒之并誅閩寇明年進兵攻陳其綸敗而
逸鄉勇斬其首以獻瑞賊悉平(同上)
十三年(丙申)春二月興國縣梅窖峒賊曾拱辰曾象吾曾
玉華劉元谷等刧略永豐萬安泰和雩都諸縣又與
青塘賊何輝明插血為約梅窖峒周圍高山巖穴相
連諸賊分踞峒口築土墻起瓦樓開砲眼圍外深坑
洿池環繞官兵無可站脚遊擊洪起元左雲龍攻之
不能破因發大砲四位多造竹簍盛土并運大石填
平施放大砲燒燬角樓賊始敗退拒峒口起元雲龍
偵知賊峒深險曲折容四五千人峒内活水長流積
糓甚多用長圍遏賊出入門路嚴巡邏以防奔突困
守數月乃就斃(佟國器撫虔疏略)
十六年(己亥)秋七月樂平盜首王觀祖哨聚四百餘人入
城殺典史沈大林守將張文惠追觀祖至接竹渡生
戰敗被執揭重熙率數十人赴曹大鎬于百丈磜(時大
鎬還軍鉛山)我兵圍之射重熙中項執至建寧十一月三
日殺于南街市口未幾大鎬亦敗都昌督師余應桂
為我潯帥楊捷所執其子顯臨俱死(三藩紀事)
贑志云寧都黃村寇郭達伯勇銳善戰孔國治鮑虎
皆為所敗既就撫至是復叛官軍不能克其冬達伯
與部下十七人逐官軍于大瀦塘被圍數十重矢中
其要害偽死官軍取其首躍起殺數十人如是者三
乃自刎
九年(壬辰)春正月劇盜何子才焚掠餘干西南鄙殺留本
塘艾姓一族殆盡各鄉聮集都綱自為戰守至次年
盜始息(饒州事考)
廣信兵變志云九年閩賊熊應池踞桐木源為亂後
三省會𠞰始降之
十年(癸巳)番天營賊流劫安遠境長沙營孔田各寨擄掠
男婦千餘副將賈熊平之廣東六坊賊李時戴等襲
國玉等聞重熙出湖東争來歸兵大集駐寧都石城
間傅鼎銓被召不願往請再舉終江事
饒州事考云六年二月副將穆生輝復饒州
定南紀事云正月廣賊陳鳳廖九發張赤鬚楊大總
等攻圍定南縣城以謝卜清為内應城陷知縣曹邦
偉死之其子亦為賊殺明年鳳復犯縣署縣王廷彦
率鄉勇退之
七年(庚寅)劉京蓋遇時魏林鳳等(金王餘黨)潛掠永寧泰和永
新諸縣參將任仲良羅映坮𠞰之(吉安郡紀)
贑志云二月官軍薄寧都彭慶順降(慶順前聚衆殺官)為亂
兵所殺時瑞金劇盜釋超忠據銅缽山陳其綸據大
柏地勢若輔車知縣錢江計誘超忠縛之以怵其綸
其綸陽聽命橫行如故復有粤寇許勝可合閩寇劉
芳羅承俊等據羅漢巖其勢張甚
八年(辛夘)秋八月傅鼎銓至廣信張村為我守將所執江
撫夏一諤諭降不應殺之張自盛踞大覺巖掠邵武
人相食譚固山知轉餉路絶因得以從容西南逐張
啟祚西北降鄧雲龍而殺五千歲(議□)北𠞰余應桂吳
江于都昌東收湖盜涂麟三西破丁家塘土砦餘什
伯為聚未成者林亮殷國楨輩次第擒殺胡澹病隔
噎死其二子亦擒斬然王氏火器精悍且多全鳴時
亦能軍善守故前後相持至八閱月副將楊國柱私
降江南運紅衣大砲至己丑正月十九日盡力攻城
聲聞百餘里山谷皆震亭午城始破聲桓衣其銀甲
寳鋌赴帥府荷池死得仁突圍至德勝門兵塞不能
前三出三入擊殺數百人被執支解奎光城破後二
日得于城西空舍擒見固山諭之降不食乃殺之陳
芳黃人龍皆死亂兵中姜曰廣儒冠死于偰家池餘
兵以次降走矣
三藩紀事云揭重熙至肇慶永明令總督江西兵未
及歸而南昌破沿途召募遇我兵大敗于程鄉監軍
桂泓陣歿重熙身中三矢僅免金王故將張自盛洪
擁衆出關至德興焚掠最慘十一月夸蘭大胡某鎮
標中軍陳其善率浮梁營守備胡尊德從黃土嶺直
搗西水諸賊望風款降
南康紀事云秋知府倫品卓奉檄𠞰賊破峽坪入吳
田賊敗走追二十里至赤石港遂逃入靖安山中賊
收餘黨埋伏大石坂復大敗之活擒偽官七員投誠
偽兵部趙文止偽總兵戴汝濟大小偽官二百餘員
偽兵八千餘名賊計窮詭言就撫盤踞江莊觀望十
二月品卓率兵丁鄉勇往甘棠合𠞰從迴城進東莊
焚賊巢七座抵七里長坑自已至申鏖戰賊潰敗墜
崖死者數千礮傷箭射殺死五百有竒遂克江莊直
抵福源龍安茭園等處餘賊遁回寧州
贑志云耿逆偽將軍劉應麟自汀州出陷瑞金會昌
贑鎮哲爾肯遣遊擊許盛領兵鎮雩都賊不敢逼四
月進取會昌偵知珠蘭凉蓬灘賊伏大礮欲斷我兵
來路盛于三更率勇健密趨賊營明晨水陸並進抵
宜春志云三月棚賊焚擄油木棟一帶地方遣中軍
遊擊潘希聖進𠞰斬偽千總支勝吾殺賊二千有餘
四月進𠞰白水老巢殺賊千餘人
新昌志云正月桑將軍由上高恢復新昌仍以遊擊
佟國棟駐防六月國棟奉調九月賊衆大至守備史
得勝失守城陷十二月撫標中軍吳友名同遊擊林
科帥衆恢復
十五年(丙辰)春正月耿逆偽將軍郭忠孝自九龍山率賊
衆由永豐至廣信水南一杯亭巴額二將軍出兵抵
殺賊衆不敢渡河三月二將軍奉調回省知府高夢
說隨行七邑復為賊踞八月康親王大兵由衢入閩
十一月浙督李之芳發官兵由玉山至廣信招撫各
屬始復安堵(廣信兵變志)
饒州事考云三月守備莊名亮夜襲黃尚志營擒斬
之五月饒鎮都督高登科師入浮梁伏兵擒陳虎裂
之以徇偽都尉白顯忠偽將軍徐黃等知閩不可守
駐防賊諜知兵少數道來寇前鋒賊遇夸蘭大遊兵
數十騎于城東五里方接戰適有數騎自十一里北
原馳下截出其後賊腹背受敵遂大奔追至磨刀石
居民亦奮白梃逐之入河溺死者無算生擒十餘人
方會訊于康王廟賊黨偽副將葉某等自他道薄靈
芝門緣堞而上參將趙登舉署道事同知范文英知
府郭萬國俱遇害署鄱陽縣事縣丞陸之蕃石門司
巡檢翁鳳翥萬年知縣王萬鑑亦死亂兵中五月將
軍希爾根自省來援賊棄城遁復饒州程鳳退歸德
興(後竟病死山中)六月希將軍征浮梁遇賊陳虎于界牌舗
斬殺甚衆宋啟運奔鉛山(明年七月病死東鄉)陳虎約降至七
月不出復率兵圍之虎走匿深山九月偽將黃尚志
復據餘干自稱知縣事(饒州事考)
贑志云乙夘三月崖石賊擁衆攻雩都北門不克而
退又掠大小禾溪及寧都之尖坑等處七月賊首黃
斯勝等由和平寇定南知縣林堪率鄉勇禦之
翰苑生擒賊首李念松李贍我九月賊破萬載城餘
黨分踞善和鄉荆橋等處十月應奎親統兵會同穆
都統往荆橋撲𠞰偽總兵左宗榜陣斬五百餘級恢
復萬載縣擒賊首邱以祥偽知縣童聖功十一月棚
寇引偽總兵黃乃忠等由西村逼郡城官軍堵截敗
之檄防萬遊擊陳素綸撲勦餘賊陣斬偽監軍道盧
景岱賊將漆國勲擒偽守備李忠
新昌兵防志云十月棚寇朱永勝由萬載攻新昌城
陷十一月撫標右營遊擊佟國棟恢復是月復陷
萬安災變志云閩廣流寓屯黨乘楚寇糾衆數萬陷
城守備鄧雄乞師贑撫城乃復
黃贄殉戰紀事云甲寅五月耿逆禆將越盤湖隘攻
南豐城防守李永昌及其子名芳力戰遇害賊軍夜
驚率喊李總司來遂拔營回閩又督標把總周焜𠞰
賊于寧州老樹坑自辰至未血戰陣亡(焜死在乙夘年)
十四年(乙夘)春三月巴額二將軍帥師征廣信留夸蘭大
勇進勦戰敗十一月攻羊角水堡十三日攻會昌知
縣王凝命率民登陴固守贑撫白色純緫鎮劉進寳
遣遊擊李天柱周球等領兵援𠞰賊夜道又寧都曾
若千導耿逆兵陷石城六月進攻寧都閩寇王寗二
隊先至屯河東坊營將劉體君與戰知縣宋必達使
鄉勇佐之寇敗郡將許盛周球自贑至圍始解又賊
首吳十八等于五月圍石城三日解去六月閩榴珠
坑賊黃佛勾引汀州賈賊逼城與吳十八合圍三日
城陷旬餘趨寧都會虔鎮劉進寳遣遊擊許盛率兵
來援賊遁七月朔城中盡逃因委贑府照磨李德明
署縣事八月建寧賊寗早復圍城旬有七日寧都中
軍管天祥率兵來援賊棄城遁
南安事考云上猶流寓廣人余賢何興聚衆石溪洞
殺掠營前等處流劫四邑
宜春武勲志云四月棚寇猖獗六月總兵趙應奎遣
守備陳素綸等進𠞰三關九圖陣斬賊首朱益吾朱
單騎至縣撫安之是年冬寧武奉靖賊首劉往七戴
朝曉等突陷建昌蹂躪安義
贑州兵寇志云是歲海上遺孽鄭錦擁衆窺漳泉屯
將多鄭氏舊部與之通五月石昭于所屯處陳屋園
先發張治朱明墾江背峒者領衆尤盛六月贑遊擊
吳某統兵𠞰昭朱明率衆助戰興國典史錢志泗饋
軍被殺兵隸盡殱屯將蔡璋誘石昭誅之八月張治
率江背峒數千人圍城城上發大礮擊賊始退踞埧
南會把總李邦祿從總鎮擊破大白帝賊還獲賊旗
數十十九日距興國城數里令兵皆持白旗賊望之
以為援也邦祿出不意奮擊城中兵夾攻賊大敗退
據崖石鯉公鯉婆樟石等砦黃捷先據寳石砦又有
乾田黃泥割牛銅鑼及雩都之雲霄鸕鷀搖藍等十
三砦又云五月粤賊王九萬林青袍寇會昌湘鄉攻
破山寨及蕭帝巖屠掠甚慘八月攻左右水扎中村
羊角營守備杜應元把總馮古孝等領兵督各寨鄉
縣陳潛棄逃宜黃署縣事縣丞劉揚俊脅從樂平知
縣郭肇基被害東鄉知縣汪士竒臨川知縣邱泰隨
知府王永茂請兵南昌九月正黃旗將軍希爾根鑲
黃旗將軍哈爾哈齊正紅旗將軍舒恕統禁旅分路
𠞰撫城池先後恢復又臨川志云閩寇楊進等内潰
逃奔建昌府城(建昌先為賊破)十月楊進復統衆突至千金
陂我兵迎擊進軍善用火箭鋒甚銳因身披重鎧轉
戰不利墮水死賊衆奔潰
南康紀事云參將柯昇程鳳相繼叛隨有朱統錩李
標等為寇八月破都昌據之遂窺南康知府倫品卓
以城守無備請兵會城十月十三日賊乘虚陷南康
上自吳鎮豬溪下至青山舟楫蔽湖焚劫連晝夜十
九傍晚尼將軍從楚進廣兵過圓通總督董衛國密
咨移師撲𠞰星子檄品卓赴軍前二十一日三鼔奪
隘口分兩翼直搗城下殺賊無算賊遂奔回都昌時
以都昌從賊者衆將屠之品卓力陳百姓俱係迫脅
會昌西岸為營初十日雩都報急盛夜設虚營增竈
分兵援雩都遇賊峽口敗之至程口江復偵知崖寇
勾連閩逆萬餘駐水頭老虎坑意在攻取雩都盛至
雩令所部登舟揚帆而下佯為贑州有急欲回策應
者是夜潛師棄舟分兵三路直搗賊營斬級千餘又
斬偽副將張進等四人賊潰散是歲滇逆將韓大任
遣其黨邱興佑據萬安之浪川洞與崖石相聲援勢
益張賊黨陳達先入寇安遠境攻劫長河五保偽提
督馬某自平遠出攻屠長寧之城岡村偽總兵李善
長王割耳環攻信豐擄掠甚慘又偽總兵徐命久李
長青王百萬(百萬五月斬于大石保)王龍光盧日葵徐飛鉤等
衆數萬攻陷定南復攻下歴司守備夏期生統集營
兵知縣林堪典史王總率鄉勇血戰斬王龍光等數
百級賊乃遁
南安事考云三月將軍舒恕莽吉兔等因粤藩從吳
逆叛自粤回駐南安頓兵城外堵塞梅關四月山寇
余賢何興復自仁化樂昌擁衆數萬由庾嶺刀背嵊
分道而來偽總兵王割耳攻破二塘牛頭等寨滿漢
官兵勢不支遂與知府張顯仁參將宣成功奔駐南
康居民四散兩城皆空賊帥分設官職秋粤來偽總
管將軍嚴自明及偽將郭義等率兵屯兩城逐余賢
何興所置官屬惟留攝縣韓佳縉在任是冬自明等
出兵南康縣之古鎮舗與我兵屢戰不利奔回府城
屯扎
萬年平亂始末云乙夘五月偽參將陳武魁勾引賊
黨趙和尚踞城邏捉民間子女勒銀取贖大軍至遁
去復投入偽將軍朱統錩營遂自稱都督帶兵數千
駐蘇家橋恣行茶毒十五年三月武魁率黨復陷城
焚燬民居延及文廟後投誠邀赦至壬戍十月斃于
獄
宜春志云二月遣千總馬光英把總丁魁等恢復萍
鄉斬偽守備馬登雲李正良吳鍾等三月把總陳忠
等于長坑擒偽總兵揭玉卿及其弟文卿遣中軍遊
擊李顯宗及防萬遊擊陳素綸等會𠞰鐵山界巖前
等處擒偽千總曇雲追至沙溪湖塘城潭江殺賊千
餘擒偽守備孔貴餘賊逃往瀏陽醴陵四月棚賊復
據萬載遣都司趙應時守備楊朋實會同遊擊李顯
宗恢復萬載守將關彪往茶村一帶撲𠞰陣斬偽守
備江文夾
萬安志云十五年楚寇陷吉郡復陷邑城營守鄧雄
同副將黃成章舟騎並進討平之
㶑水志林云滇逆將韓大任之據吉安也興國村鄙
抄劫無寧宇興國僑寓居人藍子明獨奮先禦賊以
少擊衆輒勝于是白石蜜石竹管峒楓邊箬坑皆連
結自保聚推子明為長嘗擊賊于迴龍嶂其子死焉
子明戰愈力賊乃退明年十月大任拔營走閩降
十六年(丁巳)春三月饒鎮高登科恢復德興縣(饒州事考)
廣信志云二月大軍抵省知府高夢說復任不踰時
又有逆賊江拐子蘇百文盤踞上饒南鄉錢村日出
剽掠
贑志云三月汀賊圍攻石城署縣事李德明率民兵
拒守殺傷甚多賊宵遁
南安事考云三月嚴自明通款于我四月偽將軍郭
義等皆遁自明出郊迎請舒莽二將軍駐扎信宿五
月統兵入粤由是四邑復寧
宜春志云正月總兵趙應奎統領遊擊趙應時等馬
步官兵由金瑞進城守遊擊關彪都司汪國樑等領
馬步兵由白沙桐木進又遣守備胡文良等領兵由
上栗寺碧溪前進訂期夾𠞰白水株樹潭老山坑聚
錢坑鐵山界娛蚣巢藍家巢葛坑南巖紅沙等處直
搗黃茅孫家&KR2121;老巢陣斬偽遊擊周良宇卜鳳竒偽
都司張問達黃大用歐陽勝楊吉勝等賊巢盡行焚
燬賊首朱永盛曾加印等潰逃
新昌志云冬總督董衛國親提大兵征𠞰次芳塘諸
將帥師由黃岡口達銅鼔營直抵湖南平江界賊始
蕩平
十七年(戊午)春三月提督趙賴移駐廣信與浙省兵會𠞰
玉山賊攻破老鼠洞八仙洞烏風洞渠魁何秉誠率
衆歸順議𠞰江機會賴調往攸縣賊復鴟張八月總
督董衛國親臨撲𠞰攻破錢村封禁山賊巢勢窮乞
降偵得衛國有征楚信遂匿不出既旋師江機楊一
豹熊文生蘇百文張聞魁吕貴陳輝羅有喜李日昇
等結寨聚糧殺掠逾甚(廣信兵變志)
饒州事考云十二月偽將陳璧乘德興無備突入城
中明年正月鎮標遊擊佟養正率江浙兵會勦擒之
袁州棚寇始末云戊午二月偽總兵朱永盛高玉澤
曾加印偽副將范君佐甘孕貞邱加職陳君啟等領
偽兵萬餘人親詣株樹潭投誠總督董衛國分散各
標效用兵丁入伍食糧願歸農者准回籍
十八年(己未)提督許貞移鎮廣信調發官兵會同浙督標
兵進𠞰攻破八磜等處賊巢斬馘不勝其數(同上)
贑志云十八年以尚之孝為宣義將軍𠞰崖石時張
治已死治妻楊氏代領其衆有偽參軍黃煜者吉安
人興國知縣黃惟桂遣人以利害曉煜又單騎詣浪
川洞招邱興佑興佑楊氏俱至縣就撫惟朱明據險
如故之孝兵駐寧都六月抵崖石築長圍以困之贑
總兵許盛知賊峙糧在乾田寨引兵屠之七月賊饑
窘就撫亂乃平屯將不從亂者惟洪徵一人全家死
焉
易學實平寇記云宣義大將軍以十八年六月十八
日辛巳師駐雩都都督李以江撫標兵至總兵許以
南贑鎮兵至吉則萬安龍泉永新贑則寧都瑞金會
昌雩都興國之防兵義勇先後雲集辛夘下令曰往
者官兵進𠞰未至賊穴而營久不見賊而還非師律
也今出不意奪其阻薄其窟賊可旦夕擒是夜師次
長布壬辰駐虎坑癸巳直搗崖石賊深溝重柵以抗
我圍其東南西三面而北絶其水道用諜言焚其乾
田寨積糧丙申攻南寨壬寅破其北寨賊窘懼乞降
不許癸夘賊魁自縛伏轅門是役也遊擊將軍張芳
預幃幄新安鮑夔生實參軍事身當矢礮督士卒先
登者中軍都督胡順左右遊擊何弈賈重俊及因壘
就降執訊分别良民子女還所親屬者贑軍司馬孫
復也
安世鼎奏疏云興國三關三都等處招撫過偽總兵
宋玉衡張雄等泰和之浪川洞偽總兵劉廷黃玉趙
龍俱就撫又於鉛山等處招撫偽總兵鍾岳林起鳳
湯繼茂等偽總兵桂茂率領賊衆出山打糧經鎮臣
蔡璋擒獲正法又有吕貴蘇伯文因官兵進𠞰窮追
貴逃閩地自殺伯文赴浙投誠止有江機楊一豹二
逆不即歸順會同提鎮諸臣征𠞰
十九年(庚申)夏五月逆賊江機楊一豹相繼投撫江西全
省餘寇盡除(江右敉寧疏略)
右武事五卷白志廣摭博採可云備矣茲悉仍其
舊云伏念江西往事歴歴可徵我
朝統一區宇近閱百年
世祖章皇帝戡平僣偽大告武成
聖祖仁皇帝仁育義正久安長治自己未庚申以來三孽
剗除九圍式靖功德巍巍度越前古我
皇上以聖繼聖揆文奮武威德並行山居澤處白叟黃
童目不見金革之事耳不聞桴鼓之聲優游作息
永享太平之福生於斯時實為厚幸維
聖天子宵旰勤思綢繆隂雨所以庇之厦屋措之袵席
者慮甚周而念甚切也可不知感而思報耶
江西通志卷三十三
