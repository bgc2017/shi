欽定四庫全書
江西通志卷六
城池(二疆域附)
廣信府(上饒縣附郭)
宋信州城舊基周圍七里五十步高二丈一尺址廣二
丈有竒崇廣如制皇祐二年水圮州守張公實修築
中為子城圍一里二百八十三步高二丈五尺後亦
圮淳熙七年州守林枅因舊址築牙門韓元吉記淳
祐十二年復罹洚水甚於皇祐寳佑二年州守陳昌
世重修王雷記初置四門曰廣信靈山闤闠玉溪後
闢八門曰望雲信溪葛溪玉溪香濠渌津春浦三港
元因宋舊明洪武初修築羅城圍九里二十步高
二丈二尺廣一丈五尺仍置四門門覆以樓樓外為
月城正德六年南門樓燬知縣陸徵朱嘉會相繼修
葺萬歴七年南門樓復燬知府錢拱辰重建十年以
遵旨整飭城垣委千戶張忠加高三尺
國朝順治五年防守康時升大加修築十六年守道胡
升猷知府欒斯美相繼葺之北城樓燬康熙十一年
知府高夢說重建自為記
玉山縣
舊無城明嘉靖四十年流賊袁三亂後巡撫胡松檄推
官姚篚始築城圍七里高二仞廣丈有一尺女牆四
尺門四東潤澤西廉善南垂教北采栗胡松記隆慶
間知縣陳所聞從民請復闢二門東南曰儒林西南
曰杏花萬歴四年知縣周日申改南城門楊時喬記
十四年知縣張道深復以鐵飾門嗣後時圮時葺
國朝順治五年兵變後漸圮女牆無存者康熙八年知
縣唐世徵捐貲完治之二十一年知縣金毓浩重建
西門城樓
弋陽縣
宋淳化間縣治在寳豐鎮慶歴三年徙今治由元迄
明亦未建城正德五年姚源盜起知縣胡偉始壘石
為四門上建門樓方議築城盜平事寢嘉靖三十九
年叛兵入閩將假道于弋知縣陳仕始築城周圍九
百四十二丈高一丈八尺廣一丈二尺門四東賓陽
西樂成南迎薰北拱極門覆以樓置警舍二十五所
邑人舒國光記
國朝康熙七年城圮于水知縣陶燿修葺如舊制甲寅
賊毁後知縣薛巖起捐修十九年又圮于水知縣張
龍如捐修二十一年洪水積雨又毁知縣譚瑄捐修
貴溪縣
舊無城明正德五年饒寇掠境分守參議居達檄知縣
謝寳築土壘石圍七百餘丈高一丈有竒東西南北
置四關為捍禦計嘉靖四十年閩廣盜肆巡撫胡松
檄同知王時拱大加修築圍一千五十丈高二丈西
南帶水東北礪山闢四門東迎暾西延暉南文明北
拱極俱覆以樓比舊制增廓
國朝康熙十三年叛將柯昇變後城樓焚燬殆盡十九
年知縣高駿升重建城樓四十五年知縣韓蕃以東
西二城圮于水捐貲再建自為記
鉛山縣
舊無城明洪武九年千戶蔣奎就今址築城周圍四里
七十二步高二丈雉堞三尺許東西南三面鑿池闊
四丈深一丈北瀕河為濠為門四東仁壽西義和南
嘉會北麗澤西北為水門周城設敵樓五正德十四
年為霪雨所壊知縣鄭懋德修之十五年復為雨壊
知縣杜民表重築嘉靖三年知縣朱鴻漸修復如故
明末復圯
國朝康熙十八年知縣潘士瑞重加葺焉
廣豐縣
舊無城明嘉靖四十一年以廣閩盜起巡撫胡松檄知
縣斯正築之周圍九百四十七丈址廣一丈八尺高
一丈六尺加雉堞六尺為門四東松峯西鶴山南安
民北永豐南北别為小門二門覆以樓鑿濠池長與
城等廣丈餘深倍之少卿吕懷記隆慶六年知縣傅
寵增置警舍三十六所有碑記
國朝康熙四十七年知縣吳之瀚捐俸重修
興安縣
明嘉靖三十九年始置縣四十年知縣陳慶雲始度地
築城城依高山東西緣岡阜南遵河壖修築如式周
圍八百六十四丈高一丈五尺厚八尺為門四東賓
陽西流暉南迎薰北拱極又為小東小西小北門以
便出入參政畢竟容記之
國朝仍舊制
疆域
廣信府
廣四百七十五里袤三百二十里東至浙江衢州府常
山縣界一百七十五里西至饒州府安仁縣界三百
里南至福建分水關一百六十里北至饒州府樂平
縣界一百六十里自府治至省城七百里(路城細數詳各縣)
上饒縣
附郭廣一百里袤一百七十五里
一東陸大路自縣東門七十里至黃茅岡本府玉山縣
交界一西陸大路自縣西門五十里至宋村舖本府
興安縣交界一南陸大路自縣南門鍾靈橋四十五
里至茭塘舖本府廣豐縣交界
一小陸路自縣往南由灘頭渡口一百五十里至福建
建寧府浦城縣岑陽關交界一自縣往西南由白鶴
渡四十五里至石溪本府鉛山縣交界一自縣往北
六十五里至鄭家坊饒州府德興縣交界
一水路自縣往東南由廣安橋六十里至湖昏塘汛本
府玉山縣交界一自縣往西由鍾靈橋白鶴渡六十
五里至葉村本府鉛山縣交界
玉山縣
在府東一百里廣五十五里袤一百五十五里
一東陸大路自縣東門四十里至草坪村浙江衢州府
常山縣交界一西陸大路自縣西門經連城橋五十
三里至黃茅岡本府上饒縣交界
一小陸路自縣東門東津橋一百里至浙江衢州府開
化縣交界一自縣往西北一百里至江南徽州府婺
源縣交界一自縣往南二十五里至張坂塘本府廣
豐縣交界
一水路自縣西門渡口三十里至湖昏塘汎本府上饒
縣交界一自縣東津橋一百一十里至浙江衢州府
常山縣草坪交界
弋陽縣
在府西一百二十里廣四十里袤一百四十里
一東陸大路自縣東門十五里至晚港舖本府興安縣
交界一西陸大路自縣西港三十里至水門舖本府
貴溪縣交界
一小陸路自縣往南由圭峯九十里至福建邵武府光
澤縣觀音關交界一自縣往北六十里至石下村饒
州府萬年縣交界一自縣西溪橋六十里至秧坂饒
州府樂平縣交界
一水路自縣東關外渡口八十里至黃沙港本府鉛山
縣交界一自渡口往西七十里至洪家埠本府貴溪
縣交界一自黃沙港三十五里至福建邵武府光澤
縣水路交界
貴溪縣
在府西一百九十里廣一百里袤二百里
一東陸大路自縣東門三十里至水門舖本府弋陽縣
交界一西陸大路自縣過後河渡四十里至界山饒
州府安仁縣交界
一小陸路自縣往北七十里至夾羅村饒州府萬年縣
交界一自縣南由浮橋渡一百六十五里至福建邵
武府光澤縣茶山關交界一自浮橋渡九十里至金
貴亭撫州府金谿縣交界一自縣往南一百二十里
至大源建昌府瀘溪縣交界
一水路自縣東門渡口二十里至洪家埠本府弋陽縣
交界一自縣往西浮河渡八十里至東溪渡饒州府
安仁縣交界
鉛山縣
在府南八十里廣一百六十里袤一百四十里
一東陸大路自縣東門四十五里至福建建寧府浦城
縣岑陽關交界一南陸大路自縣南門七十里至福
建建寧府崇安縣分水關交界
一小陸路自縣往西一百里至福建建寧府崇安縣火
燒關交界一自縣往北由水北橋四十五里至石溪
本府上饒縣交界
一水路自縣往北由河口鎮三十里至葉村本府上饒
縣交界一自河口鎮往西五十里至黃沙港本府弋
陽縣交界
一小水路自縣水北橋八十里至福建建寧府崇安縣
温陵關交界
廣豐縣
在府東南四十五里廣七十五里袤一百一十里
一東陸大路自縣東門六十五里至浙江衢州府江山
縣松峯山交界一西陸大路自縣西門二十三里至
茭塘舖本府上饒縣交界一東南陸大路自縣塘墀
渡七十五里至福建建寧府浦城縣二渡關交界
一小陸路自縣南門三十五里至茭塘舖本府上饒縣
交界一自縣往北八十里至浙江衢州府江山縣鳳
林交界一自縣往西北五十里至烏狗衖本府玉山
縣交界
一水路自縣往南四十里至洋州本府上饒縣交界一
自縣往東南九十里至浙江衢州府江山縣湖裏交
界
興安縣
在府西八十里廣七十里袤一百五十里
一東陸大路自縣東門窑口塘三十里至宋村舖本府
上饒縣交界一西陸大路自縣下窑十五里至石塘
舖本府弋陽縣交界
一小陸路自縣往西南三十五里至楊坊本府弋陽縣
交界一自縣往北一百二十里至臨江湖本府上饒
縣水路交界
饒州府(鄱陽縣附郭)
舊城秦番君吳芮所築至吳周魴守郡增修之梁大
通中鮮于琮叛内史陸襄繕城為保障計宋建炎
初舒賊劉文舜寇饒州守連南夫繕治嘉定間水壊
州守史定之增修明吳元年甲辰大水城圮總制
宋炳知府陶安即舊址城之千戶趙堅湯禮伍成預
其力城周九里十三步負芝山闞鄱江左右環東湖
蠙洲三面阻水高一丈八尺厚四之三雉堞三千四
百二十六隍深廣丈餘門六北曰朝天靈芝南曰鄱
江月波東曰永平西曰蠙洲樓十二守廳六甕城樓
一弔橋三嘉靖間兵備副使范輅沈良佐知府彭辨
之相繼完治萬歴二十三年知府林欲厦繕修之三
十年月波門火樓燬三十四年鄱江樓火三十六年
大水城圮分守參政應汝化繕治
國朝順治初年月波門樓燬于火十五年守道張思明
捐資重建康熙十三年久雨城圮寇賊蹂躪十七年
知府黃家遴鄱陽知縣王克生捐資修築二十年大
水復圯二十二年巡道查培繼暨各屬捐資重修
餘干縣
秦置縣時其城池無考劉隨州詩孤城上與白雲齊知
唐時已有相傳林士弘所築閱代滋久漫無遺跡
明嘉靖壬戌巡撫胡松以閩廣寇起檄知縣黃士元
徵丁糧築之為方二里延袤一千二百丈高一丈七
尺厚五尺為門九東曰長春南曰通知西曰武靖北
曰拱極東南曰文明通賢西北曰永熙順民東北曰
隂德小水門三守宿之廬二十有四正南及西北瀕
水餘多枕山姜金和記隆慶間知縣鄭繼之修萬歴
中知縣劉諧因濱水易傾就圮者重築之又塞拱極
順民永熙通賢隂德五門並塞三水門改建高冠門
于冠山之上崇禎間知縣袁世順重修亂後雉堞無
存
國朝順治十六年知縣劉毓安重建東西北三樓康熙
二年知縣江南齡繼修其舊塞諸門從民便開之二
十二年知縣吕瑋重修
樂平縣
唐中和間自樂安舊城遷今治故縣無城但立四門曰
洎陽延明利涉景豐宋末立排柵為城建四門曰
朝天平仁文明拱北元至正間兵燬明正德五年
水南盜起知縣龔淵即四門遺址築之砌以石每門
建樓東曰東安西曰西樂南曰南平北曰北順北順
尋火十一年冬知縣張文應重修嘉靖中巡撫胡松
檄知縣黎楚度地興築黎澄記萬歴二十四年知縣
金忠士因諸生議闢建文昌門于學宫前義民洪銃
捐資後以形家言復塞之
國朝順治十年知縣王德明重修康熙十年知縣王道
隆建四城樓築垻引洎水東流以衛城郭有記
浮梁縣
舊無城元至正間縣令于光始築高一丈六尺周七百
二十四丈濬濠深廣各一丈五尺設東西南北小南
五門明永樂中砌以磚石惟存東西南三門正德
戊寅知縣劉守愚伐石砌水南拱極二門于南北故
址嘉靖十九年水溢城瓌知縣汪宗伊依故址重修
用形家言塞小南門三十七年知縣蕭竒勲更築之
增小東小北二門又訓導霍文玉請增新南門以為
學宫文筆萬歴三十年大水壊城二百餘丈知縣周
起元復修
國朝順治五年大水城壊康熙三年知縣蕭藴樞修築
增高四尺十年四月久雨水南門傾知縣王臨元修
之
德興縣
環山為縣四望如堵向無城池止築起鳳門於南化龍
門於北白鹿門於東惟西襟帶溪河不設門明正德
十四年姚源寇起知縣趙德剛始伐木為柵以禦寇
嘉靖三十五年知縣許高請築城以遷去四十一年
知縣何廷相始築城周一千一百一十餘丈高二丈
為門六南鳳儀北拱辰東慶成朝陽西迎天文明六
門之上為樓西城帶河為濠池水門一水洞七萬歴
二十三年西門火知縣何鏷更築之
國朝順治間知縣徐叔雅加修
安仁縣
舊無城明正德五年姚源寇起官民廬舍焚燬殆盡知
縣薛球因築土城六百餘丈以為蔽捍計嘉靖五年
饒州兵備范輅改築石城周圍七里四十一年巡撫
胡松檄縣增城濬池三年工成約一千三百餘丈築
石腰牆窩舖一如府制為門八東育仁西正義南歌
薰北拱極東南興賢雲錦西南觀瀾便民規制宏偉
西南北三面俱臨大河
國朝仍舊制
萬年縣
明正德間巡撫俞諫初壘以石巡撫孫燧副使許廷光
繼築之周一百八十丈高一丈八尺厚半之雉堞一
千四百餘為門四各架以樓東寅賓西西成南時阜
北拱極池深丈餘廣如之崇禎七年知縣金偉重修
國朝康熙九年知縣王萬鑑重修二十一年霪雨圯數
十丈知縣張勱捐修
疆域
饒州府
廣五百三十里袤三百七十里東至浙江衢州府開化
縣界三百七十里西至南康府都昌縣界一百六十
里南至撫州府臨川縣界二百里北至江南池州府
建德縣界一百七十里自府至省城三百里(路程細數詳各
縣)
鄱陽縣
附郭廣二百八十里袤二百九十里
一東陸大路自縣出東門由薦福寺七十里至大橋本
府樂平縣交界一北陸大路自縣出北門一百十五
里至界牌舖本府浮梁縣交界一自消坂舖分路往
北一百六里至石門江南池州府建德縣交界一自
石門分小路九十里至洗馬橋本府浮梁縣交界
一小陸路自縣往東七十里至山塘舖本府樂平縣交
界
一東河水路自縣往東一百六十五里至金魚灘本府
浮梁縣交界一南河水路自縣一百里至本府樂平
縣水路交界一西河水路自縣六十五里至鄱湖口
棠隂寨南康府都昌縣交界一自堯山一百三十里
至石門江南池州府建德縣交界
餘干縣
在府南一百二十里廣一百二十里袤二百五十里
一東陸大路自縣四十里至古樓舖本府萬年縣交界
一西陸大路自縣六十九里至潤陂舖南昌府進賢
縣撫州府東鄉二縣交界一南陸大路自縣七十里
至本府安仁縣交界
一水路自龍津驛往上六十里至本府安仁縣交界一
自龍津驛四十里至瑞洪汎南昌府進賢縣交界一
自同口灘往府五十七里至石潭寺本府鄱陽縣交
界
樂平縣
在府東一百二十里廣二百五十里袤一百四十里
一東陸大路自縣東門一百里至水口廟本府德興縣
交界一西陸大路自縣西門四十里至山塘舖本府
鄱陽縣交界一南陸大路自縣南門三十里至庫前
村本府萬年縣交界
一小陸路自縣東門七十五里至戴家寨本府德興縣
交界一自縣往東五十里至秧坂廣信府弋陽縣交
界一自縣往西三十五里至大橋本府鄱陽縣交界
一自縣往南二十五里至新興舖本府萬年縣交界
一自縣往北二十五里至南村嶺本府浮梁縣交界
一水路自縣官路口五十五里至石鎮街本府鄱陽縣
交界一自官路口由垻口渡九十四里至戴村本府
德興縣交界
浮梁縣
在府東一百八十里廣一百八十里袤一百八十里
一東陸大路自縣東門一百五十里至黃竹嶺江南徽
州府婺源縣交界一南陸大路自縣南門六十五里
至澆嶺江南徽州府婺源縣交界一西陸大路自縣
西門五十五里至界牌舖本府鄱陽縣交界一北陸
大路自縣北門一百一十里至苦竹坑江南徽州府
祁門縣交界
一小陸路自縣南門渡四十里至柳家莊本府德興縣
交界一自縣往北一百十五里至桃樹鎮嶺江南池
州府建德縣交界一自西門四十五里至洗馬橋本
府鄱陽縣交界
一水路自縣東門往上由青峯渡六十五里至到湖江
南徽州府祁門縣交界一自縣南門渡往下四十八
里至官莊金魚灘本府鄱陽縣交界
安仁縣
在府南二百一十里廣四十里袤九十里
一陸大路自縣東榮祿堡二十里至廣信府貴溪縣交
界一自縣孟津門過渡二十里至大橋舖撫州府東鄉交界
一陸小路自縣西門一十里至古鎮橋本府餘干縣交
界一自縣北門三十里至牧羊舖本府萬年縣交界
一水路自縣孟津渡往上二十里至東溪渡廣信府貴
溪縣交界一自孟津渡往下十里至炭埠本府餘干
縣交界
德興縣
在府東二百四十里廣一百四十里袤一百二十里
一東陸大路自縣東門八十五里至白沙舖浙江衢州
府開化縣交界一南陸大路自縣南門八十五里至
漆江鎮廣信府弋陽縣交界一西陸大路自縣西門
三十里至水口廟本府樂平縣交界
一東陸小路自縣東門由北嶺三十里至李村江南徽
州府婺源縣交界一東南陸小路自縣南門七十里
至鄭家坊廣信府上饒縣交界一西南陸小路自縣
出南門十八里至戴家寨本府樂平縣交界一西北
陸小路自縣出北門二十五里至柳家莊本府浮梁
縣交界
一水路自縣出北門五十二里至海口村江南徽州府
婺源縣交界一自大河往下二十里至戴村本府樂
平縣交界
萬年縣
在府東南一百二十里廣八十里袤七十里
一東陸大路自縣經普德橋八十里至百丈嶺廣信府
貴溪縣交界
一小陸路自縣往東南四十四里至嵨源廣信府貴溪
縣交界一自縣往東北五十里至河橋廣信府貴溪
縣交界一自桐鶴村分路二十三里至石下村廣信
府弋陽縣交界一自縣往西三十七里至古樓埠本
府餘干縣交界一自縣往北由南石舖四十三里至
庫前村本府樂平縣交界一自曹坊村四十五里至
新興舖本府樂平縣交界一自縣往南六十六里至
牧羊舖本府安仁縣交界
南康府(星子縣附郭)
古無城宋淳祐間知軍方岳築土城五里二十步為倉
步滙澤門于東臨津彭蠡福星門于南建昌門于西
五老門于北潯陽門于東南水門于西南未訖役而
卒元增置水軍上萬戶府領兵鎮禦至正間徐壽
輝率衆攻掠遂為所陷明初亦無城至正德六年
知府陳霖乃鑿石城之計周千丈高二丈石高一丈
五尺廣三丈上甃以磚環以箭臺三十二所為門五
東潯陽南彭蠡西建昌北匡廬小西星子巡撫孫燧
巡按屠僑咸佐成之大學士費宏記十五年知府張
愈嚴復鑿池為隍深一丈五尺闊二丈嘉靖間巡撫
胡松閱視東隅低頽拓而增之四十三年知府于聞
復鑿城西南為小南門崇禎六年巡撫解學龍增高
城三尺傍城引水于濠以環之城内浚井王思任銘
焉
國朝康熙三年總督張朝璘改并城垜重建五門城樓
都昌縣
舊城在王市鎮唐大歴中遷治今址無城明正德間
知府陳霖建議築城請于巡撫孫燧以寧藩兵變中
止嘉靖十九年知縣楊昱經理城址三十八年巡撫
何遷檄知府吳炳庶推官何价知縣林貴兆董其役
工未竟各遷去四十一年春霖城圮巡撫胡松移文
知縣周希韶甃築告成周迴九百零五丈五尺高二
丈厚與高等為門六曰明庶陽亨承恩大有禮賢拱
辰門樓六座兵馬廳五所窩舖二十編修萬浩記之
萬歴三十八年知縣鄭洪圖于陽亨門建大觀樓壯
麗與門稱崇禎十一年知縣楊寅旭增修更門名東
靈曜南來薰西南襟帶正西安阜西北寳成北芙蓉
國朝仍舊制康熙二十一年水圮知縣曾王孫修葺
建昌縣
舊無城明正德十三年知府陳霖建議巡撫孫燧發公
帑知縣方鐸先為四門以土築城嘉靖十一年壬子
倭亂當事者以緩急議攻守建昌縣屬鄱湖上游尤
當急者二十年巡撫胡松檄署事同知楊侃以石築
城為門四曰朝宗仰止在川拱辰為敵臺三十六水
門二斗門一曰金帶南北延袤三百丈東西倍之踰
年工成尚書張鏊記崇禎十六年知縣喻琦慶增修
國朝如舊制
安義縣
明正德十三年始立縣巡撫孫燧委通判蔡讓知縣王
軾築城周迴七百八十丈高一丈六尺廣五尺隍深
一丈二尺門四曰向陽永安文明迎恩覆以樓會宸
濠兵起十五年通判林寬署縣事修築猶未竟十六
年推官張哲知縣熊价奉巡撫鄭岳檄重築完工嘉
靖三十七年西門圮知縣高暘𥙷甃以石建樓其上
有記崇禎十三年知縣張士亨增高城堞
國朝順治十六年知縣王宗聖重修有記康熙元年知
縣毛天麒修北門城樓五年知縣魏濟衆修東門城
樓七年知縣陳㻶修西南二門及窩舖垜口
疆域
南康府
廣二百六十里袤一百七十里東至饒州府鄱陽縣界
二百里西至九江府德安縣界六十里南至南昌府
新建縣界一百二十里北至九江府德化縣界五十
里由府治至省城二百里(路程細數詳各縣)
星子縣
附郭廣九十里袤一百九十里
一西陸大路自縣西門五十六里至界牌嶺九江府德
安縣交界
一陸小路自隘口分路往北五十里至康陽坂九江府
德化縣交界一自敬思港過渡往西南至七里堘本
府建昌縣交界一自縣出北門三十五里至德星舖
吳障山九江府德化縣交界
一水路自縣南門過鄱陽湖水面二十里至龍王廟本
府都昌縣左蠡舖交界一自縣東門外四十里至狗
頭石九江府德化縣交界一自縣南門外四十里至
南昌府新建縣焦尾洲交界
都昌縣
在府東八十里廣一百六十里袤一百二十里
一東陸大路自縣東門八十一里至章田舖饒州府鄱
陽縣交界一西陸大路自縣西門由長嶺舖五十里
至本府星子縣交界
一陸小路自井田舖分路往北五十里至西陽橋九江
府湖口縣交界
一水路自縣南門外團山往東九十里至棠隂寨饒州
府鄱陽縣交界一自縣南門二十里至松門山西鄱
湖南昌府新建縣交界一自縣南門外三十里至左
蠡汛往東又三十里至屏峯山九江府湖口縣交界
建昌縣
在府西南一百二十里廣一百二十里袤七十里
一東陸大路自縣東門四十里至豐安村舖南昌府新
建縣交界一南陸大路自縣南門張家埠五十五里
至鄔溪舖本府安義縣交界一北陸大路自縣北門
四十里至米嶺舖九江府德安縣交界
一小陸路自縣西門一百七里至磨刀嶺南昌府武寧
縣交界一自縣北門五十里至七里堘本府星子縣
交界
一水路自縣東門一百里至蘆潭汛渡口南昌府新建
縣吳城鎮交界一自縣南門外逆流一百一十里至
河撫南昌府武寧縣交界一自縣小南門往上一百
七十里至閔埠本府安義縣交界
安義縣
在府西二百里廣六十里袤七十里
一西南陸大路由龍津渡十五里至筲箕舖南昌府奉
新縣交界一北陸大路自縣北門三十里至鄔溪舖
本府建昌縣交界
一小陸路自縣西門五里至齊頭山南昌府靖安縣交
界一自縣東門五十里至石鼻舖南昌府新建縣交
界
一水路自縣南門外龍津埠三十里至閔埠本府建昌
縣交界一自龍津埠往上至故埠河南昌府奉新縣
交界一自龍津埠往西北五里至桐城埠二里至姚
灘南昌府靖安縣交界
九江府(德化縣附郭)
舊傳築於漢灌嬰又云九江王英布所築興廢不一劉
宋昇明間左中郎將周山圖造樓櫓立水柵宋開寳
九年曹翰屠江州墮其城七尺開禧間守臣俞崇龜
重築元總管李黼重修明洪武二十二年調官
軍陸旺等設直隸九江衛城凡東西廣五里南北廣
四里周十里一百七十八步高一丈七尺為門五東
磐石南近恩西盆浦北望京東北福星礮樓四警舖
二十有八永樂十年知府孔復指揮鍾信環甓甃之
宣德間知府余福指揮蕭儀孫逵成化間知府蘇致
中指揮孫睿弘治間知府童潮指揮邵暹前後葺治
正德六年兵備洪顯知府李崇正加高三丈十四年
宸濠兵亂殘毁知府王念葺之嘉靖三年雨圯兵備
謝迪修築七年知府馮會加高三丈
國朝如舊制
德安縣
舊無城明正德十年知縣陳錦始築土城高丈許周三
里門五東寅賓南鎮雅西義豐北迎恩又小西門後
東南圯於水嘉靖十二年知縣劉東議築石城不果
二十六年知縣蔡元偉上修城議亦以財乏中止四
十年雨圯知縣殷乾重修
國朝如舊制
瑞昌縣
舊無城明正德八年知縣黃源大請於總制陳金始築
土城周圍七百餘步高一丈四尺厚六尺為門四東
安市西歸陽南仙湓北金露溝塹環之又為水洞門
依河為險凡歸義王仙洪陽之水滙於堰上自西迤
邐而東環繞縣治踰年告成知府黃相記之萬歴間
通判葉朝榮署縣事見水勢逼城掘高家港引河南
徙
國朝初年土寇陷城康熙九年知縣江臯詳請濬河故
道築堤障於南引水繞城縣仍據險
湖口縣
自南唐設縣負山險無城明嘉靖初副使謝迪既城彭
澤遂及湖口度地計工知縣徐欽興築未就三十四
年知縣林高崗設五門曰寅賓振武觀瀾通濟迎春
然非久安計三十七年巡撫何遷巡按徐紳檄縣令
沈詔自下鐘山麓壘石奠基隨水周迴長一千丈高
一丈五尺厚如之增二門曰仰宸利涉建樓設舖祭
酒鄒守益記之崇禎九年知縣陳文德加高
國朝順治二年知縣黃基昌修葺康熙三年知縣范之
煥增修
彭澤縣
南面臨江舊有土城久圮明正德間流賊掠沿江郡縣
知縣何士鳳乃列柵守之嘉靖三年副使謝迪檄知
縣李孟熹易築磚城亘長一百七十五步高七尺闊
五尺門二曰大觀拱辰六年知縣柯遷復補築之環
山左右凡可通人跡者悉壘石為堞加二門曰賓日
文明萬歴間署印通判葉朝榮更增高之
國朝如舊制
疆域
九江府
廣五百四十里袤一百五十里東至江南東流縣界三
百七十里西至湖廣興國州界一百七十里南至南
康府建昌縣界一百五十里北至江即湖廣黃梅縣
界自府治至省城三百里(路程細數詳各縣)
德化縣
附郭廣一百二十里袤一百二十里
一東陸大路自縣東門六十里至南湖嘴對江本府湖
口縣交界一西陸大路自縣西門龍開河過渡四十
里至洗心橋本府瑞昌縣交界一西南陸大路自縣
西門潯陽驛八十七里至潘溪河本府德安縣交界
一自通遠驛分小路往東二十三里至康陽坂南康
府星子縣交界一北陸大路自縣北門渡洋子江北
岸清江鎮四十里至孔壠驛湖廣黃州府黃梅縣交
界
一西陸小路自縣西門龍開河過渡七十五里至潘溪
河本府德安縣交界一南陸小路自縣小南門三十
里至吳障山南康府星子縣交界一東陸小路自縣
往東四十里至大姑塘對江本府湖口縣交界
一水路自縣西門洋子江往上七十里至城子鎮本府
瑞昌縣交界一自洋子江往下五十里至南湖嘴本
府湖口縣交界一自南湖嘴分河往上四十里至狗
頭石南康府星子縣交界
德安縣
在府南一百二十里廣一百五里袤六十二里
一東陸大路自縣東門過渡十五里至界牌嶺南康府星
子縣交界一西陸大路自縣西門六十五里至布袋
嶺本府瑞昌縣交界一南陸大路自縣南門二十里
至米嶺舖南康府建昌縣交界一北陸大路自縣北
門二十五里至潘溪河本府德化縣交界
一水路自縣南門傍小河一條往上十里至烏石門水
發源又自南門往下十五里至敬思港南康府星子
縣交界
瑞昌縣
在府西九十里廣七十里袤八十里
一東陸大路自縣東門望僊橋三十里至洗心橋本府
德化縣交界一西陸大路自縣西門黃甲橋三十里
至界首舖湖廣武昌府興國州交界一自黃甲橋分
小路往西八十里至肇城湖廣武昌府興國州交界
一南陸大路自縣南門五十里至布袋嶺本府德安
縣交界一北陸大路自縣北門四十五里至馬頭抵
大江湖廣黃州府廣濟縣武穴鎮交界
一西南陸小路自縣西門黃甲橋七十五里至雙溪南
昌府武寧縣交界
一水路自縣出北門往北四十里至下巢湖湖廣黃州
府廣濟縣武穴鎮對江岸交界一自馬頭汛分水路
往下二十里至城子鎮本府德化縣交界
湖口縣
在府東六十里廣六十里袤一百四十里
一東陸大路自縣東門由小嶺五十三里至西洋橋南
康府都昌縣交界一自縣東門二十三里至石澗舖
本府彭澤縣交界一西陸大路自縣西門由虹橋往
西上鐘山對江南湖嘴岸本府德化縣交界
一東陸小路自東門由大嶺三十里至塘山本府彭澤
縣交界
一水路大江自縣西門往上對江十里至南湖嘴本府
德化縣交界一自縣西門忠臣廟往上進鄱陽湖口
二十里至鞵山本府德化縣交界又往東四十五里
至屏峯山南康府都昌縣交界一自縣出西門忠臣
廟往下三十五里至時家渡本府彭澤縣交界
彭澤縣
在府東一百五十里廣一百二十里袤一百里
一南陸大路自縣南門六十里至石澗舖本府湖口縣
交界一北陸大路自縣北門往東北四十里至響水
磯江南池州府東流縣交界
一東陸小路自縣東門六十里至下隅坂江南池州府
建德縣交界一西陸小路自縣西門鏡子山過渡三
十里至塘山本府湖口縣交界一南陸小路自縣南
門八十里至肖家嶺饒州府鄱陽縣交界一北陸小
路自縣北門三十里至馬當鎮江南池州府東流縣
交界
一水路大江自縣出西門往上三十五里至時家渡本
府湖口縣交界一水路分東自縣北門三十一里至
周家湖江南池州府東流縣交界
南安府(大庾縣附郭)
宋淳化間始築城制猶卑薄淳熙間知軍管銃增高之
嘉定十二年知軍劉強學請更增築方鳩工以調去
知軍尚振英繼葺之未久而輟明年知軍陳疇完其
工延袤凡十里五步環城浚池自為記元至正壬
辰同知薛理始築今城明正統十四年石溪寇作
鎮守侍郎楊寧奏準修理景泰中巡撫韓雍繼完厥
工雨圯復檄千戶夏忠補葺周圍四里一百三十步
高一丈三尺廣一丈濠深五尺廣一丈警舖三十四
為門四曰宣化朝天就日寳豐弘治十三年知府鄭
正德九年知府季斆先後加築萬歴二十五年知府
杜伸重修水南城在章江南與府城夾江而峙嘉靖
四十年流寇行掠知府吳炳庶知縣文體義議水南
另建一城巡撫吳百朋疏請給官帑築之計長四百
二十四丈高一丈五尺為門四俱覆以樓東岱門南
嶠門西峘門北鰲門萬歴間署縣同知徐元𤾉修之
國朝康熙四十八年署篆同知遲維璽重修
按府志尚有新田城鳳凰城楊梅城小溪城峯山
城九所城皆明嘉靖四十四年鄉民避寇建以自
衛者
南康縣
舊在今縣治西南宋紹定戊子南安洞寇作亂民苦竄
徙邑令戴翼始謀築城甃以石周八百二十有八丈
翼自為記寳祐間縣令梁峴修之元至順間縣尹
秦濟亨重修明初山賊曠必隆者焚蕩一空弘治
九年知縣周怡始申請巡撫金澤兵備張璁築之廣
袤計五千八百四十七丈高一丈八尺厚一丈三尺
為四門僉事蘇葵記正德六年雨圮知府季斆委通
判李鎰增築嘉靖九年知縣鄭衷於東南隅增開便
民門郎中劉寅記
國朝順治十四年知縣鄭思魯重建城樓康熙三年知
縣陳暉重修西門城樓火四十四年知縣申毓來捐
新之
上猶縣
舊無城宋紹定壬辰邑令胡泓始築城鑿池建四門元
時圮明洪武初鎮撫胡海因泓舊址築之南濱江
東西北三面有隍歲久復圯惟北門城樓存成化初
知縣董瑄鄭璽相繼欲新之未就弘治二年知縣章
爵乃底績周圍四百三十七丈高一丈七尺濠闊四
尺深八尺四門各建樓僉事黃仲昭記正德四年知
府季斆行推官張霆增高五尺知縣姚義於東門外
增月城嘉靖十七年大水西城圯知縣谷同補築後
知縣胡鑰胡鎬相繼修葺崇禎三年知縣董以道奉
檄增修
國朝康熙三十一年水圯邑人蔡熙隆等倡捐典史王
道隆監修之三十四年知縣章正萼重修門樓
按縣志營前城即太傅營在縣治西北一百里明
正德間生員蔡元寳等因地接郴桂易於藏奸築
城自守嘉靖三十一年以廣賊流劫重修之
崇義縣
明正德十二年巡撫王守仁平輋寇後奏請立縣築城
十三年起工以南康縣丞舒富董其役周圍五百丈
高一丈七尺闊一丈設四門曰朝陽永安太平迎恩
各覆以樓東北臨溪西南鑿濠十四年以霪雨傾頽
副使王度委縣丞雷仁補完萬歴四十一年知縣林
際春重修之崇禎八年知縣葉元芳闢東南文昌門
有記
國朝康熙三十五年北門樓火知縣張為煥重建
疆域
南安府
廣七百九十里袤七百七十里東至贑州府贑縣界一
百八十里西至廣東韶州府仁化縣界一百八十里
南至廣東南雄府保昌縣界二十五里北至吉安府
龍泉縣界二百八十里自府治至省城一千二十里
大庾縣
附郭廣二百六十里袤五十里
一東陸大路自縣東門雙牌舖八十里至青泥舖本府
南康縣交界一南陸大路自橫浦橋四十里至梅嶺
廣東南雄府保昌縣交界
一小陸路自縣往西由浮江隘一百三十五里至廣東
韶州府仁化縣長江交界一自縣往北由湯坪嶺二
十五里至義安舖本府崇義縣交界
一小水路自崇義縣聶都發源起二百三十里至本府
南康縣水路交界
南康縣
在府治東一百三十里廣九十里袤二百二十里
一東陸大路自縣東關外渡口六十里至五總舖贑州
府贑縣交界一西陸大路自縣西門通粤橋四十里
至青泥舖本府大庾縣交界
一小陸路自縣南門外過渡三十里至迴堡贑州府信
豐縣交界一自縣往西五十里至下角嶺本府崇義
縣交界一自縣往北一百里至大回嶺本府上猶縣
交界
一水路自縣南關往西上由小溪驛九十里至窩坑塘
本府大庾縣交界一自小溪驛往東下五里至兜口
塘汛九十里至歐潭贑州府贑縣交界
上猶縣
在府治東北二百里廣一百二十里袤九十里
一東陸大路自縣東門猶口橋四十里至大回嶺本府
南康縣父界一西陸大路自縣往西由梅田&KR2121;一百
五十里至湖廣桂東縣沙嶺坳交界
一小陸路自縣往南四十里至茶瓶坳本府崇義縣交
界一自縣往北田九十里至白雲嶺吉安府龍泉縣
交界
一小水路自縣治石人背渡四十里至南北村渡大回
水本府南康縣交界
崇義縣
在府治北一百里廣二百七十里袤九十里
一南陸大路自縣南門一百里至湯坪嶺本府大庾縣
交界
一小陸路自縣往西南一百十五里至百擔坵湖廣郴
州府桂陽縣交界一自縣往西七十里至茶瓶坳本
府上猶縣交界一自過步分路一百三十里至截龍
湖廣郴州府桂陽縣交界一自縣往西北一百五十
里至山坑吉安府龍泉縣交界一自縣往東一百二
十里至角嶺本府南康縣交界
一小水路自縣治東南發源一百二十二里至下角嶺
本府南康縣陸路交界
贑州府(贑縣附郭)
晉永和五年郡守高琰始建于章貢二水間義熙中徙
贑水東南宋為南康國城于雩都梁承聖初復故處
唐刺史盧光稠始拓其南鑿址為隍三面阻水
宋熙寧中州守劉彝始開水窗三時啟閉以防水患
州守孔宗翰甃以石上峙八境臺後守趙繼善高䕫
楊長孺鄭性之相繼葺之元時圮至正癸巳監郡
巴罕薩里重修戊戌陳友諒陷城其將熊天瑞亦加
修理明初吳二年乙巳指揮楊廉修城倚二水為
隍其形三隅南衍而北銳圍十三里共二千五百十
二丈高三丈舊十三門今開者五東百勝南鎮南西
西津北湧金東北建春各建樓其上自西津門起至
鎮南門有濠長五百五十二丈又自南門至百勝門
計三百八十五丈闊凡十三丈深淺不等正德間巡
撫周南加繕治十三年雨圯知府邢珣白巡撫蔣昇
王守仁兵備楊璋修補完整明年復圮兵備王度檄
知府盛茂重修嘉靖十三年巡撫陳察重修之羅欽
順鄒守益各有記三十五年大水圮知府王春修之
萬歴間巡撫李汝華孟一脈知府陸化淳楊瑩天啟
間知府余文龍前後修葺崇禎間巡撫王之良增高
三尺
國朝順治初各城樓俱焚十二年知府郎永清修復康
熙十五年巡撫佟國禎修葺四十三年水圮知府朱
光圉倡修
雩都縣
唐始遷今治立土城唐末城圯宋紹興乙丑縣令劉
藻因舊土城增砌以磚尋被水圮開禧丁卯縣令趙
希閔補築紹定間縣令鄧仲度復修元至正癸巳
通判王榮忠署縣仍舊基修築圍五里高一丈三尺
建六門東迎曦西登豐南通津北望雩東南雩壇西
北小西上各建樓南臨大江三面為隍闊一丈五尺
工將訖梅賊奄至遂廢明成化二十一年參政秦
民悅檄知縣崔珒修之弘治二年副使張璁建城樓
五座知縣黃文鉞建警樓二十八間正德六年知縣
劉天錫增高三分之一嗣後知縣嚴鑾署縣主簿梁
珩嘉靖間典史郭尚逵署縣通判韓恩修之繼圯於
水知縣羊修補築黃弘綱記萬歴間知縣劉昌祚楊
遇黃應元先後修葺崇禎十三年知縣鄭楚勲增築
之十六年知縣張魯傳築敵樓一座
國朝順治十六年知縣李佑之修城樓康熙四十三年
知縣盧振先修葺
信豐縣
宋以前無考嘉定三年知縣萬億仍舊基修築圍五百
四十九丈建門六東拱日西禾豐北朝天南民信西
北清平東北安定歲久圮明洪武二十二年千戶
汪淵仍舊加修高一丈五尺建警舖一十四間成化
元年知縣李玉增築二十三年丁未山賊破城巡撫
金澤兵備張璁檄知縣倪俊修葺正德九年巡撫周
南檄知府朱諫增修嘉靖十六年水圯知縣徐鑾修
之二十三年巡撫虞守愚檄知縣沈學重修崇禎十
四年知縣王六如增高五尺濬濠廣五尺深半之
國朝順治七年雨圮知縣吉允迪補築十二年知縣陳
誥十四年知縣楊宗昌相繼修葺康熙三年知縣張
繼掄增修敵樓十五年知縣劉治國增堞濬濠
興國縣
舊無城元至正壬辰贑州路判官王榮忠署縣始拓地
築城圍五里計四百四十五丈高一丈三尺闊一丈
東南阻水西北為隍廣一丈五尺深三尺有竒長二
里三十步門六今開者四東興教西惠化南奉符北
泰和歲久圮明成化二十一年巡撫閔珪知府李
璡檄知縣達泰重修弘治六年巡撫金澤檄知縣陳
壽增建警舖十八年知縣曾選修葺正德五年流賊
破城署縣推官黃紋重修十三年雨圮巡撫王守仁
檄知府邢珣修之嘉靖以後知縣李菽易道源李應
龍何應彪王芮吳宗周蔡鍾相繼修之
國朝順治五年山寇破城署縣守備李若垠修葺十四
年水圯知縣黃之麟補築康熙十六年水圮知縣黃
惟桂捐修四十三年洪水潰決城圯什之五知縣張
尚瑗捐俸修復自為記
寧都縣
唐太和六年知縣王揆始築子城周顯德五年知縣章
仁績增修宋建炎中寇燬紹興初縣令劉僅重築
慶元初知縣傅夢泉謂城門弗端徙於正南紹定六
年攝令趙紃夫大修之城完而寇至民賴以守元
延祐乙卯重修至正丙戌邑民曾志遠等募勸重修
高二丈圍七百六十五丈為門六東通濟迎旭西登
豐秋成南文明北鎮安濠廣二丈五尺深五尺明
正統十四年知縣周昂重修成化初僉事陳騏檄同
知程□建門樓董越記二十年知縣金瀾增建正德
六年兵備王秩檄縣加高之十一年雨圯通判莊潤
補築十三年知縣王天與復加高之萬歴十年山寇
越城署縣王繼明增高三尺崇禎間邑人温國竒等
倡建新城自五年至九年而工畢為門七曰長庚拱
辰拱秀德義陽和朝陽集賢合舊城六門凡十三門
國朝如舊制
會昌縣
宋紹興間縣令黃鉞始築圍二里五十步高一丈五尺
三面阻水南為濠廣十丈深六尺長一里五十步
明洪武二十二年千戶彭英增拓之上建樓四舊門
六元時塞小南小西二門存其四曰雙青麗澤鎮湘
臨清敵臺二座副千戶牛壽增高五尺正德七年副
使王秩檄知縣林信主簿孫鑑重修嘉靖間水圮知
縣陳仕修之萬歴間知縣冒夢齡加葺
國朝順治五年山寇據城半就傾圮七年知縣王洵修
之自為記康熙十年知縣王凝命補葺四十五年水
圯知縣董霔修之
安遠縣
舊無城明洪武間知縣周泰指揮張可始築土垣以禦
廣寇經雨久圮成化二十一年知府李璡加木柵以
固之弘治四年兵備張璁知府周鳳檄知縣甘文紹
課民陶甓為城高一丈七尺有竒廣一丈三尺圍四
百餘丈池深五尺廣一丈一尺門三曰迎薰拱極賓
陽門外環以月城建樓曰鎮山警舖十二正德十三
年雨圮巡撫王守仁知府邢珣檄知縣鄧守重修嘉
靖四十年知縣石廩增高之四十四年雨圯知縣李
多祚重修萬歴五年兵憲向程增築崇禎元年城為
了婆賊所破虔督潘曾紘捐俸二千兩委署印同知
謝時旦增築之凌于崶記
國朝康熙十八年雨圯二十年知縣于作霖捐修
瑞金縣
建始失考元至正癸巳判官王榮忠修築圍三百三十
丈高一丈六尺東阻貢水南阻綿水西北為隍延袤
二里廣一丈深七尺明初吳元年甲辰千戶鎦廣
重修成化間參政張琳檄知縣方瑛展拓城基未就
弘治三年副使張璁委推官張巘千戶李宣訓導陳
璇等陶甓修砌圍五里城門四朝陽觀瀾抱秀朝闕
皆建樓其上羅璟記正德元年雨圯副使陳恪檄署
縣杜偉修之巡撫周南檄知縣林禋又增築之九年
雨圮知縣葉繼本重修十三年復圯知縣鮑珉重修
嘉靖十九年又圮巡撫李顯檄知縣王釴以石砌築
明年知縣趙勲重修東西北三門三十七年知縣程
宗舜增高三尺隆慶五年知縣吕若愚闢一門曰宣
文萬歴間水圮巡撫秦燿檄知縣喬杞復修
國朝如舊制
龍南縣
宋隆興元年知縣段秀實始築土城高一丈圍三百五
十丈濠深五尺闊倍之建四門塞其北止開三門
明洪武十五年廣寇破邑城圯成化元年巡按陳
選檄知縣謝澤課民陶甓為城高一丈五尺廣一丈
二尺圍四百二十丈建城樓三座弘治元年閩寇復破
城知府李璡署縣郭榮華葺治建警舖二十二濬濠
設三石閘以瀦水教諭楊拱記次年知縣張文增修
之正德七年寇起通判徐珪增高城垣五尺九年東
門樓圮知縣李聰重建十三年復圮巡撫王守仁知
府邢珣給官帑令推官危壽修之嘉靖二十九年雨
圮過半巡撫陶諧命同知伍佐補築萬歴三年知縣
王繼孝重修自為記崇禎九年巡撫潘曾紘命署縣
譚心學大擴其制為門六十三年知縣卓震又增高
焉
國朝順治五年流賊破城六門俱燬七年知縣賈程誼
十三年知縣高光國次第修之康熙三十三年大水
城圮知縣鄭世逢修復
石城縣
舊無城宋建炎末寇警邑人陳皓與知縣徐惠迪謀築
土城建五門明洪武初知縣虞德源修而復圮正
統間破於閩寇成化二十三年知縣聞韶循舊址改
築未竣調任去署縣李寬訖工圍五百四丈高一丈
三尺廣一丈東南阻大溪自西迤北鑿濠為門五曰
阜康清遠環秀望仙安仁弘治四年副使張璁檄推
官張憲增高三尺十八年副使陳恪檄通判謝珪復
加三尺正德六年副使王秩檄經歴周元壽又加高
四尺尋雨圯知縣錢季玉修完十二年又雨圯巡撫
王守仁重築建西南二門城樓嘉靖三十五年洪水
瓌城知縣成宗曉復修
國朝順治六年城為流賊所破又明年水圮八年知縣
董應譽修之自為記十一年知縣郭堯京再修康熙
四十六年知縣陳嘉改修南門
定南縣
明隆慶三年知府黃扆奉巡撫張翀檄度地築城周圍
二百丈有竒高一丈二尺廣七尺為門三曰迎陽平
成豐阜各覆以樓北無門亦立一臺覆以樓南城舊
有民塘濬以為池萬歴五年巡撫江一麟增拓其制
十年水圯知縣劉世懋重修崇禎十五年知縣鄺賢
禎增加城堞
國朝順治初為山賊所燬十四年知縣祝天壽重建城
樓康熙十五年坊賊破城焚燬二十年知縣林銑孕
捐俸重修三十六年知縣吳邇立復修
長寧縣
明萬歴三年知府葉夢熊奉巡撫江一麟題準建縣檄
知縣沈文淵築城周迴四百六十二丈九尺高一丈
八尺門四曰春旭弦歌阜成陽和覆以敵樓崇禎九
年加高四尺
國朝順治四年粤寇圍城知縣錢竒加築康熙九年雨
圮知縣井廞重修
疆域
贑州府
廣四百九十里袤六百六十里東至福建汀州府長汀
縣四百六十里西至南安府南康縣三十里南至廣
東韶州府翁源縣五百二十五里北至吉安府萬安
縣一百三十五里自府治至省城一千二百里(路程細數
詳各縣)
贑縣
附郭廣一百一十里袤二百六十五里
一東陸大路自縣東門過渡一百七里至峽口舖本府
雩都縣交界一自江口舖分路往西一百五里至窖
塘本府興國縣交界一西陸大路自縣西門過渡一
百四十五里至土扶舖吉安府萬安縣交界一南陸
大路自縣南門五里亭九十五里至坳頭舖本府信
豐縣苦竹垇交界一自縣南門過河南橋二十里至
五總舖南安府南康縣交界
一水路自東門東河贑關往上六十八里至峽口本府
雩都縣交界一自信豐江口往右九十里至烏漾灘
本府信豐縣交界一自興國縣江口往左七十里至
石窖灘本府興國縣交界一自西門西河贑關往上
四十里至歐潭南安府南康縣交界一自西門由龜
角尾一百十里至良口市吉安府萬安縣交界
雩都縣
在府東一百五十里廣一百里袤一百七里
一東陸大路自縣東門慧明山五十五里至路口逕本
府瑞金縣交界一南陸大路自縣南門過渡七十里
至乂干舖本府會昌縣交界一西陸大路自縣西門
生佛寺六十里至峽口舖本府贑縣交界一北陸大
路自縣北門接龍菴一百二十里至黃沙舖本府寧
都縣交界
一自葛垇舖分小路往左三十里至蓮花山本府寧都
縣交界一自三觀舖分小路往左六十里至公布小
羅本府興國縣交界
一水路自南門下河七十五里至峽口本府贑縣興國
二江口交界一自南門下河往上三十里至齊毛塘
本府會昌縣交界一自白口塘往左一百三十里至
曲陽江本府寧都縣交界
信豐縣
在府東南一百七十五里廣二百七十五里袤一百四
十五里
一東陸大路自縣東門嘉定橋一百二十五里至重石
堡本府會昌縣交界一南陸大路自縣南門一百七
里至東坑本府龍南縣交界一自楊馬舖三十里至
内江本府定南縣交界一北陸大路自縣北門迎恩
橋四十里至苦竹垇本府贑縣交界
一小陸路自縣東門六十里至大湖墟本府贑縣交界
一自縣東門一百里至平坑本府安遠縣交界一自
縣西門八十里至柯木垇廣東南雄府保昌縣交界
一自縣西門五十里至嶇嶺南安府南康縣交界
一水路自東門往下四十里至烏漾灘本府贑縣交界
一自東門往上二百里至張公廟本府龍南縣交界
一自縣北門往上一百三十里至分水垇廣東南雄
府保昌縣烏逕市交界
興國縣
在府東北一百八十里廣二百四十里袤一百六十里
一東陸大路自縣東門一百五十里至梅窖本府寧都
縣交界一自縣南門雙橋五十里至石院舖本府贑
縣石窖塘交界一自縣西門七十里至均村吉安府
萬安縣交界
一陸小路自縣北門七十五里至白羊垇吉安府泰和
縣交界
一水路自南門三十五里至石窖灘本府贑縣交界
寧都縣
在府東北三百六十里廣一百七十里袤三百十里
一東陸大路自縣東門七十里至白麻塘浮嶺本府石
城縣交界一南陸大路自縣南門八十五里至大栢
本府瑞金縣交界一西南陸大路自縣往西南四十
里至黃沙舖本府雩都縣交界一北陸大路自縣北
門八十五里至竹篙嶺吉安府永豐縣交界一自黃
溪村分路往左二十五里至梅窖本府興國縣交界
一小陸路自縣東門一百里至東龍本府石城縣交界
一自縣南門五十里至銅鉢山寺本府瑞金縣交界
一自縣西門三十里至蓮花山黃千嶺本府雩都縣
交界一自縣北門一百六十五里至土嶺撫州府宜
黃縣交界一自懷安舖往東北三十里至建昌府廣
昌縣秀嶺交界一自洛口村分路四十里至大樹嶺
撫州府樂安縣交界一自張天塘村分路往西北四
十五里至九子嶺建昌府南豐縣交界
一水路自縣東門外一百六十里至曲陽本府雩都縣
交界一自江口分河往上八十里至龍下渡本府石
城縣交界
會昌縣
在府東二百里廣二百二十里袤一百三十里
一東陸大路自縣東門過渡十里至本府瑞金縣交界
一西陸大路自縣西門往北六十里至重石堡本府
信豐縣交界一自縣西門八十里至油槽坳本府安
遠縣交界一南陸大路自縣南門九十里至盤古隘
本府長寧縣交界一北陸大路自縣北門過渡八十
五里至水頭堡乂干舖本府雩都縣交界
一陸小路自縣南門一百里至盤古隘分路往左二十
五里至上曾福建汀州府武平縣交界一自縣東門
往左七十六里至承鄉司本府瑞金縣交界一自縣
北門一百五里至五龍堡本府安遠縣交界
一水路自縣北門外六十五里至安遠舖本府安遠縣
交界一自縣東門五里排謝坊塘汛本府瑞金縣交
界一自縣往南一百三十五里至羊角水汛福建汀
州府武平縣交界
安遠縣
在府南三百四十里廣一百里袤一百九十里
一東陸大路自縣東門四十二里至大陽關本府長寧
縣交界一南陸大路自縣南門八十里至龍泉堡本
府定南縣交界一東陸大路自縣東門一百三十里
至油槽垇本府會昌縣交界一西陸大路自縣西門
塔下寺一百里至五龍堡本府會昌縣交界一自縣
西門六十里至坂石本府信豐縣交界
一小陸路自西門塔下寺往東南五十里至石背本府
信豐縣交界
一水路自西門塔下寺二百里至安遠舖本府會昌縣
交界
瑞金縣
在府東三百八十里廣一百里袤二百五里
一東陸大路自縣東門二十一里至大隘嶺福建汀州
府長汀縣交界一南陸大路自縣南門雲龍橋八十
二里至五里排本府會昌縣交界一西陸大路自縣
西門一百二十五里至路口逕本府雩都縣交界
一小陸路自縣往西南三十五里至黃安承鄉本府會
昌縣交界一自縣往西北八十二里至羅漢巖福建
汀州府長汀縣交界一自縣北門一百十里至蕉嶺
本府寧都縣交界
一水路自縣南門六十四里至謝坊塘本府會昌縣交
界
龍南縣
在府南四百一十里廣一百八十里袤一百三十五里
一東陸大路自縣東門五十里至關西本府定南縣交
界一南陸大路自縣南門一百五里至分水垇廣東
惠州府河源縣交界一北陸大路自縣北門四十里
至草嶺舖東坑本府信豐縣交界
一小陸路自縣西門一百三十里至東桃山廣東韶州
府翁源縣交界一自縣西門過渡一百四十里至樟
山峽頭嶺廣東南雄府始興縣交界一自縣南門一
百三十里至油潭嶺廣東惠州府龍川縣交界
一水路自西門白雀寺六十里至張公廟本府信豐縣
交界
石城縣
在府東北四百六十里廣七十五里袤一百四十里
一東陸大路自縣東門三十五里至大□橋福建汀州
府寧化縣交界一西陸大路自縣西門四十里至梅
坑舖浮嶺本府寧都縣交界
一小陸路自縣出西門四十里至東龍本府寧都縣交
界一自縣東門五十五里至福建汀州府寧化縣交
界一自縣南門九十五里至逕口福建汀州府長汀
縣黃竹嶺交界一自縣北門六十里至分水垇建昌
府廣昌縣鐵樹垇交界
一水路自西門七十里至龍下渡本府寧都縣合大江
定南縣
在府南四百六十里廣一百八十里袤一百八十一里
一東陸大路自縣東門一百八十里至小江廣東惠州
府龍川縣交界一南陸大路自縣南門一里至三台
山廣東惠州府和平縣交界一北陸大路自縣北門
一百八十里至内江堡本府信豐縣交界一自下歴
舖分路往東北四十里至神仙嶺本府安遠縣龍泉
堡交界
一小陸路自縣西門八十里至關西本府龍南縣交界
長寧縣
在府南四百二十里廣一百六十里袤二百六十里
一南陸大路自縣南門迴龍寺九十里至牛挨石廣東
潮州府平遠縣交界一北陸大路自縣北門東華山
五十里至盤古隘本府會昌縣交界一北陸大路自
縣北門六十里至大陽關本府安遠縣交界
一小陸路自縣東門大悲閣二十六里至分水垇廣東
潮州府平遠縣交界一自縣南門九十里至和尚逕
廣東惠州府興寧縣羅浮司交界一自縣西門九十
里至吉祥廣東惠州府龍川縣交界一自縣東門
九十五里至烏戰碑福建汀州府武平縣交界
江西通志卷六
