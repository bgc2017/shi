欽定四庫全書
江西通志卷十五
水利(二)
袁州府
宜春縣舊額詔恩鄉欽賢里(徐家坊塘楊羅佈塘)大安里(肻陂等有五)
茂材里(窰&KR0309;腦陂均陂合掌坑塘)合興里(長源陂□塘)仁孝鄉欽名
里(黃土陂等有四)徑化里(良陂塔下塘)歸化鄉湖溪里(增陂等有五粟源
塘)正平里(石虎陂等有五)宜化里(張舟陂等有六梅塘官塘)洪徑里(厮陂
等有五)大康里(源頭陂)化南鄉(都陂新車陂等二十冇一廣機塘泉塘等二十有二)
薦裏鄉(桐車陂社陂等三十有二豆麥塘)薦外鄉(下坊陂郎中陂等四十有一廟前塘
雞子坑塘等有八)再興里(山口陂胡家陂等有五羅坊界首二塘)常安里(施家陂等
有三)長平里(上車陂南道陂二十冇四泉坑塘)石裏鄉(前茅陂金山嶺下陂等十有五
柘源塘等有三)石外鄉(叔翁坑陂寶山橋陂等二十有八牛子塘大新塘官塘等冇九)
修仁鄉安豐里(扳陂等有三)奉化里(假溪白沙陂等有八)名得里(大陂
等有四)勸善里(龍鳳陂廣惠橋沙陂)福昌里(高官陂等冇三)修仁里(烏石
陂等冇三)温湯里(高陂等冇六)集雲鄉(白沙陂等有四)親仁里(黃江陂染山陂
等有八)建義里(澤陂)信義鄉禮成里(蕪宗陂姜安陂上林塘等有六)懷
寧里(黃家陂等有六廣基塘等冇六)得南里(石甕塘等有三)遷喬鄉禮泉里
(乾陂午路陂兩頭塘等有六)顯親里(速陂等冇三石湖塘江陂塘)甘泉里(紐塘陂
水塘荷塘等有七)興仁里(東曰蔣溪社塘西曰南門陂蹇塘)善和鄉歸得
里(楊陂等有三羅㘵塘等有三)興寧里(莊陂等有三龍塘切塘)楊東里(黃藍陂
謝家坊陂)名教里(窰前塘)安樂里(上曰井塘下曰鄒家坊陂安樂陂)陽西里
(龍羊陂黃㘵塘)化北鄉(歐陽陂安陂等三十有二輸塘新塘等一十有七)東外廂(郭家
坑塘)南外廂(油榨坑塘)南隅一圖(烏泥塘)北外廂一圖(上官蘭塘
後荒塘)二圖(兩路口塘)
分宜縣舊額神龍鄉(芒陂車陂等有九郭家陂堰大川圳堰等冇十西岡塘等有四)
新增(官陂等有三西峰堰等有五泉塘)招賢鄉(小陂石黃陂等十有五馬步堰)
新增(臘陂納陂等冇六東邊堰茶村堰等有七)豐樂鄉(泉陂梘江陂等冇四)新增
(赤口陂西片陂等有十麻田堰西坑堰等冇四)化全鄉(翦山陂山陂等有七新陂堰麻塘堰等
十冇一落星塘李子塘等冇五)新增(㣣村陂等有三山塘堰)儒林鄉(松陂龍江陂等
五十冇三大思塘羅思塘等冇六)彰善鄉(高陂檀山陂等六十冇二大塘圃頭塘等小有二)
新增(中木陂合源陂張家堰)文標鄉(舍陂黃竹陂等十冇一玉陂堰不離塘赤
溪塘等有六)新增(院下陂源江陂等有九下塘洞前二堰)挺秀鄉(南陂短陂等二十有
五西塘平塘等有五)新增(太源堰)旌儒鄉(席陂住陂等六十有二彭湖塘周湖塘
等有三十)新增(石陂堰大塘堰)清教鄉(小坑陂三江陂等六十有三白鳩塘呌塘等一十
有三)
萍鄉縣舊額平樂里(同車上陂等四映塘等有)懷信里(皂角陂等有三
路石塘等有五)仙居里(蔗樹陂等有三小塘大塘等一十有四)名教里(清江流陂
珣陂等一十有八山塘梅源塘等一十有四)惠津里(小水口陂等有六柏葉塘石竹塘)長
豐里(玖陂南木陂等二十有二夏家塘彭家塘等有六)清教里(水井陂林邨陂等一十有
六李株塘沙石塘等二十有一)昇平里(石陂坡田陂湖竹塘等有三)宣化里(磨陂
石虎陂等一十有六雙了塘長山塘等一十有四)積善里(元當陂向後陂等有五袁姓塘煙
塘等有九)東鄉里(苧陂袁陂等一十冇八城塘官家塘等一十有八)庭訓里(坐陂鍾家
陂等一十有三返車塘路行塘等二十有三)康樂里(馬陂早禾陂等一十有二沙石塘堰塘
等一十有一)新安里(興陂石陂等有六)宣風里(龍陂山泉陂等有二十蠶塘株木塘
等一十有四)金源里(小江陂房陂等有五)玉山里(林村陂雨田陂等有五汪家塘蘇
石塘等有五)唐昌里(干陂等有三潤塘横塘等有五)仙桂里(五陂魚陂等有五
南塘瞿塘等有十)崇賢里(桐車陂唐陂等有五浮塘石陂塘等有十)永平里(桐車陂觀
前陂等有八泉塘新塘等有五)清江里(許家陂小圳陂等有八)同唐里(荷陂樓陂
等有八清水塘等有三)萍實里(敷連陂助陂等一十有九嚴充塘秦家塘等有五)長平
里(湖陂小圳陂等一十有六早塘候塘惠塘等有六)金山里(桐陂纂陂小土塘堰塘)
大寧里(佘家陂大塘黃泥塘等有七)大安里(額缺)
萬載縣舊額懷舊鄉(龍江車陂南車陂澄渡陂等四十有二虎堰溉田三頃又殷家堰
小江堰三輪堰等二十有八赤硃塘涂泉塘鬼無塘荷花塘湴塘)歐桂西鄉(謝陂
高灣車陂牛車陂等二十有二弁堰溉田二十九頃四十畝小堰溉田三頃石堰溉田六頃黃
土堰溉田三頃黃上高堰溉田三頃社前堰溉田三頃八十畝又公堰抽堰等二十有六福塘溉
田三頃堰塘溉田十頃大塘羅塘)進城鄉(上梅堰溉田三頃下梅堰溉田七頃黎家
堰溉田三頃乾堰溉田四頃鯉堰溉田三十頃又羅家新堰濠堰等有十)萬載鄉(分堰溉田
七頃楊家堰溉田五頃枮堰溉田六頃新堰溉田七頃神堰溉田一十三頃茅堰溉田四頃
馬當堰溉田三頃十畝易公堰溉田一十頃四十九畝濠陂堰溉田四十頃池下丁姓修又潭堰
熟堰等十有一)歐桂東鄉(敖家堰田四頃六十畝蘭江堰溉田三頃五十畝羅家堰溉田
三頃五十畝潭頭堰澗洪堰堵堰龍𣲖堰)
李渠源出官陂(在府城西南十里今福昌里新田橋下十數步即陂口也)其水自
清瀝江來(在府城西南六十里)江源出老山(在清瀝南十里)地名仰下
(在仰山西)山頂有瀑瀉下為此江過丫山(在府城西十五里山下有藥浮
陂)至渠口分為二派正派為沙陂(在府城西五里溉田二萬畝)支
派為官陂(溉田二萬畝)唐書地理志云袁州西南十里有
李渠引仰山水入城刺史李將順鑿蓋將順以憲宗
元和四年守袁州時州多火災且民居負江汲溉艱
甚將順以州城地勢高秀江低城數丈不可堰使入
城出西郭門相視知南山水可堰乃鑿渠引水溉田
又決而入城繚遶閭巷其深闊使可通舟邦人利之
目曰李渠復於城外西北築塘名曰益州中畱二島
曰臥龍作亭其上曰仁智曰義政自塘穿渠遶州治
與李渠接東流直出宜春縣南至赤板橋入於石潭
(今益州塘己為阜陸間有水濼居民占以種藝亭島悉廢不可尋究渠水自城東北隅入秀江無復過縣
落石潭矣)宋至道三年王懿守袁州州人頻困於火懿曰
郡之火無水備耳命衆協力分治舊渠民歌之曰李
渠塞王君開四城惠利絶火災天禧三年通判袁延
慶復濬舊渠創建疏泉亭刻石紀其事并賦詩有本
與居民禦火災不辭迢遞費紆廻之句宣和六年通
判孫琪委宜春尉馬緘治西陂兵馬監押趙士勿浚
舊渠琪自為記淳熙四年州守張杓教民導渠千五
百餘丈市中古有義井為豪民湮塞亦皆浚治而揭
其名州人孟浩為之記十年州守曹訓命工加濬幷
刊圖經所載李渠事龕於疏泉亭壁歴久愈湮寶慶
三年直華文閣曹叔遠知州事亟議修復其浚治次
第由陂頭至西城下復由西城渠口至貢院入江處
減水溝凡三接水溝凡三大小斗計三十有七大小
橋計二十有七皆係李渠所經其役夫條目設立渠
長陂戶甲戶為法最良雖代遠勢殊固不得而略也
凡役夫每旦畢集於庭十五夫分為一甲别以色旗
分渠以二丈為限每二丈用役夫一甲或二甲視渠
難易以定多寡中留二丈以次更竣使役夫不相貿
亂工役有所稽考每甲督以一卒兩甲總以一胥不
時委官至役所檢察其傭金一視市直遇晚親自給
散吏不得預毫髮遠近聞之荷鍤而至者日幾千夫
方春小民艱食賴此以濟者甚衆至治陂及築新隄
則付之陂戶以其習熟陂事故也傭金亦與役夫等
委宜春丞徐徹尉余紹貢士李發給之(渠在郊外者闊約一丈深
約三尺唯茂林路傍極深其在城内者闊皆三尺以上深約六七尺)
渠水雖已流通又慮向後或有侵占淤塞及陂頭長
堤有衝決等事州郡未即知覺須得有公心好義之
士常加覺察時以告州郡修整施行然後可以永久
迺選請州士十員為渠長專修任其事(渠長之稱見唐志)
陂戶乃佃氓自沙陂而上至官陂受此渠溉田者為
之計六十餘人而甲首六人(甲首每歲輪著六人)遇有小小損
壊衝決去處本保即報知渠長令甲首喚集陂戶自
行修整如所費或重則十渠長參酌申官助之
甲戶自城西至東城凡李渠所經近二百家今令五
家結為一甲互相紏察不許侵壊淤塞(如棄糞除破缶及架廚溜
溷湢於渠上者皆有禁)三甲内又擇一人為甲首常切點檢遇
有此等及渠岸頽圯之類甲首即報知渠長遣人監
視修浚違者申官督治内有甲首隐而不告或因他
人報知者罪其甲首
開濬李渠功力浩大今已周全最緊要是渠水到西
城下㪷口一帶堤岸日前常被城下壕塘租賃人不
時盜掘放水以至侵壊及填塞作住屋或據渠作廚
厠等使一城官渠之水斷阻不通今於城下起蓋官
亭一座臨李渠作朝夕照管處所是亭前分水湖地
付貢士李發掌管并令專壹檢察李渠入城下㪷口
一帶水流通塞等事基界南自萍實橋下東至渠上
官亭西連益州塘路西下平地一段至易監稅莊屋
前北至新立堤岸為界(以上五條曹叔遠修復李渠志)
明洪武初年知府劉伯起修復李渠弘治間知府朱
華繼疏之正德八年知府徐璉大加修治建亭於嶅
溪顔曰浚渠璉自為記萬歴三年知府鄭惇典復循
故道修之四十七年知府黃鳴喬重修又修葺珠泉
亭同知侯世屏為之記明末迭遭兵燹水泉不通
國朝康熙八年知府李芳春定議修濬委照磨吳胤慶
廵檢魏映奎分董其役於仲冬月興工迄明春告成
水循故道芳春自記之新建鄒檢討度珙亦有記歲
久復湮雍正六年知府薄履青知縣王淑京公捐修
濬渠水復通
仰山正祠水渠在府城南八十里其源即仰山水分
流會於正祠水渠在中通判孫伋就上流甃渠分灑
入廟深三尺廣稱之凡八百二十餘丈澄澈可鑑冬
夏不涸自為記石湖塘在府城西十里溉宜春學田
及民田甚廣
蜈蚣塘在府城西四十里其下有山曰□牙堎曰茅
坑曰大坑凌曰落城曰中櫟曰野豬窩曰蕨石坑曰
張公坑曰龍源曰西巖嶺曰水口社山蜿蜒緜亘以
至稠江其山俱在化南鄉明萬歷間因掘煤流毒田
多荒蕪居民呈控勒石封禁
蔣溪塘在府城北五十里自柏木堠至公嶺蔭田甚
廣
羅村陂在分宜縣西七十里昌山峽顧野王輿地志
云晉永嘉四年羅子魯斷山堰為陂灌田四百餘頃
故號羅村陂梁大同二年廢其迹久湮
國朝康熙九年知府李芳春由昌山至鐘山鑿平兩峽
中石之險峻者可通舟楫芳春自為記
望夫堰在分宜縣西十五里胡徹題洪陽洞有望夫
千古堰化石一真身之句按鈐岡志云唐會昌前有
鄭太守字望夫於昌山下百步修復舊堰引水自沙
湖過李家村經縣治北合騎嶺水以灌田後人思其
德以字名堰則胡詩所引望夫石乃譌傳也
明永樂二年修分宜縣漳湖塘
萍鄉縣西陂亦唐刺史李將順所開
鄭公陂在萍鄉縣東五十里蘆溪鎮舊名神陂居鎮
上流其圳貫市中以出蔭田常豐後圮於洪水宋宣
和六年縣令鄭強經營修復民德之因號鄭公陂邑
人葉粢有記
明永樂六年萍鄉知縣何正築斂陂在縣西北觀化
鄉清江里灌田三十餘頃萬歷十三年知縣姚一理
慮城基齧水增設護城石堤長百丈高五尺廣如之
一理自為記
崇文堰在萬載縣學宫之東堰圮水涸人文不競明
嘉靖三十六年冬提學江以東議築於明年夏告成
知縣張文錄有記萬歷二年知縣徐一唯築江堤以
護學宫邑人龍允中作記十八年知縣張履中復修
崇文堰於明年臘月畢工邑人張璧為之記廢弛已
久
國朝康熙五年知縣范庭鳳見舊志有水繞筆架之䜟
因募工修築焉
龍河堰在萬載縣北門外舊為譚家堰明萬曆己酉
洪水衝決堰與龍河橋盡圮崇禎六年知縣韋明傑
以崇文既廢兹堰有關闔邑風氣命譚族經濟經世
等修復之為作碑記垂示永久更名維城堰今廢
按宜春之珠泉濘泉分宜之峴江介溪灌畝蔭澮
均屬天地自然之利萍川倒流醴陵龍河下注瑞
陽非人力所能為也若以人而輔相天地則惟將
順鑿渠巧力兼至自唐宋迄今屢湮頻復民受厥
賜多矣夫稠江清瀝雖曰洪流以視贑水鄱湖渺
乎小矣乃李渠之名獨冠江右儼然與鄭國龍首
輝映史冊是豈過情倖獲者耶仁人有言其利亦
溥况乎以實心行實政有不澤流穹壤而聲浹來
兹者哉
臨江府
清江縣舊額思賢鄉(一都一圖小里等塘凡十二二圖下庫等塘凡九三圖敢陂等
有三上庫等塘凡八朱家水窟四圖昇陂矮陂上甘等塘凡十六五圖拏塘等冇九二
都一圖大笪陂東塘等有五二圖西坑等塘凡八三圖乾小塘四圖蕪羅等塘凡五五圖湖
陂六圖黃公塘八圖桑塘等冇四九圖曲水塘十圖泉塘等冇三三都一圖禄陂都與陂
塔臺等塘凡四二圖徐堎陂三圖萬坊等塘凡三四圖小洲塘上塘五圖會上塘六圖
長陂枯莊塘七圖夢塘新油塘四都圖麾塘等有四二三圖吳楓等塘有三四圖南陂
等三段塘等有四五圖烏塘六圖梘陂等有七圖羅塘等有五八圖郭家陂芮塘等
有七九圖古上等塘凡九五都一圖石陂二圖烏陂一二圖詹虎等塘凡七三四圖供陂
下杉等塘凡十三五圖是陂小陂姜塘卒竹塘六都一圖壇前等塘凡三廟前窟二圖
高泉塘謝家塘龔家窟三圖荆道等塘凡四小林洲圩岸水隴窟四圖埽阜等塘凡六
五圖竹塘泉塘蒙山江圩岸六圖東頭窟七圖黃家陂蓋塘等有四横坑窟八圖洛湖
塘三文塘九圖縻塘橋坑塘)建安鄉(七都一圖長湖尾圳二圖泉湖塘三圖大塘
白竹塘廟前坑圳四圖前歴塘六圖洛河陂八都一五圖富塘二三圖奎塘等有四四圖
潺隔等塘凡六五圖荒塘六圖塘頭等塘凡三九都一圖橋頭陂院前陂一二圖周家等塘
凡七三五圖吳塘等有四四圖牛路等塘凡四六圖黃竹塘七圖饒家等塘凡五十都一圖
烏山壋陂甘陂上姥等塘凡五二圖丁恩橋陂東塘等有三三圖上武塘新塘四圖楊
家等塘凡三五圖小陂下武等塘凡三六圖黃塘上前塘七圖下員等塘凡四十一都一
二圖張家等冇四下連等塘凡四三四圖九泉灣陂老公等塘凡十五六圖䌫艎橋等陂凡三
仍塘山脚塘七圖觀陂等有三荷葉等塘凡四八圖新陂小墓等塘凡三九十圖泉冲
陂塘等九二十八都一圖大禾陂村頭上下等塘凡二圖小塘楮方塘三圖横籠
等塘凡七二三圖大湴湖塘大河頭圩岸三四圖銅河塘水西圩岸四圖閘橋塘五圖畔
背等塘凡五楊婆圳六圖羅家陂步塘湖頭塘七圖蛟池塘八九圖塘頭下塘楊家塘
二十九都一圖洛橋塘□塘大河頭圩岸二圖西通等塘凡四吳家埠圩岸三圖高溪等塘
凡五四圖圓塘五圖小河頭圩岸大河頭圩岸六圖荇草塘沈家塘七圖司塘凹下塘
八圖院背等塘凡三九圖泊草等塘凡三三十一都一圖大橋壋四圖老虎港圩岸三十二
都一圖水泉下陂等有九牛路陂圩岸三圖荷葉湖壋水府廟前壋温家基壋)修德鄉
(十二都一圖段塘二圖茶芽陂藥塘等有三三圖河陂四圖孔陂五圖柘塘十圖新坑塘
十三都一二圖盧陂襖塘等有六四圖滕塘五圖雌陂新街等塘凡九六圖族陂柏塘
等有六七圖小烈等塘凡七八圖李家塘十四都一圖楊宅塘二四圖鹿隔等塘凡八三圖
上營塘荷楓塘五圖新塘六圖杜塘養塘七圖小佐等塘凡三八圖儲山等塘凡三九
十圖城塘等有五十一圖篛塘等有四十五都二圖式保大塘三圖方塘四圖新塘五圖南
陂六圖六保大塘回岡塘七圖厚塘十六都三圖下汊等塘凡四四六圖上汊塘階下塘
五圖灰皂塘八圖下新等塘凡三九圖江湖圳十七都一圖斛湖水井月塘二圖尚塘四
圖小塘五圖港口塘梅家畬圩岸七圖菱湖塘六七八圖荷湖圩岸八圖前後清潭二塘
九十圖鄧塘十二圖湖南麻埠塘賴公塘十八都三圖伏塘四圖貴塘栗塘五七圖螺螄
等塘凡三六圖仙姑塘十九都三圖大塘等冇三胡家坑奴汊長家圳泉井圩岸四圖黃
鮎汊五圖高頭塘中窟高低窟)崇學鄉(二十一都一圖聶埠塘巖塘二圖西陂
黃土陂楓樹塘三圖檀陂清溪等塘凡三五圖䕫篤陂十二都一圖鍾塘松塘豺狼圳
二圖傳松等塘凡三二十三都一圖星塘除塘二圖夏塘等有四三圖上梘塘觀塘小
市圩岸四圖楊田塘上昇塘五圖小湖等塘凡三好格等圳凡三六圖月塘二十四都一
圖周家塘鴨塘水窟山泉窟二圖安善等塘凡三三圖五泉山塘五圖觀塘寶基塘
六圖下流陂南灰陂宋禮塘上觀塘七圖游湖陂高源陂五公寺塘二十五都一圖宋
木等塘凡三二圖楊牙隴陂三圖盧後陂黃家等塘凡三四圖深圳等陂凡四黃草塘鹿
景堨萬萬堨禾埠圩岸二十六都圖稽坑塘二圖楓木塘三圖新塘雙塘四圖城東
陂下塘化家坑五圖甘家等塘凡三二十七都一圖象牙陂淳塘左家巷口塘二圖店
前等塘凡四三圖片塘大榻塘四圖長牛烏泥等塘凡三五圖承香等陂凡五韶塘廟前
塘)茂材鄉(三十都一圖河水東圩岸三四八圖雷家壋七圖荻湖等塘凡六三十三都
一圖石墳陂二圖馬家陂三圖黃家陂三十四都一二圖黃家陂安湖陂堰塘三圖梘陂
等有三三十五都一圖陂禮陂二三圖銅鈴陂感陂三十六都圖毛陂等有四三圖
熊家等陂凡六三十七都一圖黃梘等陂凡五二三圖羅家等陂凡五三十八都一圖絲陂等有
三三圖袴陂四圖熊家陂三七圖銅塘陂六圖荷家陂鍾家園)
新淦縣舊額二都(一三五圖藤橋觀背陂四七圖中溪坪塘文家邊塘八圖車灣圩
岸九圖店背塘十一圖楊峯塘十四五六圖坦石陂二十圖萍上陂)三都(五十圖濠圳)
十八都(一圖印中等陂凡三)十九都(一圖牛陂門陂黃家塘二三圖石潭塘鄒
家塘六圖广陂广頭塘广口塘)二十都(大藍等陂凡六)二十一都(大小赤岡二陂
五圖孔城等陂凡三水塘又五石等陂凡四)二十二三都(穿山等陂凡二十六)二
十四都(一圖長圳余家圳黃土窟矮角等陂凡五)二十五都(四圖樓陂等凡
五)二十六都(三圖黃竹等陂凡四)二十七都(一三)八(圖樟陂等有七圖東青等
陂凡十一)二十八都(上石等陂凡七五八圖楊家等陂凡二)二十九三十都
(五圖苦竹等陂凡三)三十一都(鶴藪等陂凡六)三十二都(一圖獅戲等陂凡三四
圖横竹等陂凡三)三十三都(一圖羊清陂三圖趙家陂四圖朱堎等陂凡七)三十
四都(冷陂)三十五都(一二圖鄒家等陂凡四)三十六都(四五圖陷衷坑塔
前等陂凡四)三十七八都(二九圖磊陂等十有四官塘)二三十九都(龍潭
等陂凡四)四十都(一二圖園下陂黃沙陂七八圖上樂陂)四十一都(三圖鐵爐
陂新市圩岸四圖金水陂鄭家陂五圖鯉魚等陂凡三)四十二都(一圖鄧家等陂凡十
冇一)四十三都(二四圖格眼塘李家垾墓陂三圖大塘六圖金水塘)四十四
都(三圖湖塘四圖萬石塘六圖大牛塘八圖堎上陂五十一圖湖萍塘倉背塘)四十
五都(三圖羊塘等有八)四十六都(十一圖後湖塘)四十七都(二圖徐二塘
盧墓塘五圖曲管等陂凡三)四十八都(四八圖陳家塘上湖等陂凡六五七圖羅家陂
六十三圖婁家等陂凡五)四十九都(一四圖廣陂等有四殷富塘二三圖饒隴塘折
陂園陂五六圖横山等陂凡五七八圖水戴等陂凡三洞口塘)
新喻縣舊額一都(一圖寶華觀邊陂蟠龍陂二圖阻陂等有四三圖盧陂等有五
白竹塘四圖荷蓮陂益仁陂大湖碎坑二塘王家壋)二都(一圖丁淨等陂凡五山塘
二圖蜈蚣等陂凡八壕塘)三都(一圖小堨陂官塘駟橋堰二圖上疇陂三圖鳳巢陂四
圖程陂)四都(三圖下疇等陂凡三淳塘堰塘五圖楓陂)五都(一圖大堨陂三圖
胡公等陂凡四順化塘四圖胡腰陂八圖鮀窟陂)六都(二圖澹塘陂三圖林塘四圖郭
家灘五圖琪塘)七都(一圖小江陂和尚陂三圖龍窟陂佳塘李方塘五圖上亮塘
六圖仙家塘大塘)八都(三圖雷陂等有三)九都(四圖均陂五圖潭陂何壋陂)
十都(一圖新陂三圖槐林陂四圖禄陂村前陂)十一都(二圖大竹陂三圖高陂
等有四四圖藕陂等有二五圖烏石陂六圖大橋等陂凡五)十二都(一圖院背陂鴨子
塘二圖大陂村頭塘萬坤塘四圖綿塘等有四)十三都(一圖八合陂大塘長湖大
井圳三圖夏湖陂錢家墓前水窟四圖茅園陂成陂丁塘五圖伍灘塘)十四都
(一圖宋家陂新陂三圖淺塘陂店前陂四圖青龍等陂凡四下廟塘五圖孫大塘六圖
邊家陂七圖後龍等陂凡四破荒塘丁家壋塘)十三都(一圖拏陂等有五二圖黃土
陂鹿窰陂新塘三圖藍陂湖陂四圖短陂英塘舍塘陳家陂水窟五圖牛笋陂歌
樂塘)十五都(二圖八广壋陂藕塘淳塘)十六都(三圖社園陂四圖涌浦塘五圖
三社等陂凡三六圖楊樹壋陂七圖大壋陂劉塘八圖大塘)十七都(一圖楊樹陂削陂
二圖削湖塘四圖大墩陂七圖圩岸八圖劉家陂九圖永安陂)十八都(一圖華陽
陂蕭家陂新塘四圖盤塘五圖後港關陂大星塘六圖秋塘等有三)十九都(一圖
劉家等塘凡八黃蓮堰三圖松梘塘四圖小藍塘五圖赤湖塘六圖上下乾塘七圖南河
塘)二十都(三圖甘塘五圖富塘山虞塘)二十二都(三圖下陂袁湖尾塘
三圖滄湖塘官塘四圖胡家陂小坑等塘凡四五圖陳家陂胡家塘)二十三都
(一圖羅公等塘凡四二圖塘陂白羊陂三圖港東陂胡塘)二十四都(一圖庫陂
二圖托陂樟樹陂三圖堵陂晚慵陂四圖赤塘陂五圖調陂等有三猫兒塘)二十
五都(一圖烏石塘廖家塘二圖黃汝等塘凡三水圳三圖小大琴塘四圖土庫陂牛
路塘)二十六都(一圖將軍等塘凡三錢家圳二圖泉水陂元吕塘上禄塘三圖遠
塘洪塘四圖左陂等有三五圖楓陂六圖仙里等陂凡三)二十七都(一圖嚴陂二
圖上塘等有四三圖陂四圖勾陂新陂楓橋塘江塘五圖陂楊樹陂六圖後陂
當陂大泉陂稠塘八圖下冷等塘凡三九圖石塞等塘凡三)二十八都(一圖城陂
等冇五二圖姜陂柏枯塘三圖大橋等陂凡匕□塘櫟塘五圖嶺陂等有七)二十
九都(一圖新陂甘塘等有四二圖鄒岡陂合陂三峰塘三圖木江陂永塘等有四)
三十都(一圖黎家等陂凡九二圖黃土等陂凡七藍塘等有三四圖鹿陂嵩塘等有四)
三十一都(一圖上步陂二圖壋頭石虎二陂三圖里陂曾陂雙塘四圖羣陂欖
陂五圖新填陂)三十二都(二圖石陂等有四山背塘二圖槐岡等陂凡四庫塘
三圖桐樹陂文五塘)三十三都(一圖石竹陂弄塘等有五二圖小陂等五前塘等
有十一四圖磨陂吟塘等有三五圖西塘公塘)三十四都(一圖嚴家等陂凡四新
增楓樹陂漪塘圳二圖楊柳燕塘吟塘三圖鵠木陂春背坑等塘凡三四圖袁陂等有四
五圖端陂荷蓮陂)三十五都(一圖蒼山等陂凡三二圖鍾陂車塘四圖泉陂五圖
大竹陂羅家陂楓樹窟塘七圖黃泥塘)三十六都(一圖楓樹等陂凡三下造等塘凡
三三圖建陂等有五四圖小泉等塘有三)三十七都(一圖石烏塘二圖峩嵋塘三圖
新陂角陂四圖大石陂亮陂六圖傍木陂磨陂石城塘)三十八都(一圖湖陂
二圖陳陂大林塘三圖確陂伍陂鷗塘四圖滿陂)三十九都(一圖巨陂黃
任陂社官等塘凡四二圖員木陂四圖新塘)三十九都(二圖高陂等冇四)四十
都(二圖前陂黃土陂三圖劉家陂劉藍塘四圖伍陂等有五六圖按陂)四十一
都(一圖墓山等陂凡三樟樹塘三圖板陂)四十二都(一圖簡家等陂凡四三圖胡家陂
樟樹陂)四十三都(一二圖箭陂等有三三圖合陂等有四四圖社陂等有三)四十
四都(一圖篛陂三圖上土等陂凡四)四十五都(一圖歐陽陂二圖庫下等陂凡三
三圖黎陂)四十六都(四圖艾陂五圖何壋陂)四十七都(三圖櫟陂等有三四圖
鄭家塘齩塘)四十八都(一圖大田等陂凡四二圖合陂等有三三圖鄒家等陂凡三
五圖黃富圳)四十九都(一圖大塘小山塘撫陂二圖大塘陂茵塘四圖流陂)
五十都(一圖黃車陂大坑陂二圖蕭家陂三圖山塘陂大痕陂四圖黃土陂屯陂英塘)
峽江縣舊額城西(雷公橋陂冷水井陂社官陂泗汾陂)城北(黃牛岡陂村
頭塘)東一都(一圖新陂鄧陂二圖桑广陂四圖櫟口廟等陂凡四五圖蒼坑等陂凡九
六圖大石等陂凡三八圖櫟石广等陂凡三九圖龍王石橋二陂)東二都(十四圖姚家陂
陳家陂十二三圖毛陂合陂)東三都(一三六圖道人橋陂交陂四圖楊津橋陂七
圖何家陂十一圖戴磉陂十二圖上陂十八九圖石馬普田二陂)東四都(一圖石陂等有
三二圖壚前陂大痕陂三圖毛家等陂凡三四圖壋陂南塘八圖王家陂九圖毛家等
陂凡四十一圖渣陂新陂十四圖官陂等有三)東五都(一圖蜈蚣山下陂四圖蟻藪
陂大陂七圖寨下陂)東六都(五圖仙山下陂六圖袁陂十圖高陂十四五圖新陂等
有十十六七圖古樓陂)東七都(二六七圖土城陂)東八都(一二四圖林陂五圖湯
家陂)東九都(六圖白次等陂凡三)東十都(二圖向家等陂凡五五六圖孔广陂)西
一都(一圖高溪陂二圖綿田陂三圖瀝川陂八圖橋頭九圖上下壋陂新田港陂官
塘黃狗壋十圖西田港等陂凡三十二圖弱山塘)西二都(二圖劉公陂逆塘陂三圖
汾水陂雙龍陂四圖大肚陂子塘洲陂六圖注塘)西三都(一圖朗陂三圖小陂
二六十一圖周陂四七圖湧陂五十三圖陂等有三八圖鄧田陂十圖滸渡陂焦陂十
二圖石灘陂十四圖汾陂)西四都(一圖上藍陂武陵陂二圖大墓陂三圖院前陂四圖
黃頭陂五圖白頭陂六圖蓮陂八圖大袁陂)西五都(一圖甕頭陂二圖長陂四圖牛
羊陂七圖烏石陂)西六都(四圖樟樹陂六圖軍陂古牛陂七圖雙畬陂八圖油陂)
西八都(四圖聖陂馬家陂五圖新莊陂)西九都(一圖樟木陂鄧營陂二圖斬陂
四圖樟樹陂坑陂六圖江)口(東陂)西十都(一圖陳家陂二圖雷陂三圖張家陂焦
陂四社園陂七圖金陂八孔家陂沙陂)西十一都(六圖牛渡陂)西十
二都(二圖蕭家等陂凡三三圖毛竹陂五圖石洞陂六圖洞溪陂七圖桂竹陂湖陂
十圖壋窟陂)西十三都(一圖石莊陂三圖傍卜陂四圖槎陂五圖蟠嶺廟前陂六
圖良田陂六七圖石陂社官廟前陂八圖大沖陂十圖瀝陂十一圖小汾陂十二圖廟前
陂十三圖蔣家塘十六圖迷塘十七圖黃家陂十八圖玩坑陂)
臨江在宋城池未備治枕大江渠之穿岸而東注
於江者凡七深廣各數丈岸易崩頽宋知軍權安
節潘剛中先後繕築元大德間總管李倜伐石增修
多築陂障以免水患至正間守臣保童始築城浚濠
前明屢加修濬
國朝順治八年清波門石坎壞城䧟知縣洪其清重築
宋淳熙間程大昌為江西轉運副使修復清江縣破
坑桐二堰以捍江護田及民居地幾二千頃
梅家畬堤在府城東當袁贑之衝明正德以來七築
弗就嘉靖元年秋八月知府徐問繕築於二年春竣
事長百丈廣二十丈郡人孫偉記之十四年春大雨
堤復壞并決魚廟背李家園龍潭趙家園社公山蕭
家園六堤十六年冬知府李易殫力修築五月而功
成長四百丈横徑二百丈郡人龔亨為之記崇禎十
二年夏大水清江知縣秦鏞重修起梅家畬至黃家
園抵丹桂坊凡三百七十丈有奇百有十日訖工郡
人楊廷麟為記十四年鏞又從丹桂坊至沙塘口郭
陀堆築堤二百五十丈復委廵檢唐汝聖修築蛇溪
腦堤
明成化末年贑江北衝蛇溪不復西折其上流則銅
鑼江也嘉靖十二年參政陳大賓知府徐灝議塞銅
鑼江則商舶可通䧟田可復且便於送迎不果行後
守管大勲復議云水深廣又駛挾山拒河萬牛不力
計將安出况鳩衆移粟括金問藏非鈞錙之較而旬
月之積謂塞不善吾弗敢云持籌者宜計較利害乃
從事可也
明萬&KR1318;四十四年水決沙河堤同知鄭朝棟偕知縣
周宗文修築及牛灣一帶堅壯逾前邑人程達為文
記之
明萬歷間知縣李徵儀築趙家園堤護田萬餘頃
明天啓間知縣盧兆龍與邑人熊化祝耀祖等協謀
修築清江鎮堤自大德門至新興觀計長一百六十
餘丈水決盡圮崇禎二年知縣梁士濟與邑人協謀
復修士濟有清江鎮復古堤記
白公堤在清江縣東北舊名土橋壋其地各都分與
南昌之豐城瑞州之高安接壤袁贑二水交會沿江
百餘里土田窪下以堤為命辛未大水壞堤漂沒田
廬無算膏腴數萬頃悉成汙萊無以供賦官民交困
者十八年于兹矣舊壋屢修屢潰每遇風狂雨驟淵
有怪物為祟頃刻木石俱沉歲戊戌廵撫白潢單車
相視謂民病若此守土者豈宜膜視檄臨江知府汪
清修復估費繁重特捐數千金委南安同知毛士儀
董其事又自為文祭禱而後興工自戊戌孟冬迄己
亥季夏告竣親往閱工者凡四次堤長二里有奇闊
二十丈屹然鞏固三邑士民呼為白公堤浙江巡撫
高安朱軾紀其事勒諸石
明萬歴三十六年新淦知縣朱邦禎以水勢徑洩惠
政橋於學泮漫無關鎻開濬桂湖繞迎春門築堤如
盤蛇狀名玉帶水後令周文病其穿鑿議欲仍舊
明萬歴中新喻知縣俞誨嘗閱南灘水勢背郭斜流
於形勝非所宜議以瀛洲之北舊夾河因勢濬鑿引
秀水抱城東下會召入為御史工雖未就邑人呼為
俞公河吉水鄒元標有俞侯去思碑記
按臨江所屬不惟臨峽二邑顯以江名即新淦新
喻義亦因水其為澤國無疑矣諺云五夜月明常
呌旱一聲雷響便撐船蓋為西鄉沙田言也蛇溪
既決樟鎮頻災下流且益錦水劍江之怒欲謀復
塞則徐管二守之議可參沙不任水新堤難成老
壋宜固歲於農隙督民填土則郡志趙家園一議
尤中&KR1094;要若設誠而推行之烏有格於事勢者哉
昔秦令鏞作五歌其勸公水利有云勿將水利併
豪右田禾槁死將誰救但得官塘處處滿不須更
繪流離圖長民者仁心為質猶患愚頑之梗化有
是理乎吾弗之信也已
吉安府
廬陵縣舊額一都(王家坊等陂凡五鄒家嶺下等塘凡八)二都(横頭等塘凡十二)
三都(山陂于陂舖下等塘十有七)四都(汶塘等陂凡三井頭等塘五十有八仁圳
渾田圳堰一)五都(潭頭等陂凡四疝塘等十有九上下凍陳家凍)六都(富塘檀林
二陂雞脚等塘十有二)七都(湴塘等陂凡四焦塘嶺下等塘二十有三青草埧馬面橋堰
大橋頭堰)八都(背湖塘有)九都(泗聖院前等陂有六觀前塘王家頭塘)十都(小湖
陂官山頭陂南岸雷公屳等塘有七觀背堰)十一都(永安橋等塘十有二)十二都(
馬頭屳陂嶺子塘陂曾坦凹等塘有八)十三都(洪橋頭等陂有三石塘背尾等塘十有
一)十四都(東港橋頭陂南陂金洞等塘十有一)十五都(莊前塘)十六都
(山口長生等塘有十)十七都(龍王廟前等塘凡七石頭州堰吉塘橋堰村頭堰)十八
都(沙堆土井塘村頭塘)十九都(西隴陂小遥等塘凡七小塘頭圳金峰山堰)二
十都(荒田攀桂塘等陂凡六胡家坊等塘凡六)二十一都(檀下等陂凡五大塘等
有九)二十二都(安陂等有三熟源萬工等塘凡六坤田堰杜頭堰)二十三都
(巷口等陂凡四荷塘等有三)宣二十四都(祥瑞陂南峰等塘十有四永江東頭堰)
永二十四都(永江陂林山塘温家塘)二十五都(長礱等陂十有一廖家
門首等塘十有三)二十六都(扶岡等陂凡七神園南塘等十有四蔣家寺堰蕭家屋
後堰)二十七都(藍村新嶺屳陂礱陂南車等塘十有四)二十八都(州上等陂有三
劉家門首等塘凡六)二十九都(倉背陂禾稿陂村頭坑等塘十有一)三十都
(秋陂等有五)三十一都(禾稿陂石陂符塘)三十二都(龍潭陂江南黃家等塘
有六)三十三都(黃土塘院背塘)三十四都(河城陂清樹下陂)三十五都
(九尺等陂有三篤塘等有六)三十六都(梘陂等有四神仙嶺等塘有三)三十七
都(東門首等陂十有二板塘蝦塘等有四)三十八都(百解口陂灣塘涷塘)三十
九都(高陂寨裏等塘凡五)四十都(東坑精木等塘凡九)四十一都(儋原等陂
凡六東家坑等塘凡二十)四十二都(破江等陂凡三石塘等三十有二樟樹堰戴
家堰)林四十三都(潭陂等有六烏泥等塘十有四蕭家堰余家堰)行四十
三都(元化壇塘古葉山塘)四十四都(錫山陂橋頭陂潭頭等塘有十黃家坊堰)
四十五都(樟岡廟下陂潭源陳家門首陂常田院前等塘凡八)四十六都(昌源
陂黃田陂山塘等有八)平四十七都(戴陂王婆陂伏里等塘凡三)行四十七
都(石陂等有三上岸架田等塘凡五)四十八都(何山等陂凡三大夫等塘十有八)四
十九都(沙江等陂有四合田廟前等塘二十有七爛木源堰)仁五十都(大田陂
葛陂等塘三十有四)行五十都(凍邊陂等凡蘆竹等塘二十有一)五十一都(平坑
等陂凡七大平信田等塘十有四泉水堰大腦上堰)五十二都(江陂等有五左溪
坑塘二十冇四)五十三都(凍頭等陂凡四山背等塘凡十)五十四都(熊家門首等陂
凡五湖里苦江等塘凡五)五十五都(江邊陂西邊旱水陂苓菜等塘凡五)五十
六都(游田等陂凡三游田等塘凡七)五十七都(石陂等有七板陂等塘凡四路口堰)
五十八都(官陂等有五河源等塘凡六)五十九都(朱家坊等陂凡七七里南邊
等塘凡六)六十都(荷塘廟前等陂凡四曹家坊等塘凡九)六十一都(雙梘等塘凡九)
六十二都(桐陂等冇三荒藁等塘四十有二)仁六十三都(羅基陂蛟坑等塘
三十有三義峰石虎堰南源堰鏡石堰)行六十三都(林源上陂林源下陂長坪
上等塘十有七)六十四都(烈陂等有三彭家等塘四十有八社上等堰有八)六十
五都(小江邊荷葉等陂凡三蕭家坊等塘二十有七)六十六都(小塘廟前陂官路邊等
塘五十有三扶家蕭家堰官陂堰)六十七都(上店烏等陂凡六赤上牛婆等塘三十
有六路口堰)六十八都(官陂等三上塘等四十有藍阜堰)坊六十九
都(螺子山下塘)行六十九都(水北等陂冇三横石馬家等塘二十六)七十都
(莊塘新塘莊塘橋下堰)七十一都(通真橋陂游塘等有六)坊七十二都(郭塘)
行七十二都(無頭孔家陂廟下石陂虎眼等塘凡九)七十三都(周家店等
陂凡七洛塘等有三)七十四都(折陂等有六層塘等一十有七)七十五都
(長塘尾五郎山下塘)七十六都(新車陂樓岡陂横排岡桑等塘凡七)七十七
都(珠源陂山堵陂曲塘等十有二福田院等堰凡四)七十八都(田東等塘凡四)七
十九都(曾家等陂凡五西源等塘十冇四)八十都(山塘等陂凡三下坪等塘凡八)八
十一都(灌陂等有四西坑等塘凡四)八十二都(大舍鄧陂沙田陂塔前東塘等
有四)八十三都(坑尾塘中村白鷺塘)八十四都(沙洲羊婆陂智德觀背烏鴉
塘)八十五都(通流山屳無古額陂塘)八十六都(小江蔭注兼通山屳無古額陂
塘)八十七都(附近城郭無古額陂塘)永一都(七家邊等陂凡三街口新塘等冇四)
永二都(烏水等塘凡七)
泰和縣舊額仁善鄉(小廟前等陂二十有四曾灌等塘七十有三内白水塘官民交
半)仙槎鄉(社陳等陂二十有上中義等塘五十有五)雲亭鄉(上下郛等陂四十有
八大姑坑等塘六十有五)千秋鄉(巫廟壇等陂五十有七李木等塘二百一十冇四)信
實鄉(槎灘等陂三十冇一路邊等塘三十有三)高行鄉(亂石官陂等十冇二長塘峽逕塘
等十冇三)
吉水縣舊額仁夀鄉(黎洞等陂凡一百三十有四大德等塘凡一百二十有九)折桂
鄉(三總等陂凡六十有七胡頭等塘凡一百八十有二)文昌鄉(白橋陂闌江陂盧陂
烏石陂集富神塘車田塘等一百六十有五鏡方東邊堰南邊玉枕山堰嵩華山下堰
石窟口堰)中鵠鄉(宋陂平陂等三十有三長塘蔡方塘等一百二十有一)同水鄉(染山
河塘等陂三十有七龍塘上吟塘等十有四)
永豐縣舊額龍雲鄉(楓陂長陂等一百八十有四仙蟾塘新塘等四十有七小陂等
堰有六)遷鶯鄉(馮家陂曾家陂等一百三十有二灘塘觀音塘等三十有一牛岡山等堰
十有二)興平鄉(許家陂楓陂等一百有二十金家塘李湖塘坡塘小管等堰有八)
永豐鄉(東坑陂西源陂等一百四十有五白泥塘温家塘等十有六古縣坪等堰十有一)
明德鄉(胡家陂水村陂等二十有三樟樹塘黃泥塘等十有五郭江堰樊川堰等十有五)
安福縣舊額順安鄉(溢流陂礱口陂等三十有二賀家塘廟前沙塘等二十有一曾
公埧屋背圳官圳上壋寅陂上圳中圳南頭子广直圳)安福鄉(官陂等十有四南
嶺川沖塘等二十有二石盤上埧楊村官圳寅陂圳)慶雲鄉(大席丁陂等十有四胡
堰塘塘等有十)循化鄉(清江陂等十二官塘等有)昆弟鄉(江下陂等十有二
何家塘等冇七石皂陂堰視坑圳堰)清德鄉(中洲上陂等十有五樟木塘等有十石碣
上下堰等有六)興德鄉(板背礱陂等十有四皂角樹下等塘十有一)中鵠鄉(龍門楓嶺
陂等二十有四平湖大池塘等二十有五源陂水圳等有三)欽風鄉(流芳陂等二十冇九
廖塘等六十有二大岸上小圳上中下凍)永嘉鄉(濛江陂等十有九孤塘等二十有
六苦茗圳會仙閣楊疆橋圳帶湖凍)新樂鄉(沃陂等二十有五囚塘等九十有三
淺陂等堰有三南嶺堰圳沙邊山水窟)翔鸞鄉(姚家嶺水車陂等六十有六界塘等三
十有四江背小堰野大水等圳有三石凍等冇九)清化鄉(周野義陂等十冇五青草塘
等有四)
龍泉縣舊額陂二十有二(曰雙陂小前陂耐源陂高基塘石陂麻
陂端陂大有陂常陂廟下陂流沙陂仙女陂横陂鯉魚陂官奴陂社東陂屛
風陂溫坑陂觀陂郁陂三板陂中路陂)塘三十有一(曰白竹塘進賢塘蝦
蟆塘瓦塘南新塘常塘琴塘山家塘羅塘荒塘毛竹塘龍塘荷塘楓樹塘
康山塘洋獅塘石牯塘□坑塘油草塘茶坑塘竹山塘石株塘烏泥塘羊家塘
白齊塘龍井塘)
萬安縣舊額永和鄉(上下檜坑陂等三十有三)龍泉鄉(梅團八岩等陂三十有三
石塘蕭家坑塘等一十有九)誠信鄉(大坑陂龍下陂等三十有六石塘雷公山塘等二十有二)
永新縣舊額太平鄉(石古陂坤陂等十有七西頭塘白竹龜塘等有三)禾山鄉
(秧陂演陂等二十有一汪家塘湖邱大塘等二十有五)登豐鄉(封灌陂東海陂等五十有六
車背嶺塘張塘等三十有五)安仁鄉(溶湖陂曳陂等十有二劉家塘王公塘等有四)西亭
鄉(梅陂郭西陂等有十郭家塘野塘)霸封鄉(老鴉陂迎坑陂等十有七上下官塘秋溪
圳)積慶鄉(次陂郭溪高陂等有五厚山清管塘謝家塘等有四)景福鄉(黃煙陂黃
上陂等十有八湖塘龍塘等有五)才德鄉(長山後陂黃鮎陂等十有七排路塘麻斜塘等有
八)思賢鄉(黃文陂洋陂等二十有一蔭注塘深坑大塘等十有七)義禾鄉(車路陂羅
義陂等冇三石塘黃塘等有六)
永寧縣舊額一保(樓前陂黃家山陂等有七上梘塘)二保(烏陂黃狗陂黃花塘)
三保(烏石陂司坑塘)四保(龍洲離口陂青塘菴背陂離口陂荷花塘)五保(定里
臯陂雁陂等有六石盤頭塘)六保(江背陂石橋陂等有七藕絲塘)七保(爐下洲陂桐柱
陂等有五)八保(陳家石陂連家陂等有六雙丫塘魚任塘)九保(麻冲陂觀背陂礱陂)
泰和縣舊有六閘沿溪閘(在縣東北十五里)丫頭閘(在縣東北十里)
李大步閘(在縣東五里)夢陂閘(在縣北五里)松楊閘(在縣西北十五里)
一閘失其名宋慶元中卓洵以朝奉郎知吉州泰和
縣訪求水利得小江一道發源武山東行四十里逾
松楊夢陂涉李大步丫頭柱沿溪以合於大江其流
低窪田畝高迥桔橰難施營創六閘務瀦洩以救旱
澇共灌田一萬餘畝時轉運副使俞澂至縣大書卓
令之澤四字揭諸快閣洵自記於後歲久六閘盡廢
明萬歴志失載
國朝康熙三十六年知縣田惟冀因輯志特表其事
槎灘陂在泰和縣禾溪上流後唐天成進士周矩所
築(矩官西臺監察御史)長百餘丈灘下七里許築碉石陂約三
十丈又於近地鑿渠為三十六支分灌高行信實兩
鄉田無算子羡(仕宋為僕射)增置山田魚塘歲收子粒以
贍修陂之費皇祐四年嗣孫周中和撰有碑記
明萬歴三年泰和知縣唐伯元築破塘口磯自窰頭
至將軍渡凡七里完堤三百餘丈又為堤八百餘丈
直達麂山計石磯五座外為水府祠碑亭一所歴六
百五十日而訖工邑人陳昌積有記四十三年知縣
王元瑞蠲千金築磯頭堤以障贑江使紆洄東注又
鑄鐵牛永鎮水患人稱王公堤
明萬歴二十八年泰和邑人郭元鴻募工疏鑿雲亭
阜濟渠三月而成渠長六里蔭田萬畝四明張銓有
記
明永樂四年修吉水劉家塘
明萬歴十四年吉水知縣徐學聚築堤捍恩江水長
一百三十丈高二尺餘面闊三尺人稱徐公堤十八
年知縣黃流芳復修
吉水縣山井泉自下白沙灌田至鰲山江口凡數十
里又黃獅有湧泉灌田三十餘頃
鑑湖在吉水縣東二里歲久居民占為魚池萬歴四
十三年知縣温臯謨請復疏濬又西湖在儒學之右
民湮為田崇禎十六年修撰劉同升銳意開浚功未
及半而止
源頭堤在永豐縣恩江橋之上二里許往時水流州
北環抱邑城明嘉靖辛酉洪水衝激南流成川萬歴
九年知縣馮應鳳壘石築土堤長二百餘丈厚三丈
水歸故道焉
明萬歴四十六年永豐知縣瞿式耜築學南堤崇禎
四年知縣劉緜祚重築
寅陂在安福縣西安福鄉七里山下宋治平間縣令
黃中庸築堤瀦水溉田一萬三千畝紹興間縣丞趙
師日復浚溪港築堤閼水王庭珪作寅陂行以美之
明洪武初年州判潘樞重修(元陞縣為州明初仍之)正統六年
知縣何澄修築寅陂兼引蜜湖為渠灌注民田嘉靖
間縣丞王鳴鳳大加修築期月畢功邑人張鰲山為
作寅陂記
月塘在安福縣西二十里全湖狀圓如月波光映人
可溉田數百畝
宋明道二年何嗣昌以寺丞知龍泉縣事縣之禾蜀
舊有梅陂溉田二百餘頃歲久湮廢景祐初嗣昌修
復之陂今隸萬安
宋淳熙二年龍泉主簿黃犖攝縣事修大豐陂淳祐
二年縣令何萬選復修
武陵瀧在龍泉縣西南石鬱瀧下五十里水石險惡
明正統六年邑人項子和命工疏鑿以便舟筏功未
成而卒
明洪武三年萬安知縣陳廷輝督修陂塘二十七年
邑人匡思堯以民間旱潦之苦繪圖陳奏特命官為
修舉并諭天下有司皆興水利二十八年遣官修築
信豐女陂袁屋陂李莊陂共灌田八十六頃有奇解
學士縉有疏源記及贈義士匡思堯詩
明弘治間永寧知縣謝圭修築陂塘嘉靖間典史朱
昌築陂溉田
按吉郡當贑江下流萬安最衝泰和次之永豐恩
江勢亦湍急滙於吉水以故堤防捍禦前績聿彰
龍泉安福二永大半受楚粤之水山鄉苦旱較多
於潦陂塘蓄洩誠為農政首務明永樂間萬安典
史徐思中善理水利有河湟典史之譽以彼卑秩
猶然矧良二千石河潤及於九里而茂宰遐眷能
無風抗其高雲垂其澤也歟
撫州府
臨川縣舊額臨汝鄉(一都千金等陂凡四白蛇等塘凡十二二都陂二曰嘴背陳
師塘一曰琢泥三都陂二曰左家顔家塘二曰追坑港西四都陶湖等陂凡三張家坑
等塘凡六)長寧鄉(五都鵓鳩等陂凡三塘二曰河塘徐婆六都官塘等陂凡五塔岡烏
泥等塘凡八七都觀前等陂凡四四角等塘凡十八都楊家等陂凡五雷公等塘凡九)靈
臺鄉(九都坪上等陂凡三雁塘等塘有三十都黃土等陂凡三塘一曰雷公井十一都陂
二曰何陂城湖陂四梘等塘凡四十二都於國朝順治四年改入外西廂十三都陂一曰苧陂即
張公陂女冠塘等凡四)招賢鄉(十四都小港等陂凡五塘一曰楊林十五都曾公等陂凡
四河田等塘凡五十六都黃竹等陂凡四河池等塘凡四十七都湖家等陂凡三曾坊等塘
凡四自十八都至三十一都為惠安穎秀二鄉地宋紹興十九年割益崇仁)盡安鄉(三十二都
陂二曰胡陂新陂中原等塘凡三三十三都林樹橋等陂凡五南源等塘凡三三十四都陂
二曰何陂園林饒坊等塘凡三三十五都陂二曰藕陂新陂温源等塘凡三三十六都饒
家等陂凡四塘一曰大富源三十七都車頭等陂凡三後源等塘凡三三十八都李家等陂凡
五白坊杜公等塘凡三三十九九都橋頭等陂凡四塘一曰劑塘)明賢鄉(四十都筋竹等
陂凡五塘一曰艾塘四十一都劉家等陂凡四葉家等塘凡四四十二都祝家等陂凡三楓
坑等塘凡三四十三都陂二曰荒陂官陂塘一曰吳家門前四十四都大夫等塘凡五連家
等塘凡三四十五都湖源等陂凡五三仙等塘凡三)長樂鄉(四十六都李家等陂凡三郭
家等塘凡四四十七都新村陳家等陂凡六四十八都長岡等陂凡六櫟木等塘凡六四十九
都清水等陂凡六飲牛等塘凡五五十都楊核等陂凡十尊親等塘凡六五十一都周家等陂凡
八章二等塘凡七五十二都杜家等陂凡七萬家等塘凡十五十三都鴉鵲等陂凡六楊家
等塘凡四五十四都新畬等陂凡三胡家等塘凡九自五十五都至五十七都明正德七年割置
東鄉縣)安寧鄉(五十八都陂二曰竹管新陂塘二曰黃家金果自五十九都至七十
三都明正德間割置東鄉縣)延夀鄉(七十四都陂二曰社王蔡陂大秋等塘凡四七十
五都黃家等陂凡四新古等塘凡三自七十六都至八十都明正德間割置東鄉縣)崇德鄉
(八十一都赤竹等陂凡六八十二都冷水等陂凡四黃陂等塘凡三八十三都櫟樹等陂凡四
八十四都石䃭等陂凡三楊梅等塘凡三八十五都彭池等陂凡三塘二曰港背蔭塘高家門
前八十六都陂二曰白竹坑桐坑李家等塘凡三八十七都彭家等陂凡四)積善鄉(八十
八都彭家等陂凡三塘二曰龜塘田北八十九都文家等陂凡三塘一曰上□九十都蔡家
等陂凡四塘一曰石陂九十一都銅鼓等陂凡十藍婆等塘凡七九十二都龍坊等陂凡五
上龍門前等塘凡五九十三都黍橋等陂凡七白雲等塘凡五九十四都白竹等陂凡七黃泥
等塘凡六)長安鄉(九十五都周家等陂凡六鄭家等塘凡三九十六都陂二曰五合羅池
苦竹等塘凡三九十七都陂一曰西源楓林等塘凡九九十八都陂二曰港邊曾坊冷水
等塘凡五九十九都吳家等陂凡四獵射等塘凡四百都水碓等陂凡五櫟林等塘凡四)
新豐鄉(百一都陂一曰邱家塘二曰管嶺衷源百二都塘二曰荷田磜上百三都白
茅等陂凡六百四都周家等陂凡五櫟坑等塘凡四百五都陂二曰泥坑白馬塘二曰窰塘
曾家百六都謝家等陂凡四塘一曰温坊百七都陂一曰檐頭塘二曰師姑松坑百八
都陂一曰李家塘一曰楓林百九都陂一曰臺陂)
崇仁縣舊額長安鄉(一都陂一曰趙家二都陂一曰火爐三都陂二曰柴棚驢陂
四都陂二曰萬金羅陂五都社源等陂凡六二十三都陂二曰新陂藍陂)青雲鄉
(六都陂二曰崇陂官陂十五都陂二曰蕩陂鋸陂七都陂一曰楊陂十六都竹葉等陂凡四
十七都淡陂等有三二九都陂二曰秋陂張陂四十二都陂一曰白四十三都陂一曰
官陂)崇仁鄉(十都陂二曰&KR3286;土牛頭二十二都陂二曰横嶺韓牢三十四都神下等陂
凡五三十六都陂一曰山畬三十四都神下等桐陂辜家五十二都陂一曰上官五十六都
陂一曰湖陂)禮賢鄉(十四都楊坊等陂凡五二十六都邊江等陂凡三二十七都陂一曰
城岡二十八都陂一曰左陂四十一都陂一曰凌陂)惠安鄉(三十一都陂一曰菱陂四十
九都横港等陂凡五塘二曰虚原陳埠五十五都孫坊等陂凡三四十五都白竹等陂凡六
塘一曰蓮塘四十六都李家等陂凡六古塘等有三四十七都曲江等陂凡四土源等塘凡八
四十八都陂二曰快陂叚家)穎秀鄉(十八都陂一曰嚴陂縣志在四十四都三十二都
陂一曰吳陂縣志在十九都四十四都曰新陂梓陂凡五)
金谿縣舊額歸政鄉(一都大義等陂凡四二都獺池等陂凡九油榨等塘凡五三
都石陂黃陂等凡十二四都神前等陂凡六南莊原等塘凡四五都新池等陂凡十一六都侗
車等陂凡四七都雙頭等陂凡四曾公等塘凡四八都大港等陂凡十一塘一曰彭家九都
陳華等陂凡八下蓮等塘凡三十都胡子等陂凡八小源等塘凡三十一都水長樓前等陂凡
五)歸德鄉(十二都傅家等陂凡五祝家等塘凡三十三都陂二曰張陂徐婆黎家等
塘凡三十四都上陂等有五黃泥等塘凡二十五都陂二曰豪胡章陂李源等塘凡四十
六都坡二曰三百曾家菖蒲等塘凡三十七都樂安等陂凡六塘二曰新上白沙十八都
烏兜等陂凡六兩頭等塘凡六十九九都湖口等陂凡三赤曲等塘凡三)順德鄉(二十都大
官等陂凡十深坑等塘凡三二十一都石窟等陂凡八塘一曰羊鼠二十二都祝家等陂凡六
李五等塘凡四二十三都白芒等陂凡五柏葉等塘凡六二十四都楊叢等陂凡九黃鰍等
塘凡四二十五都楊湖等陂凡十虞家等塘凡九二十六都朱家等陂凡八黃龍等塘凡五
二十七都春夏等陂凡十一龍病等塘凡十)順政鄉(二十八都廣崇等陂凡九塘二曰下井
北源二十九都沈家等陂凡九塘二曰黃家楊樹三十都吳家等陂凡七塘二曰菜園
錢家三十一都吳浩等陂凡八大天等塘凡三三十二都城頭等陂凡五塘一曰吉家三十
三都吳公等陂凡六塘二曰陶塘馬茨塘)延福鄉(二十四都章家等陂凡五塘一曰楊梅
三十五都龍潭等陂凡十塘二曰梅家二角三十六都泗洲等陂凡八塘二曰大塘菱湖
二十七都牛路等陂凡五三十八都尹港等陂凡十二三十九都湖遥等陂凡十黃源等塘凡
四)白馬永和鄉(四十二都荷塘等陂凡五四十三都曾家等陂凡七四十四都鴨池
等陂凡四四十五都陂凡二曰圳上廣蔭四十六都土源等陂凡六四十七都父光等陂凡三
四十八都孔坊等陂凡十四十九都戴湖等陂凡四)
宜黃縣舊額崇賢鄉(一都陂一曰涂坊二都港口等陂凡七三都陂一曰潦埠四
都張家等陂凡四上胡等塘凡三堰二曰上湖下湖五都鄒坊等陂凡三塘二曰齊家下
合六都陂曰甘家上甘等塘凡三堰一曰下甘八都小梅等陂凡三下梅等塘凡五堰
三曰小梅陳坊中團九都陂一曰堰口塘二曰鄒家圳坑十都陂曰馬舍下黃堰
一曰下黃十一都陂二曰上黃戴家堰二曰土歐戴家塘一曰戴坊十二都陂二曰馮居
三灣塘一曰唐居十三都陂一曰河口堰一曰下山十四都陂二曰小樂雍灘十五都
陂二曰安槎小圳塘一曰大槎堰一曰安槎十六都塘二曰彭家彭家山堰一曰黃坊
十八都陂一曰候坊塘一曰上候堰二曰下侯侯溪十九都陂一曰貴溪小陂二十都陂一
曰小邨塘二曰馬徑大溪堰二曰吳城小溪二十一都限一曰港尹二十二都塘二曰毛
家三尹溪)仙桂鄉(一都大源等陂凡五堰一曰曹坊二都村香等陂凡四三都陂一
曰湖口堰三曰新陂棲步小源四都堰一曰淒源五都上樂等陂凡四玩頭等堰凡四
六都陂一曰南坑塘二曰禄子杉樹七都陂一曰下平羅宋吳家馴等塘凡三堰二曰塘裏
頭湖八都陂一曰橘樹塘二曰源頭源頭小堰一曰源邊九都陂一曰固陂塘二曰圳
口凹上堰一曰源口十都小楓等塘凡四堰二曰遐邊磜頭十一都塘二曰演源上南
圳十二都神岡等塘凡三)待賢鄉(一都陂一曰下黃堰二曰小湖塞頭二都羅家等
陂凡三邊等塘凡三堰一曰徐坊三都陂二曰上官下官嶺下等塘凡三四部堰三曰
高坵譚坊平下五都陂一曰新橘塘一曰上黃八都大港等陂凡三塘一曰平坵堰三
曰墩下港上艾坊九都塘一曰徐家堰二曰西山畬下)
樂安縣舊額忠義鄉(二都杜家等陂凡三三都黃土等陂凡四四都畝陂等有三
五都陳家等陂凡九六都劉陂等有六七都佛臺等陂凡四八都陂一曰桐陂塘一曰嚴坑
九都中陂等有七十都陂二曰游家鄧家十一都陂一曰石橋十二都龍陂等有七十三都
廿八郎等陂凡五)樂安鄉(十四都長陂等有六十五都黃牛等陂凡三十六都陂二曰樟
樹桑陂十七都橋陂等冇四塘二曰浯塘長塘十八都嚴陂等有三十九都淡陂等有四
塘一曰烏石二十都總神等陂凡五二十一都石大等陂凡四二十二都陂一曰楓樹二十
三都桐陂等有三)天授鄉(二十四都溪堤等陂凡十二十五都新陂等冇四二十六都黃
家等陂凡六二十八都小女等陂凡四二十九都下陂等有七三十都便陂等有八三十二都
祝陂等有十一三十三都何陂等有七三十四都大石等陂凡九三十五都樂山等陂凡八三
十六都黃堰等陂凡八)雲蓋鄉(三十七都李家等陂凡三三十八都烏江等陂凡六四十
都小侃等陂凡六塘一曰藕塘四十一都楊林等陂凡五四十二都黃旗等陂凡九四十三都
欄江等陂凡六四十四都涂陂等冇四四十五都南陂等有三四十六都石陂等冇七四十七
都石陂等有三四十八都史家等陂凡五四十九都張公等陂凡四五十都陂一曰園中五十
一都陂二曰長陂狠陂)
東鄉縣舊額長夀鄉(一都桐樹等陂凡三五都中陂等十有一塘一曰驪塘六都
陂一曰堤陂)移風鄉(二都寒陂等有四蓮塘等有三十二都陂一曰阡田柳塘等有六
十三都陂一曰石塘塘一曰潭塘)安寧鄉(三都陂二曰東牛龍潭塘一曰楓舟塘
一曰下羅十五都陂一曰盧陂塘一曰□塘十六都陂曰楊陂塘一曰官塘十七都陂二
曰波文曹州南塘等冇三二十六都陂一曰戴陂王家熟塘等有三二十七都陂一曰樟橋
塘一曰百石)遵化鄉(八都陂二曰南湖社林鬼塘等有四十都鄒陂等有四許塘等
有四十一都陂一曰百杜)延夀鄉(十八都陂一曰古潭十九都塘一曰楊梅二十一都
大陂等有三大新等塘凡三二十二都隴陂等有三鯉魚塘等凡三)崇德鄉(二十三都
秋陂等有三古塘等有三)延福鄉(二十四都東陂等有三二十五都陂一曰黃港塘一曰古
塘)習泰鄉(二十八都陂二曰流坊竹藍塘二曰信塘宋塘)雲錦鄉(二十九都陂二
曰夏家葉家大塘等十有四堰一曰寗家三十都塘一曰菱塘三十三都陂一曰荷蓮塘
一曰野塘)永和鄉(陂一曰和柔)崇信鄉(陂一曰新陂塘一曰漠塘)
汝水自旴來達於瑶湖斜直孔家渡地平土疏唐時
初決一口其後支港横溢正道堙淤上元間守臣嘗
建華陂以遏支而行正大歴中刺史顔真卿繼築之
名土塍陂貞元中刺史戴叔倫繼築名冷泉陂并立
均水法民德之名湖曰戴湖咸通九年八月刺史渤
海李公(失名)鑿冷泉故基自文昌橋直抵南洲舖上口
凡九百七十餘丈盡出其沙與積壤縈東盤委望之
若帶湖所由名也又於其上横截汝水置千金陂南
北百二十五丈於十年夏告成軍倅柏虔冉為之記
自此水復故道西過南塘橋口滙連礬之流東則長
寧長樂臨汝西則靈臺四鄉之間溝澮綺錯灌田各
數千頃言水利者尤急焉宋嘉祐四年謝卿材以殿
中丞知臨川修築千金等九陂熙寧中知縣事謝泂
又修之紹興中郡民王姓者獨修之嘉熙中州守趙
師鄀别鑿一渠引水至擬峴臺下功未及竟淳祐十
一年州守葉夢得築陂長三百丈浚渠廣二十丈踰
月訖工教授趙與輈為記自元及明陂復大決弘治
間訓導王溥主簿李鄂先後奏請修復不果行嘉靖
初知府李茂元采諸生章衮等議欲修築之木石已
具為監司所阻二十六年巡撫傅鳳翶檄同知陳一
貫專董其役一貫聽訓導楊演計以松櫃實塊横截
中流下多疏漏其後復檄通判潘梅佐之梅以竹絡
籠鵝卵石障之雖踰年堤成旋復潰決萬歴五年知
府古之賢募越人水工陳琛等五十人沒水甃石閱
歲堤成之賢自有記并鑄鐵犀而為之銘郡人帥機
湯顯祖皆作千金堤賦後小決天啓初知縣曾化龍
伐石修之
國朝康熙二十七年知府張四教捐金倡修同知曾大
升為募疏
唐武德五年刺史周法猛建述陂引渠溉田二百餘
頃置陂上山百餘畝為永久修陂之費民德之立廟
陂上今陂上山無可考意為民占久矣周公廟祀迄
今迎賽弗絶
文昌堰在府城東汝水之滸舊圖經云上值文昌星
故橋與堰皆以此名之然未知何所本也
臨川長安鄉長岡里有陂二曰長沙陂山家陂(舊額所無)
溉田八百餘畝明崇禎間縣丞黃夢瑞修築後盡圮
國朝康熙十九年邑生李士嵩築成石堰
南湖在府城南門外西折里許相傳南唐元宗弟齊
王景達以大都督牧臨川時所開延廣數百畝資灌
溉之利宋天聖中州守朱正辭用詔書即湖為放生
池紹興中州守晁謙之面湖作芙蓉堂紹定中提舉
魏大有復作湖山堂於堤上淳祐中提舉馮去疾因
南湖道院故址創臨汝書院元至正間為近湖居民
湮塹照磨王堅孫倡議清復之見虞集臨汝書院復
南湖記書院旋廢湖仍堙沒為田
清塘在府城北七十里曾氏所居環羣山而匯衆水
灌溉甚廣明儒吳與弼賦觀夫川之流不息斯知水
之撓不濁云
汪家湖距府城五里在虎頭洲北自汪湖既決汝水
直瀉失連礬交匯之勢議者每欲塞之郡志云若汪
湖者其始不塞今也江河明崇禎時太守蔡邦俊已
云非萬金不可况踰六十年後有能為排為瀹者哉
議者不早計千金陂於易修之時而徒嗟汪湖於難
塞之後其亦不察而已矣
宋嘉祐四年知崇仁縣事蘇緘築寶唐堤嘉定二年
縣令潘方重甃石學士何異有寶唐堤記
元至元二十一年崇仁尹瑪哈穆特浚永豐陂勸課農
桑稽覈版籍
明宣德七年崇仁縣丞潘原清修新陂梓陂以便民
明永樂間崇仁教諭張齡買石甃學前土路三十二
丈有奇又繞學門蒔樹數十株以堅圩岸成化間知
縣劉忠器運材轉石築河堤直瞰學門以瀉淋潦
明萬歴間宜黃知縣王曰廉修築永豐陂鑿新渠二
里許周邦傑有記
宜黃巨蛇堰據譚綸古陂王廟記云東漢末有廖國
祥者開封祥符人為撫州路判後卜居龔溪鳩工築
堰經年靡成見巨蛇横水而渡随之以立故名按漢
末無開封與撫州路之號判亦非漢官名譚記因老
人訛言漫書之耳
樂安縣新志邑人鄧偉度率衆築靈田峽陂王在明
諸孫修築王祖陂
明嘉靖六年東鄉知縣周相議於縣北三港口達臨
川金雞城前並為水門通舟楫便轉漕以致百貨會
陞任不果行見給事徐良傅周侯去思碑
按撫州之水臨汝為宗支流附之崇宜二邑涓滴
皆入郡流金谿東鄉其半東注貴溪安仁至樂安
之水則大半西注永豐出吉水而入贑江其中小
溪曲澗頗擅陂渠蓄洩之利而李渤海千金一堤
厥功尤鉅今雖形勢鞏固然繼長增卑牧民者宜
厪念焉南湖之勝不減錢唐西湖閱曾南豐謝溪
堂諸詩風景宛然在目近乃淤為後湖田汪湖始
本細流轉成瀰漫巨浸豈桑滄之無恒歟抑積弛
而極弊也豪強侵官殖私遇有興作其黠者倡為
浮議反以防川竇澤為王政之所戒甚至稽運苛
征齧橋種種借端以撓成事試觀名宦所載前有
魯公後有古守顔祠之與載湖流光汗簡之賢鐵
犀一銘直與李冰鎮水石犀昭兹來許可以戢浮
議者之喙矣
建昌府
南城縣舊新額西關(曰石湖塘灌田三頃)北關(曰舊池塘灌田三頃八十畝)一
都(曰水窟)二都(曰黃家塘彭家塘東溪塘)三都(曰桐鉢陂灌田三頃水窟)四
都(四官塘南塘北塘沙湖塘長塘張家塘郭家塘傅家塘鶩鳬塘灌田六頃藍
塘敖家塘)五都(曰索家陂湖塘有二石橋陂)六都(曰饒陂灌田三頃鬼塘灌
蔭塘廟前塘張家塘赤坑水窟)七都(曰官陂龔家陂劉家塘灌田五頃雙丫塘
水窟有三)八都(曰龍陂車同陂堰陂灌田三頃白葉陂前坊陂五郎塘陳家塘小
龍官陂十郎陂)九都(曰小踏陂灌田三頃軍仕陂灌田七頃板歴陂烏石陂灌田五頃鄭
家陂石神陂)十都(曰大古塘小古塘池塘一池塘二池塘三池塘四池塘五池
塘六池塘七水窟黃家塘)十一都(曰石陂堰神前塘郭家塘黃柏塘丫义塘南
頭塘广塘湖塘竹山塘陳陂堰)十二都(曰樟陂堰梁坊堰余家堰)十三都
(曰官陂鄱陽陂灌田五頃林池塘周家塘樟陂塹陂青水塘固陂天仙陂堰山格
堰)十四都(曰練青塘易賜塘蘇家塘赤塘馬茨塘蕭家塘神林塘彭家陂
水窟)十五都(曰石牛陂灌田六頃童家陂横塘梅家塘墳前塘)十六都(曰青
山陂周陂灌田八頃姚家陂黃家陂曹陂梅陂練洲陂早禾陂和尚陂灌蔭塘
花園塘堰頭水圳高家井)十七都(曰黃田陂)十八都(曰大官陂灌田十四頃小官
陂灌田六頃羊鵝陂灌田七頃二十畝五十陂熊家陂齊家陂灌田三頃江家陂成源陂
灌田三頃大官陂灌田家陂長洲陂藍家陂)二(十五頃常豐陂黃迎仙堰江家塘水
井)十九都(曰黃家陂野鴨塘)二十都(曰官陂楊樹陂灌田三頃三十五畝柿樹
陂灌田三頃三十畝夏陂楊梅塘)二十一都(曰牛飲陂土陂遐井陂李陂)二
十二都(曰署陂灌田三頃二十畝)二十三都(曰高陂)二十四都(曰□樹陂)
二十五都(曰章家陂)二十六都(曰新陂)二十七都(曰博陵陂南圳陂)
二十八都(曰三溪陂石背陂馬茨塘孔朱陂羅家陂)二十九都(曰衆家陂
長塘下白沙陂)三十都(曰□樹陂祝家陂朱陂葛家陂灌蔭塘周家塘黃坑
塘)三十一都(曰馬目陂水陂水窟一水窟二水窟三水窟四水窟五窰下
塘南塘)三十二都(曰甯家塘柳塘李婆塘咸宜塘石頭塘夏家塘楊樹塘
蛟湖塘山塘上舍塘徐家塘林頭塘)三十三都(曰傍岸山背劉家塘坳塘象
岸塘黃泥塘坑尾塘何家塘大塘黃柏坑塘水窟一水窟二)三十四都(曰從
姑陂灌田三頃石閘陂灌田三頃馬池塘灌田三頃雁塘灌田三十頃五十畝蔡家塘藕塘
塔潭塘坪岡水窟灘頭水窟大坪上水井教場水井)三十五都(曰北源塘聞
家塘危家塘)三十六都(曰下吳陂長塘)三十七都(曰上吳陂)三十八
都(曰楊林井泉陂湖頭水窟)三十九都(曰駱陂灌田十二頃泉井水窟)四十
都(曰劉家塘葉陂)四十一都(曰左駱陂灌田四頃千工塘墩塘橑車磨陂馬
面陂鴉塘三百塘灌田五頃二十畝上塘灌田十頃三十畝)四十二都(曰戈婆陂冷
井塘)四十三都(曰王坪小港陂井窟)四十四都(曰貎陂龍塘)四十五
都(曰山陂黎家邊井窟)四十六都(曰官橋陂灌田五頃)四十七都(曰高思陂
泉井水窟)四十八都(曰廖家塘灌田三十頃)四十九都(曰龍沙小陂黃家陂)
五十都(曰夏婆陂)五十一都(曰官陂灌田四頃)五十二都(曰北山陂水井
周家陂)五十三都(曰上塘陂水井蔡家陂)五十四都(曰同埠陂)五十
五都(曰魚鱗陂)
南豐縣舊新額世賢鄉(曰猪婆陂灌田五千餘畝劉塗陂灌田三千畝黃婆陂灌
田二千畝秋桐陂灌田三千餘畝高陂灌田二千餘畝孤藍陂灌田五千餘畝事陂灌田四千
餘畝博陵陂灌田七千餘畝菜陂灌田五千畝白石陂灌田三千畝褐頭陂灌田六百餘畝
獅子陂曹家陂社璮陂陶石陂陂頭大陂嚮公陂觀巢黃蘭陂平步官陂鑿石陂
廣公陂硬埂陂石頭陂黃家陂灌田八百六十畝吉潭灣高陂三港陂高家塘石溝陂
灌田五百畝大洲塘鸝回陂灌田一千餘畝楓溪陂下位堡陂黃家陂壕湖陂晏坊陂)
龍池鄉(曰石陂灌田三千畝南梗陂灌田五千畝奉仙陂灌田二千餘畝杜埠陂灌田二
千餘畝廣公陂灌田二千餘畝烏木陂灌田二千餘畝檀石陂灌田三千餘畝鍋陂灌田一萬
餘畝饒家陂灌田三千餘畝桑田陂灌田五千餘畝白茅陂馬坪井闊六尺灌田二百餘畝)
太平鄉(曰官陂灌田一萬餘畝泉陂灌田二千餘畝黃家陂灌田五千餘畝龍王陂灌田
三千餘畝大陂灌田二千餘畝鄱陽陂灌田五千餘畝丫陂灌田五千餘畝水南長塘日月
二湖塘官九塘饒坊陂羅坊陂雲陂醴漿冷水井誾八丈灌田八十五畝窰陂陳家陂
横條陂新田陂吳南陂)
新城縣舊新額東坊(曰株林陂)西坊(曰蕨岡陂何家陂)南坊(曰灌蔭陂)二
都(曰重陽陂塘石陂白頭陂)三都(曰東岸陂蛇絲陂水尾陂寒村陂潘家陂盧
溪陂灌田三百畝)四都(無)五都(曰官陂盧家陂嚴家陂灌湖陂)六都(曰黃家塘
孔家陂)七都(曰共江陂張家陂)八都(無)九都(曰石坰陂師姑陂)十都(曰左
家陂韓家陂杉木陂見成陂)十一都(曰湖林陂明正德間邑民江尚仁修築)十二
都(曰石灰陂)十三都(曰王公陂舊名高□陂明嘉靖間邑人工禄修築)十四都(無)
十五都(曰塘堰陂黃土陂)十六都(曰高灘陂)十七都(曰黃家陂)十八都
(曰江家陂毛家陂潘坊陂)十九都(曰張家陂蛇州陂芮家陂)二十都(曰雙㟏陂)
二十一都(曰安撫陂大通陂寄陂戴家陂石陂)二十二都(曰仙山陂吕
家陂鹿源陂魚濤陂大面陂山家陂無硬陂厚源陂)二十三都(曰徐二陂下
山陂赤黃陂松溪陂)二十四都(曰大塘陂)二十五都(曰土陂裏陂石陂)
二十六都(曰楊陂青藍陂五聖陂七斗陂龔家陂明季邑民夏姓重修)二十
七都(曰神陂方家陂巫陂石坪陂王家陂)二十八都(曰裏駝陂灌田三百餘畝
饒家陂鄢家陂)二十九都(曰交楊陂槐花陂隂陂)三十都(曰楊家陂高
陂)三十一都(曰大保陂灌田三百餘畝相思陂太陽陂至塘陂龍骨陂)三十
二都(曰龍分陂)三十三都(曰高陂湖潭陂磨䥥陂)三十四都(曰南蛇陂)
三十五都(無)三十六都(曰油榨陂並潭陂)三十七都(無)三十
八都(曰洪岡陂横山陂)三十九都(曰童家陂)四十都(曰張公陂)四十一
都(曰牛陽陂何石陂唐家陂新陂)四十二都(曰鄧石陂古新陂)四十三
都(曰岳陂灌田五百畝)四十四都(曰觀前陂)四十五都(曰麻陂)四十六
都(曰高陂)四十七都(曰江潮陂)四十八都(曰千工陂)四十九都(曰石
坰陂彭家陂灌田五百畝明弘治間邑民程方築)五十都(無)五十一都(曰連塘陂
竹家陂灌田五百畝盤山陂)五十二都(曰觀風大小二陂灌田六百畝)五十三
都(曰黃石官陂灌田三百畝水塘陂灌田三百畝明弘治間邑民孔獻仁率衆重築)五十四
都(曰顔家陂灌田百畝)
廣昌縣舊新額天授鄉(曰祝家陂東車陂梅林陂廟背堰塘順化陂雷山
下堰塘社湖堰塘西英陂松休下堰塘謝家陂長塘橋堰塘陳田陂堰塘長二十餘丈
丁陂)南豐鄉(曰上陂大窠堰塘中陂孫婆陂)興城鄉(曰郭家堰塘
黃潭陂彭車陂深水陂平西&KR0309;黃塘陂高車陂温家陂董田魚陂梘湖陂龍潭陂
塗陂烏石岡陂楓陂陳田陂軍營陂雙陂劉家段陂高陂西林觀前陂官塘在
縣治後佛流源水瀦此復流而東背門塘雷公下塘弋陽壠塘大荒坪塘社背塘石窟壠
塘松林下塘大窠塘長塘橋塘)
瀘溪縣舊新額東隅(曰石陂灌田六頃)西隅(曰郭公陂)南隅(曰嚴陂)北
隅(曰冷水窟)一都(曰溝洫陂楊林陂)二都(曰臺山陂傅家陂石隐陂張林陂泥
陂背隂陂)三都(曰夏家陂桂家陂黃蛇陂桐車陂傅家陂泉水井赤境嶺官陂)
四都(曰高陂)五都(曰水井廟前陂油嶺水窟)六都(曰傅家陂江家陂白鱔陂)
七都(曰高陂黃陂上黃陂)八都(曰澗頭陂大港陂里墓陂)九都(曰北山陂水
井周家陂)十都(曰桐埠陂)十一都(曰魚鱗陂)十二都(曰社林陂同車陂)十
三都(曰何家陂)十四都(曰官陂水碓陂)十五都(曰夏家陂楊家陂)十六都
(曰鸛巢陂秀水溝自東南入城環繞縣治前由西城出闊四尺深五尺)
明正德八年知府安奎補築東甕城名曰固本又以
江流齧岸慮及城基疊石堤之
九陂在南豐縣三十六都劇河下今之龍池段凡九
修而成故名九陂以陂為官所修又名官陂唐開元
中縣令游茂洪創築廣二十丈灌田數千畝又築孤
藍陂桑田陂博陵鄱陽陂灌田無算此豐邑陂澤之
始明弘治間九陂傾壞嘗修之而未竟嘉靖四年知
縣祝繼臯伐石修築起春三月歴秋八月告成邑人
符遂有重修九劇陂記
宋元祐辛未張商英為江西轉運使鑿旴水以通運
道然水勢蕩沙不時壅塞春夏可通舟楫秋冬止容
竹筏自廣昌流至南豐之京潭乃止旴水自此直下
與新城水合為郡大江
明景泰六年南豐典史王儀(以御史謫)築東門外江岸官
路
元延祐間新城縣尹王瑄修築堤路自南津至縣治
約三里許
新堤在新城縣北門外久為暴漲衝決明正德末年
知縣蕭一中始作石擺又於下流作木擺數聯歲久
木腐官道傾沒嘉靖二十二年知縣劉志學再作石
擺於狀元坊後邑厲壇潰決石硤而下楊溪橋一帶
可危志學從邑人王禄議築石擺以護之崇禎九年
知縣楊榮建築石堤百餘丈樹以槐柳為篆碑曰新
堤歲久復圯
國朝順治間邑人涂大誴捐資重修
西堤在新城縣安濟橋西明嘉靖二年知縣蕭一中
修之三年知縣葉良珮繼築石堤以禦暴漲
國朝順治八年邑人楊國魁重修
明永樂初新城縣丞韓政築蛇絲陂灌田一百二十
六畝又築大塘陂灌田一百八十六畝
株林陂在新城縣東門外荆源灌田一百三十六畝
其水舊分入城繞儒學經縣署濯纓池西北流灌城
中歲久湮塞明嘉靖間縣丞唐銳修濬復涇萬歴三
十一年邑人涂元傅重濬知縣趙日崇有記
天心塘在新城縣西八十里萬山嶺上
平西&KR0309;在廣昌縣西南二里許宋淳祐間縣令黃應
德始築咸淳間令朱汝賢繼修後為洪水衝決明洪
武三十年知縣成子祥再築永樂甲申壊於水正統
八年知縣江浩重修成化乙巳復壞二十三年知縣
薛承學修築未就水齧岸崩民居日削架木通行弘
治十六年廵撫林俊委主簿陳天敘督修議甫定林
遷去張本代之上狀弗允天敘以患切於民固請而
後可十八年春正月興工自京茶港抵沙羅口長一
百四十五丈高一丈有奇知縣方景淵繼至建龍珠
亭於垻首正德十二年知縣余罃修之嘉靖十四年
大水悉壊知縣黃德純更築堅緻踰前
學堤在廣昌縣拱北門右明嘉靖初訓導鍾昊疊石
築之障溪水入城環繞學宫春漲沙壅夏秋水涸逐
年一濬二十七年知縣馮大亨教諭張時舉復修
明萬歴八年瀘溪知縣陳王廷築北堤一百六十丈
以障瀘水使沿山西行無齧城患人呼陳公堤三十
三年知縣吕應元開秀水溝
按建昌川之大者惟旴江由廣昌南豐經府治其
次則新城黎灘飛鳶二水會旴水而入撫境若瀘
溪之水自入貴溪安仁於本郡無涉也南城羅志
云旴居江省上流建瓴而下河水無三日之漲陂
塘之屬旋圯旋修利澤如故然存者雖多歲月既
深易侵難覈至溪澗數流佃其傍者或隂決陂堰
而顯利之其勢未易盡復也粤考唐代南豐游令
鑿石渠導軍山水蔭溉平曲灘安仁等地悉成腴
田後即徙此立縣治以彼興廢之大者為之尚恢
恢有餘刃焉夫人亦視才德何若耳豈必今時異
古也耶
廣信府
上饒縣舊額進賢鄉(曰和尚陂)崇孝鄉(曰横團陂張溪塘斗門塘灌田五頃
三十畝色塘黃沙塘)明遠鄉(曰毛塢塘萬西山下塘梅堰)石人鄉(曰際下陂
新田陂石梁陂穫陂灌田七頃四十二畝官圳灌田三百頃四十畝)安輯鄉(曰楊家陂
門塘陂螺陂張公塘社林塘灌田五頃五十畝董家堰羅家堰)開化鄉(曰新塘有
二張家塘芝塘董家陂楊家陂劉湖灌田五頃六十畝沙湖灌田四頃五十六畝長湖
灌田七頃八十畝楊家湖灌田三頃三十畝)乾元鄉(曰官陂堰石頭塘傅家塘)永樂
鄉(曰鷄鳴塘灌田八頃赤嶺塘西山塘黃大塘茭塘周家塘黃塘陳潭陂桃枝陂
溪渰塘劉塘黃沙堰崩墈石頭堰雲洋黃沙口堰)來蘇鄉(曰湖口堰樟樹塘常樂塘黎州塘原田堰王婆塘西坑堰蠏塘陂長田塘新陂堰同塘陂灌田五頃六十
畝汪家塘巖堰塘)上饒鄉(曰黃曹塘)
玉山縣舊額信豐鄉(曰竹底塘祝家塘周升塘南塘毛家塘昔塘灌田五十
頃)招善鄉(曰前洋陂烏沙陂星潭陂灌田十頃魯家倉陂橋頭陂灌田五頃五十畝
經塘坡湯泉陂上匣陂翁家陂後陳塘王家陂十里山塘沙塘兆里塘石倉塘
毛村塘灌田六十頃璩塘蓮塘伏塘瓜羊塘社林塘)務林鄉(曰王隂陂灌田四頃
胡家陂灌田五頃池邱陂灌田六頃包家陂灌田十五頃詹塘大横塘小横塘灌田八頃
蔣家塘楓木塘血塘灌田八十頃壠口塘朱家塘灌田四十頃上林塘灌田六十頃蕭
塘舂塘戴家塘朱家塘牌塘灌田二十頃鄭家塘南塘)安平鄉(曰九湖陂灌田
十三頃淫山溪陂灌田六頃柘陂灌田四頃石澤陂灌田四頃黃坂陂灌田五十頃後村橋
頭陂灌田三十頃塘田陂灌田十八頃渃頭陂灌田四頃孫家陂灌田五十頃石塘蔣家塘
灌田一百頃)玉山鄉(曰港頭陂灌田五頃周家陂龍會陂鄒陂供陂灌田九十頃
葉陂張家坊陂小葉陂灌田四頃三十畝韓村大陂灌田四頃五十畝方家坂陂黃家山坂
陂東坑坂陂赤嶺陂大葉陂蔡家陂)衣錦鄉(曰茭陂上汪陂胡頭陂横巖大陂
王村坂陂吕家陂張家坂陂石潭陂灌田六頃楊林陂灌田十頃後葉陂灌田六頃石
陂董林陂灌田七頃九十畝)賓賢鄉(曰中吳陂宋家陂灌田七頃二十畝徐陂石陂灌
田五頃三十畝上吳陂姚陂灌田十四頃祖師陂灌田五畝曲田陂鵝籠陂灌田五頃團
石陂胡家陂灌田二十頃破田陂)懷德鄉(曰王家陂灌田四頃周塢口陂草刺陂
作龍陂灌田四頃進賢陂灌田五頃五十畝叠石陂鎮爐陂灌田九頃坳村陂灌田九頃長
林陂灌田二十二頃新般陂灌田十三頃黃釜陂長東塘灌田十畝徐婆塘灌田八頃炭山
塢塘灌田五頃黃家塘灌田十頃水閣塘山後塘灌田四頃又黃家塘灌田四頃)順成
鄉(曰中陂杜清陂食門陂陜口陂于坑口陂灌田二十頃徐村陂新田陂因家陂
韓家陂灌田十頃西徐塘灌田三頃三十畝余塢塘灌田六頃蘇家塘灌田七頃山早塘灌田
五頃水碓塘逆塘後塘灌田六頃塢塘灌田八頃何家塘行路塘石塘灌田三頃二十
畝)
弋陽縣舊額招賢鄉(曰岑陂荷塘鄭源塘羅家陂黃家塘李家陂灌田五頃
放生塘)太平鄉(曰虞家塘圖石塘結塘白水陂吳家陂白洋塘乾塘待賓塘)
新政鄉(曰南巖長塘衆家陂三丫塘大新塘南巖塘瓦窯塘)玉亭鄉(曰早塘鐵場
塘黃花塘灌田十三頃姜塘柘園陂梅墩陂古塘陂灌漕陂白洋陂)萬
全鄉(曰馬巖陂灌田四頃箭頭陂小陂黃家陂麻鞋古陂長林陂)歸仁鄉(曰藍
陂灌田十頃大湧陂灌田十頃新長陂灌田一千三百畝徼陂上塢陂新陂小石塘)永
平鄉(曰藍陂孝子橋陂羅家陂青池陂大田陂索家陂)孝誠鄉(曰葛陂晚禾陂蓮湖
陂蔣家陂陳陂西陂小葛陂)
貴溪縣舊額孝思鄉(曰大陽陂上陂灌田五百畝胡合堰大田堰灌田五百畝
白田堰西圳堰灌田十頃雞子堰灌田十頃白巖堰灌田十頃)永和鄉(曰大叚陂灌田
七百畝汪師陂灌田四百畝週田陂早田陂灌田五百畝雷陂灌田四百十畝石塘陂灌田
四百畝黃沙陂灌田五百十畝陳家陂灌田五百畝筀竹陂)歸桂鄉(曰諶陂灌田十頃
上葉陂灌田五百畝長流陂灌田十頃大活陂小方堰垢栗堰灌田八頃翁婆堰灌田七頃)
仁孝鄉(曰唐陂灌田十頃古陂灌田四頃)仙源鄉(曰黃坑堰)化行鄉(曰新陂灌
田七十頃樟陂灌田七頃)仁福鄉(曰嚴家陂張陂石陂大田陂灌田十頃鄭家堰
灌田五百畝白沙堰灌田五頃)
鉛山縣舊額崇義鄉(曰都龍陂毛家陂)鵝湖鄉(曰上恩陂灌田七頃石井陂
武陵陂灌田六百畝泉湖塘)旌孝鄉(曰周家陂灌田五百畝黃家陂高陂石陂石塘
山頭塘灌田百頃)布政鄉(曰唐陂高門陂灌田五頃下箬陂灌田三頃西源陂灌田三
頃傅家塘蔡家塘)清流鄉(曰大官塘灌田一百一頃大塘灌田二十五頃赤珠塘灌
田五十頃洪大塘灌田十五頃任大塘灌田十頃新塘桂塘)招善鄉(曰陳潭陂灌田五百
畝項家陂龍潭陂大田陂灌田四百畝碎石陂拽灘陂泥陂灌田三頃蔡家陂上連
塘下連塘)仁義鄉(曰泉湖塘灌田二十頃泉水塘灌田二十頃)新政鄉(曰土陂
黃伯塘灌田五頃趙家陂金樹塘火田陂)善政鄉(曰轄山陂鄉圍陂長十五丈闊二
十丈灌田三百畝馬安陂黃馬陂長六十丈闊二十丈灌田三百畝龜兒陂同陂箬陂清
湖長十里周圍三十畝灌田一百餘頃)
廣豐縣舊額永平鄉(曰大僊陂灌田三百八十四頃馬髮陂灌田三頃上洋陂東
歡陂灌田三頃洋石陂楊於陂灌田二十頃連胡陂灌田二十頃五十畝泄門陂泉塘陂灌
田三頃七十畝湖尼陂灌田五頃中良陂趙勝陂灌田三頃五十畝真源□里田陂陳陂
吳陂灌田三頃五十一畝嶺下陂社前陂葉家陂嶺姆陂馬倍陂玉土陂連管塘
桃家塘石塘徐師塢塘里田塘黃家塘旻塘吕自塘周村塢塘)新成鄉(曰楊樹陂
均潭陂斜陂大江陂王村陂吳家種陂院潭陂魚門猪陂鳳櫜陂灌田四頃上梧
桐陂灌田三頃五十畝下梧桐陂灌田四頃橑車陂溪西陂石龜陂中娘陂塘池陂親
□陂官巢陂灌田頃十三畝嚴塘陂灌田五頃六畝大腹陂婆陂灌田六頃十畝古塘)
崇善鄉(曰鸕鷀陂灌田四頃二十畝鄭元陂新村陂洪陂霹靂陂王公陂灌田六頃
十五畝毛進興塘灌田三頃十二畝浮余塘灌田三頃十畝瓦叠塘灌田三頃方林塘爐塘
灌田三頃二十畝浮真塘王家塘灌田七頃三十畝戴容塘方家塘灌田四頃八十畝蔡村
塘)周安鄉(曰東田陂灌田四頃大田陂灌田五頃官田陂灌田四頃大仙塘坑陂灌田
三頃項家陂新溪陂瓦窯陂悔塢邱陂下徐陂嶺下陂鄭家陂五里塘灌田三頃
鷺鶿中塘高洋塘)富成鄉(曰黃家陂灌田三頃新陂灌田三百頃舊住陂三五陂廟
後陂施村上塘菱角陂)玉陽鄉(曰朱家陂灌田五十頃方家陂祝家陂石角陂灌
田二十頃程村陂東門陂中陂鍾塘陳家塘)
興安縣舊額太平鄉(曰土乞陂翁家陂赤口堰新塘瓦硝塘姨婆塘路邊
塘曹家塘沙塘馬塘官路塘羯羊塘楊源塘白水陂灌田四百九十畝大新塘大
小官塘祝家塘烏石塘弋湖塘小新塘小官塘石頭塘)招賢鄉(曰石頭塘童
家陂舒家陂李家陂黃柏陂高陂山塘荒塘侯家塘翁家塘紅蓮塘灌田五百二
十畝和尚塘曹家塘路邊塘大山塘有二破塘烏石塘陳勝塘巖前塘新塘前
塘白石陂鄭塘裏清塘萼塘吳家塘外清塘郭塘丫角塘陳源塘李家陂毛
陂余村陂汪陂大陂超化陂余陂青苖陂葉陂東塘舍塘有二大源塘黃源
塘山塘白石塘菱塘曹塘孔父塘清田塘鄭家塘程源塘劉嶺塘牛塘劉村
塘朱塘蓮塘官路塘劉嶺裏塘東洋塘岳陂灌田三百畝新陂陳陂灌田三百畝
繆家塘蔡家塘石坑塘華塘江家塘蓮塘七都明山塘大石塘徐家塘劉源塘
大湖塘曹塘石頭塘鄭塘外羅塘菱塘七都行路塘雙塘柿樹塘水門塘大石
陂送客陂陵家陂小滿陂石坑塘張塢塘中窯塘西村塘雷西塘鄭源塘藕塘
黃沙塘項家塘瓦礶塘中塘雷華塘西塘店後塘横路塘羊頭塘新塘株樹
塘南塘野豬塘詹塘詹灣塘岑陂黃沙陂堰陂大洋陂灌田百畝五黃藤陂灌田
五百畝水角塘璩州塘官路底塘廟前塘張家塘官路塘過路塘徐家塘南洋塘
吳塘黃坑塘皮齊塘)石人鄉(曰余坂陂山坑陂吳家陂溪邊陂田墎陂白石陂
灌田三百三十畝)安輯鄉(曰葉家陂大陂澄陂新陂溠陂箬陂洪水陂羅陂
下羅陂楊源陂隂陂王坂陂下墎塘坂陂徐蘭陂羅十都楓火陂劉
家陂王石陂蘇家陂王家陂東洋陂鮑陂灌田三百三畝令塘灌田四百三畝福塘
麻姑陂張家陂黃家陂石家陂黃家塘余家塘)石橋鄉(曰麻姑陂吳家陂周伯塘
新舊塘)孝誠鄉(曰大糞陂南倉陂朱車陂青苗陂豐陂灌田六百畝藕塘下灣
塘毛陂塘長塘楊樹塘後塘西山陂周陂江家陂坟陂西塘鶯塘)
玉山新安堤在縣治南半里明永樂甲申秋洪水暴
漲堤岸圯決天順七年春知縣方中修築於成化元
年夏告成堤長百餘丈高一丈七尺有奇莆田林文
為之記中又修築大坵堤在水南龍王廟前嘉靖乙
巳冬縣丞朱真重修新安堤
護龍堤在玉虹橋下流其先沙洲環抱水繞而北後
衝決為三支其一中流其一北流蔡家園其一南流
無義港明萬歴十三年知縣張道深築垻障之水皆
北流奸民盜洩以資磑利垻在縣北玉山鄉二十一
年知縣錢應斗建議甃石
徐州堤在縣北玉山鄉二十一都徐村明永樂十四
年為水衝決宣德九年知縣林岱率里人徐環詹茂
先等疊石為堤長百餘丈明年岱又築汪村陂鑿山
通水約十里導水入渠蕪田盡成沃壤
明萬歴五年玉山知縣周日甲委丞章元緝築黃坂
陂柘陂二十餘所陸給事鳳儀有記
玉山縣東王坂有田二十五頃久荒賦無所出
國朝康熙間知縣甄昭從耆民徐文俊等請於上流十
七都築石垻百餘丈引水灌溉雖旱不災
松沙港堤在弋陽縣治西南溪水齧堤屢築屢潰明
萬歴間縣丞俞欵督修随廢崇禎末知縣王萬祚儲
木石興工五月告成後復圯
國朝康熙九年四月知縣陶燿始謀修築十年正月訖
工堤長二百餘丈高六尺廣四丈燿自為文記之
明成化十八年貴溪知縣盧格修復陂障正德十五
年知縣范永鑾濬北鄉湮河修築陂渠萬歴四十六
年知縣陸康稷疏濬城河
石塘陳公堤在鉛山縣東南四十里明嘉靖三十六
年知縣陳坦令耆民祝端等計戶均畝出貲築堤增
石為防廣二丈二尺高丈有五尺長一百六十丈農
商兩便副使吳春為之記
火田陂在鉛山縣西與弋陽連界田可數萬畝常苦
旱無收故名火田舊有圳長四十餘里浮沙閼塞水
利不敷明成化初耆老陳瑄始沿港築新堤六百餘
丈種柳成隂&KR0309;口造石橋一座以防洪水衝激又有
猫兒潭臨溪險危不時倒塌復買田改作圳五百餘
丈鑿石橋二所長七尺有奇橋下開坪分水圳下復
分九處曰連家小圳陂澳泥塗黃柏塘余家陂太平
塗楊樹陂黃河塘童家陂以均灌溉之利&KR0309;經久不
壞費文憲宏作詩美之
元至正間永豐縣尹宋詳築陂防旱明萬歴十二年
知縣林國材築大僊馬鬉等陂後陂壞澤乾知縣盧
謙疊石為堤斜引溪水又築堤於東歡陂己酉行取
民為立祠鄭文恪以偉作記四十二年知縣李思敬
復修之又築梧桐陂八十丈明年甃石為副堤見思
敬築垻事略
按廣信所屬邑志陂塘之數視昔稍增顧亦多名
存實亡者非廢壞而不舉即淤壅而難流甚至豪
強侵占陂可沼塘可田矣良牧之責清察以復舊
規修築以儲雨水疏濬以通泉源於信郡行之事
半功倍其風行而草偃者與
江西通志卷十五
