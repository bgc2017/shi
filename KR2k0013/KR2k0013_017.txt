吳郡志卷十七宋范成大撰
橋梁
唐白居易詩曰紅欄三百九十橋本朝楊備詩亦云畫
橋四百則吳門橋梁之盛自昔固然今圖籍所載者三
百五十九橋在郡城者今以正中樂橋為凖分而為四
達隨方敘之門外及外縣略附見焉
樂橋之東北(婁門齊門)
百口橋在長洲縣東東漢顧訓五世同居族聚百口
衣食均等尊卑有序因其所居以名橋俗𫝊子
孫多不能辨架上之衣歲朝會集子孫悉坐依
次行酒三歲以上者並自知位次不虧其禮故
俗又名試飲橋
臨頓橋在長洲縣北臨頓吳時館名取之臨頓宅
者是也又吳地記名吳王親征夷人頓軍憩歇
宴設軍士因此置橋唐陸魯望常居其旁(皮日休共)
(老林泉忍暫分此生應不識廻文幾枚竹笥送德曜一乘柴車迎少君舉案品多緣澗藥承家)
(事少為溪雲居然自是幽人事輒莫教他孫夀聞)
苑橋在報恩光孝寺之西故𫝊闔閭有苑囿在其
傍定跨橋下長洲縣前舊為闔閭故跡縣前東
南故𫝊皆闔閭苑囿遊憩之地
顧家橋顧悌仕吳為虎頭將軍父亡五日絶漿而
死郡人為之造橋(吳地記)
四通橋(紹興二十六年建)
定跨橋吳王闔閭造(吳地記)
開明橋醋坊橋金師堂橋
馬黃橋管家橋紅爐子橋
換馬橋瓶場橋永福寺橋
北倉橋天心橋宫橋
廣化寺橋金師子橋靈鷲寺西橋
鶴舞橋(又吳地記云夫差女勝玉出葬日仙鶴舞引羣鳴於市因號橋曰鶴舞或又云春申)
(君所立也)
中路橋狄勝橋華家橋
跨塘橋北新橋蔣家橋
院子橋新街橋吳郎橋
廟堂橋任蔣橋南新橋
周通橋縣東橋徐思橋
顧周橋雙板橋大郎橋
衆喜橋雪糕橋積慶橋
蘇軍橋衆安橋通利橋
慶歷橋華陽橋迎春橋
寺莊橋奚家橋富孫橋
魏家橋唐家橋羅家橋
熙寧橋廟堂橋張香橋
胡家橋斜路橋程家橋
棧橋花橋東石塘橋
東章家橋錢都衙橋兵馬使橋
胡廂使橋打急路橋北張家橋
朱馬交橋南張家橋徐鯉魚橋
廣化寺後橋北禪寺西橋北禪寺前橋
北禪寺東橋長洲縣前橋天官寺前橋
天官寺西橋萬夀寺東橋資夀寺西橋
資夀寺後橋祥符寺東橋東周太保橋
樂橋之西北(閶門)
臯橋在吳縣西北閶門内漢議郎臯伯通居此橋
側因名之(李紳伯鸞憔悴甘飄寓非向囂塵隠姓名鴻鵠羽毛終有志素絲琴瑟自)
(諧聲故橋秋月無家照舊井寒泉見底清猶有餘風未磨滅至今鄉里重和鳴)
三太尉橋
都亭橋(在吳縣西北故𫝊吳王夀夢嘗於此作都亭以招賢士)
至德廟橋(在太伯廟前以廟故名)張廣橋
慈悲橋烏盆橋鄔家橋
榖市橋小市橋小平橋
普濟橋魚行橋柳毅橋
虎蹲橋梵門橋徐胡橋
劉家橋夀聖橋華家橋
楊家橋徐家橋仰家橋
鳳凰橋高家橋廣書橋
席家橋沈家橋方廣橋
德慶橋翁家橋丁家橋
艇船橋安民橋崇利橋
單家橋曹使橋絲行橋
利市橋鵝欄橋鴨舍橋
濟川橋靸鞋橋蒲老橋
六通橋文家橋盧家橋
使橋錢橋紅橋
宫橋洞橋隆興橋(隆興元年建)
黃牛坊橋錢駙馬橋朱明寺橋
吳縣東橋吳縣西橋黃土塔橋
西蔣家橋小蓮湖橋女冠子院橋
陸侍郎橋南過軍橋北過軍橋
盧提刑橋盧革自德清退老于吳以通議大夫致
仕嘗除廣南提點刑獄後郡人以提刑名橋子
秉為發運使詳見人物門
西市門橋芝草營橋西石塘橋
周太保橋張馬步橋祥符寺橋
西章家橋雍熙寺西橋禪興寺西橋
龍興寺西橋雍熙寺東橋雍熙寺後橋
能仁寺東橋能仁寺後橋
樂橋之東南(葑門)
乘魚橋在子城之西北昔琴高乘鯉升仙之地事
具異聞(至和元年僧達本重建橋序乘魚橋當姑蘇之要津茂苑之靈跡按吳地誌云)
(古者賢士丁法海琴高於此地見大鯉魚長可丈餘有角有足鼓二翼而舞琴高見其異遂乘)
(魚騰飛宛轉駕空上昇因立橋名)
烏鵲橋在提刑司之南舊𫝊古有烏鵲館橋因其
館得名(楊備烏鵲橋上元詩云月滿星移水照天南飛烏鵲影翩翩雖然上屬牽牛分)
(不為秋河織女填)
竹隔橋飲馬橋南倉橋
帶城橋馬津橋望信橋
夏侯橋金母橋燕家橋
淨河橋小博橋(在倉司前)清道橋
迎葑橋船場橋望門橋
雙紅橋章家橋曹家橋
楊家橋董家橋朱家橋
船坊橋紅鴨橋龍堂橋
東長橋西長橋燒香橋
唐家橋望營橋佐家橋
臙脂橋驅鬼橋沙糕橋
蔣家橋白蜆橋盡市橋
顧亭橋遊仙橋平橋
閻橋草橋甫橋
洞橋祝橋星橋
磚橋程橋營橋
至橋尤橋篠橋
胡書記橋官太尉橋吳承議橋
南胡家橋採蓮涇橋覺報寺西橋
覺報寺後橋楊府院子橋雙塔寺前橋
東禪寺西橋折桂橋(紹興二十七年内建)
樂橋之西南(盤門)
孫老橋在運河上唐白頭橋也郡守白居易所建
因是名之本朝天聖初郡守孫冕重修故易今
名(梅摰過白頭橋詩云白頭橋奈白頭何不特舊德如存故老謌)
(輿梁起遺愛大都才美服人多)
西館橋太平橋薦行橋
市曹橋白磰橋娥眉橋
郭家橋杉瀆橋明澤橋
吉利橋昇平橋翦金橋
銀錠橋積善橋胡家橋
成家橋渡子橋趙公橋
趙婆橋葛家橋張師橋
蔡家橋諸家橋杉板橋
木柴橋院子橋倉後橋
樓西橋程基橋果子橋
草鞋橋獻花橋望婆橋
芮家橋彈子橋芮橋
梅橋程橋新橋
廟橋北張師橋南張師橋
西竺寺西橋開元寺東橋開元寺後橋
憩橋吳軍憩歇因名之(吳地記)
門外外縣橋梁
城門外(府圖)
行春橋續圖經云在横山下越来溪中湖山滿目
亦為勝處橋甚長跨溪湖之口好事者或名小
長橋歲久廢闕淳熙十六年縣令趙彦真始復
修之勝槩為吳中第一
新橋在盤門分為三橋者製度甚宏
吳門橋綠雲橋(並盤門外)虹橋(婁門)
虹橋(齊門外)虹橋渡僧橋
山塘橋綵雲橋(半塘寺前)便山橋(虎丘寺前)
楓橋在閶門外九里道傍自古有名南北客經由
未有不憩此橋而題詠者事具楓橋普明院
洞橋(已上並閶門外)斜橋安里橋(巳上並葑門外)
秀峰橋顔橋張墅橋
新郭橋蔵圓橋楞伽寺橋
□橋&KR3285;橋短橋
黃蘆橋何橋夏駕橋
虎山橋靈巗寺橋胥門橋
横塘橋
越来溪橋久廢淳熙中居民薛氏以奩具錢復立
之越来溪水自此橋北流過横塘也
練墟新橋(已上盤門外)
已上在吳縣長洲縣管下詳見舊經
縣橋驛橋程橋
看婆橋雙鳳橋馬郄橋
泄水橋通泄橋富基橋
徽浦橋八尺橋卓基橋
盛墩橋安德橋合路橋
南醋坊橋南泄水橋第一醋坊橋
已上在吳江縣管下詳見舊經
安民橋在新涇中利民橋在七里涇
濟民橋在吳涇事具續圖經
利往橋即吳江長橋也慶歷八年縣尉王廷堅所
建有亭曰垂虹而世併以名橋續圖經云東西
千餘尺前臨太湖洞庭三山横跨松江為海内
絶景紹興初中外戒嚴或獻計樞庭乞行下平
江焚長橋時郡守洪遵持不可而縣民已有知
之者相與聚哭於圯下矣橋兩圮南有匯澤亭
北有㡳定亭餘見松江條(鄭獬吳江橋詩云三百欄干鎻畫橋行人)
(波上踏靈鰲插天螮蝀玉腰闊跨海鯨鯢金背高路直鑿開元氣白影寒壓破大江豪此中自)
(與銀河接不必仙槎八月潮蔣堂鴈翅橋横五湖北翬飛亭屹大江心魚龍淵藪風月窟若比)
(廣寒宫更深)
吳郡志卷十七
