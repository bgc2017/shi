淳熙三山志卷三十五
宋梁克家撰
寺觀類三
僧寺
長溪(一百三十四所慶歷舊記一百六十所有寺額曾師建記一百一十五所鍾世)
(明根刮寬剰一百五十四所淳熙八年縣申一百三十四所内一百七所會到有起置年)
(代二十七所未詳)
建善寺擢秀里齊永明元年置舊號建福在温麻縣背
洪嶺之北面黃沙之南所謂安遠里也(今寧遠鎮故基)自隋
廢温麻唐析置長溪尋省西鎮長安中既再置縣景
雲二年遂移建寺在縣城東(寺碑云邑既遷來寺亦隨至)改號建
善會昌例廢大中四年僧大千令弇奏復之賜大中
建善為額(有建隆四年威武軍節度館驛巡官儒林郎吳慎辭撰碑銘今存)皇朝乾
興元年始為禪刹有放生池舊産錢六貫一百五十
六文
雲峰寺招賢里梁太清元年置舊産錢八百五十三文
(縣申八百五十五文)
清潭寺新北里有松山又十里有潭淵然涎沫時沸凌
波數丈則雷霆風雨暴不可避(闕)移月田廬漂溺
民甚患之隋開皇二年梵僧闍那崛多曰此龍之變
也宜峻佛祠以鎮之後十年乃建寺潭波帖妥耆艾
遂目曰清潭當時沙門若潙山祐靈雲勤等十七人
皆出於此隋唐之世真修梵境他所莫擬上有洞林
巒萬狀尤可愛舊産錢一貫四百二十四文
栖善院歸化西里唐大中三年置舊産錢三百六十四
文(縣申四百文)
栖隠院西興里十二年置景福元年號景福隠院舊産
錢三貫四百七十文
資國院廉江里咸通元年置舊産錢一(闕)六十一文
(曾記一貫三百六十二文縣申五百六十二文)
靈巖院西興里同年置舊産錢二貫(闕)七文(曾記)
(二貫六百二十五文)
(闕)院平溪里同年置舊産錢一貫(闕)一文
崇仁院歸化東里同年置舊産錢一貫九十七文(曾記一貫)
(九十八文)
龍潭院温麻里二年置舊産錢一百四十七文
崇福院温麻里同年置舊産錢七百七十文
資福院望海里同年置舊産錢一百四十六文
旃檀院萬安里同年置舊産錢七百八十一文
石門院歸化東里五年置舊産錢八百五十九文
清溪院望海里同年置舊産錢五百四十四文(曾記五百四十七文)
雙溪院萬安里六年置舊産錢八百七十二文(曾記八百五十)
(三文縣申同曾)
龍巖院歸化東里十年置舊産錢四百八十六文(縣申四百)
(八十文)
法林院安民里同年置舊産錢一百七十二文
雙巖院秦溪西里十一年後置按鍾刻云龍紀元年造
捨入東熟文殊院後因巢賊欲以烹牛乃飛至西熟
潭其後潭窒又飛六嶼江皇朝咸平三年迎歸于院
舊産錢八百五十五文(縣申八百五十文)
瀑泉院擢秀里十二年置崇寧元年賜額舊産錢五百
三十二文
中成院温麻里十三年置舊産錢五百三十六文(曾記五百)
(五十六文縣申同)
龜湖院柘陽里光啟二年置始僧惟亮築庵今院之前
山有大龜浮湖中沿巖而上僧有所之輒載往既而
龜化為石菴鞠為草其徒乃移建今院皇朝景德始
為叢林(林積仁記)舊産錢九百四十八文(曾記九百四十五文)
西雲院安民里三年置舊産錢七百一文
崇福院歸化西里同年置舊産錢一百三文(曾記一百九文)
上興福院遙香里大順元年置舊産錢八百六十五文
(曾記八百六十四文)
栖勝院温麻里二年置古有十奇(㫋檀林文筆峰石鑑軒壽山臺翠蘿屏湛)
(恩池偃松塔湼槃石僊人冡展旗峯)元祐中僧繼超始闢新成海印二
莊(陳祥道為記)舊産錢六百九十文(曾記七百文)
慈雲院西興里同年置舊産錢八百九十八文
盧巖院温麻里景福元年置舊産錢一百五十七文
象山院遥香里同年置舊産錢八百九十五文(曾記九百九十五文)
西峰院仁風里同年置舊産錢一貫八百二十文
曹山院沿江里二年置號曹山韞玉東興禪院舊産錢
四百一文(曾記四百四文)
馬冠院遥香里乾寧三年置舊産錢一百二十文
報恩院柘陽里天祐二年置舊産錢二百三十二文(曾記)
(二百三十三文縣申二百三十五文)
瑞峰院擢秀里梁開平二年舊産錢一百四十文(曾記一百)
(四十四文縣申一百四十三文)
宣聖院柘陽里乾化元年置舊産錢八百文(曾記七百九十六文)
禪寂尼院沿江里四年置舊産錢六十文(曾記六十四文縣申同)
建福院安民里貞明二年置舊産錢五百六十五文(曾記)
(五百四十九文縣申五百五十五文)
清凉院新北里五年置舊産錢五百一十八文(曾記五百九文)
靈應院育仁里六年置舊産錢五十九文(曾記四十九文)
資福院秦溪東里後唐長興元年置舊産錢五百二十
文(曾記五百二十四文縣申同曾)
廣福院柘陽里同年置舊産錢一十四文(曾記産錢)
龍壽院(縣申作降壽)安民里同年置舊産錢二百三十五文
瑞巖院擢秀里清泰元年置舊産錢九百九十五文(曾記)
(九百八十三文)
聖壽院柘陽里同年置舊産錢一貫九十四文(曾記一貫九十八文)
保安院柘陽里同年置舊産錢三百五十七文(曾記三百三十九文)
瑞雲院望海里晉天福元年置舊産錢六百一十文
保慶院薪北里三年置舊産錢七百九十二文(曾記七百六十八文)
西林院廉江里同年置舊産錢六百五十一文
南峰院歸化東里同年置舊産錢三百四十八文
保林院仁風里五年置舊産錢三百四十七文
地藏院萬安里同年置舊産錢四百三十三文
慈壽院安民里漢乾祐二年置舊産錢一百九十四文
南禪院萬安里周廣順元年置舊産錢一貫一百二十
五文
龍居院(曾記作龍宫)温麻里同年置舊産錢二百二十九文
地藏院温麻里二年置舊産錢二百四十八文(縣申二百四十二文)
六禪院萬安里三年置舊産錢一百四十六文(曾記一百五十六文)
資壽院擢秀里顯德二年置初為保明院大中祥符六
年勑改今額舊産錢三貫四文(曾記二貫八百五十文)
龍泉院擢秀里同年置開寶中號開寶龍泉舊産錢三
百七十九文(曾記三百四十四文)
五臺院安民里三年置舊産錢六百二十八文
天王院遙香里四年置舊産錢一百五十七文(曾記一百五十六文)
南峰院萬安里同年置舊産錢四十五文(曾記三十五文)
報親院温麻里五年置舊産錢三百一十一文(曾記三百七文)
報慈院萬安里六年置舊産錢二百六十文(曾記二百三十文)
延壽院柘陽里皇朝建隆元年置舊産錢一百四文(縣申)
(一百四十文)
福興院遙香里二年置舊産錢五百五十八文(曾記五百五十四文)
廣應院柘陽里同年置舊産錢三百三十四文(縣申三百四十四文)
招聖院擢秀里乾德元年置舊産錢一百二十七文(曾記)
(九十五文)
洋門院擢秀里同年置舊産錢四十一文(曾記二十一文縣申二十七文)
仁王院秦溪東里二年置舊産錢二百二十二文
法華院招賢下里同年置初為靈瑞治平元年勑改今
額舊産錢一百六十三文(曾記一百二十九文縣申一百六十二文)
廣濟院擢秀里四年置舊産錢二百七十一文
寶勝院(曾記寶慶縣申作寶勝)柘陽里同年置舊産錢五百七十
三文(縣申五百七十七文)
白蓮院秦溪東里同年置舊産錢一百八文
雲峰院柘陽里五年置舊産錢六百九文
雲林院秦溪東里同年置舊産錢六百五十一文
靈泉塔院擢秀里同年置舊産錢四百七十四文
明宗塔院萬安里開寶元年置舊産錢八百二文
南峰院新南里同年置舊産錢二十文
應慶院同里同年置舊産錢六百一十文
資崇院新北里同年置舊産錢五百九十四文
靈泉院安民里同年置舊産錢五百三十四文
興慶院西興里開寶元年置舊産錢五百二十九文
興福院擢秀里開寶四年置舊産錢九百六十一文
福生院望海里八年置舊産錢一文
金光明院温麻里同年置舊産錢八十文
越峰院同里同年置舊産錢六十文
觀音院西興里九年置舊産錢三百六文
祥雲院同里同年置舊産錢三百六十文
寶幢院西興里太平興國元年置舊産錢一百二十二文
善積院新北里同年置舊産錢五十一文
華嚴院温麻里太平興國七年置舊産錢四百八十四文
惠日院温麻里雍熙三年置舊産錢五百九十五文
西禪員果院萬安里四年置舊産錢二百一十文(曾記三百五文)
目連院温麻里淳化四年置舊産錢五十文
國興院望海里大中祥符四年置太姥山舊名才山力
牧錄云客成先生嘗棲之今中峰下有石井石鼎石
臼存王烈蟠桃記堯時有老母以藍練為業家于路
旁往來者不吝給之有道士嘗就求漿母飲以醪道
士奇之乃授以九轉丹砂之法服之七月七日乘九
色龍而僊因相傳呼為大母山下有龍墩今烏桕葉
落溪中色皆秀碧俗云僊母歸即取水以染其色漢
武帝命東方朔授天下名山文乃改母為姥(林嵩記云先是)
(無寺祥符間僧師待始築居於此乃圖其秀拔二十二峯示林陶陶因名之新月天冠神羊毬頭寶強僊)
(女僊童&KR0726;㐲迎僊象簡呈珠團玉碧鍔怪石三靈抗天捧玉摘星飛蓋靈龜龍角天圭)山凡有
三十六奇(僊掌石虎摩霄懸鐘石笋天柱撥雲闕琕子蓮花石鵶飛僊碁盤隱真)林嵩
草堂(嵩唐咸通初山居讀書嘗作草堂今基猶存)舊産錢一百三文(曾紀八十八文)
涌泉院温麻里天禧元年置舊産錢四百四十七文
金剛臺院擢秀里天聖元年置舊産錢一百六文(曾記一百文)
報福院温麻里三年置舊産錢五百七十六文
羅漢院欽德里七年置舊産錢一百九十文(曾記一百二文縣申)
(一百一十文)
山門院育仁里景祐二年置舊産錢一百二文(曾記六十二文)
觀音院擢秀里慶歷六年置舊産錢四十七文
觀音院遥香里至和元年置舊産錢四十五文
保巖院招賢下里熙寧七年置舊産錢二百七十九文
漳洋院安民里同年置舊産錢四十一文(曾記作漳潭無産錢)
(闕)明院廉江里元祐九年置舊産錢八十八文(曾記三十八文)
西山尼院萬安里元符二年置舊産錢二百七十文
報恩山院擢秀里舊産錢二貫七百二十六文(曾記二貫七百九文)
報德院同里舊産錢一十一文
西方院新南里舊産錢一貫八百八十二文(曾記一貫八百七十八文)
資聖院西興里舊産錢一貫一百一十八文(曾記一貫一百四十八文)
廣化院遙香里舊産錢八百七十五文(曾記八百六十六文縣申八百七十七文)
大疑院仁風里舊産錢八百一十五文
棲林院同里舊産錢四百八十一文
報恩院同里舊産錢二百七十八文(曾記二百六十六文縣申二百三十八文)
興雲院同里舊産錢四十文
僊聖院歸化東里舊産錢四百八十五文(曾記四百八十三文縣申)
(五百一十五文)
棲雲院歸化西里舊産錢三百七十三文(縣申三百七十二文)
白蓮院温麻里舊産錢四百一十八文
靈瑞院同里舊産錢二文(曾記無産錢)
中峰尼院沿江里舊産二百三十四文
報恩院萬安里舊産錢三百一十二文(縣申一百一十二文)
藥師院同里舊産錢一百九十七文(曾記一百八十四文)
建福院同里舊産錢五百二十六文
北山尼院同里舊産五百二十三文(曾記無産錢)
觀音院同里舊産錢八十九文(曾記二十九文)
松嶠院新北里舊産錢一百九文
光化尼院同里舊産錢一百一十八文
青雲院秦溪東里舊産錢九十八文
寶林院同里舊産錢九十文
安福院望海里舊産錢三百六十二文
鳳嶺尼院同里舊産錢九十五文
保□院招賢下里舊産錢八十四文
鏁泉院平溪里舊産錢三十九文(曾記三十三文縣申三十二文已上三十)
(七所未會到起置年代)
興聖院舊記唐中和元年置曾記萬安里産錢三貫一
百一十六文
禪巖寺舊記陳天嘉六年置
禪林寺舊記梁太清十年置
輝光寺舊記景雲二年置(已上四所今州籍並無)
長樂縣(七十九所慶歷舊記八十所内一十六所有寺額曾師建記八十三所鍾)
(世明根刮寬剰七十七所今州籍七十八所縣申一所内七十七所有起置年代二所未)
(詳)
靈隱寺逍遙里梁大通二年置(縣申咸通元年置)舊産錢三百
七十五文
皇恩寺方樂里太清元年置(縣申咸通八年置)唐咸通九年賜
(潘誠詩睿澤潭來數百年海山高處冇祇園禅林自是三三界塵世誰知十二門詩客迢迢尋義路禪翁)
(特特起談軒香爐頂上垂東注萬𣲖分明出一源)舊産錢一貫二百九十六文
决澗院敦素里同年置(縣志作咸通四年林瀆捨地創陳毅詩遠歸滄海通舟楫近洗)
(山僧一片心留與卧龍成窟穴等閒飛去也為霖)舊産錢一貫六百四十一文
光嚴寺仁義里陳太建元年置初土人嚴光之子恭商
維揚舟次江滸市黿五十而舍之光家居一日被黑
衣者五十人送緡錢五十曰君之子恭維揚所附還
也及恭回騐之實未嘗有乃悟贖黿之故遂舍宅為
寺田為湖因以為名寺背二里有瀑布下有白龍潭
舊産錢二貫五百八十九文
光澤院崇賢里唐天寶二年置初僧光蟾庵此夜現神
光因曰普光後改今額舊産錢一百四十八文
建林院廉風里永泰元年置(縣志施主陳蘭創)舊産錢五百七
十五文
泗明院永勝里大中六年置(縣志厓人陳省創以□泗洲像名)舊産錢
一貫五百八十八文
天王院賓賢里大中七年置初有檀木遡江潮而上牧
童取之夜中發光里人林錡夢其木謂我北方毗沙
門天王遂捨宅為寺廉帥(闕)公奏賜額曰靈感天王
寺寺有天王閣檀像今存(闕)烟蘿亭(慶歷中縣令董淵立)枕流
軒(皇祐中縣令兵仲舉立連江尉林伯材詩誰在紅蓮陣裏行泠泠飛玉抱山清幾番人世興亡夢千)
(古雲涯黯淡聲春暖蘚花隨雨到夜深寒月落溪明倦懷一枕清凉地斗藪塵埃羽翼生縣令關希哲詩)
(山出太虚外溪流千古高臨窗喧客枕洗耳濺僧袍夜月氣猶凛秋風聲更豪二年嘗賞劇欲别首頻搔)
清心亭(皇祐中縣令余侻立)松石峰(嘉祐中縣令王企立詩云老樹隂中閒日月小池波)
(面醉家鄉運判蔣之奇詩晚向津亭泊畫船忽逢佳處在雲烟松根化作千峰石山氣蒸為一澗泉祖意)
(共看亭下柏禪心同結社中蓮明朝輿轎還躋嶺聊借僧房一覺眠閩清令彭次雲詩連登雲級上危巔)
(松石嶔崟掛晚烟好是回頭遥望處海波如滯石如拳)樂壽臺(嘉祐中縣令胡昱立)望江
亭(熙寧中縣令蕭竑立詩云滄波水上嶺崔嵬中有幽亭向水開草色直連天色遠風聲長送浪聲來)
(雲收山脚雞園見潮滿航頭釣艇回咫尺市㕓塵不到檻前鷗鳥自毰毸竹溪陳傳詩山藹峩峩江岸深)
(望餘亭影落江心無風萬里磨平玉有月千波漾碎金思遠解邀無好句流清宜寫不齊琴僊槎一棹驚)
(秋曉此去銀河尚幾尋)舊産錢二貫四百一十二文(曾記二貫四百四十一文)
靈峰院良田里同年置初僧恩卓庵千溪潭上有石洞
嘗見龍乘雲而歸里人施志為創寺號龍龕山靈峰
院八年賜額及圖書(陳密學㐮詩天柱支南極蓬山壓巨鼇雲崩石道險潮落海門)
(高客館聞鼉鼔秋風憶蟹螯凭欄望鄉井千里楚江臯知縣董淵詩礧硌彌沙界谽谺古洞天門隣金布)
(地橋枕玉鳴泉庭鶴歸迷主龕龍去失年掃雲嫌俗駕題壁詫詩僊勝景無今古居人有後先不知遊者)
(馭誰見海為田程大卿師孟詩階前玉水供千指缽裏金沙飯百年運判蔣之奇詩龍歸一餉雲遮洞猿)
(呌三聲月滿山張徽詩雲蒸洞穴秋成雨泉落庭除夏結冰湛俞詩禅林瀟灑倚危巔税駕登臨思豁然)
(萬里碧光晴望海一堂幽響夜聽泉寒龕龍卧清凉地古㓊雲歸暗淡天好景自嗟唫不盡擬凴圖畫寄)
(詩僊縣令蕭竑詩怪石參差蹲虎兕亂峰重疊走龍蛇連江陳珏詩石洞雲歸春雨足海門月上夜潮生)
(羅源林迥詩門前紅日海千里池上白蓮山四隣僧子耶詩松欺臘雪千年翠竹引溪風六月寒)歸
雲洞(邑佐曹元振詩石洞興衰亦有時因師移錫致雲飛雲心莫道全無著應解從師去復歸陳毅)
(詩雲道無心亦愛山雨餘時向此中還而今天下焦枯甚只恐蒼龍未放閒)翠亭(嘉祐中縣令王)
(企立有詩嵐光入坐茶甌綠海氣逢春柱礎腥)望海亭(熙寧中張運使立有蔣運判之奇詩)香
爐峰放生池舊産錢一貫三百八十一文
竹林寺崇賢里十一年置(見縣志舊記作梁太清元年置)時戸曹林勣
觀大歷二年釋法照遊衡州雲峰寺堂食次鉢中忽
五色雲現雲中有寺寺有金牓題曰大聖竹林寺嘆
異之以居脩篁千畝遂捨為寺藏經寶函(藏經五百餘函)
(内有寶函一乃乾德中得之于海上以巨螺乘之發函乃妙蓮經也前賢詩云昔聞僧觀雲中瑞今得函)
(浮海上書)龜山(寺後主山其形若龜蔡公襄嘗至親筆勒于石有運判蔣之奇詩)白龍巖
(寺背乃唐末甘蔗洲白龍院僧遁于此後人誌之)安適軒(唐最詩卧聽潮音坐看山烟蘿静處)
(閉禪關都將物外紅塵隔占得壺中白日閒吟罷寒猿號木末定回清磬落雲間高僧隠几無餘事應笑)
(勞生去又還)白雲亭溪會亭(昔元祐中縣令袁正規立)三十六庵(白蓮慈氏)
(上方隣溪華嚴慈雲普雲地藏龍溪瑞應觀音文殊普賢天冠白龍龍丘釋迦白雲寶積靈源泗洲歸雲)
(延壽香嚴彌勒凌雲龜石廣平彌陁積翠藏院懴堂乾懿功德堂育王塔羅漢院凡三十六所皆唐末同)
(興慶歷中併為禅寺庵始廢)舊産錢二貫八百九十九文
龍泉院清平里十三年創庵(見縣志舊記作梁承聖四年置)時有僧師
邑人曰懷海甚謹一日令浣巾久之師詰其由曰適
見青黃二龍戱井中乃以鉢往貯以示師師心異之
因令遊方後果於百文開山著叢林規式盛行於世
咸通中嘗錄所受業及見龍之由奏之乃賜今額舊
産錢一貫五百四十三文
新成院崇化里同年置(縣志作十四年里人林烈創)舊産錢一貫三
百七十二文(曾記一貫三百五十七文縣申一貫五百八十八文)
五雲院崇仁里同年僧道深創庵清晝澄霽五色慶雲
旋覆其上咸通初黃璟創院二年賜今額舊産錢四
百七十五文
碁山院新開里咸通二年置後西峯頂有石臺耆艾云
昔有二僊於此枰碁(知縣董淵詩風際有雲多世態海中無底是人心可堪更問碁)
(山話一局閒爭古到今)舊産錢一貫八百八十一文
北崇信院大宏里同年陳皎捨地創舊産錢一貫四十
六文(曾記一貫九文縣申一貫四十八文)
福興院崇丘里同年林遷創後唐清泰初賜今額舊産
錢二十五文(縣申九十五文)
南觀音院同榮里四年陳公薦創十年賜今額舊産錢
一百四十九文
觀音寺賓賢里同年置本大夫王想之宅宅背有巖中
有古觀音像像後芝草覆焉因舍為寺石屏(慶歷中監)
(司蘇邵二公刻去華才翁四字)見江亭(元祐中縣令袁正規立有詩地産靈芝古道場危亭陡起)
(負重崗江心遠疊通潮浪海外遥分異域疆繚繞人家依縣市寂寥烟景認吳航倚欄望斷暮雲碧不見)
(長安見夕陽)舊産錢一貫二百五十文
雙峰院方安里五年林秦捨地以創舊産錢一百一十
五文
金砂尼院建興五年置舊産錢六百三十文(曾記六十三文)
當陽院同榮里六年置以面東名高亭(嘉祐中縣令王企立)山月
堂(有陳郊詩)舊産錢八百一十八文
南崇信院崇丘里八年置舊産錢四百八十二文
禪林尼院仁義里同年置寶元二年併為十方舊産錢
一貫七百五十八文
靈光院海賓里九年置林榮以其地夜發光晝掘之獲
古像首遂創院以像首重塑同光中賜額舊産錢八
百二文
北靈山院敦化里同年置十年賜額舊産錢一貫二百
二十六文
靈鷲院昆由里同年置(縣志係此年里人馮吉創舊記作梁大通二年置)耆老
相傳先有二塔飛來僧云佛說法二寶塔涌地即靈
鷲峰也因以為名塔為中朝所取後人以塼為之志
其所也旣而院移溪上故基惟二塔存舊産錢二百
九十一文
龍宫院絃歌里乾符三年陳朏創舊産錢九百八十七文
靈握院嵩平里廣明元年置以開山僧能伏靈蛇故名
舊産錢二貫二十九文
南棲林院泉元里中和元年置(邑僧師晉孤潔樂處山林林邵舍地以創)舊
産錢三百三十六文
阮山院泉元里二年阮氏創舊産錢三百二十文(曾記三百)
(二十二文縣申三百三十三文)
興國院建興里大順二年陳蘭創以祈國祚興隆故名
舊産錢二百一十四文
南陽院千零里景福元年福清僧宗岳卓庵林濟舍地
創舊産錢六百九十文(曾記六百九十五文)
祥雲院方安里光化二年置去院三里有潭時有毒龍
僧彦希善呪術日誦以降之鄭堙為創院曰龍樹皇
朝治平初改今名舊産錢七百五十一文
巖泉報恩院敦化里天復二年監軍李柔創舊産錢一
貫八百八十二文
福安院廉風里天祐二年僧皓琛廬於山之陽右軍太
尉張彦縱為建刹目曰董平閩王易以今額琛師示
寂其徒律學星處景祐初更為禪寺(元祐二年林闕記)福山
(郡國志云上有神人祼身散髮人見必有福因以名之吳先主時董奉嘗隠此山往來南海以靈丹起死)
(疾後輕舉于豫章之杏林北山之名遂著)董巖(奉嘗於此煉丹後從頂峯上升履跡在焉人指其處)
(曰董巖)舊産錢一貫三十四文
靈瑞院方樂里同年以僧德冲卓庵有異吳賢等為創
院舊産錢二百八十三文
南福興院靈石里同年司議潘季翔捨田創舊産錢一
百四十二文
西峰院昆由里梁開平二年里人陳禔捨西山之地以
創舊産錢一貫四百二十九文
淨林院崇丘里乾化二年尼法政創皇朝明道二年改
僧住持舊産錢八十六文
新安院信德里後唐同光元年鄭暉募建舊産錢二十
八文(縣申二十六文)
秀峰院嵩平里長興二年南安縣令陳鵠創(鮑承議詩平田千頃)
(綠秧稠水遶山阿出澗流門掩落花春自晚畫簷時聽鳥聲幽)舊産錢二貫五百九
十二文
資福院敦化里清泰二年置舊産錢七百一十二文
棲林尼院招賢里晉天福二年陳由捨宅尼善緣創舊
産錢二百八十三文
小門院靈石里同年陳圖創舊産錢一百七十七文
幽林院崇丘里同年陳塔捨地僧法誨創舊産錢六百
三十七文
南崇福院泉元里同年北嶺崇福僧紹澄卓庵里人為
創院太平興國七年賜今額舊産錢二百三文
寶藏院昆由里三年周角創以漁人於江上獲寶函首
置於此故名(圅復入竹林寺)舊産錢五百六十七文
東庵院泉元里四年陳將堅創舊産錢四百六十六文
甘泉院賓賢里九年雪峰僧守稠卓庵施水里人卓垂
遠舍地黃仁偉創甘泉普濟茶院開寶七年張正字
記刻石前西塔下云平險道以利行人施義泉而資
渴者義漿亭(舊曰茶亭嘉祐中改名)舊産錢八百七十一文
北崇福院敦化里十年端州司馬陳辯里人林懷振創
舊産錢一百二十二文
三峰院崇丘里漢乾祐元年歐陽遂舍地創太平興國
三年賜今額(登龍山石塔院附焉距縣二百步上有登高亭林修撰安上創因以名山後累)
(石為浮屠七級今以其亭為僧舍矣)舊無産錢
西崇福院崇丘里同年林渠捨地創舊産錢五十文
妙峯院方安里二年林思順捨地創舊産錢七十六文
廣順院絃歌里周廣順元年黃迫捨地創舊産錢四百
四十三文(曾記二百七十一文)
瑞峯院同榮里二年太保王紹齊以開山僧居巖間常
有烟雲覆蓋以為瑞始創院(縣令董淵詩石屏樹幄白雲端溪路生苔樹石)
(間閒訪禪家問塵世總言塵事不相干有運判蔣之奇詩)垂露亭(慶歷中提刑蘇翁刻字於石屏)
舊産錢一貫三百四十九文
鴻慶院崇仁里皇朝建隆元年黃穗捨地創天禧二年
始係帳立今名舊産錢二十九文(曾記三十三文)
地藏院永勝里同年王延賀創舊産錢三百九十一文
靈源院同榮里開寶二年僧守堅創舊産錢二百五文
(曾記二百二文)
永壽尼院昆由里三年黃韶捨地尼守緣創舊産錢三
百一十七文
靈山塔院崇丘里同年嚴氏捨地創因開地獲寶塔故
名舊産錢一百二十八文
華藏院崇仁里九年里人黃泉於此守墳誦華嚴藏後
創院舊産錢九十八文
極樂院同榮里太平興國元年潘勤創舊産錢四十六文
文殊尼院重興里同年尼行證募創舊産錢一百三十
六文
北觀音院絃歌里二年陳隆創舊産錢三百九十一文
(曾記三百九十七文)
資壽院逍遥里同年僧傳宗得陳訥所居以建舊産錢
一貫四十八文(曾記一貫五十一文)
南甘泉院靈石里同年僧惠勇於此守父母墳至九年
周文鐸創院舊産錢三百四十七文
寶林院千零里同年置初名棲林治平初賜今額舊無
産錢
乾元院泉元里七年州乾元寺僧至長創舊産錢二百
四十一文
保福院泉元里同年置先是益州僧惠文入閩至此見
紫雲覆其上遂卓庵曰瑞雲至是林帑創院易今名
舊産錢四百五十五文
資聖院賓賢里八年翁緣創舊産錢一十八文
越峰院敦化里同年王俊捨地創舊産錢一百六十六文
靈臺院千零里同年林建等同僧義璉創舊無産錢
報恩院和風里九年巖泉報恩僧元應創因以為名舊
産錢二百六十五文(曾記二百六十六文縣申同曾)
龜石泗洲院清平里同年置有石如龜因塑泗洲像舊
無産錢
中峰院嵩平里端拱初陳珂捨地創舊産錢一百四十
三文
報先院同榮里二年潘吉士創舊産錢一百六十四文
大溪新豐院良田里淳化二年劉謙等創以地名大溪
其源深遠漑田頗多歲常豐稔故名舊産錢四百二
十八文(縣申四百二十六文)
南山塔庵賓賢里舊無産錢(已上州籍)
普照庵同里舊無産錢(係縣申巳上二所未會到起置年月)
縣山寺(舊記大同五年起)
興國寺(舊記太建年置)
靈芝寺(舊記永泰元年建成查已上三所今州籍並無)
淳熙三山志卷三十五
