淳熙三山志卷三十八
宋梁克家撰
寺觀類六
僧寺
羅源縣(六十一所慶歷舊記六十六所内十所有寺額曾師建記六十七所鍾世)
(明根括寬剰六十三所今州縣道觀一所外六十一所並有起置年代)
靈應院梅溪里唐長慶二年置舊産錢七百七十一文
(曾記七百七十七文)
神光院徐公里同年置舊産錢二百九十三文
信安院拜井里咸通元年置舊産錢一百四十一文(曾記)
(一百四十文)
觀音院安金里同年置背太白峯舊産錢二百六十九
文(曾記二百四十九文)
安善院臨濟里三年置景德元年賜額舊産錢九百三
十七文
護國院徐公里六年置景福元年賜額慶歷初重建舊
産錢二貫六百六十七文(曾記二貫六百一十一文)
龍興院羅平里十三年置舊産錢六百二十六文(曾記六百)
(二十一文)
仙苑院徐公里乾符三年置以山為名舊産錢一貫九
百五十五文(曾記一貫九百五十文)
報恩院新順里廣明元年置舊産錢一貫五百六十四
文(曾記一貫五百九十文縣申一貫五百七十四文)
旃檀院黃重里同年置舊産錢二百九十四文(曾記三百九十)
(六文)
白馬院招賢里中和二年置舊産錢一貫三百六十六
文
興王院梅溪里大順二年置舊産錢三貫九百八十四
文(曾記三貫九百一十三文)
小雲峯院新順里同年置舊産錢二貫八百六十二文
資壽院安金里同年置舊産錢四百二十九文
慶田院同里乾寧元年置光化二年賜額舊産錢七百
三十文(曾記七十三文)
清泉院羅平里光化二年置舊産錢五百三十二文
崇勝院析豐里天復二年置舊産錢六百四十九文
大雲峯院黃重里同年置舊産錢三貫三百二十文(曾記)
(五貫三百四文)
南峯院霍同里同年置舊産錢五十五文
鳳山院同里梁開平元年置舊産錢二貫九百四十九
文
翠峯院徐公里乾化元年置舊産錢六百三十二文
光化院梅溪里二年置舊産錢三貫一百六十三文
崇壽院新豐里天成二年置有放生池舊産錢七百一
十六文
聖壽院羅平里三年置舊産錢三貫四百四十二文
資福院新豐里五年置舊産錢一貫七百六十九文
福興院臨濟里長興二年置舊産錢四百四十四文
龍華院徐公里同年置舊産錢三百八十一文
東林尼院臨濟里清泰二年置舊産錢二百五十三文
金粟院同里同年置舊産錢八百四十四文
龍際院拜井里同年置(或云寳勝元年)舊産錢一百三文
西雲院招賢里同年置舊産錢二百八十文
應德院新順里同年置(偽閩永和元年也)舊産錢六貫八十文
觀音院臨濟里晉天福六年置舊産錢五百七十二文
慈恩院梅溪里七年置舊産錢一貫九十文
靈山院同里開運二年置舊産錢九百五十四文
慈氏院徐公里周顯德二年置舊産錢一百八文(曾記一百)
(一文)
集雲尼院安金里三年置舊産錢二百四十四文
曹山尼院黃重里同年置舊産錢一百八十八文
水陸院安金里四年置舊産錢四百六十二文(曾記四百四十)
(二文)
明安院臨濟里六年置舊産錢一百三十三文(曾記一百二十)
(八文縣申一百二十三文)
淨明院梅溪里皇朝建隆元年置舊産錢二百八十文
(曾記二百八十八文)
靈泉院臨濟里二年置舊産錢二百九十三文
觀音院霍口里乾德三年置舊産錢六百四文
四明院安金里同年置舊産錢五百九十四文
報國院羅平里開寳元年置舊産錢四百一十文
白塔院安金里二年置舊産錢二百三十文
西峯院霍口里三年置舊産錢四百九十三文
白雲院安金里太平興國元年置舊産錢五百三十一
文
祥雲院臨濟里雍熙三年置舊産錢三百三十四文
泗洲院同里淳化三年置舊産錢四百三十文
洪福院羅平里咸平二年置舊産錢八百一十三文
香林尼院徐公里大中祥符二年置舊産錢二百二十
文
棲林尼院同里二年置舊産錢二百七十三文
靈巖院新順里四年置舊産錢三百六十六文
靈峯尼院臨濟里皇祐五年置舊産錢九十二文
薦福院新順里同年置舊産錢一百八文
普明院善化里嘉祐元年置舊産錢二百一十八文
翠巖院善化里二年置舊産錢六百九十四文
三學院招賢里治平元年置舊無産錢
泗洲菴安金里紹聖三年置舊産錢四文
仙巖院新順里元符二年置舊産錢七百九文
懷安縣(一百五十四所并在城十八所共一百七十三所慶歷記一百八十六所)
(内十二所有寺額附郭一十一寺有起置年代曾師建記一百六十五所鍾世明根括寬)
(剰一百七十二所州籍見管數同今縣申增一所除一十八所在城外一百十五所會到)
(有起置年代四十所未詳)
昇山靈巖寺州北懷賢里陳天嘉三年置舊號飛山世
傳越王勾踐時自會稽一夕飛來鑑湖即其址也山
有寺經始於天嘉三年以其西巖石間時聞鐘磬之
音故曰靈巖唐天寳中任敦輕舉於此乃號昇山(周朴)
(詩昇山往古道飛來此是神功不可猜氣色雖然離禹穴峯巒猶自接天台巖邊折樹泉衝落頂上浮雲)
(日照開南望閩城塵世界千秋萬古卷塵埃)興元初僧雅操居之觀察使
孟皥因請于朝為立額(舊記云皥始移今所乃任公上昇處)操嘗與談
經於此今寢堂牓曰紫雲其遺跡也(國初錢昱詩杉松法寺廊欄檻)
(倚高岡郡郭曉雲漠禪齋春草長澗青連竹色山靜帶茶香更有名僧在茅菴住上方則當時卜宇可知)
(矣)任仙公臺(上昇處)祠堂(陶隱居登真注訣云玉溜山在海中□□子謂之地肺肺)
(門晉太元中任敦自茅山往居之十餘年乃自玉溜來居此其後又往玉笥山後復來居於王覇壇得金)
(版仙訣丹成上昇因號昇山今臺及洗藥池存運使石賡詩衰年脚手倦躋攀今日凭高一解顔驅得江)
(山來目下化將樓殿出雲間真人煉藥仙都近釋子焚香佛界閒□事數來寧易得后歌須盡夕陽還程)
(守師孟詩行處松蘿深似幄望中城郭細如棋清泉可惜藏巖下不作先生洗藥池陳先生襄詩雲中直)
(有三清路塵外都如一局碁聞欲引泉添洗藥未應奪我鳳凰池通判陳鑄詩任公何代此昇仙萬仞仙)
(臺倚翠巔石徑層層封綠蘚松蘿步步拂青煙海中島嶼分諸國野外雲霞萃一川賢守乘秋縱登賞不)
(妨吟到夕陽天)舊産錢六貫三百四十七文
石泉院州北觀風里越王山之北石壁峭直泉出其下
元和中僧紹先表請建院於泉側勅號石泉舊産錢
二貫七十六文
芙蓉院稷下里山如芙蓉大和七年僧僧訓剏咸通八
年以咸通延慶禪院為額皇朝改太平興國禪院
芙蓉洞(洞口可丈許縈紆十餘里遊人篝燈束炬以往巖石互鎖乍隘乍廓紺乳時滴隂氣逼人)
(火色青閃五里至開山堂坐可百人有石牀石鼓石盆過此益凜凜故莫窮其源)舊産錢一
十二貫七文
九峯院興城里以山峭拔若筆格名與芙蓉壽山號曰
三山大中二年僧僧賢創咸通二年號九峯鎮國禪
院(柳公權書)大順元年賜僧慈惠禪師并紫衣舊産錢一
十貫五十一文(曾記九貫三百文)
清流院接下里三年置舊産錢一貫七百六十三文
洪福院欽德里同年置舊産錢九百九十文(曾記九百八十二文)
翠林院高遷里同年置舊産錢二貫三十四文(曾記二貫二百)
(三十四文)
鷲峯院長壽里八年置舊産錢三百九十九文
南山院恭順里十年置舊産錢三貫八百四十二文
東林院興城里咸通三年置舊産錢二貫二十文
吉祥院高陽里六年置舊産錢三百六十六文
幽居院施化里廣明元年置舊産錢二貫一百二十六
文
廣明鬱林院德風里同年置舊産錢一貫八百四十二
文(曾記一貫七百四十二文)
清凉院施化里光啓元年置舊産錢三貫四百五文(縣申)
(三貫四百文)
壽山廣應院稷下里三年置開山僧號妙覺龍紀元年
改今額壽山石(潔淨如玉大者可一二尺詐潤而易攻蓋珉類五花石坑相距十數)
(里紅者髹者緗者紫者惟艾綠者難得正若登山視罅鑿之僅容身乃側肩入盡柹而後見或竟不值終)
(莫窮取今益深遠矣)舊産錢一十二貫九百四文
蓮華院寧碁里大順二年置有銅鑄閩王像一軀(相傳三鑄)
(而後成)舊産錢五貫八十五文(曾記五貫七十五文)
金峯院越城里三年置舊産錢一百三文
安國寺忠信里始曰龍邱會昌例廢乾寧二年忠懿王
復之光化初僧師備自雪峯來居焉館徒常千人高
麗日本諸僧亦有至者(師備閩縣江南人也號宗一禪師長興元年閩王延鈞所)
(立碑文節度副使延稟捨石刻今存)晉開運中淮兵入寇蹂為荒墟皇
朝祥符四年仍故址新之臥龍山(石刻三字程公師孟詩聞說林)
(泉便訪尋平田一逕上孤岑榕隂落處宜千客茘子生時直萬金盡放遲回官舍近不妨閒坐石門深四)
(邊稻熟正租了稍惬儂家出郭心時陳先生襄劉先生&KR0595;湛郎中俞同遊各有和詩舊記云陳寳應時此)
(山有巨石無故自移)箋經臺(祥符四年僧可度即院之北臺箋楞嚴經景祐四年夏英公竦記其)
(事)愛亭(元公絳詩朱轓何事獨來頻不為溪山只為民最愛年年禾稻熟時豐自有壤歌人)放
生池舊産錢一十三貫五百一十三文(曾記一十二貫九百六十)
(一文)
小資福院興城里同年置舊産錢六十五文(曾記六十三文)
五臺院同里光化三年置舊産錢五十二文
興國院施化里天復二年置舊産錢二百九十四文(曾記)
(二百六十文)
廣平院同里(縣申蕉溪屯)天祐四年置舊産錢一貫八百五
十二文
賢沙寺懷賢里昇山之下梁開平元年置本安國宗一
禪師塔院也(宗一碑云開平二年十二月靈龕歸于懷賢里飛山之原即此謝三郎者閩縣)
(人釣魚江上年三十投釣翻舟入芙蓉山為頭陁行後居焉)晉開運三年淮兵寇
閩焚掠幾盡皇朝天禧二年僧戒珠始葺而新之紹
興三十一年朱丞相倬奏請為功德院勅賜教忠崇
報為額飛來山(在寺前寺門有飛山二字劉提刑嶠書按察使安稹詩昇山遊罷到)
(賢沙松檜隂中一境賖自愧簮纓趨仕路翻憐泉石屬僧家尋窮越國真仙跡見盡閩封好物華幸接憑)
(熊擁千騎紅旌歸去照殘霞太守葉棣詩亂山深處欵禪扃十里松隂步障行翠竹黃花幾開發南星北)
(斗自高明樓臺日轉天邊影鐘磬風回地底聲為問閩江船釣客謝家誰更未知名)靜遊亭(崖南)
(百步有運使龐公籍留題長篇後劉待制䕫詩云題詩人巳貴衮路冠三台程公師孟詩石磴高軒牓靜)
(遊度年紅葉少驚秋使君會得山僧意不放笙歌到上頭)熙春臺(亭之西)不溢泉(臺東)
(十步)鬼磨石仙昇崖朵芝巖息龜池寒巖
覽秀亭小隱舊産錢六貫四百五十七文
白泉院長壽里二年置舊産錢五百五十九文
隱峯院施化里同年置舊産錢一貫四百一十九文(曾記)
(一貫八百四十一文縣申一貫四百四十九文)
資聖院稷下里四年置舊産錢五百八十六文(曾記五百六十)
(文)
嵩山院江陽里乾化元年置舊産錢一貫五百三十九
文
偃峯院太平里二年置舊産錢七十六文
瀑布院稷下里同年置舊産錢二百六十四文
保安淨居萬定尼院太平里三年置偽閩齊國夫人孟
氏建册禮副使翁承贊記舊産錢八百四十九文(曾記)
(八百五十一文)
靈峯院興城里後唐同光三年置舊産錢五百七十八
文
香燈資福崇壽院太平里同年置閩王以國夫人塋郭
之西因置是寺顯德四年加今額命以高祖母齊國
夫人墳西所種雜果充祭薦舊無産錢
太平山地藏院同里四年置舊産錢一百一十文
泗洲院恭順里天成元年置舊産錢二貫八文
翠微院興城里同年置至和三年重建舊産錢二貫二
百二十三文
香溪石峯院德風里同年置舊名崇壽乾寧二年改今
額舊産錢一貫二百四十七文
林賜院(曾記作林洋瑞峯)遵化里長興二年置舊産錢三貫七
百二十三文(縣申二貫七百二十三文)
靈溪尼院高陽里同年置舊産錢一貫二百六十文(曾記)
(一貫二百六文縣申一貫一百六十文)
白龍院太平里晉元福元年置舊産錢四百二十二文
(曾記二百二十二文)
大林洋院施化里同年置(通文元年)舊産錢二貫五百五十
文(曾記二貫五百五十五文)
資國院温泉里三年置舊産錢八百九十七文
瑞雲院施化里同年置舊産錢七百八十六文(曾記八百八十)
(六文)
祥雲院同里四年置舊産錢一貫八百四十五文(曾記一貫)
(八百四十一文)
保壽院長壽里六年置(永隆三年)舊産錢一貫三百九十六
文
興善院恭順里八年置舊産錢四百六十三文
靈峯院稷下里九年置舊産錢九百九十一文
鳳池寺懷賢里漢乾祐元年置本僧慧覺塔亭也初忠
懿王易昇山僧田為尚賢夫人藏室尋以施塔所二
年正月始為禪院賜號鳳池報慈皇朝紹興八年以
為顔門下岐焚修之場改顯忠嗣慶為額鳳池山
(按十國紀年閩王葬夫人任氏于閩縣鳳池山後忠懿薨亦葬焉又案乾祐賜額則鳳池名山久矣太平)
(興國二年始分閩九鄉置懷安元公絳詩州人未識鳳池山朱轂時來此往還四坐杯盤在天上滿軒雲)
(雨落人間千圍老木排旌蓋百尺飛泉響珮環誰為霜綃圖景象翠微高處一開顔後守葉公棣詩云聞)
(說治平元太守慇懃晚到鳳凰池温公益詩云少年曾接元公論屢話南閩佛刹竒蓋山見於圖經前此)
(未顯元公始披荆榛而大之)水簾(温公詩竹生石上瓊瑶碧泉落簷間組帶垂陳公賜詩地噴飛)
(泉成雨露根盤喬木列旌麾)擢秀亭(提刑喻陟名仍隸書顔亦有詩謝守卿材倅幕皆和)翠
微亭(建炎二年新進士始題名于魯侯堂後以其隘遂移于此)覽輝亭(舊鳳池軒)華藏
閣(政和五年承事郎陳瓘為記云罪竄之餘世念衰歇惟致一内典而巳時了翁在丹丘方蒙恩自便)
舊産錢一貫七百二十一文(曾記一貫七百一十五文)
棲隱院高陽里三年置舊産錢九百六十五文
保福院太平里周廣德二年置舊産錢二貫四百文
龍興院安定里顯德元年號仙宗後改今額舊産錢一
貫二百八十八文
雲居院待賓里三年置舊産錢一十二文(曾記一十一文)
法雲院靈運里同年置舊産錢二百四文(曾記一百三十四文)
寳勝院比平里皇朝建隆二年置舊産錢四百八十七
文(曾記四百八十三文縣申四百一十七文)
閩山院太平里乾德四年置舊産錢二貫一百二十五
文(縣申一貫一百二十五文)
彌陀院楊﨑里開寳二年置舊産錢九百七十三文
普明院懷賢里三年置舊産錢三百三十三文(曾記三百三十)
(文)
興福院遵化里四年置舊産錢一貫二百三文
普濟院勝平里同年置舊産錢七十七文
興慶院忠信里七年置舊産錢六百二十二文
華嚴院觀風里同年置舊産錢三百三十九文
藥師院越城里八年置舊産錢二百六十五文
資聖院欽德里九年置舊産錢三百一十七文(曾記三百四十)
(文)
普聞院懷賢里太平興國二年置舊産錢三百六十一
文
崇福院越城里同年置舊産錢一百七十文
三峯院興城里三年置舊産錢一貫六百六十六文
宴雲院德風里同年置舊産錢七百一文
雲林院同里同年置舊産錢一貫五百二十三文
慈雲院施化里七年置舊産錢二百一十二文(曾記二百一十)
(七文)
奉慈院同里同年置舊産錢八百一十文(曾記八百七文)
仰山院德風里雍熙四年置舊産錢一百一十八文
報恩尼院超勝里同年置舊産錢一貫五百一十五文
(曾記一貫五百一十三文)
大仙宗院懷賢里同年置舊産錢二貫四百三十二文
白雲院江陽里端拱元年置舊産錢三百五十八文
西臺院(曾記縣申並作西室)崇江里淳化五年置王太師墓墩為
基舊産錢一百文
報恩院寧棋里大中祥符八年置舊産錢一貫二百四
十三文
重林院待賓里天禧元年置舊産錢一貫二百六十六
文
鷲峯院施化里天聖二年置舊産錢二貫五百九十文
仙宗塔院忠信里七年置舊産錢一貫一百五文
西峯院太平里寳元元年置舊産錢八百二十二文
馬鞍山地藏院太平里二年置舊産錢八十八文(曾記二十)
(八文縣申八十六文)
龍安院清善里慶歷元年置舊産錢三百四十二文
興聖院太平里三年置舊産錢四百四十七文(曾記一貫九十)
(七文)
靈源院同里五年置舊産錢五百七十七文
鹽山院寧碁里八年置舊産錢一百三十八文
慶雲院超勝里先是閩王舍花園為之後廢皇祐元年
復置舊産錢一貫二十四文
南塔院忠信里同年置舊産錢二百九十二文(曾記四百九十)
(一文)
薦福院江陽里二年置舊産錢四百六十文
秀峯院忠信里四年置舊産錢七百九十二文
萬安院施化里嘉祐元年置舊産錢一貫一百二十七
文
觀音尼院忠信里二年置舊産錢三百八十二文(縣申一百)
(八十二文)
螺峯院太平里同年置舊産錢四百五十五文(曾記一貫一百)
(三十五文)
彌勒院崇福里三年置舊産錢八十文(曾記一百八文)
資聖院懷賢里熙寧三年置舊産錢二百八十九文
三明院勝平里六年置舊産錢二百八十文
長生院施化里元豐三年置舊産錢一貫四百八十三
文
大慈院忠信里三年置舊産錢五百三十二文(曾記五百二十)
(一文)
建興院黃信里四年置舊産錢一貫二百四十八文(曾記)
(一貫九十三文)
般若院崇江里六年置舊産錢五百一十五文
羅漢院稷下里七年置舊産錢四百四十二文(曾記四百二十)
(二文)
雲際院同里同年置舊産錢三百五十一文(曾記三百五十七文)
丁山院興城里元祐二年置舊産錢六十二文(曾記一百二十)
(文)
報先院欽德里五年置舊産錢七十五文
祥山尼院崇福里八年置舊産錢二百三十六文(曾記一百)
(三十五文)
釋迦尼院太平里同年置舊産錢八十二文
保安院長壽里紹聖二年置舊産錢二百五十四文
保福院遵化里三年置舊産錢三百一十五文
菩提院欽德里元符二年置舊産錢二百四十六文
資福尼院孝悌里崇寧二年置舊産錢三百三文
曇山尼院北平里五年置舊産錢二百二十八文
鹿苑院欽德里同年置舊産錢八十一文
瑞雲院興城里政和二年置舊産錢四百一十五文
崇福院稷下里六年置舊産錢一貫五百六文(曾記五百五文)
靈光寺清平里建炎四年重修有鳳凰亭舊産錢一貫
二十二文
崇林尼院長壽里紹興二十年置舊産錢二百六十三
文(曾記二百五十有竒)
資福院遵化里舊産錢二貫四百五十五文(曾記二貫四百六十)
(四文)
靈峯院同里舊産錢二百七十八文
資國院欽德里舊産錢二貫三百八十五文
興福院興城里舊産錢一貫三百四十文
崇福院同里蕉溪屯舊産錢六百六十四文
報恩尼院同里舊産錢三百九十一文
翠雲院同里舊産錢一百三十一文
保福院同里舊産錢一百一十一文
靈石尼院同里舊産錢九十二文
觀寂院欽德里舊産錢三百六十文
建瑞院恭順里舊産錢一百八十二文
新興院高遷里舊産錢五文
觀音院順安里舊産錢九百三十文
資福院太平里舊産錢六百九十七文
北天王院同里舊産錢二百六十四文(曾記作保聖天王二百四文)
新興尼院同里舊産錢八十文
報先院北平里舊産錢六百四十四文
泗洲院稷下里舊産錢五百九十五文
前觀音院同里舊産錢五百七十二文
後觀音院同里舊産錢四百五文
五雲院同里舊産錢三百五十二文
秀峯院同里舊産錢二百七十四文
資福院同里舊産錢二百一十六文
中興院同里舊産錢一百六十一文
慈峯院越城里舊産錢四百二十三文
大善院長壽里舊産錢三百九十一文
西峯院温泉里舊産錢一百二十五文
慶安院高遷里舊産錢三百九十一文
鳳山院忠信里舊産錢一百一十三文
香林尼院江陽里舊産錢一百七十五文(曾記一百一十五文縣申)
(二百九十九文)
淨安院德風里舊産錢一百五十六文
西靈院江陽里舊産錢八十六文
西林尼院同里舊産錢六文
&KR3852;山院觀風里舊産錢一百四十三文(林殆庶記五代時創)
白蓮院寧碁里舊産錢一百九文
觀音院崇福里舊無産錢
石泉院楊﨑里舊産錢九十二文
寳峯院懷安里舊産錢八十八文(曾記八十九文)
泗洲院西安里舊産錢八十三文(以上州籍)
香燈地藏院楊﨑里舊産無(縣申新産十四文已上田十所未會起置子粒)
道觀(山附)
山川勝槩神仙之所棲宅餐霞飲水與世迥隔故耳目
不至者率常以為荒誕吾州東郭外榴洞南山間甘果
與城東南突兀號九仙者此固杳漠亡所追據至昇山
怡山福山霍童高蓋洞宮石竹則悉有遺跡可驗自後
漢徐登吳董奉梁王霸林玄光唐法權法羣皆家世吾
郡踵相繼見記傳者巖岫深秀泉石清古是以任敦又
自臨梅鄧伯元自吳郡王玄甫自沛國褚伯玉自鹽官
咸不遠數千里而至學成名著後人間即其地慕求之
於是有道觀焉惟道家以清淨求不死為術彼安分委
命來鄉者寡矣非若釋氏以死後禍福恐動驚怖故寺
院無數而道觀至今纔有其九自非時代好尚祠宮齋
宇亦庳隘亡足言者唐祖混元帝始廣所建皇朝祥符
間奉天書崇觀後尊道學故於近郡興置特偉今天慶
光孝觀紫極宮是也其首冠他所以朝謁或焚修與祈
禳之地故靈跡古怪又非六者所能盡云
閩縣天慶觀州東七里皇朝大中祥符六年置先是後
唐長興中閩王建東華宮(時王璘方信道士陳守元既建寳皇宮又建東華宮)
大中祥符元年詔以正月三日天書降為天慶節二
年令天下建天慶觀五年聖祖降復令建殿是歲正
月州乃以東華宮為之(時張鄧公為廣東轉運使會詔建觀因請即舊為之以紓)
(天下土木之勞)十一月建殿崇奉聖祖(八年郎簡為記云元正三日改元天禧特)
(立令節廣建靈宮簡自帝心咸稱天慶然後東封岱宗西□睢上致神人叶夢語揚天意乃設位延恩端)
(圭清夜祥雲飄然以紛郁聖祖倏爾而來格仙官肅侍列位惟六皇帝欽承明訓撫育黎庶復詔列藩嚴)
(祠立像蓋尊尊而敦孝也六年春勅賜為天慶觀旁倚翠巘雅為逍遥之墟杳隔紅塵宛是清淨之奥云)
(云)歲時長吏率官屬朝謁有金寳牌(大中祥符六年有進燒金法以)
(鐵為之凡百餘兩為一餅每餅幅解為八片謂之鴉觜金真宗令上方鑄為金牌數百天禧元年玉清昭)
(應宮成遂頒天尊萬夀金寳牌鎮天下名山福地)舊産錢二貫九百七十九
文
閩縣報恩光孝觀崇寧三年建先是二年十月詔天下
建崇寧觀或謂州南東西兩山左弱右彊乃建觀九
仙山之巔號天寧萬壽樓閣巋然遂與烏石相峙為
一州之勝紹興七年改為報恩光孝觀十三年改廣
為光九仙山(本名于山高一百十五步周回三百一步相傳何氏兄弟九人仙於此因)
(號九仙山古閩中記云其山越王無諸九日燕此亦號九日山)四徹亭(在山上舊名九仙唐元和)
(中元錫造慶歷中沈邈修更名蔡公襄有登四徹亭詩偶爾尋幽上翠微遊人啼鳥似前期花間行印露)
(沾紙山下放衙雲滿旗豔艷舞衣朝日處飄飄商櫓落潮時傳杯且與乘春醉身世悠然兩自遺後建觀)
(亭始廢)政和萬壽道藏(政和四年黃尚書裳奏請建飛天法藏藏天下道書五百四十)
(函賜今名以鏤板進于京淳熙二年令以所藏經文送于行在所)聖上萬壽二樓左
玉虚右金名(殿前政和五年黃尚書裳建自為記)九天採訪應元保運
真君閣(殿南政和六年黃尚書裳建自為記)舊産錢九百九十七文
候官紫極宮聚英坊之北唐天寳元年田同秀言老子
降于丹鳳門以錫靈符因置混元皇帝廟二年改廟
為宮三年以在京為太清宮東宮為太微宮諸州為
紫極宮今梁題云昭宗乾寧五年九月二日蓋再建
也偽閩錄云光化三年創舊産錢一貫三百三文
寧德鶴林宮縣北七十里梁大通二年置霍童山下即
洞天記所謂霍林洞天是也其峯最高者曰大童次
曰小童二童之旁一峯如香爐曰金剛源唐貞觀六
年為第六洞天武后時司馬煉師於此修煉後駕鶴
昇天道士王玄甫等以聞遂賜額號鶴林天寳六年
改曰仙遊山貞元中鍾臺危側忽一夕風雨震電鄉
人聞鐘聲謂傾圯矣遲明視之則端然無恙後嘗為
支提廨院尋復為觀霍童山(高約七里頂平可坐百人昔吳郡人鄧元)
(鹽官人禇伯玉沛國王玄甫於此授青精飯飡白霞丹景之法見五藏夜中能書僧法權法羣及其童子)
(亦于此得道上有泉名甘露服之延年有石行廊三十餘步石室頗深廣石橋横跨半空有石臼石盆石)
(盂皆天成石壇旁生竹一枝遇風則能自掃壇上西北有玉鏡碧色鵲尾香爐在焉)桃花洲(去合)
(林一里唐初始有此洲今轉高大桃木日盛故以名洲)午日巖(巖高數百丈瀑布直下程公端)
(午日嘗採藥於此故名)舊産錢二百三十文
羅源洞宮天慶觀縣北六里唐天寳七年五月十三日
始建朱梁時王氏尚佛遂廢皇朝建隆元年邑人林
瑞復創殿一間大中祥符二年詔置天慶觀縣令和
惲挂額於殿門有叟余成請大建堂宇至天聖七年
乃備(有余成自為記今存)政和八年以觀徐真人舊宅歲久頽
損其隣仙苑寺久據其地可併歸之洞宮山(高三百八)
(十步原出建州武夷山真誥云洞宮山七十二福地此其一也邨有神姥石舊記云昔有神姥來自羅源)
(所踐之迹入於盤石)仙苑山(去洞宮四里徐真人煉苑根之所後於永福高蓋山上昇)八仙
亭(開成中創)舊産錢七十六文(曾記三十六文)
候官冲虛宮西禪寺之南梁王霸父增自齊朝渡江入
閩今西禪其宅也善黃老術霸幼好之每登怡山經
宿乃返年三十遊武夷山十六年還舊居乃於山南
鑿井有白龜吐泉煉藥既成點瓦為金是歲閩中斗
米千錢乃鬻金運米以濟貧民後以所餘藥服之旬
日如醉忽於所居皂筴木下蟬蛻而去(林嵩記云梁時三月三日)
(也周朴詩云王君上昇處信首故居前皂筴即須朽白龜應亦全雲間猶一日洞裏已千年碧色壇如黛)
(今時誰可仙)唐貞元中觀察使李若初嘗登樓西望有五
色雲當其宅遂以為冲虚宮塑任敦董奉徐登及霸
像為四仙祠偽閩王延翰重創其木與壇井今存(林嵩)
(為記云壇竈基址猶存井有白龜時或游泳水能祛疾初王霸云壇壊不用修木枯不用伐皂木不結子)
(結子人得道西南白龜井吾乘之去來龜歸吾亦歸慶歷中皂筴再生王守逵詩修煉曾君些傳聞固異)
(常壇留皂筴樹人去白雲鄉龜向胎中息神藏肘後方遼東鶴未返華表夜蒼蒼林安道白龜井詩古甃)
(千齡在寒泉味最醇皂筴木詩海外蟠桃同永久月中丹桂共參差紹興中皂筴復生然未見其異也惟)
(靜號真君濟貧金猶有之舊陳植詩鼎邊雞犬知何在雲外龍鸞去巳賖惟有黃金如瓦礫貧民時復得)
(些些今每風雨後數里間耕者或得遺金紫磨色半瓦印文宛然重不過三四銖)景真堂
東軒(孫逢吉吳拭有詩)舊産錢三貫五百五十九文(曾記三貫六百)
(文)
福清福真觀在海口鎮元祐七年道士林知源剏政和
八年賜今額殿西隅有丹井飲之愈疾側有宣聖廟
號丹井書堂舊無産錢
福清靈寳觀縣南一里者有林真君玄光於石竹山煉
丹(丹成騎虎上昇今有虎巖溪右有井旱不涸或曰煉丹水)後為觀紹聖二年移
於水南玉融山之隂宣和三年為靈寳道院(曹績書額)乾
道九年史丞相浩重修舊産錢二百二十九文
長樂佑聖堂舊有之紹興初縣令題今額招道士住持
遂著州籍其邑人自言大中祥符六年既改東華宮
為觀始以上相青童君香火於今所蓋造奉安宣和
間知神霄宮劉靜一增創殿宇(淳熙七年邑人有請欲以舊東華廣德宮)
(額於此張掛)舊無産錢
淳熙三山志卷三十八
