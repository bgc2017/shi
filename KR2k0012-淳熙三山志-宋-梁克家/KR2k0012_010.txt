淳熙三山志卷十
宋梁克家撰
版籍類一
墾田(園林山地池塘陂堰等附)
州境分畫自蕭梁始前望建安後抵南安則今郡界也
(時莆田属南安)異時地曠民稀事簡役少在隋猶以為一閩縣
耳唐初撫定遂復以州名之豈丁甿日滋庸調寖繁不
可以縣治耶世運推移迄今又五百餘年廢興相環制
度不知幾變矣田苗之隱核戸版之登耗簡稽之詳略
吏傔之衆寡欲循初至末悉言之未能也姑取其籍於
今者而繋其說於後云
墾田四萬二千六百三十三頃一十八畆二角三十三
步
民戸三萬五千三百八頃七十二畒一十三步
寺觀戸十千三百二十四頃四十六畝二角二十步
園林山地池塘陂堰等六萬二千五百八十八頃五十
一畝二角四十五步
民戶四萬六千七百八十七頃九十二畝一角二十步
寺觀戸一萬五千八百頃五十九畝一角二十五步
(閩縣田三千三百五十八頃二十五畝一角一十四步民戸二千五百四十六頃六十畝三角三十五步)
(寺觀八百一十一頃六十四畆一角三十九步園地等三千三百五十二頃三十二畝一角五十七步民)
(戶一千七百二十五頃三十三畝二角二十三步寺觀一千六百二十六頃九十八畝三角三十四步)
(候官縣田二千九百九頃九十三畝二角九步民戶一千九百二十九頃二十六畝一角五十五步寺觀)
(九百八十頃六十七畝一角一十四步園地等八千二十四頃九十六畝一角三十五步民戸四千九百)
(四十六頃二十三畒四十三步寺觀三千七十八頃七十三畝五十二步懷安縣田二千六百三十四)
(頃五十一畝一角一十六步民戸一千八百四十八頃八十畝三角五十四步寺觀七百八十五頃七十)
(畒一角二十二步園地等四千八百五十二頃七十畒二角四十四步民戶二千八百二十七頃六十一)
(畒一角三十八步寺觀二千二十五頃九畒一角六步福清縣田五千三百三十頃八十七畒三角一)
(十三步民戶四千六百五十一頃一十八畒三角三十五步寺觀六百七十九頃六十八畒三角三十八)
(步園地等五千三百二頃七十九畒二角一十三步民戶四千九十八頃九十畒一角五十九步寺觀一)
(千二百三頃頃十九畒一十四步戸長溪縣田八千二百六十八三十四畒九步民七千七百一十)
(四頃七十二畒一角五十二步寺觀五百五十三頃六十一畒二角一十七步園地等七千八百三十六)
(頃三十九畒一十八步民戶七千三百七十五頃八十三畒三十九步寺觀四百六十頃五十五畒三角)
(三十九步五古田縣田六千九十頃四十一畒五十三步民戶千四十三頃八十二畆二角一十六步)
(寺觀一千四十六頃五十八畆三角三十七步園地等七千二百二十九頃一十七畒一角五十九步民)
(戶四千九百一十六頃六十畆三角五十八步寺觀二千三百二頃五十六畆二角一步連江縣田二)
(千五百五十七頃五十六畆二角三十五步民戶二千二百六十五頃九十九畒二角四十三步寺觀二)
(百九十一頃二十六畆三角五十二步園地等三千三百九十三頃一十五畆二十步民戶二千九百四)
(十九頃三十三畆五十九步寺觀四百四十二頃八十一畆三角二十一步長樂縣田二千四頃一十)
(一畆二十四步民戶一千八百一十二頃四畆一角寺觀一百九十二頃六畆三角二十四步園地等一)
(千六百三十五頃九十九畆三角三十二步民戸一千三百九頃二十六畆二角四十九步寺觀三百二)
(十六頃七十三畆四十三步步永福縣田二千八百二十八頃三十五畆二十六民戸二千三百八十)
(九頃七十八畆四十步寺觀四百三十八頃五十六畒三角四十六步園地等八千六百九十三頃五十)
(四畆二角一十九步民戶四千一百四頃七十七畆四十九步寺觀一千九百八十三頃七十七畆一角)
(三十步二閩清縣田二千一百一十頃一十五畆一角三十步民戶一千七百四十九頃二十五畆二)
(角三十三步寺觀三百六十頃八十九畆二角五十九步園地等五千四百六十二頃四十九畆二角三)
(十步民戸四千三百七十九頃七十五畆二角二十七步寺觀一千八十二頃七十四畆三步羅源縣)
(田一千六百九十一頃七十五畆三角三十九步民戶一千四百二十三頃九十九畆二角三步寺觀二)
(百六十七頃七十六畆一角三十六步園地等三千四百六十二頃一十九畆一角二十三步民戸二千)
(六百八十四頃八十畆三角三十二步寺觀七百七十七頃三十八畆一角五十一步寧德縣田二千)
(八百四十八頃九十一畆三三頃二十二畆二角七步寺)(民戶一千九百三十九百一十五頃六十)
(八畆一角五十六步園地等五千三百四十三頃七十六畆三角五十四步民戶四千八百三十四頃四)
(十五畆三角二十四步寺觀四百八十九頃二十一畆三十步)
初偽閩時墾田一萬四千一百四十三頃一十六畆有
奇白配錢二萬三百八十四貫四百有奇斛㪷九萬二
千七百餘石外官莊田不輸夏稅惟徵租米八萬一千
三百四十八石有奇皇朝太平興國五年有言兩浙大
戸租賦反輕貧下之家輸納則重(是時本州隸兩浙)乃詔朝臣
王永高象先赴州相度於是官私田産槩命弓量以偽
閩時沿徵白配錢米滚為租額均定總夏稅錢二萬三
百八十四貫有奇苗米十七萬三千九百四十餘石(咸平)
(初始分折科)未幾復詔著作佐郎李妥再至始蠲異時諸雜
沿徵物色更以官私田産均為中下兩等定稅中田畮
産錢四文四分米八升下田畮三文七分米七升四勺
園畮一十文丁人輸錢百總為夏稅錢一萬五千六十
三貫二百六文米一十萬二千五百二十八石四斗六
升八合(沈存中筆談載兩浙錢氏時田畮米三斗太平興國六年遣王方贄定稅悉令畮出一斗謂不)
(可循偽國法惟福建猶循舊額蓋當時無人論列遂為永式豈存中未之攷乎)咸平初夏稅及
身丁錢總二萬九千七百四十四貫有奇大中祥符四
年詔放身丁錢獨夏稅七千六十九貫有奇自後苗米
一十萬七千餘石(慶歷中見)元祐中産錢八千五十九貫二
百一文三分三釐米一十一萬一百五十五石三斗四
升三合建炎以來夏稅僅增舊額七千有奇米仍舊紹
興十九年行經界法田以名色定等鄉以舊額敷稅列
邑之地各有高下肥磽一鄉之中土色亦異於是或釐
九等或七等或六等或三等雜地則或五等或三等多
者錢五文米一斗五升(今獨閩縣晉安西鄉産錢五文七分三釐七毫候官石門鄉米)
(二斗五升七合如他邑皆錢自四文以下米自一斗以下有差)最少者錢一分米僅合
勺以今墾田若園林山地等頃畮較之國初殆增十倍
夏稅比祥符後加一千餘緡苗米比慶歷後加四千餘
石
戸口
祖額主客戸二十五萬九千二百九十
(主戸一十七萬一百三十七客戸八萬九千一百五十三)
主客丁三十八萬六千五百六十二
(主丁二十五萬八千五百九十一客丁一十二萬八千五百七十一)
今額主客戸三十二萬一千二百八十四
(主戸二十一萬一千五百九十客戸一十萬九千六百九十二)
主客丁五十七萬九千一百七十七
(主丁三十九萬二千三百二十七客丁一十八萬六千八百五十)
(閩縣主戸二萬二千二百三十二口四千一百八十三客戸一萬五百一十三口一萬八千五百一十)
(三二候官縣主戸一萬九千三百七十一口四萬四千百五十五客戸七千五百四十五口一萬四)
(千九百三十五八懷安縣主戸一萬六千三百七十三口四萬九千百六客戸六千九百三十七口)
(一萬六千五百七十五六福清縣主戸三萬七千八百九十一口一萬四千百四十七客戸一萬六)
(百二十一口一萬四千四十七七長溪縣主尸一萬九千九百八十九口六萬一千百一十九客戸)
(二萬六千三百三十五口三萬四千七百七十四七古田縣主戸闕萬四千一百四十三口六萬二千)
(百六十三百二十八)(客戸九千四百八十二口二萬一千八連江縣主戸一萬三千八百八十四口)
(闕萬九千四百一十四長客戸四千八百三十口一萬二千二百三十九樂縣主戸九千一百五十)
(六口四萬七千二百一十九主客戸四千一百八口一萬八百三十八永福縣戸九千五百八十一)
(口一萬一千二百七十六十客戸一萬一千七百八十六口一萬六千三百六八閩清縣主戸七千)
(八百四十六口一萬五千二百七十七七百一十二口一萬一千一百九十七)(客戸六千羅源縣主)
(戸九千一百三十三口一萬三千二百五十六德客戸三千二百五十六口五千五百四十四寧縣)
(主戸一萬一千八百四十九口二萬三千六百四十三客戸七千四百口一萬五千五百三十二)
七閩人民自周職方巳有其數矣經秦歴漢徙寘江淮
道亡巖谷其存有幾吳永安三年始属建安郡是時戸
僅二千四十二口一萬七千六百八暨晉太康分置晉
安州戸始三千八百四十三口一萬九千八百三十五
(林世程志)永嘉之亂衣冠南渡時如閩者八族其後增四千
三百至隋一萬二千四百二十(並舊志)唐開元三萬一千
六十七(元和郡國志)富庶蓋如是矣建中之世戸十二萬九
千五百二十二口二十一萬七千八百七十七(通典)元和
戸口消减至一萬九千四百九十四(元和郡國志)百(闕)謂元
和中供歲賦者浙西東福建八道戸較建中纔四之一
(志書戸三萬四千九十四口七萬五千八百七十六此又是開元以後盛時之數也)豈藩鎮擾亂
吾閩雖無與其還定安集亦不能如往時耶皇朝德澤
深厚邦民皓首不識兵革以故生齒繁毓國初主客戸
凢九萬四千五百一十景德一十一萬四千八百六十
二(九域圖)治平一十九萬七千一百七十六(治平圖志)元豐二
十一萬一千五百四十六(九域志)建炎以來戸主二十七
萬二百有一口四十萬七千三百四十四(建炎圖志)以今較
之戸加建炎五之一口加三之一(按吏部格式建隆元年勑應天下縣據見)
(管主戸重升降地望取四千戸以上為望三千戸以上為緊二千戸以上一千戸以下為中下又開寳六年勑)
(五百戸以下為下縣自今後三年一度取諸道州府見管戸口升降景德農田勑諸州每年申奏丁口文帳仰)
(旨揮諸縣差本村三大戸長就門通抄每年造帳本縣據戶數收落仍春季終聞奏大中祥符二年升降數目)
(閩縣八千三百五十二戸候官七千五百二十九戸懷安七千七百九十三戶福清八千四百七十六戸古田)
(六千八百五十戶連江五千二百二十戸以上係望縣長溪三千八百四十戸永福三千六十七戶長樂三千)
(六百三十五戶以上係緊縣閩清一千八百三十一戶羅源一千四百七十一戶寧德一千四百六十戶以上)
(係中縣景祐四年重行升降等第地望閩縣八千三百五十二戸候官七千六百四十六戸懷安七千七百九)
(十三戸古田六千九百二十二戸連江五千二百二十二戸福清八千四百七十六戸已上元是望縣不該升)
(降依舊為望縣永福三千六十七戶長樂三千六百三十戸長溪三千八百四十戸元是緊縣不該升降依舊)
(為緊縣閩清一千八百二十一戸羅源一千四百七十一戸寧德一千四百六十戸巳上是中縣不該升降依)
(舊為中縣)而官戸二千四百四十三(閩縣六百三十戸官六百八十四戶)(候懷)
(安三百四十七戸二福清一百四十四戸八戸古田三十戸連江八十一戸)(長溪三十長樂一百)
(四十戸十一戸)(永福一百三十六戸德閩清一百一羅源五十三戶寧三十六戶)寺觀戸
一千四百七十四(閩縣一百七十八戶産錢二百三十三貫四百六文候官一百二戶産)
(錢三百一十四貫四百四十三文戸産錢二百二十四貫七百二文)(懷安一百六十九福清一百九十四)
(戸産錢一百六十三貫五百五十六文十四戸産錢七十九貫六百八十一文)(長溪一百三古田一百六)
(十一戸産錢一百二貫四百八文七連江九十五戶産錢九十貫四百八十六文長樂十三戸産錢五十)
(二貫三百三文八永福七十戸産錢七十九貫七百八十四文閩清十八戸産錢六十貫八百三十五文)
(十羅源六十一戸産錢五十六貫二十八文共寧德四九戸産錢五十一貫四百四十六文巳上為産錢)
(一千五百九貫七十八文並係舊産除無名寺觀外上件)可謂盛也巳
僧道
舊記繫帳僧三萬二千七百九十五人童行一萬八千
五百四十八人
今繫帳僧一萬一千五百三十人童行二千九百一十
五人道士一百七十人
(閩縣僧一千八百八人童行四百八十八人候官縣僧一千九百五十人童行五百七人懷安縣僧八百)
(七十一人三縣道士共一百五十人福清縣僧一千四百人道士七人長溪縣僧一千二百五十七人道)
(士一人古田縣僧一千一百一十二人童行八百七十八人連江縣僧五百八十六人長樂縣僧四百九)
(十四人童行一十二人道士三人永福縣僧五百三十二人童行二百七十八人閩清縣僧五百六十六)
(人童行一百六十七人羅源縣僧四百九十二人童行一百四十八人道士八人寧德縣僧七百六十四)
(人童行三百一十一人道士一人)
舊記謂僧戸與民參半以今籍較之直民田五之一今
民田若地八萬二千餘頃食民五十七萬九千黃中小
老不計浮屠氏田若地二千餘頃食僧徒一萬四千餘
人是民七人共百畮而僧以二人食之民産錢八千緡
有奇僧寺一千五百不啻當民八之一以故州常賦外
一切取給於僧寺有以也夫
淳熙三山志卷十
