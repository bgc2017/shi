淳熙三山志卷二十七
宋梁克家撰
人物類二
科名
本朝(元祐二年至政和八年)
元祐三年(戊辰)李常寧榜
劉介山(若冲之孫昇之子終朝奉大夫)
陸恂(廙之孫字周仲終宣教郎)
韓筠
(闕)(字仲禮終侍御史)
葉聲(字彦聞侯官人終朝議大夫知新州)
崔國寅(登之從兄字世傳終朝請郎知邵武軍)
湛存(俞之孫字公中終建州司理)
劉綬
鄭侃(暈之子闕書郎祕書省校)
特奏名
劉康夫(奕之子)
黃豫
蕭規
李誠
鄒異(經明行修)
陸望(宣之弟)
六年(辛未)馬涓榜(是年兼詩賦人第一場經三道專治經人經義各二道第三場各策二道)
鄭邦彦(字公佐長樂人終朝散郎知建州)
林虚(希之子字季野後試宏詞第一人歴起居舍人終朝請大夫秘閣修撰)
林豈(字厚之長溪人終朝散郎通判安肅軍)
柯遠(字臻道懷安人終奉議郎知南漳縣)
王勲(字伯逹候官人元豐七年為舉首)
林天若(字稽道閩縣人)
林辨(棐之子字載中終朝請大夫南京少尹)
蕭昞(闢之兄字文叔歴職方員外郎知朝奉郎知袁州)
方甸(字南功福清人終承奉郎湖北運幹)
陳噩(固之子字子文歴中書舍人知和州終正議大夫徽猷閣待制贈少師)
李諭(圖南之弟字義翁終朝奉大夫)
魏需(字君舉古田人終朝奉大夫)
陳公器(字國珍懷安人提舉本路常平終朝請大夫)
林瑋(字仲璞閩縣人終奉議郎)
李師回(字潛聖閩縣人終建浦令)
盧彦逹(字義行福清人歴成都路提舉學事終朝奉郎湖南提刑)
制科
陳𤾉(祥道之弟字晉之是年九月應賢良方正能直言極諫科授節度推官簽判順昌府)
(終禮部侍郎顯謨閣侍制)
二年(乙亥)
宏詞科
林虡(時為開封縣主簿詳定軍馬司勑例修官爵里見前)
四年(丁丑)何昌言榜
葉源(聲之兄字彦中歴太學博士京西提學移提舉本路常平終承議郎兩浙提舉學事)
(甲科)
陸藴(宣之子字惇信歴大司成御史中丞知福州建州泉州終大中大夫顯謨閣直學士)
鄭崈(字志天寧德人歴四川提舉學事以朝奉郎未七十乞致仕)
王濤(晦之子字微明終朝散大夫)
李圖南(敷之子字彦遠終述古殿直學士贈宣奉大夫開府儀同三司)
葉闢(字師聖候官人終承奉郎)
黃遠(敏之子選之弟字明仲終文林郎知莆田縣)
葉正臣(源之侄字致一終南劔州司理)
李康(字彦侯閩縣人終朝散郎辟雍司業)
林虙(旦之子字德祖終朝請郎提舉淮東學事)
陳天常(闕)
陳公格(公器之從弟字仲承終朝請大夫知漳州)
韓遠舉(丙之曾孫字陟明終宣教郎)
劉震(字亨伯懷安人終朝散大夫)
卓元規(元龜之兄字大正終宣教郎杭州教授)
柯廷堅(字誠季候官人終朝奉大夫)
黃唐佐(字堯臣閩縣人終奉議郎澶州教授)
林亨(字亞元閩縣人)
林敏元(字夢恊懷安人終朝議大夫知通州)
潘潛(衢之孫字彦淵終朝請大夫知南雄州)
陳義夫(景參之從兄字汝權終中大夫湖南提刑)
陳之邵(字才仲候官人終朝奉大夫宗正少卿)
陳天與(字夢逹閩縣人終朝散大夫)
蔡鞏(字信道福清人終宣教郎饒州教授)
特奏名
鄭祖仁
翁希愈
莊幾
元符三年(庚辰)李釡榜
林遹(格之子字述中殿試第三人提舉本路常平歴中書舍人以徽猷閣待制知本州進)
(寳文閣待制知廣州終大中大夫)
陳材(字幹伯)
鄭修(洙之孫侯官人字季常終承議郎司門員外郎兼定王嘉王記室以上甲科)
陸愷(恂之弟字強仲歴太常少卿直祕閣知泉州)
高公瓛(字君贄閩縣人終朝請郎知邵武軍)
辛炳(琮之子字如晦為辟雍博士除京西北路提學陛對擢監察御史攝殿中侍御史論)
(直達綱虧數責監南劒新豐場紹興初以侍御史召弹逐大臣五人擢御史中丞以)
(病請去除顯謨閣直學士知漳州終贈通議大夫)
林登(罕之侄字即道終承議郎知漣水軍)
黃唐俊(唐佐之弟字堯章終鴻臚少卿)
倪登(字彦及福清人終朝請大夫以收燕雲奉使没於王事特贈中大夫)
鄭楫(崈之姪孫字渙之終朝奉郎兩浙西路提舉學事)
丘允(字執中長溪人終朝議大夫)
宋汝弼(闕)
曾經(字與權閩縣人終鄆州教授)
陳鍔(字弱翁候官人終直袐閣)
余忱(利賓之子字孚中候官人歴諸王府翊善終朝請大夫)
王賓(字元將閩縣人元符二年為舉首歴諫議大夫御史中丞刑部尚書終龍圖閣學士)
(大中大夫)
高臨(字潛智懷安人終朝散郎直龍圖閣知衢州贈待制)
陳侁(清之曾孫字浚之終宣教郎洪州錄事)
丘朝俊(字叔文福清人終朝奉大夫知肇慶府)
張勸(肩孟之子勵勔之弟字閎道歴中書舍人給事中御史中丞除述古殿學士知本州)
(陛辭除工部尚書終大中大夫)
陳適道(景參從姪字彦正終朝散郎知肇慶府)
林仲堪(字大任福清人歴本路提舉終朝議大夫知惠州)
陳抱(字夢得連江人終朝議大夫)
曾汝霖(字商闕懷安人終文林郎)
特奏名
陳諝
黃待舉(待問之弟)
黃适(選之兄)
韓火老(丙之孫遠舉之父)
崇寧二年(癸未)霍端友榜
陸藻(宣之子藴之弟字惇禮政和間藴為大司成藻為國子司業遷給事中宣和初藴知建)
(州藻知泉州尋入為吏部侍郎終顯謨閣直學士知福州)
許份(將之子字子大終龍圖閣學士通議大夫以上甲科)
陳禹叟(字彦繇閩縣人)
黃唐傅(唐佐之弟字堯翁崇寧元年開封府解首歴國子司業宗正少卿中書舍人給)
(事中以徽猷閣待制朝議大夫致仕)
劉詢(處約之子字信仲終承直郎太學博士)
陳天禧(時之孫字百順終闕)
黃懋(字德敏閩縣人終朝請郎通判開德府)
曾晏(伉之子字叔陽終宣教郎知泰興縣)
陳公彦(公器之弟字國英終中大夫集英殿修撰)
卓毅夫(元龜之侄孫字彦仁終承直郎知將樂縣)
徐楫(合之侄字升可終惠安令)
葉預(聲之從弟字晉卿終承議郎太學博士)
方時可(字亨仲候官人歴江東西路提舉知吉州終中奉大夫)
林作乂(字彦從閩縣人終闕)
鄭南卿(字仲昇連江人終朝奉郎)
陳亨衢(字彦遠候官人終宣教郎知仙遊縣)
特奏名
繆昌道(假承務)
張致麟(京府助教)
張伯立
陳夀朋
鄭震(洙之子)
陳濟
陳中
鄭孚
陳兼
陳從義(以上諸州文學)
三年(甲申)(是歲建辟廱以待天下每歲貢士試中者釋褐三試不中退歸本貫外三歲鄉)
(貢謂之大比)
幸太學上舍釋褐(是年上舍一十六人並與釋褐本州三人鄭南崔瑤林徽之免)
(解二十八人與免省本州三人柯棐楊惇禮李邁内舍一百一十六人與免解本州)
(六十餘人)
鄭南(崈之從侄字明仲釋褐第一人歴辟廱司業以直袐閣知泉州移本路提刑兩浙提)
(刑以朝散大夫袐閣修撰致仕九十七而終)
崔瑤(登之子字夢祥歴江東江西提舉學事為職方左司員外郎終朝奉郎)
林徽之(字天和閩縣人終朝請大夫提舉江西學事)
五年(丙戌)蔡薿榜
柯棐(字季忱閩縣人殿試第二人歴秘書少監太常少卿除右文殿修撰太子舍人知德)
(安府宣州終朝請大夫)
陸震(愷之子字允敷大觀四年試中學魁歴太常博士禮部郎官召為右正言不拜再被)
(召卒)
鄭強(字南美候官人終朝請大夫廣東提舉以上甲科)
陳靚(字文煥閩縣人終迪功郎)
黃龜年(選之子字德邵歴殿中侍御史中書舍人終給事中)
劉登(偁之侄孫字昇道歴禮部員外郎知興化軍終朝奉大夫廣東提刑)
周思(字上逹候官人終闕)
鄭畋(字武子候官人終朝議大夫)
陳國材(字公選福清人終諸王府直講)
楊惇禮(字穆仲長溪人歴太學博士通判秀州乞致仕除司勲員外郎冄乞致仕除監)
(察御史力辭時年未六十終朝請郎)
黃薦可(字宋翰長溪人終朝議大夫)
劉方翼(會元之子字夢弼終朝奉大夫太學博士)
李邁(字志遠候官人歴考功員外郎知蔡虔封潮四州終朝議大夫)
黃文仲(字元實閩縣人終闕)
潘闢(衢之子字廓如閩縣人歴知汀州韶州廣東運判終朝散大夫)
劉彦適(詵之子字立道省試别頭第一人歴校書郎除直秘閣廣西經略使再知徐州)
韓兼(丙之孫字彦和終承議郎西京國子司業)
李隲(字天升閩縣人終辟廱司業)
李彌大(撰之子字似矩為吏部尚書顯謨閣直學士終中大夫)
黃邦光(字觀國懷安人終朝奉郎)
陳天申(公器再從侄字仲益終朝請大夫知惠川)
卓獻夫(毅夫之兄字彦翼終宣教郎知瑞安縣)
李撰(適之姪字德修終朝議大夫)
朱庭傑(鼎臣之侄字世英没于王事終朝請大夫)
李宋臣(頎之子字希傑初名漢臣後凡以前代名者更從國號遂改今名終中大夫累)
(贈特進)
特奏名
江漸(庶之子)
陳復
黃廙
許難
鄭汝石
陳文伯
大觀二年(丁亥)
八行
李諤(字彦忠閩縣人以孝悌行能賜上舍及第授文林郎國子錄除秘書省校書郎遷職)
(方員外郎終承議郎直秘閣淮東提舉學事)
三年(已丑)賈安宅榜
黃夏卿(字楊錫永福人終給事中)
陳尹(字孝恭閩縣人舉八行終通直郎越州教授以上甲科)
柯翊(遠之侄字仲舉終將仕郎興仁府教授)
崔瑀(登之子字彦寬終承務郎九域志所編修官)
王朝俊(字元遇閩縣人終宣教郎)
林介卿(字同甫長溪人終承奉郎太學博士)
潘師兒(潛之姪字聖時終宣義郎建州教授)
黃邦光(遠之子字宋顯朝散郎通判徽州)
吴暇(開之子字彦終朝議大夫)
洪元夀(浩之侄字彦仁終承事郎)
林雲(字公澤閩縣人終闕)
張穆(字應和候官人嘗中上舍出身中書右正字知邵武興化軍召為左司郎官建炎初)
(為本路轉運副使移司本州主一路類省試終朝議郎)
葉搏(字元舉懷安人終承議郎)
樊繹(字伯成懷安人終朝請郎)
陳璡(字景玉閩縣人終朝請大夫)
藩轂(字載道候官人終德州教授)
卓駿(字君驥福清人終朝奉大夫知興化軍)
林天申(字昭道閩縣人終迪功郎漳州司理)
陳安上(字彦禮閩縣人終朝奉大夫)
黃惟深(字仲默福清人終漳浦令)
鄭存(字誠中閩縣人終陳州教授)
鄭祖德(存之兄字彦循終朝奉大夫通判袁州)
陳彦卿(字君翰寧德人終闕)
曾履(字德基懷安人終朝請郎)
余琮(字君寳福清人終朝奉郎)
黃大名(字茂實永福人大觀二年解首政和中試教官魁終朝奉大夫提舉廣東市舶)
吴昉(開之子字彦昭建炎中權知荆南軍與妖賊戰没于陳陜西宣撫司以忠義死王事)
(聞贈兩官陞朝請大夫官其子)
朱俊(敏中之侄字聖求終從政郎)
李彌遜(撰之子字似之上舍魁歴中書舍人戶部侍郎以徽猷閣直學士知漳州終左)
(朝議大夫)
韓岊(兼之子字知剛知饒州漳州建州終朝奉大夫)
陳雄(字強用長溪人終朝奉大夫知象州)
彭元逹(字宣仲候官人終朝散郎)
關韶(字舜美候官人終安丘簿)
陳公衮(公格之弟字朝章終宣教郎)
李芘(康之姪字積仁靖康初待次提舉兩浙常平州禁卒害帥柳述古以叛徒步諭以禍)
(福卒感動釋仗請勤王擢直秘閣建炎初葉濃叛除本路提刑賊至自古田攻子城)
(豐樂門冒矢石登陴說諭賊急退道羅源寧德由政和以歸四年范汝為反聲言東)
(下其鄉民張毅乘亂嘯聚襲古田帥程待制邁請往招之單車入毅壘諭使捕汝為)
(自效賊平除知泉州尋罷終左中奉大夫)
余恂(利賓之子字允中侯官人終朝散大夫)
余光庭(字朝美羅源人時余公深為中書侍郎以親牒試唱名面奏非緦麻親駮放後)
(再登科)
林公選(字君章閩清人終朝請大夫)
陳懷古(字公明閩清人終闕)
劉實(靖之孫字明可終從政郎岳州兵曹)
崔宛(登之姪字彦正終從事郎河陽教授)
黃邦逹(字兼善長樂人終朝請郎提舉本路市舶)
李謙(字闕終闕)(候官人)
特奏名
樊權
余丰
葉開
繆剛
李唐英
黃託(唐佐唐俊唐傳之父)
林積微
韓彰明(昌國之子)
林孝孫
黃理
陳報(閩縣人終迪功郎岳州教授)
曹汝礪
林晛
陳希
劉擅
陳宜
朱祖揚
四年(庚寅)釋褐
陳葵(字伯嚮閩縣人入太學崇寧初試上舍入優等應免省試恩命未下復試中南省第)
(三人是歲徽宗初臨軒策士擢甲科蔡京預籍元符上書姓名得黃定等十八人奏)
(乞編置葵其一也居衡州三年星文變異雷震元祐黨碑乃得放還至是詔有司許)
(依元考定甲分注官張商英為相除太學博士給事中蔡嶷封還葵徑赴銓授樂清)
(尉再調建州儀曹太守以為陳瓘門人劾罷紹興初訪求元祐黨人胡世將孟庾宣)
(諭福建以蔡應詔授承事郎將作監丞尋召對除諸王宫教授踰年以趙鼎黨罷歸)
林安上(真思之八世孫宇民瞻歴國子博士監察御史廣東轉運副使成都提刑司農)
(少卿起居郎知本州終朝奉大夫秘閣修撰)
政和二年(壬辰)莫儔榜
許登(字公進閩清人終宣教郎知盈川縣)
黃珪(字元功候官人歴監察御史刑部員外郎終朝請郎)
陳汝仕(景參之族字信之終承議郎)
盧光前(字嗣宗永福人終從政郎南劒州錄參)
謝良翰(字朝侍候官人省試第二人終宣教郎辟廱博士)
黃邦俊(遠之子字宋英歴大理寺丞終知賀州)
鄭勵(字勉仲閩縣人終朝請大夫知循州)
盧楚(光前之叔字叔翹終朝請大夫知南雄州)
郭茂(字秀實閩縣人終朝請郎)
陸綬(長愈之姪字叔華終吴江尉)
林摯(棐之孫字執禮終儀曹)
崔實(登之姪字彦輝終汀州錄參)
林晨(天申之叔字子𤾉初名晨御筆改名暾終朝散郎提舉利州路學事)
余光庭(係再登科歴司農丞以朝奉郎知乘氏縣没于王事)
高遹(字觀成閩縣人終知夀昌縣)
柯森(棐之弟字積仁大觀四年貢首終從政郎)
王與權(字彦思懷安人終闕)
余嗣(字德紹羅源人朝散郎致仕)
鄭甸(字畯夫閩縣人舉八行終朝奉郎親賢宅直講)
陸守(衍之子字仲約舉八行歴尚書郎中廣東提刑知興化軍)
湛剛中(字柔濟侯官人終宣教郎)
李廣文(字夢授古田人修潮陽志終左承議郎廣州簽判朝散大夫知潮州)
李接(字晉侯福清人終承議郎廣州簽判)
王俊(字邦俊長溪人終通直郎知蒲陽縣)
朱庭佐(敏修之子字良肱政和元年貢首終從政郎太學博士)
黃覲(字德光閩縣人終闕)
劉宇(實之弟字閎仲終文林郎京畿運管)
高若虚(字仲實福清人終朝請郎通判静江府)
王行已(字恭夫永福人)
石廉(字子之福清人終朝請大夫知潮州)
陳炳(字若蒙懷安人終朝奉郎)
黃文若(字元篔閩縣人終文林郎江東運幹)
劉温伯(字春卿寧德人終朝散大夫)
劉逹夫(若仲之孫字宣子舉八行終宣教郎越州教授)
劉綱(綬之弟字君舉歴籍田令終承議郎)
王南夫(彬之後字搏仲長樂人終朝奉郎監行在左藏庫)
陳天益(公器之再從侄字帝錫終迪功郎宿州司理)
陳之美(之邵之兄字才伯終朝奉大夫)
林大聲(字谹仲侯官人歴太府少卿淮東總領知鎮江府以朝請大夫直秘閣致仕)
陳浩然(國材之族弟字彦章終承議郎通判台州)
特奏名
王宕
陳謨
湛諝
凌琰
許冲遠
潘夀
王樸
張睍
柳珙
陳牧
陳擴
姚能舉
陳報
林其麟
陳介
陳祖武
三年(癸已)釋褐
黃覿(覲之兄字德純政和二年貢首終奉議郎)
薛銳(字季敏候官人終奉議郎通判衢州)
四年(甲午)釋褐
洪綽(浩之姪字裕叔大觀二年貢首終承議郎)
劉絪(綬之弟字夢亨終朝請郎通判衢州)
五年(乙未)何㮚榜
陳昂(字直孫長溪人以釋褐授承事郎歴檢詳終朝請郎直顯謨閣)
郭中行(字聖與候官人終從政郎)
陳曦(字景初懷安人終海豐尉)
李友直(字端叔候官人終知建安縣)
張觷(字柔直懷安人建炎初以建寇葉濃叛守南劒有勞召為國子監丞遷樞密院編修)
(紹興初知興化以范汝為反改知南劒就除本路運判賊平召為考功郎遷左司以)
(楊么雷德進等反出知岳州鼎州直龍圖閣知虔州卒贈秘閣修撰後南劒民為立)
(廟乞奏入祀典詔賜號英顯公)
鄭昂(穆之孫字尚明崇寧元年舉首為詳定九域志所纂修乞致仕轉承事郎)
陳遇(復之子字亨仲長溪人紹興初以犯太上嫌名更今名終宣教郎湖南提舉司榦官)
徐登(字彦升閩縣人終知縣)
劉正(偁之孫字道純終朝請大夫)
柯宗孟(字伯醇永福人終通判廣州)
曾屐(履之弟字夢登終宣教郎)
林慶老(字昌孺古田人政和四年貢首唱名上顧曰少年臣子何以老稱因御筆塗老)
(字終迪功郎)
陳亨道(亨衢之弟字彦通終朝奉郎通判建州)
陳熊(字毅然羅源人終奉議郎劍浦丞)
潘宗孟(字飬浩懷安人終建州教授)
吳天駟(字君任永福人終宣教郎)
林深(字叔厚閩縣人)
鄭載文(字煥之福清人終南城丞)
陳積中(𤾉之子字彦載歴監察御史終)
梁汝霖(字允濟後改名岩老永福人終朝議大夫闕秘闕知泉州)
陳傑(字仲才羅源人終承事郎通判真州)
陳洪(字秀穎候官人終通直郎)
葉庭芬(字天茂閩縣人終迪功郎國子錄)
陳丕顯(字揚休福清人終通直郎興化軍教授)
林冲(字子和閩清人終奉議郎)
特奏名
林瑄
王樸
王宋臣
吴默之(杲卿之子)
柯亨道
林侃
張希參
張洵武
劉約
張挺
王旌
薛遘
林康臣
劉愈
葉中
林確
葉龔
陳公才
陳涇
余思忠
林括
林勰
陳之遠
唐循道
林代工
許君用
陳景先
鄭邦倫
六年(丙申)釋褐
胡震(字東伯閩縣人終蔡州教授)
王元鼎(字大受連江人知建州移本路提刑終朝請大夫)
醫學釋褐
吳宗大
七年(丁酉)釋褐
林穎(字褒然連江人終文林郎知松溪縣)
八年(戊戌)王昇榜
黃大知(字守愚)
夏之邵(臻之子字潜夫終闕)
黃祖堯(豫之子字宗道福清人終楚州刑曹)
張大卞(字憲仲福清人終承議郎知漳浦縣)
陳温卿(字天和候官人終從政郎)
柯若褆(棐之子字安上終朝奉郎諸王宫大小學教授)
黃紳(字存道候官人終宣義郎)
夏之文(臻之子之邵之弟字蒙夫歴太常博士提舉浙西常平都官戶部吏部郎中江)
(西提刑終朝請郎)
施禹功(字彦成懷安人終從政郎興化令)
丘逹(字學仲長溪人)
梁宗範(字世則永福人終朝請郎通判信州)
鄭鬲(南之弟字才仲上舍釋褐歴二部郎官廣東漕知建州終朝請大夫)
劉侯亞(綬之姪字彦亦終朝請郎)
余伯逵(字周臣閩縣人)
林實(字彦輝閩縣人)
周開迪(字聖傳古田人)
葉大任(字莘老終朝議大夫)
劉滂(字商霖閩清人)
梁國賓(字景賢閩縣人終朝散郎)
陳允功(字仲斌福清人)
林永(字仲思候官人)
鄭彦敏(宇俊德終從政郎)
黃琳(字元振)
湛亨(字彦嘉終太學正)
黃𫝊康(字夢得閩縣人)
陳向(字民瞻候官人)
高預(字覺先懷安人終宣教郎泉州教授)
葉庭傑(字彦英閩縣人)
林聰(字嘉謀福清人終朝奉郎)
林求(字得益候官人)
陳杲(字亨明候官人)
特奏名
柯梁(元祐五年解首)
徐明
湛仔
林端
葉寬
陳受
王志道
林先民
陳暹
王世輔
王時發
王戒
方志道
游天與
武學
林汝弼
黃定國
淳熙三山志卷二十七
