淳熙三山志卷二
宋梁克家撰
地里類二
叙縣
閩宅東南負山而䑛海由建劍至嵩谿巖壑夾駛不留其間
州縣若鎮雖僅啟廓竟不能容與十數里道出甘洲山川揖
遜乃百里如掌海潮漲鹵至東峽激淡潮而西脉絡敷貫委
蛇詳緩州治其中有中州氣象縣十二瀕海七(福清距海六十里長樂二十里)
(閩五十里連江二十里羅源十五里寧德縣東長溪十里)依山三(古田閩清永福)挾江二(候官懷安)按國初
吏部格戶二千以上為望千五百以上為緊千為中五百為
下今中縣併主客戶皆萬以上姑以建置先後為次云
望閩縣州東南隅閩越故都冶漢末為候官吴屬建安晉太
康三年置晉安郡省典船校尉立原豐(置原豐縣郡治在焉)候官仍舊
隋平陳郡廢改縣曰原豐(與候官俱為原豐)開皇十二年改為閩
至大業初置郡復治閩縣偽閩龍啟元年(長興四年)改為長樂
三年仍舊永隆三年(天福六年)又為長樂四年仍舊
東西九十三里南北八十里六十步
東連江縣界九十二里
西候官縣界一里
南福清縣界八十里
北懷安縣界縣治後絶河
東南長樂縣界七十五里
西南懷安縣界十七里
東北懷安縣界二十里
西北懷安縣界一里
十二鄉三十七里
鳳池西鄉(縣東南舊名䨇桂鄉有都尉聯榮上仁棠隂崇賢五里今併為崇賢)
崇賢里(縣治在城)
鳳池東鄉(縣東二十里舊無東字有清謹新昌與今三里為五今併焉)
歸善里(前後嶼)
鼓山里(阮洋石魁﨑痕磕下石劒山如劒臨江)
桑溪里(獵嶺)
晉安東鄉(縣東七十里舊無東字)
海曲里(湖江山在海中)
合浦南里(浮﨑猴嶼)(洋嶼鎮閩安)
北里(舊名海濱里翁鐡場殷嶼﨑)
海畔里(王晡山海中風海雷石波濤所穿其下成竅摇則訇然有聲)
晉安西鄉(縣東五里舊名靈芝有清平永樂習賢暨易俗孝義為五里今併為三里閩越王郢塜縣)
(東田鄉)
孝義里(鷓鴣嶺秋竹鵝鼻)
瑞聖里(大乘前嶼竹嶼横)
易俗里(舶塔頭作東嶽前亭奉真橋元豐三年道士顔象環草參橋靖國年作茶園山)
(王延禀為王仁達敗奔之茶山館舊閩縣尉廨也崇寧三年勅以常平錢置漏澤園遂於此創)
(今為東禪菜園即鷄公巷口也)
高蓋南鄉(縣南十五里舊無南字有仁德方勝與今三里為五今併焉)
時昇里(舊龍政里渡浮橋頭下)
仁豐里(蓋竹井高蓋仙人)
光德里(高湖)
高蓋北鄉(縣南十里舊鳥石鄉有周鼎下惟令德與今二里為五今併焉)
加崇里(王坂洋横山頭時河口號鳥石洋上中下航釣龍臺閩王江邊新市堤翁承贊還)
(朝審知餞行於此)
高惠里(木道塘河口五龍)
崇善東鄉(縣南七十里舊名希福東鄉凡四里)
還珠北里(扈嶼)
南里(横嶼)
榮繡里(麻溪舊名西集里淳祐戊申待制侍即陳公瑄為鄉帥告詞云榮哉此行何殊晝繡知閩)
(縣師輿從士民之請立榮繡坊于大義盖陳氏世居此地鄉貴觀文殿學士毅齋鄭公性之書扁里)
(遂以榮繡名)
方嶽里
崇善西鄉(縣南七十里舊名希福西鄉有永慶慕賢與今三里為五今併焉)
待仕里(塔林方山)
清廉里(叚塘虎)
靈岫里(館前劉嶼)
開化東鄉(縣東九十五里舊無東字有受善里與今二里為三今併焉)
光俗里(營前竹嶼)(籌崎)
至德里(洞江澧瀆)
開化西鄉(縣東南三十里舊温泉鄉有歸化崇信與今三里為五今併焉)
歸仁里(盧螺石步)
永福里(舊永安里城門山)
高詳里
贊賢鄉(縣南百里)
紹惠里(琅琦)
欽仁里(蕉溪)
歸義里(蔗崎枕嶼)
積善里(青布苦竹)
安仁鄉(縣東十七里)
接賢里(白浮)
仁惠里(城門盧龍泉坑下)
永盛南里(石鼈後為雷所震斷之今半猶存)
北里(舊勝殘里然磕下甘勁竹石山有自井水美)
開化里(洋下郡連坂上林浦邊﨑下董)
望連江州東北九十里(舊記百六十里)晉太康四年以温麻船
屯立(晉志宋志皆有温麻縣)隋開皇中省入閩縣唐武德六年復
析置其年改為連江(以縣治連接江水故名崇寧三年尚書省以係萬戶擬差京朝)
(官知)
東西九十五里南北百十五里
東海二十里
西懷安縣界四十里
南閩縣界二十五里
北羅源縣界四十五里
東南海三十五里
西南閩縣界二十五里
東北羅源縣界百二十里
西北懷安縣界九十里
七鄉(舊五鄉)二十四里
寧善鄉(縣東南四十里舊有豐邑後併)
欽平上里(東塘村)
下里(白沙浦號通津橋初梁石為步中流以舟濟中濟政和甲午為十八梁)
崇德里(桑嶼北東路有上下竽塘在海中關嶺氏蛤沙交舊鎮今廢大小亭山昔黃兄)
(弟載寳没於此遂二處立廟)
永福鄉(縣南二十四里)
新安里(荻蘆)
安慶里(赤沙渡鄭赤沙館﨑)
永貴里(舊有上下里亭併鎮船步渡後荻蘆寨有渡二沙今廢浦)
太平鄉(縣西四十里)
光化里(羅崙渡潘渡)
清河里
臨江里(泗口北&KR2266;洋後長圓盧溪舊有嶺鎮廢)
安仁里(上屯長溪)(東岸下屯)(白岩菜洋)(中屯渡陂西猴天鑿東岸七渡)
名聞下鄉(縣西北七十七里)
安義里(辛洋溪路丹洋下屯洪)
中鵠里(南坂山不黃岩村湖舊名通化唐張瑩嘗有詩一箭中鵠五歸釣魚景德中以更里)
(名)
敦賢里(翠林山)
安定里(洋尾東充)
名聞上鄉
加賢里(九彎溪西際)
下里(麥浦)
進賢里(東塘黃坑)
歸仁里(舊屬太平鄉米令橋頭)
五賢上鄉(縣東北百五十里)
集政里(上洪麻白鵠臨下廉村海)
安德里(状元坊以鄭侍講鑑兩優釋褐名)
招賢下里(舊不分上下里峽口鎮今廢)
五賢下鄉
保安里(甆窑管瀆)
建興里(浮曦村赤石)
招賢上里
望候官縣州西南百步唐武德六年置治州西江岸水
陸三十一里貞觀五年省入閩縣長安二年析閩縣西
十二鄉復置貞元五年洪水漂壊後團練觀察使鄭叔
則奏移入州城元和二年省五年復置(先是同長樂省仍置場徵民不)
(便遂復置)偽閩龍啟元年改為閩興以長樂為候官三年皆
復舊
東西百八十里南北二百九十里
東閩縣界五十步
西永福縣界八十里
南閩縣加崇里二里
北懷安縣﨑山界五里界首至縣二十里
東南閩縣寧越門一里
西南永福縣笻溪村五十里界首至縣五十里
東北懷安縣界二里
西北閩清縣仁溪埕百里界首至縣三十里
十鄉五十里
桂枝鄉(縣西南二里以唐陳去疾登元和十四年科第改名劉若虛作陳淑唐登科記無陳淑有陳蜀)
(閩縣人)
榮親里(舊名延福咸平五年劉若虛登第授大理評事知温州永嘉縣解任歸鄉時王父母父母)
(俱無恙謝侯泌因改今名以寵之若虛自記仍賦詩)
聚星里(城内)
永平里(城内)
東孝悌鄉(縣南八十里舊無東字)
安平里(陳湖)
馴翬里(小目溪)
永欽里(柳橋)
處仁里(舊屬桂枝鄉)
孝順里(城西草市)
美宅里(祭酒嶺俗呼為進酒湛温光州人事王延翰延官至御史大夫國子祭酒時延禀守建州與)
(翰有隙遣使覘之延翰命温往餞因鴆之温歎曰脣亡則齒寒吾寧以一身代萬人肝腦塗地引巵)
(獨酌斃于嶺下)
西孝悌鄉(縣西百里舊修文鄉)
揚名里(赤岸)
惠化里(赤岸)
齊禮里(塘岸)
招賢里(石門)
順平里(石門)
勝業鄉(縣西十五里)
新安里(瓦埕)
孝成里(新道偽玉山宿猿洞之西南閩望祀之所)
正節里(廊迴)
方興里(後塢)
方樂里(洪塘)
修仁鄉(縣西南七十里)
永康里(横棣)
遷蝗里(南嶼)
綏平里(坎下)
靈鳳里(高﨑)
海平里(曇﨑)
永安鄉(縣西北百六十里)
嘉祥東里(大湖洋)
西里(白沙)
保安上里(大目溪興崇慶院前豐澤潭相傳有龍二年一興則暴雨漲溪衝梁突岸乃以鐡)
(䌫䌫之上鑄鐵佛縫鏬皆藏鐵自此不為患)
下里(蒙溪)
永興里(黿村)
清化里(黿村)
守仁里(仁溪湯溪)
石門鄉(縣西北八十五里)
九功上里(甘蔗)
下里(甘蔗)
歸德里(唐舉)
萬安里(彭蜞)
東太平鄉(縣西北百二十里)
興禾里(嶼頭)
東安里(黃沙嶺)
安仁里(雷峯湯院)
加川里(後尾)
疇川里(後尾)
西太平鄉(縣西北百二十里舊原豐)
仁德里(大小若)
旗亭里
志節里
惇和里
永寧里(己上四里地名候官鎮)
五芝鄉(縣西南百里舊令善鄉)
閩光里(方輿記月嶼出蟟蛤號蟟沙)
清政里(舊曰貞正避仁廟諱改白鶴)
三秀里(黃岸江口)
新興里(古靈)
吉壤里(龍湖)
望長溪縣州東北水陸五百四十五里(舊記八百五十六里)唐武
德六年析連江置尋省以為寧遠鎮長安二年復置(縣南)
(有溪數十里通海)寧遠故城遺址今尚存(或言長溪唐嘗升為松州按舊唐志武德)
(中括州管松嘉合三州七年廢松州為松陽則長溪未嘗為松州也)
東西八百四十五里南北六百三十里
東海十里自海至榆星嶼二百里
西建寧府界二百三十里界首至政和縣百七十里
南海百里
北處州界三百六十里界首至龍泉縣三百里
東南海十里
西南寧德縣界百五十里界首至縣三十五里
東北温州界二百里界首至平陽一百里
西北處州界四百里界首至縣三百里
四鄉二十二里
勸儒鄉(縣東北晦唐林嵩登乾符二年第觀察使李表請改鄉里因勅賜今名)
擢秀里(赤岸江渡)(鹽埕橋文翁橋峯飯溪寨沙龍首三沙火)
望海里(斂村圓太姥山露文村埕三陁九嶺益溪大小塘白鹽六十六竈)
遥香里(白林橋溪翁潭尖王孫鴈三)
育仁里(南北鎮四後埕沙埕縣里)
廉江里(桐山百駱駝嶺秤)
靈霍鄉(縣西南六十里)
萬安里(大小黃沙波獅頭宣鹽埕與擢秀里百二十五竈金橋化橋戢田縣北龍)
(首山西脇有清泉病者飲輙愈)
温麻里(石背鹽東灣田)
柘陽里(蓋竹重魚)(蟬洋羅浮)
沿江里(古漏港蘇洋大流)
秦溪東里(東屬才下杯良)
西里(大小籰浦黃﨑深)
永樂鄉(縣西北二百里)
仁風里(龍臯口茜洋沙黃蘭海秦溪白大)
西興里(白沙芳廉村人薛家坂唐進士薛補闕令之所居其孫杜為正直既死鄉人為立祠與令之)
(同祠立亭曰清風)
欽德里(繆洋牛雞嶼嶺)
平溪里(大小魚溪灘西溪麻竹斜)
歸化東里(察洋湖邊)
西里(松潭溪船潭)
安東鄉(縣東南九十里)
安民里(縣南十里地形飲海中作蜂要東名上限西名下限往嘗截之通潮以不能而止歲春夏)
(交有跨魚掩至其積如山上鹽埕鼎沙舌高平山俗傳葛洪嘗游其有丹丹竈)
新南里(吒﨑尺舊有浙津驛在八琅玕頭今廢)
新北里(南北爐坑嶺虎曲虎跳)
連海里(蚶硯石捕苦竹翼濱海之民多滬業輿地志海濱漁張兩潮上即沒以取魚謂之滬)
(業)
招賢里(舊無金上下角安西&KR0875;輸蠣澚縣大小鹽埕同民里寧德)
緊長樂縣州東南百里(曾師建記百二十里潮信也)唐武德六年析
閩縣地為新寧縣在敦素里平川(距今縣十五里)尋改為長樂
上元元年防禦使董玠以其卑湫移治吳航頭元和三
年省入福唐縣五年復置偽閩龍啟元年改為候官縣
三年仍舊永隆三年改閩縣為長樂長樂為安昌明年
仍舊
東西百二十里南北六十五里
東海澚三十五里
西閩縣界一里水路百二十里至縣
南福清縣界五十里
北山外大海去連江縣界百二十里
東南千零里至東洛水路百二十里
西南泉元里至尤嶺三十五里福清縣界
東北新開里至當西澚水路百二十里外連江縣界
西北賓興里至閩縣苦竹溪小路十五里
四鄉(舊七鄉)三十二里
善政鄉(縣西一里併永泰鄉為之廉風建興崇德敦素崇賢舊屬永泰)
賓賢里(舊德致里因鄒異中經明行修科改河南臨水渡出首石縣主山高二十餘丈廣數)
(十里中有泉四望皆水也又名四水口相縣驛縣南十五步臨水驛縣西一里吴航頭傳夫差)
(略地至此未必然)
逍遥里(黃彈嶺)
進賢里(桃坑源出董平山)
廉風里(董平山)
建興里(距海半里)
清平里(沙坑距海半里歲縣濱海處多沙風颺蜚積小成坡大成山歲遷徙無定撲面眯目無)
(所不至而米穀飲食中殊無之亦異也)
崇德里(北湖距海三里)
敦素里(舊縣治距海五里)
崇賢里(晁石)
仁義里(穫溪橋源出大山陽流入演江潭闊九里深十一丈東流二十里入海昔有二龍起於江)
(中白歸山陽則白龍潭也黑居山隂則祥雲潭也有人於潭側獲卵殼大如斗)
昌化鄉(縣東南十里併依德鄉為之海濱崇化良田千零舊屬依德)
絃歌里(石梁)
海濱里(東石)
崇化里(流水)
良田里(江田)
千零里(社下今鍾門驛無)
崇仁里(湖東)
和風里(何下石雙髻)
招賢里(竹□)
永勝里(干歴)
二難鄉(縣西南五里舊崇丘鄕以潘循潘衢同發祥符元年第改後併安時鄉昆由依福靈石泉元歸)
(義里)
同榮里(疑更歸義為之可參溪破石潭下有石柱廟至摶紗潭深不測嘗有以紗一摶測之不)
(其底)
崇丘里(大邊洋門)
信德里(小邊)
嵩平里(白□)
(上三里舊屬閩縣咸平二年以煎鹽之鄉與閩縣惟界一嶺私販叢至踰境即非所部閩之弓手倉)
(卒莫至遂以隷之)
泉元里(石尤嶺白岩山)
依福里(前曾村)
靈石里(小門)
昆由里(百石堰見黃新潭歲旱雩之昔有巫者妻漚麻潭側黃龍首藉其上馳以告其夫夫以)
(告縣往祈之俄而大雨)
芳桂鄉(東北二十五里)
新開里(梅花村)
方樂里(東皇村)
大宏里(以林慎思中宏詞奏名大石渡橋)
萬安里(相村避祥雲潭舊名玄雲祥符中聖祖名改旱禱即應)
敦化里(古爛嶺)
淳熙三山志卷二
