吳中水利全書卷八明張國維撰
水年
水災流行自昔不免唯吳田窪下歲罹水患滋多自
漢而下殆不勝書并紀旱年盖濱海沿江及山鄉畏
旱仰藉夫水亦關水利云
漢
始元元年秋大水
建始間霖雨三十日大水
東漢
永平八年秋大水
魏吳
太平元年秋湖海泛溢平地水深數尺
晉
太康四年冬大水
元康五年六月大水
八年九月大水
大興二年大水
咸康元年六月大旱
寧康二年水
咸安二年秋大旱
元興元年四月大旱
宋
元嘉七年義興等處大水
十年六月大水
齊
建元元年水
永明元年水
九年大水
梁
大通二年大旱
大通中吳郡水災
大寳元年旱
陳
大建中大水
唐
貞觀三年秋大水
乾元元年大水
大歷元年水災
貞元六年夏大旱
八年大水
永貞元年旱
元和十二年大水
長慶二年大水湖溢
四年秋旱復大水
寳歷元年旱
太和三年大水
四年夏大水
六年大水
七年秋大水
會昌元年七月大水
乾符三年五月旱
六年夏大旱
五代
吳越王錢氏長興間二次水災
宋
淳化中連年水災
大中祥符三年旱
四年吳水泛濫壊廬舍
乾興元年五月大水
天聖元年大水
四年九月大水
景祐初大水
寳元元年大旱
皇祐二年大水
五年夏旱
熙寧間大旱
八年大旱
元豐元年七月初四日夜蘇州大雨潮高二丈餘漂蕩
尹山至吳江塘岸洗滌橋梁沙土皆盡惟石僅存
四年七月蘇州大水民居邊湖者皆蕩盡吳江長橋
摧去其半橋南至平望皆如掃吳江以北露地而哭
平望以南刈禾而歌
元祐六年吳中水災
紹聖元年秋大水
四年夏旱
元符二年六月久雨蘇湖秀等處尤罹水患
大觀元年十月蘇湖水災
政和五年八月蘇湖諸郡水災
重和元年五月大水
建炎三年旱
建炎間大水
紹興二年蘇州吳江等縣水災
四年六月浙西大水平江府所屬為甚
二十八年七月平江大風雨漂没數百里九月沿海
各鄉水溢
隆興元年八月大風雨平江湖州為甚
二年七月平江大水浸城郭壊廬舍田圩軍壘操舟
行市者累日人溺死無數越月積隂苦雨水患益甚
民流淮東
乾道二年春大水
三年八月大水
六年五月大水
淳熙元年八月大水
二年秋旱
三年夏秋大水
五年旱
七年秋旱
八年秋大旱
十一年秋大水
十四年六月旱
紹熙四年夏大水
五年八月大雨平江江溢圮田廬甚衆
慶元三年旱
五年夏秋大水
六年大旱
嘉泰元年大旱
二年自春至秋無雨大旱
三年五月大旱
開禧元年夏秋大旱
嘉定二年大旱
六年大水
七年秋冬不雨大旱
八年夏大旱
九年夏秋大水
十一年大水
十五年大水
十六年五月江潮大溢平江為甚漂廬舍傷農田圯
城郭隄防溺死者衆
紹定三年夏大水
景定二年秋大水
元
至元二十一年春大水
二十三年六月平江路水壊民田一萬七千二百頃
二十四年大水
二十五年夏大水
二十七年大水
二十九年六月大水
三十年大水
元貞元年五月大水九月又大旱
大德元年大旱
二年大雨湖海泛溢鄉城俱漂没
五年六月大水
十年五月大水害稼七月大風海溢吳江大水
至大元年旱
四年雨水没田
五年水
六年水
七年水
延祐元年大水
三年大水平江路松江府遍地無青
六年六七月大水
七年雨水没田
至治元年大水損田
二年平江路大水損民田四萬九千六百頃
三年大雨水
泰定元年大水
三年吳中水田半渰
平江水没民田萬計
(紀載政和天順天歷各書大水按正史其實一歲兩更年號又更年為祀云)
至順元年七月平江大水壊民田十月太湖水溢吳江
漂没民居萬家
三年吳中水
元綂元年水災沿海潮溢
二年吳中水没田
後至元元年夏大旱
三年水災
四年水災
五年水
六年吳中水田俱渰
至正元年海潮湧溢
二年大水太湖泛溢傷敗田廬
三年夏大旱
四年水
五年七月宜興山水暴漲平地水高一丈壊民廬舍
六年水渰田半收
七年吳中大水無秋
八年四月平江大水
十年吳中雨田渰過半
十一年大水
十五年五月大水禾苖漂没城郭崩圯
明
洪武初大水
七年大水
九年五月大水
二十三年七月海溢漂没民田
末年大旱
永樂二年吳中大雨水田幾盡没
三年六月大水高原浮數尺窪下者丈餘民田竝渰
没
五年六月大水
七年大水
九年水災
十一年水
十二年夏水
十三年水
十四年水
十六年大水
二十年大旱
二十一年大水
二十二年水
宣德元年大雨水無秋
二年水
三年六月大水
六年水
八年六月大旱
九年大水無秋
十年旱
正統元年夏大水
四年水
五年大水
六年旱
七年大水湖海湧漲平地水高數尺
八年八月大水壊稻
九年湖水泛溢衝決四境傷稼
十年水
十一年五月大水
十二年旱
十三年大水
十四年夏大水無秋
景泰元年大水
四年夏大潦秋大旱
五年夏水漂没田廬
六年夏亢旱
七年夏秋大水農乘船而刈
天順元年大水無秋
二年秋旱
三年水
四年五月大水
五年七月水
六年水
八年大水
成化元年春夏大水無秋
二年大水
三年大水
五年夏大水海漲漂没民居鹹潮害稼
七年大水
八年七月大水湖海漲溢飄没田廬
九年大水
十一年水
十二年八月水
十四年五月大水
十六年水災宜興湖㳇張渚山水暴漲漂没廬舍人
畜
十七年春夏大旱秋大水傷稼
十八年春夏大水
十九年春大水不害稼
二十年五六月水
二十一年秋大旱
二十二年大水
二十三年六月亢旱
弘治元年五月大水渰禾
四年春夏大水平地江河民不得稼
五年夏大水湖泖相連
六年夏秋大水
七年大水冒城郭行舟入市農田渰没長洲吳江常
熟崑山四縣尤甚
十一年六月水溢
十二年水
十三年六月水溢池沼皆盈
十六年五六月大旱禾盡槁
十八年水
正德元年大旱
三年大旱河底生塵
四年夏大旱七月連雨十七日吳中成巨浸農田無
刈獲
五年三春積雨至六月大決田圍水及樹杪長洲常
熟崑山華亭縣水浮陸地吳江長橋不浸者僅尺許
六年春大水
八年大水
十年大水
十三年六月大雨山水湧漲渰田十之七
十四年大水
十五年大水渰禾
嘉靖元年春大旱河渠枯涸三月至六月大水田成巨
浸吳中田疇竝没七月湖漲吳江城外及簡村三十
里内一望無際
二年夏大旱溪湖見底妨稼七月湖海泛溢漂溺民
居
三年夏先旱後大水傷稼
四年夏秋旱
七年四月大旱
八年春夏水秋旱
十年水
十三年夏大旱
十四年春雨夏旱秋大水
十五年秋旱
十六年大水
十七年夏大水傷稼
十八年春夏大旱閏七月湖海水溢平地湧波數尺
田多坍没
二十年水
二十二年大旱吳嘉定上海武進江隂丹徒丹陽各
縣竝傷稼
二十三年春水夏秋旱溝洫揚塵禾苗槁盡
二十四年大旱麥稻全荒
二十五年六月旱
二十七年旱
二十八年太湖水溢低鄉害稼高鄉苦旱
二十九年夏大水傷稼
三十三年大旱
三十七年水渰中下田
三十八年夏大旱傷稼
四十年春夏秋大水高低盡成巨浸波濤平野苗自
初插吐花成粒一切皆害城郭公署民居傾倒幾半
郊外數十里無烟火流離載道餓莩相枕水至明年
始退此為有明第一洪水大患
四十一年夏大水
隆慶三年夏大水漂没高低田畆全災
四年大水壊稼
五年水不害稼
萬歷三年夏大水淹禾
六年夏旱
七年五月久雨山源傾注江海泛溢大水連天長洲
吳江常熟崑山華亭諸縣一望無際禾苗渰盡
八年大水成巨浸幸吳淞白茆初浚旋即宣洩災僅
七八
十年七月大東北風駕海泛溢潮平地二丈餘漂没
上海嘉定等處人畜無筭又風捲太湖港汊皆乾遥
見滿湖皆火俄風展轉西南擁回湖水勢若排山大
雨如注震傾吳江簡村人民廬舍如掃崑山青浦常
熟等縣田埂盡壊一夕水退仍有車救獲全
十五年七月大水高丈餘高低皆成巨浸歲䘲
十六年大旱赤地千里歲大䘲
十七年大旱太湖澱山等湖皆涸
十八年夏大水
二十一年水
二十三年九月河水驟溢池沼皆盈
二十五年夏旱
三十六年大水浮平地數丈高低皆成巨浸無寸土
可耕
三十七年夏大水
四十年秋大水稼歉收
四十八年水
天啓四年夏大水歲䘲
五年夏旱
六年七月初一日湖海水溢渰没民田
崇禎二年夏秋水
四年夏大水長洲吳江崑山常熟各縣低鄉盡湮
五年夏秋旱
六年六月二十五日颶風大雨湖海水漲
八年春夏秋大水
吳中水利全書卷八
