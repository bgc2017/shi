吳中水利全書卷九眀張國維撰
水官
治水仰藉專官歴代建置因革不常皆以慎厥職也
至昭代尤重是役官必奏績歴歴可稽矣
虞
舜命禹作司空(虞書曰舜咨四岳僉曰伯禹作司空帝曰俞咨禹汝平水土惟時懋哉禹拜稽)
(首帝曰俞汝往哉)
晉
永嘉六年命參軍郄鑒按視蘇湖積水
唐
天祐元年吳越錢氏置都水庸田使以主水事(募卒為部號曰)
(撩淺每都二千人)
宋
乾興元年命尚書職方員外郎楊及催督蘇湖秀三州
疏導
天聖元年命轉運使徐奭江淮發運使趙賀董蘇州濬
築又勅内供奉官張永和隨宜調度
景祐二年置豐田水官使者專管湖塘河渠
皇祐四年命殿中丞王安石相視崑山等處塘隄
至和五年立常熟縣城下四指揮統轄開江兵士
嘉祐四年招置蘇州開江兵士立吳江崑山等縣城下
指揮
熙寕元年命昭文館編校雍元直董治浙西河渠定
望亭等堰監護使臣竝繫銜管幹河塘(同所屬令佐廵視修葺啓)
(閉)
六年命廣東安撫機宜郟亶為司農寺丞提舉兩浙
水利(亶上言水利因有此命)
七年命檢正中書刑房公事沈括相度兩浙水利
元豐六年樞密院裁定蘇州開江兵級屬城下指揮專
治浦牐(定兵士八百人)
元祐六年詔左朝奉郎邵光督修蘇州等處水利(同本路監)
(司專董開濬河渠)
元符二年命兩浙轉運判官曾孝藴提舉興修澳牐
崇寕元年命宗正使徐確相視吳淞江并議濬決置
提舉澳牐司於蘇州以知崑山縣鮑朝懋提舉管幹
(凡常潤杭秀揚州新舊等牐通令督治)
大觀元年命兩浙監司相度蘇州開江命通直郎陳
仲方為發運司屬官再相度蘇州積水
二年詔浙西各縣知縣縣尉竝帶銜管縣界河塘溝
洫事
三年命中書舍人許光凝濬治吳淞江
四年命兩浙提舉常平官考求練湖故迹
政和二年命戶曹趙霖相度平江府等處水利工役
四年命知平江府莊徽專委戶曹趙霖講究港浦利
害赴尚書省指說尋命趙霖充兩浙提舉常平興修
水利仍差童師敏充承受奏報文字就平江府置局
辟官詔平江等府所屬知縣帶銜提舉湖塘河渠
縣尉帶銜廵視湖塘河渠設烈塘犇牛二閘各閘
官一員(左右選通差後省淮東總領所取為辟闕以圍田所催綱運官兼)
七年詔權罷趙霖别充差遣
重和元年復以趙霖為提舉常平措置平江府等處水
利救護民田
宣和元年詔提舉常平官專切措置水利農田趙霖
罷(時以霖增修水利不當罷官已見成績進直徽猷閣復所降兩官)
五年命王仲閎同廉訪使劉仲光漕臣孟庾措置常
潤運河(王仲閎宋史不載爵秩)詔發運提舉等官同廉訪使
參訂浙西水道利害
靖康元年定興修農田水利官賞格
隆興二年詔兩浙轉運副使姜詵督諸州守臣按視圍
田利害
乾道七年遣御史蕭之敏按視秀州華亭等處港堰
九年置監堰官於亭林(招募土軍五千人廵邏專一禁戢侵毁并將卑薄處時加)
(修捺)詔凡有隄堰縣分知縣縣尉竝帶銜主管堰事
乾道間命司門員外郎李公傳相度三江水利給華亭
縣簿尉俸隨行
淳熙元年命提舉浙西常平薛元鼎相視太湖沿流利
害尋詔水軍都統馮湛擢兩浙運判陳峴知平江府
督治諸涇塘浦提刑曾逮覈實以聞
元
至元二十八年命江淮行省參政燕仲楠左司郎中都
哩默色相視澱山湖等處水利
三十年命都省斷事官圖埒實行院僉事董(元史失名)浙
東宣慰使哈喇岱督治平江松江等路府水利
大德二年詔立浙西都水庸田使司于平江路設置(秩三)
(品專理修築䟽濬倣舊制設撩淺軍人仰庸田司于二八月内依時督責)
五年詔罷都水庸田使司
八年詔立行都水監仍于平江路設置直隸中書省
命行省平章徹爾提調疏濬江東浙東西水利
至治三年命中書省委官按視講究平江鎮江二路水
利
四年設練湖提領官(查舊額湖兵四十三名添補五十七名共百人於本路州縣苗)
(糧内給食應令專任修築設提領壕寨一人司吏一人於出身人内選用)
泰定元年復立都水庸田使司於松江府設置(從中書右丞舒)
(瑪爾節之請)命行省左丞多爾濟巴勒知水利前都水少監
任仁發督治浙西水利
天歷元祀詔罷都水庸田使司
至正元年復立都水庸田使司仍于平江路設置(轄江東浙)
(東西道與風紀重臣交調銜兼行工部事掾屬皆視司臬吏遴選)命州縣農事正
官結銜知渠堰事受都水庸田使司節制
明
洪武三年奉旨設蘇松常鎮沿江海口閘各閘官一員
(每閘設夫三十名以司啓閉)
永樂二年敕差戸部尚書夏原吉偕都察院左僉都御
史俞士吉通政使司左通政趙居任大理寺左少卿
袁復治水蘇松等處(四月上以蘇松水患為憂命夏原吉特往疏理八月遣俞士吉)
(齎水利集賜原吉使同趙居任袁復講究拯治之法)尋命工科給事中姚善
佐夏原吉等治水
宣德二年命吏部添設蘇松常鎮杭嘉湖七府勸農水
利通判屬縣水利縣丞各一員(從廵撫周忱之請)
五年敕差工部右侍郎周忱廵撫應天等十府一州
兼理水利農田
正統八年奉旨革蘇松常鎮杭嘉湖七府水利通判屬
縣水利縣丞(廵按蘇松御史何永芳題革地方共稱不便)
九年敕廵撫應天等府工部右侍郎周忱兼督杭嘉
湖水利本年奉旨仍用蘇松常鎮杭嘉湖七府水
利通判屬縣水利縣丞事畢裁省
成化八年敕差浙江按察司僉事吳㻞專理蘇松常鎮杭
嘉湖水利
九年奉旨添設蘇松常鎮杭嘉湖七府勸農水利通
判屬縣水利縣丞各一員
弘治七年敕差工部右侍郎徐貫同主事祝萃督理蘇
松常鎮杭嘉湖水利本年奉旨取回主事劄付浙
江按察司僉事伍性帶理蘇松常鎮水利聽徐貫調
度
七年奉旨仍劄付浙江按察司僉事雷士㫋帶理蘇
松常鎮水利
八年敕差工部都水司主事姚文灝提督蘇松常鎮
杭嘉湖水利(姚文灝先任常州通判治水奏績)
十年敕差工部都水司郎中傅潮提督蘇松常鎮杭
嘉湖水利本年奉旨置太倉州設水利判官一員
十四年敕差工部都水司郎中臧麟提督蘇松常鎮
杭嘉湖水利
十七年奉旨罷遣蘇松等府水利部臣
正德七年敕蘇松常鎮兵備副使帶管水利
八年奉旨差都察院右副都御史俞諫巡視浙直水
利
十四年敕廵撫應天等府工部尚書兼都察院右副
都御史李充嗣兼督蘇松等處水利本年敕差工
部都水司署郎中事員外郎林文沛署郎中事主事
顔如環分理蘇松等處水利聽李充嗣節制
嘉靖三年奉旨取回水利郎中劄付浙江按察司僉事
熊允懋帶管蘇松常鎮水利
四年敕差僉事蔡乾仍帶浙江按察司銜專理蘇松
等府水利
九年敕差工部都水司郎中朱袞提督蘇松常鎮水
利
十年奉旨取回水利郎中劄付蘇松常鎮兵備帶管
水利
十四年敕蘇松常鎮兵備副使兼理水利
二十五年敕廵撫應天等府都察院右副都御史歐
陽必進兼督江南水利
二十八年敕差蘇松常鎮糧儲參政一員帶河南布
政使司銜兼理水利
三十五年奉旨革糧儲參政仍劄蘇松常鎮兵備副
使兼理水利
四十四年題准改蘇州府水利通判為同知
四十五年敕兩浙廵鹽御史帶管蘇松常鎮杭嘉湖
水利
隆慶六年敕差蘇松常鎮糧儲參政一員帶山東布政
使司銜兼理水利
萬歷四年敕差廵視下江監察御史林應訓專督蘇松
常鎮水利
五年奉旨革糧儲參政仍劄蘇松常鎮兵備兼理水
利裁汰冗員革長洲吳常熟嘉定各縣水利縣丞
并廵鹽主簿兼職水利革丹徒丹陽二縣水利縣丞
屬典史職專水利
十六年敕差副使許應逵帶湖廣按察司銜督理蘇
松常鎮水利
十八年奉旨革蘇松常鎮水利道
二十年奉旨復設蘇松常鎮糧儲道一員帶湖廣
布按二司銜(布政使參政參議按察使副使僉事無定秩)兼理水利
二十四年題准改糧儲道為常鎮兵備道蘇松常鎮
兵備道為蘇松兵備道析四府水利各就轄境兼理
崇禎二年奉旨裁汰冗員革太倉州長洲吳常熟嘉定
等縣水利判官主簿各一員屬吏目典史職專水利
四年奉旨復設蘇松常鎮糧儲道一員帶湖廣布
按二司銜(亦無定秩)兼廵視漕河其水利農務仍蘇松常
鎮二兵備道兼理
吳中水利全書卷九
