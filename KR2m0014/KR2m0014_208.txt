欽定續文獻通考卷二百八
封建考
同姓封建
明太祖洪武二年四月編祖訓錄定封建諸王之制
太祖既正大位詔封衆子為王置相傅設官屬定禮
儀列爵而不臨民分土而不任事外鎮邊圉内控雄
域洪武三年封建禮成告於太廟遂定親王等封爵
冊寶之制至二十八年更定封爵冊寶之制(封爵冊寶之制)
(皆詳見帝系考皇族門)
皇子為親王親王之衆子為郡王凡親王郡王世子
必以嫡長如或以庶奪嫡輕則降為庶人重則竄之
遠方若王與正妃年五十無子者始立庶長子為王
世子
六年三月頒昭鑒錄訓誡諸王
二十六年十二月又頒永鑒錄於諸王
(臣)等謹按王圻續通考載洪武二十五年太祖御
奉天門手勅以賜諸王云常歲訓將練兵臨視周
迴險易造軍器務精堅堪用因顧長孫(即惠帝)曰當
使邊塵不驚貽汝以安也自是諸王得專制國中
提兵防禦地大權重易生驕僭時葉居升應詔陳
言極論分封太侈下獄瘐死後遂無敢言者雙溪
雜記云國初諸王皆置護衞握兵權成祖靖難後
遂皆革罷其亦有感於居升之言耶
惠帝建文元年二月詔諸王毋得節制文武吏士
成祖永樂三年頒祖訓於諸王
(臣)等謹按封爵歲禄冊命之制明史所載其大略
俱採入帝系考皇族門矣中葉而後譜牒滋繁歲
禄之費不能遍給於是廣設科條苛為考核其見
於王圻本者頗詳如萬歷十年定親王無子以倫
序相推進封者其子孫襲親王外餘俱照未進襲
前世次授以本等爵級不得加封其進封之王所
支禄米仍照未進封前本身之爵級支(如原係郡王則支郡)
(王禄原係將軍則支將軍禄)其子孫襲王亦照始進封之禄支
給郡王故絶者俱不得以宗屬襲封其宗支或奉
親王約束或推倫序相應之人請勅奉祀(以與親王同城)
(不同城為斷)若以郡王進封親王郡爵不得補襲請勅
奉祀如前例若先年有冒封者許各自首姑准本
爵終身其子止授本等爵級隠匿不首者即行削
奪又凡有罪革爵者其未封之子女概不得請封
其請封在前者視所犯輕重奏請輕則子孫免革
重則一體降為庶人(以上略見帝系考)凡此皆本嘉靖時
條例而加嚴密矣
太祖二十六子懿文太子外皇子楠未封成祖封燕餘
二十三王曰秦王樉晉王棡周王橚楚王楨齊王榑潭
王梓趙王杞魯王檀蜀王椿湘王柏代王珪肅王楧遼
王植慶王㮵寧王權岷王楩谷王橞韓王松瀋王模安
王楹唐王桱郢王棟伊王㰘而靖江以南昌嫡孫受封
郡王
秦國傳授世次
秦王樉太祖嫡二子洪武三年四月封十年就藩西安
府二十八年薨
傳尚炳(洪武二十八年襲永樂十年薨)志堩(永樂十年襲二十二年薨無子)志均
(永樂二十二年由渭南王進襲宣德元年薨無子)志&KR2318;(宣德三年由富平王進襲景泰六年薨)
公錫(天順二年襲成化二十二年薨)誠泳(弘治元年由鎮安王襲十一年薨無子)秉欆
(誠泳從姪弘治十三年由臨潼王進襲十四年薨)惟焯(正德四年襲嘉靖二十三年薨無子)懷
埢(惟焯從弟嘉靖二十七年由鎮國中尉進襲四十五年薨)敬鎔(隆慶三年由隆德王襲萬歷四)
(年薨)誼澏(萬歷九年襲十四年薨無子)誼漶(萬歷十五年由紫陽王進襲薨年缺)存樞
(萬歷年襲後至崇禎末䧟於賊)
永興王尚烈樉嫡二子成祖永樂元年封十五年薨
傳志㙸(永樂十九年襲景泰五年薨)公鉐(景泰六年襲弘治元年薨)誠瀾(弘治)
(四年襲正德二年薨無子)秉櫸(正德六年由奉國將軍進襲嘉靖十二年薨王以從姪進封據例為)
(冒)惟熣(嘉靖十七年襲萬歷二年薨王自首冒封不再襲國除)
保安王尚煜樉嫡三子永樂元年封七年薨
傳志垌(永樂十九年襲正統元年薨)公鍊(正統十一年襲成化十一年薨)誠潢
(成化十四年襲弘治八年薨無子)誠淥(弘治十年以鎮國將軍進襲十四年薨無子)誠漖
(正德三年以鎮國將軍進襲十四年薨)秉棧(嘉靖六年由鎮國將軍襲因王父冐封例不再襲國)
(除)
興平王尚炿樉庶四子永樂初封十四年薨
傳志□(景泰三年襲)
永夀王尚灴樉庶五子永樂初封十八年薨
傳志埴(宣德六年襲成化六年薨)公鋌(成化八年襲九年薨)誠淋(成化十二年以)
(鎮國將軍襲弘治八年薨)秉欓(弘治十年以鎮國將軍襲嘉靖十七年薨)惟燿(鎮國將軍未襲)
(卒以子懷墡襲爵追封)懷墡(嘉靖二十八年襲二十九年薨)敬鏞(嘉靖三十一年襲薨年闕)
誼況(萬歷三十三年襲四十二年薨)存桑(萬歷四十五年襲)
安定王尚炌樉庶六子永樂初封十六年廢為庶人國
除
宜川王志堢尚炳庶三子宣宗宣德元年封英宗正統
十三年薨
傳公鋺(景泰二年襲成化二十年薨)誠灌(弘治三年由鎮國將軍襲九年薨)秉
楀(弘治十三年襲嘉靖元年薨無子國除)
臨潼王公銘志&KR2318;庶三子正統七年封憲宗成化十年
薨
傳誠澯(成化十三年襲弘治五年薨以其子秉欆嗣秦封其郡爵不再襲國除)
郃陽王公鏜志&KR2318;庶四子正統七年封成化七年薨
傳誠泓(成化十二年以鎮國將軍進襲弘治七年薨子秉柔早卒)誠澮(弘治七年以鎮)
(國將軍進襲本年薨)秉檄(正德三年以輔國將軍進襲本年薨無子國除)
汧陽王公鏳志&KR2318;庶五子正統十一年封孝宗弘治八
年薨
傳誠冽(弘治十年襲十五年薨)秉榛(正德三年襲嘉靖三十三年薨二子俱殀國除)
崇信王誼㳨懷墡庶一子神宗萬歷二十三年以奉國
中尉加封
(臣)等謹按王世貞史料後集備載各府郡王之號
與史傳多同間有一二同異今皆以史為據
晉國傳授世次
晉王棡太祖嫡三子洪武三年四月封十一年就藩太
原府三十一年薨
傳濟熺(洪武三十一年襲永樂十二年廢宣德十年薨)濟熿(永樂初封平陽王濟熺廢)
(遂襲封以通高煦事發革爵)美圭(宣德十年襲正統六年薨)鍾鉉(正統七年由榆社王襲弘)
(治十五年薨)竒源(封世子先卒以孫知烊襲爵追封)表榮(封世孫先卒亦以子知烊追封)
知烊(弘治十六年襲嘉靖十二年薨無子)新㙉(知烊從弟嘉靖十五年襲萬歷三年薨)慎
鋷(萬歷七年由輔國將軍進襲本年薨)敏淳(萬歷十三年襲三十八年薨)求桂(萬歷四十)
(一年襲崇禎末國除)
高平王濟煜棡庶二子永樂初封無子國除
平陽王濟熿棡庶三子
晉王傳曰平陽王濟熿使慶成王濟炫等搆晉王
濟熺永樂十二年帝奪濟熺爵及其世子美圭皆
為庶人俾守恭王棡園而立濟熿為晉王濟熿遂
幽濟熺父子空室凡十年永樂末年帝知濟熿罪
惡始釋濟熺父子封美圭平陽王使奉父居平陽
賜濟熺王者冠服濟熿益怨望後遂與高煦謀不
軌宣德二年四月召至京示以諸所發奸逆狀廢
為庶人幽鳳陽晉國絶封凡八年至英宗即位之
二月乃進封美圭為晉王還居太原
慶成王濟炫棡庶四子永樂元年封别城汾州宣德四
年薨
傳美埥(宣德七年以鎮國將軍襲景泰七年薨)鍾鎰(正統十二年襲弘治九年薨)
竒湞(弘治十二年襲嘉靖十二年薨)表欒(嘉靖十四年襲三十九年薨)知熑(嘉靖四十)
(一年襲隆慶三年薨)新□(封長子卒以子慎鍾襲爵追封)慎鍾(隆慶六年襲萬歷三十四年薨)
敏&KR2089;(萬歷三十七年以鎮國將軍襲薨年闕)求綸(萬歷三十八年封長子既而襲封)
寧化王濟煥棡庶五子永樂八年封景帝景泰元年薨
傳美壤(景泰三年以鎮國將軍襲成化七年薨)鍾鈵(成化八年襲弘治四年革爵錮)
(高墻)竒㶏(封長子先卒以子表樔襲爵追封)表樔(嘉靖八年以輔國將軍進襲隆慶四年薨)
知爧(萬歷三年襲十三年薨)新壟(萬歷十九年襲二十一年薨)慎鐅(萬歷二十七年)
(襲三十八年薨)敏濟(萬歷四十四年襲)
永和王濟烺棡庶六子永樂九年封别城汾州正統八
年薨
傳美塢(正統九年襲十四年以事取回京)鍾鋏(成化五年以奉國中尉進襲十年薨)
竒淯(成化十三年襲弘治元年薨)表□(弘治四年襲正德十三年薨)知燠(嘉靖元年)
(襲二十八年薨)新墥(嘉靖三十二年襲隆慶六年薨)慎鐳(萬歷五年襲二十六年薨)敏䨟
(萬歷二十九年襲)
廣昌王濟熇棡嫡七子永樂初封宣德二年薨
傳美堅(宣德七年襲景泰五年薨無子國除)
交城王美垸濟熺庶二子正統三年封别城平陽府成
化十一年薨
傳鍾鐻(成化十五年襲弘治十年薨)竒昌(弘治十二年以鎮國將軍襲十四年薨無子)
竒滽(鎮國將軍以子表杋嗣交城王追封)竒□(鎮國將軍以子表□嗣交城王追封)表杋
(正德五年由輔國將軍進襲六年薨無子)表□(嘉靖二十六年以輔國將軍進襲以從弟承兄爵自)
(首冒封不再襲隆慶四年薨國除)
陽曲王美□濟熺庶三子正統二年封别城平陽府成
化十一年薨
傳鍾鍑(成化十九年以鎮國將軍襲二十年革爵國除)
西河王美埻濟熺庶四子正統二年封别城平陽府景
泰七年薨
傳鍾鑅(天順元年襲成化二十年薨)竒溯(弘治四年襲嘉靖三十六年薨)表相
(嘉靖三十八年襲萬歷十五年薨)知燧(萬歷十八年襲薨年闕)新甄(萬歷二十五年封長)
(子)
(臣)等謹按王爵當以長子長孫襲封諸王表中有
先書封長子長孫既而襲爵者中葉而後遂有書
封長子長孫而終未襲爵者考諸王傳親王郡王
之長子年及十歲則授冊寶封為世子世孫雖未
襲爵而繼世之緒已有攸屬故亦載入世表其終
未襲爵之故亦由於朝政廢弛久而不行耳如西
河王新甄諸人是也後倣此
方山王美垣濟熺庶五子正統二年封成化六年薨
傳鍾鋌(成化八年以鎮國將軍襲十六年革爵國除)
臨泉王美塎濟熺庶六子正統二年封三年薨
傳鍾鏶(景泰七年襲成化五年薨)竒湒(成化八年襲正德九年薨)表柃(鎮國將軍)
(未襲卒)知炪(正德十五年准襲未拜命卒無子國除)
雲邱王美堣濟熺庶七子正統二年封成化十六年薨
傳鍾鋋(成化十七年襲弘治九年薨)竒渲(弘治十二年由鎮國將軍襲正德十三年)
(薨)表樟(嘉靖元年以鎮國將軍襲五年薨無子國除)
寧河王美堛濟熺庶八子正統二年封成化二十二年
薨
傳鍾鏤(弘治元年襲十四年薨)竒沄(正德三年襲嘉靖三十八年薨)表楠(嘉靖)
(四十年襲隆慶六年薨)知□(萬歷三年襲二十年薨)新睚(萬歷二十三年襲二十六年薨)
(無子國除)
徐溝王鍾鐸美圭庶二子正統六年封景泰元年薨無
子國除
河東王鍾鏸美圭庶三子正統十三年封成化二十年
薨
傳竒淮(成化二十三年襲正德九年薨)表枋(鎮國將軍未襲卒以子知烔襲爵追封)
知烱(正德十三年以輔國將軍襲嘉靖四十三年薨)新墤(隆慶元年襲四年薨)慎鍵(萬歷)
(三年襲三十年薨)敏淴(萬歷三十三年襲薨年闕)求汔(萬歷三十四年封長子)
太谷王鍾鋐美圭庶四子正統十四年封天順二年薨
無子國除
義寧王竒渶鍾鉉庶二子天順二年封弘治九年薨
傳表櫬(弘治十年襲正德四年薨)知爀(正德七年襲嘉靖四年薨)新䵺(嘉靖十一)
(年襲四十四年薨)慎鑠(隆慶五年襲萬歷十三年薨)敏漽(萬歷十六年襲三十八年薨)
求橘(封長子未襲卒無子國除)
河中王竒溶鍾鋐庶三子成化元年封二十年薨
傳表梈(弘治二年襲嘉靖十二年薨)知炬(嘉靖十四年以鎮國將軍襲萬歷十九年)
(薨)新塗(鎮國將軍未襲卒)慎鑌(萬歷二十二年襲四十二年薨)敏洟(萬歷二十七年)
(封長子)
襄隂王竒瀴鍾鋐庶四子成化五年封弘治九年薨
傳表楗(弘治十三年襲正德十三年薨無子國除)
新化王表槏竒源嫡二子正德五年封八年薨
傳知㸅(正德十年襲嘉靖四年薨子新㙉嗣晉王郡爵例不襲)
(臣)等謹按世表有安溪王表椈係竒源庶三子以
鎮國將軍卒後乃追封故不列
靖安王表秩竒源庶四子正德六年以鎮國將軍追封
世宗嘉靖三十三年薨
傳知焝(嘉靖三十六年襲萬歷七年薨)新□(萬歷十年襲薨年闕)慎□(封長子先)
(卒以子敏沒襲爵追封)敏没(萬歷三十年封長孫既而襲封)
旌德王表栺竒源庶五子正德五年封嘉靖十年薨
傳知&KR1582;(嘉靖十一年襲隆慶二年薨無子國除)
滎澤王表檈竒源庶六子正德七年封嘉靖十二年薨
傳知□(嘉靖十五年襲二十八年薨無子國除)
周國傳授世次
周王橚太祖嫡五子洪武三年四月封吳王十一年正
月改封周王十四年就藩開封府二十二年十二月有
罪將徙雲南尋罷徙留居京師二十四年十二月復國
仁宗洪熙元年薨
傳有燉(正統元年襲四年薨無子)有爝(正統四年由祥符王進襲景泰三年薨郡封例)
(不襲)子垕(景泰六年襲七年薨無子)子埅(天順元年由通許王進襲成化二十一年薨郡爵不)
(再)同鑣(成化二十三年由睢陽王進襲弘治十一年薨)安㶇(封世子先卒以子睦㰂襲爵追)
(封)睦㰂(弘治十四年以鎮國將軍襲嘉靖十七年薨)勤熄(封世子先卒以子朝棡襲爵追)
(封)朝堈(嘉靖十九年襲三十年薨)在鋌(嘉靖三十一年襲萬歷十一年薨)肅溱(萬歷)
(十四年襲薨年闕)恭&KR1102;(萬歷十七年封世子既而襲封)
汝南王有㷲橚嫡二子永樂初封宣德三年以罪削爵
國除
順陽王有烜橚庶三子永樂初封十三年薨無子國除
新安王有熺橚庶五子永樂初封宣德三年以罪削爵
國除
永寧王有光橚庶六子永樂初封成化二年薨
傳子場(成化三年襲十二年薨)同釾(成化十四年以鎮國將軍襲弘治九年薨)安
法(弘治十三年襲嘉靖元年薨)睦橪(嘉靖二年以鎮國將軍襲三年薨)勤燭(嘉靖五年)
(以鎮國將軍襲十六年薨)朝堛(嘉靖二十年襲四十五年薨)在鏜(隆慶五年襲萬歷二十六)
(年薨無子國除)
汝陽王有煽橚庶七子永樂初封正統九年薨
傳子壆(正統十一年以鎮國將軍襲成化六年薨)同鋞(成化八年襲正德十年薨)安
澓(嘉靖三年以鎮國將軍襲四年薨)睦槿(嘉靖七年以鎮國將軍襲十一年薨)勤烝(嘉靖)
(十七年襲四十五年薨)朝䜃(隆慶四年襲無子國除)
鎮平王有爌橚庶八子永樂初封成化七年薨
傳子堠(成化九年以鎮國將軍襲十八年薨)同䥸(成化二十一年以鎮國將軍襲弘治)
(十八年薨)安泭(正德六年以鎮國將軍襲十五年薨無子國除)
宜陽王有炥橚庶九子永樂初封成化六年薨無子國
除
遂平王有熲橚庶十子宣德元年封正統元年薨
傳子墌(正統四年襲成化四年薨)同鐎(成化七年襲弘冶元年薨)安洛(弘治四年)
(以鎮國將軍襲嘉靖二十四年薨)睦檗(鎮國將軍先卒以子勤□襲爵追封)勤□(嘉靖二十)
(七年襲萬歷十五年薨)朝墦(鎮國將軍先卒以孫肅□襲爵追封)在鉃(封長孫未襲卒以子)
(肅□襲爵追封)肅□(萬歷二十二年襲薨年缺)恭權(天啟元年襲)
封邱王有煴橚庶十一子宣德二年封成化三年薨
傳子堼(成化五年以鎮國將軍襲弘治十五年薨)同鉻(正德七年以鎮國將軍襲嘉靖)
(三年薨)安湜(嘉靖六年襲三十一年薨)睦訸(嘉靖三十四年以鎮國將軍襲隆慶三年薨)
勤□(萬歷七年襲十六年薨無子國除)
羅山王有熼橚庶十二子宣德二年封四年薨無子國
除
内鄉王有炯橚庶十三子宣德二年封天順八年薨
傳子□(鎮國將軍先卒以子同鎮襲爵追封)同□(成化元年襲弘治十六年薨)安
潼(弘治十七年襲嘉靖二十二年薨)睦檝(嘉靖二十六年襲三十六年薨)勤烰(嘉靖二十)
(八年襲萬歷二十二年薨)朝□(萬歷二十六年襲薨年闕)在□(萬歷二十九年封長子既而襲)
(封)
胙成王有燆橚庶十四子宣德二年封景泰四年薨
傳子壉(景泰七年以鎮國將軍襲成化十三年薨)同□(成化十五年以鎮國將軍襲弘)
(治元年薨)安瀏(弘治四年襲嘉靖二年薨)睦桅(嘉靖五年以鎮國將軍襲十八年薨)勤燇
(嘉靖二十年襲萬歷八年薨)朝□(封長子未襲卒無子國除)
原武王子塒有爝庶三子正統六年封成化八年薨
傳同䥩(成化五年襲弘治七年薨)安淇(弘治十三年以鎮國將軍襲嘉靖三十七年薨)
睦㰋(嘉靖三十九年襲萬歷七年薨)勤爚(萬歷十年襲十六年薨)朝埨(萬歷十九年襲)
(三十五年薨)在□(萬歷三十八年襲)
鄢陵王子塈有爝庶四子正統六年封成化二十一年
薨
傳同鋖(弘治元年以鎮國將軍襲正德十年薨)安沅(正德十六年襲嘉靖十八年薨)
睦枸(嘉靖二十一年襲三十六年薨)勤炡(封長子未襲卒)朝㙡(萬歷十九年襲薨年闕)
在□(萬歷三十年襲薨年闕)肅汭(天啟元年襲)
河隂王子壜有爝庶五子正統六年封十二年薨
傳同鑣(天順元年襲弘治十四年薨)安㳋(弘治十六年襲嘉靖三十三年薨)睦
橘(嘉靖三十六年襲隆慶三年薨)勤□(萬歷二年襲四十五年薨)朝䞢(天啟元年襲封)
項城王子堰有爝庶七子正統元年封成化十九年薨
無子國除
宜陽王子垗有爝庶八子天順元年封二年薨無子國
除
潁川王子墟有爝庶九子天順元年封成化二十一年
薨
傳同□(弘治二年襲嘉靖六年薨)安潪(鎮國將軍未襲卒以子睦棌襲爵追封)睦
棌(嘉靖十五年襲萬歷十四年薨)勤□(封長子未襲卒)朝壑(萬歷二十年襲薨年闕)在
鏶(萬歷二十九年封長子既而襲封)
義陽王子圪有爝庶十子天順元年封弘治十二年薨
傳同鍱(弘治十六年襲正德二年薨)安汥(嘉靖元年襲薨年闕)睦楪(嘉靖二十)
(五年襲萬歷二十四年薨)勤□(萬歷三十七年襲)
汝隂王子埯有爝庶十二子天順元年封成化十一年
薨無子國除
臨汝王子塼有爝庶十三子天順三年封弘治九年薨
傳同銜(弘治十四年襲嘉靖二十一年薨)安洔(嘉靖三十二年襲薨年闕)睦□
(萬歷三十二年襲)
沈邱王同鏺子埅庶二子成化元年封武宗正德元年
薨
傳安涪(正德三年襲嘉靖三年薨)睦栲(嘉靖七年襲二十八年薨)勤㷒(嘉靖三十)
(一年襲萬歷十七年薨)朝□(萬歷二十年襲薨年闕)在鍠(萬歷二十三年先封長子既而)
(襲封)
上洛王同□子埅庶三子成化三年封成化十二年薨
傳安瀼(正德三年襲嘉靖二十九年薨)睦□(嘉靖三十二年襲四十年薨)勤謶
(萬歷二年以鎮國將軍襲薨年闕)朝瞌(萬歷三十二年襲)
魯陽王同鈮子埅庶四子成化三年封嘉靖元年薨
傳安汞(嘉靖四年襲二十一年薨)睦杫(鎮國將軍未襲卒以子勤灰襲爵追封)勤
灰(嘉靖二十一年襲萬歷二十四年薨)朝垬(封長子先卒以子在銕襲爵追封)在銕(萬歷)
(二十七年襲薨年闕)肅決(萬歷四十六年襲)
臨湍王同鉤子埅庶五子成化七年封弘治四年薨
傳安瀺(弘治十年襲正德十五年薨)睦檠(嘉靖十四年襲二十六年薨)勤緂
(嘉靖三十二年襲三十四年薨三子俱殀四子朝望賤妾所生萬歷十年降封奉國將軍國除)
堵陽王同鉣子埅庶六子成化十年封嘉靖二十一年
薨
傳安㶠(鎮國將軍未襲卒以孫勤炈襲爵追封)睦檯(輔國將軍未襲卒以子勤炈襲)
(爵追封)勤炈(嘉靖二十七年襲萬歷五年薨)朝□(萬歷十三年襲二十二年薨)在□
(萬歷四十年襲)
河清王同鐪子埅庶七子成化九年封弘治七年薨
傳安沈(弘治七年襲十五年薨無子)安□(正德六年以鎮國將軍進襲嘉靖二十五)
(年薨)睦棱(嘉靖二十八年襲三十三年薨)勤熛(嘉靖三十六年襲此後表不載)
新會王同鏘子埅庶八子成化二十三年封嘉靖二年
薨
傳安渤(嘉靖八年襲四十二年薨)睦樒(隆慶二年襲萬歷十二年罪廢國除)
義寧王安涘同鑣庶四子弘治二年封十二年革爵正
德二年復嘉靖十年薨
傳睦櫸(嘉靖五年襲十五年薨)勤□(嘉靖十八年襲萬歷十六年薨)朝墷(封長)
(子先卒以子在□襲爵追封)在□(萬歷二十二年襲)
平樂王安泛同鑣庶五子弘治二年封十三年以罪廢
為庶人國除
崇善王安㴦同鑣庶六子弘治二年封正德十一年薨
傳睦槤(嘉靖元年襲本年薨)勤爁(封長子未襲卒)朝墉(嘉靖二十年襲二十八年)
(薨無子國除)
海陽王安漨同鑣庶七子弘治二年封正德七年薨
傳睦杲(嘉靖二年襲二十六年薨)勤炵(嘉靖三十五年襲萬歷二十三年薨)朝陞
(萬歷二十四年襲三十九年薨)在鎮(萬歷四十四年襲)
安定王安渳同鑣庶十子弘治二年封四年薨無子國
除
曲江王安㵩同鑣庶十一子弘治二年封正德十二年
薨
傳睦梒(正德十六年襲嘉靖十七年薨)勤爟(嘉靖二十一年襲萬歷六年薨)朝□
(萬歷三十八年襲)
博平王安㳚同鑣庶十三子弘治二年封嘉靖三年薨
傳睦柯(嘉靖五年襲萬歷三年薨)勤㶼(萬歷九年襲十一年薨)朝基(萬歷十五)
(年襲薨年闕)在□(萬歷三十四年襲薨年闕)肅㵰(萬歷三十六年封長子既而襲封)
聊城王安潧同鑣嫡十五子弘治二年封六年薨無子
國除
汾西王安漕同鑣庶十六子弘治二年封嘉靖二年薨
傳睦桍(嘉靖七年襲二十八年薨)勤□(嘉靖二十二年襲三十五年薨)朝垧(嘉靖)
(三十九年襲隆慶六年薨無子國除)
魯陽王安潨同鑣庶十七子弘治三年封嘉靖三年薨
傳睦欏(嘉靖七年襲三十七年薨)勤□(嘉靖四十年襲四十三年薨無子國除)
信陵王安□同鑣庶十八子弘治五年封正德十年薨
傳睦楃(正德十六年襲嘉靖二十四年薨)勤熩(嘉靖二十九年襲本年薨無子國除)
邵陵王安潿同鑣庶十九子弘治十年封嘉靖十一年
薨
傳睦□(嘉靖二十一年襲萬歷十六年薨)勤榮(鎮國將軍萬歷十六年薨表不書襲)
(疑有誤)朝塍(萬歷二十七年襲薨年闕)在鉞(封年闕)
萊陽王安潏同鑣庶二十子弘治十年封嘉靖十三年
薨
傳睦桄(嘉靖十九年襲二十九年薨)勤煗(嘉靖三十七年襲萬歷二十年薨)朝
䮔(萬歷二十三年襲薨年闕)在錋(萬歷三十年封長子既而襲封)
東會王安瀉同鑣庶二十一子弘治十年封嘉靖五年
薨
傳睦柊(嘉靖八年襲萬歷五年薨)勤焭(封長子未襲卒)朝堡(萬歷十七年襲薨年)
(闕)在鍢(萬歷二十一年封長子既而襲封)肅眔(萬歷四十年封長孫既而襲封)
富陽王安濯同鑣庶二十二子弘治十六年封嘉靖二
年薨
傳睦桴(嘉靖八年襲十七年薨)勤煋(嘉靖二十二年襲萬歷元年以罪廢國除)
會稽王安□同鑣庶二十三子弘治十六年封尋薨
傳睦杉(嘉靖二十五年襲三十四年薨)勤□(嘉靖四十一年襲隆慶六年薨)朝□
(萬歷中襲薨無子國除表不載襲薨年)
浦江王安涇同鑣庶二十四子弘治十六年封嘉靖六
年薨
傳睦栮(嘉靖十二年襲二十五年薨)勤□(嘉靖三十年襲薨年闕)朝郢(萬歷)
(十九年襲薨年闕)在叙(萬歷四十二年封長子既而襲封)
麗水王安汾同鑣庶二十五子弘治四年封正德十五
年薨無子國除
(臣)等謹按信陵王乃十八子弘治五年封麗水王
乃二十五子先於四年封且會稽浦江俱長皆於
弘治十六年封其先後之故不可考
應城王睦桎安㶇庶四子正德六年封嘉靖三十九年
薨
傳勤燝(嘉靖四十一年襲薨年闕)朝均(萬歷十七年襲十八年薨)在錠(萬歷二十)
(一年襲薨年闕)肅菬(萬歷二十二年封長子既而襲封)
益陽王睦楮安㶇庶五子正德六年封嘉靖二十年薨
傳勤熤(鎮國將軍未襲卒以子朝墰襲爵追封)朝墰(嘉靖二十八年襲四十一年薨)
(無子國除)
奉新王睦榴安㶇庶六子正德六年封嘉靖十五年薨
傳勤□(嘉靖十八年襲萬歷四年薨)朝埏(萬歷二十二年襲二十九年薨)在錝
(萬歷三十二年襲四十四年薨)
(臣)等謹按明自中葉而後檢覈宗藩日加嚴密其
例得請封請襲者亦往往故為稽遲不以時行表
中每多某王薨後國並未除而遂無承襲者求之
傳文亦無可考大約阻於部臣之因循遲緩冊命
之禮終不舉行耳此則國未除而爵已絶如奉新
王在錝之類是也後俱倣此
南陵王睦楧安㶇庶九子正德八年封穆宗隆慶元年
薨無子國除
京山王勤炫睦㰂嫡三子正德十二年封嘉靖四十五
年薨
傳朝壁(鎮國將軍未襲卒以子在株襲爵追封)在株(隆慶六年襲萬歷三十五年薨)
肅沛(萬歷三十八年襲薨年闕)恭樸(萬歷二十八年封長孫既而襲封)
華亭王勤熂睦㰂庶四子正德十四年封嘉靖三十一
年薨
傳朝垣(嘉靖三十四年襲萬歷二十四年薨)在□(萬歷二十七年襲薨年闕)肅溡
(萬歷三十年封長子四十年卒)
寶坻王勤炬睦㰂庶五子正德十四年封神宗萬歷元
年薨(子朝坮封長子孫在鈐封長孫皆未襲卒)
湯溪王勤烶睦㰂嫡六子嘉靖二十年封三十年薨
傳朝型(嘉靖三十六年襲萬歷二十三年薨)在□(萬歴二十六年襲三十五年薨)肅
濟(萬歷三十八年襲四十二年薨)
瑞金王勤煥睦㰂嫡七子嘉靖二年封三十二年薨
傳朝㙥(嘉靖三十五年襲隆慶三年薨)在鈉(萬歷元年襲二十九年薨)
商城王勤烒睦㰂庶九子嘉靖三年封四十四年薨
傳朝埫(隆慶三年襲萬歷九年薨)在釴(萬歷九年襲三十二年薨無子國除)
臨安王勤烷睦㰂嫡十子嘉靖六年封七年薨無子國
除
柘城王勤煫睦㰂嫡十一子嘉靖九年封
傳朝埢(萬歷十六年襲二十年薨)在鍲(封長孫未襲卒)肅濠(萬歷三十一年襲崇)
(禎五年薨)
修武王勤烶睦㰂庶十二子嘉靖九年封三十七年薨
傳朝堋(嘉靖四十年襲萬歷二十六年薨)在鋗(封長子未襲卒)肅㶟(萬歷四十)
(年襲)
安吉王勤&KR0958;睦㰂庶十三子嘉靖十三年封萬歷十七
年薨
傳朝堤(萬歷二十二年襲薨年闕)在鑿(萬歷三十三年襲)
汝寧王勤然睦㰂嫡十四子嘉靖十四年封隆慶二年
薨
傳朝埭(隆慶六年襲萬歷二十二年薨)在唫(萬歷二十五年襲三十五年薨)
彰德王勤焞睦㰂庶十五子嘉靖二十一年封萬歷二
十二年薨
傳朝□(萬歷二十七年襲三十一年薨)
順慶王朝埴勤熄庶二子嘉靖二十年封萬歷二十二
年薨
傳在銲(萬歷二十五年襲薨年闕)肅潵(天啟元年襲)
保寧王朝堵勤熄庶三子嘉靖二十年封二十九年薨
傳在鍜(嘉靖四十一年襲萬歷二十年薨)肅潩(萬歷三十四年襲薨年闕)恭(名闕)
(襲封薨年闕)紹□(襲封年闕)
儀封王在鑾朝堈庶一子嘉靖三十年封萬歷四年薨
傳肅㴵(萬歷九年襲二十四年薨)恭櫪(萬歷三十二年襲)
安昌王在鉷朝堈嫡三子嘉靖三十六年封萬歷二十
五年薨
傳肅渣(萬歷二十八年襲封)
遂寧王在鈺朝堈庶四子嘉靖三十七年封萬歷二十
一年薨
傳肅湑(萬歴二十八年以兄肅瀳未受冊與未封郡爵者同乃以鎮國將軍襲封)
洧川王恭榨肅溱庶四子萬歷二十七年封三十五年
薨無子國除
寧陽王恭檥肅榛庶九子萬歷四十七年封
楚國傳授世次
楚王楨太祖庶六子洪武三年封十四年就藩武昌府
傳孟烷(永樂二十二年襲正統四年薨)季堄(正統中由武陵王襲八年薨無子)季
埱(正統九年由黔陽王進襲天順六年薨無子)均鈋(季塛子成化元年封薨年未詳)榮
㳦(正德七年襲嘉靖十三年薨)顯榕(嘉靖十五年由長樂王襲二十四年為世子英燿所弑燿)
(旋伏誅)英㷿(嘉靖三十年襲隆慶五年薨)華奎(萬歷八年襲)
巴陵王孟熜楨庶一子洪武三十年封是歲薨無子國
除
永安王孟炯楨庶二子建文元年封宣德七年薨
傳季塾(正統二年襲成化四年薨)均□(封長子未襲卒以子榮澹襲爵追封)榮澹
(成化八年襲正德五年薨)顯梧(嘉靖六年襲本年薨)英焌(嘉靖二十八年襲薨年闕)華□
(萬歷三年襲薨年闕)藴鍾(封長子襲年無考)盛□(封長子未襲卒)容析(萬歷三十八年)
(封長孫既而襲封)
夀昌王孟焯楨嫡四子建文元年封正統五年薨
傳季㘧(正統十四年襲弘治十五年薨)均鐵(弘治十八年襲正德五年薨無子國除)
滎陽王孟煒楨庶五子永樂二年封正統十四年薨
傳季堞(景泰二年襲五年薨)均鐓(景泰六年襲正德九年薨)榮[泳-永+羅](鎮國將軍先卒)
(以子顯休襲爵追封)顯休(嘉靖元年襲二十八年以罪死國除)
通山王孟爚楨庶六子永樂二年封
傳季烊(正統十二年襲成化六年薨)均鏼(封長子未襲卒以子榮□襲爵追封)榮
□(成化九年襲正德十一年薨)顯楀(正德十六年襲嘉靖十八年薨)英炊(嘉靖二十二年)
(襲萬歷九年薨)華埌(封長子未襲卒以子藴鉉襲爵追封)藴鉉(萬歷七年襲薨年闕)盛渶
(萬歷三十一年襲薨年闕)容枘(萬歷三十九年封長子既而襲封)
景陵王孟炤楨庶八子永樂二年封無子國除
岳陽王孟爟楨庶九子永樂二年封宣德元年薨
傳季境(宣德五年襲天順七年薨無子國除)
江夏王孟炬楨庶十子宣德三年封成化十年薨
傳季㙱(成化四年襲本年薨)均鋷(成化二十一年襲弘治十三年薨)榮漠(弘治)
(十六年襲本年薨)顯桔(嘉靖二十七年襲萬歷中薨)英熼(萬歷十一年襲十七年薨)華
塇(萬歷三十一年襲薨年缺)藴鋏(萬歷三十九年襲)
東安王季塛孟浣庶三子正統二年封天順七年薨
傳均鈽(成化元年襲正德三年薨)榮淑(嘉靖二年襲四十一年薨)顯梡(隆慶元年)
(襲萬歷十五年薨)英燧(萬歷二十四年襲)
大冶王季堧孟浣庶四子正統九年封景泰元年薨無
子國除
縉雲王榮淋均鈋庶二子弘治十五年封正德三年薨
無子國除
保康王顯樟榮械庶二子嘉靖六年封十年薨無子國
除
武岡王顯槐榮㳦庶三子嘉靖十七年封萬歷十八年
薨
傳英槱(封長子未襲卒)華增(萬歷二十八年襲)
宣化王華壁英㷿庶二子萬歷九年封
漢陽王藴鑨華奎庶一子萬歷二十四年封
齊王榑太祖庶七子洪武三年四月封十五年就藩青
州府建文元年廢永樂元年復封永樂四年奪爵安置
廬州子孫俱為庶人國除
潭王梓太祖庶八子洪武三年四月封十八年就藩長
沙府二十三年以妃坐事召王王懼自刎無子國除
趙王杞太祖庶九子洪武三年四月封明年殤國除
(臣)等謹按太祖二十六子封王者二十三子其無
傳國世次者為齊王榑潭王梓趙王杞谷王橞安
王楹郢王棟凡六人
魯國傳授世次
魯王檀太祖庶十子洪武三年四月封十八年就藩兖
州府二十二年薨
傳肇煇(永樂元年襲成化二年薨)泰堪(成化三年襲九年薨)陽鑄(成化十二年襲)
(嘉靖二年薨)當漎(封世子未襲卒以孫觀&KR2044;襲爵追封)健杙(封世孫未襲卒以子觀&KR2044;襲爵)
(追封)觀&KR2044;(嘉靖七年襲二十八年薨)頤坦(嘉靖三十年襲萬歷二十二年薨)夀鏳(萬歷)
(二十四年由富平王襲二十八年薨無子)夀鋐(萬歷二十九年由常德王進襲崇禎九年薨無子)
夀鏞(崇禎九年由泰興王進襲十二年薨)以𣲖(崇禎十三年襲)以海(崇禎十七年襲)
鉅野王泰墱肇煇嫡二子宣德二年封天順八年薨
傳陽鎣(成化五年襲弘治十八年薨)當㴠(正德元年襲嘉靖八年薨)健櫏(嘉靖)
(十年襲三十四年薨)觀燖(嘉靖三十六年襲隆慶六年薨無子國除)
鄒平王泰塍肇煇嫡三子宣德四年封天順八年薨
傳陽鎕(成化三年襲正德四年薨)當潩(正德九年襲嘉靖十八年薨)健檔(鎮國)
(將軍未襲卒以子觀爁襲爵追封)觀爁(正德九年襲嘉靖十八年薨)頥在(隆慶二年襲萬)
(歷三十年薨)夀碒(萬歷三十三年襲)
安邱王泰坾肇煇庶四子宣德十年封成化八年薨
傳陽鐆(封長子未襲卒以子當澻襲爵追封)當燧(成化十二年襲弘治十八年薨)健
樸(正德元年襲嘉靖二年薨)觀熑(嘉靖二年襲十四年薨)頤堀(嘉靖十八年襲萬歷二十)
(七年薨)夀鏛(未襲卒)以(萬歷中襲名襲薨年俱缺)弘檟(萬歷四十四年封長子)
樂陵王泰&KR1551;肇煇庶五子宣德二年封天順五年薨
傳陽錧(成化八年襲正德九年薨)當㴎(鎮國將軍未襲卒以子健概襲爵追封)健
概(嘉靖十六年襲三十二年薨)觀燔(嘉靖三十六年襲隆慶六年薨)頤□(萬歷十八年襲)
(十九年薨)夀鎬(萬歷二十七年襲薨年闕)以泛(天啟元年襲)
東阿王泰(闕)肇煇庶六子宣德四年封弘治八年薨
傳陽鐔(封長子未襲卒無子)陽鏢(弘治十二年襲正德六年薨)當滰(正德九年)
(襲嘉靖四十三年薨無子國除)
東甌王當沘陽鑄嫡二子成化二十二年封嘉靖二十
二年薨
傳健楸(嘉靖二十六年襲四十四年薨無子國除)
郯城王當滋陽鑄嫡三子弘治十三年封嘉靖二十年
薨無子國除
館陶王當涊陽鑄嫡四子弘治十六年封嘉靖二十二
年薨無子國除
翼城王當澐陽鑄嫡五子正德四年封嘉靖二十二年
薨
傳健鐤(嘉靖二十六年襲萬歷二十三年薨)觀□(萬歷中襲薨年亦闕)頤□(封長)
(孫未襲卒)頤□(封長孫未襲卒)
滋陽王當漬陽鑄庶六子成化十四年封嘉靖十八年
薨
傳健樀(鎮國將軍先卒以子觀煒襲爵追封)觀煒(嘉靖三十二年襲四十三年薨)頤
堄(封長子未襲卒以子夀鍑襲爵追封)夀鍑(隆慶四年襲萬歷間薨)以渶(萬歷四十二年)
(襲)
陽信王當㳻陽鑄庶七子成化十四年封嘉靖四年薨
傳健杫(嘉靖七年襲三十三年薨)觀燃(嘉靖二十七年襲本年薨)頤浦(嘉靖三十)
(一年襲三十七年薨)夀鈔(隆慶三年襲萬歷二十九年薨)以澍(萬歷三十四年襲薨年闕)弘
福(萬歷四十三年封長子)
高密王當湄陽鑄庶八子成化十九年封正德四年薨
傳健栻(正德七年襲嘉靖十五年薨)觀煐(嘉靖十八年襲十九年薨)頤封(嘉靖)
(二十六年襲三十二年薨無子國除)
歸善王當沍陽鑄庶九子弘治元年封正德九年廢
傳健□(嘉靖二十年襲二十二年薨無子國除)
新蔡王當泘陽鑄庶十子弘治九年封嘉靖二十六年
薨
傳健楖(嘉靖二十九年襲隆慶四年薨)觀煃(萬歷二年襲三十七年薨)頤掛(萬歷)
(四十四年襲薨)
東原王頤埨觀&KR2044;庶二子嘉靖三十六年封萬歷二十
七年薨
傳夀鍈(萬歷三十三年以鎮國將軍襲薨年闕)以源(萬歷四十年封長子)
福安王夀鉁頤坦庶五子萬歷八年封二十一年薨無
子國除
寧德王夀鋮頤坦庶八子萬歷十一年封
長泰王夀錥頤坦庶十一子萬歷十四年封二十年薨
無子國除
永福王夀鉅頤坦庶十二子萬歷十八年封四十一年
薨無子國除
蜀國傳授世次
蜀王椿太祖庶十一子洪武十一年正月封二十三年
就藩成都府永樂二十一年薨
傳悦熑(封世子未襲卒)友堉(永樂二十二年襲宣德六年薨無子)友□(宣德七年)
(由羅江王進襲九年薨無子)悦□(椿庶五子宣德十年以友□無嗣由保寧王追襲天順五年薨)
友垓(天順七年襲本年薨)申鈘(天順八年襲成化七年薨無子)申鑿(成化八年由通江王)
(進襲弘治六年薨)賓瀚(弘治七年襲正德三年薨)讓栩(正德五年襲嘉靖二十六年薨)承
爚(嘉靖二十八年襲三十七年薨)宣圻(嘉靖四十年襲萬歷四十年薨)奉銓(萬歷四十三年)
(襲薨年闕)至澍(萬歷四十四年封世子既而襲封)
華陽王悦燿椿庶二子永樂二年封洪熙元年别城武
岡州尋遷澧州宣德八年薨
傳友堚(正統二年襲成化九年薨)申鍷(成化十二年襲二十年薨)賓泟(弘治五年)
(襲嘉靖七年薨)讓核(封長子未襲卒以子承爝襲爵追封)承爝(嘉靖十四年襲二十五年薨)
宣墡(萬歷十三年襲二十五年薨)奉鈗(萬歷二十八年襲四十年薨)至潓(萬歷四十)
(三年襲)
崇寧王悦燇椿庶三子永樂二年封十六年薨無子國
除
崇慶王悦炘椿庶四子永樂二年封九年薨無子國除
永川王悦烯椿庶六子永樂二十二年封天順四年薨
(子友埐未襲卒)
黔江王友坿悦熑嫡二子永樂二十二年封宣德元年
未婚薨國除
内江王友墦悦□庶二子正統十一年封正德七年薨
傳申鉘(封長子未襲卒)賓沚(正德十年襲嘉靖二十三年薨)讓枌(封長子未襲卒)
承㷫(嘉靖二十一年襲四十五年薨)宣堮(隆慶四年襲萬歷三十六年薨)奉鋚(萬歷四十)
(年襲薨年闕)至沂(萬歷四十一年封長子既而襲封)
德陽王友□悦□庶三子正統十一年封成化十一年
薨
傳申銈(成化十三年襲正德十六年薨)賓灉(嘉靖三年襲二十七年薨子殀國除)
石泉玉友&KR2870;悦□庶四子天順四年封正德六年薨
傳申鎛(正德十二年襲嘉靖十九年薨)賓清(嘉靖二十四年襲四十四年薨)讓機
(隆慶四年襲萬歷十一年薨)承堣(萬歷十四年襲三十六年薨)宣堄(萬歷三十九年襲)
汶川王友㙴悦□庶五子天順四年封成化九年薨
傳申銷(成化十四年襲嘉靖二十一年薨)賓沙(嘉靖二十五年襲四十年薨)讓
杝(封長子未襲卒)承炯(嘉靖四十五年襲萬歷二十六年薨)宣□(萬歷二十八年襲薨年闕)
奉鋂(封長子未襲卒)奉□(萬歷三十六年封長子既而襲封)
慶符王友墂悦□庶六子天順八年封弘治十八年薨
傳申鐓(正德四年襲嘉靖十一年薨)賓沾(嘉靖十六年襲四十五年薨)讓檥
(隆慶二年襲萬歷二十二年薨)承□(萬歷三十二年襲薨年闕)宣&KR0676;(萬歷四十年封長子)
南川王申鋸友垓庶四子成化七年封嘉靖十一年薨
傳賓灠(鎮國將軍未襲卒)讓樨(嘉靖十五年襲萬歷五年薨)承堁(封長子未)
(襲卒)宣䴞(萬歷十年襲三十年薨)奉□(萬歷三十二年襲四十年薨)至湘(萬歷四十)
(五年襲)
江安王宣址承㷍庶二子嘉靖四十一年封萬歷二十
一年薨
傳奉鉁(萬歷二十年襲四十三年薨)至㳋(天啟元年襲)
新寧王奉釴宣圻嫡二子萬歷十二年封未婚薨國除
東鄉王奉鐩宣圻庶五子萬歷二十八年封尋薨
傳至□(天啟元年封長子既而襲封)
隆昌王奉鏘宣圻庶七子萬歷三十一年封
富順王至深奉銓嫡三子萬歷四十四年封
太平王至淥奉銓庶四子萬歷四十四年封
湘王柏太祖庶十二子洪武十一年正月封十八年就
藩荆州府建文元年以告反遣訊自焚無子國除
代國傳授世次
代王桂太祖庶十三子洪武十一年初封豫洪武二十
五年改封是年就藩大同府建文元年廢為庶人永樂
元年復封正統十一年薨
傳遜煓(封世子未襲卒以子仕壥襲爵追封)仕㙻(正統十三年襲天順七年薨)成
鍊(成化二年襲弘治二年薨)聰沬(封武邑王尋廢以子俊杖襲爵追封)俊杖(弘治十二年襲)
(嘉靖六年薨)充燿(嘉靖九年由泰順王襲二十六年薨)廷埼(嘉靖二十八年由泰興王襲萬)
(歷元年薨)鼐鉉(萬歷九年由太平王襲二十二年薨無子)鼐鈞(萬歷二十四年由新寧王進襲)
(薨年闕)鼎渭(闕年襲崇禎二年薨)彜(缺年襲崇禎間薨)傳㸄(崇禎間襲)
廣靈王遜□桂庶二子永樂二年封天順二年薨
傳仕□(天順七年襲弘治九年薨)成□(弘治十二年襲嘉靖二年薨)聰漢(嘉靖)
(四年襲九年薨)俊槻(嘉靖十一年襲二十五年薨)充煡(嘉靖二十八年襲四十五年薨)廷
塒(隆慶三年襲薨年闕)鼐鈖(封長子卒無子)鼐鏆(封長子未襲卒)鼎灀(萬歷三十一年)
(封長孫)
潞城王遜□桂嫡三子永樂二十九年封成化七年薨
傳仕埬(成化九年襲弘治三年薨)成鑘(弘治五年襲十二年薨)聰蒗(弘治十四)
(年襲嘉靖元年薨)俊梭(嘉靖三年襲三十四年薨)充熀(嘉靖三十六年襲萬歷十一年薨)
廷堛(萬歷十五年襲薨年闕)鼐鑏(萬歷三十六年襲)
山隂王遜煁桂庶四子永樂二十二年封别城蒲州成
化三年薨
傳仕堸(成化六年襲弘治十六年薨)成鍪(正德元年襲嘉靖十四年薨)聰澍
(嘉靖十六年襲三十四年薨)俊柵(嘉靖三十七年襲萬歷三十一年薨)充熙(萬歷十年封長)
(子既而襲封薨年闕)廷理(萬歷三十一年封長孫)
襄垣王遜燂桂庶五子永樂二十二年封别城蒲州天
順六年薨
傳仕㙺(犯十惡囚死子孫廢不襲)仕坯(遜墰庶二子成化十七年襲十八年薨)成
鍨(成化二十一年襲隆慶二年薨子聰瀺孫俊渠俱先卒曾孫充煌隆慶三年請襲廷議仕坯弟冒兄)
(爵不准承襲依世次降封輔國中尉奉祀)
靈邱王遜烇桂庶六子永樂二十二年封天順五年别
城絳州成化十一年薨
傳仕□(成化十三年襲弘治六年薨)成鈠(弘治七年襲十年薨)聰滆(弘治十二)
(年襲嘉靖三十四年薨)俊格(封長子未襲卒以曾孫鼐鐮襲爵追封)充熼(封長孫未襲卒)
(以孫鼐鐮襲爵追封)廷址(封曾長孫未襲卒以子鼐鐮襲爵追封)鼐鐮(嘉靖四十二年襲隆)
(慶三年坐非刑致死曾叔祖降為庶人國除)
宣寧王遜炓桂庶七子正統二年封天順五年别城澤
州成化六年薨
傳仕嬴(成化八年襲弘治四年薨)成鉆(弘治七年襲正德五年薨)聰&KR2969;(正德十六)
(年襲嘉靖七年薨)俊相(嘉靖十五年襲隆慶五年薨)充燦(萬歷八年襲十八年薨無子國)
(除)
懷仁王遜焴桂庶八子景泰七年封弘治三年薨
傳仕㙩(鎮國將軍未襲卒以子成鈀襲爵追封)成鈀(弘治五年襲十五年薨)聰
淑(弘治七年襲正德十二年薨無子)聰洌(鎮國將軍卒以子俊榭襲爵追封)俊榭(嘉靖)
(二十二年由鎮國將軍進襲隆廢五年薨長子充&KR1657;因父冒封照世次以奉國將軍奉祀)
隰川王遜熮桂庶十子正統七年封天順五年别城澤
州成化十年薨
傳仕𡑞(成化十三年襲二十一年薨)成(闕年月無考)聰羕(弘治七年襲正德十)
(二年薨)俊柏(嘉靖元年襲三十四年薨子殀國除)
昌化王仕鐔遜煓庶二子正統十三年封成化二十年
薨
傳成鍰(成化二十三年襲正德八年薨)聰濜(正德九年襲嘉靖二十年薨無子國除)
代王傳曰嘉靖二十四年總督侍郎翁萬達疏言
大同瘠狹禄餉不支代宗曰繁衍衆聚而貧且地
近邊易生反側請量移和川昌化諸郡王於山陜
隙地詔改遷於山西先是景泰間昌化王仕墰乞
移封景泰不許至是乃遷
定安王成鏻仕㙻嫡二子景泰元年封别城忻州成化
五年薨
傳聰潏(封長子居喪失禮停封子孫遞以將軍中尉奉祀)
博野王成鐭仕㙻嫡三子景泰五年封成化五年薨
傳聰溙(成化九年襲弘治五年薨)俊櫍(弘治十三年襲嘉靖二十八年薨無子國除)
和川王成鏝仕㙻庶四子天順三年封成化十四年薨
傳聰潪(成化十六年襲弘治十八年薨)俊㰍(正德四年襲嘉靖二十一年薨)充烰
(嘉靖二十四年襲二十五年薨)廷城(嘉靖二十九年襲萬歷八年薨)鼐䤤(萬歷十五年襲三十)
(四年薨)鼎□(萬歷三十八年襲薨年闕)彛橝(萬歷三十三年封長孫既而襲封)
寧津王成鉖仕㙻庶五子成化九年封二十二年薨
傳聰滴(弘治三年襲四年薨無子)聰泠(弘治九年由鎮國將軍進襲十八年薨)俊
椂(正德十六年襲萬歷三年薨)
棗強王成釨仕㙻庶六子成化九年封弘治九年薨
傳聰滋(弘治十七年襲嘉靖二十六年薨)俊棶(封長子未襲卒以子充燤襲爵追封)
充燤(嘉靖二十八年襲萬歷十三年薨)廷坑(萬歷十一年襲三十五年薨)鼐鋽(天啟)
(三年襲崇禎七年薨)
饒陽王成鋈仕㙻庶七子成化九年封十九年薨
傳聰㵟(成化二十三年襲嘉靖十五年薨)俊榬(封長子未襲卒以子充□襲爵追封)
充□(嘉靖十八年襲三十二年革爵)
樂昌王充涓成鍊庶二子成化十九年封别城朔州嘉
靖二十六年薨
傳梭楅(封長子未襲卒以子充□襲爵追封)充□(嘉靖三十年襲萬歷七年薨)廷
壖(萬歷十年襲四十三年薨)鼐□(萬歷四十六年襲)
吉陽王聰注成鍊庶三子成化十九年封嘉靖三十三
年薨
傳俊槿(嘉靖三十六年襲萬歷十一年薨)充煟(萬歷十四年襲四十一年薨)廷
埢(萬歷四十三年襲)
溧陽王聰□成鍊庶四子弘治三年封嘉靖三十六年
薨
傳俊椐(嘉靖四十年襲萬歷九年薨)充□(封長子先卒)
進賢王俊樻聰沬庶二子正德五年封嘉靖二十九年
薨
傳充炨(嘉靖三十二年襲三十六年薨)廷堷(嘉靖四十三年襲四十四年薨無子國除)
河内王光爔俊杖庶四子正德五年封嘉靖二十八年
薨
傳廷堄(嘉靖三十二年襲三十六年薨無子國除)
富川王充熤俊杖庶五子嘉靖元年封七年薨
傳廷埣(嘉靖二十年襲萬歷元年薨)鼐鏈(封長子未襲卒)鼎澵(萬歷二十六年)
(襲)
寶豐王充□俊杖庶十一子嘉靖九年封十一年薨無
子國除
碭山王充州俊杖庶十二子嘉靖九年封十年薨無子
國除
永慶王鼐鈺廷埼庶三子嘉靖四十年封萬歷九年薨
傳鼎浼(萬歷十二年襲四十一年薨)彝棙(天啟元年襲封)
肅國傳授世次
肅王楧太祖庶十四子洪武十一年正月封漢王二十
五年三月改封肅王就藩甘州建文元年乞内徙遂移
蘭州永樂十七年薨
傳贍焰(永樂二十二年襲天順八年薨贍表誤作瞻)祿埤(成化四年由洵陽王襲十)
(五年薨)貢錝(成化二十三年由汾州王襲嘉靖十五年薨)真淤(封世子未襲卒以子弼桄)
(襲爵追封)弼桄(嘉靖十八年襲四十一年薨)縉炯(封世子未襲卒以子紳堵襲爵追封)紳
堵(嘉靖四十二年襲四十三年薨無子)縉&KR1463;(弼柿子隆慶五年由輔國將軍進襲萬歷十六年薨)
紳堯(萬歷十九年襲四十六年薨)識鋐(天啟元年襲)
(臣)等謹按肅王傳言紳堵無子縉&KR1463;以屬近宜嗣
禮臣言分居從父不宜襲詔以本職理府事上冊
寶罷諸官屬穆宗即位弼桄妃吳氏及延長王真
滰又以為請部議以郡王理藩政帝不許至隆慶
五年特命嗣肅王設官屬之半史料曰時命襲封
肅王仍支輔國將軍禄禮部請封郡王著為令帝
不許竟封肅王蓋太監陳洪入其賄力主之故也
淳化王真泓貢錝庶二子弘治十三年封嘉靖三十一
年薨
傳弼果(嘉靖三十五年襲萬歷十一年薨)縉勲(封長子未襲卒)紳在(萬歷二十)
(三年襲)
鉛山王真瀞貢錝庶三子正德十三年封
傳弼榦(嘉靖四十年襲萬歷六年薨)縉□(萬歷十一年襲二十六年薨)紳郮
(萬歷二十七年以繼母楊妃守節植孤雖濫妾所生特予襲封)
金壇王真洵貢錝庶四子嘉靖四年封隆慶五年薨
傳弼楏(封長子嘉靖四十五年罪廢國除)
會寧王真潤貢錝庶五子嘉靖十年封隆慶二年薨
傳弼楹(封長子未襲卒以子縉㔂襲爵追封)縉㔂(萬歷四年襲二十四年薨)紳域
(萬歷二十七年襲)
延長王真滰貢錝庶六子嘉靖十年封萬歷十八年薨
傳弼棟(封長子未襲卒以子縉□襲爵追封)縉□(萬歴二十一年襲薨年缺)紳封
(萬歷二十三年封長子既而襲封)
開化王弼枳真淤庶六子嘉靖中封旋薨
傳縉燧(封長子未襲卒)紳(闕萬歴四十二年襲薨年闕)識鑒(萬歷二十年封長孫)
(改封長子既而襲封)
會昌王弼棟真淤庶七子嘉靖四十二年封旋薨
傳縉㨏(萬歷十九年封長子既而襲封薨年闕)紳增(萬歷二十年封長子既而襲封)
延安王縉焮弼桄嫡二子嘉靖二十九年封三十七年
薨無子國除
遼國傳授世次
遼王植太祖庶十五子洪武十一年正月封衞王二十
五年改封遼(表作二十六年誤今從紀)就藩廣寧州永樂二年遷荆
州府(仍稱遼王)二十二年薨
(臣)等謹按遼王傳言建文中靖難起兵詔植及寧
王權還京植渡海還朝改封荆州永樂元年入朝
帝以其初貳於己嫌之十年削其護衞留軍校廚
役三百人備使令則荆州之徙乃在建文時表作
永樂二年遷荆州府誤矣大約至是年始就藩耳
傳貴烚(由長陽王進襲正統四年以罪降為庶人)貴□(正統四年由興山王進襲成化)
(七年薨□表作燰今從傳作□)豪墭(成化九年襲十四年薨)恩鑙(成化十六年襲弘治八年)
(薨)寵涭(弘治十年襲正德十六年薨)致格(嘉靖三年襲十六年薨)憲㸅(嘉靖十九)
(年由句容王襲隆慶二年以罪降為庶人國除)
長陽王貴烚植庶二子初封長陽王洪熙元年進襲遼
王以罪降為庶人
傳豪㙷(成化十年比弋陽永和事例以輔國將軍襲封正德五年薨)恩鈉(正德九年)
(襲嘉靖二十年薨)寵游(嘉靖二十三年襲隆慶三年薨)致楹(封長子未襲卒以子憲煥襲爵)
(追封)憲煥(萬歷二年襲薨年闕)術雅(萬歷三十四年封長子)
遠安王貴燮植庶三子建文元年封洪熙元年以不孝
降庶人不准襲國除
巴東王貴煊植庶五子建文二年封洪熙元年罪降不
准襲國除
潛江王貴炖植庶六子永樂二年封無子國除
宣都王貴燯植庶七子永樂二年封無子國除
松滋王貴烆植庶八子永樂二年封正統七年薨
傳豪煙(正統十一年襲弘治十一年薨)恩鈳(弘治十三年襲嘉靖元年薨)寵洌
(嘉靖四年襲二十五年薨)致槺(嘉靖二十九年襲萬歷六年薨)憲□(萬歷十年襲二十四年薨)
術䞓(萬歷二十七年襲)
益陽王貴烰植庶九子永樂二十二年封正統十三年
薨
傳豪㙨(景泰三年襲成化五年薨)恩銅(成化九年襲正德十六年薨)寵淄(嘉靖)
(三年襲八年薨)致橏(嘉靖十二年襲三十六年薨)憲熽(嘉靖三十九年襲萬歷十年薨)
湘隂王貴焻植庶十二子永樂二十二年封成化四年
薨
傳豪壧(成化六年襲弘治十三年薨)恩鍖(弘治十六年襲正德四年薨)寵湳
(正德七年襲嘉靖二十四年薨)致梠(嘉靖二十八年襲隆慶三年薨)憲烟(隆慶六年襲萬歷二)
(十八年薨)術穫(鎮國將軍未襲卒)儼釨(萬歷三十四年襲)
衡陽王貴㷂植庶十二子永樂二十二年封天順元年
薨
傳豪㙫(天順四年襲弘治元年薨)恩鏏(封長子未襲卒以子寵淹襲爵追封)寵淹
(弘治六年襲嘉靖十八年薨無子國除)
應山王貴㸎植庶十三子宣德七年封正統十一年薨
傳豪環(正統十四年襲弘治二年薨)恩錙(弘治四年襲八年薨無子國除)
宜城王貴㸅植庶十五子宣德七年封成化十一年薨
傳豪坅(成化十五年襲弘治十一年薨)恩銑(弘治十三年襲正德十三年薨)寵濱
(嘉靖元年襲十五年薨)致棖(嘉靖十九年襲二十九年薨無子國除)
枝江王貴熠植庶十六子宣德七年封景泰四年薨
傳豪壂(景泰六年襲天順六年薨)恩錢(成化元年襲弘治七年薨)寵潤(弘治十年)
(襲正統十六年薨)致樨(嘉靖十三年襲四十四年薨無子國除)
沅陵王貴燏植庶十七子宣德八年封成化八年薨
傳豪塶(成化十三年襲弘治四年薨)恩鈰(弘治六年襲十年薨無子)恩鈼(弘治)
(十三年以鎮國將軍進襲十六年薨)寵淶(正德八年襲嘉靖三十年薨)致枇(嘉靖三十三年)
(以鎮國將軍襲無子國除)
麻陽王貴燠植庶十八子宣德八年封無子國除
衡山王貴煘植庶十九子正統二年封無子國除
蘄水王貴熡植庶二十子正統二年封成化四年薨
傳豪□(成化七年襲弘治十二年薨)恩鉅(弘治十四年襲嘉靖九年薨)寵澍
(嘉靖十二年襲十五年薨)致□(嘉靖十九年襲萬歷七年薨)憲□(萬歷十年襲三十一年薨)
術□(萬歷三十三年襲)
肅寧王恩鉹豪墭嫡三子成化十三年封十九年薨
傳寵汕(成化二十三年襲嘉靖十四年薨)致栟(嘉靖二十三年襲萬歷四年薨)憲
□(萬歷七年襲薨年闕)術□(崇禎中襲)
長垣王恩鉀豪墭嫡四子成化十三年封正德八年薨
傳寵泑(正德十二年襲嘉靖三十九年薨無子國除)
光澤王寵瀼恩鑙嫡二子成化二十三年封嘉靖二十
五年薨
傳致榞(嘉靖二十九年襲三十一年薨)憲□(隆慶五年襲萬歷三十一年薨)術堣
(萬歷三十四年襲)
廣元王致椹寵涭嫡三子正德八年封嘉靖三十年薨
傳憲爀(嘉靖三十三年襲萬歷十年薨)術垌(萬歷十三年襲三十七年薨無子國除)
慶國傳授世次
慶王□太祖庶十六子二十四年四月封(王圻續通考云是時封慶)
(陽故國名慶)二十六年就藩韋州建文三年遷寧夏正統三
年薨
傳秩煃(正統四年襲成化五年薨)䆳□(成化七年由平原王襲十五年薨無子)䆳
塀(成化十七年由岐陽王進襲弘治四年薨)寘錖(弘治七年由落交王襲十一年薨)台浤
(弘治十六年襲後革為庶人以子鼒枋襲爵追封)鼒櫍(封世子未襲卒)鼒枋(嘉靖三十一年)
(由桐鄉王進襲萬歷二年薨)倪&KR1463;(萬歷五年襲十六年薨)伸域(萬歷十九年襲本年薨)
帥鋅(萬歷二十三年襲薨年闕)倬㴶(萬歷四十五年封世子既而襲封)
靖寧王秩燾㮵庶二子封後薨無子國除
真寧王秩榮㮵庶三子景泰六年封成化三年薨
傳䆳垿(天順元年襲成化十二年薨)寘䥵(弘治三年襲十五年薨)台涍(正德)
(元年襲十年薨)鼒㮿(正德十六年襲嘉靖三十一年薨)倪□(嘉靖三十三年襲萬歷五年薨)
(無子國除)
安化王秩炵㮵庶四子永樂十九年封弘治十五年薨
傳䆳墁(鎮國將軍未襲卒以子寘鐇襲爵追封)寘鐇(弘治五年襲正德五年四月叛)
(逆伏誅國除)
慶王傳曰安化王寘鐇以相者言當大貴覬望非
分正德五年大理少卿周東度寧夏屯田希劉瑾
意以五十畝為一頃又斂銀為瑾賄將卒憤怨巡
撫安惟學數杖辱將士妻寘鐇知衆怒乃飲諸武
臣酒以言激之多願從寧夏指揮周昂千戶何錦
丁廣衞諸生孫景文孟彬史連輩多往來寘鐇所
遂殺總兵姜漢及太監李增鄧廣又殺安惟學周
東焚官府釋囚繫撒黃河渡船於西岸以絶渡者
遣人招楊英仇鉞皆佯許之英以衆潰奔靈州鉞
引還偽署何錦等官令孫景文作檄以討劉瑾為
名陜西總兵官曹雄遣指揮黃正駐靈州檄楊英
督靈州兵防黃河都指揮韓斌總兵官侯勲參將
時源各以兵會英密約鉞為内應令史墉浮渡奪
西岸船營河東焚大小二壩寘鐇懼令錦等出禦
獨留昂守城使使召鉞鉞稱病昂來問病鉞刺昂
死令親兵馳寘鐇第繫殺景文連等十餘人遂擒
寘鐇寘鐇反有十八日而擒賜死諸子弟皆論死
孫鼒材逃為僧後自歸帝免其死安置鳳陽
岐山王秩煉㮵庶五子封後薨無子國除
安塞王秩炅㮵庶六子正統九年封無子國除
弘農王䆳㙉秩煃庶三子天順三年封弘治三年薨
傳寘鑭(弘治五年襲正德三年薨)台泙(正德十年襲嘉靖二十八年薨)鼒□(嘉靖)
(三十三年襲隆慶六年薨)倪□(萬歷三年襲十七年薨)伸䌍(萬歷二十一年襲薨年闕)帥
鍠(萬歷三十二年封長子既而襲封)
豐林王䆳㙂秩煃庶六子成化八年封正德六年薨
傳寘□(正德十年襲嘉靖五年薨)台瀚(嘉靖九年襲二十六年薨)鼒樲(嘉靖三十)
(一年襲萬歷六年薨)倪爃(封長子未襲卒無子國除)
鞏昌王寘銂䆳塀庶二子弘治三年封嘉靖十二年革
爵發高墻國除
夀陽王台濠寘錖庶二子正德三年封十二年薨
傳鼒㭿(嘉靖十四年襲二十年薨)倪□(嘉靖三十二年襲萬歷四年薨)伸捏(封長)
(子未襲卒)帥□(萬歷四十六年襲)
延川王鼒檟台浤庶二子嘉靖十八年封四十二年薨
傳倪煋(封長子未襲卒)
華隂王倪焯鼒枋嫡二子嘉靖四年封萬歷十一年薨
傳伸堣(萬歷二十二年襲薨年闕)帥銳(萬歷四十三年封長子既而襲封)
鎮原王伸塇倪&KR1463;庶二子萬歷元年封天啟五年薨
傳帥□(天啟五年襲)
蒙隂王帥鉀伸域嫡三子萬歷二十年封旋薨
龍祥王倬㳮帥鋅嫡二子天啟二年封
潭水王倬□帥鋅嫡三子天啟二年封
寧國傳授世次
寧王權太祖庶十七子洪武二十四年四月封二十六
年就藩大寧建文元年八月召寧王歸京師不至削護
衞永樂元年移封南昌府
(臣)等謹按王圻續通考權以封國大寧故稱寧王
成祖時乞改南王欲得蘇州杭州成祖皆不許後
因不得已乞封南昌從之洪熙初又言江西非其
封國請改封仁宗不從
傳盤烒(封世子未襲卒以子奠培襲爵追封)奠培(正統十四年襲弘治四年薨)覲
鈞(弘治五年以上高王襲十年薨)宸濠(弘治十二年以上高王襲正德十四年六月反逆伏誅國)
(除)
寧王傳曰武宗末無子羣臣數請立宗室子南昌
王宸濠屬疎顧深結左右於帝前稱其賢結嬖人
錢寧臧賢為内主及復護衞宸濠益恣日謀不軌
副使胡世寧請朝廷裁之宸濠連奏世寧罪坐謫
戍巡撫孫燧凡七上章言之皆為所阻正德十四
年御史蕭淮疏言其罪大學士楊廷和謂宜遣勲
戚大臣宣諭令王自新帝令駙馬都尉崔元都御
史顔頤夀太監賴義持諭往收其護衞宸濠乃定
計稱奉太后密旨令起兵入朝殺孫燧及副使許
逵偽以致仕都御史李士實舉人劉養正為左右
丞相參政王綸為兵部尚書集兵號十萬破九江
南康七月宸濠出江西帥舟師蔽江下攻安慶汀
贛巡撫僉都御史王守仁與吉安知府伍文定等
檄諸郡兵先後至直攻南昌破之宸濠大恐觧安
慶圍而還守仁逆擊之敗之黃家渡别遣知府陳
魏等復九江南康明日復戰大敗之宸濠及諸叛
人俱就擒自舉事至敗蓋四十有三日時帝將親
征而守仁捷奏至檄止之帝留南京守仁械繫宸
濠至浙江以付内臣張永十五年十二月帝受所
獻俘回鑾至通州誅之
臨川王盤煇權庶二子宣德元年封天順五年罪降庶
人鳳陽居住成化二十一年卒嘉靖三十五年追復王
傳奠埨(盤煇嫡一子正德七年封長子天順五年罪降庶人嘉靖二十五年追封王子孫不)
(襲國除)
(臣)等謹按追復追封宜在一年表中追復則云三
十五年追封則云二十五年當有一誤
宜春王盤烑權庶三子宣德三年封弘治五年薨
傳奠坫(弘治八年襲九年薨)覲鐏(封長子未襲卒以子宸澮襲爵追封)宸澮(弘治)
(十一年襲十三年薨)拱樤(正德二年襲十五年從宸濠反死國除)
新昌王盤炷權庶四子宣德五年封無子國除
信豐王盤㷬權庶五子宣德七年封無子國除
瑞昌王奠墠盤烒庶二子景泰二年加封成化十三年
薨
傳覲鐊(成化十四年襲弘治元年薨)宸㵾(鎮國將軍未襲卒追封王)拱栟(弘治)
(十二年襲正德十五年坐宸濠反死國除)
樂安王奠壘盤烒庶三子景泰二年加封弘治元年薨
傳覲鑉(鎮國將軍未襲卒以子宸湔襲爵追封)宸湔(弘治四年襲嘉靖二十一年薨)
拱欏(嘉靖二十四年襲三十八年薨)多焿(嘉靖四十年襲萬歷間薨)謀□(天啟二年襲封)
石城王奠堵盤烒庶四子景泰二年加封成化二十二
年薨
傳覲鎬(鎮國將軍未襲卒以子宸浮襲爵追封)宸浮(弘治二年襲十二年革爵嘉靖)
(二十四年奏復冠帶無子國除)
弋陽王奠壏盤烒庶五子景泰二年加封天順五年薨
傳覲鍒(成化二年襲弘治十年薨)宸&KR1801;(弘治十七年襲正德九年薨)拱樻(嘉靖)
(二年襲三十年薨)多焜(嘉靖三十三年襲萬歷五年薨無子國除)
鍾陵王覲錐奠培庶三子成化九年封弘治十八年罪
降庶人送鳳陽國除
建安王覲鍊奠培庶四子成化十七年封嘉靖十七年
薨
傳宸潚(嘉靖二十一年襲三十三年薨)拱榐(嘉靖三十六年襲隆慶四年薨)多㸅
(萬歷元年襲二十九年薨)謀壠(萬歷三十一年襲薨年闕)統鐶(萬歷四十五年封長子既而襲)
(封)
岷國傳授世次
岷王楩太祖庶十八子洪武二十四年四月封二十八
年就藩雲南建文元年削籍永樂元年復二十一年遷
武岡州景泰元年薨
(臣)等謹按岷王傳二十四年封國岷州二十八年
以雲南新附宜親王鎮撫改雲南建文時廢徙漳
州洪熙元年徙武岡州以初封之地故稱岷王也
表中失載封岷州事其徙武岡表作永樂二十一
年傳作洪熙元年互異王圻續通考作永樂二年
則更誤矣
傳徽煣(景泰三年由鎮南王襲天順七年薨)音埑(成化元年襲十六年薨)膺鉟
(弘治元年襲十三年薨)彦法(弘治十七年由江陵王襲嘉靖二十三年薨)譽榮(嘉靖二十)
(五年襲三十一年薨)定燿(嘉靖三十四年襲薨年闕)幹跬(初封南充王改封世子未襲卒)企
鉁(封世孫未襲卒)禋洪(天啟二年襲崇禎元年薨無子叔企繼立)企□(崇禎四年由郡王進)
(襲)
江川王徽煝楩庶三子宣德四年封成化五年薨
傳音墊(成化十六年襲嘉靖元年薨)膺鐩(嘉靖三年襲萬歷二十五年薨子孫先卒)
(國除)
廣通王徽煠楩庶四子宣德四年封景泰三年罪降庶
人國除
陽宗王徽焟楩庶五子宣德四年封景泰五年罪降庶
人國除
南渭王音□徽煣庶二子景泰四年封弘治五年薨
傳膺鉙(鎮國將軍未襲卒以子彦濱襲爵追封)彦濱(嘉靖三年襲二十二年薨)譽
橎(嘉靖二十六年襲三十九年薨無子國除)
安昌王膺鋪音埑嫡二子成化二年封十八年薨
傳彦滵(弘治二年襲正德九年薨)譽楖(嘉靖元年襲四十一年薨)定烷(鎮國將軍)
(未襲卒)幹理(隆慶三年封長孫既而襲封薨年闕)企調(萬歷二十七年封曾長孫既而襲封)
充城王膺錕音埑嫡三子成化五年封二十二年罪送
鳳陽無子國除
黎山王膺鉖音埑嫡四子成化六年封弘治十一年薨
傳彦□(弘治十六年襲嘉靖六年薨)譽枚(嘉靖十一年襲三十七年薨)定㷢
(嘉靖四十一年襲萬歷十一年薨)幹□(萬歷四年封長子既而襲封薨年闕)企鍈(萬歷二十)
(一年封長孫)
沙陽王膺鉋音埑嫡五子成化十三年封正德十二年
薨
傳彦濎(正德十四年襲十六年薨無子國除)
唐年王膺錄音埑庶六子成化十三年封嘉靖十八年
薨
傳彦淍(嘉靖二十二年襲四十年薨)譽欒(封長子木襲卒無子國除)
南安王彦泥膺坯庶二子弘治十一年封嘉靖五年罪
降庶人國除
南豐王彦激膺鉟庶三子正德十二年封嘉靖四十年
薨
傳譽棡(隆慶四年襲萬歷十九年薨)定□(封長子未襲卒)幹臺(封長子未襲卒)
企廞(萬歷四十五年封曾長孫既而襲封)
善化王譽桔彦法嫡二子正德九年封嘉靖三十年薨
傳定焌(嘉靖三十三年襲萬歷二年薨)幹&KR1372;(萬歷九年襲薨年闕)企鋀(萬歷十二)
(年封長子既而襲封薨年闕)禋潬(萬歷三十六年封長孫)
建德王譽梴彦法嫡三子正德六年封嘉靖二年薨
傳定□(嘉靖十二年襲萬歷三年薨)幹墡(萬歷三十五年頒冊未受命卒)企□
(隆慶六年封長孫)禋□(萬歷二十二年封曾長孫)
漢川王譽榛彦法嫡五子嘉靖元年封萬歷七年薨
傳定烰(萬歷十九年襲薨無子國除)
遂安王譽□彦法庶七子嘉靖十七年封無子國除
長夀王譽橲彦法庶八子嘉靖十七年封無子國除
綏寧王定光譽榮庶三子嘉靖二十七年封萬歷二十
年薨
傳幹址(萬歷三十五年頒冊未受命卒)企錊(萬歷十七年封長孫)
南漳王定潼譽榮庶六子嘉靖三十二年封無子國除
祁陽定王□譽榮庶七子嘉靖三十一年封旋薨
傳幹蛙(萬歷二年封長子既而襲封)企□(封長孫未襲卒)禋泞(萬歷四十五年)
(封曾長孫既而襲封)
廣濟王定&KR3020;譽榮庶八子嘉靖三十六年封萬歷二十
七年薨
傳幹腫(萬歷三十六年頒冊未受命卒無子國除)
青林王幹垣定燿庶三子嘉靖四十五年封無子國除
常寧王幹坤定燿庶四子萬歷十五年封無子國除
谷王橞太祖庶十九子洪武二十四年四月封二十八
年就藩宣府(傳曰宣府上谷地故曰谷王)成祖即位改封長沙永樂
十五年坐謀逆自焚死國除
韓國傳授世次
韓王松太祖庶二十子洪武二十四年四月封國開原
未就藩水樂五年薨
傳冲&KR2376;(永樂八年襲二十二年就藩改封平涼府正統五年薨)範圯(正統七年由開)
(城王襲九年薨無子)範□(正統十一年由四鄉王進襲景泰元年薨)徵釙(景泰元年由高陵王)
(襲成化五年薨)偕㳘(成化五年由廣安王襲十年薨無子)偕灊(成化十二年由彰化王進襲弘)
(治十四年薨)旭櫏(弘治十七年由渭源王襲嘉靖十三年薨)融燧(嘉靖十五年襲四十四年)
(薨)謨㙉(封世子未襲卒以子朗錡襲爵追封)朗錡(隆慶三年襲萬歷三十四年薨)璟浤
(封世子未襲卒)逵杞(封世子未襲卒)亶塉(萬歷三十九年襲)
襄陵王冲秌松庶二子永樂二年封成化十三年薨
傳範址(成化十七年襲正德元年薨)徵鈐(正德六年襲嘉靖十七年薨)偕浰
(鎮國將軍未襲卒以孫融焚襲爵追封)旭橦(封長孫未襲卒以子融焚襲爵追封)融焚(嘉靖)
(二十二年襲萬歷十年薨)謨墡(萬歷十年襲十一年薨)朗饋(萬歷十五年襲四十五年薨)
璟洗(萬歷三十三年封長子既而襲封)
樂平王冲焚松庶三子永樂二年封成化二十二年薨
傳範場(鎮國將軍未襲卒以子徵錏襲爵追封)徵錏(弘治三年襲嘉靖二十二年薨)
偕渳(嘉靖二十六年襲三十八年薨)旭椻(封長子未襲卒以子融熨襲爵追封)融熨(嘉靖)
(四十一年襲萬歷四年薨)謨□(萬歷十一年襲四十二年薨)朗鎏(萬歷四十五年襲)
臨汾王冲㷒松庶四子封後薨無子國除
襃城王範堮冲&KR2376;庶三子正統二年封成化二十年薨
傳徵鉅(景泰二年襲弘治十二年薨)偕沺(弘治十四年襲正德五年薨)旭欄
(正德十年襲嘉靖十六年薨)融□(嘉靖二十年襲三十一年薨)謨垣(嘉靖四十七年襲萬)
(歷年間無子國除)
通渭王範墅冲&KR2376;庶四子正統十二年封成化五年薨
傳徵銶(成化八年襲弘治十二年薨)偕浢(弘治十五年襲正德五年薨)旭□
(正德七年襲嘉靖十八年薨)融烍(嘉靖二十二年襲三十三年薨)謨埫(嘉靖三十五年襲萬)
(歷二十四年薨)朗鉽(封長子木襲卒無子國除)
平利王範壑冲&KR2376;庶五子封後薨無子國除
漢隂王徵緹範□庶二子封後薨無子取他人子納之
受封事發死國除
高平王偕濼徵釙庶六子成化七年封正德七年薨
傳旭樽(弘治三年襲正德十五年薨)融烇(嘉靖五年襲十五年革爵國除)
西德王偕瀞徵釙庶七子成化八年封正德七年薨
傳旭樅(封長子未襲卒以子融□襲爵追封)融□(嘉靖元年襲萬歷十年薨)謨埴
(萬歷十四年襲二十九年薨)朗□(萬歷三十九年襲薨年闕)璟□(天啟二年襲)
隴西王旭林偕灊嫡三子弘治十三年封無子國除
寧遠王旭栓偕灊嫡四子弘治十三年封正德十一年
薨
傳融煥(嘉靖四年襲萬歷九年薨)謨垙(隆慶二年襲本年薨)朗䥖(萬歷四年襲薨)
(年闕)璟□(萬歷二十三年封長子既而襲封)
長泰王旭横偕灊庶六子弘治十七年封嘉靖十三年
薨
傳融焯(嘉靖十七年襲萬歷九年薨)謨&KR2870;(鎮國將軍未襲卒無子國除)
永福王旭㮖偕灊庶七子弘治十七年封嘉靖二十六
年薨
傳融燓(萬歷十六年襲三十九年以越□革爵國除)
建寧王旭㮁偕灊庶八子弘治十七年封嘉靖十二年
薨
傳融㶷(嘉靖十七年襲三十七年以黽廢)謨堂(萬歷二十四年辨准復爵二十五年)
(襲二十八年薨)朗鏔(萬歷三十二年襲)
長洲王融焌旭櫏庶二子正德十年封隆慶五年薨
傳謨墷(封長子未襲卒以子朗鋎襲爵追封)朗鋎(萬歷二年襲薨年闕)璟□(天啟)
(二年襲)
崑山王融烄旭櫏庶四子嘉靖元年封四十三年薨
傳謨埦(隆慶二年襲萬歷七年薨)朗鏛(萬歷十六年襲二十一年薨無子國除)
長樂王融焞旭櫏庶(闕)子嘉靖十二年封四十三年薨
傳謨㘰(隆慶四年襲萬歷三十五年薨)朗□(封長子未襲卒)璟□(萬歷三十九年)
(襲)
高淳王謨□融燧庶二子嘉靖十九年封四十年薨
傳朗鎔(萬歷三年襲薨年闕)璟浫(萬歷九年封長子既而襲封)逵朴(天啟三年)
(襲)
休寧王謨塨融燧庶三子嘉靖十九年封三十二年薨
傳朗鏐(嘉靖三十七年襲萬歷十四年薨無子國除)
慶陽王謨墊融燧嫡四子嘉靖二十四年封三十八年
薨
傳朗鐱(隆慶四年襲萬歷七年薨無子國除)
通安王謨墆融燧庶六子嘉靖二十七年封萬歷二十
一年薨
傳朗□(萬歷二十四年襲薨年闕)璟淮(萬歷三十五年封長子既而襲封薨)
崇明王璟清朗錡嫡二子隆慶四年封萬歷十一年薨
長吉王璟□朗錡庶三子萬歷二年封二十四年薨
傳逵植(萬歷二十八年襲)
保德王璟□朗錡嫡四子萬歷四年封二十年薨無子
國除
綏平王璟洛朗錡嫡五子萬歷五年封二十年薨無子
國除
咸陽王璟溭朗錡庶六子萬歷十一年封旋薨無子國
除
商邱王璟□朗錡庶七子萬歷十四年封薨無子國除
固原王璟渭朗錡庶八子萬歷二十年封薨無子國除
汶陽王璟□朗錡庶九子萬歷二十三年封薨無子國
除
瀋國傳授世次
瀋王模太祖庶二十一子洪武二十四年四月封永樂
六年就藩潞州後改潞安府宣德六年薨
傳佶焞(宣德七年由武鄉王襲天順元年薨)幼㙾(天順三年襲正德十一年薨)詮
鉦(正德十三年由西陽王襲嘉靖六年薨)勛□(初封福山王未襲薨以從姪允栘襲爵追封)
允榿(未襲卒以再從弟允栘襲爵追封)允栘(嘉靖十年由靈州王進襲二十八年薨)恬
烄(嘉靖三十一年襲萬歷十年薨)珵堯(萬歷十二年襲)效鏞(萬歷十三年封無子)
陵川王佶煃模庶二子永樂二十二年封成化十年薨
傳幼壏(封長子未襲卒以子詮□襲爵追封)銓□(成化十三年襲嘉靖十年薨)勛
瀼(封長子未襲卒以子允果襲爵追封)允果(嘉靖十四年襲三十九年薨)恬燆(隆慶元年)
(襲萬歷二十七年薨)珵墉(萬歷三十年薨)
平遥王佶煟模庶三子永樂二十二年封正統十一年
薨
傳幼□(正統一年襲成化間薨無子國除)
黎城王佶燽模庶四子宣德三年封正統九年薨
傳幼□(正統十二年襲成化十三年薨無子國除)
稷山王佶焆模庶五子宣德三年封正統七年薨
傳幼垬(正統十二年襲天順六年薨)詮鋈(成化五年襲正德九年薨)勛㳋(正德)
(十三年襲嘉靖二十年薨)允柯(嘉靖二十四年襲四十五年薨)恬炠(隆慶四年襲萬歷十四年)
(薨)珵埍(萬歷間襲薨年亦闕)效鈦(天啓二年襲封)
沁水王佶煴模庶六子宣德三年封正統四年薨
傳幼塐(正統十三年襲成化七年薨)詮鐟(成化十二年襲正德元年薨)勛瀶
(正德三年襲十二年薨)允欀(嘉靖元年襲二十一年薨)恬烆(嘉靖二十五年襲四十年薨)
珵階(隆慶元年襲萬歷二十九年薨)效鋞(萬歷三十三年襲封)
沁源王佶㷆模庶八子宣德三年封正統十四年薨
傳幼埼(景泰四年襲成化十一年薨)詮鐘(成化十三年襲正德九年薨)勛湊
(正德十一年襲嘉靖二十一年薨)允楊(封長子未襲卒以子恬煒襲爵追封)恬煒(嘉靖十五)
(年襲萬歷十年薨)珵墀(萬歷十三年襲三十五年薨)效鎍(封長孫萬歷十五年罪廢)效
□(萬歷四十三年襲封)
清源王幼㘧佶焞嫡三子正統十一年封弘治十四年
薨
傳詮鏴(弘治十年襲正德十年薨)勛瀳(正德十一年襲嘉靖三十七年薨)允㭁
(嘉靖四十年襲萬歷八年薨)恬炗(萬歷十一年襲三十九年薨)珵□(萬歷中襲封)
遼山王幼墏佶焞嫡四子正統十二年封弘治十三年
薨
傳詮鉞(弘治十七年襲正德十三年薨)勛澄(嘉靖十年襲萬歷三年薨)允杞(萬歷)
(八年襲四十年薨)恬煇(封長子未襲卒)珵地(萬歷四十年封長孫既而襲封)
内邱王幼□佶焞嫡六子景泰四年封正德十二年薨
傳詮鋷(封長子未襲卒以子勛漴襲爵追封)勛漴(嘉靖元年襲二十二年薨)允柲
(嘉靖二十五年頒冊未受命卒以子恬熙襲爵追封)恬熙(嘉靖三十年襲萬歷十一年薨)珵壎
(萬歷十五年襲薨年闕)效鋰(萬歷十八年封長子既而襲封)迴□(萬歷四十三年封長孫)
廣宗王幼□佶焞嫡七子景泰五年封天順八年薨無
子國除
唐山王幼燆佶焞嫡八子景泰五年封成化十七年薨
傳詮鈹(成化十九年襲弘治四年薨)勛澂(弘治七年襲嘉靖三十九年薨)允楀
(封長子未襲卒)恬熇(隆慶三年襲萬歷二十年薨)珵鄄(萬歷二十三年襲薨年闕)效釲
(萬歷四十年封長子)
永年王幼塨佶焞嫡十子景泰五年封正德三年薨
傳詮&KR2462;(封長子未襲卒以孫允橚襲爵追封)勛浚(封長孫未襲卒以子允橚襲爵追封)
允橚(正德十六年襲嘉靖十二年薨)恬定(嘉靖十七年襲三十七年薨)珵封(嘉靖四十)
(年襲隆慶二年薨)
靈川王詮鉌幼㙾庶二子成化十九年封正德四年薨
傳勛潪(正德八年襲嘉靖三年薨後子允栘嗣瀋封郡爵例不襲)
宜山王詮鏋幼㙾庶三子成化二十一年封嘉靖十六
年薨
傳勛渥(嘉靖二十年襲萬歷十六年薨)允櫆(封長子未襲卒)恬燍(封長孫未襲卒)
珵壅(萬歷二十八年封曾長孫既而襲封)
宿遷王詮鎀幼㙾庶四子弘治三年封嘉靖二十二年
薨
傳勛澤(嘉靖二十六年襲三十二年薨)允柠(封長孫未襲卒)恬煙(嘉靖三十六年)
(襲隆慶六年薨無子國除)
吳江王詮鏗幼㙾庶五子弘治四年封正德七年薨
傳勛淯(嘉靖五年襲萬歷二十五年薨)允栿(封長子未襲卒)恬□(萬歷二十九年)
(襲三十九年薨無子國除)
定陶王詮鑨幼㙾庶六子正德二年封嘉靖三十一年
薨
傳勛澐(封長子未襲卒以子允櫏襲爵追封)允櫏(嘉靖三十四年襲萬歷三十八年薨)
恬䱏(封長子未襲卒)珵㭙(萬歷三十六年封長孫既而襲封)
雲和王詮□幼㙾庶七子正德八年封嘉靖三十六年
薨無子國除
德平王允榳勛潪嫡二子嘉靖三十七年封萬歷十年
薨
傳恬燇(萬歷十三年襲三十二年薨)珵□(萬歷三十六年襲薨年闕)效鋾(萬歷)
(四十四年封長子既而襲封)
鎮康王恬焯允栘嫡一子嘉靖三十一年封萬歷八年
薨無子國除
安慶王恬爖允栘嫡七子嘉靖三十一年封萬歷二十
二年薨
傳珵坦(萬歷三十五年襲薨年闕)
保定王珵坦恬烄嫡二子嘉靖三十八年封萬歷二十
八年薨
傳效鑍(萬歷三十三年襲薨)
德化王珵㙨恬烄庶三子隆慶六年封萬歷二十七年
薨無子國除
靈夀王珵塏恬烄庶五子萬歷二十二年封二十八年
薨無子國除
六合王珵埏恬烄庶六子萬歷二十二年封
(臣)等謹按恬烄子珵堯之襲封瀋王在萬歷時其
弟六人封郡王者二餘例不得封朝廷以珵堯恭
慎故皆封其弟為郡王而不與禄互見帝系考
安王楹太祖庶二十二子洪武二十四年四月封永樂
六年就藩平涼府十五年薨無子國除
(臣)等謹按安王就藩平涼無子國除後韓王冲&KR2376;
改封平涼就安王邸以居
唐國傳授世次
唐王桱太祖庶二十三子洪武二十四年四月封永樂
六年就藩南陽府十三年薨
傳瓊烴(永樂十九年襲宣德元年薨無子)瓊坦(宣德三年襲成化十一年薨)芝
坵(成化十三年由舞陽王襲二十一年薨)彌鍗(成化二十三年由潁昌王襲嘉靖二年薨子殀)
(姪宇温嗣)宇温(嘉靖四年由文成王進襲三十九年薨)宙栐(嘉靖四十一年襲四十三年薨)
碩熿(隆慶五年襲崇禎五年薨)器墭(封世子未襲被讒卒後追封)聿鍵(崇禎五年襲九)
(年降為庶人)聿&KR2045;(聿鍵立封為唐王)
新野王瓊煒桱庶二子宣德三年封正統元年薨
傳芝城(正統九年襲成化十一年薨)彌鎬(成化十四年襲弘治十一年薨)宇滬
(弘治十二年襲嘉靖三十二年薨)宙□(嘉靖三十五年襲隆慶六年薨長子碩煜未襲卒)碩
燦(萬歷六年襲薨年闕)器垌(萬歷四十二年以其父碩燦弟冒兄爵照世次降封輔國將軍)器
□(萬歷四十六年器垌革襲器□請嗣郡爵例以奉國將軍奉祀國除)
三城王芝垝瓊炟庶三子成化七年封正德六年薨無
子國除
新城王芝坦瓊炟庶四子成化九年封弘治十三年以
罪革爵正德十年卒無子國除
承休王芝垠瓊炟庶五子成化七年封二十年革爵弘
治七年復正德十五年薨
傳彌銀(嘉靖二年襲二十一年薨)宇淵(嘉靖二十四年襲萬歷十四年薨)宙枝
(封長子未襲卒以子碩鰾襲爵追封)碩鰾(萬歷十八年襲)
蕩隂王芝𤬪瓊炟庶(闕)子成化九年封正德十六年薨
傳彌鍔(嘉靖三年襲三十五年薨)宇澄(封長子未襲卒以子宙棨襲爵追封)宙棨
(嘉靖三十八年襲萬歷十九年薨無子國除)
浙陽王彌鏟芝址庶一子成化十五年封正德六年薨
無子國除
文城王彌鉗芝址庶三子成化十五年封正德十一年
薨後子宇温嗣唐爵例不襲
郾城王彌鈱芝址庶四子成化二十一年封嘉靖三十
一年薨
傳宇清(封長子未襲卒以子宙桃襲爵追封)宙桃(嘉靖三十五年襲三十七年薨無子)
(國除)
衞輝王彌銄芝址庶五子成化二十一年封嘉靖二十
六年薨
傳宇漳(嘉靖二十九年襲四十一年薨)宙桐(鎮國將軍未襲卒以子碩煥襲爵追封)
碩煥(嘉靖四十三年襲四十五年薨無子國除)
福山王器塽碩熿庶五子萬歷二十五年封旋薨
清源王器埏碩熿庶六子萬歷二十五年封二十六年
薨無子國除
安陽王器埈碩熿庶七子萬歷二十七年封旋薨
寶慶王器增碩熿庶八子萬歷三十一年封旋薨
永樂王器培碩熿庶九子萬歷二十七年封三十八年
薨無子國除
永夀王器圻碩熿庶十子萬歷三十七年封旋薨
德安王器䵺碩熿庶十一子萬歷二十四年封
郢王棟太祖庶二十四子洪武二十四年四月封永樂
六年就藩安陸州十二年薨無子國除
郢王傳曰宣德四年以郢故邸封梁王瞻垍移郢
宮人居南京
伊國傳授世次
伊王㰘太祖庶二十五子洪武二十四年四月封水樂
六年就藩河南府十二年薨
傳顒炴(永樂二十一年襲天順六年薨)勉堡(洛陽王未襲卒以子諟釠襲爵追封)諟
釠(成化二年襲十一年薨無子)諟鋢(成化十三年由郟城王進襲正德三年薨)訏淵(正德)
(六年襲嘉靖五年薨無子)訏淳(嘉靖六年由濟源王進襲二十一年薨)典楧(嘉靖二十三年)
(襲四十三年罪廢國除)
(臣)等謹按表載伊王建文三年封考太祖本紀一
十四年四月有封㰘伊王之文而建文本紀中並
無此事應是表中誤書
光陽王勉坍顒炴庶二子成化四年封正德七年薨無
子國除
方城王諟□勉堡庶二子成化四年封二十一年薨
傳訏注(弘治二年襲嘉靖三年薨)典榕(封長子未襲卒以子褒熇襲爵追封)裦熇
(嘉靖九年襲三十六年薨)珂璠(嘉靖四十年襲萬歷二十三年薨)采鋂(萬歷二十六年襲薨)
(年闕)鳳□(萬歷四十四年封長子既而襲封)
西鄂王諟欽勉堡庶三子成化四年封十五年薨
傳訏漈(弘治元年襲正德七年薨無子國除)
萬安王典櫍訏淳庶二子嘉靖七年封隆慶四年薨
傳襃□(萬歷二年襲二十六年薨)珂佳(萬歷二十九年襲以就府營福藩别城永寧尋)
(薨)采□(襲封年闕)
安樂王襃㸅典楧庶五子嘉靖二十九年封三十二年
革爵四十三年卒無子國除
靖江王傳授世次
靖江王守謙太祖嫡兄南昌王興隆子文正之嫡一子
於太祖為姪孫洪武三年四月封九年就藩桂林府尋
廢為庶人七年復爵使居雲南還鳳陽後召錮京師二
十五年卒
史料後集曰高祖念皇姪文正終不忍忘故其子
守謙雖封郡王冠止七旒禄止二千石而特設内
外承奉長史等官宮城莊田宗社之類皆與親王
等
傳贊儀(建文二年襲永樂六年薨)佐敬(永樂九年襲成化五年薨)相承(封長子未)
(襲卒以子規裕襲爵追封)規裕(成化七年襲弘治二年薨)約麒(弘治三年襲正德十一年薨)
經扶(正德十三年襲嘉靖四年薨)邦薴(嘉靖六年襲隆慶六年薨)任昌(萬歷五年襲十)
(年薨)履燾(萬歷十三年襲二十年薨無子叔任晟立)任晟(萬歷二十年以輔國將軍進襲三十)
(八年薨)履祐(萬歷四十年襲薨年闕)亨嘉(崇禎中襲)
惠帝建文初封弟允通為吳王允熞為衡王允熙為徐
王皆懿文太子子(又有虞王英雄係追封故不列)
吳王允熥懿文太子嫡三子建文元年二月封未就藩
成祖入京降封廣澤王居漳州其年九月廢為庶人國
除水樂十三年卒
衡王允熞懿文太子庶四子建文元年二月封未就藩
成祖降封懷恩王居建昌旋廢為庶人國除
徐王允熙懿文太子庶五子建文元年封未就藩成祖
降封敷惠王永樂二年改封歐寧王奉懿文太子祀四
年卒無子國除
成祖四子仁宗外高爔未封其得封者二王曰漢王高
煦趙王高燧
漢王高煦成祖嫡二子洪武二十八年封高陽王永樂
二年進封十五年就藩樂安州宣德元年八月反削爵
錮西内焚死國除
漢王傳曰高煦初封雲南不肯行從成祖北征力
請并其子歸南京永樂十三年改封青州又不欲
行成祖賜勅諭之遷延自如十五年乃徙封樂安
州趣即日行至宣德元年八月高煦反議遣陽武
侯薛禄將兵往討大學士楊榮勸帝親征從之高
煦懼大軍駐東安壁其四門城中人多欲執獻高
煦者煦大懼遣人詣行幄願假今夕訣妻子即出
歸罪帝許之遂從間道出見帝廢其父子為庶人
趙國傳授世次
趙王高燧成祖嫡三子永樂二年封洪熙元年就藩彰
德府宣德六年薨
傳瞻塙(宣德七年由安陽王襲景泰五年薨)祁鎡(景泰六年襲天順四年薨)見灂
(成化元年襲弘治十五年薨)祐棌(弘治十六年由清流王襲正德十三年薨)厚煜(正德十六)
(年襲嘉靖三十九年薨)載培(封獲嘉王未襲薨以孫常清襲爵追封)翊錙(封世孫未襲卒)
(以子常清襲爵追封)常清(嘉靖四十四年襲萬歷四十二年薨)由松(封世子未襲卒無子)慈
□(由桂嫡一子萬歷四十五年嗣封)
臨漳王祁鋆瞻塙嫡二子正統九年封二十一年薨
傳見淔(成化二十三年襲正德十一年薨)祐杙(鎮國將軍先卒以子厚炣襲爵追封)
厚炣(正德十六年襲嘉靖八年薨)載□(嘉靖十七年襲萬歷十八年薨)翊鎙(萬歷二十)
(一年襲薨年闕)常海(天啟二年襲)
湯隂王祁□瞻塙嫡三子正統九年封成化二十一年
薨
傳見準(成化二十一年襲弘治六年以罪賜死國除)
襄邑王祁鋥曕塙嫡四子正統九年封成化元年薨
傳見滃(成化四年襲十二年薨無子)見沂(成化十三年襲弘治六年薨)祐櫸
(弘治七年襲正統十一年薨)厚燔(嘉靖三十八年襲萬歷十一年薨子翊釤擅婚例不准襲國除)
洛川王祁鋹瞻塙嫡五子正統十年封成化十九年薨
傳見渥(成化二十年襲正德十二年薨)祐架(嘉靖元年襲十九年薨)厚焀(封長)
(子未襲卒以子載墝襲爵追封)載墝(嘉靖二十三年襲三十三年薨)翊鏴(嘉靖三十八年襲四)
(十四年薨)常渲(萬歷九年襲三十二年薨)由䂰(萬歷三十六年襲薨年闕)慈□(天啟三年)
(襲薨)
南樂王祁鉷瞻塙嫡七子天順元年封弘治十六年薨
傳見瀾(正德十一年襲嘉靖元年薨)祐檟(嘉靖四年襲十八年薨)厚□(嘉靖)
(二十二年襲萬歷八年薨)載墲(萬歷十二年襲十三年薨)翊□(萬歷十六年襲薨年闕)常
汰(萬歷三十年封長子既而襲封)
平鄉王祁鏓瞻塙庶八子天順元年封成化十二年薨
傳見洸(弘治元年襲嘉靖七年薨)祐楸(鎮國將軍未襲卒以子厚燝襲爵追封)厚
燝(嘉靖十二年襲萬歷四年薨)載坋(萬歷四年襲十一年罪革半禄子孫降封國除)
汝源王見淇祁鎡庶二子成化三年封嘉靖八年薨
傳祐桐(封長子未襲卒以子厚焆襲爵追封)厚焆(嘉靖十年襲二十八年薨)載□
(未襲卒無子國除)
昆陽王見洽祁鎡庶三子成化三年封正德元年薨無
子國除
廣安王祐枳見灂庶五子弘治五年封十五年薨
傳厚熽(正德十年襲嘉靖三十五年薨)載堂(嘉靖三十八年襲隆慶五年薨)翊鎀
(萬歷二年襲三十四年薨)
江寧王厚煉祐棌庶三子正德十六年封嘉靖四十一
年薨
傳載墣(嘉靖四十四年襲萬歷九年薨)翊□(萬歷十二年襲二十八年薨無子國除)
光山王厚煇祐棌庶四子嘉靖二年封三十年薨一子
殀國除
秀水王厚炯祐棌庶六子嘉靖九年封十九年薨一子
殀國除
成臯王載垸厚煜庶四子嘉靖十九年封萬歷十二年
薨
傳翊錝(鎮國將軍未襲卒以子常㳛襲爵追封)常㳛(萬歷十五年襲薨年闕)由
朴(萬歷二十九年封長子既而襲封)
夀光王由桂常清庶七子萬歷二十七年封三十六年
薨子慈□嗣趙封
按表云郡爵例不襲封蓋以既嗣趙封則夀光之
郡爵例不得襲也
仁宗十子宣宗外瞻垠止封郡王未進親王其得封親
王者八人曰鄭王瞻埈越王瞻墉襄王瞻墡荆王瞻堈
淮王瞻墺滕王瞻塏梁王瞻垍衞王瞻埏
(臣)等謹按鄭王越王等八人王圻續通考皆作成
祖子誤甚
鄭國傳授世次
鄭王瞻埈仁宗庶二子永樂二十二年封宣德四年就
藩鳳翔府正統九年移懷慶府成化二年薨
傳祁鍈(成化四年襲弘治八年薨)見滋(封世子未襲卒以子祐衿襲爵追封)祐枔
(弘治十四年襲正德二年薨無子從弟祐檡立)祐檡(正德四年由東垣王進襲十六年薨)厚烷
(嘉靖六年襲二十九年削爵隆慶元年復萬歷十九年薨)載堉(萬歷三十三年讓爵載璽奏准其子)
(孫仍封東垣王以接見[泳-永+貢]之統)載璽(盟津王見濍曾孫厚烷再從侄以載堉讓爵萬歷三十四年進)
(襲薨年闕)翊鐘(萬歷三十五年襲崇禎十三年以罪賜死國除)
(臣)等謹按祁鍈之世子見滋先卒故以孫祐枔嗣
祐枔薨無子倫序宜以盟津王見濍之子祐墡襲
因見濍已前有罪革為庶人其子不得襲爵故以
東垣王見[泳-永+貢]之子祐檡襲祐檡薨子厚烷襲而祐
橏求復郡爵怨厚烷不為奏遂乘世宗怒(時厚烷以土木)
(神仙為諫故帝怒)摭拾其罪以叛逆告削爵錮之鳳陽及
復爵而薨以厚烷之子載堉固讓乃以祐橏孫載
璽襲爵而今載堉與其子翊錫以世子世孫禄終
其身子孫仍封東垣王
新平王祁銳瞻埈嫡二子正統七年封景泰七年薨無
子國除
涇陽王祁銑瞻埈庶三子正統八年封弘治元年薨
傳見溢(弘治四年襲八年革爵十六年卒無子國除)
朝邑王祁鎔瞻埈嫡四子正統八年封成化二十二年
薨無子國除
盟津王見濍祁鍈庶三子成化十年封二十年罪降庶
人子孫俱庶人其曾孫載璽以載堉讓進襲鄭爵
東垣王見[泳-永+貢]祁鍈庶四子成化十年封
傳祐檡(鄭嗣進封見前)厚炯(正德十二年襲嘉靖三十八年薨)載墽(嘉靖四十)
(二年襲萬歷十一年薨)翊鎧(萬歷中襲薨年亦闕)常□(萬歷三十七年襲四十二年薨)由
彬(萬歷四十六年襲崇禎八年薨以載堉之孫常潔襲封)常潔(載堉孫萬歷中詔仍封東垣崇)
(禎八年值由彬死遂以輔國將軍進襲)
河陽王見潙祁鍈庶五子成化十二年封十五年薨無
子國除
信陽王見泿祁鍈庶七子成化十七年封明年薨無子
國除
宜章王見汌祁鍈庶八子弘治元年封十一年薨無子
國除
繁昌王見□祁鍈庶九子弘治元年封嘉靖十二年薨
傳祐㭶(嘉靖十六年襲隆慶六年薨)厚□(萬歷十二年襲二十七年薨)載墱
(萬歷二十四年襲)
廬江王見湳祁鍈庶十子弘治三年封嘉靖十六年薨
傳祐㭿(嘉靖二十二年襲四十三年薨)厚灮(萬歷二年襲薨年闕)載禋(萬歷中襲)
(薨年亦闕)
丹陽王見淕祁鍈庶十一子弘治四年封正德十一年
薨無子國除
真邱王見渻祁鍈庶十二子弘治十年封正德十二年
薨無子國除
德慶王載堼厚烷庶二子嘉靖三十年封萬歷十六年
薨
傳翊□(萬歷中襲薨年闕無子國除)
崇德王載陞厚烷庶四子隆慶一年封五年薨無子國
除
越王瞻墉仁宗嫡三子永樂二十二年封建邸衢州府
未就藩正統四年薨無子國除
静樂王瞻垠仁宗嫡四子初封静樂王永樂十九年薨
(仁宗時追封蘄王)無後
襄國傳授世次
襄王瞻墡仁宗嫡五子永樂二十二年封宣德四年就
藩長沙府正統元年移襄陽府成化十四年薨
傳祁墉(成化十五年襲弘治元年薨)見淑(弘治二年襲三年薨)祐材(弘治四年)
(襲十七年薨無子)祐櫍(正德三年由光化王進襲嘉靖二十九年薨無子從姪厚熲嗣)厚熲
(嘉靖三十一年由陽山王進襲四十五年薨)載堯(隆慶三年由安福王襲萬歷二十三年薨)翊
銘(萬歷二十九年襲崇禎十四年張憲忠陷襄陽遇害)常澄(崇禎十七年由福清王進襲)
寧鄉王祁鐄瞻墡嫡二子正統八年封成化七年薨無
嗣國除
棗陽王祁鉦瞻墡庶三子正統八年封成化十二年薨
傳見沔(成化十六年襲弘治六年薨)祐楒(弘治十六年襲嘉靖四年革爵十八年復)
(三十四年薨)厚爥(嘉靖四十年襲萬歷二十一年薨)載□(封長子未襲卒以子翊鋙襲爵)
(追封)翊鋙(萬歷二十六年襲二十九年未婚薨國除)
陽山王見淓祁鏞庶二子成化十六年封正德十一年
薨
傳祐褐(嘉靖元年襲十四年薨後子厚熲嗣襄封郡爵例不襲)
鎮寧王見瀷祁鏞庶三子弘治四年封嘉靖元年薨
傳祐檽(嘉靖五年襲萬歷四年薨)厚□(萬歷九年襲二十三年薨)載埢(萬歷中襲)
(薨年亦闕無子國除)
鄖城王載䵺厚熲庶二子嘉靖四十四年封隆慶王隆
慶三年以同朝廷年號改封尋薨
傳翊鈴(封長子天啟六年襲)
永城王載圻厚熲庶三子嘉靖四十四年封萬歷四年
薨無子國除
蘭陽王翊鎬載堯庶二子萬歷三十一年封
貴陽王常法翊銘庶三子受封崇禎十四年賊張憲忠
陷襄陽與襄王同遇害
進賢王常洤翊銘庶四子受封
荆國傳授世次
荆王瞻堈仁宗庶六子永樂二十二年封初就藩建昌
正統十年移蘄州景泰四年薨
傳祁鎬(景泰六年襲天順五年薨)見潚(天順八年襲弘治五年坐不法降為庶人姪祐)
(橺立)祐橺(弘治七年由都梁王進襲十七年薨)厚烇(正德二年襲嘉靖三十二年薨)載墭
(初封永定王未襲卒以子翊鉅襲爵追封)翊鉅(嘉靖三十四年襲隆慶四年薨)常□(萬歷三年)
(由泰寧王襲四年薨無子)常泴(萬歷七年由安城王進襲二十五年薨)由樊(萬歷三十八年)
(襲天啟二年薨)慈煙(天啟六年襲)
都昌王祁鑑瞻堈嫡二子正統八年封成化十三年薨
傳見潭(成化十六年襲十九年薨)祐㮧(弘治九年襲十一年薨)厚熙(正統五年)
(襲嘉靖八年薨)載塎(嘉靖中襲薨年亦闕)翊鏵(封長子先卒無嗣國除)
都梁王見溥祁鎬嫡二子成化二年封子祐橺襲荆封
郡爵不襲
樊山王見澋祁鎬庶三子成化三年封正德元年薨
傳祐構(正德四年襲嘉靖七年薨)厚焌(嘉靖十一年襲三十年薨)載坅(嘉靖三十)
(六年襲萬歷二十五年薨)翊□(萬歷二十八年襲薨年闕)常滄(萬歷三十三年封長子既而襲)
(封)
富順王厚焜祐橺庶二子正德九年封萬歷四年薨
傳載垬(萬歷十年襲十二年薨)翊鍉(萬歷十六年襲薨年闕)常湢(天啟三年)
(襲薨年闕)由檽(萬歷三十四年封長孫)
永新王厚熿祐橺庶三子正德十一年封嘉靖三十七
年薨
傳載壕(嘉靖四十一年襲萬歷十一年薨)翊鍵(封長子未襲卒)常渭(萬歷十六)
(年襲薨年闕)由澐(萬歷三十四年封長子既而襲封)
德安王翊鐯載墭嫡二子嘉靖三十六年封萬歷中薨
傳常濡(萬歷三十年襲)
淮國傳授世次
淮王瞻墺仁宗庶七子永樂二十二年封宣德四年就
藩韶州府正統元年移饒州府十一年薨
傳祁銓(正統十三年襲弘治十五年薨)見濓(封世子未襲卒無子姪祐棨嗣)祐棨
(弘治十八年襲嘉靖三年薨無子)祐楑(嘉靖四年由鎮國將軍進襲十六年薨)厚燾(嘉靖)
(十八年襲四十二年薨)載坮(嘉靖四十五年襲萬歷五年薨一子封郡王未襲卒)載堅(萬歷)
(八年由建昌王進襲二十三年薨)翊鉅(萬歷二十六年襲薨年闕)常清(萬歷四十四年襲)
鄱陽王祁鑌瞻墺庶二子正統九年封十三年薨無子
國除
永豐王祁銊瞻墺庶三子正統九年封成化十一年薨
傳見淨(成化十三年襲弘治三年薨)祐梱(弘治八年襲嘉靖二十二年薨)厚炢
(嘉靖二十五年襲四十一年薨)載址(封長子未襲卒)翊鈠(萬歷三年襲十五年薨)常&KR1934;
(萬歷二十六年襲薨年闕)由桐(萬歷三十五年封長子既而襲封)
清江王見澱祁銓嫡二子成化二十二年封子祐棨嗣
淮封郡爵不襲
南康王見湁祁銓嫡三子弘治二年封嘉靖二十四年
薨
傳祐柌(鎮國將軍未襲卒以子厚㷫襲爵追封)厚㷫(嘉靖三十二年襲萬歷二十四)
(年薨)載□(萬歷二十八年襲薨年闕)翊䤩(萬歷三十一年封長子既而襲封)
德興王見㴫祁銓庶四子弘治三年封正德十年薨
傳祐槤(正德十六年襲嘉靖二十六年薨)厚□(嘉靖三十年襲萬歷十八年薨)載
堢(萬歷二十一年襲薨年闕)翊鍊(天啟二年襲)
順昌王見漽祁銓嫡六子弘治九年封嘉靖二十二年
薨
傳祐樅(嘉靖二十五年襲四十五年薨)厚熍(萬歷三年襲十八年薨)載圭(萬歷)
(三十五年薨)
崇安王見洵祁銓庶七子弘治九年封嘉靖三年薨
傳祐榦(嘉靖六年襲二十一年薨子殀國除)
高安王厚炅祐揆嫡二子嘉靖十九年封四十五年薨
傳載堾(隆慶四年襲萬歷十五年薨)翊鋏(萬歷十八年襲薨年闕)常淇(萬歷)
(三十四年封長子既而襲封)
上堯王厚爚祐楑庶三子嘉靖十九年封萬歷十七年
薨
傳載塙(萬歷二十年襲薨年闕)翊□(萬歷三十五年封長子既而襲封)
吉安王厚□祐楑庶四子嘉靖二十二年封四十二年
薨
傳載堁(萬歷二十年襲薨年闕)翊□(萬歷四十三年封長子既而襲封)
廣信王厚□祐楑庶五子嘉靖二十二年封萬歷五年
薨
傳載堡(萬歷三十五年襲四十三年薨無子國除)
嘉靖王厚爖祐楑庶七子嘉靖二十五年封萬歷三年
薨子載垌係擅婚之子降封輔國將軍爵除
紹興王厚爀祐楑嫡八子嘉靖二十五年封萬歷二十
一年薨
傳載封(封長子未襲卒)翊銓(萬歷三十年襲四十一年薨無子國除)
金華王載塨厚燾庶三子嘉靖三十九年封旋薨
傳翊銪(萬歷三十七年襲薨年闕)常㵑(萬歷三十九年封長子既而襲封)
華容王載域厚燾庶四子嘉靖三十三年封隆慶元年
薨無嗣國除
榮昌王翊鏡載堅庶(闕)子萬歷元年封八年薨無嗣國
除
滕王瞻塏仁宗庶八子永樂二十二年封建藩雲南未
之國仁宗洪熙元年薨無嗣國除
梁王瞻垍仁宗庶九子永樂二十二年封宣德四年就
藩安陸州(故郢邸也)正統六年薨無子國除
衞王瞻埏仁宗庶十子永樂二十二年封建藩懷慶府
未就藩正統二年薨無子國除
英宗九子憲宗外庶三子見湜未封殤其得封者七王
曰德王見潾許王見淳秀王見澍崇王見澤吉王見浚
忻王見治徽王見沛
德國傳授世次
德王見潾英宗庶二子景泰三年封榮王天順元年封
德王初國德州改濟南府成化三年就藩正德十二年
薨
傳祐榕(正德十六年襲嘉靖十八年薨)厚燉(封世子未襲卒以子載墱襲爵追封)載
墱(嘉靖二十年襲萬歷二年薨)翊錧(萬歷五年襲十六年薨)常□(萬歷十九年襲崇禎)
(五年薨)由□(封世子未襲卒)由樞(崇禎中由郡王進襲)
泰安王祐樬見潾庶一子成化十六年封嘉靖十三年
薨
傳厚燌(嘉靖十六年襲二十五年薨)載□(嘉靖三十八年襲三十九年薨無子國除)
濟寧王祐樳見潾庶三子成化十七年封正德七年薨
子殀國除
歴城王厚㸅祐榕庶三子嘉靖二年封七年薨無子國
除
臨朐王厚燨祐榕庶七子嘉靖十五年封二十三年薨
傳載堠(嘉靖三十六年襲四十三年薨)翊鈝(隆慶六年襲萬歷三十七年薨)常湸
(萬歷三十三年封長子既而襲封)
高唐王厚&KR3260;祐榕庶八子嘉靖二十二年封二十六年
薨無嗣國除
臨清王載塐厚燉庶三子嘉靖二十二年封萬歷二年
薨
傳翊鋑(萬歷五年襲三十年薨)常瀝(萬歷三十八年襲)
寧海王載㘧厚燉嫡四子嘉靖二十二年封隆慶二年
薨
傳翊鐸(萬歷二年襲四十五年薨)常沺(天啟元年襲)
堂邑王翊鐖載墱庶二子嘉靖三十八年封萬歷十六
年薨無嗣國除
利津王翊鑠載墱庶三子嘉靖三十八年封萬歷十年
薨
傳常滽(封長子未襲卒無子國除)
安陵王常□翊錧嫡二子萬歷十年封四十年薨無嗣
國除
紀城王常澍翊錧嫡三子萬歷十年封旋薨
傳由棌(萬歷三十七年襲)
嘉祥王常注翊錧嫡四子萬歷十年封
清平王常濊翊錧嫡五子萬歷十一年封三十九年薨
傳由喿(萬歷四十三年襲)
永平王由楙常□庶八子萬歷四十二年封旋薨無嗣
國除
寧陽王由椅常□庶九子萬歷四十五年封
許王見淳英宗庶四子景泰三年封未就藩明年薨國
除
秀王見澍英宗庶五子天順元年封成化六年就藩汝
寧府八年薨無子國除
崇國傳授世次
崇王見澤英宗嫡六子天順元年封成化十年就藩汝
寧府(故秀邸也)弘治十八年薨
傳祐㰂(正德三年襲六年薨)厚燿(正德九年襲嘉靖十六年薨)載境(嘉靖十八)
(年襲三十六年薨)翊&KR2462;(嘉靖三十七年襲萬歷三十八年薨)常&KR2027;(封世子未襲薨無子)常
□(封世子未襲薨)由樻(萬歷四十年襲)
瑞安王祐垣見澤庶二子成化二十一年封嘉靖十五
年薨
傳厚熛(封長子未襲卒以子載填襲爵追封)載填(嘉靖十八年襲二十七年薨無子國)
(除)
慶元王祐椐見澤庶三子弘治七年封嘉靖二十五年
薨
傳厚燉(封長子未襲卒以子載圿襲爵追封)載圿(嘉靖二十八年襲二十九年薨無子)
(國除)
懷安王厚熑祐樒嫡二子正德十一年封萬歷六年薨
傳載垌(萬歷十一年襲三十一年薨)翊鑕(萬歷三十四年襲薨年闕)常㶄(封長)
(子未襲卒)由札(天啟元年襲)
歸德王載壃厚燿庶五子嘉靖二十八年封萬歷十八
年薨無嗣國除
吉國傳授世次
吉王見浚英宗庶七子天順元年封成化十三年就藩
長沙府嘉靖六年薨
傳祐枎(由常山王封世子未襲薨以子厚煟襲爵追封)厚焨(嘉靖八年襲十八年薨)
載均(嘉靖十九年由光化王襲四十年薨)翊鎮(嘉靖四十二年襲隆慶四年薨無子)翊鑾
(隆慶六年由龍陽王進襲萬歷四十六年薨)常淳(封世子未襲卒)由棟(天啟元年襲崇禎元)
(年薨)慈煃(崇禎十二年襲)
長沙王翊鋌載均庶三子嘉靖三十六年封
傳常淠(天啟元年襲)
榖成王翊鉉載均庶四子嘉靖三十八年封萬歷二十
年薨
傳常灆(萬歷二十四年襲)
德化王常汶翊鑾嫡二子萬歷二十四年以鎮國將軍
加封
福清王常□翊鑾嫡三子萬歷二十四年以鎮國將軍
加封
忻王見治英宗庶八子成化二年封未就藩八年薨無
嗣國除
徽王傳授世次
徽王見沛英宗庶九子成化二年封十七年就藩鈞州
正德元年薨
傳祐檯(正德三年由興化王襲嘉靖四年薨)厚爝(嘉靖五年由安邑王襲二十九年薨)
載埨(嘉靖三十年由浦城王襲三十五年罪降庶人國除)
太和王祐檖見沛庶二子弘治五年封嘉靖十五年薨
傳厚炬(嘉靖十九年襲萬歷六年薨)載□(萬歷十五年襲三十六年薨)翊釨
(萬歷三十九年襲)
遂昌王祐樌見沛庶三子弘治十二年封嘉靖三十年
薨
傳厚□(封長子未襲卒)載垿(嘉靖三十八年襲四十三年薨無子國除)
景寧王祐椀見沛庶四子弘治十二年封嘉靖十五年
薨
傳厚焮(嘉靖十九年襲三十四年薨)載墋(嘉靖三十八年襲隆慶三年罪降庶人國)
(除)
建德王祐槿見沛庶五子正德元年封嘉靖十四年薨
傳厚&KR2044;(嘉靖十九年襲隆慶六年薨)載塨(萬歷四年襲二十四年薨)翊鋐(萬歷)
(二十七年襲四十三年薨)常澐(萬歷四十六年襲)
陽城王祐櫟見沛庶六子正德六年封嘉靖三十八年
薨
傳厚爦(嘉靖四十二年襲萬歷三年薨)載坒(萬歷三十七年由鎮國將軍進襲薨年闕)
翊□(萬歷四十四年封長子既而襲封)
嘉定王厚焃祐檯庶二子(厚燦□庶四子此應是表中訛二為四)正德十
六年封嘉靖三十三年薨
傳載㙐(嘉靖三十八年襲萬歷二年薨)
新昌王厚燇祐檯庶三子嘉靖元年封隆慶五年薨
傳載墇(萬歷中襲薨年亦闕)
慶雲王厚燦祐檯庶四子嘉靖七年封十五年薨
傳載壂(嘉靖二十六年襲三十七年薨)
隆平王厚焴祐檯庶五子嘉靖七年封九年薨無嗣國
除
伍城王載埻厚爝庶一子嘉靖十一年封二十一年薨
無嗣國除
太康王載垙厚爝庶三子嘉靖十七年封萬歷十二年
薨
陽夏王載&KR2003;厚爝庶四子嘉靖十七年封萬歷二十一
年薨
德平王載墂厚爝庶五子嘉靖十九年封萬歷三十八
年薨
傳翊鐇(萬歷三十五年封長子既而襲封)
榮陽王載階厚爝庶六子嘉靖十九年封萬歷十五年
薨
傳翊鉻(萬歷二十年襲三十年薨)常浵(萬歷三十四年襲)
懷慶王載□厚爝庶七子嘉靖三十二年封萬歷元年
薨
咸平王載塔厚爝庶八子嘉靖三十二年封萬歷三十
三年薨
傳翊□(封長子未襲卒)常漦(萬歷三十六年襲)
延津王載塤厚爝庶九子嘉靖三十三年封萬歷七年
薨
傳翊錚(萬歷二十七年襲薨年闕)常湌(萬歷四十三年封長子既而襲封)
孟津王載□厚爝庶十子嘉靖四十年封萬歷三十七
年薨
傳翊□(萬歷四十年襲)
上蔡王載□厚爝庶十一子嘉靖四十年封萬歷三十
三年薨
傳翊□(萬歷三十五年襲三十八年薨)常□(萬歷四十一年襲)
安陽王翊錡載埨庶一子嘉靖中封三十五年以父載
埨有罪降庶人國除
萬善王翊鈁載埨庶二子嘉靖中封三十五年以父載
埨有罪降庶人國除
憲宗十四子孝宗外及他皇子俱未名殤其得封者十
王曰興王祐杬岐王祐棆益王祐檳衡王祐楎雍王祐
橒夀王祐榰汝王祐梈涇王祐橓榮王祐樞申王祐楷
興王祐杬憲宗庶四子成化二十三年封弘治七年就
藩安陸州正德十四年薨後其子世宗入嗣大統追尊
為帝(詳帝系考)
岐王祐棆憲宗嫡五子成化二十三年封弘治八年就
藩德安府十四年薨無子國除
益王傳授世次
益王祐檳憲宗庶六子成化二十三年封弘治八年薨
藩建昌府(故荆邸也)
傳厚□(嘉靖二十年襲三十五年薨無子)厚炫(嘉靖三十六年由崇仁王進襲萬歷)
(五年薨)載增(崇仁王未襲卒以子翊鈏襲爵追封)翊鈏(萬歷八年襲三十一年薨)常□
(萬歷三十三年襲四十三年卒)由本(萬歷四十五年由嘉善王襲封)
金谿王厚煌祐檳庶三子正德十二年封嘉靖三十九
年薨
傳載㙾(嘉靖三十三年襲三十九年薨)翊鑠(隆慶五年襲萬歷十六年薨)常湁
(萬歷十九年襲薨年闕)由檑(天啟元年襲)
玉山王厚㷷祐檳庶四子正德十三年封嘉靖三十一
年薨無子國除
東安王載□厚炫嫡二子嘉靖三十八年封萬歷三十
九年薨
傳翊鏃(封長子未襲卒)常溰(萬歷四十三年襲)
舒城王載&KR2472;厚炫嫡三子嘉靖三十八年封萬歷六年
薨
傳翊銀(萬歷九年襲十一年薨)常泔(萬歷十四年襲二十八年薨)由權(萬歷)
(四十三年襲)
阜平王載㙫厚炫嫡四子嘉靖三十八年封萬歷十年
薨
傳翊鋌(萬歷十三年襲薨年闕)常□(萬歷十八年封長子既而襲封)
銅陵王載壤厚炫嫡五子嘉靖三十八年封明年薨
傳翊鈓(嘉靖四十四年襲萬歷六年薨)常浱(萬歷十九年襲薨年闕)由榳(萬歷)
(二十九年封長子既而襲封)
黎邱王常溙翊鈏嫡三子萬歷九年封旋薨
浦陽王常漿翊鈏嫡四子萬歷九年封二十九年薨
傳由楌(天啟元年襲)
淳河王常汭翊鈏嫡五子萬歷九年封二十年薨
傳由栻(萬歷三十年襲)
華山王常汛翊鈏嫡六子萬歷九年封旋薨
傳由□(嘉靖三十二年封長子既而襲封)
筠谿王常淶翊鈏嫡八子萬歷九年封薨
羅川王常湑翊鈏嫡九子萬歷九年封二十九年薨
傳由□(萬歷三十一年襲)
安仁王常漈翊鈏嫡十子萬歷九年封二十九年薨
傳由棅(萬歷三十三年襲)
德化王常□翊鈏嫡十一子萬歷十八年薨
傳由楬(萬歷三十八年封長子既而襲封)
德安王常洞翊鈏嫡十二子萬歷二十三年封薨
傳由枘(萬歷三十一年封長子既而襲封)
鄖西王常湖翊鈏庶十三子萬歷二十五年封薨
豐城王常溡翊鈏庶十四子萬歷二十八年封薨
瀘溪王常淄翊鈏庶十五子萬歷二十九年封薨
峽江王常湡翊鈏庶十六子萬歷三十年封四十二年
薨無子國除
安義王常漴翊鈏庶十七子萬歷三十一年封
新建王常泫翊鈏庶十八子萬歷三十四年封
奉新王常漣翊鈏庶十九子萬歷三十四年封
仁化王由條常□庶四子萬歷三十九年封
傳慈魶(天啟二年襲)
興安王由橦常□庶五子萬歷三十五年封
和順王由□常□庶八子萬歷三十五年封
永寧王由□常□庶十子萬歷三十九年封
嘉祥王由檉常□庶十一子萬歷四十年封
(臣)等謹按自德化王而下表或但書薨或并不書
薨其年則俱不可考矣
衡國傳授世次
衡王祐楎憲宗庶七子成化二十三年封弘治十二年
就藩青州府嘉靖十七年薨
傳厚燆(嘉靖十九年由江華王襲隆慶六年薨)載圭(萬歷三年由東昌王襲七年薨)
(無子)載封(萬歷元年由武定王襲十四年薨)翊鑊(萬歷十七年襲二十年薨)常㵂(萬歷)
(二十四年襲)
玉田王厚烴祐楎庶二子嘉靖元年封二十二年薨
傳載塘(嘉靖二十六年襲萬歷四十三年薨)翊鍵(萬歷十六年封長子既而襲封)
新樂王厚熑祐楎庶三子嘉靖三年封三十二年薨
傳載璽(嘉靖三十六年襲萬歷二十一年薨)翊鎔(萬歷二十四年襲四十二年薨無子)
(國除)
高唐王厚煐祐楎庶四子嘉靖中封萬歷十一年薨
傳載墀(封長子萬歷二年未襲卒以子翊鑲襲爵追封)翊鑲(萬歷十六年襲四十年薨)
常澤(萬歷四十六年襲)
齊東王厚炳祐楎庶五子嘉靖九年封三十七年薨
傳載垢(嘉靖四十一年襲隆慶六年薨)翊□(萬歷三年襲薨年闕)常泛(萬歷二十)
(五年封長子既而襲封)
邵陵王厚煃祐楎庶六子嘉靖十八年封萬歷十八年
薨
傳載增(封長子未襲卒)翊錑(萬歷三十四年襲薨年闕)常溸(萬歷三十五年封長)
(子既而襲封)
漢陽王厚□祐楎庶七子嘉靖三十五年封萬歷十年
薨
傳載塵(封長子未襲卒無子國除)
平度王載垹厚燆庶四子嘉靖二十四年封隆慶五年
薨
傳翊𨫼(萬歷五年襲二十八年薨)常湍(萬歷三十二年襲)
寧陽王載垿厚燆庶五子嘉靖二十五年封
傳翊鏉(萬歷三十九年封長子既而襲封)
昌樂王載堭厚燆庶六子嘉靖二十六年封隆慶六年
薨無嗣國除
壽張王載䵺厚燆庶七子嘉靖二十九年封三十四年
薨無嗣國除
商河王載塨厚燆庶八子嘉靖三十五年封萬歷二十
三年薨
傳翊□(萬歷二十三年襲四十四年薨無子國除)
雍王祐橒憲宗嫡八子成化二十三年封弘治十二年
就藩衡州府正德二年薨無子國除
夀王祐榰憲宗庶九子弘治四年封十一年就藩保寧
府十七年移德安府嘉靖二十四年薨無子國除
(臣)等謹按夀王傳曰正德元年以岐王世絶改就
岐邸於德安表中作弘治十七年互異王圻續通
考亦作正德元年
汝王祐梈憲宗庶十一子弘治四年封十四年就藩衞
輝府嘉靖二十年封無子國除
涇王祐橓憲宗庶十二子弘治四年封十五年就藩沂
州嘉靖十六年薨無子國除
榮國傳授世次
榮王祐樞憲宗庶十三子弘治四年封正德三年就藩
常德府嘉靖十八年薨
傳厚勲(封世子未襲薨以子載墐襲爵追封)載墐(嘉靖十九年襲萬歷二十二年薨)
翊鉁(萬歷三十六年襲四十年薨)常溒(萬歷四十二年襲薨年闕)由枵(萬歷四十四年)
(封世子既而襲封)慈炤(慈炤表闕從傳增)
福寧王厚熹祐樞嫡二子正德十年封嘉靖十四年薨
無子國除
惠安王厚煦祐樞嫡三子嘉靖元年封二十三年薨
傳載塾(嘉靖二十七年襲四十二年薨)翊鏕(隆慶六年襲萬歷四十二年薨)
永春王厚烈祐樞庶四子嘉靖八年薨萬歷十六年薨
傳載垍(封長子未襲卒無子國除)
富城王厚然祐樞庶五子嘉靖十年封萬歷四年薨
傳載壔(萬歷七年襲三十九年薨)翊□(萬歷四十三年襲)
貴溪王厚□祐樞庶六子嘉靖十年封萬歷九年薨
傳載琾(封長子未襲卒無子)載𤬪(萬歷三十三年由鎮國將軍進襲)
肇慶王由楨常溒嫡五子天啟六年封
申王祐楷憲宗庶十四子弘治四年封國四川之叙州
十六年未就藩薨無子國除
(臣)等謹按王圻續通考載武宗子蔚王厚煒睿宗
(即興獻帝)長子岳王厚熙今以皆係進封故不列
世宗八子穆宗外哀冲莊敬二太子及他皇子俱殤其
得封者一王曰景王載圳
景王載圳世宗庶四子嘉靖十八年二月封四十年就
藩德安府四十四年薨無子國除
穆宗四子神宗外憲懷太子及他皇子殤其得封者一
王曰潞王翊鏐
潞國傳授世次
潞王翊鏐穆宗嫡四子隆慶五年封萬歷十七年就藩
衞輝府四十二年薨
傳常淓(萬歷四十六年襲)
寶豐王常□翊鏐庶二子天啟三年封
神宗八子光宗外三子未封其得封者四王曰福王常
洵瑞王常浩惠王常潤桂王常瀛
福國傳授世次
福王常洵神宗庶三子萬歷二十九年封四十二年就
藩河南府
傳由崧(常洵庶一子初封德昌王崇禎十六年進襲福王)
潁上王由榘常洵庶二子萬歷中封
瑞王常浩神宗庶五子萬歷二十九年封天啟七年就
藩漢中府
惠王常潤神宗庶六子萬歷二十九年封天啟七年就
藩荆州府
桂國傳授世次
桂王常瀛神宗庶七子萬歷二十九年封天啟七年就
藩衡州府
安仁王由□常瀛嫡三子崇禎時封
永明王由榔常瀛嫡四子崇禎時封
愍帝六子獻愍太子慈烺外嫡第二子庶第五子第六
子俱殤其封而未建藩邸者二王曰定王慈炯永王慈
炤
定王慈炯愍帝嫡三子崇禎十四年封
永王慈炤愍帝庶四子崇禎十五年封
(臣)等謹按太祖初年令諸王皆得精器甲時訓練
以備不虞其王封並塞居者尤被重寄燕晉二王
數將兵出塞及築城屯田大將如馮勝傅友德皆
受節制揆其立法之意原以慎固邊防翼衛王室
而其勢積重釀成内難成祖心知前弊始加禁戢
自是終明之世分封而不錫上列爵而不臨民食
禄而不治事矯枉鑒覆意誠善矣然防閑過峻法
今日增出城省墓請而後許二王不得相見以至
稽留封襲吹索百端國命授柄於權閹天宗輦貨
於贓史凡兹瞀亂至神宗朝而極以是為強榦弱
枝失之彌遠然則推之以恩裁之以法準今酌古
仁至義盡自非聖人其孰能與於此乎
欽定續文獻通考卷二百八
