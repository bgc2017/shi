欽定續文獻通考卷一百十一
樂考
樂縣
宋寧宗慶元初兩宫奉上尊號用宫縣三十六架
(臣)等謹按此乾道舊制也淳熙增用四十八架
遼太宗大同元年三月自汴將還得晉太常樂譜宫縣
樂架委所司先赴中京
冊禮樂工次第
四隅各置建鼓一虡樂工各一人宫縣每面九虡
每虡樂工一人樂虡近北置柷敔各一樂工各一
人樂虡内坐部樂工左右各一百二人樂虡西
南武舞六十四人執小旗二人樂虡東南文舞六
十四人執小旗二人協律郎二人大樂令一人
金南北郊宮縣二十虡登歌二虡
大定十一年太常議定詳樂制門
郊前二日大樂令帥其屬設登歌之樂於壇上稍南
北面玉磬在午陛之西金鐘在午陛之東柷一在鐘
前稍北敔一在磬前稍北東西相向歌工之次餘工
各立於縣後琴瑟在前匏竹在後於壇下第一等上
皆重行異位北向又設宫縣樂於南壝外門之外前
一日又設大樂令位於樂虡(按下文又設位於宫縣間則此樂虡當指登歌)
之間稍東西向協律郎位於樂虡之西東向又設大
樂令位於樂縣之北稍東協律郎二在大樂令南東
西相向祀日大樂令帥工人布於宫縣之内又引登
歌樂工由邜陛而升各就其位歌擊彈者坐吹者立
太廟宫縣三十六虡(按大定十一年太常議曰與殿庭同)登歌二虡
太廟登歌鐘一虡磬一虡歌工四籥二塤二篪二笛
二巢笙二和笙二簫二七星匏一九曜匏一閏餘匏
一摶拊二柷一敔一麾一一弦琴三弦琴五弦琴七
弦琴九弦琴各二瑟四别廟登歌並同親祠則用金
鐘玉磬攝祭則用編鐘編磬宫縣樂三十六虡編鐘
十二虡編磬十二虡大鐘鎛鐘特磬各四虡建鼓應
鼓鞞鼓各四路鼓二路鼗二晉鼔一巢笙竽笙各十
簫十籥十篪十笛十塤八一弦琴三三弦五弦七弦
九弦琴各六瑟十二柷一敔一麾一有司攝祭宫縣
二十虡編鐘四編磬四辰鐘十二建鼓四路鼓四路
鼗二晉鼓一巢笙竽笙簫塤篪笛各八一弦琴三三
弦五弦七弦九弦琴各六瑟八柷敔各一麾一登歌
與親祠同
享前二日大樂令設宫縣之樂於庭中四方各設編
鐘三編磬三東方編鐘起北編磬間之東向西方編
磬起北編鐘間之西向南方編磬起西編鐘間之北
方編鐘起西編磬間之俱北向設特磬大鐘鎛鐘共
十二於編縣之内各依辰位樹路鼓路鼗於北縣之
内道之左右晉鼔一在其後稍南植建鼔鞞鼔應鼔
於四隅建鼔在中鞞鼓在左應鼔在右置柷敔於縣
内祝一在道東敔一在道西設登歌之樂於殿上前
楹間金鐘一在東玉磬一在西俱北向柷一在金鐘
北稍西敔一在玉磬北稍東搏拊二一在柷北一在
敔北東西相向琴瑟在前其匏竹者立於階間重行
北向諸工人各位於縣後前一日設協律郎位二一
於殿上前楹間一於宫縣之西北俱東向大樂令於
登歌樂縣之北大司樂於宫縣之北
元郊社宗廟用宫縣三十六虡登歌二虡
祀前一日宿縣於庭中東方西方設十二鎛鐘各依
辰位編鐘處其左編磬處其右黃鍾之鍾起子位在
通街之西𬎼賓之鍾居午位在通街之東每辰三虡
謂之一肆十有二辰凡三十六虡樹建鞞應於四隅
左柷右敔設縣中之北歌工次之(三十二人重行相向而坐凡工坐者)
(高以杌地以氊)巢笙次之簫吹之竽次之籥次之篪次之塤
次之長笛又次之夾街之左右瑟翼柷敔之東西在
前行路鼓路鼗次之(郊祀則雷鼔雷鼗)閏餘匏在簫之東七
星匏在西九曜匏次之一弦琴三列路鼓之東西(東一)
(西二)三弦五弦七弦九弦皆六次之晉鼓一處縣中之
東南以節樂又設登歌樂於殿之前楹(殿陛之旁設樂床二樂工)
(列於上)搏拊二歌工六柷一敔一在門内相向而坐鐘
一虡在前楹之東一弦三弦五弦七弦九弦琴五次
之瑟二在其東笛一籥一篪一在琴之南巢笙竽笙
各二次之塤一在笛之南閏餘匏排簫各一次之皆
西上磬一虡在前楹之西一弦三弦五弦七弦九弦
琴五次之塤一在笛之南七星匏九曜匏排簫各一
次之皆東上
大樂署令一人丞一人掌郊社宗廟之樂凡有事於
宗廟大樂令位於殿楹之東西向丞位於縣北通街
之東西向以肅樂舞
協律郎二人掌和律吕以合隂陽之聲凡大祭祀皆
法服一人立於殿楹之西東向一人立於縣北通街
之西東向以節樂(堂上者主登歌堂下者主宫縣)凡樂作則跪俛伏
舉麾以興工鼔柷以奏樂止則偃麾工戛敔而樂止
樂正二人副二人掌肄樂舞展樂器正樂位皆舒脚
幞頭紫羅公服烏角帶木笏皂鞾凡祭二人立於殿
内二人立於縣間以節樂殿内者視獻者奠獻用樂
作止之節以笏示照燭照燭舉偃以示堂下若作登
歌則以笏示柷敔而已縣間者視堂上照燭及引初
獻照燭動亦以笏示柷敔
樂師一人運譜一人掌以樂教工人樂師服緋運譜
服綠冠笏並同樂正副凡祭立於縣間皆北上相向
而立
執麾一人從協律郎以麾舉偃而節樂服同樂工惟
加平巾幘
照燭二人掌執籠燭而節樂服同樂正副無笏凡樂
作止皆舉偃其籠燭一人立於堂上門東視殿内獻
官禮節麾燭以示縣間一人立於堂下縣間俟三獻
入導初獻至位至於其左(初獻行皆前導亞終則否)凡殿下禮節
則麾其燭以示上下初獻詣盥洗位乃偃其燭止亦
如之俟初獻動為節
樂工(宫縣工二百六十一人登歌工五十一人二樂用工三百一十二人代事故者五十人)介
幘冠緋羅生色鸞袍黃綾帶皂鞾(冠以皮為之黑油如熊耳金制也)
歌工服同樂工
執器二十人服同樂工綠油毋追冠(革為之一名武弁)加紅
抹額
節樂之器麾一製以絳繒長七尺畫升龍於上以
塗金龍首朱杠縣之樂長執之舉以作樂偃以止樂
照燭二以長竿置絳羅籠於其末然燭於中夜暗
麾遠難辨樂正執之舉以作樂偃以止樂
(臣)等謹按大樂署以下十條因紀樂縣而及縣間
執事者之位次服器以類附見故不入樂制門
世祖中統元年七月設祖宗神位於中書省用登歌樂
遣官攝事
祭祀志曰攝祀設宫縣三樂於庭中東方西方磬
虡起北鐘虡次之南方北方磬虡起西鐘虡次之
設十二鎛鐘於編縣之間各依辰位樹建鼓於四
隅置柷敔於北縣之内柷一在道東敔一在道西
路鼔一在柷之東南晉鼓一在其後又路鼓一在
柷之西南諸工人各於其後東方西方以北為上
南方北方以西為上文舞在北武舞在南立舞表
於鄼綴之間又設登歌之樂於殿上前楹間玉磬
一虡在西金鐘一虡在東柷一在金鐘北稍西敔
一在玉磬北稍東搏拊二一在敔北一在柷北東
西相向歌工次之餘工各位於縣後其匏竹者立
於階間重行北向相對為首
至元三年初用宫縣登歌樂文武二舞於太廟
編鐘磬三十有六虡樹鼓四晉鼓一路鼔二鼗鼔二相
鼔二雅鼔二柷一敔一笙二十有七壎八篪簫籥笛
各十琴二十有七瑟十有四單鐸雙鐸鐃錞鉦麾旌
纛各二補鑄編鐘百九十有二靈璧石磬如其數
八年八月聖誕節立雲和署樂位樂器之制
輿服志曰雲和樂雲和署令二人朝服騎分左右
引前行凡十有六人戲竹二排簫四簫管二龍笛
二板二歌工四皆展角花幞頭紫絁生色雲花袍
鍍金帶紫鞾次琵琶二十筝十有六箜篌十有六
&KR0793;十有六方響八頭管二十有八龍笛二十有八
已上工百三十有二人皆花幞頭緋絁生色雲花
袍鍍金帶朱鞾次杖鼓三十工人皆幞頭黃生色
花襖紅生色花袍錦臂韝鍍金帶烏鞾次板八工
人服色同琵琶工人次大鼓二工十人服色同杖
鼔工人雲和署令從者二人服同前隊雲和樂
後部雲和署丞二人本品服騎分左右領前行戲
竹二排簫二簫管二歌工二凡十人皆騎花幞頭
紫絁生色花袍塗金帶烏鞾次琵琶四筝四箜篌
四&KR0793;四頭管六方響二龍笛六杖鼔十工四十人
皆騎服同上惟絁色紅從者二人服同前隊
安和樂安和署令二人本品服騎分左右行領押
職二人弓角鳳翅花金幞頭紅濟遜加襴袍金束
帶花鞾次札鼓八為二重次和鼓一中道次板二
次龍笛四次頭管二次羌笛二次笙二次&KR0793;二左
右行次雲璈一中道工二十有四人皆弓角鳳翅
金花幞頭紅錦濟遜襖金荔枝束帶花鞾從者二
人服同前隊
天樂一部天樂署令二人本品服騎分左右領押
職二人弓角鳳翅金花幞頭紅錦濟遜襖加襴金
束帶花鞾次琵琶二箜篌二和必斯二板二筝二
胡琴二笙二頭管二龍笛一響鐵一工十有八人
皆弓角鳳翅金花幞頭紅錦濟遜襖鍍金束帶花
鞾
十年三月皇后皇太子受冊寳並用教坊樂
禮樂志曰進發冊寳導從雲和樂一部署令二人
分左右次前行戲竹二次排簫四次簫管四次板
二次歌四並分左右前行内琵琶二十次筝十六
次箜篌十六次&KR0793;十六次方響八次頭管二十八
次龍笛二十八為三十三重(重四人)次杖鼓三十為
八重次板八為四重板内大鼓二工二人舁八人
樂工服並與鹵簿同安和樂一部署令二人扎鼓
六為二重前四後二次和鼓一中道次板二分左
右次龍笛四次頭管四並為二重次羌管二次笙
二並分左右次雲璈一中道次&KR0793;二分左右樂工
服與鹵簿内同
(臣)等謹按八年十年兩條大概儀仗所用非宫縣
比特因紀樂器行列而類及之又雲和等署隸儀
鳳司已據百官志入樂制門其設官歲時與此不
合並存備考
明太祖洪武元年定郊丘廟社樂器之制
樂工六十二人編鐘編磬各十六琴十瑟四搏拊四
柷鼓各一壎四篪四簫八(實錄作簫四)笙八笛四應鼓一
歌工十二協律郎一人執麾以引之七年復增籥四
鳳笙四壎用六搏拊用二共七十二人惟文廟樂生
六十人編鐘編磬各十六琴十瑟四搏拊四柷敔各
一壎四篪四簫八笙八笛四大鼓一歌工十
是年定大駕鹵簿内樂器之制
内畫角二十四鼓四十八金四金鉦四杖鼓四笛四
板四小銅角二大銅角二
又定東宫儀仗内畫角十二花匡鼓二十四掆鼓二
金鉦二金二板二笛二杖鼓二小銅角二大銅角二
又戲竹二大鼓一板一杖鼓十二笛二笙二箜篌二
&KR0793;二琵琶二方響二頭管二簫二
至六年又定親王儀仗内畫角十二花匡鼓二十四
杖鼓二金鉦二鑼二掆鼓二板一笛二小銅角二大
銅角二又戲竹二大樂鼓一板一杖鼓十二笛四頭
管四
郡王儀仗内畫角十花匡鼓二十掆鼓一金鉦一鑼
二板一笛二又戱竹二大樂鼓一板一杖鼓八笛四
頭管四
又定大宴樂器之制
殿内侑食樂簫六笙六歌工四丹陛大樂戱竹二簫
四笙四琵琶六&KR0793;六箜篌四方響四頭管四龍笛四
杖鼓二十四大鼓二板二文武二舞樂器笙二横管
二&KR0793;二杖鼓二大鼓一板一四夷舞樂腰鼓二琵琶
二胡琴二箜篌二頭管二羌笛二&KR0793;二小盞一板一
三年九月定朝會宴享樂器之制
凡聖節正旦冬至朝賀用大樂樂工六十四人引樂
二人簫笙箜篌&KR0793;方響頭管龍笛各四人琵琶六人
(樂志作琵琶六&KR0793;四)杖鼓二十四人大鼓二人板二人皆戴曲
脚幞頭衣紅羅生色畫花大袖衫塗金束帶紅絹擁
項紅結子皂皮靴
凡宴會用九奏樂歌四人簫六人笙二人皆戴中華
一統巾衣紅羅生色大袖衫畫黃鶯鸚鵡花樣紅生
絹襯衫錦領杏紅絹裙白絹大口袴青絲縧白絹韈
茶褐鞋
會典曰殿内中和韶樂樂器麾一簫十二笙十二
排簫四横笛十二塤四篪四琴十瑟四編鐘二編
磬一應鼓二柷一敔一搏拊二丹陛大樂之器麾
一戲竹二笙十二簫十二笛十二頭管十二&KR0793;八
琵琶八二十弦八方響二鼓二拍板八杖鼓十二
(按此據會典禮部云云工部大樂制度作方響四板四杖鼓三十六當有大鼓二)
十五年正月朔宴羣臣於謹身殿始用九奏侑食樂章
殿内侑食樂樂器麾竿一柷一敔一搏拊一琴四瑟
二簫四笙四笛四塤二篪二排簫二(志作一)鐘一磬一
應鐘(志作鼔)一迎善樂樂器戲竹二笛二(志作頭管二&KR0793;四)鼓
一板一杖鼓十開天門設立丹陛大樂樂器戲竹二
簫四笙四笛二頭管二琵琶二&KR0793;二二十弦二方響
二鼓一板一杖鼔八進膳樂樂器笙二笛二鼓一板
一杖鼓八太平清樂笙四笛四頭管二&KR0793;四方響一
杖鼓八小鼓一板一
二十六年定中宫朝賀女樂樂器之制
戲竹二簫十四笛十四頭管十四&KR0793;十琵琶八二十
弦八方響六鼓五拍板八杖鼓十二樂章天香鳳韶
之曲正旦冬至千秋凡三節朔望朝參戱竹二簫四
笙四笛四頭管四&KR0793;二琵琶二二十絃二方響一鼓
一拍板二杖鼓六
永樂二年續定東宫正旦冬至千秋節朝賀樂器之制
戱竹二簫四笙四笛四頭管四&KR0793;二琵琶二二十絃
(即箜篌)二方響一鼓一拍板二杖鼓六
又定親耕藉田教坊司合用樂器之制
銅鑼四面黑油腔大鼓四面小鼓二面黑油腔韸子
四面
又定殿内侑食樂樂器之制
麾一簫四笙四笛四塤二篪二排簫二琴四編鐘一
編磬一柷一敔一搏拊一應鼓一奏黃童白叟鼓
腹謳歌承應樂器笛四大鼓一小鼓一韸子二拍板
二杖鼓二攛掇樂器笛二頭管二&KR0793;二琵琶二水
盞一韸子二拍板一二十絃二丹陛大樂樂器戱
竹二簫十二笙十二笛十二頭管十二&KR0793;琵琶八二
十絃八方響二鼓一拍板六杖鼓十二導膳樂樂
器戲竹二笙六笛六頭管六&KR0793;四鼓一拍板二杖鼓
八迎膳樂樂器笙四笛四頭管四&KR0793;二方響一大
鼓一拍板一杖鼓四進膳樂樂器笙四笛四頭管
四&KR0793;二方響一鼓一拍板一杖鼓四小宴樂侑食
樂器簫二笙二&KR0793;二設立大樂樂器笙二笛二頭
管二&KR0793;二鼓一板一杖鼓八
東宫宴樂樂器簫四笙四&KR0793;二
迎膳樂樂器戲竹二笙四笛四頭管四&KR0793;二琵琶二
鼓三拍板二杖鼓四
(臣)等謹按自郊廟樂縣之外錯出鹵簿儀仗及宴
享侑食等樂器皆如前例以類附見
欽定續文獻通考卷一百十一
