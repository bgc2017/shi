欽定續文獻通考卷一百八十四
經籍考
子(醫家)
宋史藝文志醫書類五百九部三千三百二十七卷
遼金元三史不立藝文志散見各紀傳中
眀史藝文志醫書類六十八部一千六十四卷
宋
董汲旅舍備要方一卷
汲字及之東平人
夏德衛生十全方三卷
德字子益里貫無攷
(臣)等謹案德又有竒疾方一卷已見馬考
王執中鍼灸資生經七卷
執中字叔權永嘉人據趙綸序稱澧陽郡博士
陳自眀婦人大全良方二十四卷
自眀字良父臨川人官建府醫學教諭
嚴用和濟生方八卷
用和始末無攷
吳澄古今通變仁夀方序曰世之醫和不一惟有
所傳授得之嘗試者多騐予最嘉嚴氏濟生方之
藥不泛不繁用之輒有功蓋其方乃平日所嘗試
而騐者也
楊士瀛仁齋直指二十六卷附傷寒類書活人總括七
卷
士瀛字登父號仁齋福州人
顱𩕄經二卷
不著撰人名氏
眀堂灸經八卷
題西方子撰
急救仙方六卷
不著撰人名氏
小兒衛生總微論方二十卷
不著撰人名氏
太醫局程文九卷
(臣)等謹案是編皆宋時考試醫學之制
金
劉完素素問元機原病式一卷宣眀方論十五卷
傷寒直格方三卷傷寒標本心法類萃二卷
完素字守真河問人事迹具金史方技傳
本傳略曰完素嘗遇異人陳生飲以酒大醉
及寤洞達醫術以庸醫多妄說乃注原病式二萬
餘言然好用涼劑以降心火益肝腎為主
張元素病機氣宜保命集三卷
元素字潔古易州人八歲試童子舉二十七試經義
進士不第乃去學醫洞徹其術治病不用古方曰運
氣不侔古今異軌古方新病不相能也
張從正儒門事親十五卷傷寒心鏡一卷
從正字子和睢州考城人興定中召補太醫尋辭去
事迹具金史方技傳
李杲内外傷辨惑論三卷脾胃論三卷蘭室秘藏
六卷
杲字眀之自號東垣老人真定人以納貲得官監濟
源税幼好醫書捐千金從易人張元素學盡得其傳
當時以神醫目之所著書多傳于世
元
王好古醫壘元戎十二卷此事難知二卷湯液本
草三卷
好古字進之趙州人官本州教授其學出于李杲又
嘗受業于張元素
沙圖穆蘇瑞竹堂經騐方五卷
沙圖穆蘇字謙齋由御史出為建昌太守
危亦林世醫得效方二十卷
亦林字達齋南豐人官本州醫學教授其高祖遇仙
人董奉之二十五世孫傳其秘方因據以成書詳亦
林所自序
朱震亨格致餘論一卷局方發揮一卷金匱鈎元
三卷
震亨字彦修金華人受業于羅守悌得劉守真之傳
黃虞稷曰彦修從許文懿學所居在丹溪學者稱
丹溪先生宋景濓言其得考亭正傳為金華四賢
之的嗣不徒以醫名也
滑夀難經本義二卷
夀字伯仁自號攖寧生許州人寄居鄭縣從王居中
學受素問難經又參會張仲景劉守真李眀之三家
而貫通之所治無不愈天台朱右摭其治疾神效者
數十字為作傳
王國端扁鵲神應鍼灸玉龍經(無卷數)
國端婺源人
鄒鋐夀親養老新書四卷
鋐泰寧人
(臣)等謹案是書第一卷即宋陳直之養老奉親書
已見馬考第二卷以下皆鋐所續增也
齊德之外科精義二卷
德之官醫學博士充御藥院外科太醫
戴啓宗脉訣刊誤二卷附錄二卷
啓宗字同父金陵人官龍興路儒學教授
王履醫經溯洄集一卷
履字安道崑山人學醫于朱丹溪盡得其術
鎦洪傷寒心要一卷
洪都梁人始末無攷
何若愚添注指微賦一卷
若愚爵里無攷
艾元英如宜方二卷
元英東平人
王珪泰定養生主論十六卷
珪字均章自號中陽老人嘗從仕棄官歸隠虞山下
慕丹術尤䆳于醫
類編南北經騐醫方大成十卷
題文江孫久賢撰
(臣)等謹案是書本名醫方集成後為坊賈增輯改
題此名
馬宗素傷寒醫鑒一卷
宗素始末無攷
(臣)等謹案是書載河問六書皆采劉完素之說以
駁朱肱南陽活人書
明
周定王橚普濟方一百六十八卷
橚見農家類
周文采醫方選要十卷
文采洪武時人
戴原禮推求師意二卷
原禮朱震亨門人
熊宗立素問運氣圖括定局立成一卷
宗立見儒家類
徐用誠玉機微義五十卷
用誠字彦純會稽人
(臣)等謹案是書為用誠所撰而劉純續增之純字
宗原咸寧人
徐用宣小兒方十卷
用宣衢州人
徐謙仁端錄十八卷
謙字仲光嘉興人
(臣)等謹案是書專論治痘諸法
劉宇安老懷幼書四卷
宇字志大河南人成化進士官山西按察副使
薛鎧保嬰撮要八卷
鎧字良武吳縣人官太醫院醫士
何瑭醫學管見一卷
瑭字柏齋懷慶人弘治進士官南京右副都御史諡
文定事迹具眀史儒林傳
周宏衛生集四卷
宏里貫無攷
劉純雜病治例一卷傷寒治例一卷
純見前其父橘泉翁受醫術于朱震亨純幼承家學
又從其鄉馮庭幹許宗魯邱克容游盡得其法
蒋儀藥鏡四卷
儀嘉興人正德進士
丁瓉素問鈔補正十二卷
瓉字點白鎮江人嘉靖進士官温州知府
薛已薛氏醫案七十八卷
已字立齋吳縣人正德間以薦授御醫擢南京太醫
院院判晉院使
汪機讀素問鈔九卷鍼灸問對三卷外科理例七
卷附方一卷運氣易覽三卷痘證理辨一卷附方
一卷
機字省之祁門人精通醫術治病多竒中與吳縣張
頥杞縣李可大常熟繆希雍齊名
馬蒔素問註證發微九卷
蒔字時化會稽人
陳會神應經一卷
會字善同里貫無攷
(臣)等謹案是書前有宗𣲖圖稱梓桑君席宏達九
傳至席華叔十傳至席信卿十一傳至會會傳二
十四人皆歴歴可據
陳桷石山醫案三卷
桷字惟宜祁門人
江瓘名醫類案十二卷
瓘字民瑩歙縣諸生因病學醫子應宿世其業
孫一奎赤水元珠三十卷醫旨緒餘二卷孫氏醫
案五卷
一奎字文垣號東宿又號生生子休寧人醫案五卷
一奎輯其子泰來眀來編
李時珍本草綱目五十二卷竒經八脉考一卷瀕
湖脉草一卷
時珍字東璧蘄州人官楚王府奉祠正事迹具眀史
方技傳
王世相醫開一卷
世相字季鄰號清溪蒲州人官延川知縣
李濓醫史十卷
濓見史類
虞摶醫學正傳八卷
摶字天民自號花溪恒德老人義烏人其學以朱震
亨為宗而參以張機孫思邈李杲諸家之說
萬表萬氏家抄濟世良方六卷
表見兵家類
(臣)等謹案是編乃表孫邦孚所增輯邦孚字汝永
官都督僉事
張時徹攝生衆妙方十一卷急救良方二卷
時徹見史類
胡嗣廉編校靈秘十八方加減一卷
嗣廉濟南人
李湯卿心印紺珠經二卷
湯卿里貫無攷
吳正倫養生類要二卷
正倫字子敘自號春巖子歙縣人
高士志齋醫論二卷
士字志齋鄞縣人
陳仕賢經騐良方十一卷
仕賢字邦憲福清人嘉靖進士官副都御史
方廣丹溪心法附餘二十四卷
廣字約之號古齋休寧人
董炳避水集騐要方四卷
炳字文化河州人父相字玉鶴以醫得名柳應聘為
作玉鶴翁傳炳號懷鶴
(臣)等謹案是編乃隆慶丙寅淮水決時炳避居樓
上所集故以避水為名
方有執傷寒論條辨八卷本草鈔一卷或問一卷
痙書一卷
有執字中行歙縣人
王肯堂證治凖繩(無卷數)
肯堂見經類
本傳略曰肯堂好讀書尤精于醫所著凖繩該括
精粹世競傳之
肯堂自序略曰余銳志醫學採取古今方論參以
鄙見而命高生隠次第錄之先成雜病論與方各
八巨帙
繆希雍先醒齋廣筆記神農本草經疏三十卷
希雍字仲醇常熟人附見明史方技傳李時珍傳中
(臣)等謹案天啓中王紹徽作點將錄以東林諸人
分配水滸傳一百八人姓名稱希雍為神醫安道
全朱國禎湧幢小品記天啟辛酉國禎患膈病上下
如分兩截中痛甚不能支希雍用蘇子五錢飲之
即止亦可見其技之工矣
張介賓類經三十二卷景岳全書六十四卷
介賓字會卿號景岳山隂人從名醫金英遊遂精醫道
葉秉敬序略曰景岳治病一以内經為主但恐内
經資于自用而不能與天下共用乃著類經三十
二卷犁為三百九十條益以圖翼十一卷附翼四
卷殫精極微有功于軒岐大矣
馮時可上池雜說一卷
時可見經類
皇甫中傷寒指掌十四卷
中字雲洲仁和人
楊繼洲鍼灸大全十卷
繼洲平陽人萬歷中醫官
張三錫醫學六要十九卷
三錫字叔承應天人
李中梓删補頤生微論四卷雷公炮製藥性解六卷
中梓字士材華亭人
劉應泰魯府秘方四卷
應泰官魯王府侍醫
吳有性瘟疫論二卷補遺一卷
有性字又可震澤人
王化貞普門醫品四十八卷補遺一卷
化貞字肖乾諸城人萬歷進士官至僉都御史巡撫
遼東事迹附見明史熊廷弼𫝊
吳勉學編河間六書二十七卷
勉學字肖愚歙縣人
黃承昊折肱漫錄六卷
承昊字履素號闇齋秀水人洪憲子萬歷進士官福
建按察使
董說運氣定論一卷
說見經類
高武鍼灸聚英四卷鍼灸節要四卷
武里貫無攷
盧之頤本草乘雅半偈十卷痎瘧論䟽一卷
之頤字子繇錢塘人
孫志宏簡眀醫彀八卷
志宏字台石杭州人
金鎞秘論十二卷
題梁谿流寓李藥師撰
扁鵲指歸圖一卷
不著撰人名氏
類方馬經六卷
不著撰人名氏
司牧馬經痊驥通元論六卷
不著撰人名氏
喻仁喻傑同撰療馬集四卷附錄一卷
仁傑皆六安州馬醫
痊驥集二卷
不著撰人名氏
欽定續文獻通考卷一百八十四
