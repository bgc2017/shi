欽定續文獻通考卷一百九十八
經籍考
集(總集下)(詩文評)(詞曲)
明
茅坤唐宋八大家文鈔一百六十四卷
坤見史類
孫梗世玉集選二卷
梗字汝良豐城人
(臣)等謹案梗是編次其先世詩文自明初國子
監博士貞訖嘉靖中泰州知州樾凡二十有四人
陳恪小孤山詩集一卷
恪字克謹鄞縣人萬歷進士官宿松縣知縣
朱之蕃明百家詩選三十四卷
之蕃見别集類
米萬鍾湛園雜咏一卷
萬鍾字友石一字仲詔宛平人萬歷進士官至太僕
寺卿
王思任百家論鈔十二卷
思任見子類
駱駸曾謫仙樓集三卷
駸曾字象先武康人萬歷進士官至監察御史
錢榖吳都文粹續集五十六卷補遺一卷
榖字叔寶長洲人
曹學佺石倉歷代詩選五百六卷鳳山鄭氏詩選二卷
學佺見經類
胡震亨唐音戊籖二百一卷閏餘六十四卷
震亨見史類
(臣)等謹案震亨撰唐音統籖凡一千二十七卷以
十千為紀卷帙浩繁均未鋟板其曾孫頎始以戊
籖刊行凡二百一卷皆晩唐人詩閏餘六十四卷
皆南唐吳越閩國之詩
何炯清源文獻十二卷
炯晉江人官靖江縣教諭
張邦翼嶺南獻三十二卷
邦翼蘄州人萬歷進士官至廣東提學副使
華國才文瑑清娛四十八卷
國才號鶴叟長洲人萬歷間舉人
湯紹祖續文選三十二卷
紹祖字公孟海鹽人東甌王湯和之裔
趙彦復梁國風雅二十七卷
彦復字微生杞縣人萬歷進士官至湖廣按察司副
使
傅振商緝玉錄五卷蜀藻幽勝集四卷四家詩選
四卷古論元箸八卷
振商汝陽人萬歷進士
陳臣忠尺牘雋言十二卷
臣忠字景周莆田人萬歷進士官南京刑部郎中
楊瞿崍嶺南文獻補遺六卷
瞿崍見經類
蔣如苹豳風概一卷
如苹見史類
王志堅古文續編二十三卷四六法海十二卷
志堅見史類
陳翼飛文儷十四卷
翼飛見别集類
陶珽四大家文選八卷
珽見子類
鍾惺譚元春詩歸五十一卷明詩歸十卷補遺一卷
惺見經類元春見别集類
鍾惺周文歸二十卷宋文歸二十卷名媛詩歸三
十六卷
惺見經類
(臣)等謹案周文歸刪節三禮爾雅家語楚詞逸周
書共為一編刊削聖經其妄已甚宋文多樸實而
惺以佻薄語評之其去取之不當更無論矣又名
媛詩歸舊本題鍾惺編王士禎云坊間偽託之本
然亦足見竟陵流弊
凌濛初合評選詩七卷陶韋合集十八卷
濛初見經類
(臣)等謹案合評選詩乃全錄文選詩陶韋合集乃
陶淵明韋應物二家詩也
李賓八代文鈔(無卷數)
賓字烟客梁山人
徐熥晉安風雅十二卷
熥見詩集類
徐&KR0958;閩南唐雅十二卷
&KR0958;見史類
潘基慶古逸書三十卷
基慶字良耜松江人萬歷間貢生
顧錫疇秦漢鴻文二十五卷
錫疇見史類
卲一儒刪補六朝聲偶七卷
一儒字仲魯海陽人
蔡鵾蔡氏九賢全書九卷
鵾仕履無考元定十五世孫
(臣)等謹案是編自元定之父發及元定之子淵孫
模等凡九人各載其遺詩而略紀其生平梗槩惟
蔡發一卷皆形家言不應列之詩集
蕭自開奕世文集十六卷
自開萬安人由廕生官詹事府主簿
(臣)等謹案自開是編乃輯其先世蕭纉蕭乾元蕭
暘蕭廩蕭中行五人之作
汪士賢漢魏名家(無卷數)
士賢徽州人
(臣)等謹案是編所錄自漢董仲舒訖周庾信凡二
十二集
張文炎玉屑齋百家論鈔十二卷經濟文鈔十一卷
文炎字維謙杭州人
(臣)等謹案百家論鈔取明一代之文泛論經史疑
義者合為一編經濟文鈔為場屋對策而設
尚元齋三世詩十二卷
姚悦及其子兖孫舜聰之詩悦字汝誾秀水人兖字
叔信號元岳山人均以布衣終舜聰字伯達官休寧
縣訓導
吳勉學唐樂府十八卷
勉學見子類
屠本畯情采編三十六卷
本畯見子類
汪廷訥文壇列俎十卷
廷訥字昌期號無我新都人
趙宧光寒山蔓草十卷
宧光見經類
俞安期啓雋類函一百九卷
安期見子類
陳繼儒古文品外錄十二卷秦漢文膾五卷古論
大觀四十卷
繼儒見史類
周珽唐詩選脈會通評林六十卷
珽字無瑕海寧人
馮有翼秦漢文鈔十二卷
有翼字君卿杭州人
黃道周葉廷秀董養河西曹秋思一卷
道周見經類廷秀字謙齋濮州人天啓進士官至兵
部右侍郎養河見詩集類
陳仁錫古文竒賞二十二卷續竒賞三十四卷三續竒
賞二十六卷明文竒賞四十卷古文彙編二百三
十六卷
仁錫見經類
倪元璐秦漢文尤十二卷
元璐見經類
李國祥古今濡削選章四十卷
國祥字休徵南昌人天啓中官開封府同知
方岳貢國瑋集六十一卷
岳貢字禹修穀城人天啓進士官至大學士
陳其愫經濟文輯二十三卷
其愫字素心餘杭人
唐汝詢唐詩解五十卷
汝詢見别集類
(臣)等謹案汝詢五歲失明乃口授耳治博通羣籍
且能著書亦古所罕見者
唐汝諤古詩解二十四卷
汝諤見經類
李嗣京滕王閣續集十九卷
嗣京興化人崇禎進士官南昌府推官
阮元聲金華詩粹十二卷
元聲見史類
葛鼏古文正集二編(無卷數)
鼏字端調吳縣人崇禎間舉人
梅鼎祚皇霸文紀十三卷西漢文紀二十四卷東
漢文紀三十二卷西晉文紀二十卷宋文紀十八卷
南齊文紀十卷梁文紀十四卷陳文紀八卷北齊
文紀三卷後周文紀八卷隋文紀八卷古樂苑
五十二卷漢魏詩乘二十卷宛雅十卷釋文紀
四十五卷書記洞銓一百十六卷
鼎祚見子類
葛徵竒南園五先生集二卷
徵竒字無竒號介龕海寧人崇禎進士官至光禄寺
少卿
(臣)等謹案是編即陳暹廣中五先生之本徵竒巡
撫廣東時又為之訂正重刊
張一卿古表選十二卷
一卿字次公自號求如居士里貫未詳
翰墨鼎彛十卷
不著編輯者名氏
賦苑八卷
不著編輯者名氏
劉士鏻文致(無卷數)
士鏻杭州人崇禎進士
童養正史漢文統十五卷
養正字聖功會稽人
胡接輝三忠文選十六卷
接輝字篤父廬陵人官監察御史
(臣)等謹案是編選錄宋胡銓周必大文天祥之文
曰三忠者以銓諡忠簡必大諡文忠天祥諡忠烈
也
錢孺穀鍾祖述小瀛洲社詩六卷
孺穀祖述皆海鹽人
成氏詩集五卷
大名成氏四世五人之詩成宰有適和堂初集宰之
子蓮有適和堂繼集蓮仲子仲龍有東壁園詩集蓮
季子少龍有鷦鷯園集仲龍子象珽有永言集
賀復徵文章辨體彙選七百八十卷
復徵字仲來丹陽人
江元禧玉臺文苑八卷江元祚續玉臺文苑四卷
元禧元祚皆錢塘人
(臣)等謹案二書皆錄女子之文間多採取小說傳
竒失之猥雜
陸時雍古詩鏡三十六卷唐詩鏡五十四卷
時雍字仲昭桐鄉人崇禎間貢生
閔齊華文選瀹注三十卷
齊華烏程人崇禎中以歲貢官沙河縣知縣
張溥漢魏六朝一百三家集一百八十卷
溥見經類
張運泰余元熹漢魏名文乘(無卷數)
運泰元熹皆閩中書賈
毛晉三家宫詞三卷二家宫詞二卷元四家詩二
十六卷
晉見經類
董斯張閔元衢韓千秋吳興藝文補四十八卷
斯張見史類元衢見子類千秋字聖開烏程人
陸雲龍十六名家小品三十二卷
雲龍字雨侯錢塘人
(臣)等謹案是編十六家乃屠隆徐渭李維楨董其
昌湯顯祖虞淳熙黃汝亨王思任袁守道文翔鳳
曹學佺陳繼儒袁中道陳仁錫鍾惺張鼐也
施端教唐詩韻滙(無卷數)
端教見史類
米文治文字會寶(無卷數)
文治字簡叔錢塘人
顧祖武集古文英八卷
祖武字爾繩號纑塘無錫人
許鳴遠天台詩選五卷
鳴遠字有望天台人
施重光唐詩近體集韻三十卷
重光字慶徵里貫無考
凌宏憲唐詩廣選七卷
宏憲里貫無考
汪茂槐西園遺稿(無卷數)
茂槐字廷植績溪人以歲貢授宜陽主簿
張應遴海虞文苑二十四卷
應遴字選卿常熟人
沈敕荆溪外紀二十五卷
敕字克寅宜興人
鄭文昂名媛彙詩二十卷
文昂爵里無考
董說漢鐃歌發一卷
說見經類
吟堂博笑集五卷
不著編輯者名氏
(臣)等謹案是集以死節勸戒竒遇題詠寄情分為
五類皆隋唐以來閨閫之作
二十六家唐詩(無卷數)
不著編輯者名氏
(臣)等謹案是集詩甚寥寥前後無序䟦惟目錄後
題曰姑蘇吳時用書盖明末書賈所集也
三蘇文粹七十卷
不著編輯者名氏
(臣)等謹案是集凡蘇洵文十一卷軾文三十二卷
轍文二十七卷
諸儒文要八卷
不著編輯者名氏
(臣)等謹案是輯所錄周子二程子張子朱子及陸
九淵張栻楊簡陳獻章王守仁十家之文
釋祖浩齊山詩集七卷
祖浩與其徒道璼同編二人皆弘治中齊山寺僧
(臣)等謹案齊山在池州貴池縣自唐杜牧齊山登
高有詩後之游者題咏遂多祖浩彙輯成編
釋道恂獅子林紀勝二卷
(臣)等謹按元至正間天如禪師居寺中倪瓉為之
叠石成山勝流來往題詠至多道恂裒輯以成是
集
三僧詩三卷
(臣)等謹案三僧均不著其名一曰二楞詩稿一曰
高松詩稿一曰中峯詩稿考千頃堂書目有智觀
中峯草註曰字止先號蔚然江都僧雪浪弟子居
吳興雙髻峯其二僧無考
釋正勉普文性通古今禪藻集二十八卷
正勉字道可普文字理庵嘉興人性通字藴輝應天
人
右總集
(臣)等謹案諸文之說典論為首繼之者則劉勰鍾
嶸也自唐以來評論之書日夥故唐書于集部之
末别立文史一門馬端臨通考因之今輯詩文評
彙為一編其有前人之集而後人為之評註者即
以評註家時代為次如陶詩杜詩及韓柳集之類
並從此例盖原集已見馬考今續補以評註人為
主既不得入之别集而所評註者又係一人專集
不可入總集之内且通考文史一門即收入杜詩
刊誤韓文辨証等書今倣是例而改其名為詩文
評云
宋史藝文志文史類九十八部六百卷(按宋史不立詩文評類原有文)
(史一門此條仍從其舊)
遼金元三史不立藝文志散見各紀傳中
明史藝文志文史類四十八部二百六十卷(按明史亦有文史一)
(門併仍其舊)
宋
魏泰臨漢隐居詩話一卷
泰字道輔襄陽人
陳亮歐陽文粹二十卷
亮見史類
(臣)等謹案馬考載歐陽修六一居士集一百五十
二卷附錄四卷年譜一卷今具存亮是編所選字
句頗有異同可資參訂以通考未載今著錄于此
吳幵優古堂詩話一卷
幵字正仲滁州人中紹聖宏詞科靖康中官翰林承
旨
阮閱詩話總龜前集四十八卷後集五十卷
閱見詩集類
吕本中紫薇詩話一卷
本中見子類
張表臣珊瑚鈎詩話三卷
表臣字正民里貫無考官右承議郎通判常州軍州
事紹興中終于司農丞
洪邁容齋詩話六卷容齋四六叢談一卷
邁字景盧鄱陽人皓季子紹興中博學宏詞科累官
煥章閣學士知紹興府致仕卒贈光禄大夫諡文敏
(臣)等謹案是編諸家皆不載惟文淵閣書目有之
今核其文盖于容齋五筆内掇其論詩論四六之
語裒輯而成
林越少陵詩格一卷
越栝蒼人
(臣)等謹案越有漢雋十卷馬考已著錄又陳振孫
書錄解題稱栝蒼林越處州府志亦作林鉞此書
則作林越未知孰是
蔡傳歷代吟譜五卷
傳莆田人襄之子
唐庚子西文錄一卷
庚見史類
(臣)等謹案舊本題宋強行父撰凡三十五條皆述
所聞唐庚論文之語然考行父序稱宣和元年罷
官京師眉山唐先生同寓于城東景德僧舍云云
計是時庚没九年矣安得同寓京師其序不足據
也
吳可藏海詩話一卷
可見别集類
朱弁風月堂詩話二卷
弁字少章婺源人建炎初授修武郎借吉州團練副
王倫使金通問
(臣)等謹案弁自序題庚申閏月考庚申為紹興十
年當金熙宗天眷三年弁以建炎元年使金羈留
十九年乃還則在金時作也未有咸淳壬申月觀
道人䟦稱得于永城朱伯玉家盖北方所傳之本
故晁陳二家皆不著錄
張戒歲寒堂詩話二卷
戒正平人紹興中以薦授國子監丞仕至司農少卿
吟忩雜錄五十卷
(臣)等謹案是書舊題状元陳應行編盖依托之書
鄙俗殊甚
尤袤全唐詩話十卷
袤見别集類
(臣)等謹案周密齊東野語載賈似道所著諸書此
居其一盖似道假手廖瑩中而瑩中又剽竊塞責
後人惡似道之姦改題袤名遂致偽書之中又增
一偽撰人也
陳巖肖庚溪詩話二卷
巖肖字子象金華人官至兵部侍郎
計有功唐詩紀事十一卷
有功字敏夫安仁人紹興中提舉兩浙西路常平茶
鹽公事
(臣)等謹案是集于唐一代詩人錄至一千一百五
十家詳其世系爵里唐人詩集不傳于世者多頼
是以存
周紫芝竹坡詩話一卷
紫芝字少隐宣城人紹興中登第歷官樞密院編修
右司知興國軍
(臣)等謹案周必大稱紫芝詩話首篇今本惟存八
十條缺佚尚多
陳騤文則二卷
騤字叔進台州臨海人紹興二十四年進士第一慶
元初官至樞密院使兼參知政事忤韓侂胄提舉洞
霄宫諡文簡
周必大二老堂詩話一卷
必大見史類
(臣)等謹案是編論詩之語凡四十六條原載平園
集中後人摘出别行者也
楊萬里誠齋詩話一卷
萬里見楚辭類
王正德餘師錄四卷
正德爵里無考
(臣)等謹案是書輯前代論文之語自北齊迄宋而
止自序稱紹熙四年盖光宗時人
嚴羽滄浪詩話一卷
羽見詩集類
方嶽深雪偶談一卷
嶽字元善寧海人
魏慶之詩人玉屑二十卷
慶之字醇甫號菊莊建安人
(臣)等謹案是編前有淳祐甲辰黃昇序稱慶之有
才而不屑科第惟種菊千叢日與騷人逸士觴咏
于其間蓋亦宋末江湖一𣲖也
集千家註杜詩二十卷
不著編輯者名氏
黃希補註杜詩三十六卷
希字夢得宜黃人登進士第官永新令
(臣)等謹案希註杜詩未竟而殁其子鶴續成之書
首原題補千家集註杜工部詩史盖坊行原有千
家註本鶴特因而廣之故以補註為名考鶴是書
成于嘉定丙子故附于此
楊齊賢分類補注李太白集三十卷
齊賢字子見舂陵人
(臣)等謹案是編盖齊賢集註而元蕭士贇所刪補
者士贇字粹可寧都人宋辰州通判立等之子所
著有詩評二十餘篇及冰厓集俱已久佚謹附誌
于此
史容山谷外集註七卷史季温山谷别集註二卷
容字公儀青衣人仕至太中大夫季温字子威容之
孫舉進士寶祐中官秘書少監
(臣)等謹案任淵山谷内集註二十卷馬考已著錄
此外集為容所註别集為季温所補
趙與虤娛書堂詩話一卷
與虤字威伯太祖十世孫
劉克莊後村詩話前集二卷後集二卷續集四卷新集
六卷
克莊見别集類
吳子良荆溪林下偶談四卷
子良字明輔臨海人寶慶進士官至太府少卿
(臣)等謹案此書皆其論詩評文之語所見頗多精
確舊本八卷今止四卷殆姚士粦所合併又曹溶
學海類編中摘其論詩之語為吳氏詩話二卷題
曰宋吳氏撰名字未詳今核其文即此書也
范晞文對牀夜語五卷
晞文字景文號葯莊錢塘人咸淳中太學生
陳日華詩話一卷
日華見子類
蔡夢弼草堂詩話二卷
夢弼建安人仕履無考
(臣)等謹按夢弼嘗著杜甫草堂詩箋及此書今詩
箋久佚惟此書存皆論說杜甫之詩採自宋人詩
話語錄文集說部而成者
文章精義一卷
舊題李耆卿撰耆卿里貫無考
(臣)等謹案焦竑經籍志有李塗文章精義二卷書
名及撰人之姓均與此本合耆卿疑即塗之字云
竹莊詩話二十四卷
不著撰人名氏
(臣)等謹案宋藝文志有何谿汶竹莊詩話二十七
卷盖即此書特卷數少異耳
周密浩然齋雅談三卷
密見史類
竹忩詩文辨正叢說四卷
(臣)等謹案舊題囂囂子編以書中所稱引觀之盖
南宋人
蔡正孫詩林廣記前集十卷後集十卷
正孫字粹然自號蒙齋野逸入元不仕
羅椅劉辰翁放翁詩選前集十卷後集八卷附别集一
卷
椅字子遠號澗谷廬陵人寶祐進士知信豐縣遷提
轄榷貨辰翁見史類
吳正子劉辰翁箋註李長吉歌詩四卷外集一卷
正子里貫未詳辰翁見史類
方頤孫大學黼藻文章百段錦一卷
頤孫福州人理宗時為太學篤信齋長
答策秘訣一卷
(臣)等謹案舊本首題建安劉錦文叔簡編末有䟦
語稱相傳以為貢士曾堅子白之作則又非錦文
所輯矣
魏仲舉五百家註音辨昌黎先生文集四十卷五百
家註音辨柳先生文集二十二卷
仲舉見史類
增廣註釋音辨柳集四十二卷
(臣)等謹案是編舊題宋童宗說註釋張敦頥音辨
潘緯音義考宗說等本各自為書敦頥音辨馬考
已著錄宗說南城人始末未詳緯字仲寶雲間人
據乾道三年吳郡陸之淵序稱為乙丑甲科官廣
文盖三人之書坊賈合為一編遂題是名故以附
之宋末
釋文瑩玉壺詩話一卷
文瑩字道温錢塘僧住荆州金鑾寺
(臣)等謹案文瑩玉壺詩話十卷馬考已著錄今其
書猶存此本為曹溶學海類編所載盖書賈摘其
有涉于詩者另為一卷也
元
方回文選顔鮑謝詩評四卷
回見子類
楊載詩法家數一卷
載見别集類
范德機木天禁語一卷詩學禁臠一卷
德機見詩集類
陳繹曾文說一卷文筌八卷附詩小譜二卷
繹曾字伯敷處州人寓居吳興至順中官國子監助
教
(臣)等謹案文說因延祐復行科舉為程試之式而
作考經籍志載繹曾古今文式二卷盖即此編今
本據四庫全書著錄文筌體例繁碎殊無精理詩
小譜據繹曾自序稱亡支石桓彦威所撰石桓里
貫無考
徐駿詩文軌範二卷
駿常熟人仕履無考
方深道老杜詩評五卷
深道晉江人官奉議郎知泉州
王構修辭鑑衡二卷
構字肯堂東平人官至翰林學士承旨諡文肅
趙仁舉吳師道許謙絳守居園池記註一卷
仁舉里貫未詳師道見史類謙見别集類
(臣)等謹案絳守居園池記乃唐樊宗師所著文辭
僻澁不可盡解此仁舉等先後所註而師道重加
刊定者
潘昂霄金石例十卷
昂霄見史類
(臣)等謹案昂霄是書述銘志之始又舉韓愈所撰
碑誌以為括例且亦雜論文體以及史院凡例之
類雖以金石例為名實不止于碑誌也
倪士毅作義要訣一卷
士毅見經類
陳秀民東坡文談錄一卷東坡詩話三卷
秀民字庶子四明人初官常熟後為張士誠參軍歷
浙江行中書省參知政事翰林學士
(臣)等謹案文談錄皆雜採諸家論蘇文之語詩話
皆雜採諸家之論蘇詩者内有徵引田汝成西湖
游覽志一條秀民元人何由見明著作盖偽書也
張性杜律註二卷
性字伯成金谿人
(臣)等謹案是書舊題虞集撰今四庫全書據曹安
讕言長語李東陽懷麓堂詩話定為元進士張
性字伯成所著性時代無考故以附元人之末
明
單復讀杜愚得十八卷
復字陽元會稽人
(臣)等謹案黃虞稷千頃堂書目作嵊縣人洪武中
為漢陽河泊官又云一名復亨舉懷才抱德科授
漢陽知縣
瞿佑歸田詩話三卷
佑見子類
蒋冕瓊臺詩話二卷
冕見别集類
楊成玉詩話十卷
成玉爵里無考
王行墓銘舉例四卷
行見别集類
李東陽懷麓堂詩話一卷
東陽見史類
安磐頥山詩話二卷
磐字公石號頥山嘉定州人弘治進士官兵科給事
中
何孟春餘冬詩話三卷
孟春見史類
楊慎詩話補遺三卷
慎見經類
鄭穆南濠居士詩話一卷
穆見史類
單宇菊坡叢話二十六卷
宇字時泰號南坡臨川人正統進士官侯官縣知縣
(臣)等謹案是書采古今論文之語大旨欲配胡仔
之書故仍以叢話為名然采輯不及其博又仔書
多論文此書多記事仔書多考証此書但抄撮舊
文例亦小異
游潜夢蕉詩話二卷
潜見子類
陳霆渚山堂詩話三卷
霆見史類
徐泰詩談一卷
泰字子元海鹽人弘治間舉人官光澤縣知縣
朱承爵存餘堂詩話一卷
承爵見子類
王世貞全唐詩說一卷詩評一卷
世貞見史類
謝榛詩家直說二卷
榛見詩集類
李攀龍詩文原始一卷
攀龍見子類
王世懋藝圃擷餘一卷
世懋見史類
張綖杜詩通十六卷本義四卷
綖見詩集類
林兆珂李詩鈔述註十六卷杜詩鈔述註十六卷
兆珂見經類
顔廷榘杜律意箋二卷
廷榘字範卿永春人官九江府通判終岷府左長史
趙統杜律意註二卷
統字伯一臨潼人嘉靖進士官戶部郎中
傅振商杜詩分類五卷
振商見總集類
顧起經類箋王右丞集十卷附文集四卷
起經字長濟無錫人嘉靖中以國子監生官廣東鹽
課副使
王文禄文脈二卷
文禄見子類
郭雲鵬歐陽遺粹十卷
雲鵬爵里未詳
(臣)等謹案雲鵬自序以陳亮歐陽文粹所收太隘
乃為補錄然不及亮本之精
劉世偉過庭詩話二卷
世偉見子類
皇甫汸解頥新語八卷
汸見子類
梁橋冰川詩式十卷
橋字公濟號冰川子真定人由貢生授四川布政司
經歷
郭子章豫章詩話六卷
子章見經類
朱孟震玉笥詩談四卷
孟震見子類
黃洪憲玉堂日鈔二卷
洪憲見史類
康萬民璿璣圖詩讀法一卷
萬民字無沴武功人海之孫
朱宣墡詩心珠會八卷
宣墡字曰厚自號味一道人蜀獻王椿八世孫襲封
華陽王
鄧雲霄冷邸小言一卷
雲霄見詩集類
陳仁錫蘇文竒賞五十卷
仁錫見經類
周子文藝藪談宗六卷
子文字岐陽無錫人萬歷進士
張之象楚範六卷
之象見史類
李日華恬志堂詩話二卷
日華見史類
胡應麟詩藪十八卷
應麟見子類
唐元竑杜詩攟四卷
元竑字遠生烏程人萬歷間舉人明亡不食死
楊德周杜詩解八卷
德周見子類
陳與郊杜律註評二卷
與郊見經類
顧元慶夷白齋詩話一卷
元慶見史類
葉廷秀詩譚十卷
廷秀見别集類
黃文煥陶詩析義二卷
文煥見經類
陳繼儒佘山詩話三卷
繼儒見史類
陳懋仁藕花居士詩話二卷
懋仁見史類
茅元儀藝圃甲編五卷
元儀見史類
朱荃宰文通三十一卷
荃宰字咸一黃岡人
(臣)等謹案是書取古人文章流别及詩文格律一
一為之條析盖欲仿劉勰文心雕龍而作其末詮
夢一篇酷摩勰之自序
王昌會詩話類編三十二卷
昌會字嘉侯上海人參議圻之孫
蒋一葵堯山堂偶雋七卷
一葵見子類
胡震亨唐音癸籖三十二卷
震亨見史類
(臣)等謹按是編乃震亨所撰唐音統籖之第十集
也九集皆錄唐詩是編專錄詩話採擷頗富又曺
溶學海類編載胡震亨唐詩談叢一卷盖即摘是
編之談叢一門别立名目耳
陳雲式詩膾八卷
雲式字定之錢塘人
綠天耕舍燕鈔四卷
不著撰人名式
(臣)等謹案是編署曰雪疇子輯無可考
費經虞雅倫二十六卷
經虞字仲若新繁人
豔雪齋詩評二卷附詞曲評一卷
不著撰人名氏
(臣)等謹案是編自署曰石公無可考
明人文斷(無卷數)
不著撰人名氏
右詩文評
(臣)等謹案馬端臨通考歌詞一門所收皆詞集也
至王圻續通考則西廂記琵琶記之類並入其中
殊失體裁不知詞降而曲特為樂府之餘音祇可
採擇數種以備一格其他院本傳竒不容濫及今
酌取往例採列詞曲二體特以種數寥寥不復區
類統按時代編次而曲附詞後仍稍分界畫焉又
如詞話詞譜詞韻以及顧曲雜言中原音韻等書
統歸文史既失限制另立一門又嫌繁瑣爰從四
庫全書之例即入詞曲類庶相為比附云
宋史藝文志不立詞曲類
遼金元三史不立藝文志散見各紀傳中
明史藝文志不立詞曲類
宋
方千里和清真詞一卷
千里信安人官舒州簽判
(臣)等謹案周邦彦有清真詞此集皆和邦彦所作
據毛晉䟦云樂安楊澤民亦有和清真詞或合為
三英集今澤民和詞未見
李彌遜筠谿樂府一卷
彌遜見别集類
陳亮龍川詞一卷補遺一卷
亮見史類
王灼碧雞漫志一卷
灼字晦叔遂寧人
(臣)等謹按是編詳述曲調源流自古初至唐宋聲
歌正變之由于此可見大槩
洪咨䕫平齋詞一卷
咨䕫見别集類
(臣)等謹案咨䕫父名鋮號谷隠有詩名咨䕫在蜀
時得書數千卷父子考論諷誦詞註内所稱老人
即其父也其子勲燾熹亦皆能紹其家學
李昂英文溪詞一卷
昂英見别集類
汪莘方壺詞三卷
莘見别集類
汪元量水雲詞一卷
元量見别集類
洪瑹空同詞一卷
瑹字叔璵自號空同詞客
沈義父樂府指迷一卷
義父字伯時爵里無考理宗時人
(臣)等謹案是編祇二十八條寥寥不成卷帙然其
論詞以周邦彦為宗評解頗多中理元明人之論
詞者往往祖其說焉
程珌洺水詞一卷
珌見别集類
劉克莊後村别調一卷
克莊見别集類
張榘芸窗詞一卷
榘字方叔南徐人
吳文英夢窗稿四卷補遺一卷
文英字君特號夢窗慶元人
趙長卿惜香樂府十卷
長卿自號仙源居士南豐人宋宗室子
黃機竹齋詩餘一卷
機字幾仲一字幾叔東陽人仕履無考
戴復古石屏詞一卷
復古見子類
黃昇散花菴詞一卷花菴詞選二十卷
昇字叔𤾉號玉林又號花菴詞客
(臣)等謹案朱彛尊詞綜于昇未詳其里籍考胡德
方詞選序稱昇與魏菊莊相友善並為閩帥所重
按菊莊名慶之建安人又昇以詩受知於游九功
九功建陽人是昇為閩人無疑
張炎山中白雲詞八卷樂府指迷一卷
炎字叔夏號玉田又號樂笑翁循王五世孫家于臨
安宋亡不仕
宋伯仁煙波漁隠詞二卷
伯仁見别集類
蒋捷竹山詞一卷
捷字勝欲自號竹山宜興人德祐進士宋亡不仕
尊前集二卷
不著編輯者名氏
(臣)等謹案朱彛尊得明吳寬手抄是集定為宋人
編輯之本
黃大輿梅苑十卷
大輿字載萬爵里無考
(臣)等謹案是集所錄皆咏梅之詞起於唐代止於
南北宋集中兼採臘梅盖二花異種同時可以附
見至兼及楊梅則務博之失矣
林正大風雅遺音二卷
正大字敬之號隨菴開禧中為嚴州學官里貫無考
周密絶妙好辭七卷
密見史類
(臣)等謹案是集取南宋歌詞始於張孝祥終於仇
遠凡一百三十二家去取精審在曾慥樂府雅詞
黃昇花菴詞選之上
樂府補題一卷
不著編輯者名氏
(臣)等謹案是集皆宋末遺民倡和之作
朱淑真斷腸詞一卷
淑真見别集類
(臣)等謹案陳振孫書錄解題載有是編世久不傳
今本為毛晉所刊其生查子一闋有月上柳稍頭
人約黃昏後句晉䟦遂指為白璧微瑕然此闋見
歐陽修廬陵集中不知何以竄入晉不考正亦誣
甚矣
金
白樸天籟集二卷
樸字仁甫一字太素號蘭谷真定人金亡被薦不出
元
張翥蜕巖詞二卷
翥見别集類
陸輔之詞旨一卷
輔之見子類
蕉窗蒠隠詞一卷
不著撰人名氏
(臣)等謹案舊本題元吳琯撰琯里貫無考核其詞
皆明劉基之作盖書賈託名售偽者
張可久小山小令二卷
可久字仲遠號小山慶元人
楊朝英朝野新聲太平樂府八卷
朝英自稱青城人仕履無考
(臣)等謹案是集前五卷為小令後五卷為大套凡
當時士大夫所撰及院本之佳者皆選錄之
詞品一卷
不著撰人名氏
(臣)等謹案是編舊題元涵虚子撰皆評論有元一
代北曲人各擬以品目
周德清中原音韻二卷
德清字挺齋高安人
(臣)等謹案德清是編前為韻書後為附論其音韻
之例以平聲分為隂陽以入聲配隸三聲分為十
九部盖全為北曲而作北音舒長遲重不能作收
藏短促之聲其風土使然所以作北曲者沿用至
今不改也
明
瞿佑樂府遺音五卷
佑見史類
吳子孝玉霄仙明珠集二卷
子孝字純叔長洲人嘉靖進士官至湖廣布政司參
議
陳耀文花草粹編十二卷
耀文見經類
(臣)等謹案耀文自序稱是集因唐花間集宋草堂
詩餘而作故以花草粹編為名
王九思碧山樂府五卷
九思見别集類
(臣)等謹案此九思所作雜曲小令也于填曲之四聲
頗為合法
施紹莘花影集五卷
紹莘字子野華亭人自號峰泖浪仙
楊慎詞林萬選四卷
慎見經類
(臣)等謹案慎是編評註俱極疎漏所選亦雅俗雜
陳毛晉䟦稱嘗慕此集不得一見乃得于金沙于
季鸞疑慎原本已佚今本為後來偽託者
陳霆渚山堂詞話三卷
霆見史類
黃逢元唐詩紀十六卷
逢元字善長常州人
(臣)等謹案是編不以人序不以調分所列十六門
割裂無緒至以郭茂倩為元人則他可概見
王象晉秦張詩餘合璧二卷
象晉見子類
(臣)等謹案是書以宋秦觀淮海詞明張綖南湖詞
合為一編以二人皆産于高郵也
毛晉宋名家詞六卷
晉見經類
(臣)等謹案是編自晏殊珠玉詞至盧炳哄堂詞共
六十一家每家之後各附䟦語考訂釐正亦復不
少
張綖詩餘圖譜三卷附錄二卷
綖見詩集類
程明善嘯餘譜十卷
明善字若水歙縣人天啓中監生
(臣)等謹案明善是書總載詞曲之式以歌之源出
於嘯故名嘯餘其著論殊多臆見
雍熙樂府十三卷
(臣)等謹案舊本題海西廣氏編不著姓名其凡例
謂聲音各應宫律原分一十七調今闕其五惟存
十二調其商角般涉二調有目無詞亦脱佚也
朱權瓊林雅韻(無卷數)
權見史類
彭致中鳴鶴餘音八卷
致中里貫無考
(臣)等謹案是編采輯唐以來羽流所著詩餘至元而
止舊本題仙遊道士彭致中編考朱存理野航存
稿有此書䟦以為明初人也
沈德符顧曲雜言一卷
德符見史類
沈寵綏度曲須知二卷絃索辨訛三卷
寵綏字君徵吳江人
右詞曲
欽定續文獻通考卷一百九十八
