欽定續文獻通考卷二百三十一
輿地考
古兖州
兖州東南據濟西北距河自二漢以後迭置兖州
馬氏謂其所領郡國非盡是古州疆域多有侵溢
然漢理昌邑在宋為濟州金鄉魏晉理廩邱在宋
為濮陽雷澤劉宋理滑州在宋為滑州靈河郡皆
不出河濟之間則禹跡之舊居然可按也前考一
以禹貢為據其在天文營室東壁為衛之分野兼
得魏宋齊趙之交宋以其地屬京東京西河北諸
路建炎後没於金分為河北山東及大名三路至
元直隸中書省明成祖建都燕京以河間之景滄
二州及大名府開州隸京餘屬山東布政使司但
兖地與冀徐豫三州接壤故其地往往錯見如成
安非兖地而入載禹城本兖州而别屬之類大都
以其所領者為主而屬邑則不復割裂馬氏所謂
本非州之區域則以鄰接附入者是也
宋
京西北路京東西路河北東路河北西路
京西北路州一縣四
滑州(仍唐舊又為靈昌郡熙寧中改郡名靈河)領縣四白馬(漢縣)韋城(隋縣)
胙城(隋縣)靈河(後唐縣熙寧初省為鎮入白馬)
京東西路府一州二縣十四
濮州(仍唐舊又為濮陽郡)領縣四鄄城(漢縣)雷澤(隋縣)臨濮(唐縣)范
(隋縣)
濟州(隋置唐武德後廢五代周復置宋因之)領縣四鉅野(漢縣)鄆城(隋縣)
(二縣皆五代周自鄆州來屬)任城(漢縣)金鄉(漢縣二縣皆五代周自兖州來屬)
(臣)等謹按四縣皆古徐州地而馬氏載入兖州者
禹貢濟河惟兖州濟州屬邑固與兖地相錯也
東平府(唐鄆州東平郡宣和九年改升府)領縣六須城(後唐縣)中都
(唐縣)夀張(漢縣)東阿(秦縣)陽榖(隋縣)平隂(隋縣)
(臣)等謹按鄆州屬京東西路馬氏列於魏博二州
之後不便省覽今類登於此
河北東路府二州六軍一縣四十九
大名府(唐魏州五代漢改為大名府周為天雄軍宋慶歷八年復置大名府號北京)領縣
十五大名(五代漢縣)元城(隋縣)魏(隋縣)館陶(漢縣)冠氏(隋縣)莘(隋縣)
夏津(隋縣)臨清(隋縣)永濟(唐縣熙寧五年省入臨清)宗城(隋縣)經城(隋縣)
(熙寧六年省為鎮入宗城)清平(隋縣)内黃(隋縣)成安(北齊縣慶歷八年改隸德州)
洹水(後周縣熙寧初省為鎮入成安)
(臣)等謹按州屬舊有南樂朝城二縣後改隸開德
府馬考複列於此今刪又按宋志無成安縣覆閱
前洺州亦無此縣史誤落也
博州(仍唐舊又為博平郡)領縣四聊城(漢縣)堂邑(隋縣)高唐(漢縣)博
平(漢縣)
(臣)等謹按唐志有武水清平二縣五代周廢武水
入聊城宋以清平隸大名府見馬考博州總叙
又按馬考堂邑註云漢縣考漢志堂邑前漢屬臨淮
後漢屬廣陵皆非古兖州地寰宇記以為漢發千
清二縣地則自隋開皇六年置今改正
德州(仍唐舊又為平原郡)領縣三安德(漢縣)平原(漢縣)德平(漢平昌縣)
(梁改熙寧六年省為鎮入安德)
(臣)等謹按唐志舊有長河縣五代周廢巳見馬考
又有將陵安陵二縣考宋志景祐二年省安陵縣
入將陵改屬永靜軍馬考復列於此今刪
棣州(仍唐舊又為安樂郡)領縣三厭次(漢縣)商河(隋縣)陽信(漢縣)
(臣)等謹按唐志有蒲臺渤海二縣五代周以二縣
改置濱州已見馬考
濱州(說見上)領縣二渤海(唐縣)招安(慶歷三年升鎮為縣熙寧中省元豐)
(復)
滄州(仍唐舊又為景城郡)領縣七清池(漢浮陽縣)樂陵(漢縣)南皮(漢縣)
無棣(隋縣治平中即縣治置保順軍)饒安(漢縣熙寧五年省為鎮入清池)鹽山(隋縣)
臨津(唐縣熙寧六年改為鎮入南皮)
(臣)等謹按唐志有長蘆乾符二縣五代周省入清
池已見馬考
恩州(唐恩州清河郡慶歷八年改州名郡仍舊)領縣五清河(漢縣)清陽(隋縣)
(熙寧元年省入清河)武城(漢東武城縣)漳南(隋縣至和元年省入歷亭)歷亭(隋縣)
開德府(唐澶州澶淵郡崇寧五年改升府)領縣七濮陽(漢縣)觀城(隋縣)
(端拱初省臨黃縣入焉)臨河(隋縣)清豐(唐縣慶歷四年即縣治置德清軍)衛南
(隋縣)朝城(唐縣)南樂(後唐縣崇寧中與朝城俱自魏州來屬)
永靜軍(即唐景州景德元年改軍)領縣三東光(漢縣)將陵(隋縣景祐二年)
(以安陵省入將陵自德州來屬)阜城(漢縣唐隸冀州淳化元年來屬)
河北西路州一縣一
濬州(即通利軍端拱初以滑州黎陽縣置軍政和五年改升州)領縣二黎陽(漢縣)
衛(隋縣本古冀州地以隸本州故列此)
(臣)等謹按以上據馬氏按古兖州地詳列宋代京
西京東河北等四路郡縣凡得府三州十軍一縣六
十九其中廢縣凡九合計實得縣六十
金
河北東路河北西路山東東路山東西路
大名府路
河北東路州二縣十一鎮十五
滄州(仍宋舊)領縣五鎮十一清池無棣鹽山
南皮樂陵(皆仍宋舊)長蘆鎮新饒安鎮舊饒安
鎮乾符鎮郭疃鎮(清池)分水鎮(無棣)海豐鎮海
潤鎮利豐鎮撲頭鎮(鹽山)馬明鎮(南皮)
景州(唐景州宋永靜軍金復舊後更名觀州)領縣六鎮四東光阜城
將陵(皆仍宋舊)吳橋(升將陵縣之吳橋鎮為縣)蓨(宋隸冀州本古冀州地以改隸)
(本州故列此)寧津(本滄州臨津縣改名來屬)建橋鎮(東光)西保安鎮
廣平鎮會津鎮(寧津)
河北西路州二縣四鎮四
濬州(仍宋舊)領縣二鎮二黎陽衛(皆仍宋舊)衛橋鎮
淇門鎮(衛縣)
滑州(仍宋舊)領縣二鎮二白馬(仍宋舊)内黃(宋隸大名府大定六)
(年來屬)衛内鎮武城鎮(白馬馬宋舊有韋城縣省入白胙城縣改隸衛州)
山東東路州二縣七鎮十九
濱州(仍宋舊)領縣四鎮十渤海(仍宋舊)利津(明昌中析渤海之永)
(利鎮置)蒲臺(隋縣宋廢金復置)霑化(宋招安縣明昌六年改)豐國鎮
寧海鎮濱海鎮蒲臺鎮安平鎮(渤海)安定鎮
合波鎮(蒲臺)永豐鎮永阜鎮永科鎮(霑化)
棣州(仍宋舊)領縣三鎮九厭次陽信商河(皆仍宋舊)
清河鎮歸化鎮達多鎮永利鎮脂角鎮
(厭次)欽風鎮西界鎮(陽信)歸仁鎮官口鎮(商河)
山東西路府一州四縣二十一鎮四十一
東平府(仍宋舊即鄆州)領縣六鎮十九須城東阿陽
穀(皆仍宋舊)汶上(宋中都縣泰和八年改)壽張平隂(皆仍宋舊)景德
鎮本仁鎮關山鎮銅城鎮陽劉鎮(東阿)樂
安鎮定水鎮(陽穀)紫城鎮(汶上)竹口鎮(夀張)但歡鎮
安寧鎮寧鄉鎮翔鸞鎮固留鎮滑口鎮
廣里鎮石横鎮澄空鎮傅家岸鎮(皆平隂)
濟州(仍宋舊)領縣四鎮二任城金鄉(皆仍宋舊)嘉祥(析宋)
(鉅野縣置)鄆城(仍宋舊)魯橋鎮(任城)昌邑鎮(金鄉野宋舊有鉅縣天)
(德二年省入嘉祥鄆城金鄉三縣)
博州(仍宋舊)領縣五鎮十一聊城堂邑博平(皆仍)
(宋舊)茌平(隋縣唐廢天會中復置)高唐(仍宋舊)王館鎮武水鎮
(聊城)回河鎮侯固鎮(堂邑)博平鎮(博平)廣平鎮興利
鎮(茌平)固河鎮齊城鎮靈城鎮夾灘鎮(高唐)
泰安州(宋兖州奉符縣大定中改升州)領縣三鎮二奉符(宋隸兖州)萊
蕪(宋隸兖州)新泰(宋隸沂州)大平鎮靜符鎮(奉符)
(臣)等謹按三縣皆古兖州地而馬氏於宋代不列
入者以宋分隸古徐州之兖沂二州不得割裂别
載金大定中置泰安專州以三縣為屬故類登於
此
德州(仍宋舊)領縣三鎮七安德平原德平(皆仍宋舊)
磁博鎮向化鎮盤河鎮德安鎮(安德)水務鎮
(平原)懷仁鎮孔家鎮(德平)
大名府路府一州三縣二十鎮二十三
大名府(仍宋舊即魏州)領縣十鎮十三元城大名魏
冠氏(皆仍宋舊)南樂(宋隸開德府)館陶夏津(皆仍宋舊)朝城
(宋隸聞德府)清平莘(皆仍宋舊)安定鎮安賢鎮(元城)大名
鎮(大名)普通鎮清水鎮博寧鎮桑橋鎮(冠氏)南
樂鎮(南樂)館陶鎮(館陶)孫生鎮(夏津)韓張鎮(朝城)清平鎮(清平)
馬橋鎮(華縣隸宋舊冇臨清縣改隸恩州内黃縣改滑州宗城成安二縣改隸洺州)
恩州(仍宋舊)領縣四鎮六歷亭武城清河(皆仍宋舊)
臨清(宋隸魏州)漳南鎮新安樂鎮舊安樂鎮王
杲鎮(歷亭)武城鎮(武城)曹仁鎮(臨清)
濮州(仍宋舊)領縣二鎮三鄄城范(皆仍宋舊)臨濮鎮
雷澤鎮(鄄城)定安鎮(范縣貞宋舊有臨濮雷澤二縣元二年省為鎮)
開州(即澶州宋開德府皇統中更名降州)領縣四鎮一濮陽清豐
觀成(皆仍宋舊)長垣(宋隸開封府泰和八年來屬)武鄉鎮(觀成有宋舊)
(臨河衛南二縣並廢朝城南樂二縣改隸大名府)
(臣)等謹按以上據馬氏按古兖州地詳列金代河
北山東大名等五路郡縣凡得府二州十三縣六
十三鎮一百有二
元
中書省
中書省路三州六屬州八縣五十八
燕南河北道肅政廉訪司
大名路(金大名府元改路)領縣五州三州領六縣元城
大名南樂魏(皆仍宋舊)清河(金棣恩州太宗七年來屬金舊有冠氏)
(縣升為州館陶朝城二縣改隸僕州夏津縣改隸高唐州莘縣改隸東昌路清平縣改隸德州)
開州(仍金舊)領縣四濮陽(仍金舊)東明(金隸曹州至元二年來屬)
長垣清豐(皆仍金舊隸金舊有觀成縣改濮州)
滑州(仍金舊)領縣二白馬内黃(皆仍金舊)
濬州(仍金舊以州治黎陽縣省入路金舊有衛縣升為淇州隸衛輝)
河間路(本路治地在冀詳見冀州其屬州在兖者列後)
滄州(仍金舊)領縣五清池樂陵南皮無棣
鹽山(皆仍金舊)
景州(唐景州宋永靜軍金改觀州至元二年復舊)領縣五蓨阜城
東光吳橋(皆仍金舊)故城(初隸河間路至元二年廢為鎮尋復金)
(舊有將陵縣升為陵州寕津□改隸河間路)
陵州(金將陵縣憲宗三年升為州)
(臣)等謹按省志憲宗改州時隸濟南路其改屬河
間自至元三年始
東平路(金東平府至元九年改路)領縣六須城東阿陽榖
汶上壽張平隂(皆仍金舊)
東昌路(金博州至元十三年更名升路)領縣六聊城堂邑(皆仍金舊)
莘(金隸大名府)博平茌平(皆仍金舊)邱(金曲周縣之平恩鎮隸洺州至元二)
(十六年升縣來屬隸金舊有高唐縣升為州省)
濮州(仍金舊改隸省)領縣六鄄城(仍金舊)朝城館陶(金皆隸大)
(名府至元中來屬)臨清(金隸恩州至元中來屬)觀城(金隸開州)范(仍金舊)
高唐州(金博州屬縣至元中升為州隸省)領縣三高唐(仍金舊)夏津
(金隸大名府至元七年來屬)武城(金隸恩州至元七年來屬)
泰安州(仍金舊改隸省)領縣四奉符(仍金舊)長清(金隸濟南府元初來)
(屬)萊蕪新泰(皆仍金舊)
德州(仍金舊改隸省)領縣五安德平原(皆仍金舊)齊河(金隸濟南)
(府至元二年來屬)清平(金隸大名府元初來屬)德平(仍金舊)
恩州(仍金舊以州治歷亭縣省入隸省名金舊有武城縣改隸高唐州清河縣改隸大路臨清縣)
(改隸濮州)
冠州(金冠氏縣屬大名府至元六年升為州隸省)
山東東西道肅政廉訪司
濟南路(府治在青詳見青州其屬州在兖省列後)
棣州(仍金舊)領縣四厭次商河陽信(皆仍金舊)無
棣(金隸滄州元初割其半來屬)
濱州(仍金舊)領縣三渤海利津霑化(皆仍金舊金)
(舊有蒲臺縣改隸般陽路)
(臣)等謹按馬考有宋濟州四縣載入古兖州地金
省鉅野而增嘉祥皆與兖地相錯至元則升為濟
寧路又别置濟州分割碭山魚臺虞城豐沛五縣
以屬之是直古徐豫二州之地而非復與兖接壤
矣舊屬四縣應從别載
又按以上據馬氏按古兖州地詳列元代中書省
燕南山東郡縣凡得路三(河間濟南兩路不在此數)州六屬州
八縣五十八
明
北直隸山東
北直隸府一屬州三縣十六
河間府(府治在冀詳見冀州其屬州在兖者列後)
景州(仍元舊洪武初以州治蓨縣省入)領縣三吳橋東光
故城(皆仍元舊改元舊有阜城縣隸府)
滄州(仍元舊洪武初以州治清池縣省入)領縣三南皮鹽山(皆仍)
(元舊)慶雲(元無棣縣永樂初避諱改名元舊有樂陵縣改隸武定州)
大名府(宋大名府元改路洪武元年復舊)領縣八州一州領二縣
元城大名魏南樂(皆仍元舊)清豐(元隸開州洪武七年來屬)
内黃(元隸滑州洪武七年來屬)濬(元濬州洪武二年降縣來屬)滑(元滑州洪武七年降)
(縣來屬以州治白馬縣省入元舊有清河縣改隸廣平府)
開州(仍元舊洪武二年以州治濮陽縣省入)領縣二長垣東明
(皆仍元舊隸元舊有清豐縣改大名府)
山東布政使司府一屬州九縣三十四
濟南府(府治在青詳見青州其屬州並在兖地列後)
泰安州(元隸省洪武初來屬以州治奉符縣省入)領縣一新泰萊
蕪(皆仍元舊隸元舊有長清縣改濟南府)
德州(元陵州隸河間路洪武中降為縣改屬德州後省縣移德州來治)領縣二
德平平原(皆仍元舊河元舊有安德縣改置陵縣與齊縣同隸濟南府清平)
(縣改隸東昌府)
武定州(元棣州宣德元年改以州治厭次縣省入)領縣四陽信(仍元舊)
海豐(元無棣縣永樂初避諱改名)樂陵(元隸滄州洪武七年來屬)商河(仍元)
(舊)
濱州(仍元舊洪武初以州治渤海縣省入)領縣三利津霑化(皆仍)
(元舊)蒲臺(元隸般陽路洪武二年來屬)
兖州府(府治在徐非古兖州也詳見徐州其屬州在兖者列後)
濟寧州(元濟寧路洪武中降為州以州治任城縣省入)領縣三嘉祥(元隸)
(單州洪武二年來屬)鉅野鄆城(皆仍元舊)
(臣)等謹按元升金濟州為濟寧路又别置濟州增
屬碭山魚臺等縣皆古徐豫二州之地故不載入兖
州部内至明則省任城縣入州割金鄉縣隸兖州
府餘仍宋金之舊則與兖地相錯故依馬氏叙入
東平州(元東平路洪武中降州來屬以州治須城縣省入)領縣五汶上
東阿平隂陽榖壽張(皆仍元舊)
(臣)等謹按明志壽張縣於洪武三年省入陽榖十
三年復置屬濟寧府其自濟寧還屬未詳何年
東昌府(元東昌路洪武初改府)領縣七州三州領八縣聊城
堂邑博平茌平莘(皆仍元舊)清平(元隸德州洪武三年)
(來屬)冠(元冠州隸省洪武三年降縣來屬元舊有邱縣改隸臨清州)
臨清州(元臨清縣隸濮州洪武二年來屬弘治二年升為州)領縣二邱(元隸)
(東昌路弘治二年來屬)館陶(元隸濮州弘治二年來屬)
高唐州(元隸省洪武初來屬以州治高唐縣省入)領縣三恩(元恩州隸省洪)
(武二年降縣來屬)夏津武城(皆仍元舊)
濮州(元隸省洪武二年來屬以州治鄄城縣省入)領縣三范觀城
朝城(皆仍元舊以元舊有臨清縣升州隸府館陶縣屬焉)
(臣)等謹按以上據馬氏按古兖州地詳列明代北
直隸及山東道郡縣除河間濟南兖州三府治分
入青徐二州外凡得府三屬州十二縣四十八
又按此卷編次古兖州地而宋金元三朝郡縣中
皆無兖州之名蓋自隋改兖州為滑州後雖復為
兖州旋即廢罷唐亦相仍為滑州而宋因之又自
唐迄宋别置兖州於古徐州之域而古兖州之名
實愈淆幾於無可别白馬考雖據禹貢以濟河之
間為兖其後來改置之兖州則歸入於徐州而後
古兖州之在此而不在彼較然明矣今於金元兩
朝悉從馬氏之例惟明以兖州領濟鄆二州則不
得不於二州之上出其府名而仍於徐州部内詳
載其所屬州縣之數所謂兖州可移而濟河之兖
州不能移也
古青州
青州東北據海西南距岱其境直跨海表舜因分
置營州凡遼東樂浪元菟等郡悉屬其地考之天
文虛危則齊之分野宋屬京東東路金為山東東
路元直隸中書省明隸山東布政使司此皆與海
相接者也若夫跨海而東其地應歸青州者據晉
地理志舜分燕北為幽州而前後漢書遼東郡並
隸幽州部内則古已併營而入於幽矣故凡詳於
冀者不復贅入
宋
京東東路
京東東路州七縣三十一
青州(仍唐舊又為北海郡)領縣六益都(隋縣)臨淄(漢縣)臨朐(漢縣)壽
光(漢縣)博興(漢博昌縣後唐避諱改)千乘(漢縣)
濰州(唐初以青州之北海營邱下密三縣地置隋廢宋建隆三年置北海軍乾德中復升為濰州)
領縣三北海(唐縣)昌邑(唐都昌縣建隆三年改置)昌樂(唐營邱縣乾德)
(三年改置)
濟南府(唐齊州濟南郡政和六年用郡名升府)領縣五歷城(漢縣)禹城
(唐縣)長清(隋縣)臨邑(漢縣建隆三年移治孫□鎮)章邱(隋縣景德三年置清平軍)
(熙寧二年廢軍仍為縣)
(臣)等謹按禹城長清臨邑三縣皆古兖州地而馬
氏並列於此以所領者為主也
淄州(仍唐舊又為淄川郡)領縣四淄川(漢般四縣)長山(漢於陵縣)鄒平
(漢縣)高苑(漢縣)
密州(仍唐舊又為密郡開寳元年升為安化軍)領縣五諸城(漢東武縣隋改置)
安邱(漢縣)莒(漢縣)高密(漢縣隋移治夷安城)膠西(漢黔陬縣隋改置唐廢元祐三)
(年本板橋鎮復置)
(臣)等謹按諸城安邱莒三縣皆古徐州地而馬氏
並列於此者諸城安邱與高密土壤相錯莒雖稍
遠亦以所領者為主也
萊州(仍唐舊又為東萊郡)領縣四掖(漢縣)萊陽(漢昌陽縣五代漢改)膠水
(隋縣)即墨(漢縣)
登州(仍唐舊又為東牟郡)領縣四蓬萊(唐縣)黃(漢縣)牟平(漢縣)文登
(北齊縣)
(臣)等謹按前考登州下有安東都護府其說略云
舜分青州為營州置牧遼水之東漢武以其地置
元菟樂浪帶方等郡唐置安東都護府此馬氏自
明其以遼地入青之原委耳兹考據書傳及晉地
里志舜以冀州地大分燕以北為幽州兩漢遼東
西並入幽州部内是幽州即冀州而漢時併營入
幽更無可疑說已見前青州小序至於安東都護
唐之中葉已廢於宋更無與也其地則散見遼金
之前三京註語在冀州部
又按以上據馬氏按古青州地詳列宋代京東東
路郡縣凡得府一州六縣三十一
金
山東東路
山東東路府二州六縣三十六鎮五十五
益都府(宋青州金更名升府)領縣七鎮七益都臨朐壽
光博興臨淄(皆仍宋舊)穆陵(貞祐中析臨胊地置)樂安(宋千乘縣)
廣陵鎮(夀光)博昌鎮淳化鎮(博興)新鎮高家港鎮
清河鎮王家鎮(樂安)
濰州(仍宋舊)領縣三鎮一北海昌邑昌樂(皆仍宋舊)
固㡳鎮(北海)
密州(仍宋舊)領縣四鎮三諸城安邱高密膠
西(皆仍宋舊)張倉鎮梁鄉鎮陳村鎮(膠西縣宋舊有莒改隸)
(莒州)
濟南府(即齊州仍宋舊)領縣七鎮二十九歷城臨邑(皆仍)
(宋舊)齊河(大定八年本禹城縣之耿濟鎮置)章邱禹城長清(皆仍)
(宋舊)濟陽(析臨邑章邱二縣地置)盤水中宫鎮老僧鎮口
上鎮洛口鎮王舍人店鎮遥牆鎮(歷城)新鎮
安肅鎮新市鎮(臨邑)晏城鎮劉宏鎮新孫
耿鎮(齊河)普濟鎮延安鎮臨濟鎮明水鎮(章邱)
新安鎮仁水寨鎮黎濟寨鎮(禹城)赤莊鎮莒
鎮李家莊鎮歸德鎮豐濟鎮隂河鎮(長清)
回河鎮曲提鎮舊孫耿鎮仁豐鎮(濟陽)
淄州(仍宋舊)領縣四鎮六淄川長山鄒平高
苑(皆仍宋舊)金嶺鎮張店鎮顔袖店鎮(淄川)淄鄉鎮
介東鎮孫家嶺鎮(鄒平)
萊州(仍宋舊)領縣五鎮一掖萊陽即墨膠水
(皆仍宋舊)招遠(天會二年本掖縣之羅峯鎮置)衡村鎮(萊陽)
登州(仍宋舊)領縣四鎮二蓬萊(仍宋舊)福山(天會二年本蓬萊縣)
(之兩水鎮置)黃(仍宋舊)棲霞(天會二年本蓬萊縣之楊疃鎮置)孫大川鎮
(福山)馬亭鎮(黃縣縣宋舊有牟平文登二改隸寧海州)
寧海州(大定二十二年置)領縣二鎮二牟平文登(二縣皆自)
(登州來屬)湯泉鎮(牟平)温水鎮(文登)
(臣)等謹按以上據馬氏按古青州地詳列金代山
東東路郡縣凡為府二州六縣三十六鎮五十五
元
中書省
中書省路三州一屬州六縣三十一
山東東西道宣慰司
益都路(金益都府元初改路)領縣六州八州領十五縣益都
臨淄臨朐(皆仍金舊)高苑(金隸淄州至元二年來屬)樂安壽
光(皆仍金舊興金舊有穆陵縣已廢博縣升為州)
濰州(仍金舊)領縣二北海昌邑(皆仍金舊樂金舊有昌)
(縣至元二年省入北海)
膠州(金膠西縣元初即縣治置州以縣為屬)領縣三膠西(金隸密州)即
墨(金隸萊州太祖二十二年來屬)高密(金隸密州)
密州(仍金舊)領縣二諸城安邱(皆仍金舊膠金舊有高密西)
(二縣改隸膠州)
博興州(金博興縣元初升為州)
(臣)等謹按益都路領州八其莒沂滕嶧四州及所
屬八縣詳後徐州
山東東西道肅政廉訪司
濟南路(金濟南府元初改路)領縣四州二州領七縣歷城
章邱(皆仍金舊)鄒平(金隸淄州至元二年來屬)濟陽(仍金舊縣金舊有臨邑改隸)
(河間路齊河縣改隸德州禹城縣改隸曹州長清縣改隸泰安州)
(臣)等謹按濟南路領棣濱二州及所屬七縣詳前
兖州
般陽府路(即淄州初仍金舊升為路至元二年改淄萊路二十四年改今名)領縣四州
二州領八縣淄川長山(皆仍金舊)新城(太宗本長山縣之驛)
(臺置)蒲臺(金隸濱州至元二年來屬本古兖州地以隸本路故列此金舊有鄒平縣改隸濟)
(南路高苑縣改隸益都路)
萊州(仍金舊)領縣四掖膠水招遠萊陽(皆仍金舊)
(縣金舊有即墨省入掖縣)
登州(仍金舊)領縣四蓬萊黃福山棲霞(皆仍)
(金舊)
寧海州(仍金舊隸省)領縣二牟平文登(皆仍金舊)
(臣)等謹按以上據馬氏按古青州地詳列元代中
書省山東郡縣除莒沂滕嶧四州及所屬八縣編
入徐州棣濱二州及所屬七縣見前兖州外合
計凡得路三州一屬州六縣三十一
明
山東
山東布政使司府四屬州三縣三十八
濟南府(宋濟南府元改為路明太祖復舊)領縣十五州四州領十一
縣歴城章邱鄒平(皆仍元舊)淄川長山新
城(三縣元隸般陽路洪武二年來屬)齊河(元隸德州洪武二年來屬本古兖州地以隸本)
(府故列此)齊東(元隸河間路洪武初來屬)濟陽(仍元舊)禹城(元隸曹州洪武二十)
(年來屬)臨邑(元隸河間路洪武初來屬)長清(元隸泰安州洪武二年來屬)肥城
(元隸濟寧路㓋武二年來屬)青城(元隸河間路洪武十三年來屬)陵(元陵州隸河間路洪)
(武十三年降縣來屬本古兖州地以隸本府故列此)
(臣)等謹按濟南府領泰安武定德濱四州及所屬
十一縣詳前兖州
青州府(宋青州府元改益都路明復舊)領縣十一州一州領二縣
益都臨淄(皆仍元舊)博興(元博興州洪武二年降縣)高苑樂安
壽光(皆仍元舊)昌樂(元省入北海縣洪武初復置來屬)臨朐(仍元舊)安
邱諸城(二縣元隸密州洪武二年廢州來屬)蒙隂(元隸莒州洪武二年來屬本古)
(徐州地以隸本府故列此)
(臣)等謹按青州府領莒州一州及所屬二縣詳後
徐州
萊州府(元萊州隸般陽路洪武元年升為府)領縣一州二州領四縣
掖(仍元舊遠元舊有膠水縣升為平度州招萊陽二縣改隸登州府)
平度州(元膠水縣隸萊州㓋武二十二年改升州)領縣二濰(元濰州隸益都)
(路洪武元年以州治北海縣省入尋又降縣來屬)昌邑(元隸濰州洪武二十二年來屬)
膠州(元隸益都路洪武中來屬以州治膠西縣省入)領縣二高密即
墨(皆仍元舊)
登州府(元登州隸般陽路洪武九年升為府)領縣六州一州領一縣
蓬萊黃福山棲霞(皆仍元舊)招遠萊陽(二縣元隸)
(萊州洪武九年來屬)
寧海州(元直隸省洪武中來屬以州治牟平縣省入)領縣一文登(仍元舊)
(臣)等謹按以上據馬氏按古青州地詳列明代山
東郡縣除泰安武定德濱四州及所屬十一縣見
前兖州莒州及所屬二縣編入徐州外合計凡得
府四屬州三縣三十八
古徐州
徐州東至海北距岱南及淮其在天文奎婁為魯
之分野兼得宋齊吳之交宋分為京東淮南諸路
金改屬南京及山東東西三路其海泗二州屢得
屢失元以其地隸中書省及河南江北行中書省
明惟兖州莒州隸山東布政使司餘州悉屬南京
但徐州屬邑往往侵溢他州如濟隂定陶等縣割
載豫之曹州鉅野鄆城等縣割載兖之濟州考濟
州至元代又增豐沛等縣則更逾兖而南矣兹特
改歸本州其餘壤地相錯者則仍馬氏之舊云
宋
京東西路京東東路淮南東路
京東西路府一州十縣十二
徐州(仍唐舊又為彭城郡)領縣五彭城(漢縣)沛(漢縣)蕭(漢縣)滕(隋縣)豐(漢縣)
襲慶府(即兖州又為魯郡初仍唐舊政和八年改升府郡仍舊)領縣七瑕邱
(漢縣)仙源(即隋曲阜縣大中祥符五年改)奉符(唐乾封縣大中祥符以元年改本古兖州地)
(隸本府故列此)鄒(漢縣)萊蕪(唐縣本古兖州地以隸本府故列此)龔邱(隋縣)泗
水(隋縣)
京東東路州一軍一縣七
沂州(仍唐舊又為瑯琊郡)領縣五臨沂(漢縣)沂水(隋縣)費(漢縣)承(唐縣)
新泰(魏縣本古兖州地以隸本州故列此)
淮陽軍(太平興國七年析徐州地建)領縣二下邳(秦縣)宿遷(唐縣以上)
(二縣俱於太平興國七年自泗州來屬)
淮南東路州三軍三縣十五
泗州(仍唐舊又為臨淮郡)領縣三臨淮(唐縣)盱眙(漢縣)招信(唐招義縣)
(太平興國初改)淮平(紹興二十一年析臨淮地置軍唐舊有下邳宿遷二縣改屬淮陽漣水)
(縣改漣水軍徐城縣建隆二年廢)
(臣)等謹按宋志有虹淮平二縣而無盱眙招信蓋
由紹興以後虹自宿州來屬又析臨淮地置淮平
縣而盱眙招信二縣則并於揚州之天長置盱眙
軍尋又改為招信軍馬氏載盱眙招信而不載虹
淮平從其始也然虹縣自存於原治之宿州而淮
平遂以不著異日金之淮平何所自來故依宋志
增
海州(仍唐舊又為東海郡)領縣四朐山(後周縣)東海(隋縣)懷仁(後魏)
(縣)沭陽(後周縣)
宿州(仍唐舊開寳五年建為保靜軍)領縣五符離(北齊縣)虹(唐縣)蘄(隋縣)
臨渙(北齊縣)靈壁(元祐元年升虹縣之靈壁鎮置)
漣水軍(太平興國三年以泗州漣水縣升為軍景定初升安東州)領縣一漣水
(隋縣)
淮安軍(咸淳七年本泗州五河口建)領縣一五河
清河軍(咸淳九年建)領縣一清河
(臣)等謹按淮安清河二軍馬考不載從宋志增
又按以上據馬氏按古徐州地詳列宋代京東西
淮南東三路郡縣凡得府一州五軍四縣三十四
金
南京路山東東路山東西路
南京路州二縣八鎮十四
宿州(仍宋舊)領縣四鎮八符離臨渙靈壁蘄
(皆仍宋舊)曲溝鎮符離鎮黃團鎮(符離)柳子鎮鄲
澤鎮桐墟鎮(臨渙)西固鎮(靈壁)靜安鎮(蘄縣縣宋舊有虹改隸)
(泗州)
泗州(仍宋舊)領縣四鎮六淮平虹(二縣說見宋泗州)臨淮
(仍宋舊)睢寧(定興二年以宿遷縣之古城置)千仙鎮通海鎮(虹縣)安
河鎮吳城鎮青陽鎮翟家灣鎮
(臣)等謹按宋志淮平縣析臨淮縣地置而金志以
為舊盱眙縣考宋盱眙縣於紹興後并招信縣升
為軍入金旋復金以淮平僑名盱眙明昌六年復
名淮平然則金志所云乃僑名之盱眙非宋舊之
盱眙也
山東東路州三縣十鎮九
沂州(仍宋舊)領縣二鎮三臨沂費(皆仍宋舊)長任鎮
向城鎮利城鎮(臨沂縣宋舊有沂水縣改隸莒州承改名蘭陵隸邳州新泰)
(縣改隸泰安州)
海州(仍宋舊)領縣五鎮四朐山(仍宋舊)贛榆(宋懷仁縣大定七年)
(改)東海(仍宋舊)漣水(宋漣水軍皇統二年降縣來屬)沭湯(仍宋舊)荻水
鎮臨洪鎮(贛榆)太平鎮金城鎮(漣水)
(臣)等謹按金志失載沭陽一縣與領縣五不合今
補入
莒州(大定四十四年置)領縣三鎮二莒(宋隸密州)日照(升莒縣之日照)
(鎮為縣)沂水(宋隸沂州)濤洛鎮(日照)沂安鎮(沂水)
山東西路州四縣十三鎮六
徐州(仍宋舊)領縣三鎮五彭城蕭豐(皆仍宋舊)吕梁
鎮利國鎮下唐鎮(彭城)白土鎮安民鎮(蕭縣宋)
(舊有滕縣置滕州以沛縣為屬)
邳州(宋淮陽軍貞祐三年更名為州)領縣三下邳(仍宋舊)蘭陵(宋承縣屬)
(沂州明昌六年更名來屬)宿遷(仍宋舊)
滕州(大定二十二年升宋滕陽軍為州尋改今名)領縣三鎮一滕(宋隸徐州)
沛(宋隸徐州)鄒(宋隸兖州)陶陽鎮(沛縣)
兖州(宋襲慶府今復舊名)領縣四嵫陽(宋瑕邱縣大觀中改)曲阜(宋仙源縣)
(金復舊名)泗水(仍宋舊)寧陽(宋龔邱縣大定二十九年避顯宗諱改宋舊有奉符萊)
(蕪二縣改隸泰安州鄒縣改隸滕州)
(臣)等謹按以上據馬氏按古徐州地詳列金代南
京山東西三路郡縣凡得州九縣三十一鎮二十
九
元
中書省河南江北行中書省
中書省路一屬州六縣二十二
燕南河北道肅政廉訪司
濟寧路(金濟州至元八年改升府十六年改為路)領縣七州三州領九縣
鉅野(金廢縣至元六年復)鄆城(仍金舊)肥城(至元十二年析平隂地置本古)
(兖州地以隸本路故列此)金鄉(仍金舊)碭山(金隸單州至元八年來屬)虞城(金隸)
(歸德府至元八年來屬以上二縣本古豫州地以隸本路故列此)豐(金隸徐州至元八年來屬)
濟州(至元十二年别立)領縣三任城(仍金舊)魚臺(金隸單州至元)
(十三年來屬)沛(金隸滕州至元十三年來屬兖金舊有嘉祥縣改隸單州說見前州)
兖州(仍金舊)領縣四嵫陽曲阜泗水寧陽
(皆仍金舊)
(臣)等謹按濟寧路領州三其單州一州及所屬二
縣詳後豫州
山東東西道宣慰司
益都路(本路治地在青詳見青州其屬州在徐者列後)
莒州(仍金舊)領縣四莒沂水日照(皆仍金舊)蒙隂
(皇慶二年析沂水地置)
沂州(仍金舊)領縣二臨沂費(皆仍金舊)
滕州(仍金舊)領縣二滕鄒(皆仍金舊隸金舊有沛縣改濟州)
嶧州(金邳州蘭陵縣後置嶧州至元二年省縣入州)
(臣)等謹按元志金改宋承縣為蘭陵縣於縣置嶧
州考金志但有邳州無置嶧州之事當是元初改
置
河南江北行中書省府一屬州六縣十三
河南江北道肅政廉訪司
歸德府(府治在豫詳見豫州其屬州在徐者列後)
徐州(仍金舊以州治彭城縣省入)領縣一蕭(仍金舊改金舊有豐縣隸濟)
(寧路)
宿州(仍金舊以符離臨渙蘄三縣省入)領縣一靈壁(仍金舊)
邳州(仍金舊)領縣三下邳宿遷(皆仍金舊)睢寧(金隸泗州)
(至元十五年來屬州金舊有蘭陵縣省入嶧)
(臣)等謹按邳州曾一歸宋不久即入於元故志沿
革以金元相承為文
淮東道宣慰司
江北淮東道肅政廉訪司
淮安路(本路治地在揚詳見揚州其屬州並在徐地列後)
海寧州(金海州至元十五年更名)領縣三胊山沭陽贛
榆(皆仍金舊水金舊有東海縣省入朐山漣縣升為安東州)
泗州(仍金舊)領縣五臨淮虹(皆仍金舊)五河(宋咸淳七年於)
(泗州置淮安軍兼置縣為軍治至元中軍廢來屬)盱眙(宋招信軍至元十五年改為臨)
(淮府二十七年廢府為盱眙縣來屬)天長(宋隸揚州至元二十七年來屬本古揚州地以)
(隸本州故列此淮金舊有淮平縣至元二十一年省入臨睢寧縣改隸邳州)
安東州(金漣水縣隸海州宋紹定初收復尋升為安東州元仍其名來屬)
(臣)等謹按以上據馬氏按古徐州地詳列元代中
書省及河南江北行省兩省郡縣除益都歸德淮
安三府路治地分入青揚豫三州單州一州及所
屬二縣編入豫州外凡得路一州十二縣三十五
明
南直隸山東
南直隸州一屬州四縣十
鳳陽府(府治在揚詳見揚州其屬州在徐者列後)
泗州(元隸淮安路洪武四年來屬以州治臨淮縣省入)領縣二盱眙
天長(皆仍元舊改元舊有虹五河二縣隸鳳陽府)
宿州(元隸歸德府㓋武四年來屬)領縣一靈壁(仍元舊)
(臣)等謹按元宿州屬歸德府歸德為豫州之境而
宿州合淮河之水自應入徐然以隸鳳陽亦未合
也
淮安府(府治在揚詳見揚州其屬州在徐者列後)
海州(元海寧州洪武初復舊名以州治朐山縣省入)領縣一贛榆(仍元舊)
(元舊有沭陽縣改隸淮安府)
邳州(元隸歸德府洪武中來屬以州治下邳縣省入)領縣二宿遷睢
寧(皆仍元舊)
徐州(元隸歸德府洪武十四年直隸京師)領縣四蕭(仍元舊)沛(元隷濟州)豐
(元隸濟寧路)碭山(同上本古豫州地以隸本州故列此)
山東布政使司府一屬州二縣十五
兖州府(元兖州隸濟寧路洪武十八年升為府)領縣十一州四州領十
二縣滋陽(元嵫陽縣成化中改為滋)曲阜寧陽泗水(皆仍)
(元舊)鄒(元隸滕州洪武二年來屬)滕(元滕州治隸益都路洪武中廢州來屬)嶧(元嶧州隸)
(益都路洪武中降縣來屬)金鄉(元隸濟寧路洪武十八年來屬)魚臺(元隸濟寧路洪武十)
(八年來屬)單(元單州隸濟寧路洪武中以州治單父縣省入尋又降縣來屬)武城(元隸曹州)
(洪武十八年來屬)
沂州(元隸益都路洪武十八年來屬以州治臨沂縣省入)領縣二郯城(漢郯)
(縣唐時省入下邳洪武初復置)費(仍元舊)
(臣)等謹按兖州府領州四其濟寧東平二州及所
屬八縣詳前兖州曹州一州及所屬二縣詳後豫
州
青州府(府治在青詳見青州其屬州在徐地列後)
莒州(元隸益都路洪武初以州治莒縣省入)領縣二沂水日照
(皆仍元舊隸元舊有蒙隂縣改青州府)
(臣)等謹按以上據馬氏按古徐州地詳列明代南
直隸及山東郡縣除鳳陽淮安青州三府治分入
青揚二州濟寧東平二州及所屬八縣編入兖
州曹州一州及所屬二縣編入豫州外凡得府一
州一屬州六縣二十五
欽定續文獻通考卷二百三十一
