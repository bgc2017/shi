欽定續文獻通考卷二百三十二
輿地考
古揚州
揚州北據淮東南距海其在天文斗為吳之分野
兼得楚及南越之交當宋全盛時為淮南東西江
南東西兩浙及福建諸路而廣南之潮州梅州亦
屬其境南渡後遷都臨安與金以淮流為界惟夀
州下蔡一縣没於金然下蔡在淮北本古豫州地
故全揚之域金皆無與焉元以其地隸河南江北
江浙江西等省明太祖發跡金陵建南京於應天
府統府十四餘屬江西浙江福建布政司兼得河
南湖廣之地此宋元明揚州疆域之大略也若其
南廣東廣西二路皆非禹跡所及故馬氏置之南
越部中但宋後開拓日多如雲南諸境皆在九州
之外必盡分卷别叙似非以九州為綱之義茲凖
馬氏鄰接附入之例割其境連揚州者詳載於後
宋
淮南東路淮南西路江南東路江南西路
浙西路浙東路福建路廣南東路廣南西
路
淮南東路州六軍一縣十八
揚州(仍唐舊又為廣陵郡)領縣三江都(隋縣)廣陵(漢縣唐改江陽縣偽唐復)
(熙寧五年省入江都)天長(唐縣五代周天長軍宋至道時軍廢為縣中興後割隸盱眙軍)
(臣)等謹按宋志有泰興無天長盖天長已割隸盰
眙軍而泰興於紹興十二年自泰州來屬今依志
增
泰州(唐揚州海陵縣偽唐曰泰州宋不改又為海陵郡)領縣三海陵(漢縣)泰
興(偽唐縣)如臯(偽唐縣)
(臣)等謹按宋志無興化泰興二縣泰興說見前揚
州興化則又見下高郵軍今從宋志刪說見興化
縣注
通州(本唐鹽亭場五代周置靜海軍尋改為州宋因之)領縣二靜海(周縣)海
門(周縣)
真州(本唐揚子縣之白沙鎮大中祥符六年置)領縣二永正(唐揚子縣偽唐改後)
(復為揚子宋復為永正)六合(隋縣)
高郵軍(本唐高郵縣開寶四年改建軍建炎二年升為承州)領縣二高郵(漢縣)
興化(偽吳縣建炎四年自泰州來屬)
楚州(唐楚州淮隂郡宋改郡名山陽州仍舊)領縣四山陽(隋縣紹定元年改名)
(淮安置軍端平元年改軍為州)淮陰(唐縣)寳應(唐縣寳慶三年升州尋改為軍)鹽城
(唐縣)
滁州(仍唐舊又為永陽郡)領縣三清流(隋縣)全椒(漢縣)來安(唐永陽縣)
(偽唐改)
淮南西路府一州六軍一縣二十九
濠州(仍唐舊又為鍾離郡)領縣二鍾離(漢縣)定遠(漢曲陽縣)
夀春府(即唐夀州夀春郡政和六年升府郡仍舊)領縣五下蔡(漢縣五代周自)
(潁州來屬)夀春(隋縣)安豐(漢縣紹興十二年升為軍)霍邱(隋縣)六安(唐盛唐縣)
(開寳中改政和八年升為軍唐舊有霍山縣開寳中廢)
和州(仍唐舊又為歴陽郡)領縣三歴陽(漢縣)烏江(漢東城縣隋改)含山
(唐縣)
廬州(仍唐舊又為廬江郡)領縣三合肥(漢縣)慎(劉宋縣紹興三十二年改名梁)
舒(唐縣)
(臣)等謹按舒縣自漢至隋開皇初更名廬江唐宋
因之此舒縣當是漢龍舒縣地唐開元中所置舒
城縣也馬氏注廬江云漢龍舒縣豈龍舒與舒二
縣古嘗更置其地與宋志祇載舒城是唐以後久
無舒縣矣
無為軍(本廬州巢縣之無為鎮太平興國三年建為軍即以巢為屬)領縣三無
為(熙寧三年析巢廬江二縣地置)巢(漢居巢縣唐改景定三年升為鎮巢軍)廬江(隋縣)
安慶府(即舒州同安郡初仍唐舊紹興十七年改安慶軍慶元元年升為府)領縣五
懷寧(隋縣)宿松(隋望縣)江(漢皖縣隋改)太湖(隋縣)桐城(唐縣)
蘄州(仍唐舊又為蘄春郡)領縣五蘄春(漢縣晉改蘄陽北齊改齊昌隋復舊名)
黃梅(隋縣)蘄水(唐縣)廣濟(唐縣)羅田(元祐八年以蘄水縣石橋鎮置)
(臣)等謹按羅田縣馬氏失載今依宋志增五縣皆
古荆州地馬氏並列於此亦以壤地相錯之故與
光州(仍唐舊又為弋陽郡)領縣四定城(北齊縣)光山(隋縣)固始(劉宋)
(僑置)仙居(唐縣)
江南東路府二州五軍二縣四十三
寧國府(即宣州宣城郡初仍唐舊乾道二年更名升府)領縣六宣城(漢縣)涇
(漢縣)南陵(梁縣)寧國(唐縣)太平(唐縣)旌德(唐縣)
建康府(本潤州江寧縣唐置昇州宋初因之天禧二年升為江寧府建炎三年改今名)領縣
五上元(唐縣)江寧(唐縣)溧陽(漢縣)溧水(隋縣)句容(漢縣)
池州(仍唐舊宋又為池陽郡)領縣六貴池(隋秋浦縣偽吳改)青陽(唐縣)
建德(唐至德縣偽吳改)石埭(唐縣)銅陵(偽唐縣)東流(偽唐縣)
太平府(本宣州當塗縣地太平興國二年改置)領縣三當塗(漢縣)蕪湖
(漢縣)繁昌(偽唐縣)
廣德軍(本宣州廣德縣地太平興國四年建為軍)領縣二廣德(唐縣)建平
(端拱元年以廣德之郎步鎮升置)
徽州(即歙州新安郡初仍唐舊宣和三年改今名郡如舊)領縣六歙(漢縣)休寧
(隋縣)績溪(唐縣)黟(漢縣)祁門(唐縣)婺源(唐縣)
饒州(仍唐舊又為鄱陽郡)領縣六鄱陽(漢縣)餘干(漢餘汗縣隋改汗為干)
浮梁(唐縣)樂平(唐縣)德興(偽唐縣)安仁(端拱元年以餘干之安仁場升置)
信州(仍唐舊又為上饒郡)領縣六上饒(吳縣後省唐復)玉山(唐縣)弋陽
(晉縣)貴溪(唐縣)鉛山(偽唐縣)永豐(熙寕七年以上饒之永豐鎮升置)
南康軍(太平興國七年以江州之星子縣建為軍本隸西路紹興初來屬)領縣三
星子(與軍同時置)都昌(唐縣紹興七年自江州來屬)建昌(漢縣太平興國七年)
(自洪州來屬)
江南西路府一州六軍三縣五十三
江州(仍唐舊又為潯陽郡)領縣五德化(偽唐縣)彭澤(漢縣隋改龍城尋復)
德安(偽唐縣)瑞昌(偽唐縣)湖口(偽唐縣)
(臣)等謹按江州本古荆揚二州之境彭蠡以東為
揚州九江以西為荆州馬氏以其壤地相錯故併
列於此
隆興府(即洪州豫章郡初仍唐舊隆興中更名升府郡如舊)領縣八南昌(唐縣)
新建(太平興國六年析南昌地置)奉新(偽唐縣)豐城(晉縣)分寧(唐縣)靖
安(偽唐縣)武寧(唐縣)進賢(崇寧二年升南昌之進賢鎮為縣)
撫州(仍唐舊又為臨川郡)領縣五臨川(隋縣)崇仁(隋縣)宜黃(開寳三年)
(以崇仁之宜黃場升置)金谿(淳化五年以臨川之金谿場升置)樂安(紹興十九年置)
(臣)等謹按宋志有樂安縣馬氏不載今增
吉州(仍唐舊又為廬陵郡)領縣八廬陵(漢縣)吉水(雍熙元年析廬陵地置)
安福(唐縣)太和(隋縣)龍泉(偽唐縣)永新(唐縣)永豐(至和元年析吉水地)
(置)萬安(熙寧四年以龍泉之萬安鎮升置)
袁州(仍唐舊又為宜春郡)領縣四宜春(漢縣)分宜(雍熙元年析宜春地置)
萍鄉(吳縣)萬載(偽唐縣)
贑州(唐虔州南康郡紹興二十三年改今名)領縣十贑(漢縣)安遠(唐縣)雩
都(漢縣)虔化(隋縣紹興二十三年改名寧都)信豐(唐縣)龍南(偽唐縣)瑞金
(偽唐縣)興國(太平興國七年析贑縣地置)會昌(太平興國七年析雩都地置)石
城(漢縣)
瑞州(本洪州高安縣偽唐曰筠州宋不改寳慶元年避理宗諱改今名)領縣三高
安(唐縣)上高(偽唐縣)新昌(太平興國六年析高安地置)
建昌軍(本撫州所屬南城縣偽唐以為建武軍太平興國四年改置)領縣四南
城(漢縣)南豐(唐縣淳化二年自撫州來屬)廣昌(紹興八年析南昌地置)新城
(紹興八年析南城地置)
臨江軍(本筠州清江縣淳化二年建為軍)領縣三清江(偽唐縣)新淦
(漢縣淳化二年自吉州來屬)新喻(吴新渝縣唐改渝為喻淳化二年自袁州來屬)
南安軍(本虔州大庾縣地淳化元年建為軍)領縣三大庾(唐縣)南康(晉縣)
上猶(南唐縣嘉定四年改名南安三縣皆同時自虔州來屬)
(臣)等謹按以上七州三軍皆屬江南西路馬氏列
於兩浙路後與江南東路不相連屬今類登於此
浙西路府五州二軍一縣三十九
鎮江府(即潤州又謂之南徐州又為丹陽郡開寳八年改鎮江軍州如故政和三年升府郡仍舊)
領縣四丹徒(漢縣)延陵(晉縣熙寧五年省為鎮入丹陽)丹陽(漢縣)金
壇(唐縣)
常州(仍唐舊又為晉陵軍)領縣四晉陵(漢毘陵縣晉改)武進(晉縣)無錫
(漢縣)宜興(唐義興縣太平興國初改)
江陰軍(偽吳以所屬江陰縣為軍宋不改)領縣一江陰(梁縣)
平江府(即蘇州唐平江軍政和三年升為府)領縣六吳(漢縣)長洲(唐縣)崑
山(梁縣)常熟(梁縣)吳江(梁時吴越置)嘉定(嘉定十五年析崑山縣置)
(臣)等謹按馬考無嘉定縣依宋志增
嘉興府(即秀州石晉天福中吳越王奏置政和中賜名嘉禾郡慶元元年更名升府)領縣
四嘉興(唐縣)海鹽(唐縣)華亭(唐縣)崇德(吳越王奏置)
湖州(仍唐舊又為吳興郡)領縣六烏程(秦縣)武康(晉縣)歸安(太平興國)
(七年析烏程縣地置)安吉(漢縣)長興(晉長城縣梁時吳越改)德清(唐縣)
臨安府(即杭州餘杭郡建炎三年更名升府為行在所)領縣九錢塘(漢錢唐縣)
(唐改唐為塘)仁和(梁錢江縣太平興國四年改)於潛(漢縣)餘杭(秦縣)富陽
(晉縣)鹽官(吳縣)臨安(晉縣)昌化(唐唐山縣太平興國四年改)新城(吴縣梁改)
(新登太平興國四年復)
建德府(即唐睦州新定郡宋改建德軍又為嚴州咸淳初用宋軍名升為府)領縣六
建德(晉縣)桐廬(晉縣)夀昌(晉縣)遂安(隋縣)分水(唐縣)青溪(唐縣紹興)
(元年改名淳安)
浙東路府三州四縣四十二
紹興府(即唐越州會稽郡紹興中更名升為府)領縣八會稽(隋縣)山隂
(漢縣)嵊(唐剡縣宣和間改又名剡溪)諸暨(漢縣)上虞(漢縣)餘姚(漢縣)蕭山
(唐縣)新昌(石晉時吳越王奏置)
慶元府(即唐明州紹興五年更名升為府)領縣六鄞(漢縣)慈溪(唐縣)奉
化(唐縣)象山(唐縣)定海(朱梁時吳越王奏置望海縣太平興國初改)昌國(熙寧)
(六年析鄞縣地置)
台州(仍唐舊又為臨海郡)領縣五臨海(吳縣)黃巖(唐縣)天台(唐唐興縣)
(梁改)仙居(唐樂安縣景德四年改)寧海(晉縣)
處州(仍唐舊又為縉雲郡)領縣七麗水(唐縣)龍泉(唐縣)遂昌(唐縣)縉
雲(唐縣)青田(唐縣)松陽(吳縣)慶元(宋置)
(臣)等謹按宋志有慶元縣南渡後分龍泉松源鄉
置馬考未載今增
瑞安府(唐温州永嘉郡宋因之咸淳元年更名升為府)領縣四永嘉(隋縣)瑞
安(唐縣)樂清(唐樂成縣梁改)平陽(唐横陽縣梁改)
婺州(仍唐舊又為東陽郡)領縣七金華(隋縣)東陽(唐縣)義烏(唐縣)蘭
溪(唐縣)永康(晉縣)武義(吳縣)浦江(唐浦陽縣吳越曰浦江)
衢州(仍唐舊又為信安郡)領縣五西安(唐縣)江山(唐須江縣吴越曰江山咸)
(淳中改名禮賢)龍游(唐龍邱縣吳越曰龍游)常山(唐縣咸淳三年改名信安)開化
(太平興國六年以常山之開化場升置)
福建路府一州五軍二縣四十九
建寧府(唐建州建安郡端拱初改建寧軍紹興三十二年升為府)領縣七建安(漢縣)
浦城(唐縣)建陽(唐縣景定元年改名嘉禾)松溪(閩王氏縣)崇安(淳化五年以建)
(陽之崇安場升置)政和(咸平三年以關隸鎮升置政和五年改名)甌寧(治平三年析建)
(安建陽浦城三縣地置)
福州(仍唐舊又為長樂郡)領縣十三閩(隋縣)侯官(唐縣)福清(唐福唐縣)
(梁改)連江(唐縣)古田(唐縣)永泰(唐縣崇寧元年改名永福)長溪(唐縣)永正
(閩王氏縣乾興元年改名羅源)閩清(唐梅漢縣閩王氏曰閩清)寧德(閩王氏縣)懷安
(太平興國五年析閩縣地置)長樂(唐縣)福安(淳熙四年置)
(臣)等謹按馬考無長樂縣依宋志增又淳熙四年
析長溪地置福安縣宋志馬考俱失載今從省志
增
泉州(仍唐舊又為清源郡)領縣七晉江(唐縣)惠安(太平興國六年析晉江地)
(置)清溪(閩王氏縣宣和三年改名安溪)南安(隋縣)永春(閩桃源縣)德化(閩王)
(氏縣)同安(閩王氏縣)
漳州(仍唐舊又為漳浦郡)領縣四龍溪(梁縣)漳浦(唐縣)龍巖(唐縣)長
泰(閩王氏縣)
汀州(仍唐舊又為臨汀郡)領縣六長汀(唐縣)寧化(唐縣)上杭(淳化五年)
(以上杭場升置)武平(淳化五年以武平場升置)清流(元符元年析長汀寧化二縣地置)
蓮城(紹興三年以長汀之蓮城堡升置)
南劍州(偽唐舊州太平興國四年加南字)領縣五劍浦(偽唐縣)順昌
(偽唐縣)沙(唐縣)尤溪(唐縣)將樂(唐縣太平興國四年自建州來屬)
邵武軍(本建州邵武縣太平興國五年建為軍)領縣四邵武(隋縣)光澤
(太平興國六年析邵武地置)泰寧(偽唐曰歸化縣元祐元年改)建寧(偽唐縣)
興化軍(本泉州游洋百丈三鎮地太平興國四年建太平軍尋改名)領縣三莆
田(唐縣)仙遊(唐縣二縣皆自太平興國四年自泉州來屬)興化(同時析莆田地置)
廣南東路州二縣四
潮州(仍唐舊又為潮陽郡)領縣三海陽(晉縣)朝陽(唐縣)揭陽(宣和三年)
(割海陽三鄉地置)
梅州(本潮州程鄉縣偽南漢曰恭州開寳四年改名紹興六年復降為程鄉縣仍帶軍事)領縣
一程鄉(南齊縣)
(臣)等謹按以上據馬氏按古揚州地詳列宋代淮
南江南浙江福建廣南等八路郡縣凡得府十三
州三十六軍十縣二百七十七
揚州南境
(臣)等謹按以下所載郡縣自廣州至新州屬廣南
東路自高州至萬安州屬廣南西路馬氏並列南
越部中兹凖鄰接附入之例詳載本州然其地在
九州之外故標曰南境以别之後荆梁二州倣此
廣南東路府三州八縣三十六
廣州(仍唐舊又為南海郡)領縣十南海(隋縣)增城(漢縣)懷集(劉宋縣)
清遠(隋縣)東莞(唐縣)新會(隋縣)信安(劉宋義寧縣太平興國二年改名南渡後)
(廢)番禺(漢縣開寳中省入南海皇祐三年復置)香山(紹興三十二年以東莞之香山)
(鎮升置)
(臣)等謹按馬考無番禺香山二縣有四會縣今依
宋志增二縣四會已改隸肇慶府馬考两見此處
應刪
韶州(仍唐舊又為韶興郡)領縣六曲江(晉縣)樂昌(隋縣)翁源(梁縣)仁
化(唐縣)建福(宣和三年析曲江翁源二縣地置南渡後廢)乳源(乾道二年析曲江樂)
(昌二縣地置)
(臣)等謹按宋志有乳源縣馬考不載今增
南雄州(本韶州保昌縣南漢曰雄州宋不改加南字又為保昌郡)領縣二保昌
(唐縣)始興(晉縣)
英德府(本廣州真陽縣南漢曰英州慶元初更名升府又為真陽郡)領縣二湏
陽(唐縣)浛光(漢縣開寳四年自廣州改屬連州六年自連州來屬)
(臣)等謹按浛光後漢書作含洭唐書含作浛洭桂
陽水名以音近悮為光也
又按以上二州一府舊以為古荆州地蓋因韶英
二州曾屬桂陽郡而雄州又自韶分出故有此誤
其實三州皆越故地漢以前因隸南海郡班固以
為牽牛婺女之分野者是也一統志改為揚州之
域當矣但自古五嶺之南皆非禹跡所及故不入
揚州正域而附載於揚之南境
循州(仍唐舊又為海豐郡)領縣三龍川(唐雷鄉縣南漢曰龍川)興寧(晉縣)
長樂(熙寧四年析興寧地置)
惠州(本循州歸善縣南漢曰正州天禧四年改又為博羅郡)領縣四歸善(隋縣)
海豐(東晉縣)博羅(秦縣)河源(南齊縣)
南恩州(唐恩州慶歴八年改河北路貝州為恩州此加南字又為恩平郡)領縣二
陽江(唐縣)陽春(梁縣初隸春州熙寧六年州廢以舊銅陵縣併入來屬)
肇慶府(陳高要郡唐為端州信安郡元符三年升興慶軍大觀三年更名升府仍名高要郡)領
縣二高要(漢縣)四會(漢縣熙寧六年自廣州來屬)
德慶府(唐康州晉康郡紹興元年更名升府)領縣二端溪(漢縣開寳五年以舊)
(悦城晉康都城三縣併入端溪隸端州尋還屬)瀧水(隋縣開寳三年以廢瀧州之開陽建水嶺)
(南三縣併入來屬)
封州(仍唐舊又為臨封郡)領縣二封川(隋縣)開建(唐縣)
新州(仍唐舊又為新興郡)領縣一新興(梁縣)
(臣)等謹按新州屬廣南東路馬氏列於高州之後
未便省覽今類登於此
廣南西路州十軍二縣二十二
高州(仍唐舊又為高凉郡)領縣三電白(隋縣)信義(唐縣初隸竇州熙寧四年)
(州廢以所治之懷德潭峩特亮三縣併入來屬太平興國初改義為宜)茂名(隋縣初隸潘州)
(開寳五年州廢以所治之南巴潘水二縣併入來屬)
化州(唐辯州陵水郡太平興國五年更名郡仍舊)領縣三石龍(隋縣)吳川
(隋縣初隸羅州開寳五年州廢來屬)石城(乾道三年析吳川西鄉地置)
(臣)等謹按宋志有石城縣前考羅州條下云開寳
四年廢羅州以其地併入吳川一縣則是石城初
經併省因失考乾道之復置也今依志增
雷州(仍唐舊又為海康郡)領縣三海康(隋縣)遂溪(唐縣)徐聞(漢縣)
(臣)等謹按馬考云唐雷州領三縣開寳五年廢遂
溪徐聞考宋志二縣於紹興十九年復置今增
南寧軍(唐儋州安化郡熙寧六年改為昌化軍端平二年改南寧軍)領縣三宜
倫(隋義倫縣太平興國初改)昌化(隋縣)感恩(隋縣)
吉陽軍(即崖州本唐振州延德郡開寳五年改崖州熙寧中廢為朱崖軍政和七年改今名)領
縣二寧遠吉陽(皆唐振州舊縣熙寧中省為鎮紹興六年復舊來屬)
瓊州(唐置瓊山郡又置瓊管宋為瓊州郡仍舊)領縣五瓊山(唐縣熙寧四年以舍)
(城縣省入)澄邁(隋縣)文昌(唐縣)臨高(唐縣以上三縣初隸崖州開寶五年州廢來屬)
(臣)等謹按宋志有樂會縣應增說見下
萬安州(仍唐舊熙寧七年改為軍)領縣三萬寧(唐萬安縣南漢曰萬寧紹興十)
(三年復舊)陵水(唐縣)樂會(唐縣)
(臣)等謹按樂會縣本隸瓊州大觀元年來屬紹興
初還舊隸故宋志仍列瓊州是也今於前考縣名
祇一見者但註明其誤不復改移惟两見者刪其
一漏失者始增例見冀州部
春州(唐置舊領羅水流南二縣宋廢二縣以勤州之銅陵縣為屬熙寧六年州廢以銅陵省入陽春)
(隸南恩州)
竇州(唐置舊領四縣熙寧四年州廢以懷德潭峩特亮三縣省入信義隸高州)
羅州(梁置舊領五縣開寳五年州廢以石城南河招義零緣四縣省入吳川隸化州)
潘州(唐置舊領三縣開寶五年州廢以南巴潘水二縣省入茂名隸高州)
崖州(即漢珠崖郡梁置崖州唐改振州宋復為崖州舊領舍城澄邁文昌臨高四縣開寳五年州廢)
(以其地隸瓊州尋改為軍餘見吉陽軍條下)
(臣)等謹按五州皆宋已廢之州但既嘗建立州名
不得概從刪略兹據馬氏所載列於諸州之後荆
州南境倣此
又按以上據馬氏南越部中所載地屬揚州之南
者詳列宋代廣南東西两路郡縣除廢州外凡為
府三州十三軍二縣十八
元
河南江北行中書省江浙行中書省江西行中
書省
河南江北行中書省路六府一屬州十縣五十一
河南江北道肅政廉訪司
汝寧府(府治在豫詳見豫州其屬州在揚者列後)
光州(仍宋舊)領縣三定城固始光山(皆仍宋舊宋)
(舊有仙居縣建炎初省)
蘄州路(宋蘄州至元中升為路)領縣五蘄春蘄水廣濟
黃梅羅田(皆仍宋舊)
淮西江北道肅政廉訪司
廬州路(宋廬州至元十四年升為路)領縣三州三州領八縣合
肥(仍宋舊)梁(宋慎縣後改)舒城(宋舒縣說見宋廬州)
和州(仍宋舊)領縣三歴陽含山烏江(皆仍宋舊)
無為州(宋無為軍至元二十八年改為州)領縣三無為廬江
(皆仍宋舊)巢(唐縣宋升鎮巢軍至元二十八年復縣)
六安州(宋六安軍至元中改為州)領縣二六安(宋隸夀州後為軍治)英
山(仍宋舊)
安豐路(宋夀春府之安豐縣後建為軍至元十四年升為路)領縣五州一州領
三縣夀春安豐霍邱(三縣宋隸夀春府至元十五年來屬)下
蔡(初隸夀春府至元二十八年罷府與亳州之蒙城來屬)蒙城(唐縣)
濠州(仍宋舊)領縣三鍾離定遠(皆仍宋舊)懷遠(宋懷遠軍)
(領荆山一縣至元二十八年降為縣來屬省荆山入焉)
安慶路(宋安慶府至元十四年改為路)領縣六懷寧宿松望
江太湖桐城(皆仍宋舊)灊山(至治三年析懷寧地置)
淮東道宣慰司
江北淮東道肅政廉訪司
揚州路(宋揚州至元十四年升為路)領縣二州五州領九縣江
都(仍宋舊)泰興(宋紹興中改隸泰州後還屬揚宋舊有廣陵天長二縣說見前州)
真州(仍宋舊)領縣二揚子六合(皆仍宋舊)
滁州(仍宋舊)領縣三清流來安全椒(皆仍宋舊)
泰州(仍宋舊)領縣二海陵如臯(皆仍宋舊泰宋舊有興化興)
(二縣說見宋泰州)
通州(仍宋舊)領縣二靜海海門(皆仍宋舊)
崇明州(至元十四年以通州之姚劉沙置)
淮安路(宋楚州後改淮安州至元二十年升為路)領縣四州三州領八縣
山陽(至元十二年以馬羅軍塞置縣二十年省淮安新城淮隂三縣入焉)鹽城(仍宋)
(舊)桃園(金以宿遷之桃園鎮置淮濱縣尋廢至元十四年復置改名來屬)清河(宋以)
(泗州之清河口置軍至元十五年改縣來屬以上二縣皆古徐州地以隸本路故列此宋舊有寳)
(應縣改隸高郵府)
(臣)等謹按淮安路領海寧泗安東三州及所屬八
縣詳前徐州
高郵府(宋高郵軍至元二十年升為府)領縣三高郵興化(皆仍宋舊)
寳應(宋隸楚州後升軍至元十六年改安宜府二十年廢府復縣來屬)
江浙行中書省路三十府一州二屬州二十六縣一百
四十四
江南浙西道肅政廉訪司
杭州路(宋臨安府至元十五年改為路)領縣八州一錢塘仁和
餘杭臨安新城富陽於潛昌化(皆仍)
(宋舊)海寧州(宋鹽官縣元貞元年升為州天歴二年改名海寧)
湖州路(宋湖州至元十三年升為路)領縣五州一烏程歸安
安吉德清武康(皆仍宋舊)
長興州(宋長興縣元貞元年升為州)
嘉興路(宋嘉興府至元十三年改為路)領縣一州二嘉興(仍宋舊)
海鹽州(宋海鹽縣元貞初升為州)
崇德州(宋崇德縣元貞元年升為州宋舊有華亭縣改隸松江府)
平江路(宋平江府至元十三年改為路)領縣二州四吳長洲(皆仍)
(宋舊)
崑山州(宋崑山縣元貞元年升為州)
常熟州(宋常熟縣元貞元年升為州)
吳江州(宋吴江縣元貞元年升為州)
嘉定州(宋嘉定縣元貞元年升為州)
常州路(宋常州至元十四年升為路)領縣二州二晉陵武進
(皆仍宋舊)
宜興州(宋宜興縣元貞元年升為州)
無錫州(宋無錫縣元貞元年升為州)
鎮江路(宋鎮江府至元十三年改為路)領縣三丹徒丹陽金
壇(皆仍宋舊)
建德路(宋建德府至元十四年改為路)領縣六建德淳安遂
安桐廬分水夀昌(皆仍宋舊)
松江府(至元十四年於華亭縣置府十五年改名松江)領縣二華亭(宋隸嘉興)
(府)上海(至元二十七年析華亭地置)
江隂州(宋江陰軍至元十四年升為路後降為州直隸行省宋舊有江陰縣元志無之當是省)
(縣入州)
浙東道宣慰司
慶元路(宋慶元府至元十四年改為路)領縣四州二鄞象山
慈溪定海(皆仍宋舊)
奉化州(宋奉化縣元貞元年升為州)
昌國州(宋昌國縣元貞十四年升為州)
衢州路(宋衢州至元十三年升為路)領縣五西安龍游(皆仍宋舊)
江山(宋後名禮賢至元初復舊)常山(宋後名信安至元初復舊)開元(仍宋舊)
浙東海右道肅政廉訪司
婺州路(宋婺州至元十三年升為路)領縣六州一金華東陽
義烏永康武義浦江(皆仍宋舊)
蘭溪州(宋蘭溪縣元貞元年升為州)
紹興路(宋紹興府至元十三年改為路)領縣六州二山陰會稽
上虞蕭山嵊新昌(皆仍宋舊)
餘姚州(宋餘姚縣元貞元年升為州)
諸暨州(宋諸暨縣元貞元年升為州)
温州路(宋瑞安府至元十三年改為路)領縣二州二永嘉樂清
(皆仍宋舊)
瑞安州(宋瑞安縣元貞初升為州)
平陽州(宋平陽縣元貞初升為州)
台州路(宋台州至元十四年升為路)領縣四州一臨海仙居
寧海天台(皆仍宋舊)
黃巖州(宋黃巗縣元貞初升為州)
處州路(宋處州至元十三年升為路)領縣七麗水龍泉松
陽遂昌青田縉雲慶元(皆仍宋舊)
江東建康道肅政廉訪司
寧國路(宋寧國府至元十四年改為路)領縣六宣城南陵涇
寧國旌德太平(皆仍宋舊)
徽州路(宋徽州至元十四年升為路)領縣五州一歙休寧
祁門黟績溪(皆仍宋舊)
婺源州(宋婺源縣元貞初升為州)
饒州路(宋饒州至元十四年升為路)領縣三州三鄱陽德興
安仁(皆仍宋舊)
餘干州(宋餘十縣元貞初升為州)
浮梁州(宋浮梁縣元貞初升為州)
樂平州(宋樂平縣元貞初升為州)
江南諸道行御史臺
集慶路(宋建康府天歴二年更名為路)領縣三州二上元江寧
句容(皆仍宋舊)
溧水州(宋溧水縣元貞初升為州)
溧陽州(宋溧陽縣至元十六年升為路後改為州)
太平路(宋太平州至元十四年升為路)領縣三當塗蕪湖繁
昌(皆仍宋舊)
池州路(宋池州至元十四年升為路)領縣六貴池青陽建
德銅陵石埭東流(皆仍宋舊)
信州路(宋信州至元十四年升為路)領縣五上饒玉山弋
陽貴溪永豐(皆仍宋舊升宋舊有鉛山縣為州)
廣德路(宋廣德軍至元十四年升為路)領縣二廣德建平(皆仍宋舊)
鉛山州(宋鉛山縣隸信州至元二十九年升為州直隸行省)
福建道宣慰司
福建閩海道肅政廉訪司
福州路(宋福州至元十五年升為路)領縣九州二州領二縣閩
侯官懷安古田閩清長樂連江(皆仍)
(宋舊)羅源(宋永正縣)永福(宋永泰縣二縣見宋福州)
福清州(宋福清縣元貞初升為州)
福寧州(宋長溪縣元貞元年更名升為州)領縣二寧德福安
(宋並隸福州)
建寧路(宋建寧府至元二十六年升為路)領縣七建安甌寧
浦城(皆仍宋舊)建陽(宋又名嘉禾)崇安松溪政和(皆仍宋舊)
泉州路(宋泉州至元十五年升為路)領縣七晉江南安惠
安同安永春(皆仍宋舊)安溪(說見宋清溪縣)德化(仍宋舊)
興化路(宋興化軍至元十四年升為路)領縣三莆田仙遊興
化(皆仍宋舊)
邵武路(宋邵武軍至元十三年升為路)領縣四邵武光澤泰
寧建寧(皆仍宋舊)
延平路(宋南劍州至元十五年更名升為路)領縣五南平(宋劍浦縣大德中改)
尤溪沙順昌將樂(皆仍宋舊)
汀州路(宋汀州至元十五年升為路)領縣六長汀寧化清
流蓮城上杭武平(皆仍宋舊)
漳州路(宋漳州至元十六年升為路)領縣五龍溪漳浦龍
巖長泰(皆仍宋舊)南靖(至正十六年析龍溪漳浦龍巖三縣地置)
江西行中書省路十二州二屬州十三縣四十七
江西湖東道肅政廉訪司
龍興路(宋龍興府至元二十一年改為路)領縣六州二南昌新
建進賢奉新靖安武寧(皆仍宋舊)
富州(宋豐城縣至元二十三年更名升為州)
寧州(宋分寧縣至元二十三年於武寧縣置寧州以分寧屬之大德八年移治分寧以武寧直)
(隸本路)
吉安路(宋吉州元貞元年改為路)領縣五州四廬陵永豐
萬安龍泉(皆仍宋舊)永寧(至順間析永新州置)
吉水州(宋吉水縣元貞初升為州)
安福州(宋安福縣元貞元年升為州)
太和州(宋太和縣元貞初升為州)
永新州(宋永新縣元貞初升為州)
瑞州路(宋瑞州至元十四年升為路)領縣二州一高安上高
(皆仍宋舊)
新昌州(宋新昌縣元貞初升為州)
袁州路(宋袁州至元十九年升為路)領縣三州一宜春分宜
萬載(皆仍宋舊)
萍鄉州(宋萍鄉縣元貞初升為州)
臨江路(宋臨江軍至元十四年升為路)領縣一州二清江(仍宋舊)
新淦州(宋新淦縣元貞初升為州)
新喻州(宋新喻縣元貞初升為州)
撫州路(宋撫州至元十四年升為路)領縣五臨川崇仁金
谿宜黃樂安(皆仍宋舊)
江州路(宋江州至元十四年升為路)領縣五德化瑞昌彭
澤湖口德安(皆仍宋舊)
南康路(宋南康軍至元十四年升為路)領縣二州一星子都昌
(皆仍宋舊)
建昌州(宋建昌縣元貞初升為州)
贑州路(宋贑州至元十四年升為路)領縣五州二州領三縣贑
興國信豐雩都石城(皆仍宋舊昌宋舊有寧都會二縣)
(升為州以龍南安遠瑞金三縣分屬焉)
寧都州(宋虔化縣後改寕都大德元年升為州)領縣三龍南(宋隸贑州)
(至元二十四年省入新豐縣至大三年復置來屬)安遠(宋隸贑州至元二十四年省入)
(會昌縣至大三年復置來屬)
會昌州(宋會昌縣大德初升為州)領縣一瑞金(宋隸贑州大德元年來屬)
建昌路(宋建昌軍至元十四年升為路)領縣三南城新城廣
昌(皆仍宋舊升宋舊有南豐縣為州)
南安路(宋南安軍至元十四年升為路)領縣三大庾南康(皆仍宋舊)
上猶(宋後名南安至元十六年改名永清尋復舊)
南豐州(宋南豐縣隸建昌軍至元十九年升州直隸行省)
廣東道宣慰司
海北廣東道肅政廉訪司
潮州路(宋潮州至元十六年升為路)領縣三海陽潮陽揭
陽(皆仍宋舊)
梅州(仍宋舊直隸行省)領縣一程鄉(仍宋舊)
(臣)等謹按以上據馬氏按古揚州地詳列元代河
南江北江浙江西三行省郡縣凡為路四十八府
三州四屬州五十二縣二百五十内除汝寧府治
編入豫州海泗安東三州及屬縣八見前徐州外
合計得府二屬州四十九縣二百四十二餘如前
數
揚州南境
(臣)等謹按以下所載郡縣自廣州路至循州皆屬
江西行省兼設廣東道宣慰使司及海北廣東道
肅政廉訪司因提明於前故此但標行省而不復
列宣慰廉訪之目
江西行中書省路五州六縣二十九
廣州路(宋廣州至元十五年升為路)領縣七南海番禺東
筦增城香山新會清遠(皆仍宋舊縣宋舊有懷集改)
(隸賀州)
韶州路(宋韶州至元十五年升為路)領縣四曲江樂昌仁
化乳源(皆仍宋舊隸宋舊有翁源縣改英德州)
惠州路(宋惠州至元十六年升為路)領縣四歸善博羅海
豐河源(皆仍宋舊)
南雄路(宋南雄州至元十五年升為路)領縣二保昌始興(皆仍宋舊)
德慶路(宋德慶府至元十七年改為路)領縣二端溪瀧水(皆仍宋舊)
肇慶路(宋肇慶府至元十七年改為路)領縣二高要四會(皆仍宋舊)
英德州(宋英德府至元十五年改路後降為州以湞陽浛光二縣省入)領縣一翁
源(宋隸韶州元初廢大德五年復置來屬)
南恩州(仍宋舊)領縣二陽江陽春(皆仍宋舊)
封州(仍宋舊)領縣二封川開建(皆仍宋舊)
新州(仍宋舊)領縣一新興(仍宋舊)
循州(仍宋舊)領縣三龍川興寧長樂(皆仍宋舊)
湖廣行中書省路三安撫司一軍三縣二十二
海北海南道宣慰司
海北海南道肅政廉訪司
雷州路(宋雷州至元十五年升為路)領縣三海康徐聞遂
溪(皆仍宋舊)
化州路(宋化州至元十五年升為路)領縣三石龍吳川石
城(皆仍宋舊)
高州路(宋高州至元十五年升為路)領縣三電白茂名信
宜(皆仍宋舊)
乾寧軍民安撫司(宋瓊州天歴二年改置)領縣七瓊山澄
邁臨高文昌樂會(皆仍宋舊)會同(至元三十年析樂會地置)
定安(至元二十九年析瓊山地置天歴二年升為南建州)
南寧軍(仍宋舊)領縣三宜倫昌化感恩(皆仍宋舊)
萬安軍(仍宋舊)領縣二萬安陵水(皆仍宋舊)
吉陽軍(仍宋舊)領縣一寧遠(仍宋舊以吉陽縣省入)
(臣)等謹按以上按古揚州南境詳列元代江西湖
廣两行省郡縣凡為路八州七安撫司一軍三縣
五十一内定安一縣升為州合計得州七縣五十
餘如前數
明
南直隸河南江西湖廣浙江福建廣
東
南直隸府十四州三屬州七縣八十四
應天府(元集慶路明太祖更名為府洪武八年建號南京十一年改稱京師永樂元年仍號南京)
領七縣上元江寧句容(皆仍元舊)溧陽(元溧陽州洪武)
(二年降為縣)高淳(弘治四年升溧水高淳鎮為縣)江浦(洪武九年析六合縣及滁和二)
(州江寧縣地置)六合(元隸真州洪武二十年來屬)
鳳陽府(元濠州洪武七年更名升府)領縣六州五州領七縣鳳
陽(洪武中析臨淮及虹縣地置)臨淮(元鍾離縣洪武三年改)懷遠定遠
(皆仍元舊)五河(元隸泗州洪武四年來屬)虹(元隸泗州洪武七年來屬以上二縣皆古徐州)
(地以隸本府故列此)
夀州(元安豐路明太祖復唐舊名以州治夀春縣省入)領縣二霍邱(仍元)
(舊)蒙城(仍元舊二元舊有安豊下蔡縣並廢)
(臣)等謹按鳳陽府領州五其泗宿二州及所屬三
縣詳前徐州潁亳二州及所屬二縣詳後豫州
淮安府(元淮安路明太祖改為府)領縣六州二州領三縣山陽
鹽城清河(皆仍宋舊)安東(元安東州洪武二年降為縣)桃源(元桃)
(園縣洪武初改)沭陽(元隸海寧州洪武初來屬以上四縣皆古徐州地以隸本府故列此)
(臣)等謹按淮安府領海邳二州及所屬三縣詳前
徐州
揚州府(元揚州路明太祖改為府初名淮海後復為揚州)領縣三州三州領
四縣江都(仍元舊)儀真(元真州治揚子縣洪武二年廢州改縣名)泰興
(仍元舊)
高郵州(元高郵府洪武元年降為州以州治高郵縣省入)領縣二寳應
興化(皆仍元舊)
泰州(仍元舊洪武初以州治海陵縣省入)領縣一如臯(仍元舊)
通州(仍元舊洪武初以州治静海縣省入)領縣一海門(仍元舊)
蘇州府(元平江路明太祖更名為府)領縣六州一州領一縣吳
長洲(皆仍元舊)吳江(元吳江州洪武二年降為縣)崑山(元崑山州洪武二年)
(降為縣)常熟(元常熟州洪武二年降為縣)嘉定(元嘉定州洪武二年降為縣)
太倉州(弘治十年析崑山常熟嘉定三縣地置)領縣一崇明(元崇明州)
(隸揚州路洪武二年降為縣弘治十年來屬)
松江府(仍元舊)領縣三華亭上海(皆仍元舊)青浦(嘉靖二十)
(一年析華亭上海二縣地置)
常州府(元常州路明太祖改為府初名長春尋復為常州後避諱改常為嘗)領縣五
武進(仍元舊以晉陵縣省入)無錫(元無錫州洪武二年降為縣)宜興(元宜興州)
(洪武二年降為縣)江隂(元江隂州直隸行省明初改縣來屬)靖江(成化八年以江隂縣)
(馬䭾沙置)
鎮江府(元鎮江路明太祖改為府初名江淮後復為鎮江)領縣三丹徒
丹陽金壇(皆仍元舊)
廬州府(元廬州路明太祖改為府)領縣三州二州領三縣合肥
舒城(皆仍元舊)廬江(元隸無為州洪武初來屬元舊有梁縣省入合肥縣)
無為州(仍元舊洪武中以州治無為縣省入)領縣一巢(仍元舊廬元舊有)
(江縣改隸廬州府)
六安州(仍元舊洪武中以州治六安縣省入)領縣二英山(仍元舊)霍
山(弘治二年以六安州故埠鎮置)
安慶府(元安慶路明太祖改為府初名寧江後復為安慶)領縣六懷寧
桐城潛山太湖宿松望江(皆仍元舊)
太平府(元太平路明太祖改為府)領縣三當塗蕪湖繁昌
(皆仍元舊)
池州府(元池州路明太祖改為府初名九華尋復為池州)領縣六貴池
青陽銅陵石埭建德東流(皆仍元舊)
寧國府(元寧國路明太祖改為府)領縣六宣城南陵涇
寧國旌德太平(皆仍元舊)
徽州府(元徽州路明太祖改為府)領縣六歙休寧(皆仍元舊)婺源
(元婺源州洪武二年降為縣)祁門黟績溪(皆仍元舊)
滁州(仍元舊洪武初以州治清流縣省入)領縣二全椒來安(仍元舊)
和州(仍元舊洪武初以州治歴陽縣及烏江縣省入)領縣一含山(仍元舊)
廣德州(元廣德路洪武四年降為州以州治廣德縣省入)領縣一建平(仍元)
(舊)
河南布政使司屬州一縣四
汝寧府(府治在豫詳見豫州其屬州在揚者列後)
光州(仍元舊洪武初以州治定城縣省入)領縣四光山固始(皆仍)
(元舊)息(元息州隸汝寧府洪武中降縣來屬)商城(成化十一年析固始地置)
江西布政使司府十三屬州一縣七十七
南昌府(元龍興路明太祖改為府初名洪都後定今名)領縣七州一南昌
新建(皆仍元舊)豐城(元富州洪武九年更名降縣)進賢奉新
靖安武寧(皆仍元舊)
寧州(仍元舊)
瑞州府(元瑞州路洪武二年改為府)領縣三高安上高(皆仍元舊)
新昌(元新昌州洪武初降為縣)
九江府(元江州路明太祖更名為府)領縣五德化德安瑞
昌湖口彭澤(皆仍元舊)
南康府(元南康路明太祖改為府初名西寧尋復為南康)領縣四星子
都昌(皆仍元舊)建昌(元建昌州洪武初降為縣)安義(正德十三年析建昌地置)
饒州府(元饒州路明太祖改為府初名鄱陽尋復為饒州)領縣七鄱陽(仍元)
(舊)餘干(元餘干州洪武初降為縣)樂平(元樂平州洪武初降為縣)浮梁(元浮梁州)
(洪武初降為縣)德興安仁(皆仍元舊)萬年(正德七年析鄱陽餘干樂平貴溪四)
(縣地置)
廣信府(元信州路明太祖更名為府)領縣七上饒玉山弋
陽貴溪(皆仍元舊)鉛山(元鉛山州直隸行省洪武初降縣來屬)永豐(仍元)
(舊)興安(嘉靖三十九年析上饒弋陽貴溪三縣地置)
建昌府(元建昌路明太祖改為府初名肇慶尋復為建昌)領縣五南城(仍元)
(舊)南豐(元南豐州直隸行省洪武初降縣來屬)新城廣昌(皆仍元舊)瀘
溪(萬歴六年析南城地置)
撫州府(元撫州路明太祖改為府初名臨川尋復為撫州)領縣六臨川
崇仁金谿宜黃樂安(皆仍元舊)東鄉(正德七年析臨川金)
(谿進賢餘干安仁五縣地置)
吉安府(元吉安路明太祖改為府)領縣九廬陵(仍元舊)泰和(元太和州)
(洪武二年降為縣)吉水(元吉水州洪武二年降為縣)永豐(仍元舊)安福(元安)
(福州洪武二年改為縣)龍泉萬安(皆仍元舊)永新(元永新州洪武二年降為)
(縣)永寧(仍元舊)
臨江府(元臨江路明太祖改為府)領縣四清江(仍元舊)新淦(元新淦州)
(洪武初降為縣)新喻(元新喻州洪武初降為縣)峽江(嘉靖五年析新淦地置)
袁州府(元袁州路明太祖改為府)領縣四宜春分宜(皆仍元舊)萍
鄉(元萍鄕州洪武初降為縣)萬載(仍元舊)
贑州府(元贑州路明太祖改為府)領縣十二贑雩都信豐
興國(皆仍元舊)會昌(元會昌州洪武初降為縣)安遠(元隸寧都州洪武初來屬)
寧都(元寧都州洪武初降為縣)瑞金龍南(元隸寧都州洪武初來屬)石城
(仍元舊)定南(隆慶三年析龍南安遠信豐三縣地置)長寧(萬歴四年析安遠會昌二)
(縣地置)
南安府(元南安路明太祖改為府)領縣四大庾南康上猶
(皆仍元舊)崇義(正德十四年析上猶大庾南康三縣地置)
湖廣布政使司屬州一縣二
黃州府(府治在荆詳見荆州其所屬一州在揚列後)
蘄州(元蘄州路明太祖降為州以州治蘄春縣省入)領縣二廣濟黃
梅(皆仍元舊改元舊有蘄水羅田二縣隸黃州府)
浙江布政使司府十一屬州一縣七十五
杭州府(元杭州路明太祖改為府)領縣九錢塘仁和(皆仍元舊)海
寧(元海寧州洪武二年降為縣)富陽餘杭臨安於潛
新城昌化(皆仍元舊)
嚴州府(元建德路明太祖更名為府)領縣六建德桐廬淳
安遂安夀昌分水(皆仍元舊)
嘉興府(元嘉興路明太祖改為府)領縣七嘉興(仍元舊)秀水(宣德五年)
(析嘉興地置)嘉善(宣德五年析嘉興地置)崇德(元崇德州洪武二年改為縣)桐
鄉(宣德五年析崇德地置)平湖(宣德五年析海鹽地置)海鹽(元海鹽川洪武二年)
(降為縣)
湖州府(元湖州路明太祖改為府)領縣五州一州領一縣烏程
歸安(皆仍元舊)長興(元長興州洪武二年降為縣)德清武康(皆仍)
(元舊)
安吉州(元安吉縣正德元年升為州)領縣一孝豐(成化二十三年析安)
(吉縣地置)
紹興府(元紹興路明太祖改為府)領縣八山隂會稽蕭山
(皆仍元舊)諸暨(元諸暨州明初降為縣)餘姚(元餘姚州洪武初降為縣)上虞
嵊新昌(皆仍元舊)
寧波府(元慶元路明太祖改為府初復舊明州洪武十四年更今名)領縣五鄞
(仍元舊)慈谿(元慈溪縣永樂十六年改溪為谿)奉化(元奉化州洪武二年降為縣)
定海象山(皆仍元舊年元舊有昌國州洪武二十省入定海縣)
台州府(元台州路洪武初改為府)領縣六臨海(仍元舊)黃巖(元黃巖州)
(洪武三年降為縣)天台仙居寧海(皆仍元舊)太平(成化五年以黃)
(巖縣之太平鄉置析温州之樂清縣地益之)
金華府(元婺州路明大祖更名為府)領縣八金華(仍元舊)蘭谿(元蘭)
(谿州洪武三年降為縣)東陽義烏永康武義浦江
(皆仍元舊)湯溪(成化七年析蘭谿金華龍游遂昌四縣地置)
衢州府(元衢州路明太祖改為府初名龍游後復為衢州)領縣五西安
龍游常山江山開化(皆仍元舊)
處州府(元處州路明太祖改為府初名安南後復為處州)領縣十麗水
青田縉雲松陽遂昌龍泉慶元(皆仍元舊)
雲和(景泰二年析麗水縣地置)宣平(景泰三年析麗水縣地置)景寧(景泰五年析青)
(田縣地置)
温州府(元温州路洪武初改為府)領縣五永嘉(仍元舊)瑞安(元瑞安州)
(洪武二年降為縣)樂清(仍元舊)平陽(元平陽州洪武三年降為縣)泰順(景泰)
(三年析瑞安平陽二縣地置)
福建布政使司府八州一縣五十七
福州府(元福州路明太祖改為府)領縣九閩侯官長樂(皆仍)
(元舊)福清(元福清州洪武二年降為縣)連江羅源古田閩
清永福(皆仍元舊年元舊有懷安縣萬歴二省入閩縣)
興化府(元興化路洪武元年改為府)領縣二莆田仙游(皆仍元舊)
(三元舊有興化縣正統十年省入莆田仙游二縣)
建寧府(元建寧路洪武元年改為府)領縣八建安甌寧建
陽崇安浦城松溪政和(皆仍元舊)夀寧(景泰六年)
(以政和縣楊海村置析福寧州之福安縣地益之)
延平府(元延平路洪武元年改為府)領縣七南平將樂沙
尤溪順昌(皆仍元舊)永安(景泰三年析沙尤溪二縣地置)大田(嘉靖)
(十五年析尤溪永安漳平德化四縣地置)
汀州府(元汀州路洪武元年改為府)領縣八長汀寧化上
杭武平清流(皆仍元舊)連城(元蓮城縣洪武十七年改蓮為連)歸
化(成化七年析清流將樂沙寧化四縣地置)永定(成化十四年析上杭地置)
邵武府(元邵武路明太祖改為府)領縣四邵武光澤泰寧
建寧(皆仍元舊)
泉州府(元泉州路洪武元年改為府)領縣七晉江南安同
安惠安安溪永春德化(皆仍元舊)
漳州府(元漳州路洪武元年改為府)領縣十龍溪漳浦龍
巖長泰南靖(皆仍元舊)漳平(成化六年析龍巖地置)平和(正德)
(十四年析南靖漳浦二縣地置)詔安(嘉靖九年於漳浦之南詔驛置縣)海澄(嘉靖四十)
(五年析龍溪漳浦二縣地置)寧洋(嘉靖四十五年析龍巖大田永安三縣地置)
福寧州(元隸福州路成化九年直隸布政司)領縣二寧德福安(皆仍)
(元舊)
廣東布政使司府一縣十一
潮州府(元潮州路洪武二年改為府)領縣十一海陽潮陽
揭陽(皆仍元舊)程鄉(元梅州治洪武二年州廢來屬)饒平(成化十二年析海陽地置)
惠來(嘉靖三年析潮陽海豐二縣地置)鎮平(崇禎六年析平遠程鄉二縣地置)大
浦(嘉靖五年析饒平地置)平遠(嘉靖四十一年析程鄉地置)普寧(嘉靖四十二年)
(析潮陽地置)澄海(嘉靖四十二年析海陽揭陽饒平三縣地置)
(臣)等謹按以上據馬氏按古揚州地詳列明代南
直隸河南江西湖廣浙江福建廣東郡縣凡為府
四十七州四屬州十一縣三百有七内除鳳陽府
之泗宿二州及所屬三縣編入徐州潁亳二州及
所屬二縣編入豫州淮安府之海邳二州及所屬
三縣編入徐州外合計得屬州五縣二百九十有
九餘如前數
廣東布政使司府八州一屬州六縣六十四
廣州府(元廣州路洪武元年改為府)領縣十三州一州領二縣
南海番禺(皆仍元舊)順德(景泰三年析南海地置)東筦(仍元舊)新
安(洪武十四年置東筦守禦千戶所萬歴元年改為縣)三水(嘉靖五年析南海高要二縣地)
(置)增城(仍元舊)龍門(弘治六年析增城地置)香山新會(皆仍元舊)
新寧(弘治十一年析新會地置)從化(弘治二年析番禺地置)清遠(仍元舊)
(臣)等謹按廣州府領連州一州及所屬二縣詳後
荆州
肇慶府(元肇慶路洪武元年改為府)領縣九州一州領二縣高
要(仍元舊)高明(成化十一年析高要地置)四會(仍元舊)新興(元新州治洪武)
(二年州廢來屬)開平(本府南之開平屯明末置縣又析新興新會二縣地益之)陽春
陽江(二縣元隸南恩州洪武元年南恩州廢改隸新州二年新州廢來屬)恩平(成化十四)
(年升陽江之恩平堡為縣又析新興新會二縣地益之)廣寧(嘉靖三十八年析四會地置)
德慶州(元德慶路洪武元年改為府九年降為州以府治端溪縣省入來屬)領縣二
封川開建(二縣元隸封州洪武二年州廢來屬元舊有瀧水縣升為羅)
(定州直隸布政司)
韶州府(元韶州路洪武元年改為府)領縣六曲江樂昌(皆仍元舊)
英德(元英德州洪武二年降縣來屬)仁化乳源(皆仍元舊)翁源(元隸英德)
(州洪武二年來屬)
南雄府(元南雄路洪武元年改為府)領縣二保昌始興(皆仍元舊)
惠州府(元惠州路洪武元年改為府)領縣八州一州領二縣歸
善博羅(皆仍元舊)長寧(隆慶二年析歸善英德翁源三縣地置)永安(隆慶)
(三年析歸善長樂二縣地置)海豐(仍元舊)龍川長樂興寧(三縣)
(元隸循州洪武二年州廢來屬元舊有河源縣改隸連平州)
連平州(崇禎六年析和平長寧河源翁源四縣地置連平縣尋升為州)領縣二
河源(舊隸府崇禎六年來屬)和平(正德十三年升龍川之和平司為縣又析河源)
(地益之隸府崇禎六年來屬)
高州府(元高州路洪武元年改為府)領縣三州一州領二縣茂
名電白信宜(皆仍元舊)
化州(元化州路洪武七年降為州以州治石龍縣省入來屬)領縣二吳川
石城(皆仍元舊)
雷州府(元雷州路洪武元年改為府)領縣三海康遂溪徐
聞(皆仍元舊)
瓊州府(宋瓊州元改乾寧安撫司洪武元年復舊名升為府)領縣七州三州領
三縣瓊山澄邁臨高(皆仍元舊)定安(元置後升為南建州)
(洪武元年復縣)文昌會同樂會(皆仍元舊)
儋州(元南寧軍洪武元年改州來屬正統四年以州治宜倫縣省入)領縣一昌
化(仍元舊改元舊有感恩縣隸崖州)
萬州(元萬安軍洪武元年改州來屬正統四年以州治萬安縣省入)領縣一陵
水(仍元舊)
崖州(元吉陽軍洪武元年改州來屬正統四年以州治寧遠縣省入)領縣一感
恩(元隸南寧軍正統五年來屬)
羅定州(元瀧水縣隸德慶路萬歴五年升為羅定州直隸布政司)領縣二東安
(萬歴五年以瀧水之東山黃姜峒置又析德慶州及高要新興二縣地益之)西寧(萬歴五年)
(以瀧水之西山大峒置又析德慶州及封川縣地益之)
(臣)等謹按以上按古揚州南境詳列明代廣東郡
縣除廣州府所屬之連州一州及所屬二縣編入
荆州外凡得府八州一屬州五縣六十二
欽定續文獻通考卷二百三十二
