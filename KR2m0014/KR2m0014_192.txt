欽定續文獻通考卷一百九十二
經籍考
集(别集四)
明
李承芳東嶠集十五卷
承芳字茂卿嘉魚人弘治進士官大理寺評事明史
儒林傳附見陳獻章傳中
靳貴戒菴文集二十卷
貴字允遂號戒菴丹徒人弘治進士官至大學士諡
文僖
胡居仁文敬公集三卷
居仁見經類
朱誠泳小鳴稿十卷
誠泳號賓竹道人太祖五世孫弘治初以鎮安王襲
封秦王諡曰簡
黃傅白露山人遺稿二卷
傅字夢弼蘭谿人弘治進士官至監察御史
錢福鶴灘集六卷
福字與謙松江華亭人弘治庚戌進士第一官翰林
院修撰
方良永簡肅文集十卷
良永字壽卿莆田人弘治進士官至右副都御史撫
治鄖陽除南京兵部尚書諡簡肅
鄭滿勉齋遺稿三卷
滿字守謙慈谿人弘治間舉人官山東濮州知州
毛澄文簡集二卷
澄號三江太倉人弘治癸丑進士第一官至禮部尚
書
祝允明懷星堂集三十卷
允明見史類
(臣)等謹案明史藝文志載祝氏集略三十卷懷星
堂集三十卷小集七卷本𫝊稱其詩文集六十卷
朱彛尊静志居詩話載祝氏集略外又有金縷醉
紅窺簾暢哉擲果拂絃玉期等集今行于世者惟
祝氏集略及此集
吳一鵬文端集四十卷
一鵬字南夫號白樓長洲人弘治進士官至南京吏
部尚書諡文端
羅欽順整菴存稿二十卷
欽順見子類
顧清東江家藏集四十二卷
清見史類
(臣)等謹案是集凡山中集四卷乃未仕時作北遊
稿二十九卷乃既仕後作歸來集九卷乃致仕後
作皆清晩年手定故體例頗精當又留都稿四卷
存稿十卷為其子孫所輯今不傳
姚鏌東泉文集八卷
鏌字東泉慈谿人弘治進士官至右都御史總督兩
廣
李夢陽空同集六十六卷
夢陽見子類
鄭岳山齋集二十四卷
岳見史類
汪循仁峯文集二十四卷外集一卷
循字進之休寧人弘治進士官順天通判
王九思渼陂集十六卷續集三卷
九思字敬夫鄠縣人弘治進士官吏部郎中明史文
苑傳附見李夢陽傳中
陶諧南川稿十二卷陶莊敏集八卷附蘭渚遺稿一
卷
諧字世和號南川會稽人弘治進士官至兵部侍郎
總督兩廣諡莊敏
(臣)等謹案南川稿是其初刻後人重編為莊敏集
蘭渚遺稿乃其孫尚寳司丞允淳所撰
顧潜静觀堂集十四卷
潜字孔昭崑山人弘治進士官至直隸提學御史
顧璘浮湘集四卷山中集四卷憑几集五卷續集二卷
息園存稿詩十四卷文九卷緩慟集一卷
璘見史類
邊貢華泉集十四卷
貢字廷實號華泉歴城人弘治進士官至南京戶部
尚書事蹟具明史文苑傳
劉璘清惠集十二卷
璘字元瑞一字子振安仁人後遷長興弘治進士官
至工部尚書
周璽垂光集二卷
璽字天章號荆山合肥人弘治進士官禮科給事中
張羽東田遺稿二卷
羽字鳳舉泰興人弘治進士官河南左布政使
(臣)等謹案明初有張羽為吳中四傑之一此張羽
姓名相同亦復工詩是集詩文各一卷為其季子
楨所編
孫緒沙溪集二十三卷
緒字誠甫號沙溪故城人弘治進士官至太僕寺卿
王守仁文成全書三十八卷
守仁見史類
(臣)等謹案守仁是集為隆慶間謝廷傑裒合諸集
刊板以傳仿朱子全書之例名之外多選輯别本
如宋儀望陽明文粹十二卷王畿陽明文選八卷
葉紹顒陽明要書八卷附錄五卷其裔孫貽樂刊
王陽明集十六卷張問達編陽明文抄二十卷俞
璘編陽明全集二十卷傳習錄一卷語錄一卷皆
缺略不及是編之詳備
張鳳翔皮陵集七卷
鳳翔字光世號皮陵子洵陽人弘治進士官戸部主
事
朱應登凌谿集十八卷
應登字升之寳應人弘治進士官至雲南布政司參
政明史文苑傳附見顧璘傳中
康海對山集十卷
海見史類
(臣)等謹案海詩文集别本凡十九卷為張太微所
編此本為孫景烈刪訂去取謹嚴于詩汰之尤力
較為精善
張𤦺白齋竹里集七卷
琦字君玉鄞縣人弘治進士官興化府知府加布政
司參政
游潜夢蕉存稿四卷
潜見子類
王廷相家藏集六十八卷(一名浚川集)内臺集七卷
廷相見子類
魯鐸文恪存集十卷
鐸字振之號蓮北景陵人弘治進士官至南京國子
監祭酒贈禮部侍郎諡文恪
何瑭柏齋集十一卷
瑭見子類
徐問山堂萃稿十六卷
問見子類
林魁白石野稿十七卷
魁自號白石山人龍溪人弘治進士官至雲南兵備
副使
潘希曾竹澗集八卷竹澗奏議四卷
希曾字仲魯金華人弘治進士官至兵部左侍郎
陳霆水南稿十九卷
霆見史類
何景明大復集三十卷
景明見史類
周用恭肅集十六卷
用字行之吳江人弘治進士官吏部尚書諡恭肅
秦鏜樗林摘稿三卷附錄一卷
鏜字國和號樂易又號類樗子弘治時舉人親沒不
試嘉靖中授南京都察院都事銜
顧鼎臣未齋集二十二卷
鼎臣字九和崑山人弘治乙丑進士第一官至大學
士諡文康
嚴嵩鈐山堂集三十五卷
嵩字惟中分宜人弘治進士官至大學士事蹟具明
史姦臣傳
(臣)等謹案嵩詩在流軰之中雖為迥出然迹其所
為佞寵擅權非他文士有才無行可以節取者比
今四庫全書僅存其目以昭彰瘅之義也
崔銑洹詞十二卷
銑見經類
(臣)等謹案集題洹詞以銑家安陽境洹水故也此
本十二卷編年排次而不分體又别本十七卷附
錄四卷分體類次而文則無所增損也
湛若水甘泉集三十二卷
若水見經類
殷雲霄石川集四卷附錄一卷
雲霄字近夫壽張人弘治進士官至南京工科給事
中明史文苑傳附見鄭善夫傳中
孟洋有涯集十七卷
洋字望之號有涯信陽人弘治進士官至南京大理
寺卿
劉節梅國集四十一卷寳制堂私錄二卷
節見經類
周廣玉巖集九卷附錄一卷
廣見史類
倪宗正小野集二十二卷
宗正字本端餘姚人弘治進士官兵部員外郎以言
事廷杖後官南雄府知府嘉靖中賜祭葬贈學士諡
文忠
魏校莊渠遺書十二卷
校見經類
萬鏜治齋集十七卷
鏜字仕鳴進賢人弘治進士官至吏部尚書
王韋南原集七卷
韋字欽佩上元人弘治進士官至太僕寺少卿明史
文苑傳附見顧璘傳中
方獻夫西樵遺稿八卷
獻夫見經類
陸深儼山集一百卷續集十卷
深見史類
(臣)等謹案深續集有唐錦序陸師道䟦並稱尚有
外集四十卷通此二集為一百五十卷然外集皆
其筆記襍著本自别行也又四庫全書存目有行
遠集行遠外集並無卷數盖深集散佚之後其曾
孫起龍所編皆收舊刻散佚非續獲於正續二集
之外
涂幾類稿十卷
幾字守約又字孟規宜黃人以隠居著述稱
徐楨卿迪功集六卷附談藝錄一卷
楨卿字昌穀一字昌國吳縣人弘治進士除大理寺
左寺副改國子監博士
黃雲丹巗集十卷
雲字應龍號丹巗崑山人弘治中以歲貢授瑞州訓
導
蔣燾東壁遺稿二卷
燾字仰仁長洲人郡學生
王烈尋樂堂集十一卷
烈字正邦號尋樂樂安人弘治中諸生
韓邦竒苑洛集二十二卷
邦竒見經類
夏良勝東洲初稿十四卷
良勝見經類
劉養微康谷子集六卷
養微字敬伯廣濟人
(臣)等謹案是集五卷以下附其弟養吉詩文及其
遠祖天行文煥等傳又附劉秉鉁石浪詩鈔劉醇
駿盟鷗集劉鵾化味閒軒遺稿數種盖劉氏一家
之書也
張含禺山文集一卷詩集四卷
含字愈光永昌衛人正德間舉人
楊慎升庵集八十一卷
慎見經類
(臣)等謹案是集為萬歷中張士佩所訂盖取慎丹
鉛錄談苑醍醐諸書刪除重複分類編次附其詩文
之後而所分諸目頗有條理
呂柟涇野集三十卷
柟見經類
方鵬矯亭存稿十八卷續稿八卷
鵬見史類
戴冠䆳谷集十二卷
冠字仲鶡信陽人正德進士官至山東提學副使
(臣)等謹案明有兩戴冠其一長洲人有禮記集說
辨疑已見經類此又其一也
毛伯温襄懋集十八卷東塘詩集十卷
伯温見史類
歐陽鐸恭簡集二十二卷
鐸字崇道泰和人正德進士官至吏部侍郎諡恭簡
胡纉宗鳥鼠山人集二十九卷
纉宗見史類
錢𤦺東畬集十四卷
琦見子類
孫璽峯溪集五卷外集一卷
璽字朝信平湖人正德進士官至山西按察司僉事
方豪棠陵集八卷
豪見史類
鍾芳筠溪家藏集三十卷
芳見史類
丁奉吏部文選八卷
奉字獻之常熟人正德進士官南京吏部郎中
寇天敘塗水集八卷
天敘字子惇榆次人正德進士官至兵部侍郎
鄒守益東廓集十二卷
守益字謙之安福人正德進士官至南京國子監祭
酒諡文莊事蹟具明史儒林傳
張璧陽峯家藏集三十五卷
璧字崇象石首人正德進士官至大學士諡文簡
柴竒黼菴遺稿十卷
竒字德美崑山人正德進士官至應天府尹
尹襄巽峯集十二卷附錄一卷
襄字舜弼號巽峯永新人正德進士官司經局洗馬
費宷文通集選要六卷
寀見史類
夏尚璞東巖集六卷東巖詩集八卷
尚璞字敦夫號東巖永豐人正德進士官至南京太
僕寺少卿明史儒林傳附見婁諒傳中
毛憲古菴文集十卷
憲見史類
齊之鸞蓉川集七卷
之鸞字瑞卿桐城人正德進士官至河南按察使
王以旂襄敏集四卷
以旂見史類
陳寰琴溪集八卷
寰字原大常熟人正德進士官至南京國子監祭酒
孫承恩瀼溪草堂稿五十八卷
承恩字貞父松江華亭人正德進士官至禮部尚書
兼翰林院學士諡文簡
周廷用八厓集十三卷
廷用字子賢華容人正德進士官至江西按察使
郭維藩杏東集十卷
維藩字价夫儀封人正德進士官太常寺少卿兼翰
林院侍讀學士掌院事
顧磐海厓集十卷
磐字子安南通州人正德間舉人
林文俊方齋詩文集十卷
文俊字汝英號方齋莆田人正德進士官至南京吏
部右侍郎諡文修
桂華古山集四卷
華字子朴安仁人正德間舉人大學士萼之兄
霍韜渭厓文集十卷
韜見史類
薛蕙考功集十卷西原遺書二卷
蕙見子類
馬理谿田文集十一卷補遺一卷
理見經類
吳仕頥山私稿十卷
仕字克學號頥山宜興人正德進士官至四川布政
司參政
李濓嵩渚集一百卷觀政集一卷
濓見史類
李中谷平文集五卷
中字子庸吉水人正德進士官至總督南京糧儲都
察院副都御史諡莊介
陳九川明水文集十四卷
九川字惟濬號竹亭臨川人正德進士官禮部郎中
戴欽鹿原存稿九卷
欽字時亮馬平人正德進士官刑部郎中
黃宏綱洛邨集二卷
宏綱字正之雩都人正德間舉人官刑部主事
聶豹雙江文集十四卷
豹見子類
崔桐東洲集二十卷續集十卷
桐字來鳳海門人正德進士官至禮部右侍郎
汪佃東麓稿十卷
佃字友之弋陽人正德進士官翰林院編修
汪應軫青湖文集十四卷
應軫字子宿山隂人正德進士官江西提學僉事
許相卿雲邨文集十四卷
相卿見史類
陳琛紫峯集十三卷
琛見經類
王漸逵青蘿文集二十卷
漸逵字用儀號青蘿子番禺人正德進士官刑部主
事
戴鱀中丞遺集八卷
鱀字時仲號東石鄞縣人正德進士官至四川巡撫
王鳳靈筆峯存稿五卷
鳳靈字應時號筆峯莆田人正德進士官至廣西布
政司參政
夏言桂洲集十八卷
言見史類
朱豹福州集六卷
豹字子文上海人正德進士官福州府知府
吳鼎過庭私錄七卷外集一卷
鼎字維新號泉亭又號支離子錢塘人正德進士官
至廣西布政司參議
鄭洛書思齋文集一卷
洛書字啟範號思齋莆田人正德進士官監察御史
提督南直隸學政
林希元次崖集十八卷
希元見經類
唐龍漁石集四卷
龍見經類
常倫評事集一卷
倫字明卿號樓居子沁水人正德進士官大理寺評
事
張岳小山類稿十二卷
岳字維喬惠安人正德進士官至刑部侍郎掌都察
院事總督湖廣四川貴州諡襄惠
陸釴少石集十二卷
釴見史類
曾梧楝峯遺稿二卷
梧字于易江西廣昌人正德進士官至常德府知府
張治龍湖文集十五卷
治字文邦茶陵人正德進士官至大學士諡文隠改
文毅復改文肅
張衮水南集十一卷
衮字補之江隂人正德進士官至南京光祿寺卿
黃佐泰泉集十卷
佐見經類
張孚敬文忠集十九卷
孚敬見史類
邵經邦弘藝錄三十二卷
經邦字仲德仁和人正德進士官刑部員外郎
(臣)等謹案經邦以講學自任嘗採古今論學語發
明其旨為弘道錄又刪掇諸史為弘簡錄所著詩
文則别為此錄考其自作小𫝊稱𣙜税荆州時裒
所著為弘藝錄故卷首自序題嘉靖四年乙酉而
集中所載併及暮年絶筆則又後人續編非其手
定之本矣
李默羣玉樓集八卷
默見史類
田頊秬山稿一卷
頊字太素龍溪人正德進士官至貴州提學副使
朱紈甓餘集十二卷
紈見史類
李兆先徵伯存稿十三卷
兆先字徵伯茶陵人大學士東陽子以蔭為國子生
董澐從吾稿一卷
澐字復宗一字子壽號石蘿海鹽人明史儒林傳附
見錢德洪傳中
王廷陳夢澤集二十三卷
廷陳字稚欽黃岡人正德進士選庶吉士以言事廷
杖出知裕州事蹟具明史文苑傳
薛章憲鴻泥堂小稿八卷續稿十卷
章憲字堯卿自號浮休居士江隂人
萬表玩鹿亭稿八卷附錄一卷
表見子類
詹泮少華集四卷
泮字少華玉山人正德進士官至禮科給事中
王相介塘文略一卷
相號介塘鄞縣人正德進士官翰林院編修
文徵明莆田集三十五卷附錄一卷
徵明初名璧以字行更字徵仲號衡山長洲人以歲
貢薦授翰林院待詔事蹟具明史文苑傳
王寵雅宜集十卷
寵字履吉自號雅宜山人長洲人終于諸生明史文
苑傳附見文徵明傳中
譚寳煥樵海集六卷附幽谷集一卷霜崖集一卷
寳煥號樵海樂安人
徐階世經堂集二十六卷少湖文集七卷
階見史類
歐陽德南野集三十卷南野文選四卷
德字崇一泰和人嘉靖進士官至禮部尚書諡文莊
事蹟具明史儒林傳
李舜臣愚谷集十卷
舜臣字茂欽號愚谷又號未村居士樂安人嘉靖進
士官至太僕寺卿
朱淛天馬山房遺稿八卷
淛字必東號損巖莆田人嘉靖進士官湖廣道監察
御史
潘恩笠江集十二卷
恩字子仁上海人嘉靖進士官至左都御史諡恭定
章衮介菴集十一卷
衮字汝明臨川人嘉靖進士官至陜西按察副使
張時徹芝園定集五十一卷别集十一卷
時徹見史類
高叔嗣蘇門集八卷
叔嗣字子業號蘇門山人祥符人嘉靖進士官至湖
廣按察使事蹟具明史文苑傳
顧夢圭疣贅錄九卷續錄二卷
夢圭字武祥號雍里崑山人嘉靖進士官至江西布
政使
藍田北泉集(無卷數)
田字玉甫號北泉即墨人嘉靖進士官河南道監察
御史
石英中比部集八卷
英中字子珍上海人嘉靖進士官刑部主事
吳鵬飛鴻亭集二十卷
鵬字萬里秀水人嘉靖進士官至吏部尚書
葉良佩海峯文集一卷
良佩見經類
朱廷立兩崖集八卷
廷立見史類
華鑰水西居士集八卷
鑰字德啟號水西無錫人嘉靖進士官兵部郎中
魏良弼水洲文集四卷
良弼字師說别號水洲新建人嘉靖進士官至禮科
都給事中追諡忠簡
王從善鳳林文集四卷詩集三卷
從善字承吉號鳳林襄陽人嘉靖進士官吏部考功
司主事
王教中川遺稿三十三卷
教字庸之祥符人嘉靖進士官至南京兵部右侍郎
黃楨北海野人稿一卷
禎字德兆號北海野人安邱人嘉靖進士官吏部文
選司郎中
李新芳漳埜文集八卷
新芳字元德號漳埜潞州人嘉靖進士官至監察御
史
鄭曉端簡文集十二卷
曉見經類
婁樞子敬文集六卷
樞字子敬河内人嘉靖時舉人官廣宗縣知縣
陳鶴梅樵先生集二十一卷
鶴字明野山隂人嘉靖時舉人
徐獻忠長谷集十五卷
獻忠見史類
袁袠胥臺集二十卷
袠見子類
趙時春浚谷集十六卷别本浚谷集十七卷
時春見史類
龔用卿雲崗選稿二十卷
用卿字鳴治懷安人嘉靖丙戌進士第一官至南京
國子監祭酒
陸垹簣齋集十卷外集二卷
垹見子類
田汝成叔禾集十二卷
汝成見史類
王慎中遵巖集二十五卷玩芳堂摘稿四卷
慎中字道思晉江人嘉靖進士官至河南布政司參
政事蹟具明史文苑傳
江以達午坡集四卷
以達字于順號午坡貴溪人嘉靖進士官至湖南提
學副使明史文苑傳附見王慎中傳中
馮恩芻蕘錄二十卷
恩字子仁華亭人嘉靖進士官南京監察御史
王格少泉集三十三卷
格字汝化京山人嘉靖進士官至按察使僉事明史
文苑傳附見王廷陳傳中
蘇祐榖原文草四卷榖原集十卷
祐見子類
岳倫雲石集五卷
倫字雲石懷安衛人嘉靖進士官工部郎中贈太常
少卿
陸粲子餘集八卷
粲見經類
羅洪先念菴集二十二卷
洪先見子類
(臣)等謹案是集初刻於撫州再刻於應天最後諸
門人編為此本其六世孫繼洪重刻又别本十三
卷乃嘉靖癸亥胡松所編較之後刻僅得其半
趙完璧海壑吟稿十一卷
完璧字全卿號雲壑晩號海壑膠州人由歲貢生官
鞏昌府通判
(臣)等謹案是集凡詩五卷文五卷其第一卷為目
錄入之卷數盖唐以前例也
程文德松谿集十卷文恭遺稿三十二卷
文德字舜敷永康人嘉靖進士官至吏部左侍郎贈
禮部尚書諡文恭事蹟具明史儒林傳
周顯宗漢中集四卷
顯宗字子考濮州人嘉靖進士官漢中府知府
楊爵忠介集十三卷附錄三卷
爵見經類
唐順之荆川集十二卷南北奉使集二卷
順之見史類
陳束后崗詩集一卷文集一卷
束字約之鄞縣人嘉靖進士官至河南提學副使事
蹟具明史文苑傳
孫應奎燕詒錄十三卷
應奎字文卿號蒙泉餘姚人嘉靖進士官至右副都
御史總理河道後左遷山東布政使
(臣)等謹案應奎明史附見建陽孫應奎傳而以餘
姚别之盖與胡松𫝊附載績溪胡松均以同姓名
合𫝊也
胡松莊肅集六卷别本莊肅集八卷
松見史類
(臣)等謹案别本莊肅集八卷與六卷之本稍有增
刪而大致相同
蔡雲程鶴田草堂集十卷
雲程字亨之臨海人嘉靖進士官至刑部尚書
熊過南沙文集八卷
過見經類
沈愷環溪集六卷
愷見子類
李開先閒居集十二卷
開先見子類
蔡克廉可泉集十五卷
克廉字道卿晉江人嘉靖進士官至戶部尚書
葛守禮端肅公集十卷
守禮字與立德平人嘉靖進士官至左都御史諡端
肅
翁溥知白堂稿十四卷
溥字德宏諸暨人嘉靖進士官至南京刑部尚書諡
榮靖
張選静思文集十卷附錄二卷
選字舜舉無錫人嘉靖進士官至通政司參議
蔡靉洨濱集十卷附錄二卷
靉見子類
崔涯筆山文集十卷
涯號筆山太平人嘉靖進士官監察御史
羅虞臣司勲文集八卷
虞臣字熙載廣東順德人嘉靖進士官吏部稽勲司
主事
黃省曾五嶽山人集三十八卷
省曾見史類
董燧蓉山集十六卷
燧字兆時號蓉山臨川人嘉靖時舉人官南京刑部
郎中
孔天允文谷詩集十四卷文谷文集十六卷續集四
卷别本詩集二十四卷霞海篇一卷
天允字汝錫號文谷又號管涔山人汾州人嘉靖進
士官陜西提學僉事遷浙江布政司參政
皇甫涍少元集二十六卷外集十卷
涍字子安長洲人嘉靖進士官浙江按察使僉事事
蹟具明史文苑傳
皇甫汸司勲集六十卷
汸見子類
馮汝弼祐山文集十卷詩集四卷
汝弼見子類
謝少南粤臺稿二卷
少南字與槐上元人嘉靖進士官至河南布政司參
政
來汝賢菲泉存稿八卷
汝賢字子禹蕭山人嘉靖進士官禮部主事
白悦洛原遺稿八卷
悦字貞夫武進人嘉靖進士官至河南按察使僉事
蔣信道林文粋九卷
信見子類
吕懷巾石遺編一卷
懷見經類
陳如綸冰玉堂綴逸稿二卷蘭舟漫稿一卷附二餘
詞一卷
如綸字德宣號午江太倉人嘉靖進士官至福建布
政司參政
包節侍御集六卷
節見史類
錢薇承啟堂稿二十九卷
薇字懋垣海鹽人嘉靖進士官至禮科給事中贈太
常寺少卿
蔡汝楠自知堂集二十四卷
汝楠見經類
周復俊涇林集八卷
復俊見史類
王畿龍谿全集二十卷别本龍谿語錄八卷
畿字汝中號龍谿山隂人嘉靖進士官兵部郎中
(臣)等謹案畿全集為其子應斌等所編凡語錄八
卷襍文九卷詩一卷祭文志狀表𫝊二卷又别本
龍谿語錄為李贄所定雖名語錄寔文集也
蘇志臯寒村集四卷
志臯字德明號寒村固安人嘉靖進士官至副都御
史
吕本期齋集十四卷
本字汝立號南渠又號期齋餘姚人嘉靖進士官至
大學士諡文安
馬汝彰璞岡集三卷
汝彰字存美號璞岡汲縣人嘉靖進士官至雲南右
布政使
許應元水部稿三卷
應元字子春錢塘人嘉靖進士官至廣西布政使
王尚文藎心堂集二卷
尚文字寳江真定人嘉靖武進士累官福建總兵官
邱雲霄南行集四卷東遊集二卷北觀集四卷山
中集十卷
雲霄字凌漢號止山崇安人官柳城縣知縣
高應冕白雲山房集二卷
應冕字文中仁和人嘉靖時舉人官光州知州
陳瀚求志齋言草三十卷
瀚字龍嶽秀水人嘉靖時舉人官廉州府知府
孫陞文恪集二十卷附錄一卷
陞字志高餘姚人燧子嘉靖進士官至南京禮部尚
書
(臣)等謹案陞集後附錄一卷乃其繼室楊文儷作文
儷仁和人工部員外郎應獬女諸子成進士者四
人鑨鋌鑛皆至尚書錝至太僕寺卿皆文儷教之
也
李璣西野遺稿十四卷
璣字邦佐號西野豐城人嘉靖進士官至南京禮部
尚書
趙貞吉文肅集二十三卷
貞吉字孟静内江人嘉靖進士官至大學士諡文肅
尹臺洞麓堂集十卷
臺字崇基號舊山永新人嘉靖進士官至南京禮部
尚書
駱文盛兩溪集十四卷附錄一卷
文盛字質甫武康人嘉靖進士官翰林院編修
張瀚奚囊蠧餘二卷
瀚見史類
陳堯梧岡集九卷
堯字敬甫號梧岡南通州人嘉靖進士官至南京刑
部左侍郎
趙統驪山集十四卷
統字伯一臨潼人嘉靖進士官戶部郎中
張永明莊僖文集六卷
永明字鍾誠烏程人嘉靖進士官至刑部尚書改左
都御史諡莊僖
王立道具茨集五卷補遺一卷文集一卷補遺一卷附
錄一卷遺稿一卷
立道字懋中無錫人嘉靖進士官翰林院編修
欽定續文獻通考卷一百九十二
