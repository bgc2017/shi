欽定續文獻通考卷一百八十二
經籍考
子(天文占筮)(推算形法)(五行)
(臣)等謹案劉歆七略班固藝文志皆著隂陽家然
班志所載二十一家之書無一存者隋書遂不立
隂陽門故馬考稱隋唐已不能知其名義無由以
後來所著之書續立此門也今仍分天文推算五
行占筮形法五門以符馬氏之例
宋藝文志天文類一百三十九部五百三十一卷
遼金元三史不立藝文志散見各紀𫝊中
明史藝文志天文類五十部二百六十三卷
宋
王應麟六經天文編二卷
應麟見經類
(臣)等謹案是編裒六經之言天文者以易書詩所
載為上卷周禮禮記春秋所載為下卷
金
天文主管一卷
題明昌元年司天臺少監武亢校正
(臣)等謹案亢為哀宗時人不應章宗時已為司天
少監疑其出於託名故時代舛錯也
元
趙友欽革象新書五卷
友欽字敬夫饒州德興人宋之宗室
岳遐載天文精義賦四卷
遐載官太史院管勾里貫無攷
李克家戎事類占二十一卷
克家字肖翁南昌富州人官遼陽儒學提舉
天文秘略(無卷數)
題新安胡氏撰不著名字
明
劉基清類天文分野之書二十四卷
基見史類
王禕刪定革象新書二卷
禕見史類
天元玉歷祥異賦(無卷數)
洪熙中官撰前有仁宗自製序
戈永齡太陽太隂通軌(無卷數)
永齡宛平人官欽天監保章正
韓萬鍾象緯彙編二卷
萬鍾蘄州人
魏濬緯譚一卷
濬見經類
柯仲炯宣夜經(無卷數)
仲炯里貫無攷
趙宧光九圜史圖一卷附六訇曼一卷
宧光見經類
許胥臣蓋載圖憲一卷
胥臣見經類
李之藻渾蓋通憲圖說二卷圜容較義一卷
之藻見史類
梅文鼎訂補渾盖通憲圖說略曰渾蓋之器以蓋
天之法代渾天之用其志見於元史札瑪里鼎所
用儀器中竊疑為周髀遺術流入西方然本書黃
道分星之法尚缺其半故此器甚少蓋無從得其
制也兹為完其所缺正其所誤可以依法成造
之藻自序圜容較義略曰凡厥有形惟圜為大有
形所受惟圜至多渾圜之體難名而平面之形易
析試取同周一形以相參考等邊之形必鉅於不
等邊之形多邊之形必鉅於少邊之形最多邊者
圜也最等邊者亦圜也析之則分杪不億是知多
邊聯之則圭角全無是知等邊不多邊等邊則必
不成圜惟多邊等邊故圜容最鉅昔經利公(按即西洋)
(人利瑪竇)研窮天體因論圜名拈出一義次為五界十
八題借平面以推立圜設角形以徵渾體
徐光啟測量法義一卷測量異同一卷勾股義一
卷
光啟見經類
利瑪竇乾坤體義二卷
瑪竇西洋人
(臣)等謹案利瑪竇于明神宗時航海至廣東是為
西法入中國之始
熊三拔表度說一卷簡平儀說一卷
三拔西洋人
陽瑪諾天問略一卷
瑪諾西洋人
王英明歷體略三卷
英明字子晦開州人萬歷舉人
(臣)等謹案是書所論皆天文之梗概未及於測量
推步之法
象緯全書(無卷數)
不著撰人名氏
劉孔昭星占三卷
孔昭基之十三世孫天啟三年龍封誠意伯
柯洽天文書(無卷數)
洽字九疑天台人
靈臺秘苑一百二十卷
不著撰人名氏
(臣)等謹案是書徵引故實迄於元末盖明人所編
輯而襲庾季才之書名者也
註解祥異賦七卷
不著撰人名氏
天漢全占二卷
不著撰人名氏
(臣)等謹按是書上卷為步天歌下卷為天漢經各
繪圖於上而載其說及襍占於下
海上占候一卷
不著撰人名氏
軍占雜事一卷
不著撰人名氏
占候書十卷
不著撰人名氏
天文諸占一卷
不著撰人名氏
右天文
宋史藝文志歷算類一百六十五部五百八十九卷
遼金元三史不立藝文志散見各紀傳中
明史藝文志歷算類一百三十一部二百九十一卷
宋
秦九韶數學九章十八卷
九韶始末無攷惟卷首自序稱其籍曰魯郡其時為
淳祐七年魯郡已久入於元蓋署其祖貫也
元
李冶測圓海鏡十二卷益古演段二卷
冶字鏡齋欒城人金末登進士入元官翰林學士
明
貝琳七政推步(無卷數)
琳官南京欽天監監副里貫無攷
朱載堉聖夀萬年歷八卷附律歷融通四卷
載堉見經類
鮑泰天心復要三卷
泰徽州人
顧應祥測圖海鏡分類擇術十卷弧矢算術一卷
應祥見史類
邢雲路古今律歷考七十二卷戊申立春考證一卷
雲路字士登安肅人萬歷進士官至陝西按察司副
使
(臣)等謹按是書詳於推算而略於律法七十二卷
中言律者不過六卷
李之藻同文算指前編二卷通編八卷
之藻見史類
徐光啟等修新法算書一百卷
光啟見經類
利瑪竇譯歐几里得幾何原本六卷
(臣)等謹案此西洋人歐几里得所撰利瑪竇口譯
而徐光啟筆受之書
林祖述星歷釋義二卷
祖述字道卿鄞縣人萬歷進士官至廣西提學僉事
朱仲福折衷歷法十三卷
仲福靈夀人
類編歷法通書大全三十卷
不著編輯者名氏
右推算
宋史藝文志五行家八百五十三部二千四百二十卷
遼金元三史不立藝文志散見各紀傳中
明史藝文志五行家一百四部八百六十一卷
宋
宋仁宗洪範政鑒十二卷
前有仁宗自製序
(臣)等謹按王應麟玉海稱康定元年十一月丙辰
内出御製洪範政鑒十二卷示輔臣即此本也
徐子平徐氏珞琭子賦注二卷
子平事蹟無攷
(臣)等謹按珞琭子原書見馬攷
釋曇瑩珞琭子三命消息賦注二卷
曇瑩號蘿月嘉興人
(臣)等謹按曇瑩以談易名一時故是編往往以命
理附合易理
三命指迷賦注
舊題岳珂補注
(臣)等謹按是編疑出術家所依託然書頗可採
五星要錄(無卷數)
不著撰人名氏
(臣)等謹案是書中多載喬行簡真德秀等命蓋南
宋人所輯也
康節内祕影一卷
舊題邵子撰
(臣)等謹案是書以八卦之數定人貧富貴賤後有
總論一篇雜引古今事而有張南軒北門視草云
云當是南宋人所作也
河洛真數二卷
舊題陳摶撰摶字圖南事具宋史隱逸傳
(臣)等謹按是書蓋術士偽托之書其說以易之卦
爻配合人生年月日以定休咎
邵子加一倍法一卷
不著撰人名氏
(臣)等謹按是書以六十甲子積數以卜貴賤吉凶
考程子謂邵子數學祇是加一倍法非謂占禄命
也書名蓋假其語以附會于邵子耳
柴望丙丁龜鑑五卷續錄二卷
望字仲山江山人官至國史編校宋亡不仕而終
(臣)等謹按續錄二卷一為元人所撰一為明人所
續記
遼
星命總括三卷
舊題耶律純撰
(臣)等謹按遼史列傳無純名其原序所稱統和二
年奉使高麗議地界事亦不見於遼史殆依託也
元
太乙統宗寳鑑二十卷
題曉山老人撰不著名氏前有大德七年自序
李欽夫子平三命淵源注一卷
欽夫字仁敬號五羊道人
(臣)等謹按此外有寸金易鑑題西蜀易鏡先生撰
不著姓名舊以元李欽夫子平三命淵源注附于
後又永樂大典載九宫八卦遁法秘書二卷成數
大定一卷皆不著撰人名氏當是元以前書謹附
識于此
明
佐元直指圖解十卷
舊題劉基撰江之棟輯汪元標訂
(臣)等謹按世有佐元直指賦一篇傳為基所著天
啟丁卯之棟因演為圖式而纂注之元標則為刊
刻以行者也
演禽圖訣(無卷數)
舊題劉基撰
(臣)等謹按明史藝文志不載是書殆出于依託也
肘後神經大全三卷
舊題涵虛子臞仙撰
(臣)等謹按臞仙為寧王權自號權所著肘後神樞
二卷運化元樞一卷見明史藝文志是編卷帙與
史志不合疑為後人增益非原本也
王巽遁甲吉方直指一卷
巽自號秦臺子蘭陽人官欽天監五官司歷
李淑通五行類事占徵驗九卷
淑通河南人自序稱賜進士前詹事府通事舍人
張賁通五行類事占徵驗六卷
賁通里貫無考
萬民英星學大成十卷三命通會十二卷
民英字育吾大寧都司人嘉靖進士歴官河南道監
察御史出為福建布政司右參議
樓楷通書捷徑(無卷數)
楷號南沙鄞縣人
趙迎範圍數(無卷數)
迎鞏縣人嘉靖進士官南京工部主事
黃一鳳選擇集要六卷
一鳳字時鳴峽江人萬歷進士
錢春五行類應九卷
春見史類
胡獻忠大統皇歷經世三卷
獻忠自號六六道人婺源人
郭仰廉竒門說要一卷
仰廉里貫無考
程道生遁甲演義二卷
道生字可生海寧人
池本理禽星易見一卷
本理贑州人
(臣)等謹按禽星易見明史藝文志作四卷此本僅
作一卷蓋傳抄者所合并也
汪三益參籌秘書十卷
三益字漢謀貴溪道士
(臣)等謹按是編采禽遁竒門諸書裒合成編
吕氏摘金歌(無卷數)
舊題吕氏撰不著其名
演禽通纂二卷
不著撰人名氏
太乙成書八卷
不著撰人名氏
黃帝演禽七元三傳心法一卷
不著撰人名氏
七元六甲天書一卷
不著撰人名氏
竒門要略一卷
不著撰人名氏
太乙遁甲專征賦一卷
不著撰人名氏
(臣)等謹案焦竑經籍志有明員卓遁甲專征賦其名
與此相合疑即卓書
將門秘法隂符經三卷
不著撰人名氏
五曜源流二卷
不著撰人名氏
五星考三卷
不著撰人名氏
星平會海十卷
不著撰人名氏
右五行
宋史藝文志蓍龜類三十五部一百卷
遼金元三史不立藝文志散見各列傳中
明史藝文志併入五行類
宋
劉啟明六壬軍帳賦一卷
啟明河南人始末無攷
徐道符六壬心鏡要三卷後集一卷
道符自號無欲子始末無攷
凌福之六壬畢法賦一卷
福之履貫無攷
景齊神機相字法一卷
齊始末無攷
元
吳正皇極大定動數得一論一卷
正字太初里貫無攷
李道純周易尚占三卷
道純字元素號清庵又號瑩蟾子都梁人
陸森玉靈聚義五卷
森字茂林平江路人官隂陽教諭
邵居敬龜鑑易影皇極數一卷
居敬無攷
六壬五變中黃經二卷
不著撰人名氏
六壬開雲觀月經一卷
不著撰人名氏
大六壬無惑鈐一卷
不著撰人名氏
六壬行軍指南一卷
不著撰人名氏
竒門遁甲賦一卷
不著撰人名氏
六壬兵占二卷
不著編輯者名氏
皇極數三卷
不著撰人名氏
皇極生成鬼經數一卷
不著撰人名氏
九天元妙課一卷
不著撰人名氏
明
韓邦竒易占經緯四卷
邦竒見經類
盧翰籖易一卷
翰見經類
喻有功周易懸鏡十卷
有功字若無又字混初高安人
喬中和大易通變六卷
中和見經類
易數總斷(無卷數)
題新安和玉山人程汝文撰
六壬大全十二卷
不著撰人名氏題懷慶府推官郭載騋校
童軒紀夢要覽三卷
軒字士昂鄱陽人景泰進士官至吏部尚書
張鳳翼占夢類考十二卷
鳳翼字伯起長洲人嘉靖舉人
陳士元夢林元解三十四卷
士元見經類
(臣)等謹按是編為何棟如重輯棟如見史類
右占筮
宋
賴文俊催官篇二卷
文俊字太素處州人嘗官于建陽好相地之術棄職
浪遊自號布衣子
蔡元定發微論一卷
元定字季通建陽人游朱子之門慶元中偽學禁起
坐黨籍竄道州卒于謫所後韓侂胄敗追贈迪功郎
賜諡文節事迹具宋史儒林傳
廖瑀九星穴法四卷
瑀字伯玉寧都人十五通五經人稱廖五經建炎中
以茂異薦下第卜居金精山自稱金精山人
天玉經外傳一卷四十八局圖一卷
舊題吴克誠撰其子景鸞續成之克誠德興人嘗從
學于陳摶景鸞字仲翔慶歷中官司天監正
(臣)等謹案是書似是明人贋作其四十八局附以
經騐各圖如朱國祚黃洪憲之屬皆明神宗時人
偽託之迹顯然矣
金
張行簡人倫大統賦一卷
行簡字敬甫莒州日照人禮部侍郎暐之子大定進
士累官禮部尚書翰林學士承旨太子太傅贈銀青
榮禄大夫諡文正
元
玉尺經四卷
舊題劉秉忠撰明劉基注秉忠初名侃字仲晦邢州
人少補邢臺節度府令史旋棄去隱武安山中從浮
屠法更名子聰世祖在藩邸僧海雲邀與入見大悦
之留贊大計人稱聰書記及世祖即位始創議建國
號規模制作皆所草定至元元年拜光禄大夫太保
參預中書省事賜今名十一年卒贈太傅趙國公諡
文貞改諡文正追封常山王
(臣)等謹案是書晩出蓋依託也
明
披肝露膽經一卷
舊題劉基撰
(臣)等謹案是書語頗淺陋殆嫁名于基者
袁忠徹古今識鑒四卷
忠徹鄞縣人父珙字庭玉號柳莊精于相法嘗決成
祖當有天下及即位擢太常寺丞忠徹傳其父術仕
至尚寳少卿事迹見明史方技𫝊
李國木地理大全一集三十卷二集二十五卷
國木字喬伯漢陽人
羅珏地理總括三卷
珏字世美鄱陽人
徐之鏌羅經頂門針二卷
之鏌建陽人萬歷中諸生
黃慎堪輿類纂人天共寳十二卷
慎字仲修海陽人
沈昇羅經消納正宗二卷
昇履貫無攷
寸金穴法二卷
不著撰人名氏
右形法
欽定續文獻通考卷一百八十二
