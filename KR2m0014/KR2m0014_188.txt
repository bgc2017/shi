欽定續文獻通考卷一百八十八
經籍考
子(雜藝術)
(臣)等謹案馬端臨通考沿史志之例立雜藝術一
門而以陳振孫書錄解題列書品書斷之類於雜
藝譏其於義無當然書與射固均為六藝中之一
事振孫謂諸書所論書法之工拙正與射御同科
其說亦不為無見今續輯宋以來論書之作與論
畫者並列其琴譜之屬有僅為山人墨客識曲審
音之事者亦入焉自餘次序則仍從馬氏之例云
宋史藝文志雜藝類一百十六部二百二十七卷
遼金元三史不立藝文志散見各紀傳中
眀史藝文志雜藝類四十九部四百五十七卷
宋
朱長文墨池編六卷
長文字伯原吳縣人登乙科官至秘書正字事迹見
宋史文苑傳
(臣)等謹案是編論書學源流分為八門皆引古人
成書而類次之
米芾海岳名言一卷
芾字元章襄陽人寄居京口官至禮部員外郎知淮
陽軍
宣和書譜二十卷畫譜二十卷
不著撰人名氏
韓拙山水純全集一卷
拙字純全南陽人官忠訓郎
姜䕫續書譜一卷
䕫見經類
岳珂寳真齋法書贊二十八卷
珂見經類
(臣)等謹案珂是書以其家所藏墨蹟自晉唐迄南
宋各系以䟦而為之贊
陳思書小史十卷
思見農家類
董史書錄三卷
史字良史宋末人
元
李衎竹譜十卷
衎字仲賢號息齋道人薊邱人起家將仕郎皇慶中
為吏部尚書集賢殿大學士諡文簡
趙孟頫曰吾友仲賢為此君寫真冥搜極討蓋欲
得畫竹之情狀二百年來以畫竹稱者皆未必能
精深如仲賢也
湯垕畫鑒一卷
垕字君載東楚人
垕自序略曰采真子妙于考古在京師時與鑒畫
博士柯君敬仲論畫遂著此書用意精到悉有據
依惜尚缺略乃為删補編次成帙名曰畫鑒
鄭枃衍極二卷
枃字子經羅源人泰定中官南安縣教諭
盛熙眀法書考八卷
熙眀其先曲鮮人後居豫章
夏文彦圖繪寳鑑五卷續編一卷
文彦字士良其先吳興人居于松江嗜古精繪事為
楊維楨所稱
蘇霖書法鈎元四卷
霖字子啓鎮江人
劉維志字學新書摘抄一卷
維志逹州人
畫紀補遺二卷元畫紀一卷
不著撰人名氏
眀
陶宗儀書史會要九卷補遺一卷續編一卷
宗儀見經類
朱存理珊瑚木難八卷鐡網珊瑚十六卷
存理見史類
張紳法書通釋二卷
紳字士行登州人洪武十五年以薦舉授鄠縣教諭
累官浙江左布政使
黃瑜書學會編四卷
瑜字廷美華亭人天順中官肇慶府知府
周瑛書纂五卷
瑛字梁石莆田人成化進士累官四川右布政使學
者稱翠渠先生
楊慎墨池𤨏錄四卷
慎見經類
(臣)等謹案此書極推重趙孟頫謂其一洗顔柳之
病直以晉人為師右軍之後一人而已
豐坊書訣一卷
坊見經類
詹景鳳曰坊為人逸出法紀外而書學極博五體
並能諸家自魏晉以及國朝靡不兼通規矩盡從
手出
孫鑛書畫䟦䟦三卷續三卷
鑛見經類
(臣)等謹案王世貞先有書畫䟦鑛又䟦其所䟦故
名書畫䟦䟦
唐志契繪事微言二卷
志契字敷五又字元生江都人與弟志尹並能畫而
志契尤以山水擅名
張丑清河書畫舫十二卷真蹟日錄一卷二集一卷
三集一卷清河書畫表一卷法書名畫見聞表一
卷南陽法書表一卷南陽名畫表一卷
丑原名謙德字叔益後改今名字青父號米菴吳縣
人
朱彛尊曰青父精于鑒古所撰清河書畫舫等書
時人比之黃伯思周公謹云
陸深書輯三卷
深見史類
劉璋眀書畫史三卷元朝遺佚附錄一卷
璋字圭甫嘉定人書畫史末一卷同邑童時補正時
字尚中
陸樹聲平泉題跋二卷
樹聲見雜家類
王世貞書苑十卷畫苑十卷弇州山人墨蹟䟦三
卷墨刻䟦四卷
世貞見史類
詹景鳳書苑補益八卷畫苑補益四卷
景鳳見雜家類
李開先中麓畫品一卷
開先字伯華號中麓章邱人嘉靖進士累官太常寺
卿眀史文苑傳附載陳束傳中
徐渭筆元要旨一卷
渭見雜家類
王穉登吳郡丹青志一卷
穉登見小說類
穉登自序略曰吳中繪事自曹顧僧繇以來鬱乎
雲興蕭疎秀妙余展所藏名畫自吳都以迄昭代
纍纍滿篋圖石疑雲寫川欲浪爰作吳中丹青志
以信將來
汪顯節繪林題識一卷
顯節始末無攷
張鳳翼海内名家工畫能事二卷
鳳翼見占筮類
釋蓮儒畫禪一卷湖州竹派一卷
蓮儒自稱白石山衲子始末無攷其湖州竹派一編
皆抄取舊書而又不註眀出處
李日華竹嬾畫媵一卷續畫媵一卷
日華見史類
項穆書法雅言一卷
穆字德純號貞元秀水人元汴之子元汴鑒藏書畫
甲于一時穆承其家學於書法特工
項聖謨墨君題語二卷
聖謨字孔彰秀水人
莫是龍畫說一卷
是龍字雲卿以字行更字廷輯華亭人布政使如忠
之子萬歷中以貢入國學眀史文苑傳附見董其昌
傳中
何三畏曰廷韓摹大癡畫一十年乃出以示人其潛
心如是故神情秀潤墨采淋漓試雜之大癡真蹟
中恐亦未易識别
朱象衡筆道通會一卷
象衡字朗初秀水人
張泰階寳繪錄二十卷
泰階字爰平上海人萬歷進士
趙宧光寒山帚談二卷拾遺一卷附錄一卷
宧光見經類
潘之淙書法離鈎十卷
之淙字無聲號逹齋錢塘人
朱謀垔畫史會要五卷
謀垔字隱之號厭原山人樂安靖莊王之曾孫封奉
國將軍
周之士游鶴堂墨藪二卷
之士字士貴自號四眀居士齋興人
陳繼儒書畫史一卷
繼儒見史類
郁逢慶書畫題䟦記十二卷續題䟦記十二卷
逢慶字叔遇别號水西道人嘉興人
黃鳳池唐詩畫譜五卷
鳳池徽州人
沈與文畫志一卷
與文自稱姑餘山人
畫譜六卷
不著撰人名氏
草書集韻五卷
不著撰人名氏
以上書畫
顧煜射書四卷
煜字銘伯無錫人
程道生射義新書二卷
道生海寧人
以上射
明
嚴澂松絃館琴譜二卷
澂見譜錄類
黃獻琴譜正傳六卷
獻字仲賢廣西平樂人孝宗時中官
(臣)等謹案黃虞稷千頃堂書目載原書十卷今本
為宋仕校正楊嘉森編祇六卷仕嘉森俱無錫人
楊表正琴譜大全十卷
表正字西峯延平人
胡文煥文會堂琴譜六卷
文煥見雜家類
張廷玉理性元雅六卷
廷玉字汝光延安人萬歷進士累官工部郎中
(臣)等謹案是編為所作琴譜琴凡四式曲凡百篇
又别譜鼓瑟之法合一十有二曲為一卷以附于
後
林有麟青蓮舫琴雅四卷
有麟見譜錄類
楊掄伯牙心法一卷太古遺音(無卷數)
掄號桐菴江寧人
以上琴譜
元
吾邱衍學古編一卷
衍見史類
明
徐官古今印史一卷
官字元懋吳縣人
顧從德印藪六卷
從德字汝脩上海人
何通印史五卷
通字不違松江人
以上篆刻
元
丸經二卷
不著撰人名氏
雙陸譜一卷
題丫角道人撰
明
林應龍適情錄二十卷
應龍字翔之永嘉人禮部儒士
(臣)等謹案是書前八卷載日本僧虛中所傳奕譜
三百八十四圖第九卷以下為外篇補遺圖說則
應龍所蒐錄也
王穉登奕史一卷
穉登見小說類
王思任奕律一卷
思任字季重山隂人萬歷進士累官江西按察司僉
事
秋仙奕譜十二卷
不著撰人名氏
李孝元壺譜一卷
孝元字松橋滑縣人官都司經歴
郭元鴻壺史三卷
元鴻泰和人
以上雜技
欽定續文獻通考卷一百八十八
