欽定續文獻通考卷一百九十六
經籍考
集(詩集下)
明
御製回文詩一卷
(臣)等謹案是集載朱當㴐國朝典故中惟題曰御
製明藝文志亦未著錄不知何帝作也
朱橚元宫詞一卷
橚見子類
汪廣洋鳳池吟稿十卷
廣洋字朝宗高郵人元末舉進士太祖渡江召為元
帥府令史官至右丞相封忠勤伯
陶宗儀南村詩集四卷滄浪櫂歌一卷
宗儀見經類
藍仁藍山集六卷
仁字静之崇安人仕履無考明史文苑𫝊附見陶宗
儀𫝊中
藍智藍澗集六卷
智字性之仁弟明初以薦授廣西按察使僉事明史
文苑傳附見陶宗儀傳中
楊基眉菴集十二卷
基字孟載其先嘉州人祖官吳中因家焉洪武中歴
官山西按察使
張羽静居集四卷
羽字來儀後以字行本潯陽人徙居吳中元末領鄉
薦洪武初徵授太常寺丞
徐賁北郭集六卷
賁字幼文其先蜀人徙居平江洪武初以薦授給事
中歴官河南左布政使
林鴻鳴盛集四卷
鴻字子羽福清人洪武初以薦授將樂縣訓導歴官
禮部精膳司員外郎
王恭白雲樵唱集二卷草澤狂歌五卷
恭字安中閩縣人自稱皆山樵者永樂初以薦修永
樂大典授翰林院典籍
王珙竹居集一卷
珙字廷珪常熟人
郭奎望雲集五卷
奎字子章巢縣人嘗為朱文正參贊軍事後文正得
罪奎亦坐誅明史文苑傳附見王冕傳中
管時敏蚓竅集十卷
時敏初名訥以字行華亭人洪武初徵為楚王府紀
善
董紀西郊笑端集一卷
紀字良史以字行更字述夫上海人洪武中舉賢良
方正授江西按察使僉事
李煜草閣集六卷拾遺一卷附筠谷詩一卷
煜字宗表號草閣錢塘人洪武中官國子監助教
(臣)等謹案煜館於東陽胡氏是集為胡伯宏所輯
拾遺一卷其門人唐光祖輯未附筠谷詩一卷不
著名氏考宋濓作煜詩序稱其子轅字公載為詩
能繼其學黃虞稷千頃堂書目亦載有李轅筠谷
集注為李煜之子官宜綸縣丞蓋編錄者以卷帙
無多附其父集之後
鄭潛樗菴類稿二卷
潛字彦昭歙縣人元末官泉州路總管入明為寳應
縣主簿遷潞州同知
袁華耕學齋詩集十一卷可傳集一卷
華字子英崑山人洪武初官蘇州府訓導
梁蘭畦樂詩集一卷
蘭字廷秀一字不移泰和人贊善梁潛之父田居不
仕以畦樂自號
史謹獨醉亭集三卷
謹字公謹崑山人洪武初以事謫居雲南後以薦為
應天府推官降補湘隂縣丞
袁凱海叟集四卷集外詩一卷
凱字景文華亭人洪武中由舉人薦授監察御史以
病免歸
王翰梁園寓稿九卷
翰字時舉禹州人元季隠居中條山明初出為周王
橚長史後官翰林院編修謫連州教授夷獠亂城陷
抗節死
鄧林退菴遺稿七卷
林初名彛又名觀喜字士齊成祖改今名新會人洪
武時舉人官吏部主事
劉璉自怡集一卷
璉字孟藻青田人誠意伯基長子官至江西布政司
參政為胡維庸所脅墮井死
胡奎斗南老人集六卷
奎字虛白海寕人明初以儒學徵官寕王府教授
虞堪希澹園詩三卷
堪字克用一字勝伯長洲人元末隠居不仕洪武中
為雲南府學教授
尹昌隆訥菴遺稿八卷附錄二卷
昌隆字彦謙泰和人洪武進士官左春坊左中允改
禮部主事
唐之淳愚士詩二卷附會稽懷古詩一卷
之淳字愚士以字行山隂人肅之子建文初以薦授
翰林院侍讀
王偁虚舟集五卷
偁字孟揚水福人元潮州總管翰子洪武中領鄉薦
成祖徵至京授國史院檢討充永樂大典副總裁
王紱舍人詩集五卷
紱字孟端無錫人别號友石生又號九龍山人洪武
中徵至京師尋坐累戍朔州永樂初以薦除中書舍
人
王燧青城山人集八卷
燧字汝玉長洲人洪武時舉人官左春坊左贊善
周述東墅詩集六卷
述字崇述號東墅吉水人永樂進士官左春坊左庶
子
李昌祺運甓漫稿六卷
昌祺名禎以字行廬陵人永樂進士歴官廣西河南
左布政使
高棅嘯臺集二十卷木天清氣集十四卷
棅一名廷禮字彦恢號漫士長樂人永樂間以布衣
徵為翰林待詔陞典籍明史文苑傳附見林鴻傳中
謝晉蘭庭集(無卷數)
晉字孔昭吳縣人嘗以布衣被徵
韓經恒軒集六卷
經字本嘗山隂人以行誼稱于鄉里屢薦不出家居
教授以終
沈行貫珠編貝集五卷
行字履德錢塘人
劉溥草窗集一卷
漙字原博號草窗長洲人宣德間官太醫院吏目事
蹟具明史文苑傳
王偉桐山詩集十卷
偉字士英攸縣人正統進士官至兵部侍郎
劉珏完菴詩集一卷
珏字連美長洲人正統間舉人官至山西按察使僉
事
卞榮郎中詩集八卷
榮字華伯江隂人正統進士官戶部郎中
趙廸鳴秋集二卷
廸字景哲懷安人自號白湖小隠
孔承慶禮庭吟二卷
承慶字永祚曲阜人至聖六十代孫未襲封而卒
童軒清風亭稿七卷
軒見子類
閔珪莊懿集八卷
珪字朝瑛烏程人天順進士官至南京刑部尚書左
都御史
沈周石田詩選十卷
周見子類
董越使東日錄一卷
越見史類
(臣)等謹案是集乃弘治元年越為朝鮮頒詔使途
中紀行之詩
楊一清石淙稿十九卷
一清見史類
鄧庠東溪稿十卷
庠字宗周宜章人成化進士官至南京戶部尚書
楊循吉都下贈僧詩一卷菊花百詠一卷齋中拙
咏一卷
循吉見史類
張詡南海雜詠十卷
詡見子類
杭淮雙溪集八卷
淮字東鄉宜興人弘治進士官至南京總督糧儲右
副都御史
童琥集古梅花詩四卷
琥字連瑞蘭谿人弘治進士官工部郎中
何孟春燕泉詩四卷
孟春見史類
陳洪謨静芳亭摘稿八卷
洪謨見子類
黃衷矩洲集十卷附樗亭集一卷
衷見史類
周倫貞翁净藁十二卷
倫字伯明號貞翁崑山人弘治進士官至南京刑部
尚書諡康僖
湛若水白沙詩教解十卷詩教外傳五卷
若水見經類
(臣)等謹案若水師陳獻章號白沙著詩教一百六
十六篇皆闡發性理之作詩教外傳則皆語錄之
類足與詩相發明者獻章于詩為别調若水務遵
師說以為風雅正宗分類注釋以行於世
孫一元太白山人漫稿八卷
一元字太初自稱秦人或傳為安化王孫嘗棲太白
之巔故稱太白山人
吳爰雪窗詩六卷
爰字翼夫上海人本姓陸以父贅于吳遂冐其姓
程誥霞城集二十四卷
誥字自邑歙縣人
朱凱句曲紀遊詩一卷
凱字堯民長州人
朱彌鉗謙光堂詩集八卷
彌鉗號秋江翁唐莊王芝阯次子初封文城王後以
子宇温嗣祖爵彌鉗亦追封唐王諡曰恭
劉魁省愆稿五卷
魁字煥吾泰和人正德間舉人官工部員外郎
韓邦靖五泉詩集四卷附錄二卷
邦靖見史類
胡纉宗擬厓翁擬古樂府二卷擬漢樂府八卷
纉宗見史類
曾璵少岷拾存稿四卷附司徒大事記一卷
璵字東玉瀘州人正德進士官建昌府知府
管楫平田詩集二卷
楫字汝濟號平田又號竹木山人咸寧人正德進士
官至右副都御史廵撫山東
汪文盛節愛府君詩集二卷
文盛字希周崇陽人正德進士官至僉都御史廵撫
雲南進大理寺卿
陳憲後齋遺稿二卷
憲字伯度號後齋餘干人正德進士官至貴州布政
司參議
陸俸桃谷遺稿一卷
俸字天爵吳縣人正德進士官至寳慶府知府
趙漢漸齋詩草二卷
漢字鴻逵平湖人正德進士官至山西布政司參政
頓銳鷗汀長古集二卷前集二卷别集二卷續集一卷
漁嘯集二卷頓詩一卷
銳字叔養涿州人正德進士官代府右長史
張綖南湖詩集四卷
綖字世文高郵人正德間舉人官光州知州
蔣山卿南泠集十一卷
山卿字子雲儀真人正德進士官至廣西布政司參
政
劉天民函山集十卷
天民字希尹號函山歴城人正德進士官至按察使
副使
顧可久洞陽詩集二十卷
可久字與新無錫人正德進士官至廣東按察司副
使
林春澤人瑞翁集一卷
春澤字德敷侯官人正德進士官至平番府知府年
百有四歲有司為建人瑞坊故以人瑞翁名
陳器石居漫興稿二卷
器字德器臨海人正德進士官刑部郎中
馬汝驥西元集八卷
汝驥字仲房綏德人正德進士官至禮部右侍郎諡
文簡
張經半洲稿四卷
經字廷彛侯官人正德進士累官南京兵部尚書總
督軍務改都察院左都御史為嚴嵩搆䧟棄市後追
諡襄愍
(臣)等謹案是集卷首題曰蔡經蓋其未復姓時已
板行於世
朱朴西村詩集二卷補遺一卷
朴字元素海鹽人
李璋嗜泉詩存二卷附錄一卷
璋字政虹海鹽人
譚寳煥性理吟二卷
寳煥見别集類
(臣)等謹案是編以四書及性理中字句為題前列
朱子之說而以一詩括其意
杜瓊東原集七卷
瓊見子類
佘世亨山人詩集四卷
世亨廣州人卜居粤秀山下嘉靖進士嘉詔之父也
朱顯槐少鶴詩集八卷
顯槐楚端王榮㳦第三子愍王顯榕之弟嘉靖十七
年封武岡王榮㳦嘗自稱黃鶴道人故顯槐自號少
鶴
王周雁湖釣叟自在吟九卷附錄一卷
周字質齋嘉興人自號雁湖釣叟
王寅十岳山人詩集四卷
寅字仲房一字亮卿歙縣人
邊習仲子詩一卷
習字仲學濟南人戶部尚書貢之次子
狄沖春谿詩集四卷
沖字仲虛溧陽人嘉靖進士官南京工部郎中
黃金東遊集一卷
金號莘溪莆田人嘉靖進士官山東新城縣知縣
吕希周東滙詩集十卷
希周字師旦崇德人嘉靖進士官至通政使
章恩金陵覽勝詩一卷
恩字元之山隂人
趙伊序芳園稿二卷
伊字子衡平湖人嘉靖進士官至廣西按察使副使
閔如霖午塘詩集七卷
如霖字師望號午塘烏程人嘉靖進士官至南京禮
部尚書
王瑛侍御集七卷
瑛字汝玉無錫人嘉靖進士官監察御史
林應亮少峯草堂詩集一卷
應亮字熙載侯官人嘉靖進士官至戶部右侍郎總
督倉場
顧存仁東白草堂集四卷
存仁見史類
李徵元光漫稿五卷
徵字誠之湖廣桃源人嘉靖進士官至布政司參議
黎民表瑤石山人稿十六卷
民表字維敬從化人嘉靖時舉人授翰林院孔目後
官至參議明史文苑傳附見黃佐傳中
施峻璉川詩集八卷
峻字平叔歸安人嘉靖進士官青州府知府
沈良才鳳岡集四卷
良才字鳳岡泰州入嘉靖士官至兵部右侍郎
袁煒文榮詩略二卷
煒字懋中慈谿人嘉靖進士官至大學士諡文榮
陳鎏已寬堂集四卷
鎏字子兼號雨泉吳縣人嘉靖進士官四川提學副
使
吳維嶽天目山齋歲編二十四卷
維嶽字峻伯孝豐人嘉靖進士官至右都御史巡撫
貴州明史文苑傳附見王世貞傳中
徐學詩石龍菴詩草四卷附刻二卷
學詩字以言號龍川上虞人嘉靖進士官刑部郎中
以劾嚴嵩罷職隆慶初起南京通政司參議未赴卒
贈大理寺少卿
沈淮三洲詩膾八卷
淮字澂伯仁和人嘉靖進士
彭輅比部集八卷
輅字子殷海鹽人嘉靖進士官南京刑部主事
楊巍存家詩稿八卷
巍字伯謙號夢山海豐人嘉靖進士累官吏部尚書
贈少保
祝世禄環碧齋詩集三卷
世禄見子類
張元凱伐檀集十二卷
元凱字左虞吳縣人以世職為蘇州衛指揮
李先芳江右詩稿二卷李氏山房詩選六卷
先芳見經類
(臣)等謹案邢侗作先芳行狀稱所著東岱山房稿
三十卷此集總題為東岱山房詩錄而子目則作
江右詩稿盖其集中之一種其山房詩選乃皇甫
汸所定間有評語亦非全集
郭諫臣鯤溟集四卷
諫臣字子忠長洲人嘉靖進士官至江西布政司參
政罷歸後起鄖陽巡撫未上而卒
謝榛四溟集十卷
榛字茂秦臨清人以詩名終於布衣事蹟具明史文
苑傳
王叔承壯遊編三卷
叔承見别集類
况叔祺大雅堂摘藁(無卷數)
叔祺見子類
余曰德德甫集十四卷
曰德初名應舉字德甫南昌人嘉靖進士官至福建
按察副使
董傳策采薇集四卷幽貞集二卷邕歈集六卷
傳策見史類
王好問春煦軒集十二卷
好問字裕卿號西塘樂亭人嘉靖進士官至南京戶
部尚書
何東序九愚山房詩集十三卷
東序字崇教號肖山猗氏人嘉靖進士官至右僉都
御史巡撫延綏
張九一綠波樓詩集十四卷
九一字助甫號周田新蔡人嘉靖進士官至右僉都
御史巡撫寧夏明史文苑傳附見王世貞傳中
張鍊太乙詩集五卷
鍊見子類
朱慎鍾寳善堂稿一卷
慎鍾號宗川晉王棡第四子慶成王濟炫之後襲封
榮懿王
王養端震堂集六卷
養端字茂成遂昌人嘉靖時舉人
袁尊尼魯望集十二卷
尊尼字魯望吳縣人嘉靖進士官至山東提學副使
栗應宏山居集八卷
應宏字道甫長子人嘉靖時舉人屢試不第耕讀太
行山中
(臣)等謹案應宏是集黃虞稷千頃堂書目作六卷
又載有太行集十六卷今未之見
俞允文仲蔚集二十四卷
允文初名允執字仲蔚崑山人嘉靖間諸生
曹乾學兔園草六卷
乾學字叔驥太倉人
黃惟楫說仲詩草十八卷
惟楫字說仲天台人
童佩子鳴集六卷
佩字子鳴龍游人
王伯稠世周集二十卷
伯稠字世周崑山人
孫七政松韻堂集十二卷
七政字齊之常熟人
潘之恒涉江詩選七卷
之恒見史類
(臣)等謹案之恒集本二十卷袁宏道刪定為此本
故名詩選
姚兖尚元草八卷咏物詩二卷
兖字叔信號元岳秀水人
項元淇少嶽集四卷
元淇字子瞻秀水人官光禄寺署正
沈明臣豊對樓詩選四十三卷越草一卷
明臣見史類
陳淳白陽集(無卷數)
淳字道復以字行號復甫别號白陽山人長洲人以
諸生援例入監
彭年隆池山樵集二卷
年字孔嘉長洲人號隆池山樵明史文苑傳附見文
徵明傳中
顧起綸句漏集四卷赤城集三卷
起綸字更生號元名無錫人官鬱林州判
傅汝舟山人集三卷
汝舟本名舟字虛木號丁戊山人侯官人
包大中參軍集六卷
大中字庸之號三川寧波人官建陽縣丞以嘗預征
倭之役故稱曰參軍
陳汝瑒湛然堂詩稿(無卷數)
汝瑒字席珍南安人官廣昌縣知縣
董緒龜川詩集四卷
緒字禹方樂安人刑部尚書裕之父
(臣)等謹案緒集乃其裔孫以初刻板漶為之重刊
然字多殘缺據其目錄尚附有誌狀亦佚之矣
方于魯建元詩集十二卷續集一卷
于魯見子類
高瀫石門詩集一卷
瀫字宗吕號石門又號髯仙侯官人
趙志皋四遊稿六卷
志皋見史類
方旴研山山人漫集一卷
旴字文明改名大年蘇州人
方問孝蒼耳齋詩集十七卷
問孝字胥成歙縣人
汪淮禹乂詩集八卷
淮字禹乂休寧人
吳宗儒巢雲軒詩集六卷續集五卷詩餘一卷
宗儒字次魯號黃麓晩號止耕休寧人
朱翊□廣讌堂集二十四卷
翊□字匡鼎自號隠真子荆王瞻堈六世孫襲封樊
山王
朱敬鑉梅雪軒詩稿四卷
敬鑉字進父秦愍王樉八世孫萬歷中為奉國中尉
姚舜牧樂陶咏草三卷
舜牧見經類
林章初文詩選一卷
章字初文福清人萬歷時舉人
王邦俊征南草一卷
邦俊字虞卿鄜州人萬歷進士官至貴州兵備參政
林兆珂伯子詩草一卷
兆珂見經類
李化龍場居集二卷田居稿一卷河上稿一卷
化龍見史類
顧紹芳寳菴集八卷
紹芳字實甫太倉人萬歷進士官至左春坊左贊善
龍膺九芝集選十二卷
膺字君御武陵人萬歷進士官至南京太常寺卿
楊于庭道行集十七卷
于庭見經類
董嗣成青棠詩集八卷
嗣成字伯念烏程人萬歷進士官禮部郎中
李沂中秘草三卷
沂字景魯嘉魚人萬歷進士官吏科給事中贈光禄
寺少卿
石九奏伯成詩稿四卷
九奏字伯成冀州人萬歷進士官至兵備副使進右
參政
華善繼折腰漫草八卷
善繼字孟達無錫人官永昌府通判
朱之蕃奉使稿(無卷數)
之蕃字元介茌平人萬歷乙未進士第一官至吏部
右侍郎
鄧雲霄百花洲集二卷解&KR0802;集一卷
雲霄字元度東莞人萬歷進士官至廣西布政使參
政
葉秉敬葉子詩言志十二卷
秉敬見經類
(臣)等謹案秉敬自序稱虞書詩言志論語志於學
二語為作詩要領故以此名其集
吳大經叢桂軒集二卷
大經字元常常熟人萬歷間布衣
樊良樞致虛詩集四卷
良樞字尚植號致虛進賢人萬歷進士官至浙江提
學副使
(臣)等謹案良樞集中并其叔㑺弟尚燝良楹子重
鵬等次和之作皆附存焉
魏濬峽雲閣存草七卷後存草七卷
濬見經類
陳完皆春園集四卷
完字名甫號海沙南通州人萬歷時舉人
陳翼飛慧閣詩八卷
翼飛字元明平和人萬歷進士官宜興縣知縣
(臣)等謹案翼飛所著有慧閣長梧二集己未庚申
辛酉壬戍行卷此特其中一種餘並佚不傳
許光祚靈長集(無卷數)
光祚字靈長陜西人
鹿善繼無欲齋詩鈔一卷
善繼見經類
耿志煒逸園新詩一卷詠懷詩一卷
志煒字明夫號逸園武功人萬歷進士官至提督四
譯館少卿
吳稼竳元盖副草二十卷
稼竳字翁晉孝豐人官南京光禄寺典簿遷雲南通
判
(臣)等謹案集名元盖副草者自序謂元盖天目山
别名其藏書有在姑謂之副盖夸大之詞非實另
有正本流傳也
徐熥幔亭詩集十五卷
熥字惟和閩縣人萬歷時舉人
萬達甫皆非集二卷附一枝軒吟草一卷
達甫字仲章號純初鄞縣人都督僉事表之子少襲
世職官至廣東參將
(臣)等謹案達甫集後一枝軒吟草乃其子邦孚所
作邦孚亦以世蔭累官福建總兵官左軍都督府
僉事
周履靖梅顛稿選二十卷
履靖見子類
高濓雅尚齋詩草二集二卷
濓字深甫號瑞南仁和人
(臣)等謹案是編題曰二集當有初集今未之見
吕時甬東山人稿七卷
時一名時臣字仲父鄞縣人
謝肇淛游燕集二卷小草齋稿二卷
肇淛見史類
李生寅山人詩二卷
生寅字賓父鄞縣人
朱師孔性靈稿二卷
師孔字時行徽州人家于武昌萬歷間歲貢生
莫是龍石秀齋集十卷
是龍見子類
段黼黃甫詩稿(無卷數)
黼字黃甫號景山樵客曹州人萬歷間諸生
汪逸遺民詩一卷
逸字遺民歙縣人
金建中笑拙墅稿一卷
建中字仲立海陽人萬歷間監生
(臣)等謹案笑拙墅乃建中别業其詩多詠園中景
物後附其子麟祥跋並志感詩
朱多熲古雪齋近稿一卷
多熲字以昭號斗齋南昌人寧藩之裔
劉師朱江臯吟一卷
師朱字仲文號嵩潭大名人萬歷間由貢生官至廬
州府同知
潘緯象安詩集四卷
緯字仲文號象安歙縣人萬歷間官武英殿中書舍
人
陳昂白雲集七卷
昂字爾瞻號雲仲莆田人别號白雲先生
張汝元太初集八卷
汝元字太初江寧人萬歷間諸生
黃克晦吾野詩集五卷
克晦字孔昭號吾野惠安人
(臣)等謹案克晦是集乃其裔孫象潛掇拾家藏遺
帙成編其全稿已佚不傳
胡鎮夢草堂稿十一卷
鎮字子重歙縣人萬歷間賈人
豐越人正元集四卷
越人字正元鄞縣人坊之孫自號天放野人
梅鼎祚禹金集二十卷
鼎祚見子類
翁任春益齋存稿一卷
任春初名允璿字克生金華人
李嵩白雪堂詩一卷
嵩見史類
汪膺寸碧堂稿二卷
膺字元御號玉淙長洲人天啟間舉人
項穆貞元子詩草(無卷數)
穆見子類
汪汝謙綺咏一卷綺咏續集一卷
汝謙字然明歙縣人
黃應徵自娱齋詩集二卷
應徵字君求江都人天啓間諸生
陳悰天啟宫中詞一卷
悰字次杜常熟人
(臣)等謹案朱彛尊詩話述徐昂發之言以為本秦
徵蘭撰悰攘而有之徵蘭字楚芳亦常熟人
柴惟道玩梅亭集詩二卷
惟道字允中號白巖山人嚴州人
吳兆非熊集八卷
兆字非熊休寧人
(臣)等謹案王士禎刻新安二布衣詩兆居其一僅
存其詩四卷此則其原集也
高名衡更生吟(無卷數)
名衡字平仲號鷺磯沂州人崇禎進士官監察御史
以守城功晉兵部左侍郎壬午靖節死
(臣)等謹案名衡於乾隆四十一年
賜諡忠節是編乃其巡按河南時李自成攻開封在圍
城中作
紀坤花王閣賸稿一卷
坤字厚齋獻縣人崇禎間諸生
姜埰敬亭集十卷補遺一卷附錄一卷
埰字如農莱陽人崇禎進士官禮科給事中以建言
謫宣州衛國亡流寓蘇州以殁
申佳允忠愍詩集六卷
佳允字孔嘉永年人崇禎進士官至太僕寺丞
(臣)等謹案佳允於明亡殉難
世祖章皇帝賜諡忠愍
朱芾煌文嘻堂詩集三卷
芾煌字子衷號玉瑠别號濡須江漁無為州人崇禎
進士官兵部武選司郎中
歐陽鉉野獲園集二卷
鉉字子玉江西龍泉人崇禎進士官休寧縣知縣
董養河羅溪閣韻語(無卷數)
養河字叔會閩縣人
李永昌畫響(無卷數)
永昌字周生徽州人
馬宏道采菊雜咏一卷
宏道字人伯號退山蘇州人
吳夢暘射堂詩鈔十四卷
夢暘字允兆歸安人
陳邦儀彈劍草(無卷數)
邦儀字開甫高安人崇禎間諸生
周道仁樂府一卷
道仁字以修烏程人
(臣)等謹案是編擬漢魏樂府凡一百三章原附於
所刊孫一元太白山人藁後者
董應揚黌中草一卷蜀中草一卷
應揚字于廷武進人官翰林待詔
顧德基七十二候詩一卷
德基字用晦常熟人
釋克新元釋集一卷
克新姓余氏字仲銘自號江左外史又稱為雪廬和
尚鄱陽人元末住嘉興水西寺
釋德祥桐嶼集四卷
德祥字麟洲號止庵錢塘人洪武中住持徑山
釋睿略松月集一卷
睿略字道權號簡菴蘇州人洪武時人
釋宗賢僦寮集一卷
宗賢字月堂杭州人
釋斯學幻華集二卷
斯學字悦支號庾山萬歷間海鹽慈會寺僧
陳氏繡佛齋草一卷
陳氏天台人崇禎間布衣馮元鼎妻年二十餘夫死
守節
(臣)等謹案馬端臨通考詩集之後有歌詞一門今
從四庫全書之例改為詞曲列於集類之末又章奏
一門已於史類著錄故不復載
欽定續文獻通考卷一百九十六
