欽定續文獻通考卷一百七十四
經籍考
子(儒家下)
明
王守仁傳習錄略一卷
守仁見史類
黃宗羲曰先生反求諸心而得所性之覺曰致良
知良知為知致良知即行也特與朱子之說不無
牴牾而所極力表章者乃在象山遂疑先生或出
於禪豈知致良知乃因明而誠以人合天之謂其
去禪遠矣先生之言曰良知即獨知其與朱子牴
牾處總在大學一書朱子之解大學也先格致而
後誠意先生之解大學也即格致為誠意似有分
合之異然所謂慎獨一關因明致誠以進於聖人
之道則一也先生門人徧天下自東廓先生而外
諸君子其最著者其淵源分合之故亦略可觀云
(臣)等謹案明史藝文志載王守仁傳習錄四卷是
本為曹溶學海類編所載不著何人所編要非其
舊也
羅欽順困知記二卷續記二卷附錄一卷
欽順字允升泰和人弘治癸丑進士第三官南京國
子司業以忤劉瑾奪職後起為吏部尚書諡文莊事
蹟見明史儒林傳
本傳略曰時王守仁以心學立教欽順致書力辨
其非嘗謂心之說混於禪學而不知有千里毫釐
之謬為著困知記自號整菴
林希元曰先生自叙為學云昔官京師逢一老僧
漫問何由成佛渠亦漫答禪語云佛在庭前柏樹
子精思逹旦恍然有得取證道歌讀之若合符節
自以為至竒至妙天下之理莫或加焉後官南雍
聖賢之書未嘗一日去手潛玩久之始知前所見
者乃此心虚靈之妙而非性之理也自此研磨體
認數十年用心甚苦年垂六十始了然有見於心
性之真而確乎有以自信
高攀龍曰先生於禪學尤極探討發其所以不同
之故自唐以來排斥佛氏未有如是之明且悉者
先生之功偉矣
徐問讀書劄記八卷
問字用中號養齋武進人弘治進士官至南京戶部
尚書諡莊裕
(臣)等謹案是書第五卷專闢陽明問嘗與羅欽順
書言黃佐促成之
崔銑士翼四卷後渠庸言一卷
銑見經類
黃佐泰泉鄉禮七卷庸言十二卷
佐見經類
王廷相慎言十三卷
廷相字子衡儀封人弘治進士官至兵部尚書
程敏政心經附註四卷
敏政見史類
吕柟涇野子内篇二十七卷周子抄釋三卷張子
抄釋六卷二程子抄釋十卷朱子抄釋二卷
柟見經類
黃宗羲曰關學世有淵源皆以躬行禮教為本而
涇野實集其成觀其出處言動無一不歸于道而
心術隠微無毫髮可議卓然閔冉之徒無疑也異
時陽明先生講良知之學本以重躬行而學者誤
之反遺行而言知得先生尚行之旨以救之所謂
一髮千鈞時先生講席幾與陽明中分其盛一時
篤行之士争出其門
陸深同異錄二卷
深見史類
夏良勝中庸衍義十七卷
良勝字于中南城人正德進士官至太常寺少卿
湛若水格物通一百卷揚子折衷六卷心性書(無卷)
(數)遵道錄八卷甘泉新論一卷
若水見經類
(臣)等謹案若水格物通體例略倣大學衍義楊子
折衷蓋闢宋儒楊簡之說心性書有圖有說復集
心性通三十五章倣周子太極圖說通書之意其
遵道錄則所輯皆明道程子之說自序謂遵明道
也
劉陽論學要語一卷洞語一卷接善編一卷人
倫外史一卷
陽字一舒安福人由舉人授碭山縣知縣官至監察
御史
(臣)等謹案是編舊總題曰劉兩峯集今從四庫全
書之例分叙其目列于儒家類
程曈閑闢錄十卷
曈見史類
楊向春皇極經世心易發微八卷
向春字體元號野厓普洱人
熊宗立洪範九疇數解三卷
宗立字道軒建陽人劉剡門人剡見經類
韓邦竒洪範圖解二卷苑洛語錄六卷
邦竒見經類
胡纘宗願學編二卷近取編二卷
纘宗見史類
王崇慶海樵子一卷
崇慶見經類
王蓂東石講學錄十一卷心學錄四卷大儒心學語
錄二十七卷
蓂見史類
戴金三難軒質正(無卷數)
金字純夫漢陽人正德進士官至兵部尚書
(臣)等謹案金以力行責已克終三者甚難因取以
名軒而徵集同時士大夫所贈詩辭序記論說銘
贊彙成是編
陳琛正學編二卷
琛見經類
舒芬太極繹義一卷通書繹義一卷
芬見經類
季本說理會編十五卷
本見經類
本自述略曰學當以自然為宗警惕者自然之用
戒慎恐懼未嘗致纖息之力有所恐懼便不得其
正矣東廓云不警惕不足言自然而不警惕其失
也蕩斯言可為破的
聶豹困辨錄八卷
豹字文蔚號雙江永豐人正德進士官至兵部尚書
諡貞襄
戴經燕居答述二卷
經德清人聶豹之門人也
(臣)等謹案是編皆述豹講授之語
薛侃研幾錄(無卷數)
侃見經類
周海門曰薛中離歸田後遠遊浙江會羅念庵于
青原書院已入羅浮講學于永福寺二十四年始
還家門人記所聞曰研幾錄
(臣)等謹案是書乃侃門人鄭二極所編
教英慎言集訓二卷
英字子發清江人正德進士官至河南布政使
顧亮辨惑續編七卷附錄二卷
亮字寅仲長洲人正德中况鍾知蘇州府嘗聘致幕
中
尤時熙擬學小記六卷續錄一卷
時熙字季美自號西川居士洛陽人嘉靖舉人官至
戶部主事
(臣)等謹案時熙師事劉魁傳王守仁良知之學有
所心得輒為筆記其壻李根并其雜著編次之
王艮心齋約言一卷
艮字汝止號心齋泰州人王守仁之門人
艮自述略曰格物之物即物有本末之物身與國
家天下一物也格者知身之為本而國家天下之
為末反已是格物工夫故曰身安而天下國家可
保也又曰道重則身重身重則道重以天地萬物
依于身不以身依于天地萬物聖人復起不易斯
言
王棟一庵遺集二卷
棟字隆吉號一庵泰州人艮從弟嘉靖中由歲貢生
補江西南城訓導遷深州學正
錢德洪緒山會語二十五卷
德洪見史類
曹煜東溪蔓語一卷
煜浮梁人嘉靖丙戌進士
唐順之諸儒語要二十卷
順之見史類
蔡靉洨濱語錄二十卷
靉字天章號洨濱寧晉人嘉靖進士官至監察御史
巡按河南靉少從韓邦竒湛若水遊其講學宗旨不
出二家
王文禄廉矩一卷
文禄字世廉海鹽人嘉靖舉人
(臣)等謹案是編凡十八章皆以訓廉為主
蔣信道林諸集(無卷數)
信字卿實號道林武陵人嘉靖進士官至貴州提學
副使嘗師事王守仁湛若水
(臣)等謹案是編乃其卜築桃岡時與諸弟子講學
之書而其門人章評所刊者
樊深西田語略二十三卷續集二十九卷
深見史類
何祥識仁定性解註二卷
祥字克齋内江人嘉靖舉人
薛應旂方山紀述一卷薛子庸語十二卷
應旂見經類
(臣)等謹案紀述乃其所鈔先正格言分上下二篇
上篇皆論性命之理下篇則論治道也庸語乃其
講學之語分二十四篇
侯一元二谷讀書記二卷
一元字舜舉樂清人嘉靖進士仕至江西布政使
阮鶚禮要樂則二卷
鶚桐城人嘉靖進士官至右副都御史巡撫福建
陳建學蔀通辨十二卷
建字廷肇東莞人嘉靖舉人官知信陽縣
王諍大學衍義通略三十一卷
諍號竹巖永嘉人嘉靖進士官至右僉都御史巡撫
貴州
孫丕揚格物圖一卷論學篇一卷
丕揚富平人嘉靖進士官至吏部尚書諡恭介
耿定向耿子庸言二卷
定向見史類
胡直胡子衡齊八卷
直字正甫泰和人嘉靖進士官至福建按察使
(臣)等謹案直之學出于歐陽德及羅洪先故以王
守仁為宗嘗與門人講學螺水上輯問答之語為
是書
魏時亮大儒學粹九卷
時亮字敬吾南昌人嘉靖進士官至工部侍郎
(臣)等謹案是書取周子二程子張子朱子及陸九
淵薛瑄陳獻章王守仁九家之言人各為卷
徐用檢三儒類要五卷
用檢字克賢號魯源蘭谿人嘉靖進士官至南京太
常寺卿
(臣)等謹案是書所謂三儒者薛瑄陳獻章王守仁
也
韓萬鍾性理三書圖解九卷
萬鍾蘄州人
(臣)等謹案是篇所云三書者易學啓蒙律吕新書
洪範皇極内篇也
李材見羅全書二十卷
材字孟誠豐城人嘉靖進士官至右僉都御史撫治
鄖陽
(臣)等謹案材患世之學者每朱王兩家格物致知
之說争衡聚訟因揭修身為本一言以為孔曾宗
傳而謂知止即知本又謂格物之功散見八條目
中以朱子補傳為誤其學較姚江末𣲖為近實顧
憲成頗稱之是編乃其講學之語材門人李復陽
官無錫令時所輯
方學漸心學宗四卷
學漸見史類
孔承倜日言一卷
承倜字永冠曲阜人至聖先師六十代孫官至荆王
府長史
徐中性理圖說一卷
中字成中番陽人
俞邦時一書增刪四卷
邦時號敬軒新昌人
(臣)等謹案是編名一書者以一為本也本邦時所
撰
國朝康熙己卯吕夏音復增刪之故題曰一書增刪
楊道會性理抄二十卷
道會字惟中晉江人隆慶進士官至湖廣左布政使
劉元卿諸儒學案八卷
元卿見經類
唐鶴徵憲世編六卷
鶴徵見經類
林昺羣書歸正集十卷
昺號方塘鄞縣人隆慶中諸生
(臣)等謹案此書為昺八十四歲時所作本四十二
卷其從孫御史祖述刪為十卷仍分十六門
吕坤呻吟語六卷呻吟語摘二卷
坤見經類
(臣)等謹案坤呻吟語摘乃其晚年定本較初刊之
本彌為簡要云
范淶哤言十卷
淶見史類
汪應蛟中銓六卷
應蛟見史類
(臣)等謹案是編皆其講學之語以當日諸儒各立
門戶應蛟欲無所偏倚故以中銓為名云
周汝登王門宗旨十四卷
汝登見史類
(臣)等謹案是編首載王守仁講學之語並其奏疏
雜著詩文而以王良徐曰仁錢德洪王畿之說次
焉
徐三重信古餘論八卷庸齋日記八卷
三重見史類
鄒元標南臯語義合編四卷
元標字爾瞻號南臯吉水人萬歷進士官至左都御
史諡忠介
(臣)等謹案是編乃其門人所輯以講學者為會語
說經者為解義故總名曰語義合編
趙仲全道學正宗十八卷
仲全字梅峯涇縣人
顧憲成小心齋劄記十六卷顧端文公遺書三十七
卷附年譜一卷
憲成字叔時無錫人萬歷進士官至吏部文選司郎
中削籍歸起南京光禄寺少卿移疾不赴卒于家崇
禎初贈吏部右侍郎諡端文
錢一本範衍十卷黽記四卷
一本見經類
岳元聲聖學範圍圖(無卷數)
元聲字之初號石帆嘉興人萬歷進士官至兵部侍
郎
(臣)等謹案是書一名範圍教圖大旨以儒教統攝
二氏
王三極性理備要十二卷
三極號少墩仙遊人
高攀龍編二程節錄四卷文集鈔一卷附錄一卷
攀龍見經類
傅新德南雍誡勖淺言一卷
新德字元明又字商盤定襄人萬歷進士官至國子
監祭酒贈禮部右侍郎諡文恪
馮從吾馮子節要十一卷
從吾見史類
吳道南文華大訓箴解殘本三卷
道南見史類
方大鎮荷薪義八卷
大鎮字君静桐城人萬歷進士官至大理寺少卿
(臣)等謹案始大鎮殳學漸講學桐川大鎮追述殳
訓及與同社諸人問答之語詮次成帙其大旨在
闢良知之說于儒釋分别辨論極詳
徐必逹周張全書二十二卷
必逹見史類
正蒙釋四卷
舊題高攀龍集註徐必逹發明
(臣)等謹案葉向高序此書乃必逹所自定非攀龍
原本也
潘士逹增訂論語外篇四卷
士逹字在聞安吉州籍烏程人萬歷進士官至廣東
提學僉事
(臣)等謹案是書取諸子百家所載孔氏之言分類
排纂倣論語二十篇之數盖因南昌李栻舊稿而
增葺之
王在晉龍沙學錄六卷
在晉見史類
龍遇竒聖學啓關臆說三卷
遇竒字才卿號紫海吉安人萬歷進士官至監察御
史
朱鴻經書孝語(無卷數)
鴻字子漸仁和人萬歷間諸生
劉宗周聖學宗要一卷學言三卷人譜一卷人
譜類記二卷證人社要言一卷
宗周見經類
惲日初編劉子節要十四卷
日初號遜庵武進人劉宗周門人
王化振諸儒要語九卷
化振字宇春滁州人萬歷舉人官戶部主事周汝登
之門人
文翔鳳太微經二十卷
翔鳳字天瑞三水人萬歷進士官至太僕寺少卿
吕維祺存古約言六卷
維祺見經類
(臣)等謹案是書凡十二篇大略以朱子家禮為主
並採擇諸家之言為條例註釋而以箴誡格言附
後
吳桂森真儒一脉(無卷數)
桂森見經類
鍾韶論語逸編三十一卷
韶字牙臺海鹽人
張信民印正稿六卷
信民澠池人孟化鯉之門人
(臣)等謹案信民傳姚江良知之學其門人馮奮庸
等錄其平日問答為是書
辛全衡門芹一卷經世碩畫三卷
全字復元號天齋絳州人萬歷末貢生以特薦授知
府未赴官而卒
李經綸洪範皇極注四卷
經綸見經類
喬中和說疇一卷
中和見經類
賀時泰思聰錄一卷作師編一卷人模樣一卷
時泰字叔交一字陽亨江夏人少為諸生以聾廢因
自號聾人
(臣)等謹案思聰錄一書為其子大學士逢聖所編
皆時泰平日講學之語
王應昌傳習錄論述參一卷
應昌見史類
章世純留書别集一卷
世純見經類
(臣)等謹案留書别集初名己未留周鍾序之張煒
如以刊本未善因為編定先後考正標題訂為此
本
性理綜要二十二卷
舊題詹淮輯陳仁錫訂正淮號柏山新安人仁錫見經
類
(臣)等謹案是書今審定為庸俗坊本又有性理標
題彙要實即此書蓋坊賈改新名以求售者
黃道周三易洞璣十六卷榕壇問業十八卷
道周見經類
吳麟徵家誡要言一卷
麟徵字來皇號磊軒海鹽人天啓進士官至太常寺
少卿明亡殉節
世祖章皇帝賜諡忠節
(臣)等謹案是編皆其居官時寄訓子弟之書其子
蕃昌摘錄成帙蕃昌字仲木劉宗周門人
喬可聘讀書劄記四卷
可聘字君徵一字聖任寳應人天啓進士官至監察
御史
林允昌弟經一卷經史耨義二十二卷
允昌見經類
成勇消閒錄十卷
勇字仁有安樂人天啓進士官至南京監察御史崇
禎中以劾楊嗣昌謫戌寧波衛福王時起為原官不
赴被緇而終是編乃其講學之語
張星顔子繹五卷
星永城人崇禎進士官光禄寺署丞
陳龍正程子詳本二十卷
龍正見史類
鍾人傑性理會通七十卷續編四十二卷
人傑字瑞先錢塘人
李公柱學脉正編五卷
公柱初名松字子喬嘉善人崇禎進士官歙縣知縣
沈壽民閑道錄十六卷
壽民字眉生號耕巖宣城人崇禎中行保舉法巡撫
張國維以壽民應詔甫入都即劾楊嗣昌奪情熊文
燦撫賊留中不報乃移疾歸
王尹道學迴瀾八卷
尹字莘民號覺齋安福人嘗從鄒元標高攀龍講學
于首善書院會黨禍起乃歸里崇禎末大學士陳演
欲薦之辭不就是編乃其門人所錄大旨力闢心學
辨陽儒隂釋之誤
顧樞西疇日抄二卷
樞字庸庵無錫人天啓舉人顧憲成之孫高攀龍之
門人
潘平格求仁錄十卷
平格字用微慈谿人
陳士槐河圖發微(無卷數)
士槐字植甫莆田人明季諸生
張自勲卓庵心書四卷
自勲見史類
朱朝瑛罍庵雜述二卷
朝瑛見經類
孔子遺語一卷
不著編輯者名氏
易十三傳十三卷
不著撰人名氏
參兩(無卷數)
不著撰人名氏
太極圖分解一卷
不著撰人名氏
道一編六卷
不著撰人名氏
宋先賢讀書法一卷
不著撰人名氏
性理羣書集覽七十卷
不著撰人名氏
温璜陸氏母訓一卷
璜字寶忠烏程人崇禎進士官徽州府推官
(臣)等謹案是編盖錄其母陸氏之訓璜于明亡後
殉節乾隆四十一年
賜諡忠烈
欽定續文獻通考卷一百七十四
