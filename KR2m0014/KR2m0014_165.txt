欽定續文獻通考卷一百六十五
經籍考
史(傳記下)
宋
朱子伊洛淵源錄十四卷
朱子字元晦婺源人後徙建陽從李侗學得列聖道
統之傳舉進士累官秘閣修撰諡曰文淳祐初從祀
孔廟事蹟具宋史道學傳
(臣)等謹案馬考傳記類止有朱子名臣言行錄二
十四卷而未載此書今補入
李幼武名臣言行錄續集八卷别集二十六卷外集十
七卷
幼武廬陵人
(臣)等謹案是書盖續朱子前後集而作據其序文
則幼武當為理宗時人
杜大珪名臣碑傳琬琰集一百七卷
大珪眉州人
(臣)等謹案大珪自署稱進士而序作於紹熙甲寅
則光宗時人矣
袁韶錢塘先賢傳贊一卷
韶字彦純慶元人淳熙進士官至參知政事贈太師
越國公
慶元黨禁一卷
不著撰人名氏
(臣)等謹案是書見永樂大典中題曰滄州樵叟撰
不知何許人也序稱淳熙乙巳則作於宋理宗之
十八年宋史藝文志不著錄又紹興正人論一卷
則題湘山樵夫撰其號與此大同小異似出一人
之手考馬端臨所載紹興正論二卷序稱瀟湘野
夫者即其書也今不贅入
京口耆舊傳九卷
不著撰人名氏
(臣)等謹案明楊士竒文淵閣書目焦竑國史經籍
志並載此書不云誰作考書中蘇庠𫝊末自稱家
世丹陽從庠之孫得其家𫝊云云當為南宋末年
丹陽人所撰
靖康小雅一卷
不著撰人名氏
(臣)等謹案是書皆錄靖康死事之臣列傳之末系
以四言詩故以小雅為名其文散見徐夢莘北盟
會編中
章穎南渡十將傳十卷
穎里貫未詳
昭忠錄一卷
不著撰人名氏
(臣)等謹案是書皆記宋末忠節事蹟盖宋遺民之
所作也
元
吳師道敬鄉集十四卷
師道見雜史類
辛文房唐才子傳八卷
文房字良史西域人
蘇天爵元朝名臣事略十五卷
天爵見本類
徐顯稗傳一卷
顯紹興人
尤玘萬柳溪邊舊話一卷
玘字君玉號知非子無錫人尤袤之後
(臣)等謹案書中所記皆尤氏先世事
鄭濤旌義編二卷
濤字仲舒浦江人官太常禮儀院博士
明
宋濓浦陽人物記二卷
濓見經類
解縉古今列女傳三卷
縉字大紳吉水人洪武進士官至翰林學士出為廣
西參議
忠傳四卷
不著撰人名氏
(臣)等謹案是書載於永樂大典中當是明初人所
作
陶宗儀草莽私乘一卷
宗儀見經類
别本宋遺民錄一卷
不著撰人名氏
(臣)等謹案是書乃明初抄本毛晉刻之與程敏政
宋遺民錄異
鄭柏金華賢達傳十二卷
柏字叔端浦江人宋濓之門人
黃潤玉四明文獻錄一卷
潤玉字孟清鄞縣人永樂中舉人官至廣西提學僉
事
蔡保禎孝紀十六卷
保禎字瑞卿漳浦人
姚堂潤州先賢錄六卷
堂字彦容慈谿人正統進士官至鎮江府知府
王蓂忠義錄十四卷
蓂字時禎金谿人景泰進士官至浙江按察使
尹直名相贊一卷南宋名臣言行錄十六卷
直字正言太和人景泰進士官至大學士諡文和
謝鐸伊洛淵源續錄六卷
鐸見經類
程敏政宋遺民錄十五卷
敏政字克勤休寧人成化進士官至禮部右侍郎事
蹟具明史文苑傳
王弼尊鄉錄節要四卷
弼黃巖人成化進士官至興化府知府
宋端儀考亭淵源錄二十四卷
端儀字孔時莆田人成化進士官至廣東提學僉事
鄧淮鹿城書院集(無卷數)
淮吉水人成化進士官至温州府知府
葉䕫毘陵忠義祠錄四卷附錄一卷毘陵人品記四
卷
䕫字司韶武進人成化中以貢生官汝陽訓導
徐紘名臣琬琰錄二十四卷續錄二十二卷
紘字朝文武進人弘治進士官至雲南按察副使
王瓊椽曹名臣錄一卷續集一卷
瓊見奏議類
祝允明蘇材小纂六卷
允明字希哲長洲人弘治時舉人官至應天府通判
明史文苑𫝊附見徐禎卿𫝊中
鄭岳莆陽文獻十三卷列傳七十五卷
岳字汝華弘治進士官至兵部左侍郎
王朝佐東嘉先哲錄二十卷
朝佐字廷望浙江平陽人弘治進士官至南京工部
員外郎
顧璘國寶新編一卷
璘字華玉吳縣人弘治進士官至刑部尚書事蹟具
明史文苑𫝊
劉節春秋列傳五卷
節字介夫大庾人弘治進士官至刑部侍郎
張芹備遺錄一卷
芹新塗人弘治進士官至浙江右布政使
林墊拾遺書一卷
墊莆田人弘治進士官至浙江布政使參議
金賁亨台學源流七卷
賁亨字汝白臨海人弘治進士官至江西提學副使
程曈新安學系錄十六卷
曈號峩山休寧人
閻秀卿二科志一卷
秀卿蘇州人
顧爾邁明璫彰癉錄一卷
爾邁淮安人
郁衮革朝遺忠錄二卷
衮嘉興人
别本革朝遺忠錄二卷
不著撰人名氏
毛憲毘陵正學編一卷
憲見奏議類
吳守大名臣像圖一卷
守大字有君崑山人
潘塤淮郡文獻志二十六卷補遺一卷
塤山陽人正德進士官至右副都御史巡撫河南
方鵬崑山人物志十卷
鵬字時舉崑山人正德進士官至太常寺卿
項篤壽今獻備遺四十二卷
篤壽見奏議類
徐咸名臣言行錄前集十二卷後集十二卷
咸字子正號東濱海鹽人正德進士官至襄陽府知
府
楊循吉吳中往哲記一卷
循吉見雜史類
李濓祥符鄉賢傳八卷祥符文獻志寸七卷
濓字川父祥符人正德進士官至山西按察司僉事
事蹟具明史文苑傳
王世貞嘉靖以來首輔傳八卷
世貞見雜史類
唐龍羣忠錄二卷
龍見經類
陳沂畜德錄一卷
沂見雜史類
黃魯曾續吳中往哲記一卷補遺一卷
魯曾字得之吳縣人正德時舉人
(臣)等謹案舊本有吳中故實記一卷題曰楊循吉
撰實即吳中往哲記也又有續記一卷補遺一卷
亦即黃魯曾之原本也謹識於此
李璧劍陽名儒錄三卷
璧字自文武緣人官劍州知州
黃佐廣州人物傳二十四卷
佐見經類
李默建寧人物傳四卷
默字時言甌寧人正德進士官至吏部尚書為趙文
華所搆下獄死萬歷中追諡文愍
唐樞國琛集二卷
樞見經類
應廷育金華先民傳十卷
廷育字仁卿永康人嘉靖進士官至按察司僉事
張時徹善行錄八卷續錄二卷
時徹字維静鄞縣人嘉靖進士官至南京兵部尚書
金江義烏人物記二卷
江字孔殷義烏人
鄭燭濟美錄四卷
燭歙縣人
楊應詔閩學源流十六卷
應詔建安人嘉靖間舉人
朱衡道南源委錄十二卷
衡字士南萬安人嘉靖進士官至工部尚書
周復俊東吳名賢記二卷
復俊字子籲崑山人嘉靖進士官至南京太僕寺卿
劉鳳續吳先賢贊十五卷
鳳長洲人嘉靖進士官至河南按察司僉事
皇甫濓逸民傳二卷
濓字子約長洲人嘉靖進士除工部主事謫河南布
政司理問遷興化同知明史文苑傳附見皇甫涍傳
中
海瑞元祐黨人碑一卷
瑞字汝賢號剛峯瓊山人由舉人官至南京右都御
史謚忠介
羅汝鑑羣忠備遺錄二卷
汝鑑字明大新喻人
李貴宋五先生郡邑政蹟一卷
貴字廷良豐城人嘉靖進士改庶吉士
雷禮内閣行實八卷
禮見編年類
耿定向碩輔寶鑑要覽四卷
定向字在倫麻城人嘉靖進士官至戶部尚書諡恭簡
蔡國熙守令懿範四卷
國熙永年人嘉靖進士官至山西提學副使
戚元佐檇李往哲前編一卷
元佐字希仲嘉興人嘉靖進士官至尚寶司卿
歐大任百越先賢志四卷
大任字楨伯廣東順德人嘉靖中以歲貢生除江都
訓導歷官至南京戶部郎中明史文苑傳附見黃佐傳中
喬懋敬古今廉鑑八卷
懋敬字允德上海人嘉靖進士官至湖廣右布政使
吴爵莆陽科第錄二卷
爵湖廣寧鄉人嘉靖中官福建興化府訓導
鄭應旂懷忠錄(無卷數)
應旂莆田人嘉靖中貢生
上道隆吳興名賢續錄二卷
道隆字客山烏程人
方學漸桐彝三卷
學漸字逵卿桐城人以子大鎮仕贈大理寺少卿
靖難功臣錄一卷
不著撰人名氏
黃姬水貧士傳二卷
姬水字淳父吳縣人嘉靖中諸生
張大復崑山人物傳十卷名宦傳一卷
大復字元長崑山人嘉靖中諸生
魏顯國歷代相臣傳一百六十八卷守令傳二十四
卷儒林傳二十卷元相臣傳十二卷
顯國字汝忠南昌人隆慶時舉人
張朝瑞忠節錄十卷
朝瑞字子禎海州人隆慶進士官至南京鴻臚寺卿
張昶吳中人物志十二卷
昶字景春長洲人
唐鶴徵輔世編六卷
鶴徵見經類
郭子章聖門人物志十二卷豫章書一百二十二卷
子章見經類
金養蒙國士懿範十卷
養蒙臨海人
姚咨春秋名臣傳十三卷
咨字舜咨無錫人
秦瀹戰國人才言行錄十卷
瀹無錫人
朱睦㮮鎮平世系記二卷
睦㮮見經類
喻均劉元卿江右名賢編二卷
均新建人隆慶進士官至按察司副使元卿見經類
王應昌宗譜纂要一卷
應昌字亮之嵊縣人萬歷中舉人
張世則貂璫史鑑四卷
世則諸城人萬歷進士官至四川安許兵備副使
周汝登聖學宗傳十八卷
汝登字繼元嵊縣人萬歷進士官至南京尚寶司卿
明史儒林傳附見王畿𫝊末
(臣)等謹案是書盡採先儒語之類禪者以入蓋欲
合儒釋而會通之也
徐學聚歷朝璫鑒四卷
學聚字敬輿蘭谿人萬歷進士官至福建巡撫副都
御史
李茂春鹽梅志二十卷
茂春字蔚元杞縣人萬歷進士
李廷機漢唐宋名臣錄五卷
廷機字爾張晉江人萬歷進士官至大學士諡文清
夏樹芳栖真志四卷
樹芳字茂卿江隂人萬歷中舉人
朱國楨開國臣𫝊十三卷遜國臣傳五卷
國楨見編年類
焦竑獻徵錄一百二十卷名臣實節錄二十七卷
竑見經類
馮從吾元儒考略四卷
從吾字仲好長安人萬歷進士官至工部尚書諡恭
定
王士騏四侯傳四卷
士騏見雜史類
毛一公歷代内侍考十卷
一公字雲卿遂安人萬歷進士官至給事中
李日華鄭琰梅墟先生别錄二卷
日華字君實嘉興人萬歷進士官至太僕寺少卿明
史文苑傳附見王維儉𫝊中琰字漢卿閩人
(臣)等謹案日華等是書為周履靖而作履靖字逸
之嘉興人上卷為日華所撰載其生平甚悉下卷
為琰所作亦略具事實而摘其詩句尤多
江盈科十六種小傳一卷
盈科字進之桃源人萬歷進士官至四川提學副使
魏應嘉夥壞封疆錄一卷
應嘉興化人萬歷進士官至兵部左侍郎
王紹徽東林點將錄一卷
紹徽陜西咸寧人萬歷進士官至吏部尚書
東林籍貫一卷
不著撰人名氏
東林同志錄一卷
不著撰人名氏
東林朋黨錄一卷
不著撰人名氏
天鑒錄一卷
不著撰人名氏
盜柄東林夥一卷
不著撰人名氏
孫順行事編内篇八卷
慎行字聞斯武進人萬歷進士官至禮部尚書諡文
介
黃汝亨廉吏傳(無卷數)
汝亨見奏議類
金汝諧歷代名臣芳躅二卷
汝諧字啟宸平湖人萬歷進士
過庭訓聖學嫡派四卷
庭訓字成山平湖人萬歷進士官至應天府丞
吳伯興宰相守令合宙十三卷
伯興字福生宣城人萬歷進士官至廣東按察副使
吳亮毘陵人品記十卷名世編八卷
亮字采于武進人萬歷進士官至大理寺少卿
吳甡安危注四卷
甡字鹿友揚州興化人萬歷進士官至大學士
錢士升表忠記十卷
士升見經類
錢陞壺天玉露四卷
陞字元履海鹽人萬歷舉人
劉鱗長浙學宗𫝊(無卷數)
鱗長字孟龍晉江人萬歷進士官至南京戶部郎中
徐&KR0958;榕隂新檢八卷
&KR0958;字興公閩縣人
黃廷鵠為臣不易編(無卷數)
廷鵠里貫未詳
吳用先令史高山集七卷
用先里貫未詳
歐陽東鳳晉陵先賢𫝊二卷
東鳳字千仞潜江人萬歷進士官至常州府知府
王兆雲詞林人物考十二卷
兆雲字元楨麻城人
董復表弇州史料三十卷
復表字章甫華亭人
徐象梅兩浙名賢錄五十四卷外錄八卷
象梅字仲和錢塘人
許有榖古今貞烈維風什四卷忠義褒什十二卷
有榖字子仁宜興人
邵正魁續列女傳九卷
正魁字長孺休寧人
陳繼儒逸民史二十二卷
繼儒見雜史類
陳鳴鶴東越文苑六卷
鳴鶴字汝翔侯官人天啟中諸生
文震孟姑蘇名賢小記二卷
震孟字文起長洲人天啟壬戍進士第一官至大學
士諡文肅
陳盟崇禎閹臣行略一卷
盟號鶴灘富順人天啟進士官至吏部右侍郎加禮
部尚書
韓昌箕王謝世家三十卷
昌箕字仲弓烏程人
吳孝章名臣志鈔二十四卷
孝章字平子嘉興人
沈夢熊歷代相業軍功考二卷明代相業軍功考二
卷
夢熊字兆揚歸安人
陸嘉穎銀鹿春秋一卷
嘉穎字子垂嘉定人天啟中官主簿
(臣)等謹案是編輯古來義僕事跡其以銀鹿為名
者銀鹿為唐顔峴家僮事顔真卿終身至禍患不
避去故也
郭凝之孝友傳二十四卷明孝友傳八卷
凝之字正中海寧人天啟中舉人官至兖東兵備副
使
周鑣遜國忠記十八卷
鑣字仲馭金壇人崇禎進士官至刑部員外郎
朱常淓古今宗藩懿行考十卷
常淓明宗室潞王翊鏐子萬歷四十六年襲封潞王
賀中男明經濟名臣傳四卷
中男永新人
鄒泉宗聖譜十四卷
泉字子静常熟人
趙鳳翀辨隱錄四卷
鳳翀字文舉里貫未詳
陸濬源陸氏世史鈔六卷
濬源平湖人
潘京南衡門晤語六卷
京南新都人
周聖楷楚寶四十五卷
聖楷字伯孔湘潭人
道南錄五卷
不著撰人名氏
國殤紀略一卷
不著撰人名氏
以上總錄
宋
陳規守城錄四卷
規字元則安邱人中明法科靖康末以安陸令攝守
事建炎初除知德安府著有捍禦羣盜功又知順昌
府與劉𤦺同卻金兵尋移知廬州卒
(臣)等謹案是書凡分三種首為規所撰靖康朝野
僉言後序次曰守城機要亦規所作次曰建炎德
安守禦錄則瀏陽湯璹所作璹淳熙進士官德安
教授尋訪規守城遺事作為此書紹熙間嘗表上
之三書本各自為帙不知何人併為一編考書末
識語則寧宗以後人所輯也又馬考止載劉荀建
炎德安守禦錄三卷而無璹書之名故併載之
盧襄西征記一卷
襄字贊元自序稱衢州人
僧祖秀華陽宫紀事一卷
祖秀蜀人
(臣)等謹案是書即王稱東都事略所載之艮嶽記
也
胡舜中乙巳泗州錄一卷己酉避亂錄一卷
舜中績溪人舜陟之兄官至舒州通判
張淏艮嶽記一卷
淏字清源開封人僑居婺州官至奉議郎
(臣)等謹案是書所紀即摭取徽宗艮嶽記及僧祖
秀華陽宫記之略也
臧梓勤王記一卷
梓里貫未詳銜署左宣教郎荆湖南路安撫置制大
使司幹辦公事
鄭剛中西征道里記一卷
剛中見經類
元
劉郁西使記一卷
郁真定人
郭畀客杭日記一卷
畀字天錫京口人
保越錄一卷
不著撰人名氏
明
陳誠使西域記一卷
誠吉水人洪武進士永樂中吏部員外郎
錢溥使交錄十八卷
溥字原溥華亭人正統進士官至南京吏部尚書諡
文通
李東陽東祀錄一卷
東陽見雜史類
楊循吉七人聯句詩記一卷
循吉見雜史類
(臣)等謹案循吉與王仁甫徐寬陳章王弼侯直趙
寬六人會飲聯句因成是記
毛紀歸田雜識二卷
紀見奏議類
趙璜歸閒述夢一卷
璜字廷實安福人弘治進士官至工部尚書諡莊敏
陸深淮封日記一卷南邊日記一卷
深見雜史類
都穆使西日記二卷
穆見雜史類
方豪斷碑集一卷
豪字思道開化人正德進士官至按察副使明史文
苑傳附見鄭善夫傳中
(臣)等謹案豪嘗知沙河縣事求得顔真卿所書宋
璟神道碑斷石重立之乃裒集一時題咏及案牘
之文為是編
舒芬東觀錄一卷
芬見經類
楊慎滇程記一卷
慎見經類
王世懋却金傳一卷
世懋字敬美太倉人世貞弟嘉靖進士官至太常寺
少卿明史文苑傳附見世貞傳中
南内記一卷
不著撰人名氏
董傳策竒遊漫記四卷
傳策見奏議類
張鳴鳳西遷注一卷
鳴鳳字羽王豐城人嘉靖時舉人官桂林府通判
王之垣歷仕錄一卷
之垣號見峯山東新城人嘉靖進士官至戶部左侍
郎
楊四知黃粱遺蹟志一卷
四知祥符人萬歷進士官至巡按直隸御史
(臣)等謹案太學題名碑明有兩楊四知其一萬歷
進士祥符人其一崇禎進士六安人今據是書所
題定為萬歷中人
張國祥恩命世錄十卷
國祥張道陵之後萬歷中襲爵為五十代天師
楊東明饑民圖說一卷
東明見奏議類
李同芳視履類編二卷
同芳字濟美崑山人萬歷進士官至山東巡撫
高曰化宫省賢聲錄四卷
曰化澄海人萬歷中官楚府右長史
何鏷繡斧西征記一卷
鏷泰興人萬歷中舉人
李日華禮白嶽記一卷璽召錄一卷
日華見本類
賀仲軾南宫鼎建記二卷
仲軾字敬養獲嘉人萬歷進士
朱祖文北行日譜一卷
祖文字完夫長洲人
孫傳庭鑒勞錄一卷
傳庭字伯雅代州鎮武衛人萬歷進士官至兵部尚
書督師征流寇殁於柿園之戰
(臣)等謹案是書為傳庭撫秦時所作自以所有勞
績無不仰邀主鑒随時紀錄因以名編
許徽定變錄六卷
徽里貫未詳
以上雜錄
明
茅坤徐海本末一卷
坤字順甫歸安人嘉靖進士官至大名兵備副使事
蹟具明史文苑傳
王直傳一卷
不著撰人名氏
(臣)等謹案以上二書本為合刻題曰海寇後編今
析出著錄應從叛臣諸傳附載史末之例自為一
類而明代惟此二書故即附傳記之末焉
以上别錄
欽定續文獻通考卷一百六十五
