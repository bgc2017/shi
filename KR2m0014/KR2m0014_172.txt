欽定續文獻通考卷一百七十二
經籍(考)
史(時令)(譜牒)(目錄)
宋史藝文志不立時令類
遼金元三史不立藝文志散見各紀傳中
明史藝文志不立時令類
宋
陳元靚歲時廣記四卷
元靚里貫未詳
明
瞿佑四時宜忌一卷
佑字宗吉錢塘人洪武初官國子助教永樂初官周
王府右長史謫戌保安洪熙初赦還
李泰四時氣候集解四卷
泰字文通鹿邑人洪武進士官詹事府通事舍人
(臣)等謹案詹事府通事舍人明初嘗設此官附識
備考
盧翰月令通考十二卷
翰見經類
馮應京月令廣義二十五卷
應京見經類
朱朝瞌節宣輯四卷
朝瞌明周定王橚七世孫橚曾孫同□始分封上洛
萬歷三十二年朝瞌襲封
戴羲養餘月令二十九卷
羲字馭長里貫未詳崇禎中官光禄寺典簿
陳階日涉編十二卷
階字升也應城人
王勲廣月令三卷後集二卷
勲字曰放黟縣人
右時令
宋史藝文志譜系類一百十部四百三十七卷
遼金元三史不立藝文志散見各紀傳中
明史藝文志譜系類三十八部五百四卷
(臣)等謹案譜牒一門馬端臨通考所載已属無幾
自宋以下譜學久廢傳本尤属寥寥今所採輯亦
惟宋明兩代之書云
宋
王應麟姓氏急就篇二卷
應麟見經類
(臣)等謹案是書以姓氏排纂成篇倣史游急就章
體
章定名賢氏族言行類稿六十卷
定建安人
(臣)等謹案是書蒐採古人事實以姓氏為類用韻
排次凌廸知萬姓統譜廖用賢尚友錄二書盖從
其例
明
天潢玉牒一卷
不著撰人名氏
(臣)等謹案是書載名代世系盖自宋以後譜牒𫝊
本僅有此爾
司馬晰涑水司馬氏源流集略八卷
晰字宗晦夏縣人萬歷時舉人宋司馬光十七世孫
朱鍾文考亭朱氏文獻全譜十二卷
鍾文字吾滄朱子十二世孫官大足縣知縣
李日華姓氏譜纂七卷
日華見傳記類
夏樹芳竒姓通十四卷
樹芳見傳記類
凌廸知萬姓統譜一百二十六卷
廸知見史鈔類
傅作興文竽彙氏二十四卷
作興字廷用建昌人
(臣)等謹案是書前有自序云文本於氏宜先正其
氏以辨其文而濫竽是懼故以二字為名其說殊
牽合無理所推原譜系之始亦多附會
廖用賢尚友錄二十二卷
用賢字賓于建寧人
(臣)等謹案是書排纂事實以韻為綱以姓為目一
如章定名賢氏族言行類稿及凌廸知萬姓綂譜
之例
右譜牒
宋史藝文志目錄類六十八部六百七卷
遼金元三史不立藝文志散見各紀傳中
明史藝文志不立目錄類
(臣)等謹案諸家書目皆為經籍而作金石之文隋
唐志附小學類惟馬端臨通考乃以金石入目錄
宋志因之今用其例附入金石一門而仍為分列
不使與經籍相淆焉
宋
趙希弁讀書附志一卷
希弁袁州人宋宗室子江西漕貢進士秘書省校勘
高似孫子略四卷目錄一卷
似孫見地理類
陳振孫直齋書錄解題二十二卷
振孫字伯玉號直齋安吉人仕為興化府通判終官
侍郎
(臣)等謹案振孫此書以歷代典籍分為五十三類
各詳其卷帙多少撰人名氏而品題其得失故曰
書錄解題馬氏經籍考據此書及晁公武讀書志
成編然讀書志世有刻本而此書久佚惟永樂大
典尚載其完帙今加校訂釐為二十二卷著錄四
庫全書謹識於此
王應麟漢藝文志考證十卷
應麟見經類
明
楊士竒文淵閣書目四卷
士竒見詔令類
寧藩書目一卷
不著撰人名氏
錢漙秘閣書目(無卷數)
漙見傳記類
葉盛菉竹堂書目六卷
盛見奏議類
崔銑文苑春秋叙錄一卷
銑見經類
晁瑮寳文堂分類書目一卷
瑮字君石開州人嘉靖進士官至國子監司業
朱睦㮮授經圖二十卷經序錄一卷
睦㮮見經類
焦竑國史經籍志六卷
竑見經類
經厰書目一卷
不著撰人名氏
(臣)等謹案經厰即内繙經厰明世以宦官主之書
籍刊板皆貯於此所列共一百十四部皆習見之
書好事者錄而𫝊之往往舛誤不足觀也
以上經籍
宋
曾宏父石刻鋪叙二卷
宏父字幼卿廬陵人
(臣)等謹案宋有兩曾宏父其一名惇字宏父為曾
布之孫曾紆之子後人避寕宗諱多以字行其一
即此曾宏父朱彛尊是書䟦謂宏父名惇以字行
殊為失考謹附訂於此
曹士冕法帖譜系二卷
士冕字端可號陶齋都昌人
俞松蘭亭續考二卷
松字壽翁錢塘人
(臣)等謹案俞庭椿亦字壽翁二人同姓同字同在
宋末而實非一人謹附識于此
王象之輿地碑記目四卷
象之金華人嘗知江寕縣
寳刻類編八卷
不著撰入名氏
(臣)等謹案是書所載上自周秦迄于五季並記及
宣和靖康年號知為南宋人所撰宋史藝文志不
載其名諸家書目亦未著錄惟文淵閣書目有之
然世無𫝊本僅見于永樂大典中今編定為八卷
云
元
吾邱衍周秦刻石釋音一卷
衍見雜史類
明
陶宗儀古刻叢鈔一卷
宗儀見經類
朱珪名蹟錄六卷附錄一卷
珪字伯盛崑山人
陳暐吳中金石新編八卷
暐字耀卿河南人弘治間官蘇州通判
都穆金薤琳瑯二十卷吳下塜墓遺文三卷
穆見雜史類
楊慎水經註碑目一卷
慎見經類
盛時泰蒼潤軒碑䟦紀一卷續紀一卷
時泰字仲交上元人以諸生貢入太學
顧元慶瘞鶴銘考(無卷數)
元慶見傳記類
顧從義法帖釋文考異十卷
從義字汝和上海人嘉靖中詔選善書者入直授中
書舍人直文華殿隆慶初以預修國史成擢大理寺
評事
顧起元金陵古今石考一卷
起元字太初江寕人萬歷進士官至吏部左侍郎兼
翰林院侍讀學士謚文莊
孫克宏碑目三卷
克宏華亭人萬歷進士官至漢陽府知府
趙均金石林時地考(無卷數)
均字靈均吳縣人宦光之子
趙崡石墨鐫華六卷附錄二卷
崡字子函盩厔人萬歷時舉人
郭宗昌金石史二卷
宗昌字允伯華州人
周錫珪唐碑帖䟦四卷
錫珪字禹錫會稽人
來濬金石備考十四卷
濬里貫朱詳
于奕正天下金石志(無卷數)
奕正字司直宛平人崇禎中諸生
以上金石
右目錄
欽定續文獻通考卷一百七十二
