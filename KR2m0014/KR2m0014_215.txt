欽定續文獻通考卷二百十五
象緯考
星晝見
宋理宗寶慶元年六月辛卯太白晝見
是年七月元行尚書省嚴實襲大名忠義軍彭義斌
於真定義斌死之山東州縣盡陷
紹定五年五月癸巳太白晝見經天
時元遣使來議伐金許之
端平元年十一月壬戌太白經天二年四月丁亥太
白晝見七月戊戌太白經天
先是元年十二月元使宣撫使王檝來言何為敗盟
自是河淮之間無寧歲
嘉熙元年二月己酉太白晝見二年五月辛巳太白
晝見八月辛酉晝見經天三年十二月辛酉太白晝
見四年二月丁未太白晝見淳祐元年六月庚申
太白晝見十一月戊戌亦如之己巳晝見經天二年
十二月壬戌太白晝見三年七月己亥晝見經天
四年八月壬辰太白晝見五年二月壬辰晝見經天
六年四月辛酉太白晝見八月壬子九月戊辰並如
之七年十月辛巳太白晝見九年十二月戊申太
白晝見十一年二月乙卯七月癸亥並太白晝見
寶祐二年九月丁卯太白晝見三年十月甲戌太白
晝見四年五月丁未太白晝見五年七月己未太
白晝見開慶元年六月壬寅太白晝見景定三年
四月庚寅太白晝見閏九月甲申朔亦如之五年四
月戊午太白晝見五月己亥晝見經天
度宗咸淳元年七月丁酉太白晝見四年九月癸未
太白晝見
恭帝德祐元年七月壬午太白晝見
遼聖宗統和八年十一月丁酉太白晝見
道宗咸雍三年七月辛丑熒惑晝見凡三十五日大
安四年正月甲寅太白晝見
金熙宗天會十四年正月辛巳太白晝見凡四十餘日
伏天眷二年五月戊子太白晝見八月丁丑復如之
皇統七年正月丁亥太白經天七月己巳復如之
八年十月甲申太白晝見十一月壬辰經天十二月丙
寅晝見
海陵天德二年九月乙亥太白晝見至明年正月辛卯
後不見四年正月癸卯太白經天五月己亥丁巳十
二月乙卯朔閏十二月己亥並如之貞元元年十二
月乙卯太白經天閏十二月乙酉復如之二年正月
庚申太白經天七月癸丑太白晝見凡三十有三日伏
正隆二年正月庚辰太白晝見凡六十七日伏三
年九月己未太白經天至明年正月二十一日不見
四年十二月甲子太白晝見凡七日五年二月丁卯
太白晝見四月甲戌復見凡百六十有九日乃伏
先是正月司天提點馬貴中奏去年十二月太白晝
見經天占為兵喪為不臣為更主至是凡三見時海
陵謀伐宋
六年九月丙申太白晝見
世宗大定二年正月癸巳太白晝見三年正月庚子
太白晝見凡百有十日乃伏七月庚戌晝見百二十有
七日乃伏八月丙寅晝見經天十一月庚寅晝見經天
凡二十四日伏四年十二月辛卯晝見經天六年
四月辛丑太白晝見八十有八日伏六月辛巳晝見經
天九月壬子太白晝見百有三日乃伏丙辰經天十月
壬辰十一月庚申十二月戊子俱晝見經天七年十
一月壬申太白晝見九十有一日伏丁丑歲星晝見二
日八年三月己丑太白晝見百五十有八日乃伏五
月丁卯歲星晝見九年十二月丁酉太白晝見十有
六日伏十一年八月癸卯太白晝見十二年八月
丁亥太白晝見在日前九十有八日伏十月己酉歲星
晝見在日後四十有七日伏十三年閏正月辛酉太
白晝見四十有九日伏十月乙丑歲星晝見於日後五
十有三日伏十四年三月辛丑太白歲星晝見十有
八日伏丙辰二星經天凡二日六月己未太白晝見三
十有九日八月己卯晝見又百三十二日乃伏十月丙
寅歲星晝見六日十一月甲子太白晝見八十有六日
伏十六年五月甲寅太白晝見五十有四日伏十
七年十二月己巳太白晝見四十有四日伏十九年
四月丁巳歲星晝見凡七日七月丙子太白晝見四十
有五日伏二十一年二月戊戌太白晝見三月甲子
亦如之二十二年五月甲申太白晝見六十有四日
伏七月戍子歲星晝見二日八月戊辰太白晝見百二
十有八日其經天者六十四日二十三年九月甲申
歲星晝見五十有五日伏十月辛酉太白晝見百四十
有九日乃伏十一月丁卯歲星晝見三十有三日伏閏
十一月庚申晝見九十日伏二十四年四月己未朔
太白晝見百四十有五日乃伏九月甲辰歲星晝見凡
五十二日伏二十五年十一月庚辰朔歲星晝見在日
後几七十四日壬午太白晝見在日後百十有一日乃
伏十二月甲子太白晝見經天二十七年六月庚辰
太白晝見百七十有三日乃伏七月丙午太白晝見經
天二十八年十一月庚子太白晝見在日前四十有
九日乃伏二十九年五月庚寅朔太白晝見在日後
章宗明昌元年二月丁亥太白晝見二年十一月乙
丑太白歲星晝見在日前十三日方伏而順行四年
八月己亥卯初三刻歲星見未正二刻太白見俱在午
位五年十一月癸丑太白晝見在日前三十有三日
伏六年正月庚寅太白晝見在日前百有二日乃伏
六月庚辰復晝見在日後經天自此晝見凡百六十七
日
先是四年三月御史中丞董師中奏廼者太白晝見
京師地震北方有赤氣遲明始散天之示象冀有以
警悟聖主也帝問所言天象何從得之師中曰前監
察御史陳元升得之於一司天長行帝曰司天臺官
不奏固有罪其以語人尤非朕欲令自今司天有事
而不奏者長行得言之何如師中曰善至是年八月
歲星太白同見並在午位視前兩晝見尤為異矣
(臣)等謹按師中所奏蓋指元二年之事抑或三年
並有其事而司天諱之觀帝之語師中者可知也
承安元年九月壬午太白晝見在日前百有七日乃伏
二年二月丁巳太白晝見在日後百九十有五日乃
伏己未經天泰和三年六月戊戌太白晝見在日後
百有十日乃伏六年五月甲申太白晝見在日前七
十有六日庚戌經天六月辛未歲星晝見在日後七月
戊申經天八月辛亥復晨見至夜五更與東井距星相
去七寸内己未卯正初刻太白晝見在日前庚申卯正
初刻晝見在日後壬申太白晝見經天在日後八年
七月戊戌朔太白晝見在日後
衛紹王大安元年二月乙丑朔太白晝見經天至寧
元年三月日正午日月太白皆相去咫尺
(臣)等謹按至寧志作崇慶今從紀改正
宣宗貞祐二年九月丁亥太白晝見於軫三年十二
月庚寅太白晝見於危八十有五日伏四年四月丁
酉太白晝見於奎百九十有六日乃伏六月丙申歲星
晝見於奎百有一日乃伏興定元年四月戊辰太白
晝見於井百六十有二日乃伏八月戊申歲星晝見於
昴六十有七日伏十一月丙戌太白晝見三年五月
壬子太白晝見於參三十有六日經天又百八十四日
乃伏八月己巳歲星晝見於柳百有九日乃伏四年
六月己巳太白晝見於張百八十有四日乃伏十一月
壬辰歲星晝見於翼六十有七日五年正月辛丑太
白晝見於牛二百三十有七日乃伏十二月戊戌填星
晝見於軫己亥太白晝見於室
時司天瓜爾佳德玉等以太白晝見奏為臣強之象
請禳之帝曰斗牛吳分蓋宋境也他國有災吾禳之
可乎
六年七月乙亥太白經天與日争光
元憲宗六年六月太白晝見
世祖至元二十四年十一月庚子太白晝見十二月丙
寅亦如之二十六年七月戊子太白經天四十五日
八月辛未歲星晝見三十一年四月戊申太白晝見
八月庚辰復晝見九月丁巳經天
成宗元貞元年十月戊辰太白晝見十一月甲戌經天
二年正月丙戌太白晝見大德元年六月乙未太
白晝見十月戊午經天十一月戊子十二月甲辰皆如
之二年十二月戊午太白經天三年正月乙巳太
白經天六月壬申歲星晝見七年九月丙寅太白晝
見十月丁亥經天十一月己未十二月丙戌並如之
九年七月甲寅太白經天十月丙戌復如之十一月丙
寅歲星晝見十二月壬申太白經天十年十二月壬
寅太白晝見
武宗至大元年十一月庚申太白晝見三年四月戊
辰太白晝見十月甲辰經天四年十二月(時仁宗已即位)庚
辰太白經天癸未壬辰並如之
仁宗皇慶元年四月丙子太白晝見庚寅經天二年
七月辛卯太白晝見乙未丙辰並如之丁巳經天八月
戊午朔太白晝見延祐二年正月己未太白晝見二
月戊子亦如之癸已經天丙午亦如之五月庚午六月
甲申太白晝見三年九月癸丑太白晝見丙寅經天
六年十月庚午太白晝見
英宗至治元年六月辛酉太白經天十月甲辰亦如之
三年五月戊戌太白經天
泰定帝泰定元年十月乙亥太白經天三年七月戊
辰太白經天至於十二月四年閏九月己巳太白經
天至於十二月致和元年二月壬戌太白晝見
文宗天歷二年六月丁未太白晝見七月癸亥經天
至順二年二月壬子太白晝見五月辛丑經天六月丁
未復晝見
順帝元統元年正月癸酉太白晝見二月戊戌亦如之
二年二月丁亥太白經天四月丁丑復如之戊寅太
白晝見辛巳壬午並如之七月己亥太白經天甲辰丙
午並如之己酉太白晝見庚戌經天癸丑甲寅亦如之
八月丙辰朔經天丁己戊午己未癸亥丙寅戊辰辛未
壬申癸酉甲戍丁丑己卯庚辰壬午及九月庚寅甲午
乙未己亥壬寅並如之至元元年十月戊辰太白晝
見十一月甲申丙戌太白經天十二月甲子丙寅丁卯
庚午壬申並如之癸酉歲星晝見乙亥太白歲星皆晝
見戊寅太白經天歲星晝見二年二月甲申太白經
天五月丙辰丁巳太白晝見三年四月庚子五月戊
申戊午辛酉並如之六月庚午太白經天辛未甲戌己
卯並如之壬午太白晝見己丑庚寅復如之七月癸卯
太白經天乙巳丙午復如之庚戌太白晝見甲寅經天
辛酉太白晝見壬戌經天癸亥甲子復如之十月庚午
太白晝見丁亥庚寅辛卯丙申復如之十一月丁酉太
白經天己亥丁巳戊午癸亥甲子乙丑復如之四年
十二月癸卯太白經天己酉庚戌辛亥丙辰並如之
五年七月甲戌太白經天乙亥丙子戊寅乙酉丙戌並
如之八月戊子己丑庚寅辛卯戊戌己亥壬寅甲辰並
如之九月戊午己未並如之六年六月癸卯太白晝
見己酉辛亥復如之七月甲寅丁巳壬戌癸亥乙丑丙
寅癸酉並如之至正元年二月甲戌乙亥丙子丁丑
太白晝見二月己卯庚辰丙戌並如之二年五月甲
申太白經天七月丁酉太白晝見八月丙午復如之
十年七月辛未太白晝見壬申丁丑壬午並如之八月
癸未朔丁酉九月癸丑朔並如之十一年十月己丑
十一月丁卯並太白晝見庚午歲星晝見十二月丙子
朔太白晝見丁丑經天庚辰丙戌辛卯壬辰甲午並如
之丁酉太白晝見庚子經天辛丑亦如之壬寅太白晝
見十二年三月戊辰太白晝見十三年七月戊辰
太白晝見九月壬辰太白經天十月庚子亦如之十
五年閏正月丙辰五月癸丑六月癸亥並太白經天八
月戊寅太白晝見九月乙丑庚寅亦如之十八年七
月戊申太白晝見二十一年六月甲辰太白晝見
二十三年二月戊戌庚子太白晝見五月壬午甲午六
月壬戌七月乙酉丙戌辛卯八月己酉壬子己未並如
之二十四年六月癸卯三星晝見白氣横突其中九
月乙丑太白晝見二十五年正月丁卯戊辰太白晝
見二月辛丑汴梁路見日傍有一月一星二十六年
七月甲辰丙午丁未戊申八月辛亥並太白晝見二
十七年十一月戊寅太白晝見
(臣)等謹按順帝紀二十六年七月甲午丙午太白
經天志無甲午紀無甲辰丁未戊申及八月辛亥
惟丙午則合今從志
明太祖洪武四年二月戊戌太白晝見四月戊申六月
壬午朔並如之五年六月甲申至丁亥太白晝見十
二月甲申亦如之八年八月丁巳太白晝見九年
二月丁巳至己酉太白晝見三月壬申亦如之十二
年四月己未太白見東方閏五月戊戌晝見
帝勅曹國公李文忠西平侯沐英等曰己未太白見
東方至甲子順行而西西征大利宜追擊番寇
十三年七月甲午太白晝見十五年四月丁亥太白
晝見七月戊申辛酉九月丁未朔並如之十六年十
月壬辰至乙未太白晝見十八年四月己亥至辛丑太
白晝見六月丙申至辛亥並如之九月戊寅經天與熒
惑同度乙酉丁亥晝見十月癸巳至丙申戊戌至辛酉
並如之十九年七月癸亥三辰晝見十月甲申朔至
庚寅並如之二十年五月丁丑三辰晝見六月戊戌
太白經天七月壬寅三辰晝見又壬寅至甲辰太白晝
見二十一年四月己巳七月丙申太白晝見十二月
丁卯三辰晝見二十三年三月丁亥太白晝見二
十四年八月辛巳太白晝見二十五年二月辛酉太
白晝見二十六年四月甲辰太白晝見八月庚子太
白與月同晝見
按實錄十四年十月壬申曉辰星見東方志不載
惠帝建文四年七月(時成祖已即位)庚子太白經天
成祖永樂元年五月癸未癸卯太白與月同晝見六月
壬申亦如之四年七月壬寅太白晝見五年八月
丙申太白晝見六年二月甲辰太白晝見八年十
月庚戌太白晝見十二年九月癸未太白晝見十
五年七月己酉八月庚戌並太白晝見
仁宗洪熙元年六月(時宣宗已即位)戊戌太白晝見七月乙巳
八月癸巳並如之
宣宗宣德六年十月乙巳太白晝見八年九月戊戌
至甲寅太白晝見九年十二月甲子太白晝見十
年七月(時英宗已即位)丁亥太白晝見
英宗正統四年七月壬子太白晝見十月丙申復如之
六年五月庚戌太白晝見十一年七月甲申太白
經天十三年二月辛酉太白晝見十四年正月辛
亥太白晝見八月丙子亦如之
景帝景泰元年十月乙酉太白晝見二年五月庚子
辛亥太白並晝見壬子經天九月甲辰歲星晝見三
年五月丁巳太白晝見六月壬戌歲星晝見八月甲子
熒惑晝見於未位十一月壬戌太白晝見四年五月
丁丑歲星晝見六月甲辰亦如之五年正月甲戌太
白晝見二月丙戌六月癸卯並如之七月庚戌歲星晝
見壬子癸丑亦如之六年七月丁酉歲星晝見七
年正月戊戌太白晝見
英宗天順元年四月甲午太白晝見五月丙子歲星晝
見八月壬子太白晝見二年十月己未太白晝見
三年四月癸亥癸酉太白晝見四年十一月庚寅太
白晝見十二月丙戌如之五年正月丁未太白晝見
七月乙卯歲星晝見十二月癸巳太白晝見六年六
月己丑太白晝見八月庚午太白歲星同晝見七年
三月己丑歲星晝見閏七月辛酉太白晝見癸未亦如
之八年正月庚申太白晝見
憲宗成化元年二月癸未太白晝見三年四月癸丑
太白晝見四年六月丙申太白晝見六年六月丙
戌太白晝見七年八月癸卯太白晝見八年正月
乙卯太白經天與日争明十一年五月己未太白晝
見十二年十月丙戌太白晝見十三年十二月甲
午太白晝見十四年六月庚子太白歲星俱晝見八
月甲午太白晝見丁酉歲星晝見十五年十二月丙
子太白晝見十六年七月丙申歲星晝見十七年
三月癸未太白書見八月癸亥如之十八年九月庚
戌太白晝見癸未歲星晝見十九年四月癸亥朔太
白晝見二十年八月壬申太白歲星俱晝見二十
一年十一月丙辰太白晝見二十二年六月己丑太
白晝見二十三年九月(時孝宗已即位)丙午太白晝見
孝宗弘治元年五月庚午太白晝見六月甲寅歲星晝
見二年正月壬戌太白晝見三月庚申如之五月癸
亥歲星晝見丙戌太白晝見八月癸巳庚子如之四
年四月辛酉辛未並太白晝見五年五月乙亥太白
晝見十月己酉歲星晝見辛酉太白晝見六年九月
癸卯歲星晝見十二月乙丑太白晝見七年五月庚
戌太白晝見十一月癸卯歲星晝見八年七月戊子
太白晝見九年二月己酉朔太白晝見辛亥至甲寅
歲星晝見四月壬午亦如之甲寅至丙辰並如之甲子
至丁卯太白晝見六月丙子未刻太白經天八月癸未
復如之十一年八月甲申歲星晝見十月辛巳太白
晝見十二年三月戊辰至壬申太白晝見八月庚寅
亦如之十三年四月庚子至乙巳太白歲星同晝見
十月丁未太白晝見己酉亦如之十四年六月壬辰
至乙未歲星晝見十二月庚戌太白晝見十五年五
月庚寅至癸巳太白晝見六月歲星連日晝見十六
年七月辛卯歲星晝見壬辰太白晝見十七年二月
戊戌六月癸亥並太白晝見七月壬子歲星晝見十
八年二月壬戌太白晝見五月(時武宗已即位)乙未歲星晝見
辛亥太白經天八月癸亥至戊辰太白晝見辛巳至九
月癸未歲星晝見九月甲午申刻河鼔北斗見庚子星
晝見
武宗正德元年二月癸酉星斗晝見十月己未太白晝
見十一月乙酉歲星晝見二年正月庚辰太白經天
三月戊辰太白晝見十一月辛酉至丁卯歲星晝見
三年五月乙巳至丁未太白晝見十月己卯庚辰太白
晝見四年十月戊戌至乙巳太白晝見五年五月
丙子太白晝見六年三月壬寅歲星晝見四月壬申
亦如之六年七月壬申太白晝見八月癸未亦如之
八年正月丙戌至己丑太白晝見四月壬戌癸亥八
月庚戌至乙卯並如之九年八月乙巳至甲寅歲星
晝見十一月甲申至十二月壬辰太白晝見十一年
六月甲寅至己未太白晝見十二年十月甲子至己
巳歲星晝見十四年八月丙寅至庚辰太白晝見
十五年正月己未二月辛酉太白晝見十六年八月
丁亥太白晝見
世宗嘉靖元年九月辛未太白晝見二年三月辛未
太白歲星俱晝見三年四月庚戌太白晝見五年
五月庚子太白晝見十一年四月癸巳太白晝見十
月辛巳戊子十一月甲寅並如之十三年閏二月庚
申太白晝見五月癸巳太白與月同晝見十七年九
月辛卯太白晝見十八年四月癸亥太白晝見十一
月壬寅亦如之二十年十一月乙巳至丁未太白晝
見二十二年七月丙午太白晝見二十三年二月
辛巳太白晝見二十四年閏正月戊寅太白晝見
二十五年十月辛卯太白晝見二十六年四月丙申
太白晝見二十七年四月丁巳太白晝見十一月丙
戌至乙未亦如之二十八年十一月乙酉至己丑太
白晝見二十九年六月戊申甲寅太白晝見八月戊
寅歲星晝見守井三十年六月丙子至辛巳太白晝
見三十一年正月丙戌至丙申太白晝見三十二
年二月辛未至甲戌太白晝見七月戊辰至辛未亦如
之三十五年五月壬午太白晝見十月癸卯至丙午
亦如之三十六年十二月庚辰朔太白晝見三十
八年七月癸酉太白晝見三十九年正月庚寅至壬
辰太白晝見四十年三月丙子太白晝見歷二十四
日八月辛未晝見四十一年九月乙未太白晝見
四十二年四月己巳至壬申太白晝見四十三年五
月甲寅太白晝見十月戊子亦如之歷二十二日四
十五年正月己亥太白晝見
穆宗隆慶元年七月辛酉太白晝見二年正月甲寅
太白晝見三年三月甲子太白晝見歷二十二日
四年十一月乙丑至丁卯太白晝見
神宗萬歷十一年七月辛丑太白晝見十二年七月
癸巳太白晝見十六年九月丁丑太白晝見二十
一年八月甲午太白晝見二十四年十月丙寅太白
晝見二十七年九月辛卯太白經天三十七年三
月辛丑太白晝見三十八年十月辛巳太白晝見
四十年五月壬寅太白晝見
(臣)等謹按志載二十七年九月辛卯太白經天考
實錄九月係丁未朔月内不應有辛卯給事中李
應策疏言九月初五日未時日纏角太陰太白同
尾度見於午午未次舍相逼星見異月同見尤異
月犯金異月晝犯金尤異則太白係辛亥與太陰
同晝見也左中允黃汝良疏言九月庚戌太白晝
見侵犯日纏則又係月之四日矣存以備考
又按實錄三十二年大學士沈一貫言比者太白
晝見軫翼分野正當楚地今尚未没伏惟謹天戒
收人心志不載三十二年太白見楚分野事又綱
目三編三十二年楚王華奎獻黃金助工經漢陽
楚宗人疑其輸賄遮奪之巡撫趙可懷属有司捕
治宗人持兵突入撫署擊殺可懷是時楚宗人以
擅殺撫臣故坐死者數十人則太白晝見當翼軫
分野理宜有之而史失載也
熹宗天啟二年二月丙戌太白晝見五月壬寅有星隨
日晝見三年三月丁巳太白晝見十二月乙丑亦如
之五年四月癸未太白晝見七月癸酉經天
愍帝崇禎元年七月壬戌太白晝見三年四月己卯
太白晝見十二月丙辰如之十一年四月壬子歲星
晝見十六年十二月辛酉朔星晝見
五星聚合
宋理宗寶慶二年正月壬午太白歲星填星合於女十
月辛亥熒惑歲星填星合於女三年八月甲戌太白
熒惑合於星翼
(臣)等謹按八月甲戌志作甲申今以上為癸亥下
為丙子從紀
紹定元年十月丁巳熒惑填星合於危二年正月丁
亥熒惑歲星合於婁三年閏二月乙酉太白歲星合
於畢十月己巳熒惑填星合於室五年六月乙丑熒
惑填星合於婁八月壬申太白歲星合於張六年五
月庚戌太白熒惑合於柳端平元年正月丁未太白
熒惑合於斗六月庚午熒惑填星合於胃二年二月
壬午太白填星合於胃十月己未歲星太白合於心
三年六月癸卯熒惑填星合於畢九月庚申太白歲星
合於尾嘉熙元年六月乙未太白與填星合於井
三年八月癸亥熒惑太白合於斗四年五月庚午歲
星太白合於婁七月甲戌太白熒惑合於井己丑熒惑
太白合於鬼八月己酉熒惑填星合於柳
(臣)等謹按理宗紀嘉熙元年十二月戊寅朔金木
水火四星與日俱纏於斗時日食將既詔損膳避
朝庶圖消弭令有司檢會故實以聞志不載
頋炎武日知錄曰四星之聚占家不以為吉騐之
前代張光武帝漢牛女中宗紹晉參觜神武王齊
危文宣代魏東井肅宗復唐張高祖王周皆為有
國之祥也故漢獻帝初韓馥以四星會箕尾欲立
劉虞為帝唐咸通十年熒惑填星太白辰星會畢
昴詔王景崇披衮冕軍府稱臣以厭之然亦有不
同者如慕容超之滅四星聚奎婁姚泓之滅四星
聚東井後晉天福五年術士孫智永以四星聚斗
分野有災勸南唐主巡東都宋靖康元年太白熒
惑歲填四星合於張是年四星合於斗詔圖消弭
此則天官家所謂四星若合其國兵喪並起君子
憂小人流而不可泥於一家之占矣
淳祐三年閏八月壬寅太白填星合於翼四年九月
癸丑熒惑填星合於軫六年三月戊午太白熒惑合
於畢十月乙未填星歲星熒惑合於亢十年十二月
戊戌太白歲星合於危十二年七月庚寅太白熒惑
合於軫九月戊戌太白填星合於箕寶慶元年五月
丁酉熒惑歲星合於昴三年八月丁卯歲星熒惑在
柳五年六月丙戌太白歲星合於翼六年十一月
甲戌填星熒惑順行在危十二月辛丑填星太白熒惑
合於室景定元年正月庚辰歲星熒惑行入尾三
年四月庚子熒惑歲星合於危十一月丁未熒惑填星
合於婁五年四月庚午太白歲星合於婁六月戊辰
熒惑與歲星合八月壬寅朔熒惑與填星合
度宗咸淳三年七月己亥太白填星合於井十年十
月丙寅熒惑與填星行在軫
恭帝德祐元年十月丁巳太白與填星合
金熙宗皇統九年七月甲辰太白辰星歲星合於張
世宗大定四年正月戊子熒惑歲星同居氐十七年
九月庚戌歲星熒惑太白聚於尾二十二年十一月
癸未熒惑太白皆出氐中二十四年十月壬申太白
辰星同度二十六年八月乙亥朔日月五星會於軫
章宗泰和八年八月壬戌太白歲星光苣相及同在張
一度
哀宗正大三年十一月癸酉五星見於西南
天興元年七月乙巳太白歲星熒惑月俱會於軫翼八
月甲戌太白歲星交
元世祖十五年十一月辛亥太白熒惑填星聚於房
二十八年正月壬寅太白熒惑填星聚奎
(臣)等謹按太祖紀二十一年十一月丁丑五星聚
見於西南志不載
成宗大德二年二月辛酉歲星熒惑太白聚危五年
三月己巳熒惑填星相合六年七月癸巳朔熒惑填
星辰星聚井九年十一月庚戌歲星太白填星聚於
亢
仁宗皇慶元年十二月甲申熒惑填星辰星聚井
英宗至治元年正月甲辰辰星太白熒惑填星聚於奎
二月壬子太白熒惑填星聚於奎二年十二月乙丑
太白歲星熒惑聚於室三年二月癸亥朔熒惑太白
填星聚於胃
泰定帝泰定二年二月庚寅熒惑歲星填星聚於畢
三年三月庚午填星太白歲星聚於井
順帝至正二年十一月辛卯歲星熒惑太白聚於尾
十三年正月戊戌熒惑太白辰星聚於奎二十一年
六月乙未熒惑歲星太白聚於翼二十四年七月癸
亥太白與歲星相合於翼二星相去八寸餘二十五
年七月丁丑填星歲星熒惑聚於角亢閏十月戊辰太
白辰星熒惑聚於斗二十六年十一月丙申太白歲
星辰星聚於尾二十七年十月丁卯歲星太白熒惑
聚於斗
明太祖洪武十四年六月癸未辰星熒惑太白聚於井
十七年六月丙戌歲星填星太白聚於參十八年
二月乙巳五星並見三月戊子填星歲星太白聚於井
二十年二月壬午朔五星並見二十四年七月戊
子太白熒惑填星聚於翼十一月乙未辰星歲星合於
斗十二月甲子熒惑辰星合於箕二十五年正月辛
丑熒惑歲星合於牛二十六年十月壬辰太白填星
同度
成祖永樂元年五月甲辰五星俱見東方二年四月
戊子太白熒惑合於井
英宗正統十四年九月壬寅太白填星熒惑聚於翼十
二月辛未太白歲星合於尾
景帝景泰元年十月壬申太白歲星合於箕十二月己
丑辰星歲星同度二年九月庚申太白熒惑填星聚
於軫四年三月乙丑太白歲星合於壁五年五月
戊辰太白歲星合於奎六月己酉熒惑歲星合於胃十
一月己未太白填星合於氐七年三月戊戌太白熒
惑合於奎十月戊申歲星熒惑合於鬼
英宗天順元年五月乙丑太白歲星合於井十二月丙
辰太白填星合於心二年九月甲寅太白填星合於
斗三年九月乙巳太白歲星合於角四年十月壬
申歲星熒惑辰星太白聚於氐五年十一月己亥填
星熒惑合於牛甲子太白熒惑合於虛六年九月甲
午太白熒惑合於張七年十月庚寅歲星熒惑合於
女庚戌太白歲星合於女八年二月(時憲宗已即位)丙午填
星歲星太白聚於危
憲宗成化四年四月癸巳歲星熒惑合於井壬子太白
歲星合於井七年七月庚子太白歲星合於井十
一年八月甲午熒惑填星同度
孝宗弘治十三年四月癸丑熒惑太白辰星聚於井
十六年八月庚申熒惑填星聚於井十八年五月丙
申太白歲星合於星九月(時武宗已即位)乙未太白歲星同度
武宗正德二年九月戊辰辰星歲星太白聚於亢
世宗嘉靖三年正月壬午五星聚於營室
光禄少卿署欽天監事樂護上言占書云五星之聚
是謂改易王者有德受慶子孫蕃昌無德受殃失其
國家百姓流亡又云五星聚房周祚以昌聚箕齊桓
用覇漢興聚井宋盛聚奎天寶聚於尾箕而唐德弗
稱旋有禄山之禍皇上聖德中興五星適聚宜易簡
寡欲以修德儉用節財以惠民帝納之
十九年九月乙卯太白辰星填星聚於角二十三年
正月癸卯熒惑歲星填星聚於房四十二年七月戊
戌太白歲星填星聚於井四十三年四月庚子歲星
熒惑填星太白聚於柳
神宗萬歷十七年十二月辛卯熒惑太白同度二十
年六月壬子太白辰星填星聚於井三十二年九月
辛酉歲星填星熒惑聚於危
熹宗天啓四年七月丙寅五星聚於張
愍帝崇禎七年閏八月丙午至九月壬申填星熒惑太
白聚於尾十年十一月己卯歲星熒惑合於亢甲午
填星辰星同度
瑞星
遼穆宗應歷十一年二月丙辰老人星見
南京留守蕭思温奏老人星見乞行赦宥
十三年二月乙巳老人星見十五年正月老人星見
聖宗統和元年十月癸未朔老人星見三年七月丙
寅老人星見
金熙宗皇統三年八月丙申老人星見
明太祖洪武三年七月文星見
太史以聞帝大喜吏禮二部中選者魏潛等十九人
皆擢監察御史
二十年二月丙寅有星出東壁
太史占曰文士效用帝大喜以為將策進士兆也
成祖永樂十三年八月戊寅夀星見
禮部尚書吕震率百官請上表賀不許
十五年七月戊寅旦夀星見
百官請賀帝曰比歲有之不足賀也
二十一年八月戊午旦夀星見
南京欽天監以聞皇太子遣禮部侍郎郭敬詣行在
上表賀
(臣)等謹按馬端臨考書老人星見最詳王圻本於
遼金二代老人星見皆書至明止書永樂十三年
十五年夀星見不受賀二條明天文志則謂老人
星江以南常見而燕京必無見理故不書今考實
錄永樂元年八月庚午四年二月庚辰七月癸未
五年八月癸巳皆老人星見六年十月庚辰夜中
天輦道東南有星如盞黃色光潤而不行(蓋周伯德星云)
八年八月辛酉老人星見至十三年十四年又兩
見十六年八月丙戌十七年八月甲午十八年七
月庚寅十九年八月庚子俱夀星見至二十一年
又見叠書於册不一而足今據王圻本及實錄所
隸事有據者書之餘皆類誌於後若南北人所見
異同及其事之虛實姑以俟知者辨之
宣宗宣德五年十二月丁亥有星如彈丸見九斿旁色
黃白光潤旬有五日而隱
行在欽天監奏曰占書人君施孝德興禮樂而民人
和悦外國來朝則含譽星見於是羣臣表賀
(臣)等謹按志又載六年三月復見考實錄是年朝
鮮遣陪臣成抑等賀含譽星見是朝鮮以五年十
二月含譽見而來賀非又見也
八年閏八月戊午景星三見西北方天門青赤黃各一
大如椀明朗清潤良久聚成半月形丁丑有黃赤色見
東南方如星非星如雲非雲(蓋歸邪星也)
(臣)等謹按史志不載而見於實錄者則有景泰二
年八月戊子天順五年八月乙亥七年二月癸亥
八月戊子俱老人星見宏治二年二月壬寅三年
二月己酉八月丙午四年二月壬子八月癸丑五
年二月甲寅八月戊午七年八月乙丑八年二月
庚午九年二月乙亥八月辛巳十年二月壬午八
月壬午十一年二月乙酉八月己丑十二年八月
壬辰十三年二月丙午八月丁酉十四年二月壬
寅八月丁丑十五年二月辛酉八月癸丑十六年
二月乙卯八月丁巳十七年二月戊午八月戊辰
十八年二月壬戌八月甲子並老人星見萬歷三
十六年二月己未八月丙子南京老人星見觀宏
治朝瑞星之多則天門開事益不足信然天道既
幽渺難知星形亦惝恍無定庸知所稱為瑞者之
即為實耶今姑存之以備考証
客星
宋寧宗嘉定十七年六月己丑客星守犯尾宿
理宗嘉熙四年七月庚寅客星出尾宿
遼道宗咸雍元年八月丙申客星犯天廟
詔諸路備盜賊嚴火禁
金世宗大定二十一年六月甲戌客星見於華蓋凡百
五十有六日滅
衛紹王大安二年二月客星入紫微中其光散如赤龍
之狀
元世祖至元十年三月癸酉客星青白如粉絮起畢度
五車北復自文昌貫斗杓歷梗河至左攝提凡二十一
日
仁宗延祐二年十月丙子朔客星見太微垣十一月丙
午客星變為彗犯紫微垣歷軫至壁十五宿明年二月
庚寅乃滅
明太祖洪武九年六月戊子客星大如彈丸白色止天
倉經外屏卷古入紫微垣掃文昌指内厨入於張七月
乙亥滅十一年九月甲戌客星見於五車東北發芒
丈餘掃内階入紫微宫掃北極五星犯東坦少宰入天
市垣犯天市至十月己未陰雲不見十八年九月戊
寅客星見太微垣犯右執法出端門乙酉入翼彗長丈
餘至十月庚寅犯軍門彗掃天廟
(臣)等謹按星字上加客字俱從明史實錄後倣此
宣宗宣德五年八月庚寅客星見南河旁如彈丸大色
青黑凡二十有六日滅十月丙申蓬星見外屏南東南
行經天倉天庾八日而滅
景帝景泰三年十一月癸未客星見鬼宿積尸氣旁徐
徐西行
英宗天順二年十一月癸卯客星見於星宿色白西行
至丙午其體微狀如粉絮在軒轅旁庚戌生芒五寸犯
爟位西北星至十二月壬戌没於東井五年六月壬
辰天市垣宗正旁有星粉白至乙未化為白氣而消
六年六月丙寅客星見策星旁色蒼白入紫微垣犯天
牢至癸未居中臺下形漸微
考宗弘治三年十二月丁巳客星見天市垣東南行戊
辰見天倉下漸向壁七年十二月丙寅客星見天江
旁徐行近斗至八年正月庚戌入危十二年七月戊
辰客星見天市垣宗星旁入紫微垣東藩經少宰尚書
抵太子后宫出西藩少輔旁至八月己丑滅十五年
十月戊辰客星見天廟旁自張抵翼復退至張戊寅滅
武宗正德十六年正月甲寅朔東南有星如火變白長
可六七尺横亘東西復變鈎屈狀良久乃散
世宗嘉靖十一年二月壬午有星見東南色蒼白有芒
積十九日滅十三年五月丁卯朔客星見螣蛇歷天
厩入閣道二十四日滅十五年三月戊午客星見天
棓旁東行歷天厨西入天漢至四月壬辰没二十四
年十一月壬午有星出天棓入箕轉東北行逾月没
神宗萬歷六年正月戊辰有大星如日出自西方衆星
皆西環十二年六月己酉有星出房三十二年九
月乙丑尾分有星如彈丸色赤黃見西南方至十月而
隱十二月辛酉轉出東南方仍尾分明年二月漸暗八
月丁卯始滅三十七年有大星見西南芒刺四射
四十六年十一月丙寅旦有花白星見東方
熹宗天啟元年四月癸酉赤星見於東方
(臣)等謹按明史天文志云史記天官書有客星之
名而不詳其形狀敘國皇昭明諸異星甚悉而無
瑞星妖星之名然則客星者言其非常有之星殆
諸異星之總名而非有專属也李淳風志晉隋天
文始分景星含譽之属為瑞星彗孛國皇之類為
妖星又以周伯老子為客星自謂本之漢末劉叡
荆州占夫含譽所謂瑞星也而光芒則似彗國皇
所謂妖星也而形色又類南極老人瑞與妖果有
定哉且周伯一星也既属之瑞而云其國大昌又
属之客星而云其國有兵有喪其說如此果足據
乎馬遷不復區别良有以也據此以客星為諸異
星之總名當矣然自馬端臨考以瑞星别作一門
王圻續通考因之編次歷代皆然今以文星景星
之屬移入瑞星門内餘悉依志編次
雲氣
(臣)等謹按馬端臨考目錄内有雲氣而無虹蜺乃
自漢迄宋每朝錯載雲氣虹蜺蓋以虹蜺即雲氣
之變態從其類也若王圻續通考於雲氣後别載虹蜺
似非前人類誌之意故仍端臨舊例以虹蜺附入
雲氣中編年分載庶幾醒目
宋理宗嘉熙三年十月己丑虹見四年二月辛丑白
虹貫日丙辰白氣亘天
宋史孟珙傳曰端平元年正月鄂州江陵府副都
統制孟珙攻蔡州見黑氣壓城上
淳祐二年四月甲寅白氣亘天十年十二月丁巳虹
見景定三年七月甲申夜白氣亘天寶祐五年十
月甲午虹見
宋史五行志度宗咸淳三年襄陽城中白氣自西
而出
遼太祖神册二年六月乙巳幽州城中有氣如烟火狀
時圍幽州不克及見是氣帝曰未可攻也遂班師
天顯元年正月己未白氣貫日七月辛巳有紫黑氣蔽
天踰日乃散
景帝保寧五年四月丙申白氣晝見
聖宗統和二十年正月癸丑東方五色虹見
道宗夀隆七年正月壬戌朔夜白氣如練自天而降黑
雲起於西北疾飛有聲北有青赤黑白氣相雜而落
(臣)等謹按金史太祖紀遼道宗時常有五色雲氣
若二千斛囷倉狀屢見東方遼司天孔致和竊謂
人曰其下當生異人建非常之事天以象告非人
力所能為也至咸雍四年太祖生云
金海陵天德二年正月甲辰白虹貫日十一月丙戌亦
如之十二月乙卯慶雲見狀如鸞鳳五彩三年正月
丁酉白虹貫日正隆六年十月丙午慶雲見
(臣)等謹按金史世宗紀是年九月有雲來自西黃
龍見雲中至是日慶雲見官属諸軍勸進實為帝
即位東京之兆也
世宗大定七年閏七月己卯午刻慶雲環日八月辛亥
午刻復如之二十三年十月己未慶雲見於日側
二十九年正月乙卯白虹貫日亘天二月乙丑白虹亘
天
(臣)等謹按金史天文志謂金九主莫賢於世宗故
終金之代慶雲環日者三皆見於其世云
章宗明昌三年十二月丙辰北方微有赤氣泰和三
年十月甲辰申酉間天色赤夜將旦復然五年九月
戊子戌時西北方黑雲間有赤氣如火次及西南正南
東南方皆赤中有白氣貫徹乍隱乍見既而為雨隨作
風人定後黑雲間赤氣復起於西北方及正西正東東
北往來遊曳内有白氣數道時復出没其赤氣又滿中
天約四更皆散六年正月北京申龍山縣西見有雲
結成車牛行帳之狀或如前後摧損之勢晡時乃散九
月乙酉夜將曙北方有赤白氣數道歷王良下徐行至
北斗開陽搖光之東而散
衛紹王大安元年四月壬申北方有黑氣如大道東西
竟天至五更散三年三月辛酉辰刻北方有黑氣如
堤内有白氣三似龍虎之狀至寧元年紫雲覆彰德
城上數日
(臣)等謹按宣宗紀及五行志帝判彰德軍所至著
祥異時有衛紹王至寧元年紫雲覆城之瑞遂入
繼大統乃其騐也
宣宗貞祐元年十月丙午夜有白氣三衝紫微而不貫
十二月丙申白氣東西竟天移時散三年六月戊申
夜有黑氣廣如大路自東南至於西北其長竟天興
定三年七月庚申五色雲見十月乙丑平涼府慶雲見
十一月癸丑白虹二夹月尋復貫之五年正月山東
慶雲見六月戊寅日將出有氣如大道經丑未歷虛危
東西不見首尾移時没十二月己丑北方有白氣廣三
尺餘東西亘天
帝於慶雲見平涼時遣官騐實以告太廟告國中至
山東行省蒙古綱奏慶雲見命圖以進
元光元年十一月丁未東北有赤雲如火
哀宗正大二年二月甲寅有黃黑祲三年三月庚午
省前有氣微黃自東北亘西南其狀如虹中有白物十
餘往來飛翔又有光倏見如二星移時方滅四年六
月丙辰有白氣經天(或云太白入井)十一月乙未日上有虹背
而向外者二約長丈餘兩旁俱有白虹貫之
元世祖中統二年正月辛未夜東北赤氣照人大如席
二十四年七月癸丑白虹貫日
(臣)等謹按元史五行志載白虹於金不從革内僅
存此與至順三年五月二條不免太略今從紀備
錄之
武宗至大三年正月丁亥白虹貫日八月甲寅復如之
泰定帝泰定四年二月辛卯白虹貫日
文宗至順元年九月癸巳白虹貫日二年二月己酉
白虹貫日三年五月丁酉白虹並日出長竟天
順帝至元三年正月丁巳白虹貫日八月癸未亦如之
四年八月丁酉白虹貫天至正十三年冬袁州路
每日暮有黑氣環遶郡城十四年十二月辛卯絳州
北方有紅氣如火蔽天十八年三月辛丑大同路夜
黑氣蔽西方有聲如雷少頃東北方有雲如火交射中
天遍地俱見火空中有兵戈之聲十九年九月丙午
夜白虹貫天二十一年七月己巳忻州西北有赤氣
蔽天如血乙酉大同路北方夜有赤氣蔽天移時方散
八月癸未彰德西北夜有紅氣亘天至明方息二十
二年京師有白氣如小索起危宿長數百丈掃太微
二十三年三月壬戌大同路夜有赤氣亘天中侵北斗
六月丁巳絳州有白虹二道衝斗牛間庚申平陽路有
白氣三道一貫北極一貫北斗一貫天漢至夜分方滅
八月丙辰沂州有赤氣亘天中有白色如蛇形徐徐西
行至夜分乃滅十月丙申朔青齊一方赤氣千里二
十四年九月癸酉夜天西北有紅光至東而散二十
六年三月丁亥白虹五道亘天其第三道貫日又有氣
横貫東南良久乃滅二十八年七月癸酉京城虹氣
滿空如火照人自旦至辰方息乙亥京城黑氣起百步
内不見人從寅至已方息閏七月壬戌白虹貫日乙丑
亦如之
(臣)等謹按明史帝紀元至正十八年十二月太祖
自將攻婺州大破之婺州降先一日城中人望見
城西五色雲如車蓋以為異及是乃如為太祖駐
兵地云
明太祖洪武四年四月辛丑五色雲見戊申己酉十一
月壬戌並如之五年正月庚午丙子五色雲見六月
辛巳七月己酉壬子八月己亥復如之六年六月丁
丑七月癸卯慶雲見七年四月丙午慶雲見五月丙
戌癸巳甲午六月乙未乙卯七月己卯八月辛酉並如
之八年正月壬申慶雲見四月丁未五月庚午癸未
六月壬辰己亥十月庚戌並如之九年八月癸巳慶
雲見十年正月己巳白虹貫日十二月甲子白虹貫
月十三年正月壬子白虹貫日九月甲申五色雲見
甲辰白虹貫日十四年正月黑氣亘天十一月壬午
黑氣亘天十五年正月甲申五色雲見丁未白虹貫
日五月庚申五色雲見九月乙卯丙寅十一月辛酉五
色雲見十八年四月癸巳乙未五色雲見五月辛未
甲申六月癸丑並如之十九年三月己巳白虹貫日
二十年十一月丁亥五色雲見二十一年二月乙
卯黑氣亘天五月乙酉五色雲見二十二年十二月
戊午白虹貫日二十三年正月壬辰日暈白虹貫珥
二十七年六月乙卯五色雲見二十八年十一月
乙亥日上赤氣長五丈餘須臾又生直氣背氣皆青赤
色又生半暈兩白虹貫珥已而彌天貫日三十年二
月辛亥白虹亘天貫日
二十一年五月翰林學士劉三吾進曰雲物之祥徵
乎治世舜形於詩歌宋以為賢人之符此聖德所致
國家之美慶也帝曰古人言天降災祥在德使德靡
悔灾亦可弭苟爽其德雖祥無福國家之慶不專於
此也
成祖永樂元年六月甲寅日下五色雲見八月壬申日
珥隨五色雲見八年二月庚戌車駕次永安甸日下
五色雲見十一年六月戊申朔武當山頂五色雲見
十七年九月丙辰慶雲見十二月癸未亦如之十
八年閏正月癸未星重半暈上有青赤背氣左右有珥
白虹貫之隨生黃氣璚氣二十二年十一月(時仁宗已即位)
丙戌月下五色雲見
仁宗洪熙元年正月乙未日生兩珥白虹貫之四月丁
未如之二月癸酉庚辰三月乙未俱五色雲見六月(時宣)
(宗已即位)庚戌中天有白氣東西竟天
宣宗宣德元年二月己卯白虹貫月珥二年十一月
乙未日下五色雲見(實錄是日皇長子生即英宗也)十二月甲戌白虹
貫月珥四年六月戊子五色雲見五年四月庚辰
白虹貫日珥十年三月(時英宗已即位)丁亥月生五色雲十
二月辛亥白虹貫日珥
(臣)等謹按宣德實錄所載雲物頗繁其言紅黑蒼
白雲之類大抵皆尋常時有者故不附錄
英宗正統元年二月己酉白虹貫月九月丁未十二月
丙戌亦如之辛亥未刻黑氣亘天二年七月庚子月
生五色雲八月甲申北方黑氣東西亘天十月己丑日
生五色雲十二月癸亥亦如之三年四月庚辰白虹
貫日珥七月己亥夜中天有蒼白雲南北竟天貫南北
斗十二月癸酉白虹貫月珥七年十二月辛丑白虹
貫月暈九年十一月甲午月生五色雲十年九月
丁酉日生五色雲十一月甲午月生五色雲十一年
正月乙未白虹彌天十四年八月戊申東北生虹蜺
如杵
(臣)等謹按正統實錄元年八月丁卯夜有黑氣二
道東西竟天二年七月壬寅夜北方生白虹一道
兩頭至地六年七月戊戌五色雲見於西方七年
四月戊戌月生五色雲八年十月辛卯昏刻天中
有黑氣南北亘天九年十月丙午夜五鼔北方有
黑氣長十餘丈闊五尺餘離地逾三尺徐徐北行
十年八月癸亥日生五色雲十一年二月辛酉有
異氣現華蓋殿金頂及奉天殿䲭吻之上十四年
正月辛卯白虹貫月此外所載白黑雲氣亦尋常
時有者不錄
景帝景泰元年二月壬午酉刻日上黑氣四道約長三
丈離地丈許兩頭銳而貫日其狀如魚壬寅黑氣南北
亘天六月乙酉赤雲四道兩頭銳如耕壠狀徐徐東北
行而散八月甲戌黑雲如山化作龍虎麋鹿狀十月辛
未西南黑氣如煙火南北亘天二年正月癸卯白虹
貫日珥四月庚辰有黑氣如煙摩地而上六月戊寅日
生五色雲三年正月丙辰日生白虹四年十一月
丁卯月生五色雲五年十一月壬戌白虹貫月右珥
(臣)等謹按景泰實錄元年閏正月癸酉酉刻西方
有氣下黑上黃非雲非霧蔽天掩日更盡方散二
年四月甲午西方有黑氣如煙霧摩地而生徐徐
南行七年九月丁丑夜北方白虹見首尾指地餘
所載亦如蒼白雲之類不錄
英宗天順元年二月庚戌白虹貫日辛亥白虹貫日彌
天二年二月乙卯白虹貫日十月壬申月生五色雲
四年十月戊午月生五色雲
(臣)等謹按天順實錄元年六月甲辰北方有黑氣
闊而且厚如山林煙火狀七月戊申白虹見東方
直起上銳長十餘丈二年十月己巳南京日入後
西南有赤氣如火影十二月甲子正北火影中見
赤氣一道闊二尺餘直衝天中長五十餘丈其形
上銳狀如立鎗三年十二月甲戌夜南方火影中
見赤氣闊二尺餘長十餘丈其形上銳如立四年
八月乙丑西北有黑氣摩地而生徐徐南行餘所
載皆黑白雲氣不錄
憲宗成化八年三月庚子黑氣起西北臨清德州晝晦
十一年正月丙寅月生五色雲十八年十月庚午
五色雲見於泰陵二十年二月己未日生白虹東北
亘天二十一年閏四月壬辰開濮二州清豐金鄉申
未時黑氣起西北化為五色須臾晦如夜
成化實錄三年七月癸酉東北生白虹兩頭自地
出良久散五年三月癸卯月生五色雲暈十一年
正月丙寅月生五色雲
(臣)等謹按成化十八年十月事實錄載孝宗弘治
十八年十月武宗已即位庚午孝宗葬泰陵五色
雲見非成化朝事也今從天文五行二志載於此
孝宗弘治二年正月甲戌白虹彌天辛巳日生五色雲
丙戌白紅彌天四年二月庚戌白虹彌天五年二
月己巳北方黑氣東西亘天十二月辛未夜東方有白
氣南北亘天去地五丈六年八月壬申南京有黑氣
東西百餘丈十四年三月己酉朔日生五色雲十
六年二月庚子宜良黑氣彌空咫尺莫辨人形十八
年二月己巳白虹彌天
弘治實錄八年七月甲午夜京師北方白蜺見色
蒼白九年三月乙酉白虹貫日彌天十一年十二
月庚申亦如之十三年二月己亥白虹彌天十四
年三月己酉朔日生五色雲十八年十月武宗已
即位庚午孝宗葬泰陵五色雲見
武宗正德元年正月乙酉白虹彌天崇明空中夜有紅
光曳尾如虹起東北至西南没聲如雷年丑鳳陽紅光
發與日同色聲如雷三月戊申夜太原空中見紅光如
彎弓長六七尺旋變黃又變白漸長至二十餘丈光芒
亘天二年八月己亥赤光見寧夏長五丈十二月年
酉甲子白虹彌天十二年閏十二月丁丑夜瑞州有
紅氣變白形如曲尺中外二黑氣相鬭者久之
正德實錄元年十二月庚戌青州有氣如龍色紅
黃久之變青白而散六年正月壬子朔清河乾圩
黑氣突起俄而雷雨大作忽明忽晦至巳刻氣如
炎暑九年十一月癸酉山西襄陵西南白氣二如
帚移時散
世宗嘉靖七年正月乙亥白虹彌天十三年二月壬
辰白虹亘天十七年九月戊子日生五色雲十八
年二月庚子朔當午日下五色雲見長徑二寸形如龍
鳳十二月壬午立春白虹彌天四十一年十一月辛
丑白虹彌天
穆宗隆慶五年三月年巳白虹亘天
隆慶實錄二年四月甲申萬全都司空中有赤黑
二雲如鬭六年正月庚申夜北方有赤氣如火光
良久漸散
神宗萬歷三十五年正月庚午黑氣蔽天四十八年
二月癸丑白虹彌天
萬歷實錄九年十月丙申慶雲見於宜陽凝結如
蓋歷已盡午方散十九年二月丁丑甘肅涼州有
白氣貫月二十四年七月丁丑白氣貫月三十七
年二月壬戌夜八月甲戌黔白氣亘天
熹宗天啟元年二月甲午白虹彌天
愍帝崇禎八年二月丙午白虹貫日十二年二月壬
申濬縣有黑黃雲起旋分為二頃之四塞狂風大作黃
埃漲天間以青白氣五步之外不辨人蹤至昏始定
十三年正月丁卯黑氣彌空者三日
(臣)等謹按以上所載黑氣皆互見於物異考黑眚
黑祥門以例須兩存故也
欽定續文獻通考卷二百十五
