欽定續文獻通考卷二百三十三
輿地考
古荆州
荆州北據荆山南及衡山之陽其在天文軫翼為
楚之分野兼得韓秦之交宋平荆湖及蜀分為荆
湖南北二路及䕫路之施黔思播等州他若京西
之郢州信陽軍淮南之黃州江南之興國軍廣南
之連州皆屬荆州境内元以其地隷河南江北湖
廣二省間有屬四川江西者惟溪洞諸蠻别立思
播二安撫司以統之明分黔州隷重慶府應歸古
梁州地餘屬湖廣布政司居多而思播二州改立
郡縣則又分屬四川貴州二布政司至河南之信
陽州廣東之連州並依馬氏叙入此宋元明荆州
疆域之大略也若其南廣西之地乃荆揚二州徼
外茲據一統志割南越之境連荆州者附載於後
宋
荆湖北路荆湖南路京西南路京西北路
淮南西路江南西路廣南東路䕫州路廣
南西路
荆湖北路府三州九軍三縣五十六
(臣)等謹按宋地理志序云自崇寧以來益梓䕫黔
廣西荆湖南北所建州軍關城砦堡紛然莫可勝
紀故前考於元符崇寧間州軍多所别擇其所領
關城砦堡悉置不載非徒以數不可紀亦由改廢
不常故也其置自元豐以前者雖間有之馬氏亦
復從略以就體例他如廢州縣為城砦及升砦堡
為縣則附見註中今並從之
江陵府(即荆州唐為荆州江陵郡後升府名同郡宋因之)領縣八江陵(漢縣)
枝江(漢縣)公安(隋縣)松滋(晉縣)監利(吳縣)石首(晉縣)建寧(乾德三年)
(升白舊巡地置南渡後廢)潛江(乾德三年升白伏巡地置)
荆門軍(開寳五年建)領縣二長林(隋縣)當陽(漢縣開二縣俱於寳五)
(年自江陵来屬)
峡州(仍唐舊又為夷陵郡)領縣四夷陵(漢縣)長陽(隋縣)宜都(唐縣)遠
安(後周縣)
歸州(仍唐舊又為巴東郡)領縣三秭歸(漢縣)興山(唐縣)巴東(隋縣)
復州(仍唐舊又為竟陵郡)領縣二景陵(晉縣)玉沙(乾德三年升白沙院為縣)
德安府(唐安州安陸郡宣和初更名升府郡如舊)領縣五安陸(漢縣)孝感
(後唐縣)雲夢(西魏縣)應城(唐縣)應山(隋縣)
(臣)等謹按德安府本隷京西南路慶歴元年来屬
馬氏列於郢州之後未便省覧今類登於此
漢陽軍(唐析江夏郡地置沔州漢陽郡五代周建為軍宋因之)領縣二漢陽
(隋縣)漢川(唐汊川縣太平興國初改)
鄂州(即武昌亦曰夏口唐改置鄂州江夏郡宋因之)領縣七監一江夏(晉縣)
武昌(吳縣嘉定中升為壽昌軍)蒲圻(吳縣)嘉魚(偽唐縣)崇陽(唐唐年縣開寳)
(八年改)咸寧(偽唐永安縣景德四年改)通城(熙寧五年升崇陽之通城鎮為縣)
壽昌軍(見前武昌縣注)
岳州(仍唐舊又為巴陵郡)領縣四巴陵(吳縣)華容(漢縣唐改容城尋復舊名)
平江(唐昌江縣後唐改)臨湘(漢縣淳化五年升王朝場置縣至道二年復古名)
(臣)等謹按馬考有沅江縣乾道後改隸常德府馬
氏兩見此刪
常德府(唐朗州武陵郡大中祥符五年改為鼎州乾道初更名升府郡仍舊)領縣四
武陵(隋縣)桃源(乾德元年析武陵地置)龍陽(吳縣)沅江(隋縣乾道後自岳州)
(來屬)
澧州(仍唐舊又為澧陽郡)領縣四澧陽安鄉石門慈
利(皆隋縣)
辰州(仍唐舊又為瀘溪郡)領縣四城一砦三沅陵(漢縣)漵浦(唐縣)
辰溪(隋縣)盧溪(唐縣)
沅州(唐初為巫州後改沅州又改叙州宋仍為沅州)領縣四砦六盧陽(唐潭)
(陽縣地熙寧七年置)麻陽(唐縣)黔陽(元豐三年置)渠陽(元豐五年升渠陽寨置縣)
(崇寧二年改隸靖州)
靖州(唐十洞酋長之地宋為誡州後改)領縣三砦四堡五永平(即渠)
(陽縣崇寧二年改名來屬)會同(本三江縣)通道(本羅蒙縣皆崇寧二年改)
荆湖南路府一州六軍二縣四十二
潭州(仍唐舊又為長沙郡)領縣十二長沙(隋縣)湘潭(唐縣)益陽(漢縣)
湘隂(唐縣)醴陵(漢縣)瀏陽(吳縣)攸(漢縣)衡山(晉縣)安化(熙寧六年置)
湘鄉(漢縣)寧鄉(太平興國二年置)善化(元符元年置)
(臣)等謹按潭州屬荆湖南路馬氏列於興國信陽
二軍之後與荆湖北路不相聯屬今類登於此
衡州(仍唐舊又為衡陽郡)領縣五衡陽(隋縣唐初改臨蒸尋復舊名)茶陵
(漢縣說見茶陵軍)耒陽(漢縣)常寧(唐縣)安仁(乾德三年升衡山之安仁場為縣)
茶陵軍(紹興九年以縣升建仍隸衡州)領縣一酃(嘉定四年析康樂雲陽常平三)
(鄉置)
(臣)等謹按茶陵升為軍在南渡後馬氏仍列為縣
而漏失一軍并遺一縣矣今依宋志增
永州(仍唐舊又為零陵郡)領縣三零陵(漢縣)祁陽(唐縣)東安(雍熙元年)
(升零陵之東安場置)
全州(五代晉天福中置宋因之)領縣二清湘(隋湘源縣晉改)灌陽(隋縣二縣)
(皆五代晉天福中自永州來屬)
道州(仍唐舊又為江華郡)領縣四營道(唐縣)寧遠(唐延唐縣乾德三年改)
永明(唐縣)江華(唐縣)
郴州(仍唐舊又為桂陽郡)領縣六郴(漢縣)桂陽(唐義昌縣後唐改郴義太平興)
(國初又改)宜章(唐義章縣太平興國初改)永興(唐高亭縣熙寧六年改)資興(唐縣)
(後廢嘉定二年復置紹定初改興寧)桂東(嘉定四年析桂陽地置)
(臣)等謹按桂東縣馬氏失載依宋志增
桂陽軍(唐於郴州境置監景德元年改建為軍)領縣三平陽(天禧三年置)
藍山(景德元年自郴州來属)臨武(紹興間析平陽縣地置)
寳慶府(即卲州卲陽郡本仍唐舊質慶元年更名升府)領縣三邵陽(晉縣)新
化(熙寕五年收復梅山地置)蒔竹(元豐四年以溪洞徽州置縣崇寕五年改為綏寕属武岡)
(軍)
(臣)等謹按宋志無蒔竹縣
武岡軍(崇寕五年本唐武岡縣建為軍)領縣三武岡(唐縣南渡後廢)綏寧
(即蒔竹縣)臨岡(崇寕四年以蒔竹之臨口寨升置紹興後省入綏寕)新寧(漢夫夷縣地紹)
(興二十五年置)
(臣)等謹按馬考無新寧縣臨岡縣註云後改新寧
考宋志臨岡省入綏寧而新寧則本漢夫夷地置
馬氏誤也今依宋志增
京西南路州一縣二
郢州(仍唐舊又為富川郡)領縣二長壽(晉縣)京山(隋縣)
京西北路軍一縣二
信陽軍(唐申州義陽郡宋初改郡為軍太平興國元年改為信陽信同申)領縣二
信陽(魏義陽縣太平興國元年改)羅山(隋縣)
(臣)等謹按二縣皆古豫州地以與孝感黃陂等縣
相錯故馬氏敘入荆州今從之
淮南西路州一縣三
黃州(仍唐舊又為齊安郡)領縣三黃岡(隋縣)黃陂(後周縣)麻城(隋縣)
江南西路軍一縣三
興國軍(太平興國二年析鄂州地置)領縣三永興(隋縣)大冶(偽唐縣)
通山(偽唐縣三縣俱於太平興國五年自鄂州來属)
廣南東路州一縣三
連州(仍唐舊又為連山郡)領縣三桂陽(漢縣)陽山(晉縣)連山(隋縣)
(臣)等謹按郴州亦有桂陽縣前考注本唐義昌縣
改二縣皆屬漢桂陽郡地此則漢之舊縣也
䕫州路府一州四縣九
紹慶府(即黔州黔中郡本仍唐舊紹定元年更名升府)領縣二彭水(漢酉陽縣)
(隋改宋嘉祐八年以舊有洪杜洋水都濡信孚四縣省入)黔江(唐縣)
(臣)等謹按宋志紹慶府有羈縻州四十九南寧州
遠州犍州清州蔣州知州蠻州襲州峩州邦州鶴
州勞州義州福州儒州令州郝州普州寧州緣州
那州鸞州絲州卭州敷州晃州侯州焚州添州瑶
州雙成州訓州鄉州慶州茂龍州整州樂善州撫
水州思元州逸州思州南平州勲州姜州稜州鴻
州和武州暉州毫州鼓州懸州附錄於黔江縣之
後不入正文今從之又志云南渡後羈縻州五十
六所益七州不著名查前所錄州四十九實五十
一州與提綱不合若核以南渡後之數則又不足
意所稱知州蠻州訓州鄉州之屬必有州本二名
而析為一字之誤然固不可以臆斷也
思州(唐思州寕夷郡宋時廢置不常紹興二年復置)領縣三務川卭水
安夷(三縣俱政和八年置宣和四年並廢入彭水縣隸黔州紹興二年復)
施州(仍唐舊又為清江郡)領縣二清江(隋縣)建始(後周縣)
珍州(唐珍州後改夜郎國宋復為珍州又為樂源郡)領縣二樂源(本羈縻夷州大)
(觀二年置咸淳末改属播州安撫司)綏陽(本羈縻夷州大觀三年建為承州治宣和三年廢承)
(州以縣來属)
播州(仍唐舊舊領播川琅川帶水三縣宣和三年並廢為城隸南平軍嘉熙三年復置播州安撫司)
(咸淳末以珍州樂源縣來属)
夷州(唐析思州地置大觀三年改為承州領綏陽都上義全牂川寕夷五縣宣和三年廢州以綏陽)
(隸珍州餘縣並廢)
溱州(本蠻夷地唐開山洞置大觀二年置溱溪夜郎兩縣為属宣和三年州縣並廢以溱溪寨為名)
(隸南平軍)
錦州(唐以辰州之麻陽縣地兼開山洞置領盧陽洛浦招喻常豐渭陽五縣宋時並廢以其地入辰)
(沅二州)
(臣)等謹按馬考珍播以下有夷溱錦溪費業六州
並在荆梁二州之域宋志不收考夷溱錦北宋末
始廢自應與珍播類載餘三州宋並不有其地故
依志刪
又按以上據馬氏按古荆州地詳列宋代荆湖京
西淮南江南廣南䕫州等九路郡縣除夷溱錦三
廢州及所屬十二縣並廢外合計凡得府四州二
十二軍七縣一百二十
荆州南境
廣南西路府二州十七縣五十九
賀州(仍唐舊又舊臨賀郡)領縣三臨賀(漢縣)富川(漢縣)桂嶺(隋縣)
藤州(仍唐舊又為感義郡)領縣二鐔津(唐縣)岑溪(熙寕四年廢南儀州為縣)
(来属)
靜江府(即唐桂州始安郡又為桂管靜江軍宋紹興中升軍為府郡仍舊)領縣十二
臨桂(唐縣)靈川(唐縣)興安(唐全義縣太平興國元年改)陽朔(梁縣宋志)
(失載)永福(唐縣)修仁(唐縣)理定(唐縣)慕化(唐縣嘉祐六年省入臨桂)荔蒲
(漢縣)義寧(五代晉時馬氏偽縣宋因之)永寧(唐豐水縣梁改熙寕四年省為鎮入荔蒲)
古(唐縣)
昭州(仍唐舊又為平樂郡)領縣四平樂(吳縣)恭城(唐縣)龍平(唐永平縣)
(開寳五年廢以富川之思勤開江二縣并入龍平)立山(唐縣初隸蒙州熙寕五年以東區蒙)
(山二縣并入立山宋属)
(臣)等謹按桂州興安縣北有越城嶺即五嶺之一
嶺南在九州之外而昭州又在桂州之南其非古
荆州地甚明然一統志謂桂昭二州並禹貢荆州
之域蓋以古之時嶺南未闢故外之而非其地之
必不可以入荆州也凡與荆州壌接者自可以分
星為斷推而言之而論者遂以桂州為荆州昭州
為荆南則非矣
梧州(仍唐舊又為蒼梧郡)領縣一蒼梧(隋縣宋以孟陵戎城二縣省入)
潯州(仍唐舊又為潯江郡)領縣二桂平(梁縣)平南(唐縣初隸龔州紹興六年)
(州廢以大同武林隔川寕風隋庭五縣并入平南来属)
鬱林州(仍唐舊)領縣二南流(唐縣初隸牢州開寳五年州廢以宕州定州倂)
(入南流来属七年又省黨州地入焉)興業(唐縣省唐舊有欝平縣開寶中入興業又有興檢)
(潭栗二縣並廢)
賓州(仍唐舊又為安城郡)領縣三領方(漢縣)上林(唐縣初隸登州開寳五年)
(州廢以止戈無虞賀水三縣幷入上林來屬)遷江(本邕州羈縻州天禧四年置)
象州(仍唐舊)領縣四陽壽(隋縣)武仙(唐縣)武化(唐縣南渡後廢)來
賓(唐縣初隸嚴州開寳七年州廢來屬)
柳州(仍唐舊又為龍城郡)領縣三馬平(隋縣)柳城(梁龍城縣景德三年改)
洛容(唐縣)
(臣)等謹按一統志柳州禹貢荆州之域今考其地
並在五嶺之南故從馬氏附載於此
融州(仍唐舊又為融水郡)領縣四砦一融水(唐縣)武陽(唐縣熙寧七年)
(省為鎮入融水)羅城(本珠州洞地開寳五年置熙寧七年省為鎮入融水)懷遠(初隸懷遠)
(軍後廢紹興十四年復置)
(臣)等謹按宋志有懷遠縣初隸懷遠軍後並廢入
本州紹興十四年復置縣馬考失載又有樂善一
州已見前䕫州路羈縻州附錄
邕州(仍唐舊又為永寕郡又號邕管)領縣二砦一宣化(隋縣景祐二年廢樂)
(昌縣入馬)武緣(唐縣)
(臣)等謹按宋志邕州有羈縻州四十四縣五洞十
一兼於左右兩江分設太平遷隆古萬永平横山
五砦以轄之左江曰忠州凍州江州萬丞州思陵
州左州思誠州譚州渡州龍州七源州思明州西
平州上思州禄州石西州思浪州思同州安平州
員州廣源州勤州南源州西農州萬崕州覆利州
温弄州武黎縣羅陽縣陀陵縣永康縣武盈洞古
甑洞憑祥洞鐏洞卓洞龍英洞龍聳洞徊洞武德
洞古佛洞八□洞右江曰思恩州鶼州思城州勘
州歸樂州武峩州倫州萬德州蕃州昆明州婪鳳
州侯唐州歸恩州田州功饒州歸城州(城似應作誠但羈縻)
(州不可解之名甚多姑仍原文)武籠州龍川縣内安平州初名波
州皇祐元年改元祐二年又改懷化洞為州以上
共四十五州
貴州(仍唐舊又為懷澤郡)領縣一欝林(隋縣義唐舊有懷澤潮水山三縣並廢)
(臣)等謹按馬考及宋志並云欝林縣即欝平縣所
改考唐書欝平乃欝林州之縣而貴州自有欝林
由來已久特以其名相混誤指為改耳
横州(仍唐舊又為合浦郡)領縣二寧浦(晉縣)永定(唐縣初隸巒州開寶中州)
(廢以武靈靈竹二縣倂入永定來屬元祐三年改名水淳)
容州(仍唐舊又為普寧郡)領縣三普寧(隋縣開寳五年省繡州地入焉)陸川
(唐縣開寶五年省順州地入焉)北流(隋縣開寶五年省禺州地入焉)
白州(唐白州南昌郡宋政和三年廢為縣隸欝林州)領縣一博白(唐縣南渡後改)
(隸欝林州)
欽州(仍唐舊又為寧越郡)領縣二靈山(唐縣)安遠(唐保京縣景德二年改)
廉州(仍唐舊又為合浦郡)領縣二合浦(漢縣)石康(偽南漢常樂州地開寶五)
(年置縣太平興國八年改太平軍咸平元年復縣)
慶遠府(即唐宜州龍水郡又為慶遠軍咸淳元年升軍為府郡仍舊)領縣六龍
水(唐縣宣和初改名宜山)洛曹(唐縣嘉祐七年省入龍水)天河(唐縣)忻城(唐縣)
(初隸芝州慶歷三年州廢來屬)思恩(唐縣初隸環州熙寧八年州廢來屬又省鎮寧州地入焉)
河池(唐縣)
(臣)等謹按宋志有河池縣本唐智州地置大觀元
年於縣置庭州改曰懷德四年州廢仍名河池以
來屬馬氏不載今增
又按慶遠府有羈縻州十軍一縣十有五温泉州
環州鎮寧州領縣二蕃州金城州文州蘭州領縣
三安化州領縣四迷崑州智州領縣五懷遠軍領
縣一縣名史不載
南儀州(唐初置後改義州宋開寶四年復舊名五年州廢入竇州六年復置省永建連城二縣入)
(岑溪熙寧四年州廢以岑溪隸藤州)
富州(唐貞觀間置領三縣開寶五年州廢餘見昭州)
蒙州(陳舊州熙寧五年州廢餘見昭州)
龔州(唐置又為臨江郡舊領六縣開寳五年省陽川武林隨庭大同寕風五縣入平南以思明州之)
(武郎縣來屬嘉祐二年又省武郎入焉紹興六年州廢以平南隸潯州)
繡州(唐初置又為常林郡舊領常林羅繡阿林三縣開寳五年州廢以其地入容州普寧縣)
黨州(唐置又為寧仁郡舊領善勞撫安善文寕仁四縣開寳七年州廢以其地入欝林州之南流縣)
嚴州(唐置又為修德郡舊領三縣開寶七年州廢以修德歸化二縣省入來賓隸象州)
巒州(唐置又為永定郡舊領三縣開寳中州廢以武羅靈竹二縣省入永定隸横州)
牢州(唐初置義州復改智州後又改牢州舊領三縣開寶五年州廢餘見欝林州)
武峩州(唐置郡名同舊領五縣宋為邕州所管右江道羈縻州並見前邕州附錄)
禺州(唐置又為溫水郡舊領峩石扶萊羅辨陵城四縣開寳五年州廢餘見容州)
順州(唐置舊領龍豪龍化温水南河四縣開寶五年州廢餘見容州)
芝州(唐置又為忭城郡舊領忭城一縣慶歷三年州廢餘見宜州)
平州(崇寧四年蠻戶納土于王口砦置懷遠軍尋改平州置懷遠縣政和中州縣並廢餘見容州宋)
(志有馬考無)
從州(崇寧四年于中古州置格州尋改從州領樂古縣政和元年並廢宋志有馬考無)
允州(崇寧四年本安古隘置領安口縣政和元年並廢宋志有馬考無)
庭州(大觀元年本河池縣地置庭州改縣曰懷德後州廢說見宜州宋志有馬考無)
孚州(大觀元年本地州隆縣地置改縣曰歸仁四年並廢政和七年復置宣和三年復廢宋志有馬)
(考無)
溪州(大觀元年本思恩縣帶溪砦置四年廢宋志有馬考無)
鎮州(大觀元年本黎母山心倚郭縣地置政和元年廢)
地州(崇寧五年蠻戶納土與文蘭那三州同時置宋志有馬考無)
(臣)等謹按宋志地州下有文蘭那三州那州已見
前黔州紹慶府附錄文蘭已見前宜州慶遠府附
錄俱不應複列故從刪
觀州(大觀元年克南丹州改置四年以南丹州還莫公晟復于高峰砦置觀州紹興四年廢宋志有)
(馬考無)
隆州(政和四年置領興隆縣宣和三年並廢宋志有馬考無)
兌州(政和四年置領萬松縣宣和三年並廢宋志有馬考無)
(臣)等謹按以上據馬氏南越部中所載地屬荆州
之南者詳列宋代廣南西路郡縣除南儀州以下
二十七州外凡為府二州十七縣五十七其中廢
州一縣六應增懷遠河池二縣合計實得州十六
縣五十三餘如前數
愛州福禄州長州驩州
峯州陸州巖州湯州
瀼州籠州環州古州
甲州山州演州林州
景州
(臣)等謹按前考南越之末有安南都護府及愛州
等處皆云宋無其地既非宋有都護官可不載惟
愛州等居嶺南道十之七不可不存其名為元明
沿革之地附書於此其屬邑則槩從刪略内環州
名見慶遠府羈縻州或是崇寧大觀間蠻戶納土
時宋亦有之或同名異地皆未可知也
元
河南江北行中書省四川行中書省江西行中
書省湖廣行中書省
河南江北行中書省路三府三州一屬州一縣二十八
河南江北道肅政廉訪司
汝寧府(府治在豫詳見豫州其屬州在荆州者列後)
信陽州(宋信陽軍至元十五年改為州)領縣二羅山信陽(皆仍)
(宋舊)
黃州路(宋黃州至元十四年升為路)領縣三黃岡黃陂麻
城(皆仍宋舊)
荆湖北道宣慰司
山南江北道肅政廉訪司
中興路(宋江陵府天歷二年更名為路)領縣七江陵公安石
首松滋枝江潛江監利(皆仍宋舊)
峽州路(宋峽州至元十七年升為路)領縣四夷陵宜都長
楊遠安(皆仍宋舊)
安陸府(宋郢州至元十五年更名升府)領縣二長壽京山(皆仍宋舊)
沔陽府(宋復州至元十五年更名升府)領縣二玉沙景陵(皆仍宋舊)
荆門州(宋荆門軍至元十五年升為州)領縣二長林當陽(皆仍宋舊)
德安府(仍宋舊)領縣四州一州領二縣安陸孝感
應城雲夢(皆仍宋舊隸宋舊有應山縣改隨州)
(臣)等謹按德安府領隨州一州及所屬二縣詳後
豫州
四川行中書省府一屬州一縣二
四川南道宣慰司
紹慶府(宋又黔州)領縣二彭水黔江(皆仍宋舊)
䕫州路(本路治地在梁詳見梁州其屬州在荆者列後)
施州(仍宋舊至元二十二年省清江縣入州)領縣一建始(仍宋舊)
江西行中書省州二縣二
廣東道宣慰司
海北廣東道肅政廉訪司
桂陽州(宋連州桂陽縣至元十九年升為州)領縣一陽山(宋隸連州至元十九)
(年來屬)
連州(仍宋舊)領縣一連山(仍宋舊)
湖廣行中書省路十七府二州四安撫司十一屬州十
二縣六十四
江南湖北道肅政廉訪司
武昌路(宋鄂州大德五年更名升路)領縣七江夏咸寧嘉
魚蒲圻崇陽通城(皆仍宋舊)武昌(宋升壽昌軍至元十四年)
(升散府治本縣後廢府以縣來屬)
岳州路(宋岳州至元十二年升為路)領縣三州一巴陵臨湘
華容(皆仍宋舊)
平江州(宋平江縣元貞元年升為州)
常德路(宋鼎州後升常德府至元十四年改為路)領縣一州二州領一縣
武陵(仍宋舊)
桃源州(宋桃源縣元貞初升為州)
龍陽州(宋龍陽縣元貞初升為州)領縣一沅江(宋隸鼎州元貞中來屬)
澧州路(宋澧州至元十四年升為路)領縣三州二澧陽石門
安鄉(皆仍宋舊)
慈利州(宋慈利縣元貞初升為州)
柿溪州(沿革未詳)
辰州路(宋辰州至元中升為路)領縣四沅陵辰溪盧溪
溆浦(皆仍宋舊)
沅州路(宋沅州至元十四年升為路)領縣三盧陽黔陽麻
陽(皆仍宋舊)
興國路(宋興國軍至元十四年升為路)領縣三永興大冶通
山(皆仍宋舊)
漢陽府(宋漢陽軍至元十四年升為府)領縣二漢陽漢川(皆仍宋舊)
歸州(初升為路後仍宋舊)領縣三秭歸巴東興山(皆仍宋舊)
靖州路(宋靖州至元十三年升為路)領縣三永平會同通
道(皆仍宋舊)
湖南道宣慰司
嶺北湖南道肅政廉訪司
天臨路(宋潭州至元十四年升為路天歷二年更名)領縣五州七長沙
善化衡山寧鄉安化(皆仍宋舊)
醴陵州(宋醴陵縣)
瀏陽州(宋□陽縣)
攸州(宋攸縣)
湘鄉州(宋湘鄉縣)
湘潭州(宋湘潭縣)
益陽州(宋益陽縣)
湘隂州(宋湘隂縣升以上皆元貞元年為州)
衡州路(宋衡州至元十四年升為路)領縣三衡陽安仁酃
(皆仍宋舊升宋舊有耒陽常寧二縣並為州直隸行省)
道州路(宋道州至元十四年升為路)領縣四營道寧遠江
華永明(皆仍宋舊)
永州路(宋永州至元十四年升為路)領縣三零陵東安祁
陽(皆仍宋舊)
郴州路(宋郴州至元十四年升為路)領縣六郴陽(宋郴縣至元十三年改)
宜章永興興寧桂陽桂東(皆仍宋舊)
全州路(宋全州至元十四年升為路)領縣二清湘灌陽(皆仍宋舊)
寳慶路(宋邵州後升寶慶府至元十四年改為路)領縣二邵陽新化
(皆仍宋舊)
武岡路(宋武岡軍至元十四年升為路)領縣三武岡新寧綏
寧(皆仍宋舊)
桂陽路(宋桂陽軍至元十四年升為路)領縣三平陽臨武藍
山(皆仍宋舊)
茶陵州(宋茶陵軍)
耒陽州(宋耒陽縣隸衡州)
常寧州(宋常寧縣隸衡州以上皆至元十九年升為州)
八番順元蠻夷官
(臣)等謹按王圻續考有八番順元等處宣慰司節
制諸安撫官而元志無之考元志至元二十八年
播州酋長楊漢英請直隸行省遂以漢英為紹慶
珍州南平等處沿邊宣慰使則是二十八年以後
諸安撫大抵皆直隸行省或即以其官為宣慰而
不别設節制之官故志中綱目皆不列王圻本蓋
猶是據順元安撫條下史注至元二十年之文信
如所書諸安撫皆其所屬不應平列矣今從元志
祗以蠻夷官提綱
羅番遏蠻軍安撫司
程番武勝軍安撫司
石番太平軍安撫司(亦作金石番)
卧龍番南寧州安撫司
小龍番靜蠻軍安撫司
大龍番應天府安撫司
洪番永盛軍安撫司
方番河中府安撫司
盧番靜海軍安撫司
韋番蠻夷長官
盧番蠻夷長官
木瓜犵狫蠻夷軍民長官
(臣)等謹按此所謂八番蠻夷官也據元志云至元
十六年潭州行省招降西南諸番以龍氏程氏洪
氏韋氏石氏盧氏羅氏為安撫官並給懷遠大將
軍虎符蓋龍氏有三合計諸番其數九豈以大小
龍番合為一耶方番之長曰韋昌盛是韋番即方
番既立安撫又析其族分設長官與羅番例同惟
木瓜犵狫長官史連書於龍番之後其即為龍番
之族或别自一種史皆不詳今姑闕之至其地在
潭州西南為荆梁二州之域今以招降由潭州行
省故列入荆州不更分析入梁亦以溪洞叢雜散
落不可確指為某處從其所隸可也
定遠府
(臣)等謹按定遠府下有州五縣十有一元志不云
府領而書法用屬州縣例蓋官失其版史氏特以
意擬又闕其疑而不書領也州曰桑州章龍州必
化州小羅州下思同州縣曰朝宗上橋新安麻峽
甕蓬小羅章龍烏山華山都雲羅博
又按元史至元十六年潭州宣慰使塔海以西南
歸附各番洞寨戶口之數來上内有八番五番或
直云西南番之不同洞寨至數千戶至十萬以上
是其類甚多正不止有八故八番既設安撫而又
别立定遠府及管番民總管以統其餘八番最大
因以八番為名耳桑州以下大抵皆蠻夷官與下
小程番等同而元志但於小程番注云以下各設
蠻夷軍民長官蓋舉其一而餘可類推也
管番民總管
(臣)等謹按總管所領溪洞皆各設蠻夷軍民長官
曰小程番曰中嶆百納曰底窩紫江曰甕眼納八
曰獨塔曰客當刻地曰天臺曰梯下曰黨兀曰勇
都朱砂古𤬪曰大小化曰洛甲洛屯曰低當低界
曰獨石曰百眼佐曰羅耒州曰那歷州曰重州曰
阿孟州曰上龍州曰峽江州曰羅頼州曰桑州曰
白州曰北島州曰羅那州曰龍里寨曰六寨曰帖
犵狫曰木當三寨曰山齋曰羡塘帶夾曰都雲桑
林獨立曰六洞柔遠曰竹古弄曰中都雲官水曰
金竹府(古𤬪縣)曰都雲民軍府曰萬平曰南寧曰丹
竹曰陳蒙曰李稍李殿曰陽安曰八千蠻曰恭焦
溪曰都鎮曰平溪曰平月曰李崖曰陽並曰盧山
曰乖西軍民府以上各溪洞元志自中嶆百納以
下皆繫以等處二字蓋即各長官所領之銜而銜
不能盡地前所謂洞寨數千是也則其所挂漏不
少矣就中有以州府名者亦即蠻夷長官所治與
經制州府不同故提綱不入正數今亦俱從附錄
順元等路安撫司
(臣)等謹按此所謂順元蠻夷官也元志至元二十
年四川行省討平九溪十八洞以其酋長赴闕定
其地之可以設官與其人之可官者大為州小為
縣立總管府總管即安撫也本隸四川二十八年
改隸湖廣所稱大州小縣皆不著名即雍真乖西
葛蠻等處是矣豈初議立州縣而卒仍番舊號不
欲擾動之耶今亦附錄於後曰雍真乖西葛蠻曰
葛蠻雍真曰曾竹曰龍平曰骨龍曰底寨曰茶山
百納曰納壩紫江曰磨坡雪波曰漕泥曰青山遠
地曰木窩普冲普得曰武當曰養龍坑宿徵曰骨
龍龍里清江水樓雁眼曰高橋青塘鴨水曰落邦
札佐曰平遲安德曰六廣曰貴州曰施溪漾頭曰
朵尼曰水東曰市北洞以上除龍平施溪水東市
北外凡地名下史皆以等處為文說見管番民總
管條下
新添葛蠻安撫司(元志大德元年授葛蠻安撫驛券一)
(臣)等謹按順元安撫所屬有葛蠻等處後又别於
葛蠻增設安撫故曰新添明改為新添衛其地在
梁州之南其所屬如南渭州犵狫寨上黎平白崖
獨山州保靖州諸地並為荆州之域其餘省廢不
詳者大都在荆梁之地今以湖廣行省所轄故順
摭入荆州不復割裂别載曰南渭州曰落葛谷鵝
羅椿曰昔不梁駱杯密納曰乾溪吳地曰噥聳古
平曰甕城都桑曰都鎮馬乃曰平普樂重墺曰落
同當曰平族曰三坡地蓬曰小葛龍洛邦到駱豆
虎曰大小田坡帶曰洪安畫劑曰平伐曰雍都客
都曰雍門犵狫曰棲求曰婁木曰樂頼蒙嚢吉利
曰華山谷津曰青塘望懷甘長不列獨娘曰茅難
思風北部都變曰潘樂盈曰誠州富盈曰羅章特
團曰允州曰硬頭三寨曰水歷吾洞曰雍門客當
樂頼蒙嚢大化木瓜曰洛河洛腦曰孤頂得同曰
大青山骨記曰百佐曰當橋山齊朱谷列曰虎列
谷當曰真滁杜珂曰楊坪楊安曰棣甫都城曰百
也客曰阿落傳曰三寨苗犵剌曰杜拱章秀拱江
曰恭溪望成崖嶺曰焦溪䔍住曰草堂曰令其平
尾(以上史皆以等處繫銜)曰獨禄曰羅月和曰麥傲曰都雲
洞曰谷霞寨曰刺客寨曰吾狂寨曰割利寨曰必
郎寨曰谷底寨曰都谷郎寨曰犵狫寨曰安剌速
曰思樓寨曰落暮寨曰梅求望懷寨曰甘長寨曰
桑州郎寨曰永縣寨曰平里寨縣曰鎖州寨曰雙
隆曰思母曰歸仁曰各丹曰木當曰栖求仲家蠻
曰光州曰者者寨曰安化思雲等洞曰北遐洞曰
必際縣曰上黎平曰赤畬洞曰福水州曰欽村曰
顔村曰順東曰六龍團曰推寨曰橘叩寨曰黃頂
寨曰金竹等寨曰格慢等寨曰客蘆寨曰地省等
寨曰平魏曰白崖曰嘉州曰分州曰平硃曰寗溪
曰甕除曰麥穰曰甕包曰三陂曰控州曰南平曰
獨山州曰木洞曰瓢洞曰窖洞曰九十九寨蠻曰
楊友閬曰蒙楚曰公洞龍术曰黑土石曰洛賓洛
咸曰益輪沿邊蠻曰割和寨曰王都谷浪寨曰王
大寨曰只蛙寨曰黃平下寨曰密秀丹張曰林鍾
拱幫曰西羅剖盆曰杉木筲曰各郎西曰孤把曰
上桑直曰下桑直曰米坪
思州軍民安撫司(宋舊州元初改設安撫司至元末改安為宣今從元志)
(臣)等謹按思州安撫所領曰婺川縣(仍宋舊婺宋作務)曰
鎮遠府曰楠木洞曰古州八萬洞曰偏橋中寨曰
野雞坪曰亮寨曰沿河曰龍泉平(宋夷州地平亦作坪)曰祐
溪曰水特姜曰麻景洞曰思勒洞曰德明洞曰秃
羅曰浦口曰高丹曰福州曰永州曰廼州曰鑾州
曰程州曰三旺州曰地州曰忠州曰天州曰文州
曰合鳳州曰芝山州曰安習州曰茒□等團曰荔
枝曰安化上中下蠻曰商滴等洞曰洛卜寨曰麥
着土村曰衙廸洞曰契鋤洞曰臘惹洞曰勞巖洞
曰驢遲洞曰來化州曰中古州樂墩洞曰上黑坪
曰洪州泊李洞等曰張家洞曰德勝寨偏橋四甲
曰思印江(宋卭水縣地)曰石千曰曉愛瀘洞赤溪曰卑
帶大小田曰黃道溪曰省溪壩場曰金容金逹(宋安)
(夷縣地)曰臺篷若洞住溪曰洪安曰葛章葛商曰平
頭着可通逹曰溶江芝子平曰楊溪公俄(宋安夷縣地)
曰大萬山蘇葛辨曰五寨銅人曰銅人大小江曰
烏羅龍平干曰西山大洞曰會溪施容曰感化州
曰客團(自德勝寨以下史皆以等處繫銜)以上凡不稱等處者所
領者狹故得專舉其名其各設長官則一也
沿邊溪洞軍民宣慰司
(臣)等謹按元志至元二十八年播州楊漢英即寨
因不化言洞民近因籍戶懷疑竄匿乞降詔招集
詔曰爰自前宋歸附五十餘年閱實戶數乃有司
當知之事諸郡皆然非獨爾播自今以往咸奠厥
居流移失所者招諭復業有司常加存恤毋致煩
擾重困吾民遂以漢英為紹慶珍州南平等處沿
邊宣慰使行播州軍民宣撫使考宋志大觀三年
南平夷人楊文貴等獻其地建播州後廢屬南平
軍嘉熙三年復置設安撫使是楊氏之歸附不止
五十餘年元志特據嘉熙以後言之耳而宋播州
條下略不及諸溪洞名者宋蓋不設長官故史氏
無從稽考抑其時酋長雖來而未服者尚衆歟
播州軍民安撫司(仍宋舊至元末改安為宣即宣慰之兼官也已見前按)
(臣)等謹按播州安撫所領曰黃平府曰平溪上塘
羅駱家曰水車曰石粉羅家永安曰六洞柔遠曰
錫樂平曰白泥曰南平縈江曰珍州思寧(宋珍州及樂源)
(綏陽縣地)曰水烟曰秦洞涪洞曰洞天觀曰葛浪洞曰
賽壩埡黎焦溪曰倒柞曰烏江曰舊州草堂曰水
囤曰平伐月石曰沿河祐溪(以上史皆以等處繫衝)曰小姑
單張曰恭溪杏洞曰下壩曰寨章曰横坡曰平地
寨曰寨勞曰寨勇曰上塘曰寨垣曰㖗奔曰平莫
曰林種密秀說見前思州
又按以上據馬氏按古荆州地詳列元代河南江
北四川江西湖廣四行省郡縣凡為路二十府六
州七屬州十六縣九十七安撫司十一其溪洞所
屬府州縣及各長官皆不在此數
荆州南境
湖廣行中書省路十二府一州九安撫司一縣五十三
廣西兩江道宣慰司
嶺南廣西道肅政廉訪司
靜江路(宋靜江府至元十五年改為路)領縣十臨桂興安靈
川理定義寧修仁荔浦陽朔永福
古(皆仍宋舊)
南寧路(宋邕州秦定初更名升路)領縣二宣化武緣(皆仍宋舊)
梧州路(宋梧州至元十六年升為路)領縣一蒼梧(仍宋舊)
潯州路(宋潯州至元十六年升為路)領縣二桂平平南(皆仍宋舊)
柳州路(宋柳州至元十六年升為路)領縣三柳城馬平洛
容(皆仍宋舊)
慶遠南丹溪洞等處軍民安撫司(宋宜州後為慶遠府至元十六年改)
(為路大德元年倂南丹州置安撫司)領縣五宜山忻城天河
思恩河池(皆仍宋舊)
平樂府(宋昭州大德五年更名升府)領縣四平樂恭城立
山龍平(皆仍宋舊)
鬱林州(仍宋舊)領縣三南流興業博白(皆仍宋舊)
容州(仍宋舊)領縣三普寧北流陸川(皆仍宋舊)
象州(仍宋舊)領縣三陽壽來賓武仙(皆仍宋舊)
賓州(仍宋舊)領縣三領方上林遷江(皆仍宋舊)
横州(仍宋舊)領縣二寧浦永淳(皆仍宋舊)
融州(仍宋舊)領縣二融水懷遠(皆仍宋舊)
藤州(仍宋舊)領縣二鐔津岑溪(皆仍宋舊)
賀州(仍宋舊)領縣四臨賀富川桂嶺(皆仍宋舊)懷
集(宋隸廣州至元十五年來属)
貴州(仍宋舊大德九年以鬱林縣省入)
左江(說見宋邕州按語)
思明路(宋羈縻思明州隸邕州至元二十四年升為路)
(臣)等謹按元志不領州縣王圻續考有上思州思
明州上石西州下西石州(宋只一石西州不分上下)思陵州遷
隆州(宋時為寨)禄州武黎縣江州羅白縣忠州定雲州
陳蒙州合江州並隸思明路内定雲陳蒙合江三
州及羅白一縣宋無之餘皆見宋邕州左江羈縻
之地今從附錄又考明志合江州即峽江州與陳
蒙並見前管番民總管條下此似複出說見下鎮
安路
太平路(宋太平寨隸邕州至元二十九年升為路)
(臣)等謹按元志不領州縣王圻續考有左州鎮遠
州龍州養利州龍英州(宋時為洞)結倫州萬承州(宋志承作)
(丞)思同州太平州(宋時為寨既以名路又析為州也)思城州(宋志城作)
(誠)全茗州都結州安平州茗盈州上懷恩州結安
州上下凍州(宋只一凍州不分上下)羅陽縣永康縣陀陵縣
崇善縣並隸太平路内鎮遠養利全茗都結茗盈
上懷恩結安七州崇善一縣宋無之餘皆見宋邕
州左江羈縻之地今從附錄
右江(說見宋邕州按語)
田州路(宋羈縻田州隸邕州元升為路)
(臣)等謹按元志不領州縣王圻續考有思恩府(宋時)
(為州)及果化向武奉議上隆歸德都康等州富勞上
林二縣並隸田州路又有功饒懷德婪鳳兼(宋志作鶼)
下隆武龍(宋志作籠)歸朝歸辰等州羅波船帶唐興強
山威德永寧都陽古帶南海武林順陽革陽等縣
内思恩功饒婪鳳兼武龍五州見宋邕州右江羈
縻之地餘皆無之今亦從王圻附錄
來安路(說見鎮安路)
(臣)等謹按元志不領州縣王圻續考有利州泗城
州程縣上林長官司安隆長官司思城州並隸來
安路皆宋邕州羈縻之地又有羅博州俟州龍川
州(宋右江縣)安德州歸仁州樂歸州(宋右江有歸樂州)隆州順
隆州唐興州昭假州訓州(宋紹慶府羈縻州内亦有訓州)路城州
内思城州已見太平路田州路已有上隆下隆此
又有思城及隆州恐屬複出說見鎮安路
鎮安路
(臣)等謹按以上五路元史皆不詳沿革今參宋志
取其有可考者注明各路之下而來安鎮安之名
宋皆無之王圻續考及明一統志並云宋於鎮安
洞建右江鎮安軍民宣撫司則宋邕州右江本有
是洞而史失之也以鎮安例推并可知來安亦不
出宋左右江羈縻之地他如州縣名之挂漏及互
異重出之處宋元二史各有得失代遠蹟湮其無
可取証者固不少矣
海北海南道宣慰司
海北海南道肅政廉訪司
欽州路(宋欽州至元十五年置安撫司十七年升為路)領縣二安遠靈
山(皆仍宋舊)
廉州路(宋廉州至元十七年升為路)領縣二合浦石康(皆仍宋舊)
(臣)等謹按以上按古荆州南境詳列元代湖廣行
省郡縣凡為路十二府一州九安撫司一縣五十
三兩江溪洞州縣不在此數
明
河南湖廣四川廣東廣西貴州
河南布政使司屬州一縣一
汝寧府(府治在豫詳見豫州其属州在荆者列後)
信陽州(元信陽縣洪武元年升為州)領縣一羅山(仍元舊)
(臣)等謹按汝寧府領州二其光州一州及所屬縣
詳前揚州
湖廣布政使司府十三州二屬州十三縣九十七
武昌府(元武昌路明太祖改為府)領縣七州一州領二縣江夏
武昌嘉魚蒲圻咸寧崇陽通城(皆仍)
(元舊)
興國州(元興國路洪武九年降州来属以州治永興縣省入)領縣二大冶
通山(皆仍元舊)
漢陽府(仍元舊)領縣二漢陽漢川(皆仍元舊)
黃州府(元黃州路明太祖改為府)領縣六州一州領二縣黃岡
麻城黃陂(皆仍元舊)黃安(嘉靖四十二年析黃岡麻城黃陂三縣地置)
蘄水羅田(元並隸蘄州路洪武十一年来属)
(臣)等謹按黃州府領蘄州一州及所屬縣詳前揚
州
承天府(元安陸府嘉靖十年更名)領縣三州二州領二縣鍾祥
(元長夀縣後廢嘉靖十年改置)京山(仍元舊)潛江(元隸中興路洪武十年来属)
荆門州(元隸河南行省洪武九年改為縣省長林縣入焉属荆州府十三年復為州嘉靖十)
(年來屬)領縣一當陽(仍元舊)
沔陽州(元沔陽府隸河南行省洪武九年降為州以州治玉沙縣省入直隸布政司嘉靖十)
(年來屬)領縣一景陵(仍元舊)
德安府(仍元舊)領縣四州一州領一縣安陸雲夢
應城孝感(皆仍元舊)
(臣)等謹按德安府領隨州一州及所屬一縣詳豫
州
岳州府(元岳州路明太祖改為府)領縣四州一州領三縣巴陵
臨湘華容(皆仍元舊)平江(元平江州洪武三年降為縣)
澧州(元澧州路洪武九年降為州以州治澧陽縣省入三十年来属)領縣三安
鄉石門(皆仍元舊)慈利(元慈利州洪武二年降為縣)
荆州府(即江陵元中興路明太祖更名為府)領縣六州二州領五縣
江陵公安石首監利松滋枝江(皆仍元舊)
(縣元舊有潛江改隸承天府)
夷陵州(元峽州路明太祖降為州九年更名以州治夷陵縣省入来属)領縣三
長陽宜都遠安(皆仍元舊)
歸州(元隸湖廣行省洪武九年廢州入秭歸縣属夷陵州十三年復為州来属)領縣二
興山巴東(皆仍元舊)
長沙府(即潭州元天臨路洪武五年更名為府)領縣十一州一長沙
善化(皆仍元舊)湘隂(元湘隂州洪武初降為縣)湘潭(元湘潭州洪武三年降為)
(縣)瀏陽(元瀏陽州洪武二年降為縣)醴陵(元醴陵州洪武二年降為縣)寧鄕
(仍元舊)益陽(元益陽州洪武初降為縣)湘鄉(元湘鄉州明太祖降為縣)攸(元攸州洪)
(武三年降為縣)安化(仍元舊隸元舊有衡山縣改衡州府)
茶陵州(元隸湖南道明太祖降縣来属成化十八年復為州)
常德府(宋常德府元改為路明太祖復改為府)領縣四武陵(仍元舊)桃
源(元桃源州洪武二年降為縣)龍陽(元龍陽州洪武三年降為縣)沅江(元隸龍陽)
(州洪武三年州廢來属)
衡州府(元衡州路明太祖改為府)領縣六州一州領三縣衡陽
(仍元舊)衡山(元隸天臨路洪武間来属)耒陽(元耒陽州洪武三年降縣来属)常寧
(元常寧州洪武三年降縣来属)安仁酃(皆仍元舊)
桂陽州(元桂陽路洪武九年降為縣省平陽縣入焉十三年升州来属)領縣三
臨武藍山(皆仍元舊)嘉禾(崇禎十二年析桂陽州及臨武縣地置)
永州府(元永州路洪武元年改為府)領縣三州一州領四縣零
陵祁陽東安(皆仍元舊)
道州(元道州路洪武九年降州来属以州治營道縣省入)領縣四寧遠
江華永明(皆仍元舊)新田(崇禎十二年析寧遠地置)
寳慶府(宋寳慶府元改為路洪武元年復為府)領縣三州一州領一縣
邵陽新化(皆仍元舊)城步(弘治十七年析武岡州及綏寧縣地置)
武岡州(元武岡路洪武九年降州来属以州治武岡縣省入)領縣一新寧
(仍元舊改元舊有綏寕縣隸青州)
辰州府(元辰州路明太祖改為府)領縣四州一州領二縣沅陵
盧溪辰溪漵浦(皆仍元舊)
沅州(元沅州路洪武九年降州来属以州治盧陽縣省入)領縣二黔陽
麻陽(皆仍元舊)
郴州(元郴州路洪武九年降為州以州治郴陽縣省入)領縣五永興宜
章興寧桂陽桂東(皆仍元舊)
靖州(元靖州路洪武中降為州以州治永寕縣省入)領縣四會同通道
(皆仍元舊)綏寧(元隸武岡路洪武三年来属)天柱(萬歷二十五年升天柱千戶所為縣)
(又析綏寧會同二縣地益之)
湖廣都指揮使司
施州衛軍民指揮使司(元施州洪武十四年分置衛尋廢州入衛以州属建始縣)
(改隸䕫州府)領所一宣撫司四安撫司九長官司十三
蠻夷官司五
大田軍民千戶所(洪武二十三年以散毛宣撫司之大水田置)
施南宣撫司(元施南道宣慰司永樂四年改)領安撫司五東鄉
五路(領長官司三搖把峒上愛茶峒下愛茶峒蠻夷官司二鎮遠隆奉)忠路
(領長官司一劍南)忠孝金峒(領蠻夷官司一西坪)中峒
散毛宣撫司(元散毛洞後為散毛宣撫司永樂四年改)領安撫司二
龍潭大旺(領蠻夷官司二東流臘壁)
忠建宣撫司(元忠建軍民都元帥府洪武六年改)領安撫司二忠
峒高羅(領長官司一思南)
容美宣撫司(元容美等處宣慰司隸四川行省後廢永樂四年復置領長官司五盤順)
(椒山瑪瑙五峯石寶石梁下峒水盡源通塔平)
木册長官司(元木冊安撫司洪武四年廢永樂四年復置)
鎮南長官司(元宣化鎮南五路軍民府永樂五年改置)
唐崖長官司(元唐崖軍民千戶所永樂四年改置)
永順軍民宣慰司(元永順等處軍民安撫司後改宣撫司洪武六年升為宣慰)
領州三長官司六
南渭州(元隸新添葛蠻安撫司後廢洪武二年復置來属)
施溶州(元會溪施溶等處長官司隸思州安撫司後廢洪武二年復置来属)
上溪州(宋羈縻州元廢洪武二年復置来属)
臘惹洞長官司麥着黃洞長官司驢遲洞長
官司施溶溪長官司(四司元隸思州安撫司洪武三年来属)白崖
洞長官司(元隸新添葛蠻安撫司洪武三年来属)田家洞長官司(洪武)
(三年置)
保靖州軍民宣慰使司(元保靖州隸新添葛蠻安撫司明太祖置安撫司洪武六)
(年升為宣慰)領長官司二五寨長官司(仍元舊)筸子坪
長官司(永樂三年置)
(臣)等謹按元永順安撫司所屬大半為梁州地故
盡類列彼部至明改永順為宣慰司而以南渭州
白崖洞為屬其地在辰沅二州之間自應載入荆
州
四川布政使司府一屬州一縣四長官司二
遵義軍民府(元播州安撫司属湖廣行省萬歷中改置)領縣二州一州領
二縣遵義(唐舊縣宋省入播州元因之萬歷中復置)桐梓(唐夜郎縣属珍州後)
(廢元為珍州地萬歷中改置)
直安州(元珍州思寧長官司萬歷中改置)領縣二綏陽(宋舊縣元廢入)
(珍州萬歷中復置)仁懷(宋舊縣後廢為播州地萬歷中復置)
(臣)等謹按元播州安撫司所屬諸地明萬歷中播
酋楊應隆叛討平之以其地隸遵義平越二府凡
沿革可考者各注本府縣長官司下餘俱省廢不
詳
平茶洞長官司(元溶江芝子平茶長官司隸思州安撫司洪武中改置直隸布政司)
溶溪芝麻子坪長官司(改置同前)
廣東布政使司屬州一縣二
廣州府(府治在揚州南境詳見揚州其属州在荆列後)
連州(仍元舊洪武二年省桂陽州入焉)領縣二陽山(元隸桂陽州洪武二)
(年廢州来属)連山(元連州治洪武二年州廢属韶州府十四年来属)
(臣)等謹按以上據馬氏按古荆州地詳列明代河
南湖廣四川廣東四道郡縣凡得府十四州二指
揮司一所一屬州十九宣撫司四安撫司九縣一
百有四長官司二十三蠻夷官司不入此數
荆州南境
貴州布政使司(元時為州治隸湖廣行省洪武十五年改置都指揮使司治貴州宣慰司永樂)
(十一年置貴州等處承宣布政使司與都指揮司同治)領府十宣慰司一屬州
九衛十二縣十七長官司七十六所十三
貴陽軍民府(元順元路安撫司治地洪武中改貴州宣慰司成化十二年分置程番府與宣)
(慰司同治隆慶中更名貴陽萬歷二十九年升為軍民府)領縣二州三長官司
十六新貴(本貴竹長官司洪武五年置萬歷十四年改為縣)貴定(萬歷三十)
(六年析新貴地置)
開州(崇禎四年以副宣慰洪邊舊地置)
廣順州(元金竹府隸管番民總管萬歷十四年更名置州)
定番州(元程番武勝軍安撫司洪武五年廢成化十二年置程番府後移治於布政司城萬)
(歷十四年於故地更名置州)領長官司十六程番長官司
(洪武五年置)小程番長官司(元小程番蠻夷長官司隸管番民總管洪武五)
(年改置)上馬橋長官司(元上馬縣洪武五年改置)盧番長官司
(元盧番靜海軍安撫司洪武五年改置省盧番蠻夷軍民長官入焉)韋番長官司
(元韋番蠻夷長官)方番長官司(元方番河中府安撫司)洪番長官
司(元洪番永盛軍安撫司)卧龍番長官司(元卧龍番南寧安撫司)小
龍番長官司(元小龍番靜蠻軍安撫司)大龍番長官司(元大龍番)
(應天府安撫司)金石番長官司(元金石番太平軍安撫司)羅番長官
司(元羅番遏蠻軍安撫司)盧山長官司(元盧山等處蠻夷軍民長官隸管番)
(民總管)木瓜長官司(元羅頼州後為木瓜犵狫蠻夷軍民長官以上皆洪武五)
(年改置)麻响長官司大華長官司(皆洪武七年置)
貴州宣慰使司(說見貴陽府)領長官司七水東長官司
(元水東寨蠻夷長官)中曺長官司(元中曺百納等處長官隸管番民總管)龍里
長官司(元龍里寨長官隸管番民總管)底寨長官司(元底寨等處長官)乖
西蠻夷長官司(元乖西軍民府隸管番民總管)養龍坑長官司(元養)
(龍坑宿徵等處長官以上皆洪武五年改置)白納長官司(元茶山白納等處長官洪)
(武中省入中曺永樂四年改置)
(臣)等謹按乖西長官司明志謂本元乖西軍民府
改置而一統志謂乖西軍民府至元改為開州此
蓋元雍真乖西葛蠻等處所改未詳孰是至上馬
橋長官司則並謂本上馬縣改置考元志定遠府
有上橋縣無上馬縣大抵本一地而随呼互異也
都勻(元志勻作雲)府(元都雲軍民府隸管番民總管洪武十九年置安撫司二十三年改為衛)
(弘治七年置都勻府於衛城)領長官司四州二州領一縣四長
官司都勻長官司(元上都雲等處軍民長官司洪武十六年改)邦水
長官司(元中都雲版水等處軍民長官司隸管番民總管洪武十六年改)平浪長
官司平洲六洞長官司(皆元都雲地洪武十六年置)
麻哈州(元犵狫寨長官司隸新添葛蠻安撫司洪武中改名麻哈隸平越衛弘治七年升州)
(来属)領長官司二樂平長官司平定長官司
(並元犵狫寨地洪武中析置)
獨山州(元隸新添葛蠻安撫司洪武十六年改為九名九姓獨山州長官司隸都勻衛弘治)
(七年升州来属)領縣一長官司二清平(元麻峽縣地属定遠府洪)
(武中置清平衛弘治七年改縣来属)合江州陳蒙爛土長官司(元峽)
(江州及陳蒙二長官司俱隸管番民總管洪武十六年改置隸都勻衛弘治七年来属)豐
寧長官司(洪武二十三年析都勻地置)
平越軍民府(元平月長官司隸管番民總管洪武十五年置平越衛萬歷二十九年置府於)
(衛城以播州地益之)領衛二州一州領三縣二長官司清
平衛(說見前清平縣注)興隆衛(元黃平府地洪武二十二年析置)
黃平州(元黃平府隸播州安撫司洪武七年改為黃平安撫司萬歷二十九年降州来属)
領縣三長官司二餘慶(元白泥等處長官司隸播州軍民安撫司)
(至正末改為餘慶州萬歷二十九年降縣来属)甕安(元黃平府地洪武中析置甕水安撫)
(司萬歷二十九年降為縣併元舊州草堂地入焉)湄潭(元播州地萬歷二十九年析置)
凱里長官司(嘉靖八年分播州地置)楊義長官司(洪武初置)
黎平府(元上黎平長官司隸新添葛蠻安撫司永樂十一年改置黎平新化二府宣德十年以新)
(化省入黎平)領縣一長官司十三永從(元福禄永從長官司正統)
(六年改為縣)潭溪長官司(元潭溪長官司永樂十二年省貴州來属)八舟長
官司(元八舟長官司洪武五年廢永樂初復置)洪舟泊里長官司(元洪舟泊)
(里長官司隸思州安撫洪武初来屬)曹滴洞長官司(元曹滴等洞長官司洪武中廢)
(永樂初復置)古州長官司(元古州八萬洞長官司隸思州安撫洪武三年来属)西
山陽洞長官司(元西山大洞等處長官司隸思州安撫洪武三年改置来属)新
化長官司(元新化長官司洪武中廢永樂初復置)湖耳長官司(元湖耳洞)
(長官司洪武中廢永樂初復置)亮寨長官司(元亮寨長官司隸思州安撫永樂中来属)
歐陽長官司(元歐陽寨長官司洪武中廢永樂初復置)中林驗洞長官
司(洪武初置)赤溪湳洞長官司(元楠木洞長官司洪武中改置来属)龍里
長官司(元龍里等寨長官司隸管番民總管洪武中来属)
思南府(元思州軍民安撫司洪武中析置思南宣慰司永樂十一年改為府)領縣三長
官司三安化(本元水特姜長官司萬歷三十三年更名為縣)婺川(仍元舊)
印江(元思印江等處長官司弘治七年改為縣)蠻夷長官司(洪武十年分水特姜)
(地置)沿河祐溪長官司(元沿河祐溪二長官司洪武七年合置)朗溪長
官司(元朗溪洞長官司洪武七年改置)
思州府(元思州軍民安撫司洪武中析置思州宣慰司永樂十一年改為府)領長官司
四都坪峩異溪蠻夷長官司(元臺蓬若洞住溪長官司洪武六年)
(改置)都素蠻夷長官司(元思州地永樂十二年置)施溪長官司(元施)
(溪漾頭長官司隸順元安撫司洪武初改置)黃溪道長官司(仍元舊)
鎮遠府(元隸思州安撫司洪武中降為州永樂十一年復為府正統三年省州入府)領縣
二長官司三鎮遠(元金容金逹及楊溪公俄二長官司洪武中改為鎮遠金)
(容金遠蠻夷長官司弘治七年改倂為縣)施秉(元施秉前江等處長官司正統九年改為縣)
偏橋長官司(元偏橋中寨長官司洪武五年改置)卭水十五洞蠻夷
長官司(元定安縣後改卭水洪武五年改置)臻剖六洞横坡等處長
官司(元溱洞涪洞長官司隸播州安撫司洪武中改置)
銅仁府(元銅人大小江等處長官司隸思州安撫司洪武初改為銅仁長官司永樂十二年升為)
(府)領縣一長官司五銅仁(本銅仁長官司隸思州安撫永樂置府時)
(来属萬歷二十六年改為縣)省溪長官司(元省溪壩場等處長官司隸思州安撫洪)
(武初改置永樂置府時来属)提溪長官司(元提溪等處長官司隸思州安撫洪武初)
(改置永樂置府時来属)大萬山長官司(元大萬山蘇葛辦長官司隸思州安撫洪)
(武初改置永樂置府時来属)烏羅長官司(元烏羅龍干長官司隸思州安撫洪武初)
(改置永樂置府時来属)平頭著可長官司(元平頭着可通逹等處長官司隸思)
(州安撫洪武七年改置永樂置府時来属)
石阡府(元石阡等處長官司隸思州安撫司永樂十一年升為府)領縣一長官司
三石阡長官司(元石千等處長官司洪武初改置永樂中立為府治)龍泉
(元龍泉坪長官司隸思州安撫永樂十二年来属萬歷二十九年改為縣)苗民長官司
(洪武七年置)葛彰葛商長官司(元隸思州安撫永樂十二年来属)
龍里衛軍民指揮使司(元平伐蠻夷長官隸新添葛蠻安撫司洪武二十三年改)
(置衛二十九年升軍民指揮使)領長官司一太平伐長官司(元平)
(伐月石等處長官隸播州安撫司洪武十九年改置)
新添衛軍民指揮使司(元新添葛蠻安撫司後廢洪武中置衛後升軍民指揮使)
領長官司五新添長官司(洪武四年置)小平伐長官
司(元葛蠻雍真等處長官司隸順元路洪武十五年改置)把平寨長官司(洪武)
(十五年置)丹平長官司(元隸廣西南丹州後廢洪武三十年改置)丹行長官
司(元隸廣西南寧州後廢洪武三十年改置)
(臣)等謹按把平寨王圻續考及明統志並云元置
隸順元路考元志順元路有龍平寨無把平寨龍
把偏傍相近或傳寫之訛也
安南衛(元普安路地洪武十五年置衛二十三年定今名改隸貴州都司)
威清衛(洪武二十三年置)
平壩衛(元金竹府地洪武二十三年置)
畢節衛(洪武十六年置)領千戶所一守禦七星關後千戶所(洪武二十一年置)
赤水衛(洪武二十一年析畢節地置)領千戶所四摩尼千戶所曰撤千戶所
(皆洪武二十二年置)阿落密千戶所前千戶所(皆洪武二十七年置)
普市守禦千戶所(洪武二十三年析永寧地置後升凱里安撫司隸貴州都司)
敷勇衛(元落邦札佐蠻夷長官隸順元路洪武中改劄佐長官司崇禎三年更名為衛)領千
戸所四於㐮守禦千戶所(元青山遠地長官隸順元路崇禎三年改)
(置)息烽守禦千戶所(崇禎三年置)濯靈守禦千戶所
修文守禦千戶所(二所皆宣慰司水西治地崇禎三年析置)
鎮西衛(崇禎三年以水西地置)領千戶所四威武守禦千戸所
赫聲守禦千戸所柔遠守禦千戶所定遠
守禦千戶所(四所皆水西地與衛同時置)
(臣)等謹按元溪洞諸番長官經明代先後省併不
能悉詳其可考者如貴陽府及貴州宣慰司所治
大率皆八番順元及管番民總管治地都勻平越
與播州土壌相錯黎平以下六府則皆元思州安
撫所屬地也龍里等十衛亦元順元路及新添葛
蠻安撫舊地居多地本在荆州徼外因元代領於湖
廣行省諸番亦尚在羈縻之數祗從附錄故從馬
氏以思播入荆州之例牽連而書不更别為徼外
至明立貴州布政使以統之即其地特設大員列
置郡邑漸就整齊如内地矣則不可不實著其處
入於荆州南境而改附錄為正書亦體例應爾也
安順軍民府(元普定路洪武十五年改為府十六年置安順州為属十八年府廢以州隸普)
(定衛萬歷三十年升軍民府)領長官司二州三州領四長官司
寧谷寨長官司西堡長官司(皆洪武十九年置)
鎮寧州(仍元舊)領長官司二十二營長官司康
佐長官司(皆洪武十九年置)
永寧州(仍元舊)領長官司二慕役長官司頂營
長官司(皆洪武十九年置)
普安州(元普安路洪武十五年改為府永樂中降為州隸普定衛萬歷中徙治衛城)
(臣)等謹按元普定普安二路在荆梁二州徼外元
隸雲南行省故編入梁州明以安順府及所屬三
州改隸貴州自應從其所隸類列於此又貴州省
志明有普定普安二衛明志不載但附見府州注
中今姑從附見原文可也
廣東布政使司府一屬州一縣二
廉州府(元廉州路洪武元年改為府)領縣一州一州領一縣合
浦(仍元舊成化八年以石康縣省入)
欽州(元欽州路洪武七年降為州以州治安遠縣省入九年降縣來属十四年復為州)領
縣一靈山(仍元舊)
廣西布政使司府十一州九屬州三十九縣五十長官
司四
桂林府(元靜江路洪武元年改為府五年更名)領縣四州二州領三縣
臨桂興安靈州陽朔(皆仍元舊省元舊有理定縣入永)
(福縣修仁荔浦二縣改隸平樂府古縣改置永寧州以永福義寧二縣來属)
全州(元全州路洪武九年降為州以州治清湘縣省入二十七年來属)領縣一
灌陽(仍元舊)
(臣)等謹按全州本在荆州境内以明改隸本府故
類登於此
永寧州(元古縣洪武十四年更名古田隆慶五年再改升州)領縣二永福
義寧(二縣初隸府隆慶五年來屬)
平樂府(仍元舊)領縣七州一平樂恭城(皆仍元舊)富川
(元隸賀州洪武十年來属)賀(元賀州直隸廣西兩江道洪武初州治臨賀縣省入十年降縣來属)
荔浦修仁(二縣元隸靜江路弘治四年來属)昭平(元龍平縣洪武十八年省)
(入平樂縣萬歷四年更名復置又析富川賀縣地益之州元舊有立山縣改置永安州又賀州有懷集縣改隸梧府)
永安州(元立山縣洪武十八年廢成化十三年更名升州)
梧州府(元梧州路洪武元年改為府)領縣五州一州領四縣蒼
梧(仍元舊)藤(元藤州直隸廣西兩江道洪武二年以州治鏱津縣省入來属十年降為縣)
容(元容州直隸廣西兩江道洪武二年來属十年降為縣以州治普寕縣省入)岑溪(元隸)
(藤州洪武十年來属)懷集(元隸賀州洪武十年來属元容州舊有北流陸川二縣改隸鬱林州)
欝林州(元直隸廣西兩江道洪武二年來属以州治南流縣省入)領縣四博
白(仍元舊)北流陸川(二縣元隸容州洪武十年來属)興業(仍元舊)
潯州府(元潯州路洪武元年改為府)領縣三桂平平南(皆仍元舊)
貴(元貴州直隸廣西兩江道洪武二年降縣來属)
柳州府(元柳州路洪武元年改為府)領縣七州二州領三縣馬
平洛容柳城(皆仍元舊)羅城(宋舊縣後省入融水隸融州洪武二年復)
(置十年來属)懷遠(元隸融州洪武十三年來属)融(元隸融州直隸廣西兩江道洪武二)
(年以州治融水縣省入來属十年降為縣)來賓(元隸象州洪武十年來属)
象州(元直隸廣西兩江道洪武二年來属以州治陽夀縣省入)領縣一武宣
(元武仙縣宣德六年改仙為宣)
賓州(元直隸廣西兩江道洪武二年以州治領方縣省入十年來属)領縣二遷
江上林(皆仍元舊)
慶遠府(元慶遠南丹軍民安撫司洪武三年改為府)領縣三長官司三州
四州領二縣宜山天河忻城(皆仍元舊)
永順長官司永定長官司(二司皆弘治五年析宜山地置)永安
長官司(弘治九年析天河地置)
河池州(元河池縣弘治十七年升為州)領縣二思恩(元隸慶遠南丹安撫)
(司洪武三年隸府正德元年來属)荔波(洪武十七年析思恩地置隸府正德元年來属)
(臣)等謹按王圻續考宋置荔波州元仍之明析置
縣考宋元志俱無荔波之名應從明志自洪武始
南丹州(元併入慶遠置安撫司洪武七年復為州)
東蘭州(宋隸縻蘭州後廢洪武十二年置東蘭州省安習忠文三州入焉)
(臣)等謹按王圻續考元改蘭州為東蘭州明仍之
考元志不載而明志註云以西蘭州省入則是明
以前亦有東蘭州今從明志自洪武始
那地州(元地州隸思州安撫司洪武元年倂那州改置來属)
(臣)等謹按王圻續考元有那地二州至明合為一
州考元志有地州無那州當是元志失載
南寧府(即宋邕州元為南寧路洪武元年改為府)領縣二州七州領一縣
宣化(仍元舊)隆安(嘉靖十二年析宣化地置府元舊有武緣縣改隸思恩)
横州(元直隸廣西兩江道洪武二年以州治寧浦縣省入十年降縣來属十三年復為州)領
縣一永淳(仍元舊)
新寧州(隆慶六年以宣化之定禄洞置)
上思州(元隸思明路弘治十八年來属)
歸德州(元隸田州路弘治十八年來属)
果化州(元隸田州路嘉靖九年來属)
忠州(元隸思明路萬歷三年來属)
下雷州(本下雷峒置洪武初隸鎮安府州嘉靖中來属萬歷十八年升為)
思恩軍民府(元思恩州隸田州路正統中升為府)領縣二州二上林
(元隸田州路嘉靖七年來屬)武緣(元隸南寕路萬歷五年來属)
奉議州(元隸田州路嘉靖六年來属)
(臣)等謹按明志奉議州元直隸廣西兩江道王圻
續考以為隸田州路考田州路所屬尚有果化向
武歸德都康等州皆元志所不載以類相推應從
王圻
上映州
(臣)等謹按土夷考宋皇祐後廢上映州為峒故元
志及王圻續考俱不載然明志稱為元隸鎮安路
萬歷三十二年來屬則元時既已復矣而元志鎮
安路下並無屬州可知為史氏之失也
太平府(元太平路洪武二年改為府)領縣三州十七崇善陀
陵羅陽(皆仍元舊)
左州(仍元舊)
養利州(仍元舊)
永康州(元永康縣萬歷二十八年升為州省思同州入焉)
上石西州(元隸思明路萬歷三十八年來属)
太平州
思城州
安平州
萬承州
全茗州
鎮遠州
茗盈州
龍英州
結安州
結倫州
都結州
上下凍州(以上十二州皆仍元舊)
思明州(元隸思明路萬歷十六年來属)
思明府(元思明路洪武二年改為府)領州三
下石西州(仍元舊)
西平州(仍元舊宋羈縻州宣德元年與安南)
(臣)等謹按西平州本宋邕州羈縻州元志及王圻
續考俱不載今從明志增
禄州(仍元舊宣德元年與安南)
鎮安府(元鎮安路洪武二年改為府)
田州(元田州路洪武二年改為府後以來安府及上司隆恩城二州省入嘉靖七年降為州直隸布政)
(臣)等謹按明志弘治五年廢恩城州而元志祗有
思城無恩城豈後人訛思為恩實一地耶然王圻
續考於元太平來安兩路條下並有思城州明太
平府所屬亦有思城州已見前文則或元實有思
恩二州而明廢恩城存思城亦未可知據此則又
訛恩為思王氏誤也
歸順州(元隸鎮安路洪武初廢為洞弘治九年復置属鎮安府嘉靖初直隸布政司)
(臣)等謹按此注據明志原文而元鎮安路並無屬
州元史之失與前上映州正同
泗城州(元隸田州路洪武九年直隸布政司嘉靖二年以利州省入)
向武州(元隸田州路洪武二十八年廢建文二年復置直隸布政司後以富勞武林二縣省入)
都康州(元隸田州路洪武中為夷獠所據建文元年復置直隸布政司)
龍州(元隸太平路後升為萬戶府以上下凍州為属洪武二年仍為州九年直隸布政司)
江州(元隸思明路洪武二十年直隸布政司)領縣一羅白(仍元舊)
思陵州(元隸思明路洪武二十一年直隸布政司)
憑祥州(洪武十八年本溪洞置鎮永樂二年升為縣成化十八年升州直隸布政司)
安隆長官司(洪武三十五年以泗城州之安隆寨置直隸布政司)
(臣)等謹按王圻續考有上林長官司永樂七年本
泗城州之上林洞置萬歷中廢故明志不載又元
來安路本有上林安隆二長官司而明廢來安入
田州則二司當亦於是時廢為洞寨後雖復而萬
歷中又有偏廢也
又按以上按古荆州南境詳列明代貴州廣東西
三道郡縣凡為府二十二宣慰司一州九屬州五
十九縣六十九衛十二所十三長官司八十
欽定續文獻通考卷二百三十三
