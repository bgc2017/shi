欽定續文獻通考卷一百七十八
經籍考
子(雜家下雜編雜纂)
宋
張鎡仕學規範四十卷
鎡字公甫其先成紀人徙居臨安官奉議郎直秘閣
卧遊錄一卷
舊題吕祖謙撰祖謙見經類
(臣)等謹案是書出陳繼儒普秘笈中凡四十五則
前二十一則全錄劉義慶世說新語次十八則全
錄蘇軾雜著及陶潛集惟後二則不知為誰語其
言參差不倫毫無取義殆明人依託也
高似孫文苑英華鈔四卷
似孫見史類
周守忠養生雜纂二十二卷附月覧二卷
守忠號□庵履貫無考
石屏新語二卷
舊題戴復古撰復古字式之黃巖人
(臣)等謹案是書惟錄張詢古五代新說陳郁蔵一
話腴二種而多所刪節當是後人抄撮成編託為
復古作也
古今藝苑談槩上集六卷下集六卷
舊題俞文豹撰文豹見本類
(臣)等謹案是書多引明代之書盖偽託也
趙善璙自警編九卷
善璙太宗七世孫家于海南端平中嘗知江州
(臣)等謹案是書乃編次宋代名臣大儒嘉言懿行
之可為法則者
應俊琴堂諭俗編二卷
俊官宜豐令里居無攷
(臣)等謹案是編輯鄭玉道諭俗編彭仲剛諭俗續
編二書為一而又為之補論其末擇交遊一篇又
元人左祥所增入以補原書之遺者也
周密澄懷錄二卷
密見史類
(臣)等謹案是書採唐宋諸人所紀登涉之勝與曠
逹之語彙為一編皆節載原文而注書名其下
元
張光祖言行龜鑑八卷
光祖字紹先大德時為泉州推官
許熙載女教書四卷
熙載字獻臣彰德相州人參知政事有壬之父
(臣)等謹案是書編集經書及先儒之言凡有關于
女教者分為六篇曰内訓曰昏禮曰婦道曰母儀
曰孝行曰貞節
景行錄一卷
舊題史弼編弼字君佐自號紫微老人博野人官至
福建行省平章政事封鄂國公
(臣)等謹案是編成於世祖至元丁亥多剽竊省心
錄之語似出妄人所依託前有明瞿佑序亦偽作
也
蘇霖有官龜鑑十九卷
霖見經類
吳亮忍經一卷
亮字明節錢塘人
林坤誠齋雜記二卷
坤字載卿號誠齋嘗官翰林
嫏嬛記三卷
舊題伊世珍撰
(臣)等謹案錢希言戲瑕謂是書為明桑懌所偽託
當必有據也
女紅餘志二卷
舊題龍輔撰
(臣)等謹案是書原序稱輔為武康常陽之妻上卷
皆採掇新豔字句下卷皆輔所作小詩錢希言戲
瑕謂是好事者所依託也
閒博錄一卷
不著撰人名氏
(臣)等謹案是書大都述先正格言及逹觀保生之
事
明
明太祖資世通訓一卷
(臣)等謹案是書分十四篇作于洪武八年前有明
祖自製序後有編修趙壎序
明仁孝后勸善書二十卷
(臣)等謹案是書成于成祖永樂三年其所採輯兼
及三教盖意主勸戒下愚不及所作内訓之純粹
也
明宣宗臣鍳三十七卷
(臣)等謹案是書取春秋迄金元人臣事蹟分善可
為法惡可為戒二類有宣宗自製序
外戚事鑒二卷
不著撰人名氏
(臣)等謹案黃虞稷千頃堂書目有明宣宗外戚事
鑒五卷類列漢以下歴代戚里之臣凡七十九人
此本所載大略相符然止五十六人而書亦祗二
卷殆後人有所竄改合并非原書也
明景帝居鑒五十卷
(臣)等謹案是書成于景泰四年有景帝自製序亦
分善可為法惡可為戒二類與宣宗臣鑒相同而
自二十九卷至三十五卷皆紀明祖宗之事則用
范祖禹帝學例也
昭鑒錄十一卷
洪武初諸臣奉勑撰六年書成太子贊善宋濓為序
(臣)等謹案是編采錄漢唐以下藩王善惡以為鑒
戒
永鑒錄二卷
洪武初諸臣奉勑撰
(臣)等謹案是書凡分六目一曰篤親親之義一曰
失親親之義訓朝廷也一曰善可為法一曰惡可
為戒一曰立功國家一曰被姦陷害訓諸王也每
條各舉古事而演以俗語取其易曉
歴代駙馬錄二卷
洪武中諸臣奉勅撰
公子書三卷
洪武中熊鼎等奉勅撰
(臣)等謹案是書較永鑒錄尤俚淺盖以訓開國武
臣之子弟者
陶宗儀說郛一百二十卷
宗儀見經類
(臣)等謹案是書所錄凡一千二百九十二種自三
十二卷劉餗傳載以下有錄無書者七十六種今
仍其舊
馬順孫帝王寳範三卷
順孫江南人洪武中布衣
張洪使規一卷
洪見史類
王逹景仰撮書一卷
逹見本類
趙撝謙學笵二卷
撝謙見經類
周是修綱常懿範十卷
是修初名德以字行泰和人洪武中舉明經由霍邱
訓導改衡府紀善燕王兵入死之
(臣)等謹案是修於乾隆四十一年
賜諡節愍是編採輯前言往行凡十六門然所述率荒
陋弇鄙類村塾野老稍知字義者所為殊不似是修
之筆殆原書久佚而後人贋補之如張九齡千秋
金鑑類也
為善隂隲十卷
永樂十三年官撰頒行前有成祖自製序
彭韶政訓二卷
韶字鳳儀莆田人天順進士官至刑部尚書諡惠安
(臣)等謹案是編文公政訓一卷皆採掇朱子語類
中論政之語西山政訓一卷則真德秀西山集中
所載帥長沙及知泉州日告諭官僚之文也
魏偁聞見類纂小史十四卷
偁字逹卿勤縣人官石城訓導
食色紳言二卷
舊題皆春居士撰不著名氏
(臣)等謹案明本瀛奎律髓有成化丁亥新安守龍
遵序自稱皆春居士此書疑即遵作也
楊循吉奚囊手鏡一卷
循吉見史類
(臣)等謹案是編薈稡諸類書頗稱博贍而門目未
分茫無體例劉鳳王世貞嘗分得其稿後遂散佚
明史藝文志作二十卷此止十三卷不知為鳳家
之半部抑世貞家之半部也
黎堯卿諸子纂要八卷
堯卿忠州人弘治進士
方鵬續觀感錄六卷
鵬見史類
(臣)等謹案鵬自序謂周是修嘗作觀感錄紀古今
孝義之事其書不𫝊因復為此以續之
方鳳物異考一卷
鳳見史類
錢琦禱雨錄一卷
琦見本類
沈津欣賞編(無卷數)
津見史類
陳深諸子品節五十卷
深見經類
朱應奎翼學編十三卷
應奎字麗明廣漢人
(臣)等謹案太學進士題名碑嘉靖辛丑科有朱應
奎錦衣衛籍疑即其人
秦鳴雷談資三卷
鳴雷字子豫臨海人嘉靖甲辰進士第一官至南京
吏部尚書
王時槐廣仁類編四卷
時槐字子植號南塘安福人嘉靖進士官至太僕寺
少卿出為陜西布政司參政中察典罷歸後起為太
常寺卿不赴卒于家事蹟具明史儒林傳
陳耀文學圃藼蘇六卷
耀文見經類
李䞇初潭集十二卷讀升庵二十卷
䞇見經類
黃希憲續自警編八卷
希憲字毅所金谿人嘉靖進士官至應天巡撫
楊昱牧鑑十卷
昱字子晦號東谿汀州人
(臣)等謹案是書以經史百家之言有關政治者裒
輯成帙凡四類曰治本治體應事接人
陳其力芸心識餘七卷續一卷
其力字克相號芸心子通海人官南京戶部司務
陸貽孫烟霞小說二十二卷
貽孫蘇州人
穆文熙閱古隨筆續二卷
文熙見史類
(臣)等謹案是編尚有正集今未之見
諸子彙函二十六卷
舊題歸有光編有光見經類
(臣)等謹案是書採錄自周至明子書每種數條多
有本非子書而摘取他書數語稱以子書者且改
易名目詭怪不經當是偽託之作
李栻困學纂言六卷
栻字孟敬豐城人嘉靖進士官至浙江按察司副使
萬表灼艾集六卷
表字民望鄞縣人正德武進士累官都督同知
(臣)等謹案是編採輯唐宋以來說部每書祇載一
二條或四五條似曾慥類說
沈津百家類纂四十卷
津慈谿人嘉靖中官含山教諭
(臣)等謹案此與作鄧尉山志及欣賞編之沈津姓
名偶同實兩人也
張位警心類編四卷
位見經類
天池秘集十二卷
舊本題徐渭編武林孫一觀校渭見本類一觀無考
(臣)等謹案渭係嘉靖中人是編所載如葉向高陳
繼儒之類皆在其後渭安得見其詩文盖即一觀
所輯偽託于渭也
劉元卿六鑑舉要六卷
元卿見經類
(臣)等謹案是編取帝鑑相鑑言鑑牧鑑璫鑑閨鑑
六書各撮取其文合為一帙
王國賓羣書摘草五卷
國賓號養默武進人萬歴進士其作此書時方監𣙜
杭州北新關未詳其終于何官
吕坤閨範四卷
坤見經類
胡效臣百子咀華十四卷
效臣字鍾衡黃州人萬歴舉人官旌德知縣
張鼎思瑯琊代醉編四十卷
鼎思見本類
(臣)等謹案是編雜抄諸史百家之言臚次成書
徐三重蘭芳錄二卷
三重見史類
(臣)等謹案是編皆錄古人輕世遺榮之事
程逹警語類抄八卷
逹字順南清江人萬歴進士官至漳泉兵備道
楊起元諸經品節二十卷
起元見本類
(臣)等謹案起元傳良知之學遂浸淫入於二氏是
編蓋刪纂釋道二家之書
周應治霞外麈談十卷
應治字君衡鄞縣人萬歴進士
(臣)等謹案楊德周序稱應治為觀察當是曾任監
司而是書即其時所作也
李廷機宋賢事彙二卷
廷機見史類
葉向高說類六十二卷
向高字進卿號臺山福清人萬歴進士官至東閣大
學士諡文忠
(臣)等謹案是書為向高所編而林茂槐增刪之者
茂槐見經類
錢一本遯世編十四卷
一本見經類
傅履禮高為表同撰廉平錄五卷
履禮官長蘆鹽運司知事為表官滄州學正里貫俱
無攷
焦竑焦氏類林八卷
竑見經類
二十九子品類釋評二十卷
題翰林三狀元會選前列焦竑翁正春朱之蕃三人
名
(臣)等謹案是書雜錄諸子毫無倫次盖坊賈偽託
之本
方大鎮田居乙記四卷
大鎮見儒家類
姚文蔚省括編二十三卷
文蔚見經類
(臣)等謹案是編采史傳中先機應變之跡自春秋
訖于元季分言事兵為三類
徐玉衡智品十三卷
玉衡字元之黃岡人萬歴進士官崑山令
(臣)等謹案是編為於倫所補葺倫字惇之亦黃岡
人萬歴進士官至右通政其書蒐輯古初至明代
用智之事故名智品
再廣歴子品粹十二卷
舊題湯賓尹撰賓尹字嘉賓宣城人萬歴進士官南
京國子監祭酒
(臣)等謹按是編所列二十四家子書多杜撰名目
疑為偽託之作
陶珽續說郛四十六卷
珽姚安人萬歷進士
馮夢龍智囊二十八卷智囊補二十八卷
夢龍見經類
黃時燿知非錄二卷
時燿字德韜號我素新都人
吕純如學古適用編九十一卷
純如字孟諧一字益軒吳江人萬歷進士官至兵部
侍郎
邢承㸁牧津四十四卷
承㸁字爾光山隂人萬歷進士官至江西布政司參
政
(臣)等謹按是書采輯歷代循吏事實分類編次盖
牧民之津梁也
來斯行經史典奥六十七卷
斯行蕭山人萬歴進士官至福建右布政使
馮柯宗藩訓典十二卷
柯字貞白慈谿人以薦舉侍襄王書堂
王象晉清寤齋欣賞編一卷
象晉字藎臣山東新城人萬歴進士官至浙江右布
政使
王圻禆史彙編一百七十五卷
圻見史類
閔元衢增定玉壺冰二卷
元衢見史類
(臣)等謹案都穆採古來高逸之事題曰玉壺冰寧
波張孺愿稍刪補之題曰廣玉壺冰元衢以為未
盡復增定此編
黃文炤古今長者錄八卷
文炤字季&KR0802;晉江人萬歴中諸生
李鶚翀洹詞記事抄一卷附明良記四卷
鶚翀字如一江隂人
(臣)等謹案洹詞本崔銑所著文集鶚翀摘其論宋
事及明初事蹟者六十一則續抄三十六則後附
楊儀明良記據鶚翀自題云同楊憲副二記為一
帙又有明良記小引稱與保孤記皆係秘本則已
佚其一種也
張翼包衡同撰清賞錄十二卷
翼字二星餘杭人衡字彦平秀水人二人皆久困場
屋棄去制義因共購閱古書采摭雋語僻事積而成
帙
馬嘉松十可篇十卷
嘉松字㬅生平湖人萬歴末諸生
(臣)等謹案是書摘錄子史及諸家小說分為十篇
曰可景可味可快可鄙可冺可坦可遠可諧可嘉
可刪
曹臣舌華錄九卷
臣字藎之歙縣人
趙爾昌元壺雜俎八卷
爾昌字慶叔錢塘人官宣城知縣
薛夢李教家類纂八卷
夢李字近泉嘉興人
孫能傳益智編四十一卷
能傳見史類
林有麟法教佩珠二卷
有麟見經類
徐應秋玉芝堂談薈三十六卷
應秋字居義浙江西安人萬歴進士官至福建左布
政使
(臣)等謹案是書盖考證之學每條立一標題為綱
而備引諸書以證之大抵採自小說雜記者為多
軼事舊聞往往而在取材博瞻足資採擇云
錢繼登經世環應編八卷
繼登字爾先又字龍門嘉善人萬歴進士官至僉都
御史
瞿式耜愧林澷錄十卷
式耜字起田常熟人萬歴進士累遷右僉都御史巡
撫廣西進文淵閣大學士兼兵部尚書
大兵下廣西抗節死
(臣)等謹案式耜于乾隆四十一年
賜諡忠節是編雜錄諸儒之言盖式耜林居時錄以自
警大指歸于為善而已
李輅掌錄(無卷數)
輅自號繡雲居士履貫無攷
楊宗吾檢蠧隨筆三十卷
宗吾字伯相成都人官錦衣衛指揮大學士廷和之
曾孫修撰慎之孫也
錢蓘厚語四卷
蓘字懋登海鹽人萬歴中由貢生官於潛訓導
黃秉石偶得紺珠一卷
秉石字復子江寧人萬歴中以薦為推官官至嚴州
府同知
鄭端允培壘居雜錄四卷
端允字思孟海鹽人
廣百川學海(無卷數)
舊題馮可賓編可賓益都人天啟進士
(臣)等謹案是編乃書賈于說郛印板中抽取此百
三十種别刊序目標立此名託言出于可賓者也
閔元京凌義渠同編湘煙錄十六卷
元京字子京烏程人義渠之舅也未詳其所終義渠
字駿甫此書亦題為烏程人而太學題名碑作歸安
人天啟進士仕至大理寺卿
(臣)等謹案義渠于崇禎甲申殉節
世祖章皇帝賜諡忠介
木增雲薖淡墨六卷
增字生白雲南麗江土司世襲土知府以助餉征蠻
功晉秩左布政使年甫三十即謝職天啟初特給誥
命以旌其忠
(臣)等謹案增好讀書多與文士往還是書盖其隨
筆摘抄之本
胡尚洪子史碎語二十四卷
尚洪字叔開宣人
李雲翔諸子拔萃八卷
雲翔字為霖江都人
來集之倘湖樵書十二卷博學彙書十二卷
集之見經類
蔣一葵堯山堂外紀一百卷
一葵字仲舒常州人取紀傳所載軼聞𤨏事擇其稍
僻者輯為是編
胡爌家規輯要(無卷數)
爌見本類
陳繼儒筆記二卷讀書十六觀一卷羣碎錄一卷
珍珠船四卷銷夏四卷辟寒四卷古今韻史
十二卷福夀全書(無卷數)
繼儒見史類
周詩雅廣銷夏一卷廣碎寒一卷銷夏補一卷
辟寒補一卷銷夏再一卷辟寒再一卷寒夏合
再一卷
詩雅見史類
董德鏞可如六卷
德鏞字孔昭鄞縣人
(臣)等謹案是書取鳥獸蟲魚之事合于忠孝節義
者分類摘錄共六十三門
馮夢龍談槩三十六卷
夢龍見經類
閔于忱枕函小史(無卷數)
于忱履貫無攷
朱廷旦擣堅錄二十四卷
廷旦字爾兼嘉善人天啟中貢生
(臣)等謹案是書分一百類每類各為小序陳勸戒
之旨而徵引故實列于後名擣堅者謂如病之刺
其堅也
趙民獻萃古名言四卷
民獻雲南人
鄭瑄昨非齋日纂二十卷
瑄字漢奉閩縣人崇禎進士官至應天巡撫
顔茂猷迪吉錄九卷
茂猷字狀其又字仰子平和人崇禎甲戌特賜進士
吳應箕讀書止觀錄五卷
應箕字次尾貴池人崇禎間副榜貢生後殉節死
朱輔韋弦自佩錄十二卷
輔號杲庵建德人官至簡州知州
李長科廣仁品二集(無卷數)
長科字小有揚州興化人
(臣)等謹案是書闡明戒殺之說雜舉故實以證因
果題曰二集當尚有初集今未之見
諸茂卿今古鈎元四十卷
茂卿字子茂諸城人
俞弁山樵暇語一卷
弁履貫無攷
(臣)等謹案是書雜錄古今𤨏事及詞章典故間加
考據亦有全錄舊文者
楊兆坊楊氏塾訓六卷
兆坊字思說杭州人
戴有孚著疑錄九卷
有孚字聖山永新人
衛泳枕中祕(無卷數)
泳字永叔蘇州人
郭偉百子金丹十卷
偉字士俊泉州人
蘉古介書(無卷數)
舊題東海黃禺金定邵闇生編
(臣)等謹案是書盖書肆粗識字義之人刊以射利
者也
觀生手鏡一卷
題薠川布衣編不著名氏
古今名賢說海二十二卷
不著編輯者名氏前有隆慶辛未自序題曰飛來山人
(臣)等謹案明陸楫有古今說海一百四十二卷此
似得其殘缺之本偽刻序目以售欺者也
名賢彙語二十卷
不著編輯者名氏前亦有隆慶辛未自序亦稱飛來山
人
布粟集八卷
不著撰人名氏自題曰布粟子又自題其號曰鳳臺
九朝談纂(無卷數)
不著撰人名氏
(臣)等謹案是書所輯自明太祖至武宗九朝說部
雜事
以上雜纂
宋
龔士禼五子纂圖互註四十二卷
士禼字子質號石廬子理宗時人爵里無攷
(臣)等謹案是書所輯五子老莊荀楊及文中子中
說也
明
藝圃蒐竒十八卷補缺二卷
舊題徐一䕫編一䕫見史類
(臣)等謹案是書所輯大抵改易書名人名以售其
欺盖後人所贋託也
何瑭栢齋三書三卷
瑭字粹夫懷慶衛人弘治進士官左都御史
(臣)等謹案瑭是書持論詭異於宋之周張邵朱及
蔡元定真德秀諸儒俱有貶詞并譏禮經之樂記
為過當而失實末有崔銑跋乃極稱所論之超卓
銑學頗醇正不應至此疑或假託以為重也
陸深儼山外集三十四卷
深見史類
(臣)等謹案是編乃其劄記之文其子楫彙為一集
凡傳疑錄二卷河汾燕閒錄二卷春風堂隨筆一
卷知命錄一卷金臺紀聞二卷願豐堂漫書一卷
谿山餘話一卷玉堂漫筆三卷停驂錄一卷續停
驂錄三卷豫章漫抄四卷中和堂隨筆二卷史通
會要三卷春雨堂雜抄一卷同異錄二卷蜀都雜
抄一卷古竒器錄一卷書輯三卷核其大致足資
考證者多在明人說部之中猶為佳本
陸楫古今說海一百四十二卷
楫字思豫上海人
(臣)等謹案是編分四部七家所採凡一百三十五
種略有刪節尚存始末較他書所編特為詳贍云
彭汝嘉六詔紀聞二卷
汝嘉定州人正德進士官南京吏科給事中
(臣)等謹案是編上卷曰會勘夷情錄乃嘉靖中建
昌道兵備副使俞䕫處置四川鹽井衛土千戸與
雲南麗永二府土舍爭界事公務案牘下卷曰南
荒振玉乃乩仙方海何真人與䕫等唱和之詩汝
嘉合刻傳之䕫建德人正德進士
唐樞木鐘臺集(無卷數)
樞見經類
王文禄邱陵學山(無卷數)
文禄見儒家類
陸樹聲陸學士雜著十一卷陸文定公書(無卷數)
樹聲見史類
胡維新兩京遺編五十七卷
維新餘姚人嘉靖進士官監察御史
沈節甫紀錄彙編二百十六卷
節甫烏程人嘉靖進士官至工部左侍郎諡端靖
穆文熙左傳國語國策評苑六十一卷
文熙見史類
朱東光中都四子集六十二卷
東光字元曦浦城人隆慶進士官分巡淮徐道
(臣)等謹案是書所編老子莊子管子淮南子四種
以亳與濠梁潁上夀春皆中都所轄地故以名書
程榮山居清賞二十八卷
榮字伯仁歙縣人
(臣)等謹案是編列南方草木狀至禽蟲述凡十五
種中惟茶譜一種為榮所自著
高鳴鳳今獻彙言八卷
鳴鳳履貫無攷
(臣)等謹案明史藝文志高鳴鳳今獻彙言二十八
卷今本祇有八卷盖非完本也
吕坤吕公實政錄七卷
坤見經類
(臣)等謹案是書皆其歴官條約之類其門下士趙
文炳巡按湖廣時校刊之
鍾惺合刻五家言(無卷數)
惺見經類
(臣)等謹案是書所謂五家者文子及劉畫新論鬼
谷子公孫龍子劉勰文心雕龍也
周履靖夷門廣牘一百二十六卷
履靖字逸之嘉興人
樊維城鹽邑志林六十二卷
維城黃岡人萬歴進士崇禎中以福建按察司副使
家居張獻忠陷黃州抗節死
(臣)等謹案是編乃維城宰海鹽時輯三國以來海
鹽縣人著作共為一集
胡應麟少室山房筆叢正集三十二卷續集十六卷
應麟字元瑞蘭溪人萬歴舉人
胡文煥格致叢書(無卷數)
文煥字德甫號全庵錢塘人
項臯謨學易堂筆記一卷二筆一卷三筆一卷四筆一
卷五筆一卷
臯謨字懋功自稱酉山居士嘉興人
程允兆天都閣藏書二十五卷
允兆字天民歙縣人
陳繼儒眉公十集四卷
繼儒見史類
毛晉津逮秘書(無卷數)
晉見經類
黃澍葉紹泰同編漢魏别解十六卷
澍字仲霖錢塘人崇禎進士紹泰字來甫嘉興人崇
禎時諸生
(臣)等謹案是編所輯自吳越春秋訖于薛收元經
傳凡四十六種大抵從原書中節錄者
閔景賢何偉然同編快書五十卷
景賢字士行烏程人偉然字仙臞仁和人
何偉然廣快書五十卷
(臣)等謹案偉然既與閔景賢同訂快書又以五十
種廣之同訂者吳從先也
汪定國諸子褒異十六卷
定國字蒼舒海寧人
蔣軼凡編皇書帝佚(無卷數)
軼凡字季超諸暨人
(臣)等謹案是編首載偽三墳及乾坤鑿度謂之皇
書次載中天佚典託名五帝之言謂之帝佚首有
自序語極荒誕不經
沈廷松編明百家小說一百九卷
廷松號石閭履貫無攷
歴代小史一百五卷
不著編輯者名氏
明小史八十九卷
不著編輯者名氏
溪堂麗宿集(無卷數)
不著撰人名氏
翰苑叢抄十四卷
不著撰人名氏
以上雜編
欽定續文獻通考卷一百七十八
