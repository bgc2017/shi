欽定續文獻通考卷一百六十八
經籍考
史(故事)
(臣)等謹案故事之屬有通制有典禮有邦計有軍
政有法令有營建凡以國政朝章六官所職者並
入斯類今續通考故事一門條目雖多部卷甚少
是以不復分列至職官刑法舊本别出仍從其例
焉
宋史藝文志故事類一百九十八部二千九十四卷
遼金元三史不立藝文志散見各紀傳中
明史藝文志故事類一百六部二千一百二十一卷
宋
李維邦計彙編一卷
維字仲方肥鄉人雍熙進士歷官翰林學士工部尚
書柳州觀察使
(臣)等謹案是書即冊府元龜邦計一門之總序當
時預修者十五人維居其列後人剽剟此序詭題
書名而以為維之所撰未可信也
陳彭年貢舉叙略一卷
彭年字永年南城人雍熙進士官至兵部侍郎贈右
僕射諡文僖
(臣)等謹案是書即冊府元龜貢舉一門之總序後
人以彭年為作序十五人之一遂題彭年之名耳
陳傅良歷代兵制八卷
傅良字君舉瑞安人紹興進士官至寳謨閣待制諡
文節事蹟具宋史儒林傳
紹興十八年同年小錄一卷
王佐榜進士題名
(臣)等謹按是科為紹興戊辰南渡後第七科也以
朱子名在五甲第九十故是科同年小錄特傳
寳祐四年登科錄一卷
文天祥榜進士題名
(臣)等謹案是科天祥本列第五理宗親擢第一其
二甲第一名為謝枋得第二十七名為陸秀夫三
人皆以忠節為世所重故是科小錄與紹興十八
年題名並傳
(臣)等又案馬考以中興登科小錄載入傳記類考
進士題名乃典禮之屬存諸故事門於義始允故
紹興寳祐兩錄登此
趙昇朝野類要五卷
昇字文昌里貫無考
王應麟漢制考四卷
應麟見經類
金
大金集禮四十卷
不著撰人名氏
黃虞稷千頃堂書目曰明昌六年禮部尚書張暐
等所進
大金德運圖說一卷
不著撰人名氏
(臣)等謹案是編為金尚書省會官集議之文
元
馬端臨文獻通考三百四十八卷
端臨字貴與樂平人宋丞相廷鸞之子咸淳中漕試
第一元初起為柯山書院山長終于台州儒學教授
朱彛尊曰宋崇文總目當時撰定諸儒皆有論說
凡一書大義必舉其綱法至善也其後若羣齋讀
書志書錄解題等編或取法於此故雖書有亡失
而後之學者覽其目錄猶可想見全書之本末焉
乃夾漈鄭氏謂每書據標目自見何用更為之說
又何用一一強為之說於是紹興中改定此書僅
存其目悉去論說書之散佚者學者遂無由知撰
述之本旨矣幸而尚存其概則鄱陽馬氏之功也
元典章前集六十卷(附)新集(無卷數)
英宗時官撰
廟學典禮六卷
不著撰人名氏
(臣)等謹案是書所載始于元太宗九年丁酉終于
成宗大德間蓋元人所錄也
歐陽元拯荒事略一卷
元字原功瀏陽人延祐進士官至翰林學士承旨諡
曰文
武祺寳鈔通考八卷
祺里貫無考至正十三年為戶部尚書
通祀輯略三卷
不著撰人名氏
元内府宫殿制作一卷
不著撰人名氏
明
明祖訓一卷
洪武二年命中書編次六年書成太祖自為序
(臣)等謹案明太祖序稱開導後人立為家法大書
揭于西廡朝夕親覽以求至當首尾六年凡七謄
錄稿至今方定云云然則諸侍臣僅繕錄排纂而
已其文悉太祖御撰也
明堂或問一卷正孔子祀典說一卷
世宗肅皇帝御撰
存心錄十卷
不著撰人名氏
(臣)等謹案明史藝文志載吳沈等編集存心錄十
八卷沈蘭谿人元國子博士師道之子洪武時官
大學士此書所載禮節皆洪武三年以前之事則
藝文志所謂存心錄者即此書惟卷數不符或係
史志之誤也
張廸日本東夷朝貢考一卷
廸字文海華亭人
危素元海運志一卷
素見傳記類
費誾臨雍錄一卷
誾字廷言丹徒人成化進士官至禮部侍郎
明會典一百二十八卷
弘治十年奉勅撰十五年書成正德四年重校刊行
席書大禮集議五卷
書字文同遂寧人弘治進士官至大學士諡文襄
陸深科場條貫一卷
深見雜史類
邵寳漕政舉要錄十八卷
寳見經類
邱濬鹽法考略一卷錢法纂要一卷
濬見編年類
傅浚鐡冶志二卷
浚字汝源南安人弘治進士官至工部郎中
王守仁陽明鄉約法一卷陽明保甲法一卷
守仁字伯安號陽明餘姚人弘治進士官至兵部尚
書封新建伯
陳講馬政志四卷
講字子學遂寧人正德進士官至山西提學副使
朱熊救荒活民補遺書三卷
熊字維吉江陰人
張璁保和冠服圖一卷
璁見詔令類
太廟勅議一卷
嘉靖中禮部頒行
朱當㴐改元考一卷
當㴐明宗室魯王禮之元孫
朱自新重緝祖陵紀略二卷
自新明宗室邦翰之孫
張問之造甎圖說一冊
問之慶雲人嘉靖進士官至工部郎中
朱廷立鹽政志十卷
廷立通山人嘉靖進士官至禮部右侍郎
劉璽嘉靖清源關志四卷
璽字雙泉唐縣人嘉靖進士官至右副都御史巡撫
宣府
馬麟淮關志八卷
麟巴縣人嘉靖進士官至南京戶部員外郎
胡彦茶馬類考六卷
彦沔陽人嘉靖進士官巡察茶馬御史
王宗沭海運詳考一卷海運志二卷
宗沭字新甫臨海人嘉靖進士官至刑部左侍郎
王侹洲課條例一卷
侹里貫未詳
史起蟄張矩兩淮鹽法志十二卷
起蟄江都人矩儀徵人
張鳴鳳漕書一卷
鳴鳳見傳記類
羅汝芳明通寳義一卷廣通寳義一卷
汝芳見經類
梁夢龍海運新考三卷
夢龍見雜史類
崔旦海運編二卷
旦字伯東平度人
查志隆山東鹽法志四卷
志隆字鳴治海寧人嘉靖進士官至山東布政司左
參政
八閩政議三卷
不著撰人名氏
鄭若曾海運圖說一卷蘇松浮賦議一卷
若曾字伯魯號開陽崑山人嘉靖初貢生
王圻續文獻通考二百五十四卷諡法通考十八卷
重修兩浙鹺志二十四卷
圻字元翰上海人嘉靖進士官至陜西布政司參議
明史文苑傳附見陸深傳中
黃虞稷曰王圻續文獻通考始宋嘉定後暨遼金
元迄明萬歷凡二十四門悉依馬氏前考又益以
節義書院氏族六書道統方外等門
(臣)等謹案朱彛尊謂王圻續通考本以續鄱陽馬
氏之書乃中間有卷帙者僅十之一二而已兼之
世次之後先紊亂名字之稱謂錯雜典籍之篇目
重複其牽率為已甚矣王圻此書誠有如彛尊所
譏然著述之難馬端臨自序早詳言之王氏雖疎
而其中可據以拾遺者亦復不少分别觀之可也
沈[啟-口+山]南船記四卷
[啟-口+山]字子由長洲人嘉靖進士官湖廣副使
楊宏漕運通志十卷
宏字希仁海州大河衛人嘉靖中以指揮使授都督
同知總運江北
明集禮五十三卷
徐一䕫等奉勅撰一䕫字大章天台人署杭州教授
事蹟具明史文苑傳
金贇仁太常總覽(無卷數)
贇仁嘉靖間道士以齋醮有寵官至太常寺少卿
周孔教救荒事宜一卷
孔教見奏議類
念初堂集十二卷
不著撰人名氏
(臣)等謹案是書舊題念初堂集實即太學志略也
朱睦㮮諡苑二卷
睦㮮見經類
朱勤菐王國典禮八卷
勤菐字伯榮開封人睦㮮子為周藩宗正
鄧汝璧明臣諡類抄一卷
汝璧見雜史類
張朝瑞明貢舉考九卷
朝瑞見傳記類
龔輝西槎彙草一卷
輝餘姚人嘉靖進士官至工部左侍郎
周夢暘水部備考十卷
夢暘字啟明南漳人萬歷進士官至工部都水司郎
中
馮夢禎歷代貢舉志一卷
夢禎字開之秀水人萬歷進士官至國子監祭酒
郭正域明典禮志二十卷
正域見經類
何繼高馮學易閔遠慶長蘆鹽法志十三卷
繼高字汝登山陰人萬歷進士官至江西布政司參
政學易字韋卿臨海人隆慶時舉人官至長蘆鹽運
司運同遠慶字基厚萬歷進士官至四川按察司僉
事
徐學聚明朝典彙二百卷
學聚見傳記類
馮應京經世實用編二十八卷
應京見經類
明典章(無卷數)
不著撰人名氏
會典抄略(無卷數)
不著撰人名氏
王在晉通漕類編九卷
在晉字明初太倉人萬歷進士官至兵部尚書
董其昌學科考略一卷
其昌字思白華亭人萬歷進士官至禮部尚書諡文
敏
張鼐饁堂考故一卷
鼐見雜史類
鮑應鼇明臣諡彙考二卷
應鼇字山父歙縣人萬歷進士官至禮部祠祭司郎
中
李之藻類宫禮樂疏十卷
之藻字振之仁和人萬歷進士官至工部都水司郎
中
李橒粤東鹺政考二卷
橒字長孺鄞縣人萬歷進士官至兵部侍郎
荆之琦北新鈔關志十六卷
之琦丹陽人萬歷進士
孫能傳諡法纂十卷
能傳字一之寧波人萬歷進士官至工部員外郎
沈德符秦璽始末一卷
德符字景倩秀水人萬歷間舉人
瞿九思孔廟禮樂考六卷
九思見經類
徐伯徵留都武學志五卷
伯徵字儒臺海寧人萬歷進士官至揚州府知府
葉秉敬明諡考三十八卷
秉敬見經類
郭良翰彙編二十四卷
良翰見經類
魏純粹開荒十二政一卷
純粹柏鄉人萬歷間官永城縣知縣
禮部志稿一百卷
泰昌元年官撰
太常續考八卷
不著撰人名氏
胡我琨錢通三十二卷
我琨字自玉里貫未詳
楊時喬馬政紀十二卷
時喬見經類
倪元璐國賦紀略一卷
元璐見經類
陳龍正救荒策會七卷
龍正字惕龍嘉善人崇禎進士官南京國子監丞福
王召為禮部祠祭司員外郎
盧上銘辟雍紀事(無卷數)
上銘字爾新東莞人崇禎中官南京國子監典簿
陳懋仁年號韻編一卷
懋仁字無功嘉興人官泉州府經歷
張宏道張凝道三元考十四卷
宏道字成孺凝道字明孺皆武進人
袁應兆萬古法程一卷
應兆見經類
董說七國考十四卷
說見經類
汪珂玉古今鹺略九卷鹺略補九卷
珂玉字玉水徽州人寄籍嘉興
張陛救荒事宜一卷
陛字登子山陰人
鹽法考十卷
不著撰人名氏
欽定續文獻通考卷一百六十八
