欽定續文獻通考卷二百三十六
輿地考
古雍州
雍州西據黑水東距西河其在天文東井輿鬼為
秦之分野兼得魏趙之交宋為陜西路及河東路
慶歷初分陜西緣邊為秦鳳涇原環慶鄜延四路
熙寧間又以熙河洮岷州通遠軍為一路後又省
五路為永興軍秦鳳兩路南渡後惟存岷州一州
改名西和屬利州路餘俱入於金分為京兆鳳翔
鄜延慶原臨洮五路而廓鄯湟麟府西安六州定
邊懷德震武三軍割與西夏元平金滅夏盡得其
地分立陜西甘肅二省内麟府二州併入葭州應
歸冀州部内若嶺北一路雖非禹跡所及然以境
相鄰接故亦附入本州至明和寧及亦集乃兀刺
海三路並屬邊外餘隸陜西布政使司及行都指
揮使司其地西接羌戎素尚武勇控馭之方盖自
古重之矣
宋
陜西永興軍路陜西秦鳳路河東路
陜西永興軍路府一州十三軍三縣七十二
京兆府(即雍州唐京兆府京兆郡宋改永興軍宣和二年復唐舊仍號永興軍路)領縣十
一軍一軍領一縣萬年(後周縣隋改大興唐復舊名宣和七年更名樊)
(川)長安(漢縣五代梁改大安唐復舊名)藍田(秦縣)鄠(漢縣)咸陽(唐縣)涇陽
(苻秦縣)櫟陽(秦縣後改萬年唐復舊名)高陵(漢縣魏改高陸隋復舊名)興平(唐縣)
臨潼(唐昭應縣大中祥苻八年改)乾祐(五代漢縣)
(臣)等謹按馬考有醴泉武功二縣查二縣已改隸
醴州既載於彼此處從刪
清平軍(大觀三年建)領縣一終南(與軍同時置)
(臣)等謹按宋志永興軍路有清平軍大觀三年以
鳳翔府盩厔縣之清平鎮升建隸京兆亦見前考
鳳翔府總序此軍既有領縣未便祇從附錄宋志
與京兆平列亦非今依属州之例增載
耀州(仍唐舊又為華原郡)領縣六華原(隋縣)富平(魏縣)三原(後魏縣)
雲陽(漢縣以上三縣五代唐自京兆來属)同官(隋縣)美原(唐縣以上二縣五代唐自)
(同州來属)
(臣)等謹按馬考有淳化縣查淳化已改隸邠州既
載於彼此處從刪
醴州(唐乾州政和八年更名)領縣五奉天(唐縣)好畤(漢縣政和八年自鳳)
(翔來属)武功(漢縣政和八年自京兆來属)醴泉(漢谷口縣隋改政和八年自京兆來)
(属)永壽(唐縣乾德二年自邠州來属)
華州(仍唐舊又為華隂郡)領縣五鄭(秦縣)下邽(漢縣)華隂(漢縣)渭南
(苻秦縣五代周自京兆來属)蒲城(唐奉先縣開寳四年改天禧四年自同州來属)
同州(即漢左馮翊唐為同州馮翊郡宋因之)領縣七馮翊(隋縣)郃陽(漢縣)
澄城(後魏縣)白水(後魏縣)夏陽(漢縣熙寧四年省為鎮入郃陽)韓城(隋縣)
朝邑(西魏縣)
邠州(仍唐舊又為新平郡)領縣五新平(隋縣)三水(漢縣)宜禄(唐縣)定
平(唐縣政和七年自寧州來属)淳化(淳化四年置宣和初自耀州來属)
寧州(仍唐舊又為彭原郡)領縣四定安(後魏縣)彭原(隋縣熙寧二年改隸)
(慶州)真寧(唐縣)襄樂(後魏縣)
慶陽府(唐慶州安化郡政和七年改升為府郡仍舊)領縣二安化(唐順化縣)
(乾德二年改)合水(熙寧四年置)
(臣)等謹按宋志有合水縣熙寧四年置以華池樂
蟠二縣省入馬氏載華池樂蟠而不載合水今據
志增又有彭原縣見前考寧州彭原縣註内姑仍
原文
定邊軍(元符二年築環慶路定邊城尋改為軍)領縣一定邊(政和年置)
鄜州(仍唐舊又為樂交郡)領縣五洛交(隋縣)洛川(後秦縣)三川(西魏)
(縣熙寧七年廢)直羅(唐縣)鄜川(隋縣)
(臣)等謹按五縣今志失載又失載丹州一州以丹
州所領之宜川縣誤列鄜州今依馬考正之
坊州(仍唐舊又為中部郡)領縣三中部(姚秦縣隋改内部唐復舊名)昇平
(唐縣熙寧元年省為鎮入宜君)宜君(後魏縣)
延安府(唐延州延安郡元祐四年改升為府郡仍舊)領縣十膚施(漢縣)延
長(唐縣熙寧八年省為鎮入延州)門山(後周縣隋廢唐復)臨真(後魏縣)敷政
(唐縣)豐林(隋縣熙寧五年省為鎮入膚施)甘泉(唐縣)金明(唐縣熙寧五年省為砦入)
(膚施)延川(隋縣)
保安軍(本延川永安鎮太平興國二年建為軍)
丹州(仍唐舊又為咸寧郡)領縣三宜川(西魏義川縣太平興國中改)雲巖
(唐縣熙寧七年省為鎮入宜州)汾川(後周縣熙寧三年省為鎮入宜川)
綏德軍(唐綏州上郡宋元符二年改建為軍)
銀州(後周置隋廢唐復五代迄宋入西夏崇寧四年收復廢為銀川城)
環州(本西番邊界石晉置威州周改環州後降為通遠軍宋復置)領縣一通遠
(五代周縣)
陜西秦鳳路府一州十七軍五縣四十六
秦州(仍唐舊又為天水郡)領縣四成紀(漢縣後魏廢後周復)隴城(後魏縣唐)
(廢五代唐復)清水(漢縣後廢晉復)天水(唐縣後廢五代唐復)
(臣)等謹按馬考有長道大潭二縣查二縣於熙寧
中改隸岷州不應兩見今據志刪
鳳翔府(即漢右扶風唐改鳳翔府扶風郡宋因之)領縣九天興(唐縣)扶風
(唐縣)郿(漢縣)岐山(隋縣)寳鷄(唐縣)麟遊(隋縣)普潤(隋縣)虢(漢縣)盩厔
(漢縣復廢後魏復唐改宜壽尋復舊名)
(臣)等謹按馬考有好畤縣好畤已改屬醴州見前
此刪
隴州(仍唐舊又為汧陽郡)領縣四汧源(隋縣)汧陽(後周縣)吴山(唐縣)
隴安(開寳二年析汧陽地置)
(臣)等謹按馬考隴州下有儀州領華亭崇信安化
三縣又云熙寧五年州廢以所領三縣改隸渭州
與宋志合似可毋庸複出今刪
涇州(仍唐舊又為安定郡)領縣四保定(唐縣)靈臺(唐縣五代周廢靈臺軍以)
(縣來属)良原(隋縣)長武(咸平四年升保定之長武鎮為縣)
渭川(仍唐舊又為隴西郡)領縣五平凉(後周縣唐末廢五代唐復)潘原(唐縣)
安化(乾德初置)崇信(唐崇信城建隆四年改縣)華亭(隋縣唐廢五代周復以上三縣)
(舊隸儀州熙寧五年州廢來属)
原州(仍唐舊又為平凉郡)領縣二臨涇(漢縣後魏廢隋復)彭陽(漢縣唐改)
(豊義縣太平興國初復舊至道三年自寧州來属)
鎮戎軍(本原州平高縣至道三年建為軍)領縣一彭陽
(臣)等謹按宋志惟原州有彭陽縣而本軍但有城
無縣考九域志亦云鎮戎軍有彭陽城咸平六年
置則此非縣明矣馬氏誤也
懷德軍(大觀二年本唐武州蕭關縣地析建)
西安軍(唐靈州地元符二年置)
德順軍(本渭州隴干城慶歴三年建為軍)領縣一隴干(元祐八年置)
鞏州(古雍州地唐鞏州隴西郡後廢熙寧三年復置或為通遠軍)領縣三隴西
(隋縣唐末廢皇祐四年置古渭砦元祐五年復縣)永寧(崇寧三年升永寧砦為縣)寧遠
(崇寧三年升寧遠砦為縣)
蘭州(唐舊州金城郡後䧟吐蕃元豊中收復)領縣一蘭泉(崇寧三年置)
熙州(唐蘭州地熙寧中置鎮洮軍後更名為州)領縣一狄道(漢縣唐没吐蕃熙寧)
(六年復置)
會州(唐舊州會寧郡後沒吐蕃元符二年收復)領縣一敷文(崇寧三年置)
河州(唐舊州安鄉郡後沒吐蕃熙寧六年收復)領縣一寧河(崇寧四年升寧河砦)
(為縣)
積石軍(本溪哥城元符中為吐蕃所據大觀二年來降改建軍)
洮州(本吐谷渾地唐為洮州臨洮郡後䧟吐蕃大觀三年收復)
岷州(秦築長城所起地也唐為岷州和政郡後䧟吐蕃熙寧中收復祐川一縣用舊名置州)領
縣三祐川(唐縣)大潭(建隆三年置熙寧七年自秦州來属)長道(隋縣熙寧)
(七年自秦州來属)
(臣)等謹按岷州紹興元年入金改祐州十二年復
來歸移治長道縣界改名西和屬利州路故宋志
兩處並載今依馬氏列於此
廓州(唐舊州寧塞郡後没吐蕃元符中收復廢為寧塞城崇寧三年復為廓州)
西寧州(即鄯州古湟中地唐為鄯州西平郡後䧟吐蕃元符二年以隴桚降復置崇寧三年更名)
樂州(即湟州與鄯州同時收復宣和元年更名)
(臣)等謹按湟州馬考附見鄯州今從宋志分列
震武軍(政和六年築湟州古骨龍城為震武城尋改建軍)
河東路州三縣四
麟州(仍唐舊靖康二年割麟府豊三州畀夏)領縣三新秦(唐縣)連谷(唐縣)
(政和四年省入新秦)銀城(後周縣政和四年省入新秦)
府州(地在河西番界唐末置府谷鎮属之麟州五代唐改為縣尋升置府州宋因之)領縣一
府谷(後唐縣)
豐州(唐豐州九原郡後改天德軍宋時沒于西夏嘉祐七年析府州地復置靖康初復割與夏人)
(臣)等謹按以上馬氏按古雍州地詳列宋代永興
秦鳳河東三路郡縣其前綱為府二州二十八軍
八縣一百二十七内西安洮鄯湟四州保安懷德
積石震武四軍目皆繫以一縣而實無領縣與一
百二十七之數不合其中由軍州改府二廢州三
廢縣七刪重縣十應增清平一軍合水終南二縣
合計實得府四州二十五軍八縣一百有五
夏州(漢属朔方郡後魏置夏州唐拓跋思恭以功鎮夏州世有夏宥銀綏䇌五州之地太平興國七)
(年李繼捧以五州來䧏賜姓趙氏未幾其弟繼遷復叛地入西夏)
靈州(後魏置唐為靈州靈武郡宋咸平中李繼遷叛遂䧟入西夏)
勝州鹽州宥州凉州
甘州肅州瓜州沙州
伊州西州庭州
(臣)等謹按以上十三州分設安北安西兩都護府
統之皆唐舊版内惟靈夏二州宋嘗得其地未久
仍沒於西夏故宋志俱不載今依前考姑錄其名
於諸州之後而屬邑則槩從刪略
遼
西京道
西京道州二軍一
豐州(唐舊州後唐改天德軍宋時沒于西夏遼太祖神册元年攻夏更名應天軍復為州)領縣
二富民(漢臨戎縣遼改)振武(漢盛樂縣唐為振武軍遼太祖神册元年改為縣)
雲内州(本唐中受降城地遼初改置)
天德軍(即唐中受降城太祖既改天德軍立豐州及破黨項復建軍於此)
金
京兆府路西京路鳳翔路鄜延路慶原路
臨洮路
京兆府路府一州四縣三十一鎮三十
京兆府(仍宋舊)領縣十二鎮十長安(仍宋舊)咸寧(宋樊川縣)
興平涇陽臨潼藍田(皆仍宋舊)雲陽(宋隸耀州)高陵
(仍宋舊)終南(宋隸清平軍金罷軍來属)櫟陽鄠咸陽(皆仍宋舊宋)
(舊有乾祐縣廢為鎮入咸寧)子午鎮(長安)鳴犢鎮乾祐鎮(咸寧)零
口鎮(臨潼)孟店鎮(雲陽)毘沙鎮渭城鎮(高陵)甘河鎮(終南)
栗邑鎮(櫟陽)秦渡鎮(鄠)
乾州(唐乾州宋改醴州天德三年復舊名)領縣四鎮三奉天醴泉
(皆仍宋舊)武亭(宋武功縣大定二十九年改)好畤(仍宋舊改宋舊有永夀縣隸汾州)
薛禄鎮(奉天)甘北鎮(醴泉)長寧鎮(武亭)
同州(仍宋舊)領縣六鎮九馮翊朝邑白水郃
陽澄城韓城(皆仍宋舊貞祐三年升為貞州以郃陽縣隸焉)沙苑鎮
并藍鎮(馮翊)朝邑鎮新市鎮延祥鎮洿谷
鎮(朝邑)夏陽鎮(郃陽)寺前鎮良輔鎮(韓城)
耀州(仍宋舊)領縣四鎮二華原同官美原三
原(皆仍宋舊雲宋舊有富平縣省入美原縣陽縣改隸京兆府)黃堡鎮(同官)龍橋
鎮(美原)
華州(仍宋舊)領縣五鎮六鄭華隂下邽蒲城
渭南(皆仍宋舊)赤水鎮(鄭)關西鎮敷水鎮(華隂)素化
鎮新市鎮(下邽)荆姚鎮(蒲城)
西京路州三縣四鎮二
豐州(仍遼舊)領縣一鎮一富民(仍遼舊)振武鎮(遼縣金降為鎮)
雲内州領縣二鎮一柔服(仍遼舊)雲川(大定二十七年)
(本曷董館置)寧仁鎮(遼縣仁作人大定中廢為鎮)
寧邊州(遼天德軍)領縣一寧邊(遼寧邊州正隆三年降為縣)
鳳翔路府二州四縣三十三鎮十六
鳳翔府(仍宋舊)領縣九鎮四鳳翔(宋天興縣大定十九年改)寳雞
虢郿盩厔(皆仍宋舊貞祐四年升為恒州以郿縣隸焉)扶風
岐山普潤麟遊(皆仍宋舊)武城鎮(寳雞)陽平鎮(虢)岐
陽鎮(扶風)馬蹟鎮(岐山)
德順州(宋德順軍皇統二年升為州)領縣六寨一堡一隴干(仍宋)
(舊)水洛(本宋水洛城置)威戎(本宋威戎堡置後廢)隆德(本宋隆德塞置)通邊
(本宋通邊寨置)治平(本宋治平寨置)懷遠寨(治平)中安堡(水洛)
平涼府(宋渭州大定二十六年更名升府)領縣五鎮五寨一平涼
潘原崇信華亭(皆仍宋舊)化平(宋安化縣大定七年改)西
赤城鎮(崇信)安化鎮安國鎮白巖河鎮耀武
鎮(化平)瓦平寨(化平)
鎮戎州(宋鎮戎軍大定二十二年升為州)領縣二寨八堡三東山
(本宋東山寨置)三川(本宋三川寨置)天聖寨飛泉寨熙寧寨
靈平寨通峽寨盪羌寨九羊寨張義
寨彭陽堡乾興堡開遠堡(三川)
(臣)等謹按宋代城關寨堡前考多不收說見宋荆
州部而金志載雍州各路於此獨詳蓋初得之於
宋經理綦密非若宋元符崇寧間之紛更無紀也
故酌變前例依史氏偹書之
秦州(仍宋舊)領縣八鎮二城一寨三成紀(仍宋舊)冶坊
(本宋冶坊堡置)甘谷(本宋甘谷城置)清水(仍宋舊)雞川(本宋雞川寨置)隴城
(仍宋舊)西寧(析秦州地置貞祐四年升為州以甘谷雞川冶坊三縣隸焉尋復為縣改隸會)
(州)秦安(正隆中析成紀地置復宋舊有天水縣分置南北二縣後歸宋建為軍)靜戎
鎮&KR1291;穰鎮(泰安)伏羌城(秦安)隴城寨(隴城)三陽寨務
弓寨(秦安)
隴州(仍宋舊)領縣三鎮五汧陽汧源隴安(皆仍宋舊)
安化鎮新興鎮(汧陽)吳山鎮定戎鎮隴西鎮
(汧源)
(臣)等謹按宋志有吳山縣據元志至元七年省入
汧源今考金志先無此縣而汧源縣有吳山鎮則
是吳山省入汧源當金時已然矣
鄜延路府一州五縣十五鎮四
延安府(仍宋舊)領縣七鎮一寨五堡二膚施延川
(仍宋舊)延長臨真甘泉敷政門山(皆仍宋舊)樂
盤鎮(膚施)永平寨(延川)萬安寨德安寨招安寨
永平寨安定堡安寨堡(門山)
丹州(仍宋舊)領縣一鎮一關一宜川(仍宋舊)雲巖鎮(宜川)
烏仁關(宜川)
保安州(宋保安軍大定二十二年升為州)領縣一鎮二城一寨三堡
一保安(大定十年置)靜邊鎮永和鎮金湯城
德靖寨順寧寨平戎寨園林堡(保安)
綏德州(宋綏德軍大定二十二年升為州)領縣一城一寨十堡一關
一清澗(宋清澗城大定二十二年升為縣)嗣武城暖泉寨
義合寨清邊寨臨夏寨白草寨米脂寨
懷寧寨鎮遠寨綏平寨克戎寨開光
堡永寧關(清澗)
鄜州(仍宋舊)領縣四鎮一洛交直羅鄜城洛
川(皆仍宋舊)三水鎮(洛交)
坊州(仍宋舊)領縣二鎮一中部宜君(皆仍宋舊)王華鎮
(宜君)
慶原路府一州五縣十九鎮二十三
慶陽府(仍宋舊)領縣三鎮七城二寨三堡一安化
彭原合水(皆仍宋舊)董志鎮赤城鎮(彭原)金櫃鎮
懷安鎮華樂鎮五交鎮景山鎮白豹
城大順城安強寨柔遠寨華池寨荔
原堡(合水)
環州(仍宋舊)領縣一鎮三寨六堡三通遠(仍宋舊)合道
鎮馬嶺鎮木波鎮定邊寨平遠寨永
鄉寨濱德寨烏偷寨安邊寨木瓜堡
歸德堡興平堡(通遠)
寧州(仍宋舊)領縣四鎮五安定(宋安定縣大定七年改)定平(宋隸)
(邠州)真寧(仍宋舊)襄樂(仍宋舊)交城鎮(安定)棗社鎮大昌
鎮(定平)要關鎮山河鎮(真寧)
邠州(仍宋舊)領縣五鎮三寨一新平淳化宜禄
(皆仍宋舊)永壽(宋隸醴州)三水(仍宋舊改宋舊有定平縣隸寧州)亭口鎮(宜禄)
永壽鎮(永壽)清泉鎮(三水)常寧寨(永夀)
原州(仍宋舊)領縣二鎮三寨五臨涇彭陽(皆仍宋舊)蕭
鎮柳泉鎮新城鎮綏寧寨平安寨清
安寨開邊寨西壕寨(彭陽)
涇州(仍宋舊)領縣四鎮二寨一涇州(宋保定縣大定七年改)長
武良原靈臺(皆仍宋舊)百里鎮邵寨鎮(靈臺)官地
寨(涇川)
臨洮路府一州六縣十五鎮六
臨洮府(宋熙州皇統二年更名升府)領縣三鎮一城一堡四狄
道(仍宋舊)當川(本宋當川堡置)康樂(本宋康樂塞置)慶平鎮景骨
城(皆狄道)通谷堡(當川)渭源堡南川堡臨洮堡(皆康)
(樂)
積石州(宋積石軍大定二十二年升為州)領縣一城三堡三懷羌
(本宋懷羌城置)循化城大通城來羌城通津堡
臨灘堡來同堡(皆懷羌)
洮州(仍宋舊)領堡二通祐堡鐡城堡
蘭州(仍宋舊)領縣三鎮三城二堡三關一定遠(本宋定遠)
(城置)龕谷(本宋龕谷塞置後于縣置金州)阿干(本宋阿干塞置入宋舊有蘭泉縣省本)
(州)原川鎮猪嘴鎮納米鎮寧遠城安羌
城東關堡質孤堡西關堡京玉關(皆阿干)
鞏州(仍宋舊)領縣五鎮一寨四隴西(仍宋舊)通渭(本宋通渭)
(寨置)定西(本宋定西城置貞祐四年升為州以通西安西二縣隸焉)通西(本宋通西寨置)
安西(本宋安西城置並宋舊有永寧寧遠二縣廢為砦)鹽川鎮(定西)熟羊寨
來遠寨永寧寨南川寨(皆安西)
會州(仍宋舊)領縣一寨二關一保川(宋敷文縣或為敷川大定二十)
(二年改)平安寨通安寨會安關(皆保川)
(臣)等謹按會州尋䧟河西以州僑治會川城名新
會川並置會川縣金志所載猶仍其舊
河州(仍宋舊)領縣二鎮一城一寨三枹罕(漢舊縣宋廢入州貞)
(元二年復置)寧河(仍宋舊)積慶鎮安鄉關城南川寨
通會關寨定羌城寨(皆寧河)
(臣)等謹按以上據馬氏按古雍州地詳列金代京
兆西京鳳翔鄜延慶原臨洮六路郡縣除廓鄯湟
麟府西安六州定邊懷德震武三軍割入西夏及
岷州仍歸宋外凡為府六州二十四縣一百十三
鎮五十一城十二寨五十九堡二十二關四
元
陜西行中書省甘肅行中書省嶺北行中書省
陜西行中書省路五府四州十九屬州八縣七十三
陜西諸道行御史臺
奉元路(金京兆府至元十六年改安西路皇慶元年改奉元路)領縣十一州五
州領十五縣咸寧長安咸陽興平臨
潼藍田涇陽高陵鄠(皆仍金舊)盩厔(金隸鳳翔府後)
(升為恒州至元初州廢復縣來属)郿(金隸鳳翔府後隸恒州元升為州至元初復縣來属金)
(舊有雲陽縣省入涇陽終南縣省入盩厔櫟陽縣省入臨潼)
同州(仍金舊以州治馮翊縣省入)領縣五朝邑白水(皆仍金舊)
郃陽(宋同州舊縣金改隸貞州至元中州廢還属)澄城(仍金舊)韓城(金升)
(為貞州至元中州廢復縣)
華州(仍金舊以州治鄭縣省入)領縣三華隂蒲城渭南
(皆仍金舊元金舊有下邽縣至初廢)
耀州(仍金舊至元初以州治華原縣省入)領縣三三原(仍金舊)富平
(金省入美原縣至元初復立以美原縣省入)同官(仍金舊)
乾州(仍金舊至元中以州治奉天縣及好畤縣省入)領縣三醴泉(仍金舊)
武功(金改武亭元復舊名)永壽(金隸汾州至元十五年來属)
(臣)等謹按元志唐改醴泉為奉天元又改奉天為
醴泉考宋金二志乾州治本有奉天又别有醴泉
則醴泉非奉天明矣
又按奉元路領州五其商州一州及所屬一縣詳
前梁州
延安路(金延安府元初改為路)領縣八州三州領八縣膚施
甘泉(皆仍金舊)宜川(金隸丹州元初州廢來属)延長延川(皆仍金舊)
安定(元初升門山之安定堡為縣)安寨(元初升門山之安寨堡為縣)保安(金保)
(安州至元六年降縣來属中金舊有臨真敷政門山三縣至元並廢)
鄜州(仍金舊至元四年以州治洛交縣及真羅縣省入)領縣三洛川(仍金)
(舊)中部宜君(二縣金隸坊州至元六年州廢來属金舊有鄜城縣至元四)
(年省入洛川)
綏德州(仍金舊)領縣二青澗(仍金舊)米脂(升米脂寨為縣)
(臣)等謹按元志金綏德州領八縣元併嗣武克戎
入米脂綏平懷寧入青澗義合綏德入本州考金
志但有清澗一縣餘俱為城寨當是金末元初始
置
葭州(仍金舊)領縣三神木(元初立雲州於古麟州之神木寨至元六年廢)
(州為縣)吴堡(至元中升吴堡寨為縣)府谷(後唐為府州至元六年廢為縣)
(臣)等謹按葭州即宋晉寧軍本石州之葭蘆寨升
置割臨泉定胡二縣為屬金以二縣還隸石州而
葭州不領縣因自石州分出故宋金皆載入冀州
至元明所領三縣悉屬雍州境内故列此
陜西漢中道肅政廉訪司
鳳翔府(仍金舊)領縣五鳳翔扶風岐山寳雞
麟遊(皆仍金舊路金舊有郿盩厔二縣改隸奉元虢普潤二縣並廢)
邠州(仍金舊)領縣二新平淳化(皆仍金舊省金舊有宜禄縣入本)
(州永夀縣改隸乾州三水縣省入淳化縣)
涇州(仍金舊)領縣二涇川靈臺(皆仍金舊至金舊有長武縣元十)
(一年省入涇川良原縣省入靈臺)
開成州(金鎮戎州至元十年改開成府至治三年降為州)領縣一州一開
成(□州並置隸金舊有東山三川二縣改鎮原州尋廢)
廣安州(金鎮戎地後升為縣尋廢至元十年復縣十五年升為州)
莊浪州(沿革闕初置莊浪路大德八年降為州)
鞏昌等處總帥府
鞏昌路(金鞏州元初改升為路)領縣五隴西(仍金舊)寧遠(金廢為砦)
(元初復縣)伏羌(金伏羌寨至元十三年升為縣)通渭(仍金舊)鄣(金鹽州鎮至元十七)
(年升為縣)
(臣)等謹按元志金為鞏昌府考金志止稱鞏州則
鞏昌之名當從元始
平凉府(仍金舊)領縣三平凉崇信華亭(皆仍金舊金)
(舊有潘原縣省入平凉化平縣省入華亭)
臨洮府(仍金舊泰定元年改為路)領縣二狄道(仍金舊)渭源(金渭源堡)
(至元十三年升為縣並金舊有當川康樂二縣廢)
慶陽府(仍金舊至元七年以安化彭原二縣省入)領縣一合水(仍金舊)
秦州(仍金舊)領縣三成紀清水秦安(皆仍金舊金舊有)
(雞川隴城二縣至元七年省入秦安冶坊縣省入清水甘谷縣省入鞏昌路通渭縣)
隴州(仍金舊)領縣二汧源汧陽(皆仍金舊至金舊有隴安縣元七)
(年省入汧源)
寧州(仍金舊至元七年以襄樂安定定平三縣省入)領縣一真寧(仍金舊)
定西州(仍金舊至元三年移治安西縣以安西及通西二縣省入後改為安定州)
鎮原州(金原州元初改以鎮戎州之東山三川二縣來属至元七年省臨涇彭陽及東山三川四)
(縣入焉)
西和州(宋岷州後改西和州舊領三縣大潭祐川久廢至元七年又以長道縣省入)
(臣)等謹按宋志西和州開禧二年入於金考金志
無此州今從元志沿革自宋始
環州(仍金舊至元七年以通遠縣省入)
金州(金蘭州龕谷縣後置金州至元七年以龕谷縣省入)
靜寧州(金德順州元初省治平水洛二縣入隴干縣後復省隴干縣入州改名靜寧)領縣
一隆德(仍金舊)
蘭州(仍金舊至元七年以阿干縣省入廢金舊有定遠縣至大中改隸金州後)
會州(金移治會川城名新會州元初遷於所隸西寧縣至元七年省縣入州後改名會寧)
土番等處宣慰司都元帥府
河州路(金河州元升為路以枹罕縣省入)領縣三定羌(本金定羌城置後廢)
寧河(仍金舊)安鄉(本金安鄉關置後廢)
洮州(仍金舊)領縣一可當
貴德州(金積石州西界元初置州属土番等處宣慰司後廢)
脱思麻路
岷州(宋故岷州地元初復置)
鐡州
(臣)等謹按元志自河州以下不詳沿革兹據省志
補註一二餘仍其闕又有積石一州元志不載
甘肅行中書省路七州二屬州五
河西隴北道肅政廉訪司
甘州路(唐甘州張掖郡後沒于番大中五年收復宋時為西夏所據偽號鎮夷郡元初復為甘州)
(至元八年升為路)
永昌路(唐凉州武威郡宋初為西凉府後入西夏元初仍為府至元十五年立永昌路降府為州)
(隸焉)領州一
西凉州
肅州路(唐肅州酒泉郡宋景祐間趙元昊攻䧟瓜沙肅三州盡取河西之地元太祖二十二年攻)
(下之至元七年改升路)
沙州路(唐沙州燉煌郡宋景祐間䧟入西夏元太祖二十二年攻下之至元十四年復立州十七)
(年升為路)領州一
瓜州(唐爪州晉昌郡廣德後沒于番宋初䧟入西夏夏亡州廢至元中復立隸沙州)
亦集乃路(在甘州北外接砂磧漢西海郡居延故城偽夏立威福軍元太祖二十一年内附二)
(十三年立為路)
寧夏府路(即唐夏州朔方郡宋初䧟入西夏號中興府至元八年立西夏中興路至元二十五)
(年更名)領州三
靈州(唐靈州靈武郡宋初沒于西夏偽號翔慶軍元復舊名)
鳴沙州(唐鳴沙縣属靈州宋初沒於西夏元初升為州)
應理州(本靈州地元初析置)
山丹州(唐刪丹縣属甘州宋初䧟入西夏號甘肅軍至元六年為山丹城訛刪為山二十二年升)
(為州直隸行省)
西寧州
(臣)等謹按前考西寧州建炎後與樂州並沒於金
考金志無此二州今按其地與西凉相接意宋時
亦入西夏至元復以樂州省入西寧
兀刺海路(元太祖四年由黑水城北兀剌海西關口入河西獲西夏將高令公克兀剌海城)
(臣)等謹按以上據馬氏按古雍州地詳列元代陜
西甘肅兩行省郡縣除麟府廓湟西安五州定邊
懷德震武三軍元時俱廢又除商州一州及所屬
一縣編入梁州外凡為路十二府四州二十一屬
州十三縣七十三
雍州北境
嶺北行中書省路一
和寧路(舊名和林元初建都於此立元昌路皇慶元年更名)
(臣)等謹按嶺北統路一元世祖遷都後此為巨鎮
常以勲舊領之其地本非禹跡所及以在雍州之
北故即附於其後
明
陜西
陜西布政使司府七州一屬州十六縣七十六衛十所
五
西安府(元奉元路洪武二年更名為府)領縣十四州六州領十七縣
長安咸寧咸陽涇陽興平臨潼(皆仍)
(元舊)渭南(元隸華州嘉靖三十八年來属)藍田鄠盩厔高陵
(皆仍元舊)富平(元隸耀州萬歷三十六年來属)三原(元隸耀州弘治三年來属)醴泉
(元隸乾州嘉靖三十八年來属元舊有郡縣改隸鳳翔府)
華州(仍元舊)領縣二華隂(仍元舊洪武九年置潼關衛於縣東)蒲城
(仍元舊改元舊有渭南縣隸府)
同州(仍元舊)領縣五朝邑郃陽韓城澄城
白水(皆仍元舊)
耀州(仍元舊)領縣一同官(仍元舊縣元舊有三原富平二並改隸府)
乾州(仍元舊)領縣二武功永壽(皆仍元舊縣元舊有醴泉改)
(隸府)
邠州(元隸行省洪武中來屬以州治新平縣省入)領縣三淳化(仍元舊)
三水(成化十三年析淳化地置)長武(萬歷十一年升邠州宜禄鎮為縣)
(臣)等謹按西安府領州六其商州一州及所屬四
縣詳前梁州
鳳翔府(仍元舊)領縣七州一鳳翔岐山寳雞
扶風(皆仍元舊)郿(元隸奉元路洪武二年來属)麟遊(仍元舊)汧陽(元隸隴州)
(嘉靖三十八年來属)
隴州(元隸鞏昌總帥府延祐四年以州治汧源縣省入洪武二年來属元舊有汧陽縣改隸)
(府)
延安府(元延安路洪武二年改為府)領縣九州三州領縣七膚
施安塞甘泉安定保安宜川延川
延長(皆仍元舊)清澗(元隸綏德州嘉靖四十一年來属)
鄜州(仍元舊)領縣三洛川中部宜君(皆仍元舊)
綏德州(仍元舊)領縣一米脂(仍元舊改元舊有清澗縣隸府)
葭州(仍元舊)領縣三吴堡神木府谷(皆仍元舊)
慶陽府(仍元舊)領縣四州一安化(元省入府洪武中復置)合水
(仍元舊)環(元環州洪武初降縣來属)真寧(元隸寧州萬歷二十九年來属)
寧州(元隸鞏州總帥府洪武中來属元舊有真寧縣改隸府)
平凉府(仍元舊)領縣五州三州領二縣平凉崇信
華亭(皆仍元舊)鎮原(元鎮原州洪武初降縣來属)隆德(元隸靜寧州嘉靖三)
(十八年來属)
涇州(元隸行省洪武三年來属以州治涇川縣省入)領縣一靈臺(仍元舊)
靜寧州(元隸鞏昌總帥府洪武中來属)領縣一莊浪(元莊浪州直隸行省)
(洪武八年䧏縣來属府元舊有隆德縣改隸)
固原州(元固原州城景泰三年置固原守禦千戶所成化四年升為衛弘治十五年置州來)
(属以開成州及開成縣廣安州省入)
鞏昌府(元鞏昌路洪武二年改為府)領縣九州三州領五縣隴
西(仍元舊)安定(元安定州洪武十年䧏縣來属)會寧(元會州洪武十年降縣來属)
通渭(仍元舊)鄣(仍元舊改鄣為漳)寧遠伏羌(皆仍元舊)西和(元西)
(和州洪武十年降縣來属)成(元成州洪武十年䧏縣來属本梁州地以隸本府故列此)
秦州(元隸鞏昌總帥府洪武二年來属以州治成紀縣省入)領縣三秦安
清水(皆仍元舊)禮(元禮店文州軍民府洪武四年置禮店千戶所成化九年即於所城)
(置縣來屬)
(臣)等謹按元志有禮店文州軍民府沿革俱闕據
明志禮縣即禮店文州所改考明統志云元文州
洪武四年改為文縣而元志别無所謂文州則是
禮店文州屬兩地而元志牽連書之致於明志誤
并為一參之統志而後明也
又按鞏昌府領州三其階徽二州及所屬二縣詳
前梁州
臨洮府(金臨洮府元改為路洪武二年仍為府)領縣二州二州領縣一
狄道渭源(皆仍元舊)
蘭州(元隸鞏昌總帥府洪武二年降縣來属成化十三年復為州)領縣一金
(元金州洪武二年降縣属府成化十三年改属州)
河州(元河州路隸土番宣慰司洪武四年置衛六年置府十年分衛為左右十二年府廢改左)
(衞於洮州升右衛為軍民指揮使司成化九年置州來屬省寧河縣入焉)
(臣)等謹按明志成化九年復改軍民指揮使司為
衛又有積石州千戶所歸德守禦千戶所洪武中
本元積石貴德二州改置以與衛同在河州境内
故明志不復條列
靈州(元隸寧夏府路洪武三年廢弘治十三年復置直隸布政司)
洮州衛(元洮州隸土番宣慰司洪武四年置千戶所十二年升為衛属都司)
岷州衛(元岷州隸土番宣慰司洪武四年置千戶所十一年升為衛属都司省鐡州入焉)領
千戶所一西固城守禦軍民千戶所(本岷州地洪武七年)
(置西固城千戶所隸鞏昌府十五年改置來属)
榆林衛(成化六年以榆林州置)
寧夏衛(元寧夏府路洪武二十六年置衛尋廢永樂元年復置)領千戶所四
靈州守禦千戶所(元靈州洪武中廢州置所弘治十三年復置靈州於所城)興
武守禦千戶所(正德元年以興武營置)韋州守禦千戶所(弘治)
(十年以故韋州置)平虜千戶所(嘉靖三十年以平虜城置)
寧夏前衛(洪武十七年置)
寧夏左屯衛
寧夏右屯衛(二衛並洪武三十五年置與前衛同寧夏城)
寧夏後衛(成化十五年置花馬池千戶所正德元年改為衛)
寧夏中衛(元應理州洪武三年廢永樂元年置衛省鳴沙州入焉)
靖虜衛(正統二年以故會州地置属都司)
(臣)等謹按明志洮州衛以下或云屬陜西都司或
不云屬都司蓋都司本與布政使司同治而前綱
不書衛所之數此又偏舉數衛屬之都司其餘竟
不知何屬未便省覽今姑從志原文附注其實此
十衛皆屬都司而布政司亦得治之者也故於提
綱處增入其數復識其大凡於此至下所載行都
指揮使司則别自一官與駐劄布政司城之都司
不同其衛所自有專屬而布政司不得而侵之矣
陜西行都指揮使司衛十三所四
甘州左衛(元甘州路洪武五年置甘肅衛二十五年廢置甘州左衛徙行都指揮司治此)
甘州右衛
甘州中衛(二衛俱洪武二十五年置)
甘州前衛
甘州後衛(二衛俱洪武二十九年置以上四衛俱與甘州左衛同城)
肅州衛(元肅州路洪武二十七年改置)
山丹衛(元山丹州洪武二十三年改置)
永昌衛(元永昌路後改宣慰司洪武十五年改置)
涼州衛(元西涼州隸永昌路洪武九年改置來属)
鎮番衛(洪武中以小河灘城置臨河衛三十年改名)
莊浪衛(洪武五年析永昌地置)
(臣)等謹按明統志元置莊浪縣屬永昌路明改為
衛考元志陜西行省所屬有莊浪州金改為縣隸
平涼府元永昌路無莊浪縣今從明志
西寧衛(元西寧州洪武六年改置)
碾伯守禦千戶所(故樂州地洪武十一年置碾伯衛成化中改置)
沙州衛(元沙州路洪武初與瓜州並廢永樂元年置衛正統中廢)
鎮夷守禦千戶所(洪武三十年析甘州衛地置)
古浪守禦千戶所(正統三年析莊浪衛地置)
高臺守禦千戶所(景泰七年以甘州衛之高臺站置)
(臣)等謹按以上據馬氏按古雍州地詳列明代陜
西道郡縣除商州一州及所屬四縣階徽二州及
所屬二縣並編入梁州外凡得府七州一屬州十
六縣七十六衛二十三千戶所九
欽定續文獻通考卷二百三十六
