欽定續文獻通考卷一百七十一
經籍考
史(地理下)
宋
陳武江東地利論一卷
武里貫未詳
陳克吳若東南防守利便三卷
克始末無考若官建康府通判里貫均未詳
江默邊防控扼形勢圖論一卷
默里貫未詳
明
胡宗憲籌海圖編十三卷
宗憲字汝貞績溪人嘉靖進士官至兵部尚書督師
剿倭寇以言官論劾下獄瘐死萬歷初追復原官諡
襄懋
聞人詮東關圖一卷
詮見本類
何鏜修攘通考四卷
鏜見本類
(臣)等謹案是編以地理指掌圖及桂萼明輿地圖
許論九邊圖三書合而刊之别立此名更無一字
論著鏜之陋未必至是或庸妄坊賈所偽託歟
魏煥九邊考十卷
煥字東洲長沙人嘉靖進士官兵部職方司主事
鄭若曾海防圖論一卷萬里海防圖說二卷江防圖考
一卷鄭開陽雜著十一卷
若曾見故事類
吳時來江防考六卷
時來仙居人嘉靖進士官至左都御史諡文恪
范淶兩浙海防類考續編十卷
淶字原易休寧人萬歷進士官至福建右布政使
蔡逢時温處海防圖略二卷
逢時字應期宣城人萬歷進士官温處兵備副使
(臣)等謹案是編紀明季倭寇出没温處間備載地
圖船械以及戰守選練之法
鄧鐘籌海重編十卷
鐘字道鳴晉江人
海防圖論一卷
不著撰人名氏
陜西鎮考一卷
不著撰人名氏
以上邊防
宋
倪守約赤松山志一卷
守約里貫無考自序稱松山羽士蓋道流也
元
明善龍虎山志三卷
明善字復初清河人以薦授學正擢太子文學歷翰
林學士諡文敏
劉大彬茅山志十五卷
大彬錢塘人延祐中襲封茅山四十五代宗師洞觀
微妙元應真人
陳性定仙都志二卷
性定縉雲山道士
天台山志一卷
不著撰人名氏
明
裘仲儒武夷山志十九卷
仲儒字穉生崇安人洪武初薦授平遠知縣
張萊京口三山志十卷
萊字廷心丹徒人弘治間舉人
蔡昇震澤編八卷
昇字景東吳江人
田汝成西湖遊覽志二十四卷志餘二十六卷
汝成見雜史類
楊循吉金山襍志一卷
循吉見雜史類
邵寳慧山記三卷
寳見經類
朱諫雁山志四卷
諫號蕩南樂清人弘治進士官至吉安府知府
彭簮衡嶽志十三卷
簮安城人官衡山縣知縣
沈津鄧尉山志一卷
津字潤卿蘇州人
桑喬廬山紀事十二卷
喬字子木江都人嘉靖進士官至監察御史以首劾
嚴嵩為所構䧟謫戌九江卒
戴葵仙都山志二卷
葵鄷都人
盛時泰牛首山志二卷
時泰字仲交江寕人嘉靖中貢生
王應辰仙巖志六卷
應辰里貫無考
潘之恒黃海六十卷
之恒字景升歙縣人嘉靖間官中書舍人
徐表然武夷山志略四卷
表然字德望崇安人
釋宗淨徑山集三卷
宗淨始末未詳
郭子章阿育王山志十卷
子章見經類
徐邦佐陳朝用朱文山京口三山續志四卷
邦佐號雁洲浦城人官鎮江府教授朝用號南湖寧
都人文山號仰泉常寧人皆官鎮江府訓導
魯點齊雲山志五卷
點字子輿南漳人萬歷進士官休寧縣知縣
周應賓普陀山志六卷
應賓見經類
田玉太岳太和山志十七卷
玉里貫未詳萬歷中宦官
史起欽太姥志一卷
起欽字敬所鄞縣人萬歷進士官福寧州知州
左宗郢續刻麻姑山志十七卷
宗郢南城人萬歷進士官至太常寺少卿
傅梅嵩書二十二卷
梅字元鼎邢臺人萬歷間舉人官刑部主事力争挺
擊一案鄭氏之黨中以察典罷官後起為台州知府
明亡抗節死
(臣)等謹案梅於乾隆四十一年
賜諡忠節
曹學佺蜀中名勝記三十卷
學佺見經類
張維新華嶽全集十三卷
維新汝州人官潼關道副使
蔣鐄九疑山志九卷
鐄長洲人萬歷中官寧遠縣知縣
韓晃羅浮野乘六卷
晃字貴仲南海人萬歷中官青田縣知縣
徐待聘雁山志勝四卷
待聘字廷珍常熟人萬歷進士官至按察司副使
宋燾泰山紀事三卷
燾字繹田泰安州人萬歷進士官翰林院編修
釋無盡天台山方外志三十卷幽溪别志十六卷
無盡天台高明寺僧名傳燈無盡乃其號也
趙之韓王濬初恒岳志二卷
之韓汜水人官渾源州知州濬初山陰人舉人
徐嘉泰天目山志四卷
嘉泰字道亨循州人官於潜知縣
楊繼益烟雲手鏡二卷
繼益里貫無考
丁惟耀海陽山水志四卷
惟曜字貞白休寧人
談修惠山古今考十卷附錄三卷補遺一卷
修字思永無錫人
黃天全九鯉湖志六卷
天全莆田人
樊得仁龍門志三卷
得仁里貫無考
李應竒崆峒志三卷
應竒字鶴厓平涼人
張睿卿峴山志六卷
睿卿字稚通歸安人
釋廣賓上天竺志十五卷
廣賓始末無考
徐日炅爛柯山志二卷
日炅西安縣人天啓進士
章之采東西天目志八卷
之采字去浮仁和人
顧元鏡九華山志八卷
元鏡歸安人萬歷進士官池州府知府
王永積錫山景物略八卷
永積字崇巖無錫人崇禎進士官至兵部職方司郎
中
徐鳴時横谿錄八卷
鳴時字君和吳縣人崇禎中貢生官武寧知縣
俞策閤皂山志二卷
策里貫未詳
以上山川
宋
張敦頥六朝事蹟編類三卷
敦頥字養正紹興進士歷知舒衡二州
元
鄧牧洞霄圖志六卷大滌洞天記三卷
牧字牧心錢塘人大德己亥入洞霄宫止超然館隠
居以終
(臣)等謹案大滌洞天記即牧所撰洞霄圖志内宫
觀山水洞府古蹟碑記五門而刪其人物每門又
加刊削蓋明初重刻之本也
明
蕭洵故宫遺錄一卷
洵盧陵人洪武初為工部郎中
孫仁西岳神祠事錄七卷
仁貴池人景泰進士官至戶部右侍郎
李濓汴京遺蹟志二十四卷
濓見傳記類
盧襄石湖志略一卷文略一卷
襄字師陳吳縣人嘉靖進士官至兵部職方司郎中
周詔石鼓書院志四卷
詔號臺山富順人嘉靖中官衡州府知府
釋大壑淨慈寺志十卷
大壑字元津杭州淨慈寺僧
張元忭雲門志略五卷
元忭見本類
甘雨白鷺洲書院志二卷
雨見經類
王在晉歷代山陵考一卷
在晉見故事類
吳之鯨武林梵志十二卷
之鯨字伯裔錢塘人萬歷間舉人官浮梁知縣
謝肇淛方廣巖志四卷
肇淛見史鈔類
李安仁石鼓書院志二卷
安仁字裕居遷安人萬歷中官衡州府知府
祁光宗關中陵墓志二卷
光宗後更名伯裕滑縣人萬歷進士官至兵部尚書
葛寅亮金陵梵刹志五十三卷
寅亮見經類
宋奎光徑山志十四卷
奎光字培巖萬歷間舉人官餘杭知縣
釋圓復延夀寺紀略一卷
圓復字休遠鄞縣人
戴英禹門寺志六卷
英字上慎宜興人崇禎進士
周永年鄧尉聖恩寺志十八卷
永年字安期吳江人
楊明天童寺集二卷
明里貫無考
葉廷祥郭以隆紀延譽陳翹卿南谿書院志四卷
廷祥官尤溪知縣以隆稱署縣事疑為丞簿之類延
譽官教諭翹卿官訓導里貫均未詳
程嘉燧破山興福寺四卷
嘉燧字孟陽休寧人崇禎末布衣
以上古蹟
宋
王十朋會稽三賦二卷
十朋字龜齡樂清人紹興二十七年進士第一官至
龍圖閣學士諡忠文
(臣)等謹按十朋所著有梅溪集此賦三篇干集外
别行郡人史鑄為之註亦頗詳贍以其與地志相
近故附于此
都城紀勝一卷
不著撰人名氏
(臣)等謹案是書成于宋端平二年皆記杭州𤨏事
吳自牧夢梁錄二十卷
自牧錢塘人
周密武林舊事十卷
密字公謹號草忩先世濟南人其曾祖隨高宗南渡
因家湖州淳祐中官義烏令宋亡不仕終于家
西湖繁勝錄一卷
不著撰人名氏
元
王士點禁扁五卷
士點見職官類
費著歲華紀麗譜一卷(附)箋紙譜一卷蜀錦譜一卷
著華陽人官至重慶府總管
(臣)等謹案唐韓鄂有歲華紀麗為類事之書費著
是譜偶同其名實則追述成都舊事體與東京夢
華錄相近未附箋紙蜀錦二譜則因風俗而及土
産蓋皆地志之屬也
高德基平江記事一卷
德基平江人官至建德路總管
明
楊循吉廬陽客記一卷
循吉見雜史類
陸深蜀都雜抄一卷
深見雜史類
楊樞淞故述一卷
樞字運之華亭人嘉靖間舉人官江西臨江府同知
王世懋閩部疏(無卷數)
世懋見傳記類
沈思孝秦錄一卷晉錄一卷
思孝字繼山嘉興人隆慶進士官至右副都御史兼
兵部侍郎
陳士元江漢叢談二卷
士元見經類
張鳴鳳桂勝十六卷桂故八卷
鳴鳳見傳記類
謝肇淛長溪𤨏語一卷
肇淛見史鈔類
許伯衡滇南雜記二卷
伯衡號聽菴崑山人萬歷間舉人官晉寧州知州
何宇度益部談資三卷
宇度里貫未詳萬歷中官䕫州府通判
陳懋仁泉南雜志二卷
懋仁見雜史類
陳鳴鶴閩中考一卷
鳴鶴見傳記類
曹學詮蜀中廣記一百八卷
學詮見經類
兩河觀風便覽四卷
不著撰人名氏
劉侗帝京景物略八卷
侗字同人麻城人崇禎進士官吳縣知縣
朱廷煥增補武林舊事八卷
廷煥字中白單縣人崇禎進士官工部主事
黃淳耀山左筆談一卷
淳耀字藴生號陶菴嘉定人崇禎進士南都破後殉
節死事蹟具明史儒林傳
陶晉楧楚書一卷
晉楧字若楧秀水人
以上雜記
宋
張禮遊城南記一卷
禮字茂中浙江人
元
郭囉羅斯納新河朔訪古記二卷
納新字易之族出西北郭囉羅斯因以為氏寓居南
陽後徙鄞縣為浙東東湖書院山長以薦授翰林編
修官出參桑結實哩軍事卒於軍
明
何鏜遊名山記十七卷
鏜見本類
慎蒙天下名山諸勝一覽記十六卷
蒙字山泉歸安人嘉靖進士官至監察御史
王世懋名山遊記一卷
世懋見傳記類
潘之恒名山注(無卷數)
之恒見本類
王士性五岳遊草十二卷廣志繹五卷襍志一卷黔志
一卷豫志一卷
士性字恒叔臨海人萬歷進士官至南京鴻臚寺卿
姚士粦日畿訪勝錄一卷
士粦見載記類
黃汝亨天目遊記一卷
汝亨見奏議類
王衡記遊稿一卷
衡字辰玉太倉人萬歷進士官翰林院編修
姚希孟循滄集二卷
希孟字孟長長洲人萬歷進士官至詹事府詹事
宋彦山行雜記一卷
彦華亭人
名山記四十八卷圖一卷附錄一卷
不著撰人名氏
徐宏祖霞客遊記十二卷
宏祖字霞客江陰人
以上遊記
宋
朱輔溪蠻叢笑一卷
輔字季公桐鄉人
(臣)等謹案虎邱志載輔所作咏虎邱詩一首知為
南宋末人
元
周逹觀真臘風土記一卷
逹觀温州人
汪大淵島夷志略一卷
大淵字煥章南昌人
張道宗記古滇說一卷
道宗里貫無考
異域志一卷
不著撰人名氏
異域圖志一卷
不著撰人名氏
明
錢古訓百夷傳一卷
古訓餘姚人洪武進士官至湖廣布政司參政
張洪南夷書一卷
洪字宗海常熟人洪熙初召入翰林官修撰
鞏珍西洋番國志(無卷數)
珍應天人
馬觀瀛涯勝覽一卷
觀里貫無考
董越朝鮮賦一卷朝鮮雜志一卷
越字尚矩寧都人成化進士官至南京工部尚書諡
文僖
黃衷海語三卷
衷字子和南海人弘治進士官至兵部右侍郎
顧&KR1321;海槎餘錄一卷
&KR1321;字滙堂吳縣人官至南安府知府
薛俊日本考略一卷
俊定海人
鄭若曾日本圖纂一卷朝鮮圖說一卷琉球圖說一卷
安南圖說一卷
若曾見故事類
黃省曾西洋朝貢典錄三卷
省曾字勉之吳縣人嘉靖時舉人明史文苑傳附見
文徵明傳中
蕭大亨夷俗記一卷
大亨號岳峯泰安人嘉靖進士官至兵部尚書
朝鮮國志一卷
不著撰人名氏
譚希思四川土夷考四卷
希思見編年類
李言恭都杰日本考五卷
言恭字維寅李文忠之裔襲封臨淮侯杰字彦輔嘉
靖進士官至南京兵部尚書
蔡汝賢東夷圖說二卷嶺海異聞一卷續聞一卷
汝賢字思齊華亭人隆慶進士
張燮東西洋考十二卷
燮字紹和龍溪人萬歷間舉人
艾儒略職方外紀五卷
儒略西洋人
羅曰褧咸賓錄八卷
曰褧字尚之江西人
鄺露赤雅一卷
露字湛若南海人崇禎間諸生
朝鮮志二卷
不著撰人名氏
以上外紀
欽定續文獻通考卷一百七十一
