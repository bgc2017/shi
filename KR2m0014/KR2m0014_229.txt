欽定續文獻通考卷二百二十九
地考
(臣)等謹按馬端臨作輿地考因杜佑通典之舊以
歴代郡國析於九州之中立法最善惟是馬叙千
餘年之輿地故由秦漢以迄隋唐但分列各代之
州繫以所屬之縣彼此不相聯屬至於宋而後泝
流而上逓詳郡縣沿革所自作一總滙良以閱代
多而積世久其勢難悉數也續考始自南宋之末
迄於明時在五六百年之中世數既近則不得援
馬考宋以前之例但分列郡縣名目而於因廢增
省一無所及也且全唐之地宋與遼分馬氏之世
遼史未出故沿革止詳宋地兹則遼史具在自當
與宋分卷並列以著唐地西北諸州之歸宿豈可
詳於宋而略於遼耶又金則南承宋而北承遼實
為元明一統之過脉尤宜詳注王圻續考改馬氏
以九州為綱之例而舉各道為標則已不可謂之
續又以明之現在郡縣為主而繫遼金元舊跡於
其下則是一代之輿圖而不得謂之考不但此也
既以明之郡縣為主而於直隸一路則冠以大都
路夫序代之先後則當首遼之號曰南京道據明
代之職方則當號曰順天府而大都路乃昉於元
不知其義奚取也今書接馬考仍以郡縣析入九
州而以冀州為始並從宋真定開章與遼遥對而
全唐之舊地沿革始完至於各代序列體例悉遵
馬氏之舊以代之先後為次先總論而後分條其
沿革即注於各條之下以便觀覽焉
古冀州上
冀州為古帝都禹貢不言封略則以餘州所至即
其境舜以南北地大分衛水為并州燕以北為幽
州其在天文昴畢尾箕為趙燕之分野兼得秦魏
衛之交宋屬河北河東兩路居多内燕雲為遼所
有至靖康盡入於金金發跡之所即秦漢之遼東
西郡遼合燕雲建立五京金去中京增設中都咸
平等路是皆在兩漢幽州部内惟元在徼外漠野
萬里之地非禹跡所及而與遼接壤距唐松漠都
護為近則亦以幽州順而摭焉明自成祖建都燕
京改元中書省為京師分設山西布政使司而邊
境郡縣悉改為衛古稱西北神明之隩此其徵也
宋
宋初分天下為十五路天聖析為十八元豐又析
為二十三宣和又建燕山雲中兩路所領州府軍
監為數具詳前考自靖康以迄嘉定國勢日蹙中
原陜右盡入於金東畫長淮西割商秦之半以大
散關為界所存者兩浙兩淮江東西湖南北西蜀
福建廣東廣西十五路而已兹仍全列諸路綜其
終始以表金元逓承之所自云
河北西路河北東路河東路陜西永興軍路
京西北路燕山府路雲中府路
河北西路府四州九軍五縣六十三
真定府(唐鎮州常山郡五代唐置真定府宋因之又為常山郡)領縣九真定
(漢縣)藁城(漢縣)獲鹿(唐縣)井陘(漢縣北齊廢隋復熙寧八年置天威軍治此)平
山(唐縣)靈壽(漢縣)元氏(漢縣北齊廢隋復)欒城(後漢縣北齊廢隋復)行唐
(後魏縣)
(臣)等謹按宋各路州郡大率仍唐之舊故馬氏合
序兩朝而散入五代遺蹟其中以明宋規模之大
實上承唐而非復五代之比所見極當歐陽修五
代史亦云五代短世其置而復廢改而復舊者皆
不足書亦此意也今於各州郡提綱下各舉唐宋
沿革大凡其地之顛末已載前考者不更贅述至
所屬縣鎮廢置改并隨時遷變雖以馬氏之精核
未能無誤今合採前考及宋遼金元明五朝正史
旁及圖表志乘彙集成注諸書或有異同重複偏
漏之處並詳按語
相州(仍唐舊又為鄴郡)領縣六安陽(晉縣後周改鄴縣隋復舊名)鄴(漢縣)
(後周改靈芝隋復舊名熙寧五年省為鎮入臨漳)湯隂(隋縣)永芝(唐縣熙寧七年省入)
(安陽)臨漳(東魏縣)林慮(漢縣)
信德府(唐邢州鉅鹿郡宣和元年更名升府)領縣八龍岡(隋縣宣和二年改名)
(邢臺)沙河(隋縣)南和(漢縣)任(漢縣北齊廢唐復)平鄉(後魏縣)鉅鹿(隋縣)
堯山(唐縣)内邱(隋縣)
中山府(唐定州博陵郡政和三年更名升府)領縣八安喜(漢縣隋改鮮虞唐復)
(舊名)無極(漢毋極縣唐改毋為無)曲陽(北齊縣隋改恒陽唐復舊名)陘邑(唐縣)
望都(漢縣北齊廢唐復)唐(漢縣北齊廢隋復)新樂(隋縣)北平(北齊縣慶歷二)
(年置北平軍治此)
(臣)等謹按宋志無陘邑縣
懷州(仍唐舊又為河内郡)領縣五河内(隋縣)武德(唐縣熙寧間省為鎮入河)
(内元祐初復)修武(隋縣)武陟(唐縣)獲嘉(漢縣北齊廢隋改置)
(臣)等謹按宋志無武德獲嘉蓋志於武德自河内
還隸之事未之深考也獲嘉則於天聖四年改隸
衛州故不載馬考失注
又按馬考於各路屬縣有已經改隸而前後兩見
者則删其一如祗於原隸處一見則但注明改隸
某處而原文仍存又如既廢之縣史雖不載而馬
氏有之此亦後來考證之資未便遽削故並仍其
舊焉
衛州(仍唐舊又為汲郡)領縣四汲(漢縣)新鄉(隋縣)衛(隋縣熙寧間廢為鎮)
(入黎陽元祐初復)共城(隋縣)
(臣)等謹按宋志有獲嘉縣說已見前
又按衛縣條下注本前考原文衛州舊有黎陽縣
後屬滑州又按前考兖州通利軍條下云端拱初
以黎陽置通利軍以衛州衛縣隸焉熙寧三年廢
軍仍以縣隸州元祐二年復為軍治黎陽及衛二
縣是衛並未嘗廢為鎮也前後紀載互異當是此
注偶失檢耳
磁州(仍唐舊又為惠州)領縣四滏陽(後周縣)武安(漢縣)邯鄲(漢縣)
昭德(唐昭義縣熙寧中省為鎮入滏陽)
洺州(仍唐舊又為廣平郡)領縣六永年(隋縣)曲周(漢縣北齊廢唐復)雞
澤(唐縣)平恩(漢縣)肥鄉(魏縣後魏廢隋復)臨洺(隋縣熙寧六年省為鎮入永年)
深州(仍唐舊又為饒陽郡)領縣五静安(漢下博縣雍熙四年改)武強(唐縣)
安平(漢縣)束鹿(唐縣)饒陽(漢縣)
祁州(本定州地分置又為蒲隂郡)領縣三蒲隂(唐義豐縣太平興國初改)鼓
城(隋縣)深澤(唐縣)
慶元府(唐趙州趙郡宣和元年更名升府)領縣七平棘(漢縣)寧晉(唐縣)
高邑(漢縣)柏鄉(隋縣)臨城(唐縣)贊皇(隋縣)隆平(唐昭慶縣開寳五年改)
保州(太平興國六年本莫州保塞軍建為州政和間又名清苑郡)領縣一保塞
(後魏清苑縣太平興國六年改)
安肅軍(太平興國六年本易州梁門寨建静戎軍景德元年改)領縣一安肅
(初名静戎縣景德元年改)
廣信軍(太平興國六年本易州遂城縣建感虜軍景德元年改)領縣一遂城
(隋縣)
永寧軍(雍熙中本定州博野縣建寧邊軍景德元年改)領縣一博野(後魏縣)
順安軍(淳化中本瀛州高陽縣地建軍至道初以高陽來屬)領縣一高陽(漢縣)
承天軍(建隆元年本真定府娘子關建軍)
(臣)等謹按宋志有天威北平二軍無承天軍天威
北平已見馬考真定府井陘縣及定州北平縣注
二軍皆仍隸州府故宋志亦不别為標題但從附
錄承天軍據馬考注亦本真定府地建而史無之
若以承天即天威之誤則馬氏不應兩見豈史氏
有漏失耶今從馬氏
河北東路府一州四軍三縣二十
河間府(唐瀛州河間郡大觀中用郡名升府)領縣四河間(隋縣)樂壽(隋縣)
景城(隋縣熙寧中省為鎮入樂壽)束城(隋縣)
雄州(五代周本唐涿州瓦橋關置又為易陽郡宋因之)領縣二歸信(唐歸義縣)
(太平興國初改)容城(唐縣周廢建隆四年復置)
霸州(五代周本唐幽州永清縣地置宋因之)領縣三永清(周縣)文安(漢縣)
大城(周縣)
(臣)等謹按宋志永清縣於景祐元年省入文安馬考失注
莫州(仍唐舊又為文安郡)領縣三莫(漢縣熙寧六年省入任邱)任邱(唐縣)長
豐(唐縣熙寧間省為鎮)
冀州(仍唐舊又為信都郡)領縣七信都(漢縣隋改長樂唐復舊名)南宫(漢縣)
(北齊廢隋復)蓚(漢縣)堂陽(隋縣晉改蒲澤漢復舊名元豐間省為鎮)棗強(漢縣)衡
水(隋縣)武邑(漢縣北齊廢隋復)
乾寧軍(太平興國七年本滄州永安縣地建軍並改縣名隸焉大觀三年升為清州)領縣
一乾寧
信安軍(太平興國六年本霸州游口寨建破虜軍景德二年改)
保定軍(太平興國六年本涿州新鎮建平戎軍景德元年改)
河東路府三州十一軍七縣八十二
太原府(唐并州太原郡後改府太平興國四年廢嘉祐四年復)領縣十陽曲
(漢縣)太谷(隋縣)榆次(漢縣北齊改中都隋復舊名)壽陽(晉縣後廢隋復)盂(隋縣)
交城(隋縣太平興國四年改隸大通監寳元二年以監及縣俱來屬)文水(隋縣)祁(漢縣)
(北齊廢隋復)清源(唐縣)平晉(隋晉陽縣太平興國中改咸平四年於縣置永利監)
隆德府(唐潞州上黨郡建中靖國元年更名升府)領縣八上黨(隋縣)長子
(漢縣北齊廢隋復)潞城(漢縣)屯留(漢縣北齊廢隋復)壺關(漢縣隋廢唐復)襄
垣(漢縣)黎城(隋縣)涉(隋縣)
平陽府(唐晉州平陽郡政和中用郡名升府)領縣十臨汾(隋縣)洪洞(隋縣)
襄陵(漢縣北齊廢隋復)神山(唐縣)霍邑(隋縣)趙城(隋縣政和三年升為慶祚)
(軍)汾西(隋縣)冀氏(後魏縣)岳陽(隋縣)和川(隋縣)
代州(仍唐舊又為雁門郡)領縣四雁門(隋縣)五臺(隋縣)崞(隋縣)繁畤
(隋縣)
絳州(仍唐舊又為絳郡)領縣七正平(隋縣)曲沃(後魏縣後廢隋復)太
平(後魏縣)翼城(隋縣)稷山(隋縣)絳(後魏縣)垣(隋縣宋改垣曲)
(臣)等謹按絳州所治疑尚有聞喜一縣說見河中府
慈州(仍唐舊又為文成郡)領縣三吉鄉(後唐縣)文城(隋縣熙寧五年省為)
(鎮)鄉寧(後唐縣熙寧五年省入晉州襄陵縣)
隰州(仍唐舊又為大寧郡)領縣六隰川(隋縣)蒲(後周縣)温泉(唐縣)永
和(隋縣)石樓(隋縣)大寧(後周縣隋廢唐復)
忻州(仍唐舊又為定襄郡)領縣二秀容(後魏縣)定襄(唐縣)
汾州(仍唐舊又為西河郡)領縣五西河(唐縣)中陽(唐孝義縣宋改)平遥
(後魏縣)介休(漢縣)靈石(隋縣)
澤州(仍唐舊又為高平郡)領縣六晉城(唐縣)高平(後魏縣)陽城(唐縣)
端氏(漢縣)陵川(隋縣)沁水(隋縣)
遼州(唐置後廢置不常五代梁復置宋因之又為樂平郡)領縣四遼山(隋縣)榆
社(隋縣)和順(隋縣)平城(隋縣)
憲州(仍唐舊又為汾源郡)領縣一静樂(漢汾陽縣隋改)
嵐州(仍唐舊又為樓煩郡)領縣三宜芳(漢汾隂縣唐改)合河(唐縣)樓煩
(唐縣)
石州(仍唐舊又為昌化郡)領縣五離石(漢縣)臨泉(唐縣元符二年改隸晉寧)
(軍)平夷(後周縣)方山(隋縣)定胡(唐縣大觀三年改隸晉寧軍)
(臣)等謹按前考石州條云元豐五年置葭蘆吳堡
二寨隸本州遂令州帶沿邊都巡檢銜元符二年
升葭蘆寨為晉寧軍以州之臨泉縣隸焉大觀三
年復以定胡縣隸焉與史志合是晉寧一軍當增
但既不隸石州則葭蘆非冀地應入雍州故此處
不載
慶祚軍(政和三年本潞州之趙城造父始封之地建軍)
(臣)等謹按此軍見馬考趙城縣注今依宋志特標
以不受隸於州故也
威勝軍(太平興國二年本潞州銅鞮縣界建軍並撥縣隸焉)領縣四銅鞮(漢縣)
武鄉(唐縣)沁源(後魏縣)綿上(隋縣)
平定軍(太平興國二年本真定廣陽寨建軍)領縣二平定(唐廣陽縣太平興國)
(四年改)樂平(晉縣來皆自并州屬)
寧化軍(太平興國四年本嵐州地置寧化縣五年升軍即以縣隸焉)領縣一寧
化
岢嵐軍(太平興國五年本嵐州嵐谷縣地建軍即以縣隸焉)領縣一嵐谷(唐縣)
火山軍(太平興國七年本嵐州雄勇鎮建軍)
保德軍(又名定羌)
(臣)等謹按前考河東路有大通永利二監序略云
宋太平興國四年平太原以并州交城縣鐵冶建
為監名大通六年以交城及廢沁州之綿上縣為
屬寳元二年以監及交城隸太原府綿上隸威勝
軍又徙鹽務於平晉縣咸平四年建為監名永利
是大通已改屬太原永利亦即在太原屬地明矣
考宋時置監祗為鑄銅鐵煎鹽而設地即在本郡
邑之中故馬氏不載而獨錄此二監豈以大通曾
有領縣故耶然既改歸太原則固不應别列與諸
州齒今改於交城平晉二縣條下附錄見太原府
陜西永興軍路府一州一軍一縣八
河中府(唐初為蒲州開元九年升為河中府宋因之)領縣八河東(隋縣)桑
泉(隋縣)猗氏(漢縣西魏改桑泉後周復舊名)安邑(漢縣)解(唐縣五代漢别置州以縣)
(與安邑隸焉)虞鄉(後周縣隋廢唐復)寶鼎(漢汾隂縣唐改大中祥符四年置慶成軍)
(改名滎河)永樂(唐縣)
(臣)等謹按桑泉縣宋志作臨晉蓋在唐時已改是
桑泉當為臨晉也又宋志永樂縣於熙寧六年省
為鎮入河東馬考失注外有龍門萬泉二縣龍門
至宣和二年改名河津與萬泉皆屬河中府馬考
亦並失載
又按聞喜自漢以來屬河東郡隋分立絳郡聞喜
隸焉唐改郡為州而聞喜之隸絳如故後唐以河
中府之稷山來屬加本州原隸七縣為八前考誤
以稷山足七縣之數而反遺舊隸之聞喜突於解
州條下云五代漢以河中府解縣置州又以安邑
聞喜來屬不知聞喜自何而來宋志殆仍其誤而
不及詳與
解州(見前河中府)領縣三解安邑(皆見前河中府)聞喜
(臣)等謹按聞喜自絳州來屬說已見前
慶成軍領縣一滎河(見前河中府)
(臣)等謹按前考大中祥符四年於河中府寳鼎置
慶成軍以府兼提舉兵馬巡檢事七年直隸京師
是慶成軍緣直隸而得與諸州並列益知前天威
北平晉寧三軍之均受隸於州府故不特書非遺
之也又按宋志熙寧元年廢軍仍以滎河還隸河
中府馬考失注
京西北路州一縣六
孟州(古孟津地漢屬河内郡唐仍隋舊與懷州並號河内郡武德四年析懷州地置盟州尋廢三年)
(以洛州河南府之河陽河隂濟源温汜水五縣置孟州宋因之又益以王屋一縣政和中又名濟源)
(郡)領縣六河陽(漢縣北齊廢隋復武德八年廢盟州以所治集成縣省入隸懷)
(州顯慶二年隸洛州)氾水(古虎牢成臯之地武德四年析置成臯縣貞觀元年省入隸鄭州顯)
(慶二年隸洛州)河隂(開元二十二年析汜水滎澤武陟三縣地置隸洛州)温(漢縣北齊廢隋)
(復唐初隸懷州顯慶二年隸洛州)濟源(隋縣唐初隸懷州并省懷州之軹縣入焉顯慶二年)
(隸洛州三以上五縣皆會昌年來屬)王屋(後周縣唐初更名召伯隸邵州貞觀元年州廢)
(隸懷州顯慶二年復州名隸洛州熙寧中來屬)
(臣)等謹按唐書河北道首孟州而懷州次之并志
云古幽冀二州之域孟懷澶衞為娵訾分是孟州
之宜入於此無疑矣而前考獨遺之若以所屬縣
舊隸洛州應歸豫州河南府部内而豫州又復遺
之且一州遺而所屬之六縣並没所謂陽樊温原
之田竟安在乎查六縣中惟王屋一縣前考見豫
州河南府條下並云熙寧後隸孟州則孟州之不
可遺益明兹據宋志增入此州并合唐書核其緣
始及屬縣之所自來分而注之至於氾水河隂地
應屬豫而以所領者為主又以少就多不得不然
是亦前考此門之通例也
又按以上據馬氏按古冀州地詳列宋代五路郡
縣凡為府九州二十五軍十五縣一百七十九又
增孟州一州慶祚一軍又河中之龍門萬泉二縣
應增安邑解二縣兩見應削合計實得州二十六
軍十六府縣如前數
又按馬考此下附錄營平檀薊幽涿順媯蔚朔雲
易應新儒武單于大都護府凡十六州一府蓋以
為雖非宋有而宋與唐正朔相嬗姑存唐職方之
舊文耳自今觀之宋遼金三國興亡之介實繫乎
此盖遼失十六州而後國不可為宋惟用童蔡之
謀貪復十六州而後與金併力適以自禍金因之
而并有河北河東諸路此其大較也今將叙遼與
金輿地之沿革當從宋開燕山前後路發端故根
據宋志别為立綱疏目詳列於後至於單于大都
護府則於宋無與故不錄
燕山府路府一州九縣二十六
燕山府(即幽州詳見遼析津府)領縣十二析津廣平都
市(宣和五年改名廣寧)昌平良鄉潞武清安次
永清三河香河(宣和五年改名清化)漷隂(各縣沿革俱詳遼析津府)
涿州(州縣沿革俱詳遼本州條下餘仿此)領縣四范陽歸義固
安新城(宣和五年改名威城)
檀州領縣二密雲行唐
易州領縣三易水淶水容城
順州領縣一懷柔
薊州領縣三漁陽(宣和五年改名平盧)三河(宣和五年改隸燕山府)玉
田
景州領縣一遵化
經州(即薊州玉田縣宣和六年建為州)
平州
營州
(臣)等謹按以上一府九州所謂山前九州也宋志
宣和五年金以其地來歸内除景州經州即薊州
分設應歸薊州數内凡山前路復唐舊地燕涿檀
易順薊六州雖不久仍入於金而來歸已及三載
登入宋版尚不為失實惟營平二州並未歸宋考
之五代史石晉所賂十六州曰幽薊涿檀瀛莫順
新雲蔚武應朔媯儒寰而無營平易三州蓋易州
陷於宋雍熙四年不在石晉所賂之數營平則唐
末逆藩劉仁恭以遺契丹原非失自石晉所以宣
和求地之時金亦以此為辭固不畀宋自不得以
諸州曾一屬宋者為比然宋已於宣和四年預建
虛號設官遥領故宋志亦附於燕山府路之後今
姑存之所屬各縣則從削略詳見遼代
雲中府路府一州八
雲中府
武州
蔚州
應州
朔州
新州
儒州
媯州
歸化州
(臣)等謹按以上一府八州所謂山後九州也内武
蔚於宣和五年歸六年陷雲應朔於五年歸旋陷
其新儒媯歸化四州大約與平營一例名為遥領
并未暫歸故一切從略詳見遼代
遼
遼之先曰契丹居遼澤中當元魏時有地數百里
唐初為逹呼爾氏曰窟哥者蠶食扶餘室韋等國地
方二千餘里貞觀三年置松漠都護府以其地建
八部為州州置刺史以窟哥為使持節督諸州軍
事五代約尼氏闢地東西三千里置縣四十有一
縣置令太祖代約尼氏起臨潢(遼志臨潢本漢遼東西安平之地按)
(後漢志西安平注曰縣北有小水南流入海繹潢字義與小水正合遼河最大而此特其别出者非)
(即遼水也)遂建都焉東并渤海南取石晉所賂燕雲十
六州之地於是坐大兄弟趙宋而朝吳越矣太宗
以臨潢為上京幽州為南京遼陽為東京聖宗城
大定府為中京興宗升雲州為西京五京既具幅
員萬里凡京五府六軍州城百五十有六縣二百
有九
上京道東京道中京道南京道西京道
上京道府一州十一縣三十城一
臨潢府(漢遼東郡西安平地唐屬松漠都督府遼太祖建為皇都會同元年更名上京置府)領
縣十臨潢(天贊初以燕薊俘居此)長泰(以渤海長平俘居此)定霸(統和)
(八年置)保和(統和八年置)潞(以潞縣俘居此)易俗遷遼(二縣皆以居渤)
(海叛戶太平中置)渤海(以遼東叛戶居此)興仁宣化(以遼東神化縣俘居)
(此)
(臣)等謹按遼初置縣率以征伐所俘人戶徙之皇
都置縣居之命名多以意創前此未有然徙戶雖
昉自太祖而置縣不必即其時也其建置先後或
書年或不書年或雖書年而不詳皆從史志原文
下皆仿此又東京道諸州縣史多不載故地亦由
國初興建紛繁職方缺略後之史官不能確知其
處無憑傳述今亦循前考之例寧闕毋舛可也
祖州(本遼右八部世里地太宗置以高祖以下四世居此故名)領縣二城一長
霸(以渤海長平縣俘居此)咸寧(以遼陽長寧縣俘居此)越王城(太祖伯父於越)
(王舒嚕代党項吐渾俘其民放牧於此因建城)
懷州(唐歸誠州大同元年以太宗懷陵改置)領縣二扶餘(本渤海龍泉府世宗)
(改置)顯理(本渤海顯理府世宗改置)
慶州(本黑河地穆宗置黑河州統和中廢聖宗復置更名)領縣三元德(景福中置)
孝安富義(以渤海義州俘居此重熙中置)
(臣)等謹按唐志有黑水都督疑即駐此地
泰州(本二十部族地初名黑嵐州後改)領縣二樂康興國(以山前之)
(民配逓至者居此興宗置)
長春州(本鴨子河地重熙八年置)領縣一長春(本混同江地重熙八年置)
烏州(本烏丸地)領縣一愛民
永州(乾亨三年置以潢河土河二水故名)領縣三長寧(以渤海顯德府俘居此)
義豐(本鐵利府義州重熙元年置)慈仁
儀坤州(本回鶻牧地以太祖后舒嚕氏生此故名后自置)領縣一廣義(統和)
(八年兼置來遠縣十三年省入)
龍化州(漢北安平地以始祖竒善汗居此故名太祖置)領縣一龍化(太祖置)
降聖州(本遼澤大部落東樓地以太宗生此故名穆宗置)領縣一永安(以渤)
(海永安縣俘居此太祖置)
饒州(唐饒樂府太祖改置)領縣三長樂(以渤海長樂縣俘居此太祖置)臨河
(以渤海豐永縣俘居此太宗置)安民(以渤海諸縣俘雜居於此太宗置)
(臣)等謹按遼史上京道蓋漢遼東郡西安平之地
貞觀三年以其地置元州尋置松漠都督府大率
多於内州僑治而又廢置不常迄於遼太祖時州
縣名悉非其舊欲確指其為唐時某地如饒樂歸
誠之屬蓋亦不可多得矣特其統名則在松漠之
間隸幽營之部參觀二史之志亦可粗得其崖略
焉
徽州(在宜州北景宗女秦晉大長公主建)
(臣)等謹按遼史公主表景宗無秦晉國大長公主
當是聖宗第二女地里志誤也
成州(在宜州北聖宗女晉國長公主建)
懿州(在顯州東北聖宗女燕國長公主建)
渭州(在顯州駙馬都尉蕭昌裔建)
壕州(本遼東西安平縣地在顯州東北國舅宰相建)
原州(本遼東北安平縣地在顯州東北國舅金德建)
福州(本北安平縣地在原州北國舅蕭寧建)
横州(漢故遼陽縣地在遼州西北國舅蕭克忠建)
鳳州(本藁離國故地在韓州北南王府五帳分地)
遂州(本高州地在檀州西南王府五帳牧放於此)
豐州(本遼澤大部落約尼氏僧隱牧地在上京南)
順州(本遼隊縣地在顯州東北横帳南王府建)
閭州(本羅古王牧地在遼州西近毉巫閭山)
松山州(本遼澤大部落横帳普古王牧地在上京南)
豫州(横帳陳王牧地在上京北)
寧州(本達呼爾氏勒克山在豫州東横帳管寧王牧地)
(臣)等謹按上十有六州所謂頭下城也頭下城者
諸王大臣及諸部從征所俘略人戶許各置州縣
以居之惟横帳諸王國舅公主得建城郭餘則否
朝廷賜州縣額其節度使命自朝刺史以下本主
得以部曲充焉征税各歸頭下惟酒課納上京鹽
鐵司蓋有人此有土有土此有財創業之初務以
人實地令本主得自建城收其賦稅則人争用命
而又人自為守此雄霸之略宜其凌厲五代抗衡
趙宋而懾服吳越南唐幾有混一之勢也第既别
為頭下州則與經制之州微異故準遼志附於十
一州之後
静州(本泰州之金山天慶六年置)
鎮州(本和實衮城統和中置)領州二維州防州(皆統和中置)
河董城(本回鶻可敦城語訛為河董在高州界)
静邊城(本契丹二十部族牧地近羽厥國)
皮被河城(皮被河出回紇北東南經羽厥入臚朐河沿河董城北東流合沱漉河入於海)
招州(開泰三年置)
達蘭主城(在臚朐河大康九年置)
(臣)等謹按上三州四城遼西北防邊城也東南至
上京或千餘里或三千餘里視頭下諸城又加遠
矣兹準遼志以足上京一路云
又按馬氏以九州繫郡縣間有侵溢他州者如冀
州之錯出青兖亦不得不然特從其數之贏者標
識之耳全遼為古幽營二州之地則錯出於青矣
兹類入於冀者據晉地里志舜以冀州地大分燕
以北為幽州而前後漢書遼東郡並隸幽州部内
所謂就其贏數也
東京道府八州五十七屬州二十一屬軍一縣八十城
二
遼陽府(本朝鮮地即平壤城也漢屬遼東元菟樂浪三郡唐置安東都護府又名輝罕州渤海大)
(氏僭號以為中京顯德府遼太祖改名東丹國置東平郡後升為南京天顯末太宗改為東京府曰)
(遼陽)領縣九遼陽(漢浿水縣渤海曰金德)仙鄉(漢遼隊縣渤海曰永豐)
鶴野(漢居龍縣渤海曰雞山)析木(漢望平縣渤海曰花山)紫蒙(漢鏤芳縣渤海)
(曰紫蒙)興遼(漢平郭縣渤海曰長寧亦曰興遼)肅慎歸仁順化
(皆太宗置)
(臣)等謹按析木縣後改隸銅州
開州(本高麗慶州渤海曰龍原府聖宗閒泰三年改置)領縣一州三州領一
縣開遠(本高麗龍原縣)
鹽州(渤海曰龍河郡)
穆州(渤海曰會農郡)領縣一會農
賀州(渤海曰吉里郡以上皆聖宗置)
定州(州縣皆高麗故名)領縣一定東
保州(州縣皆高麗故名)領縣一州一軍一來遠宣州(開泰)
(三年置)懷化軍(開泰三年置)
辰州(唐破高麗蓋牟城置蓋州即此渤海曰辰州以辰韓為名)領縣一建安
盧州(渤海曰杉盧郡)領縣一熊岳
來遠城(本女直地統和中置)
鐵州(漢安市縣唐安市州渤海曰鐵州)領縣一湯池
興州(漢海宜縣渤海曰興州)
湯州(漢襄平縣地)
崇州(漢長岑縣渤海曰崇州)領縣一崇信
海州(本沃沮國地高麗沙卑城渤海曰南海府太平中改置)領縣一州二州領
一縣臨溟
耀州(渤海曰椒州)領縣一巖淵(渤海故縣)
嬪州(渤海曰晴州)
渌州(渤海曰鴨渌府太平中改置)領縣二州四州領一縣宏聞
神鄉
桓州(本高麗中都城)
豐州(渤海曰盤安郡)
正州(渤海曰沸流郡)領縣一東那(漢東耐縣地)
慕州(渤海曰安遠府)
顯州(渤海顯德府地世宗改置)領縣三州三州領縣二奉先(漢無)
(慮縣即毉巫閭幽州鎮山世宗置)山東(漢望平縣穆宗置)歸義(世宗置)
嘉州
遼西州(漢遼西郡地世宗置)領縣一長慶(統和八年置)
康州(以渤海率賓府民居此世宗置)領縣一率賓(世宗置)
宗州(在遼東石熊山聖宗置)領縣一熊山(渤海故縣)
乾州(漢無慮縣統和三年置)領縣四州一州領一縣奉陵(以奉)
(景宗乾陵為名聖宗置)延昌靈山(渤海曰靈峯)司農(渤海曰麓郡皆聖宗)
(置)
海北州(世宗置)領縣一開義
貴德州(漢襄平縣地聖宗置)領縣二貴德(渤海曰崇山)奉德(渤海曰緣)
(城)
瀋州(渤海故州本挹窶國地)領縣二州一州領一縣樂郊(太祖)
(置)靈源(太宗初建漁陽縣後改名)
巖州(唐置白州渤海曰白巖城太宗改置)領縣一白巖(渤海故縣)
集州(渤海故州本漢險瀆縣)領縣一奉集(渤海故縣)
廣州(漢襄平縣地渤海曰鐵利郡開泰七年改置)領縣一昌義
遼州(本拂湼國城渤海曰東平府太祖改置)領縣二州一州領一縣
遼濱安定
祺州(渤海曰蒙州太祖初名建檀州後改名)領縣一慶雲(太祖初建密雲)
(縣後改名)
遂州(渤海曰美州)領縣一山河(渤海故縣)
通州(本扶餘國城太祖初建龍州聖宗改名)領縣四通遠(以渤海扶餘布多二)
(縣置)安遠(以渤海顯義鵲川二縣置)歸仁(以渤海強帥新安二縣置)漁谷(渤海故縣)
韓州(本藁離國渤海曰□頡府太宗改三河渝河二州聖宗并二州置)領縣一柳
河(渤海曰粤喜)
䨇州(渤海曰安定郡)領縣一䨇城(渤海曰安夷)
銀州(渤海曰富州太祖改置)領縣三延津(渤海曰富夀)新興(本越喜國)
(地渤海亦曰銀州)永平(渤海曰優富太祖改置)
同州(渤海曰東平寨太祖改置)領縣二東平永昌(本高麗永寧縣地)
咸州(渤海曰銅山郡開泰八年改置)領縣一咸平(唐設安東都護於此太祖初置)
(安東軍後改縣)
信州(本越喜國城渤海曰懷遠府開泰初改置)領縣二武昌(渤海曰懷福)定
武(本渤海豹山縣地)
賓州(本渤海城統和十七年置)
黃龍府(本渤海扶餘府太祖平渤海還有黃龍見改名後廢開泰九年復置)領縣三州
五州領一縣黃龍(渤海曰長平)遷民(渤海曰永寧)永寧(渤海)
(故縣)
(臣)等謹按王圻續考遷民縣後置復州改名永寧
是遷民永寧本為一縣今依史原文分列而其誤
自見
益州領縣一静遠
安遠州
威州
清州
雍州
湖州(渤海故州)領縣一長慶
渤州(渤海故州)領縣一貢珍(渤海故縣)
郢州(渤海故州)領縣一延慶
銅州(渤海故州)領縣一析木(自遼陽來屬)
涑州(渤海故州)
率賓府(本率賓國地)
定理府(本挹婁國地)
鐵利府(本鐵利國地)
安定府
長嶺府
鎮海府領縣一平南
冀州(聖宗置)
東州(以渤海戶置)
尚州(以渤海戶置)
吉州
麓州(渤海故州)
荆州
懿州(太平三年越國公主以居媵戶初為慶懿軍後改廣順清寧七年宣懿皇后進入改今名)領
縣二寧昌(本平陽縣)順安
媵州
順化城(開泰三年以漢戶置)
寧州(統和二十九年以渤海戶置)領縣一新安
衍州(以漢戶置)領縣一宜豐
連州(以漢戶置)領縣一安民
歸州(太祖平渤海以降戶置後廢統和二十九年復置)領縣一歸勝
蘇州(本高麗地唐置南蘇州興宗復置)領縣二來蘇懷化
復州(興宗置)領縣二永寧(本黃龍府遷民縣改名來屬)德勝
肅州(重熙十年置)領縣一清安
安州
榮州
率州
荷州
源州
渤海州
寧江州(清寧中置)領縣一混同
河州
祥州(興宗以鐵利戶置)領縣一懷德
(臣)等謹按天下郡縣昉自兩漢立名者十之七八
中間千餘年或瓜分鼎峙或南北畫疆名號紛如
不可紀極至於隋唐一統而後漸就整齊故欲考
郡縣之顛末必以漢唐為斷自全唐之地分為遼
宋幾與南北朝等遼東京路大率本唐所有而唐
末衰亂中更渤海竊據改置郡邑多非其舊中有
為漢唐舊地可考者必注明漢唐某地或曰漢置
唐置而出自渤海大氏所建置則凖漢書之例但
云某曰某府某州某縣不以創置之名予僭號者
蓋以有創即有承以遼承唐與宋遥對所以明其
規模之大而非一切偏安者所得而比也
中京道府二州六屬州十六縣四十二
大定府(漢遼西郡唐置饒樂都督府統和二十五年建為中京改今名)領縣九州十
州領十二縣大定(本白霫故地)長安(漢賓從縣地)富庶(漢新)
(安平地)勸農(漢賓從縣地)文定升平(以上四縣皆開泰二年置)歸化
(漢柳城縣地)神水(漢徒河縣地)金源(唐青山縣地以上二縣亦開泰二年置)
恩州(漢新安平地太宗置)領縣一恩化(開泰中置)
惠州(唐歸義州地太祖改置)領縣一惠和(聖宗置)
高州(唐信州地聖宗改置)領縣一三韓(辰韓扶餘弁韓新羅馬韓高麗開泰)
(中聖宗伐高麗俘三國遺人置)
武安州(唐沃州地太祖初建新州統和八年改名)領縣一沃野
利州(統和二十六年析中京地置)領縣一阜俗(統和四年置)
榆州(漢臨榆縣地唐置黎州太宗改置)領縣二和衆(本新黎縣地)永
和(漢昌城縣地屬北平郡統和二十二年置)
澤州(漢土垠縣地屬北平郡開泰中置州)領縣二神山灤河(漢徐)
(無縣地)
北安州(漢女祁縣地屬上谷郡唐置虞王府聖宗改置)領縣一利民(漢且)
(居縣地)
潭州(漢交黎縣地開泰中置)領縣一龍山(開泰二年置)
(臣)等謹按唐志貞觀二年以契丹部落置昌州領
龍山一縣疑即此地
松江州(開泰中置)領縣一松江(漢文成縣地開泰二年置)
成州領縣一同昌
興中府(即營州隋置唐因之又為柳城郡太祖初置霸州重熙中更名升府)領縣四州
二州領一縣興中(漢柳城縣地太祖初名霸城重熙中改)營邱(析霸)
(城地置)象雷(開泰二年本麥務川置)閭山(漢且閭縣開泰二年置)
安德州(統和八年以霸州安德縣升置)領縣一安德(統和八年析潭州之)
(龍山縣地置)
黔州(漢遼西郡地太祖置)領縣一盛吉(太祖平渤海以盛吉縣俘徙置)
宜州(漢絫縣地興宗置)領縣二宏政聞義(皆世宗置)
錦州(漢無慮縣地太祖置)領縣二州一州領一縣永樂永
昌(皆太祖置)
嚴州(漢海陽縣地聖宗置)領縣一興城
川州(唐青山州地會同三年建白川州後改)領縣三宏理咸康
宜民(皆統和中置)
建州(唐昌黎縣太祖置州)領縣二永霸永康(唐昌黎縣地)
來州(聖宗置)領縣一州三州領三縣來賓(唐來遠縣地)
隰州(本慕容皝集寧縣地聖宗置)領縣一海陽(漢縣)
遷州(漢陽樂縣地聖宗平大延琳以歸州民徙置)領縣一遷民
潤州(聖宗置)領縣一海濱(漢陽樂縣地)
南京道府一州一屬州八縣三十二
析津府(唐幽州范陽郡太宗升為南京置幽都府或為燕山開泰元年改以分野析木之津得名)
領縣十一州六州領十四縣析津(漢薊縣晉改薊北開泰元)
(年改今名)宛平(晉幽都縣開泰元年改)昌平(元魏縣)良鄉(漢縣)潞(漢縣)安
次(漢縣)永清(唐縣)武清(唐縣)香河(析武清地置)玉河(五代劉仁恭偽縣析)
(薊縣地置遼因之)漷隂(太平中析武清地置)
(臣)等謹按馬考燕山府有薊幽都廣平三縣宋志
無薊幽都而有廣平都市三河三縣薊與幽都經
遼改名已見前注三河乃宣和五年自薊州來屬
本在遼失幽州之後此處自不應有惟廣平都市
二縣則了無歸宿查唐志廣平注云天寳初析薊
置尋省至德後復與馬考合不知其後又廢於何
年而史失之耳都市或即幽都之誤故馬氏亦無
之大抵即宛平縣地也
順州(唐置又為順義歸化二郡遼改歸化軍以州隸府)領縣一懷柔(唐縣)
(唐舊有賓義縣沿革未詳)
(臣)等謹按遼志順州漢范陽地隋開皇中厥稽部
長率八部自扶餘城西北舉落内附置順州以處
之唐改燕州後仍為順州是順州即今之順義故
隸析津府而唐志云貞觀四年平突厥置六年僑
治營州南之五柳城後復僑治幽州城中縣一曰
賓義或謂此别自一順州故編入羈縻州數内若
即是隋之順州何煩僑治此說非也蓋隋末河北
率為突厥所據而新破之後未便置吏故從僑治
豈有二地哉又賓義縣與州並置於貞觀六年而
無懷柔遼志則云懷柔貞觀六年置後改順義天
寳初改歸化乾元初復並無賓義之名前考又云
順州唐天寳初置尋改為順義歸化二郡證之唐
與遼志皆不合而縣則賓義懷柔並列且謂賓義
屬順義懷柔屬歸化諸說不同如此統而觀之當
是初置縣時曰賓義後改懷柔順義歸化則天寳
後析順州為二郡之名既析為二郡故兼置二縣
以分屬之而後又併省二郡為一省賓義入懷柔
其大較也唐志與前考並有缺漏遼志則誤矣但
其併省未詳年代姑備錄各書以資參考
檀州(隋置唐又為密雲郡遼廢郡以州隸府)領縣二密雲(漢白檀縣)行
唐(太宗徙定州俘置此)
涿州(唐置遼改隸府)領縣四范陽(漢涿縣唐改)固安(漢方城縣隋改)
新城(漢新昌縣後唐改)歸義(唐縣)
易州(隋置唐又為上谷郡遼廢郡以州隸府)領縣三易(漢縣)淶水(漢道)
(縣後周改)容城(漢縣)
薊州(唐置又為漁陽郡遼廢郡以州隸府)領縣三漁陽(漢縣)三河(漢臨)
(朐縣地唐析置)玉田(漢無終縣地唐置)
景州(重熙中本薊州遵化縣置)領縣一遵化(重熙中本唐平州地析置)
平州(隋置唐又為北平郡遼廢郡州仍舊)領縣三州二州領四縣盧
龍(隋縣)安喜(漢令支縣太祖以定州安喜縣俘徙置)望都(漢海陽縣太祖以定州望)
(都縣俘徙置)
灤州(亦漢海陽縣地太祖置)領縣三義豐(世祖本黃洛城置)馬城
(唐縣)石城(漢縣貞觀中改臨渝縣後復舊)
營州領縣一廣寧
(臣)等謹按前興中府即營州也當是重熙中改興
中府時别立營州故所屬僅一縣其十分之九悉
歸興中府蓋非復唐時營州之舊矣
西京道府一州六屬州六軍一縣三十一
大同府(即雲州唐置又為大同軍重熙十三年升為西京改置府)領縣七州二州
領三縣大同(重熙十七年析雲中地置)雲中(唐縣)天成(亦析雲中地置)
長青(漢白登地遼改置)奉義(漢陶林縣地亦析雲中置)懷仁(隋大利縣遼改置)
懷安(漢夷輿縣唐置)
宏州(唐安邊縣地統和中改置)領縣二永寧順聖(應歴中析永興)
(地置)
德州(唐會昌中以西德店置後廢開泰八年復置)領縣一宣德(唐縣)
奉聖州(即新州太宗改置)領縣四州三州領三縣永興(漢涿)
(鹿縣)礬山(漢軍都縣)龍門(唐縣)望雲(景宗本望雲州地置)
歸化州(即武州太宗改以隸本州)領縣一文德(元魏縣)
可汗州(即媯州會同元年改)領縣一懷來(唐懷戎縣太祖改)
儒州(唐末置太宗改隸本州)領縣一縉山(漢廣寗縣地唐改置)
蔚州(後周置唐又為興唐郡遼廢郡改為忠順軍)領縣五靈仙(五代晉縣)定
安(漢東安陽縣地遼改置)飛狐(隋縣)靈邱(漢縣)廣陵(漢延陵縣地唐為鎮州後)
(唐改置)
應州(唐初置金城縣後改升州後唐以寰州隸焉遼因之)領縣三金城(漢隂館縣)
(地唐改置)渾源(唐縣)河隂(亦漢隂館縣地初隸朔州清寧中來屬)
朔州(元魏置唐又為馬邑郡遼廢郡州仍舊)領縣三州一州領一縣
鄯陽(漢定襄縣地隋改置)寧遠(唐縣)馬邑(漢縣)
武州(唐末置後改毅州重熙九年復置)領縣一神武(魏置晉改新城重熙)
(九年復)
(臣)等謹按武州有二新州之武州本漢下洛縣元
魏改文德縣唐升武州僖宗改毅州後唐復武州
入遼改名歸化置雄武軍刺史隸奉聖州朔州之
武州本趙惠王武川塞魏改神武縣唐末置武州
後唐改毅州入遼復武州置宣威軍刺史隸朔州
東勝州(隋置勝州唐於南河地置決勝州故此加東字太祖神册元年破振武軍州廢石晉割代)
(北来獻復置)領縣二榆林河濱
金肅州(重熙十二年代西夏置)
河清軍(同上)
(臣)等謹按遼西南兩京即石晉所賂十六州而宋
宣和中所號為山前後路者是也内無瀛莫寰三
州者寰於後唐明宗時早歸入應州部而瀛莫則
周世宗已復取之宋河間文安郡即此二州之地
世謂十六州歴漢周宋不復者亦大概之辭未暇
詳為别白耳
又按以上據馬氏按古冀州地合之幽營二州之
域詳列遼代五道郡縣凡得府十三州八十一屬
州四十九軍二城三縣二百一十五
金
金之壤地包裹全遼繞出天山之外西臨積石循
山南左折而東逾臨洮至大散關取淮之中流為
界而與宋為表裏天會八年太祖大破遼兵肇基
王迹天眷八年即海古之地建號上京尋取十六
州於遼取河北河東於宋建五京置十四總管府
是為十九路其散府九節鎮三十六防禦二十二
刺史郡七十三軍十有六縣六百三十二後復盡
升軍為州或升城堡寨鎮為縣是以金之京府州
凡百七十九縣加於舊五十一城寨堡關百二十
一鎮四百八十八當全遼盛時未之或逮也
上京路咸平路東京路北京路西京路
中都路河北東路河北西路河東北路河
東南路
上京路府一州三路五司一縣六鎮二
會寧府(本海古地金太祖興於此初為會寧州太宗天眷元年升為府號上京)領縣三
會寧(與府同時置)曲江(大定七年置鎮東縣十三年改)宜春(大定七年置)
肇州(本出河店地天會八年太祖勝遼於此固置州以肇基王迹為名)領縣一始
興(與府同時置)
隆州(遼黃龍府天眷中改為濟州大定二十九年改今名後升為隆安府)領縣一鎮一
利涉(天眷三年置)鎮(名同縣)
信州(仍遼舊)領縣一鎮一武昌(仍遼舊)鎮(名同縣)
蒲與路
海蘭路
率賓路(又名速頻即遼率賓府)
哈斯罕路
呼爾哈路
烏庫哩烈(亦一路也置招討司故不名路以上五路一司皆金初置)
咸平路府一州一縣十
咸平府(遼咸州天德中更名升府)領縣八平郭(遼咸平縣大定七年改)銅
山(遼同州大定二十九年改)新興(遼隸銀州皇統三年廢州來屬)慶雲(遼隸祺州廢州)
(來屬)清安(遼隸肅州皇統三年廢州來屬)榮安歸仁(遼隸通州)玉山(承安)
(三年置)
按遼通州有安遠歸仁豈榮安即安遠所改與歸
仁同時來屬耶
韓州(仍遼舊)領縣二臨津柳河(仍遼舊)
東京路府一州六路一縣十九鎮五
遼陽府(仍遼舊)領縣四鎮一遼陽鶴野(皆仍遼舊)宜豐
(遼隸衍州皇統三年廢州來屬)石城長宜鎮(鶴野)
(臣)等謹按金志石城於興定三年以縣之臨巖寺
為巖州置東安縣則此與灤州之石城有别蓋即
遼開鹽穆賀四州之地入金廢州置縣又析置巖
州與東安也
澄州(遼海州天德三年改)領縣二鎮一臨溟(仍遼舊)析木(遼隸銅州)
(皇統三年廢州來屬)新昌鎮(臨溟)
瀋州(仍遼舊又以定理府省入)領縣五樂郊(仍遼舊)章義(遼隸廣州皇統)
(三年廢州來屬)遼濱(遼隸遼州皇統三年廢州來屬)□樓(遼興州大定二十九年改縣來)
(屬)雙城(遼隸雙州皇統三年廢州來屬)
貴德州(仍遼舊)領縣二貴德(仍遼舊)奉集(遼隸集州廢州來屬)
蓋州(遼辰州明昌六年改)領縣四鎮二湯池(遼隸鐵州廢州來屬)秀巖
(明昌四年本大寧鎮置)熊岳(遼隸盧州廢州來屬)建安(仍遼舊)神鄉鎮(湯池)
大寧鎮(建安)
復州(仍遼舊)領縣二鎮一永康(遼永寧縣大定七年改)化成(遼蘇)
(州皇統三年改縣來屬又省歸州歸勝縣為鎮入焉貞祐四年升為金州)歸勝鎮(化成)
來遠州(遼來遠城大定間升為州)
博索府路(國初置)
北京路府四州十縣四十二鎮十寨五堡五十六
大定府(仍遼舊)領縣十一鎮二大定(仍遼舊)長興(遼長安縣)
富庶(仍遼舊)松山(遼隸松山州皇統三年廢州來屬)神山(遼隸澤州泰和四年)
(廢州及灤河縣來屬)惠和(遼隸惠州皇統三年廢州來屬)金源(仍遼舊)和衆(遼隸)
(榆州皇統三年廢州來屬)武平(遼武安州皇統三年改縣來屬)静封(承安二年本胡設務)
(置)三韓(遼隸高州泰和三年廢川來屬)恩化鎮(大定)文安鎮(富庶)
(臣)等謹按金志松山縣本遼松山州勝安軍屬縣
查遼史松山州係頭下州不置軍無屬縣惟中京
道有松江州松江縣開泰中置勝安軍則此當為
松江縣所改無疑也
利州(仍遼舊)領縣二鎮一寨一阜俗(仍遼舊)龍山(遼隸潭州)
(皇統三年廢州來屬)漆河鎮蘭寨(皆龍山)
義州(遼宜州天德三年改)領縣三鎮一宏政(仍遼舊)開義(遼隸海北)
(州皇統三年廢州來屬)同昌(遼隸成州泰和四年廢州來屬)饒慶鎮(開義)
錦州(仍遼舊)領縣三永樂安昌(皆仍遼舊)神水(遼隸大定府大)
(定二十九年來屬)
瑞州(遼來州泰和六年改)領縣三鎮一瑞安(遼來賓縣泰和六年改)海
陽(遼隸隰州皇統三年廢州來屬)海濱(遼隸潤州皇統三年廢州來屬)遷民鎮(海陽)
廣寧府(遼顯州天輔中更名升府)領縣三鎮二寨四廣寧(遼山東縣)
(大定二十九年改)望平(大定二十九年本梁漁務置)閭陽(遼奉陵縣隸乾州天會八)
(年廢州改名來屬)望平鎮閭陽鎮(二鎮俱同縣名)閭城寨兔
兒窩寨(廣寧)大斧山寨北川寨(閭陽)
(臣)等謹按金志本府領縣三而注云天會八年改
遼奉元縣為鍾秀縣查王圻續考有鍾秀縣至元
始省則此一縣當增與廣寧諸縣並列
懿州(仍遼舊)領縣二順安(仍遼舊)靈山(遼隸乾州廢州來屬)
興中府(仍遼舊)領縣四鎮三興中(仍遼舊)永德(遼安德縣隸安)
(德州大定七年廢州改名來屬)興城(遼隸嚴州皇統三年廢州來屬)宜民(遼隸川州泰和)
(四年廢州來屬又省咸康縣為鎮入焉)黔城鎮(興中)阜安鎮(永德)咸康鎮
(宜民)
建州(仍遼舊)領縣一永霸(仍遼舊省遼舊有永康縣併未詳)
全州(承安二年置)領縣一安豐(本豐州舖置)
臨潢府(仍遼舊)領縣五堡三十七(堡名史不載)臨潢長泰
(皆仍遼舊)盧州(承安二年本黑河舖置)寧塞(泰和元年置)長寧(遼隸永州皇統)
(三年廢州來屬)
慶州(仍遼舊省祖懷二縣入焉)領縣一朔平(未詳置年安遼舊有元德孝富義)
(三縣孝安於皇統三年廢元德富義廢改未詳)
興州(遼北安州承安五年改)領縣二興化(皇統三年降興化軍置)宜興
(泰和三年本興化縣白檀鎮置遼舊有利民縣太和四年廢)
泰州(仍遼舊後移於長春州改舊泰州為金安縣隸焉尋廢)領縣一堡十九(堡名)
(史不載)長春(遼隸長春州承安二年來屬)
西京路府二州十四縣三十六鎮九
大同府(仍遼舊)領縣七鎮三大同雲中(仍遼舊)宣寧
(遼宣德縣隸德州大定八年改名來屬)懷安(仍遼舊)天城(即遼天成縣)白登
(遼長青縣大定七年改)懷仁(仍遼舊)奉義鎮(大同)窟龍城鎮(宣寧)安
七疃鎮(懷仁)
(臣)等謹按遼德州屬一縣宣德此云宣寧即宣德
改而此路别無德州大抵德州竟廢併入縣其即
在大定中改縣來屬之際乎
宏州(遼舊州隸府金改支郡)領縣二鎮二襄隂(遼永寧縣大定七年改)
順聖(仍遼舊)陽門鎮大羅鎮(順聖)
淨州(大定十八年置)領縣一天山(大定十八年本𣙜場置)
桓州(本上谷郡地置)領縣一清塞(明昌四年置)
(臣)等謹按遼有桓州隸東京道渌州入金並廢則
此桓州與淨撫二州在大同之北皆金所剏設者
非即遼之故州也
撫州(遼舊州後廢明昌三年復置)領縣四柔遠(大定十年本燕子城置)集
寧(明昌三年本春市場置)豐利(明昌四年本泥灤置)威寧(承安二年本新城鎮置)
(臣)等謹按金史志云遼秦國大長公主建則亦如
頭下城徽州懿州之屬公主以所賜媵戶置耳但
此等州皆以恩澤私置毋容詳其沿革而獨於此
州追繫公主某建殊失史氏之體故酌改為遼舊
州可矣且遼志諸媵州中並無撫州或實自金章
宗剏置而志誤云然未可知也
德興府(遼奉聖州大定初更名升府)領縣六鎮一德興(遼永興縣大安)
(元年改)媯川(遼懷來縣隸可汗州明昌六年廢州改名來屬)縉山(遼隸儒州皇統元年)
(廢州來屬崇慶元年升為鎮州)望雲&KR0552;山龍門(皆仍遼舊)永安鎮
(縉山)
昌州(初置未詳天輔中降為建昌縣明昌七年復置)領縣一寳山
宣德州(遼歸化州隸新州大定中更名隸路)領縣二宣德(遼文德縣大定二十)
(九年改)宣平(承安二年本大新鎮置)
朔州(仍遼舊)領縣二鄯陽馬邑(皆仍遼舊)
武州(遼隸朔州金改以州治神武縣省入)領縣一寧遠(遼隸朔州)
應州(仍遼舊)領縣三金城(仍遼舊)山隂(遼河隂縣大定七年改)渾
源(仍遼舊貞祐三年升為州)
蔚州(仍遼舊)領縣五靈仙(仍遼舊)廣靈(遼靈為陵)靈邱定
安飛狐(皆仍遼舊)
東勝州(仍遼舊)領縣一鎮一東勝寧化鎮
中都路府一州十三縣四十九鎮七
大興府(遼析津府貞元元年更名)領縣十鎮一大興(遼析津縣貞元元年)
(改)宛平安次漷隂永清(皆仍遼舊)寳坻(大定十二年本)
(新昌鎮置)香河昌平良鄉武清(皆仍遼舊)廣陽鎮(大興)
通州(遼潞縣天德中更名升州)領縣三潞(遼隸析津府)三河(遼隸薊州天德)
(三年來屬)
薊州(遼舊州隸府金升)領縣五鎮二漁陽(仍遼舊)遵化(遼隸景州)
(廢州來屬)豐潤(泰和間本玉田縣永濟務置)玉田(仍遼舊)平峪(大定二十七年)
(本漁陽縣大王鎮置)石門鎮(遵化)韓城鎮(玉田)
易州(遼舊州隸府金升)領縣二易淶水(皆仍遼舊)
涿州(遼舊州隸府金升)領縣五鎮一范陽固安新城
(皆仍遼舊)定興(大定六年本范陽縣黃村置)奉先(大定二十九年析良鄉宛平范陽三)
(縣地置萬寧縣明昌二年改名)政滿鎮(范陽)
順州(遼舊州隸府金升)領縣二温陽(遼懷柔縣明昌六年改)密雲(遼隸)
(檀州廢州來屬)
平州(仍遼舊)領縣五鎮一盧龍(仍遼舊)撫寧(大定二十九年本新)
(安鎮置)海山(遼望都縣大定七年改)遷安(遼安喜縣大定七年改)昌黎(遼廣)
(寧縣隸營州皇統二年廢州來屬大定二十九年改今名)建昌鎮(遷安)
灤州(遼舊州隸平州金升)領縣四鎮二義豐石城馬城
(皆仍遼舊)樂亭(大定末置)榛子鎮(石城)新橋鎮(樂亭)
(臣)等謹按上一府七州除平灤二州外金嘗以其
地歸宋所謂山前路等州是也然不久仍入於金
是金於此數州直僑寄於宋耳故此處沿革仍承
遼注而不復參之以宋云
雄州(仍宋舊)領縣三歸信容城(皆仍宋舊)保定(宋保定軍降縣)
(來屬)
霸州(仍宋舊)領縣四益津(大定二十九年本故永清縣地置)文安
大城(皆仍遼舊)信安(宋信安軍大定七年降縣來屬元光元年升鎮安府)
保州(仍宋舊)領縣二清苑(宋保塞縣大定十六年改)滿城(大定二十八年)
(本清苑縣塔順村置)
安州(宋順安軍天會七年改徙治渥城)領縣三渥城(泰和四年置)葛城
(大定二十八年升高陽之葛城鄉為縣)高陽(仍宋舊)
遂州(宋廣信軍天會七年改置)領縣一遂城(仍宋舊)
安肅州(宋安肅軍天德三年升為州)領縣一安肅(仍宋舊)
河北東路府一州六縣十九鎮二十三
河間府(即瀛州仍宋舊)領縣二鎮三河間(仍宋舊)肅寧(升河間之)
(肅寧城為縣)策城鎮永寧鎮北林鎮(河間)
蠡州(宋永寧軍天會七年升為寧州天德三年改)領縣一鎮一博野(仍宋)
(舊)新橋鎮
莫州(仍宋舊)領縣一鎮一任邱(仍宋舊)長豐鎮
獻州(宋河間府樂夀縣天會七年升為夀州天德三年改今名)領縣二鎮十樂
壽(宋隸河間府)交河(大定七年析樂夀地置)景城南鎮大樹鎮
劉解鎮槐家鎮参軍鎮貫河鎮北望鎮
夾灘鎮策河鎮沙渦鎮(交河)
冀州(仍宋舊)領縣五鎮六信都南宫衡水武
邑棗強(皆仍宋舊)來遠鎮(信都)唐陽鎮寧化鎮七
公鎮(南宫)觀津鎮(武邑)廣川鎮(棗強)
深州(仍宋舊)領縣五鎮一静安束鹿武強饒
陽安平(皆仍宋舊)下博鎮(静安)
清州(宋初名乾寧軍後改清州今因之)領縣三鎮一會川(宋乾寧縣貞元)
(元年改)興濟(本隸滄州大定七年來屬)靖海(明昌四年本窩子口置)范橋鎮
(會川)
河北西路府三州七縣十鎮二十九
真定府(仍宋舊)領縣九鎮三真定藁城平山
欒城獲鹿行唐(皆仍宋舊)阜平(明昌四年本北鎮置)靈壽
元氏(皆仍宋舊改宋舊有井陘縣置州)嘉祐鎮北鎮(行唐)慈谷鎮
(靈夀)
威州(天會中以宋井陘縣更名升州)領縣一井陘(宋隸真定)
沃州(宋趙州後升慶源府天德三年更名仍為州)領縣七鎮一平棘
臨城高邑贊皇寧晉柏鄉隆平(皆仍宋舊)
奉城鎮(寧晉)
邢州(唐邢州宋升信德府天會七年復舊)領縣八鎮四邢臺(仍宋舊)唐
山(宋堯山縣大定中改)内邱平鄉任沙河南和
鉅鹿(皆仍宋舊)道武鎮(平鄉)新店鎮(任)綦村鎮(沙河)團城鎮
(鉅鹿)
洺州(仍宋舊)領縣九鎮四永年(仍宋舊)廣平(大定七年析魏縣地)
(置)宗城(宋隸大名府)新安(未詳置年)成安(宋隸大名府)肥鄉雞
澤曲周(皆仍宋舊)洺水(析宗城地置縣宋舊有臨洺平恩二俱改鎮)西臨
洺鎮(永年)新安鎮(肥鄉)平恩鎮白家灘鎮(曲周)
彰德府(宋相州明昌中更名升府)領縣五鎮五安陽(仍宋舊)林慮
(貞祐三年升為林州)湯隂臨漳(皆仍宋舊)輔巖(興定三年本水治村置宋舊)
(有鄴縣改鎮又有永定縣熙寧中已省入安陽)天祐鎮永和鎮豐樂
鎮(安陽)鶴壁鎮(湯隂)鄴鎮(臨漳)
磁州(仍宋舊)領縣三鎮八㵚陽武安邯鄲(皆仍宋舊)
臺城鎮觀成鎮昭德鎮臨水鎮(㵚陽)固鎮(武安)
邯山鎮(邯鄲)
中山府(宋定州後改升府金因之)領縣七鎮二安喜新樂
無極(皆仍宋舊)永平(宋北平縣隸北平軍貞祐二年升軍為完州仍與縣隸本府)慶
都(宋望都縣)曲陽唐(皆仍宋舊)龍泉鎮(曲陽)軍成鎮(唐)
(臣)等謹按前考及唐志定州有陘邑縣宋志不載
其省改當在五代時而五代史職方甚略馬氏但
據唐志宋金二史亦無追擊之文如此類失考者
今皆闕之
祁州(仍宋舊)領縣三蒲隂鼓城深澤(皆仍宋舊)
衛州(仍宋舊)領縣五鎮二汲新鄉(皆仍宋舊)蘇門(宋共城縣)
(明昌三年改貞祐三年升為輝州又析置山陽縣為屬)獲嘉(仍宋舊)胙城(初隸滑州)
(貞祐中來屬本古兖州地以改隸本州故列此)早生鎮(蘇門)大寧鎮(獲嘉)
河東北路府一州十二縣三十九鎮四十堡一
太原府(即并州仍宋舊)領縣十一鎮八陽曲太谷平
晉清源(皆仍宋舊)徐溝(大定二十九年升清源之徐溝為縣)榆次祁
文水交城(皆仍宋舊)盂(仍宋舊興定中升為州尋復)壽陽(仍宋舊興)
(定二年割隸平定州)陽曲鎮百井鎮赤塘關鎮天門
關鎮陵井驛鎮(陽曲)晉寧鎮晉祠鎮(平晉)團柏鎮
(祁)
晉州(興定四年置)
(臣)等謹按宋晉州即平陽府此别自一晉州金興
定中以并州夀陽縣西張寨地所置也
忻州(仍宋舊)領縣二鎮四秀容定襄(皆仍宋舊)忻口鎮
雲内鎮徒合鎮石嶺鎮(秀容)
平定州(宋平定軍大定二年升為州)領縣二鎮三平定樂平
(皆仍宋舊)承天鎮東百井鎮(平定)淨陽鎮(樂平)
汾州(仍宋舊)領縣五鎮二西河(仍宋舊)孝義(唐縣宋改中陽縣金)
(復)介休平遥靈石(皆仍宋舊)郭柵鎮(西河)洪山鎮(介休)
石州(仍宋舊)領縣六鎮四離石方山(仍宋舊)孟門(宋定)
(胡縣隸晉寧軍明昌六年改名來屬)温泉(宋隸隰州貞祐四年又割隸汾州)臨泉(宋隸)
(晉寧軍)寧鄉(宋平夷縣明昌六年改)石窟鎮(離石)吳保鎮天澤
鎮(孟門)克明鎮(臨泉)
代州(仍宋舊)領縣五鎮十三雁門崞五臺(皆仍宋舊)
(貞祐四年升為臺州)廣武(析崞縣地置)繁畤(仍宋舊貞祐三年升為堅州)雁門
鎮西徑鎮胡谷鎮(雁門)樓板鎮(崞)興善鎮石
觜鎮(五臺)茹越鎮大石鎮義興鎮麻谷鎮
瓶形鎮梅廻鎮寳興鎮
(臣)等謹按金志廣武縣注貞祐三年來屬不云本
隸何州考一統志廣武本舊縣宋時省入崞縣此
當是析崞縣復置也
隩州(宋火山軍大定末改置)領縣一鎮一河曲(貞元元年置)鄴鎮
寧化州(宋寧化軍大定二十二年升為州)領縣一鎮一寧化(仍宋舊)
窟谷鎮
嵐州(仍宋舊)領縣三鎮四宜芳合河樓煩(皆仍宋舊)
飛鳶鎮(宜芳)合河津鎮乳浪鎮鹽院渡鎮(合河)
岢嵐州(宋岢嵐軍大定二十二年升為州)領縣一堡一嵐谷(仍宋舊)
寒光堡
保德州(宋保德軍大定二十二年升為州)領縣一保德(大定十一年置)
管州(宋憲州天德三年改)領縣一静樂(仍宋舊)
河東南路府二州十縣六十九鎮三十關六
平陽府(即晉州仍宋舊)領縣十鎮一臨汾襄陵洪洞
汾西岳陽(皆仍宋舊)霍邑(貞祐三年升為霍州)趙城(宋慶祚軍廢為)
(縣後隸霍州)浮山(宋神山縣大定七年改興定四年更名忠孝)和川冀氏
(皆仍宋舊)故關鎮(襄陵)
隰州(仍宋舊)領縣六關四隰川(仍宋舊)仵城(興定四年升隰州之)
(午城鎮置)蒲(興定五年升為州以大寧隸焉)大寧永和石樓(皆仍宋舊)
馬門關(大寧)永和關(永和)永寧上平關(石樓)
吉州(宋慈州明昌元年改)領縣二吉鄉鄉寧(皆仍宋舊)
河中府(仍宋舊)領縣七鎮四河東(仍宋舊)滎河(貞祐三年升為)
(滎州)虞鄉萬泉臨晉河津(即龍門)猗氏(皆仍宋舊)永
樂鎮合河鎮(河東)北郎鎮(滎河)胡壁鎮(萬泉)
絳州(仍宋舊興定二年并晉安府)領縣八鎮五關一正中曲
沃稷山翼城太平垣曲絳(皆仍宋舊)平水
澤掌鎮(正平)柴村鎮九王鎮(曲沃)臯落鎮(垣曲)繪交
鎮(絳)行臺鎮(垣曲)
(臣)等謹按馬考及唐宋志無平水縣而漢晉隋河
東郡皆無此縣名查金志此縣注云興定四年徙
置汾河之西則本有是縣而非特置大抵出自五
代或既廢金復史皆未之詳也
解州(仍宋舊)領縣六鎮四解(仍宋舊)平陸(宋隸陜州)芮城(宋隸)
(陜州)夏(宋隸陜州)安邑聞喜(皆仍宋舊)張店鎮(平陸)曹張鎮(夏)
東鎮劉莊鎮(聞喜)
澤州(仍宋舊)領縣六鎮二晉城端氏陵川陽
城高平沁水(皆仍宋舊)周村鎮巴公鎮(晉城)
潞州(仍宋舊)領縣八鎮四上黨壺關屯留長
子潞城襄垣黎城涉(皆仍宋舊)八義鎮(上黨)寺
底鎮(屯留)横水鎮(長子)禠亭鎮(襄垣)
遼州(仍宋舊)領縣四鎮一關一遼山榆社和順
(皆仍宋舊)儀城(宋平城縣)平城鎮(遼山)黃關(遼山)
沁州(宋威勝軍天會六年改置)領縣四鎮一銅鞮武鄉沁
源綿上(皆仍宋舊)南開鎮(武鄉)
懷州(仍宋舊)領縣四鎮六河内修武(皆仍宋舊)山陽(興定)
(四年析蘇州地置割隸輝州)武陟(仍宋舊)武德鎮柏鄉鎮萬
善鎮清化鎮(河内)承恩鎮(修武)宋郭鎮(武陟)
孟州領縣四鎮二河陽王屋濟源温(皆仍宋舊)
穀羅鎮沇河鎮(河陽)
(臣)等謹按以上據馬氏按古冀州地合之幽營二
州之域詳列金代十路郡縣凡為府十七州八十
二路六司一縣三百四十六鎮一百五十五寨五
堡五十七關六内應增鍾秀一縣以州升府者二
以縣升府者一以縣升州者十合計實得府二十
州九十縣三百三十六鎮寨堡關同前數
欽定續文獻通考卷二百二十九
