舊唐書卷四十六
後晉司空同中書門下平章事劉昫撰
經籍志第二十六
經籍上
夫龜文成象肇八卦於庖犧鳥跡分形創六書於蒼頡
聖作明述同源異流墳典起之於前詩書繼之於後先
王陳迹後王準繩易曰人文以化成天下禮曰君子如
欲化民成俗其必由學乎學者非他方策之謂也琢玉
成器觀古知今歴代哲王莫不崇尚自仲尼沒而微言
絶七十子喪而大義乖嬴氏坑焚以愚黔首漢興學校
復創石渠雄向校讐於前馬鄭討論於後兩京載籍繇
是粲然及漢末遷都焚溺過半爰自魏晉迄于周隋而
好事之君慕古之士亦未嘗不以圖籍爲意也然河北
江南未能混一偏方購輯卷帙未弘而荀勖李充王儉
任昉祖暅皆達學多聞歴世整比羣分類聚逓相祖述
或爲七錄或爲四部言其部類多有所遺及隋氏建邦
寰區一統煬皇好學喜聚逸書而隋世簡編最爲博洽
及大業之季喪失者多貞觀中令狐德棻魏徵相次爲
秘書監上言經籍亡逸請行購募并奏引學士校定羣
書大備開元三年左散騎常侍褚旡量馬懷素侍宴言
及經籍玄宗曰内庫皆是太宗高宗先代舊書常令宮
人主掌所有殘缺未遑補緝篇卷錯亂難於檢閱卿試
爲朕整比之至七年詔公卿士庶之家所有異書官借
繕寫及四部書成上令百官入乾元殿東廊觀之無不
駭其廣九年十一月殷踐猷王愜韋述余欽母煚劉彦
真王灣劉仲等重修成羣書四部錄二百卷右散騎常
侍元行冲奏上之自後母煚又略爲四十卷名爲古今
書錄大凡五萬一千八百五十二卷禄山之亂兩都覆
沒乾元舊籍亡散殆盡肅宗代宗崇重儒術屢詔購募
文宗時鄭覃侍講禁中以經籍道喪屢以爲言詔令秘
閣搜訪遺文日令添寫開成初四部書至五萬六千四
百七十六卷及廣明初黃巢干紀再陷兩京宮廟寺署
焚蕩殆盡曩時遺籍尺簡無存及行在朝諸儒購輯所
傳無幾昭宗即位志弘文雅秘書省奏曰當省元掌四
部御書十二庫共七萬餘卷廣明之亂一時散失後來
省司購募尚及二萬餘卷及先朝再幸山南尚存一萬
八千卷竊知京城制置使孫惟晟收在本軍其御書秘
閣見充教坊及諸軍人占住伏以典籍國之大經秘府
校讐之地其書籍並望付當省校其殘缺漸令補輯樂
人乞移他所並從之及遷都洛陽又喪其半平時載籍
世莫得聞今錄開元盛時四部諸書以表藝文之盛四
部者甲乙丙丁之次也甲部爲經其類十二一曰易以
紀隂陽變化二曰書以紀帝王遺範三曰詩以紀興衰
誦嘆四曰禮以紀文物體制五曰樂以紀聲容律度六
曰春秋以紀行事褒貶七曰孝經以紀天經地義八曰
論語以紀先聖微言九曰圖緯以紀六經讖候十曰經
解以紀六經讖候十一曰詁訓以紀六經讖候十二曰
小學以紀字體聲韻乙部爲史其類十有三一曰正史
以紀紀傳表志二曰古史以紀編年繋事三曰雜史以
紀異體雜紀四曰霸史以紀僞朝國史五曰起居注以
紀人君言動六曰舊事以紀朝廷政令七曰職官以紀
班序品秩八曰儀注以紀吉凶行事九曰刑法以紀律
令格式十曰雜傳以紀先聖人物十一曰地理以紀山
川郡國十二曰譜系以紀世族繼序十三曰略錄以紀
史策條目丙部爲子其類一十有四一曰儒家以紀仁
義教化二曰道家以紀清淨無爲三曰法家以紀刑法
典制四曰名家以紀循名責實五曰墨家以紀強本節
用六曰縱横家以紀辯說詭詐七曰雜家以紀兼叙衆
說八曰農家以紀播植種藝九曰小說家以紀芻辭輿
誦十曰兵法以紀權謀制度十一曰天文以紀星辰象
緯十二曰歷數以紀推步氣朔十三曰五行以紀卜筮
占候十四曰醫方以紀藥餌針灸丁部爲集其類有三
一曰楚詞以紀騷人怨刺二曰别集以紀詞賦雜論三
曰總集以紀文章事類煚等撰集依班固藝文志體例
諸書隨部皆有小序發明其指近史官撰隋書經籍志
其例亦然竊以紀錄簡編異題卷部相㳂序述無出前
修今之殺青亦所不取但紀部帙而已而煚等所序四
部都錄以明新修之旨今略載之竊以經墳浩廣史圖
紛博尋覽者莫之能徧司總者常苦其多何暇重屋複
牀更繁其說若先王有闕典上聖有遺事邦政所急儒
訓是先宜垂教以作程當闡規而開典則不遑啓處何
獲宴寧曩之所修誠惟此義然禮有未愜追怨良深于
時祕書省經書實多亡闕諸司墳籍不暇討論此則事
有未周一也其後周覽人間頗覩(闕)文新集記貞觀之
前永徽已來不取近書採長安之上神龍已來未錄此
則理有未弘二也書閱不徧事復未周或不詳名氏或
未知部伍此則體有未通三也書多闕目空張第數既
無篇題實乖標牓此則例有所虧四也所用書序或取
魏文貞所分書類皆據隋經籍志理有未允體有不通
此則事實未安五也昔馬談作史記班彪作漢書皆兩
葉而僅成劉歆作七略王儉作七志踰二紀而方就孰
有四萬卷目二千部書名目首尾三年便令終竟欲求
精悉不其難乎所以常有遺恨竊思追雪乃與類同契
積思潜心審正舊疑詳開新制永徽新集神龍近書則
釋而附也未詳名氏不知部伍則論而補也空張之目
則檢獲便增未允之序則詳宜别作紕繆咸正混雜必
刊改舊傳之失者三百餘條加新書之目者六千餘卷
凡經錄十二家五百七十五部六千二百四十一卷史
錄十三家八百四十部一萬七千九百四十六卷子錄
十七家七百五十三部一萬五千六百三十七卷集錄
三家八百九十二部一萬二千二十八卷凡四部之錄
四十五家都管三千六十部五萬一千八百五十二卷
成書錄四十卷其外有釋氏經律論疏道家經戒符籙
凡二千五百餘部九千五百餘卷亦具翻釋名氏序述
指歸又勒成目錄十卷名曰開元内外經錄若夫先王
祕傳列代奥文自古之粹籍靈符絶域之神經怪牒盡
載於此二書矣夫經籍者開物成務垂教作程聖哲之
能事帝王之達典而去聖已久開鑿遂多苟不剖判條
源甄明科部則先賢遺事有卒代而不聞大國經書遂
終年而空泯使學者孤舟泳海弱羽憑天銜石填溟倚
杖追日莫聞名目豈詳家代不亦勞乎不亦弊乎將使
書千帙於掌眸披萬函於年祀覽錄而知旨觀目而悉
詞經墳之精術盡探賢哲之睿思咸識不見古人之面
而見古人之心以傳後來不其愈已其序如此煚等四
部目及釋道目並有小序及注撰人姓氏卷軸繁多今
並略之但紀篇部以表我朝文物之大其釋道錄目附
本書今亦不取據開元經篇爲之志天寳已後名公各
著文章儒者多有撰述或記禮法之㳂革或裁國史之
繁略皆張部類其徒實繁臣以後出之書在開元四部
之外不欲雜其本部今據所聞附撰人等傳其諸公文
集亦見本傳此並不錄四部區分詳之于下
甲部經錄十二家五百七十五部六千二百四十一卷
易類一書類二詩類三
禮類四樂類五春秋類六
孝經類七論語類八讖緯類九
經解類十詁訓類十一小學類十二
歸蔵十三卷(殷易司馬膺注)周易二卷(卜商傳)
又十卷(孟喜章句)又十卷(京房章句)
又四卷(費直章句)又十卷(馬融章句)
又九卷(鄭玄注)又十卷(荀爽章句)
又五卷(劉表注)又十卷(王肅注)
又十卷(董遇注)又十卷(宋衷注)
又七卷(王弼注)又九卷(虞翻注)
又十三卷(陸績注)又十卷(荀氏九家集解)
又十卷(馬鄭二王集解)又十卷(姚信注)
又十卷(王弼韓康伯注)又十卷(二王集注)
又十卷(荀暉注)又十卷(蜀才注)
又十卷(張璠集解)又十卷(王廙注)
又十卷(干寳注)又十卷(黃穎注)
又十卷(崔浩注)又十三卷(崔覲注)
又十卷(何胤注)又十卷(盧氏注)
又十四卷(傅氏注)又十卷(王玄度注)
又十卷(王又玄注)又十卷(任希古注)
又十卷(王凱冲注)周易發揮五卷(王勃撰)
周易繋辭二卷(謝萬注)又二卷(桓玄注)
又二卷(荀諺注)又二卷(宋褰注)
周易義疏二十卷(宋明帝注)
宋羣臣講易疏二十卷(張該等注)周易大義二十卷(梁武帝撰)
周易講疏三十五卷(梁武帝撰)周易發題義一卷
周易幾義一卷(蕭偉撰)
周易大義疑問二十卷(梁武帝撰)周易義疏十四卷(蕭子政撰)
周易講疏三十卷(張譏注)又十三卷(何妥撰)
又十六卷(褚仲都撰)周易正義十四卷(孔穎逹撰)
周易新論十卷(隂弘道撰)
周易文句義疏二十四卷(陸德明撰)
周易文外大義二卷(陸德明撰)
周易新注本義十四卷(薛仁貴撰)周易開題論序十卷
周易文句義疏二十卷(已上卷梁武撰)
周易大衍論三卷(弘宗撰)周易四卷(鍾會撰)
周易大演論一卷(王弼撰)周易論一卷(應吉甫撰)
周易統略論三卷(鄒湛撰)周易略論一卷(張璠撰)
周易論二卷(阮長成難阮仲容荅)易論一卷(宋睿宗撰)
通易象論一卷(宣駛撰)又一卷(欒永初撰)
周易繋辭義二卷(劉向撰)周易乾坤義疏一卷(劉瓛撰)
周易略譜一卷(沈熊撰)周易文義一卷(干寳撰)
周易卦序論一卷(楊乂撰)周易譜一卷(袁宏撰)
周易論四卷(范氏撰)周易雜音三卷
周易釋序義三卷(梁蕃撰)
右易七十八部凡六百七十三卷
古文尚書十三卷(孔安國撰)又十卷(孔安國傳范甯注)
又十卷(李顒集注)又十卷(姜道盛集注)
又十卷(馬融注)又九卷(鄭玄注)
又十卷(王肅注)又十三卷(謝沈注)
尚書暢訓三卷(伏勝注)
尚書洪範五行傳十一卷(劉向撰)
尚書荅問三卷(王肅注)尚書釋駮五卷(王肅撰)
尚書釋問四卷(王粲問田瓊韓益正鄭玄注)
尚書義注三卷(呂文優撰)尚書釋義四卷(伊說撰)
尚書要略二卷(李顒撰)尚書新釋二卷(李顒撰)
尚書百問一卷(顧歡撰)尚書義疏十卷(巢猗撰)
尚書百釋三卷(巢猗撰)尚書義疏十卷(費甝撰)
古文尚書大義二十卷(任孝恭撰)尚書義疏三十卷(蔡大寶撰)
尚書文外義三十卷(顧彪撰)尚書義疏二十卷(劉焯撰)
尚書述義二十卷(劉炫撰)尚書正義二十卷(孔穎達撰)
古文尚書音義五卷(顧彪撰)尚書音義四卷(王儉撰)
右尚書二十九部凡二百七十二卷
韓詩二十卷(卜商序韓嬰撰)韓詩外傳十卷(韓嬰撰)
毛詩十卷(毛萇撰)毛詩詁訓二十卷(鄭玄箋)
毛詩二十卷(王肅注)葉詩二十卷(葉遵注)
集注毛詩二十四卷(崔靈恩集注)韓詩翼要十卷(卜商撰)
毛詩譜二卷(鄭玄撰)毛詩集序二卷(卜商撰)
毛詩義注五卷毛詩雜義駮八卷(王肅撰)
毛詩問難二卷(王肅撰)毛詩駮五卷(王伯興撰)
毛詩義問十卷(劉楨撰)毛詩雜荅問五卷
毛詩雜義難十卷毛詩異同評十卷(孫毓撰)
毛詩釋義十卷(謝沈撰)毛詩辯三卷(楊乂撰)
毛詩序義一卷(劉氏撰)毛詩表隠二卷
毛詩義疏五卷(張氏撰)毛詩誼府三卷(元延明撰)
毛詩草木鳥獸魚蟲疏二卷(陸璣撰)
毛詩述義三十卷(劉炫撰)毛詩正義四十卷(孔穎達撰)
毛詩音義二卷(魯世達撰)毛詩諸家音十五卷(鄭玄等注)
難孫氏詩評四卷(陳統撰)
右詩三十部凡三百十三卷
周官十二卷(馬融傳)周官禮十三卷(鄭玄注)
又十卷(伊說撰)又十二卷(王肅注)
又十二卷(干寳注)周官論評十二卷(陳邵駮傅玄評)
周官寧朔新書八卷(司馬伷序王懋約注)
周官駮難五卷(孫略問干寳荅)周禮義疏四十卷(沈重撰)
周禮疏五十卷(賈公彦撰)周禮義決三卷(王玄度撰)
周官音三卷(鄭玄撰)儀禮十七卷(鄭玄注)
又十七卷(王肅注)儀禮音二卷
喪服紀一卷(馬融注)又一卷(鄭玄注)
又一卷(袁準注)又一卷
又一卷(陳銓注)又二卷(蔡超宗注)
又二卷(田僧紹注)喪服變除一卷(戴德撰)
喪服要紀一卷(王肅注)喪服要集議三卷(杜預撰)
喪服要紀五卷(賀循撰謝微注)儀禮疏五十卷(賈公彦撰)
喪服變除一卷(鄭玄撰)喪服要紀十卷(賀循撰庾蔚之注)
喪服古今集記三卷(王儉撰)
喪服五代行要記十卷(王逡之志)喪服經傳義疏四卷(沈文阿撰)
喪服發題二卷(沈文阿撰)喪服文句義十卷(皇侃撰)
喪服天子諸侯圖二卷(謝慈撰)喪服圖一卷(崔遊撰)
喪服譜一卷(蔡謨撰)喪服譜一卷(賀循撰)
喪服要難一卷(趙成問仇祈荅)大戴禮記十三卷(戴德撰)
小戴禮記二十卷(戴聖撰鄭玄注)禮記二十卷(盧植注)
又三十卷(王肅注)又三十卷(孫炎注)
又十二卷(葉遵注)
禮記寧朔新書二十卷(司馬伷序王懋約注)
次禮記二十卷(魏徵撰)月令章句十二卷(戴顒撰)
禮記中庸傳一卷(戴顒撰)禮記義記四卷(鄭小同撰)
禮記要鈔六卷(緱氏撰)禮記音二卷(鄭玄注曹眈解)
又二卷(謝慈撰)又二卷(李軌撰)
又二卷(尹毅撰)又三卷(徐遜撰)
又二卷(徐爰撰)禮記隠二十六卷
禮記略解十卷(庾蔚之撰)禮記講疏一百卷(皇侃撰)
禮記義疏五十卷(皇侃撰)禮記義疏四十卷(沈重撰)
禮記義疏四十卷(熊安生撰)禮記義證十卷(劉方撰)
禮記類聚十卷禮記正義七十卷(孔穎達撰)
禮記疏八十卷(賈公彦撰)禮論三百七卷(何承天撰)
禮義二十卷(戴聖等撰)三禮目錄一卷(鄭玄注)
問禮俗十卷(董勛撰)禮記評十卷(劉雋撰)
禮儀問荅十卷(王儉撰)雜禮義十一卷(吳商等撰)
禮義雜記故事十一卷禮問九卷(范寗撰)
禮論荅問九卷(范寗撰)禮論問荅九卷(徐廣撰)
雜禮儀問荅四卷(戚夀撰)禮論降議三卷(顔延之撰)
禮論條牒十卷(任預撰)禮論帖三卷(任預撰)
禮論抄六十六卷(任預撰)禮論抄二十卷(庾蔚之撰)
禮儀荅問十卷(王儉撰)禮雜抄略二卷(荀萬秋撰)
禮議一卷(傅伯祚撰)禮統郊祀六卷
禮論要抄十三卷禮記區分十卷
禮論抄略十三卷禮大義十卷(梁武帝撰)
禮疑義五十卷(周捨撰)禮記義十卷(何佟之撰)
禮荅問十卷(何佟之撰)三禮義宗三十卷(崔靈恩撰)
禮論要抄一百卷(賀瑒撰)禮統十三卷(賀述撰)
三禮宗略二十卷(元延明撰)三禮圖十二卷(夏侯伏朗撰)
江都集禮一百二十卷(潘徽等撰)大唐新禮一百卷(房玄齡等撰)
紫宸禮要十卷(大聖天后撰)
右禮一百四部周禮十三家儀禮喪服二十八
家禮論荅問三十五家凡一千九百四十五卷
樂書九卷(信都芳注)管絃記十二卷(留進錄凌秀注)
鍾磬志二卷(公孫崇撰)樂社大義十卷(梁武帝撰)
樂論三卷(梁武帝撰)鍾律五卷(沈重撰)
古今樂錄十三卷(釋智丘撰)樂府聲調六卷(鄭譯撰)
樂譜集解二十卷(蕭吉撰)樂志十卷(蘇夔撰)
樂經三十卷(季玄楚撰)樂書要錄十卷(大聖天后撰)
樂略四卷聲律指歸一卷(元慇撰)
樂元起二卷琴操二卷(桓譚撰)
琴操三卷(孔衍撰)琴譜四卷(劉氏周氏等撰)
琴譜二十一卷(陳懷撰)琴敘譜九卷(趙耶律撰)
琴集歴頭拍簿一卷外國伎曲三卷
論樂事二卷外國伎曲名一卷
歴代曲名一卷推七音一卷
十二律譜義一卷鼓吹樂章一卷
古今樂記八卷(李守真撰)
右樂二十九部凡一百九十五卷
春秋三家經詁訓十二卷(賈逵撰)
春秋經十一卷(士爕撰)春秋傳十卷(王朗注)
春秋左氏長經章句三十卷(賈逵撰)
春秋左氏傳解詁三十卷(賈逵撰)
春秋左氏傳解誼三十卷(服虔注)
春秋左氏經傳章句三十卷(董遇注)
春秋左氏傳三十卷(王肅注)春秋左氏傳三十卷(杜預注)
春秋左氏傳義注三十卷(孫毓注)
春秋左氏傳音三卷(高貴鄉公撰)春秋左氏音四卷(曹眈荀訥撰)
春秋左氏音隠一卷(服虔撰)春秋左氏傳音三卷(杜預注)
又三卷(李洪範撰)又三卷(孫邈撰)
又三卷(王元規撰)又十二卷
春秋左氏傳條例二十卷(劉歆撰)
春秋左氏傳條例章句九卷(鄭衆撰)
春秋左氏傳例七卷又十五卷(杜預撰)
春秋左氏條例十卷(劉寔撰)春秋左氏經例十卷(方範撰)
春秋左氏膏盲十卷(何休撰鄭玄箴)春秋成長說七卷(服虔撰)
春秋左氏膏盲釋痾五卷春秋達長義一卷(王玢撰)
春秋左氏傳說要十卷(糜信撰)春秋塞難三卷(服虔撰)
春秋左氏傳賈服異同略五卷(孫毓撰)
春秋左氏傳例苑十八卷(梁簡文帝撰)
春秋義函傳十六卷(干寳撰)春秋左氏釋滯十卷(殷興撰)
春秋序論一卷(干寳撰)
春秋左氏區分十二卷(何始貞撰)
春秋左氏義略三十卷(張冲撰)
春秋左氏抄十卷左氏杜預評二卷
春秋圖七卷(嚴彭祖撰)春秋辭苑五卷
春秋經傳詭例疑隠一卷(吳略撰)
春秋雜義五卷春秋土地名三卷
春秋旨通十卷(王延之撰)春秋大夫譜十一卷(顧啓期撰)
春秋叢林十二卷(李謐撰)春秋立義十卷(崔靈恩撰)
春秋申先儒傳例十卷(崔靈恩撰)春秋經解六卷(沈宏撰)
春秋文苑六卷(沈宏撰)春秋嘉語六卷(沈宏撰)
春秋義略二十七卷(沈文阿撰)春秋攻昧十二卷(劉炫撰)
春秋規過三卷(劉炫撰)春秋述議三十七卷(劉炫撰)
春秋正義三十七卷(孔穎達撰)
春秋公羊傳五卷(公羊高傳嚴彭祖述)
春秋公羊經傳十三卷(何休注)
春秋公羊經傳集解十四卷(孔氏注)
春秋公羊十二卷(王愆期撰)
春秋公羊傳記十二卷(高襲注)
何氏春秋漢議十一卷(何休撰鄭玄駮糜信注)
何氏春秋漢記十一卷(服虔注)春秋公羊條傳一卷(何休注)
春秋公羊墨守二卷(何休撰鄭玄發)
春秋公羊荅問五卷(荀爽問徐欽荅)
春秋公羊音二卷(王儉撰)
春秋公羊違義三卷(劉寔撰劉晏注)
春秋公羊論二卷(翼康難王愆期荅)春秋榖梁傳十三卷(叚氏注)
春秋榖梁章句十五卷(榖梁俶解尹更始注)
春秋榖梁傳十二卷(唐固注)又十二卷(糜信注)
又十一卷(張靖集解)春秋公羊違義三卷(劉晏注)
春秋榖梁經傳十六卷(程闡集注)春秋榖梁傳十三卷(孔衍訓注)
又十二卷(范寗集注)又十三卷(徐乾注)
春秋榖梁十二卷(徐邈注)
春秋榖梁經集解十卷(沈仲義注)
春秋榖梁廢疾三卷(何休作鄭玄釋張靖成箴)
榖梁傳義三卷(蕭邕注)
春秋榖梁傳義十二卷(徐邈注)春秋榖梁音一卷(徐邈撰)
春秋榖梁傳疏十三卷(楊士勛撰)
春秋公羊榖梁左氏集解十一卷(劉兆撰)
春秋三傳論十卷(楊益撰)
春秋三傳經解十一卷(胡訥集撰)春秋三傳評十卷(胡訥撰)
春秋公羊榖梁二傳評三卷(江熙撰)
春秋繁露十七卷(董仲舒撰)春秋辯證明經論六卷
春秋二傳異同十一卷(李鉉撰)
春秋合三傳通論十卷(潘叔度注)春秋成集十卷(潘叔度注)
春秋外傳國語二十卷(左丘明撰)
春秋外傳國語章句二十二卷(王肅注)
春秋外傳國語二十一卷(虞翻撰)
又二十一卷(韋昭注)又二十一卷
又二十一卷(唐固注)
右春秋一百二部一千一百八十四卷
古文孝經一卷(孔子說曾參受孔安國傳)孝經一卷(王肅注)
又一卷(鄭玄注)古文孝經一卷(劉邵注)
孝經一卷(韋昭注)又一卷(孫熙注)
又一卷(蘇林注)孝經默注二卷(徐整撰)
又一卷(謝萬注)又一卷(虞盤佐注)
又一卷(孔光注)又一卷(殷仲文注)
又一卷(殷叔道注)又一卷(魏克己注)
又一卷(玄宗注)講孝經義四卷(車胤等注)
講孝經集解一卷(荀勖撰)孝經義疏三卷(皇偘撰)
大明中皇太子講孝經義疏一卷(何約之執經)
孝經疏十八卷(梁武帝撰)孝經發題四卷(太史叔明撰)
孝經述義五卷(劉炫撰)孝經疏五卷(賈公彦撰)
越王孝經新義十卷(任希古撰)孝經應瑞圖一卷
演孝經十二卷(張士儒撰)孝經疏三卷(元行冲撰)
論語十卷(何晏集解)又十卷(鄭玄注虞喜贊)
又十卷(王肅注)又十卷(鄭玄注)
又十卷(宋明帝撰衛瓘注)又十卷(李充注)
又十卷(孫綽集解)又十卷(梁顗注)
論語集義十卷(盈氏撰)論語九卷(孟釐注)
論語十卷(袁喬注)又十卷(尹毅注)
又十卷(江熙集解)又十卷(孫氏注)
次論語五卷(王勃撰)論語音二卷(徐邈撰)
古論語義注譜一卷(徐氏撰)論語釋義十卷(鄭玄注)
論語義注十卷(暢惠明撰)論語義注隠三卷
論語篇目弟子一卷(鄭玄注)論語釋疑二卷(王弼撰)
論語釋十卷論語駮二卷(欒肇撰)
論語大義解十卷(崔豹撰)論語旨序二卷(繆播撰)
論語體略二卷(郭象撰)論語雜義十三卷
論語剔義十卷論語疏十卷(皇偘撰)
論語述義二十卷(戴詵撰)論語章句二十卷(劉炫撰)
論語疏十五卷(賈公彦撰)論語講疏十卷(褚仲都撰)
孔子家語十卷(王肅撰)孔叢子七卷(孔鮒撰)
右六十三部孝經二十七家論語三十六家凡
三百八十七卷
易緯九卷(宋均注)書緯三卷(鄭玄注)
詩緯三卷(鄭玄注)又十卷(宋均注)
禮緯三卷(宋均注)樂緯三卷(宋均注)
春秋緯三十八卷(宋均注)論語緯十卷(宋均注)
六經緯五卷(宋均注)白虎通六卷(漢章帝撰)
五經雜義七卷(劉向撰)五經通義九卷(劉向撰)
五經要義五卷(劉向撰)五經異義十卷(許慎撰鄭玄駮)
六藝論一卷(鄭玄注)鄭志九卷
鄭記六卷聖證論十一卷
五經然否論五卷(譙周撰)五經鈎深十卷(楊方撰)
五經咨疑八卷(楊思撰)孔子正言二十卷(梁武帝撰)
長春秋義記一百卷(梁簡文撰)經典大義十卷(沈文阿撰)
五經宗略四十卷(元延明撰)
七經義綱略論三十卷(樊文深撰)質疑五卷(樊文深撰)
遊玄桂林二十卷(張譏撰)五經正名十五卷(劉炫注)
經典釋文三十卷(陸德明撰)諡法三卷(荀顗演劉熙注)
又諡例十卷(沈約撰)諡法三卷(賀琛撰)
匡謬正俗八卷(顔師古撰)集天名稱三卷
右三十六部經緯九家七經雜解二十七家凡
四百七十四卷
爾雅三卷(李廵注)爾雅六卷(樊光注)
又六卷(孫炎注)又三卷(郭璞注)
集注爾雅十卷(沈璇注)爾雅音義一卷(郭璞注)
又二卷(曹憲撰)爾雅圖一卷(郭璞注)
爾雅圖贊二卷(江灌注)爾雅音六卷(江灌注)
續爾雅一百卷(劉伯莊撰)别國方言十三卷
釋名八卷(劉熙撰)廣雅四卷(張揖撰)
博雅十卷(曹憲撰)小爾雅一卷(李軌撰)
纂文三卷(何承天撰)纂要六卷(顔延之撰)
三蒼三卷(李斯等撰郭璞解)蒼頡訓詁二卷(杜林撰)
三蒼訓詁二卷(張揖撰)埤蒼三卷(張揖撰)
廣蒼一卷(樊恭撰)說文解字十五卷(許慎撰)
說文音隠四卷字林十卷(呂忱撰)
字統二十卷(楊承慶撰)玉篇三十卷(顧野王撰)
字海一百卷(天聖太后撰)文字釋訓三十卷(釋寳誌撰)
括字苑十三卷(馮幹撰)字屬篇一卷(賈魴撰)
古文竒字二卷(郭訓撰)字旨篇一卷(郭玄撰)
古文字詁二卷(張揖撰)詔定古文官書一卷(衛宏撰)
解字文七卷(周成撰)雜文字音七卷(王延撰)
文字要說一卷(王氏注)字書十卷
古今八體六文書法一卷四體書勢一卷(衛恒撰)
要用字苑一卷(葛洪撰)難要字三卷
文字集略一卷(阮孝緒撰)辯嫌音二卷(楊休之撰)
文字指歸四卷(曹憲撰)證俗音略二卷(顔愍楚撰)
敘同音三卷覽字知源三卷
文字辯嫌一卷(彭立撰)聲類十卷(李登撰)
韻集五卷(呂靜撰)韻略一卷(楊休之撰)
四聲韻略十三卷(夏侯詠撰)四聲部三十卷(張諒撰)
韻篇十二卷(趙氏撰)切韻五卷(陸慈撰)
桂苑珠叢一百卷(諸葛穎撰)桂苑珠叢略要二十卷
急就章一卷(史游撰曹夀解)急就章注一卷(顔之推撰)
又一卷(顔師古撰)凡將篇一卷(司馬相如撰)
飛龍篇篆草勢合三卷(崔瑗撰)在昔篇一卷(班固撰)
太甲篇一卷(班固撰)聖草章一卷(蔡邕撰)
勸學篇一卷(蔡邕撰)黃初章一卷
吳章一卷初學篇一卷(朱嗣卿撰)
始學篇十二卷(項峻撰)小學集十卷(楊方撰)
小學篇一卷(王羲之撰)續通俗文二卷(李虔撰)
啓疑三卷(顧凱之撰)詰幼文三卷(顔延之撰)
辯字一卷(戴規撰)俗語難字一卷(李少通撰)
文字志三卷(王愔撰)五十二體書一卷(蕭子雲撰)
古來篆隷詁訓名錄一卷書品一卷(庾肩吾撰)
書後品一卷(李嗣貞撰)筆墨法一卷
鹿紙筆墨疏一卷千字文一卷(蕭子範撰)
又一卷(周興嗣撰)篆書千字文一卷
演千字文五卷今字石經易篆三卷
今字石經尚書五卷今字石經鄭玄尚書八卷
三字石經尚書古篆三卷今字石經毛詩三卷
今字石經儀禮四卷
三字石經左傳古篆書十三卷
今字石經左傳經十卷今字石經公羊傳九卷
今字石經論語二卷(蔡邕注)雜字書八卷(釋正度作)
右小學一百五部爾雅廣雅十八家偏傍音韻
雜字八十六家凡七百九十七卷
乙部史錄十三家八百四十四部一萬七千九百四十
六卷
正史類一編年類二僞史類三
雜史類四起居注類五故事類六
職官類七雜傳類八儀注類九
刑法類十目錄類十一譜牒類十二
地理類十三
史記一百三十卷(司馬遷作)又八十卷(裴駰集解)
又一百三十卷(許子儒注)史記音義十三卷(徐廣撰)
史記音義三卷(鄒誕生撰)又三十卷(劉伯莊撰)
漢書一百十五卷(班固作)又一百二十卷(顔師古注)
御銓定漢書八十一卷(郝處俊等撰)
漢書音訓一卷(服虔撰)
漢書集解音義二十四卷(應劭撰)
漢書敘傳五卷(項岱撰)漢書音義九卷(孟康撰)
漢書集注十四卷(晉灼注)漢書音義七卷(韋昭撰)
漢書駮義二卷(劉寳撰)漢書新注一卷(陸澄撰)
孔氏漢書音義抄二卷(孔文詳撰)漢書續訓二卷(韋稜撰)
漢書訓纂三十卷(姚察撰)漢書音義二十六卷(劉嗣等撰)
漢書音二卷(夏侯泳撰)又十二卷(包愷撰)
又十二卷(蕭該撰)漢書决疑十二卷(顔延年撰)
漢書古今集義二十卷(顧胤撰)漢書正義三十卷(釋務靜撰)
漢書正名氏義十三卷漢書辯惑三十卷(李善撰)
漢書律歴志音義一卷(隂景倫作)漢書英華八卷
東觀漢記一百二十七卷(劉珍撰)
後漢書一百三十三卷(謝承撰)後漢記一百卷(薛瑩作)
後漢書八十三卷(司馬彪撰)又五十八卷(劉義慶撰)
後漢書三十一卷(華嶠作)又一百二卷(謝沈撰)
後漢書外傳十卷(謝沈撰)漢南紀五十八卷(張瑩撰)
後漢書一百二卷(袁山松作)又九十二卷(范曄撰)
後漢書論贊五卷(范曄撰)後漢書五十八卷(劉昭補注)
又一百卷(皇太子賢注)後漢書音三卷(蕭該作)
又三卷(臧兢撰)
後漢書音義二十七卷(韋機撰)魏書四十四卷(王沈撰)
魏略三十八卷(魚豢撰)魏國志三十卷(陳夀撰裴松之注)
晉書八十九卷(王隠撰)又五十八卷(虞預撰)
又十四卷(朱鳳撰)又三十五卷(謝靈運撰)
晉中興書八十卷(何法盛撰)晉書一百一十卷(臧榮緒撰)
又九卷(蕭子雲撰)又一百三十卷(許敬宗等撰)
宋書四十二卷(徐爰撰)又四十六卷(孫嚴撰)
又一百卷(沈約撰)後魏書一百三十卷(魏收撰)
魏書一百七卷(魏澹撰)又一百卷(張大素撰)
後周書五十卷(令狐德棻撰)隋書八十五卷(魏徵等撰)
又三十二卷(張大素撰)齊書五十九卷(蕭子顯撰)
又八卷(劉陟撰)梁書三十四卷(謝昊姚察等撰)
又五十卷(姚思廉撰)陳書三卷(顧野王撰)
又三卷(傅縡撰)又三十六卷(姚思廉撰)
北齊未修書二十四卷(李德林撰)北齊書五十卷(李百藥撰)
又二十卷(張大素撰)通史六百二卷(梁武帝撰)
南史八十卷(李延夀撰)北史一百卷(李延壽撰)
右八十一部史記六家前漢二十六家後漢十
六家魏三家晉八家宋三家後魏三家後周一
家隋二家齊二家梁二家陳三家北齊三家都
史三家凡四千四百四十三卷
紀年十四卷(汲冡書)漢紀三十卷(荀悦撰)
漢紀音義三卷(崔浩撰)漢皇德紀三十卷(侯瑾撰)
後漢紀三十卷(張璠撰)又三十卷(袁宏撰)
漢晉春秋五十四卷(習鑿齒撰)漢靈獻二帝紀六卷(劉艾撰)
漢獻帝春秋十卷(袁曄撰)山陽義紀(樂資撰)
魏武本紀三卷魏武春秋二十卷(孫盛撰)
魏紀十二卷(魏澹撰)國紀十卷(梁祚撰)
吳紀十卷(環濟撰)晉帝紀四卷(陸機撰)
晉錄五卷晉紀二十二卷(干寳作)
又六十卷(干寳撰劉協注)晉陽秋二十卷(檀道鸞注)
晉紀二十卷(劉謙之撰)又十卷(曹嘉之撰)
又四十五卷(徐廣撰)晉陽春秋二十二卷(鄧粲撰)
晉史草三十卷(蕭景暢撰)晉紀十一卷(鄧粲撰)
戰國春秋二十卷(李槩撰)崇安記二卷(周祗撰)
又十卷(王韶之撰)晉續記五卷(郭秀彦撰)
三十國春秋三十卷(蕭方撰)又一百卷(武敏之撰)
晉春秋略二十卷(杜延業撰)宋紀三十卷(王智深撰)
宋略二十卷(裴子野撰)宋春秋二十卷(鮑衡卿撰)
齊紀二十卷(沈約撰)齊春秋三卷(吳均撰)
乘輿龍飛記二卷(鮑衡卿撰)梁典三十卷(劉璠撰)
又三十卷(何元之撰)梁太清紀十卷(蕭韶撰)
皇帝紀七卷梁撮要三十卷(隂僧仁撰)
淮海亂離志四卷(蕭大圓撰)棲鳳春秋五卷(臧嚴撰)
梁昭後略十卷(姚最撰)天啓記十卷(守節先生撰)
梁末代記一卷後梁春秋十卷(蔡允恭撰)
北齊記二十卷北齊志十七卷(王劭撰)
鄴洛鼎峙記十卷隋大業略記三卷(趙毅撰)
隋後略十卷(張大素撰)蜀國志十五卷(陳夀撰)
吳國志二十一卷(陳壽撰裴松之注)吳書五十五卷(韋昭撰)
華陽國志三卷(常璩撰)蜀李書九卷(常璩撰)
漢趙記十卷(和包撰)趙石記二十卷(田融撰)
二石記二十卷(田融撰)二石僞事六卷(王度隋翽等撰)
燕書二十卷(范亨撰)秦記十一卷(裴景仁撰杜惠明注)
凉記十卷(張證撰)西河記二卷(叚龜龍撰)
南燕錄六卷(王景暄撰)南燕書五卷(張銓撰)
拓跋凉錄十卷燕志十卷
十六國春秋一百二十卷(崔鴻撰)
右七十五部編年五十五家雜僞國史二十家
凡一千四百十卷
周書八卷(孔晁注)古文鎻語四卷
春秋前傳十卷(何承天撰)春秋前傳雜語十卷(何承天撰)
周載三十卷(孟儀注)春秋國語十卷(孔衍撰)
越絶書十六卷(子貢撰)吳越春秋十二卷(趙曄撰)
吳越春秋削煩五卷(楊方撰)吳越春秋傳十卷(皇甫遵撰)
吳越記六卷春秋後傳三十卷(樂資撰)
戰國策三十二卷(劉向撰)戰國策論一卷(延篤撰)
戰國策三十二卷(高誘注)魯後春秋二十卷(劉允濟撰)
楚漢春秋二十卷(陸賈撰)漢尚書十卷(孔衍撰)
漢春秋十卷(孔衍撰)後漢尚書六卷(孔衍撰)
後漢春秋六卷(孔衍撰)後漢尚書十四卷(張温撰)
後魏春秋九卷(孔衍撰)典略五十卷(魚豢撰)
三史要略三十卷(張温撰)正史削繁十四卷(阮孝緒撰)
東殿新書二百卷(高宗大帝撰)史記要傳十卷(衛颯撰)
古史考二十五卷(譙周撰)史記正傳九卷(張瑩撰)
史要三十八卷(王延秀撰)合史二十卷
史漢要集二卷(王蔑撰)後漢書抄三十卷(葛洪撰)
後漢書略二十五卷(張緬撰)後漢書纘十三卷(范曄撰)
後漢文武釋論二十卷(王越客撰)三國評三卷(徐衆撰)
晉書鈔三十卷(張緬撰)代譜四百八十卷(周武帝勅撰)
漢書英雄記十卷(王粲等撰)九州春秋九卷(司馬彪撰)
魏陽秋異同八卷(孫夀撰)魏武本紀年歷五卷
漢表十卷(袁希之撰)刪補蜀記七卷(王隠撰)
吳錄三十卷(張勃撰)魏記三十三卷(盧彦卿撰)
關東風俗傳六十三卷(宋孝王撰)隋書八十卷(王邵撰)
王業歴二卷(趙弘禮撰)
隋開業平陳記十二卷(裴矩撰)古今注八卷(伏无忌撰)
帝王本紀十卷(來奥撰)拾遺錄三卷(王嘉撰)
王子拾遺記十卷(蕭綺錄)帝王略要十二卷(環濟撰)
先聖本紀十卷(劉滔撰)
華夷帝王記三十七卷(楊曄撰)後漢雜事十卷
漢魏晉帝要記三卷(賈匪之撰)魏晉代語十卷(郭頒撰)
吳朝人士品秩狀八卷(胡冲撰)
吳士人行狀名品二卷(虞尚撰)江表傳五卷(虞漙撰)
晉諸公讚二十二卷(傳暢撰)晉後略記五卷(荀綽撰)
宋拾遺錄十卷(謝綽撰)宋齊語錄十卷(孔思尚撰)
帝王略論五卷(虞世南撰)十世興王論十卷(朱敬則撰)
洞歴記九卷(周樹撰)帝系譜二卷(張愔等撰)
洞記九卷(韋昭撰)三五歴記二卷(徐整撰)
通歴二卷(徐整撰)雜歴五卷(徐整撰)
國志歴五卷(孔衍撰)帝王代記十卷(皇甫謐撰)
年歴六卷(皇甫謐撰)續帝王代記十卷(何集撰)
十五代略十卷(吉文甫撰)吳歴六卷(胡冲撰)
晉歴二卷帝王代紀十六卷
年歴帝紀二十六卷(姚恭撰)帝錄十卷(諸葛忱撰)
長歴十四卷歴代記三十卷(庾和之撰)
千年歴二卷千歲歴三卷(許氏作)
十代記十卷(熊襄撰)帝王年歴五卷(陶弘景撰)
分王年表八卷(羊瑗撰)歴紀十卷
通歴七卷(李仁實撰)
帝王編年錄五十一卷(盧元福撰)
共和已來甲乙紀年二卷(盧元福撰)
帝王紀錄三卷
右雜史一百二部凡二千五百五十九卷
穆天子傳六卷(郭璞撰)漢獻帝起居注五卷
晉太始起居注二十卷(李軌撰)
晉愍帝起居注三十卷(李軌撰)
晉太康起居注二十二卷(李軌撰)
晉永平起居注八卷(李軌撰)
晉建武大興永昌起居注二十二卷
晉咸和起居注十八卷(李軌撰)
晉咸康起居注二十二卷(李軌撰)
晉建元起居注四卷晉永和起居注二十四卷
晉永平起居注十卷晉隆和興寧起居注五卷
晉太和起居注六卷晉咸安起居注三卷
晉寧康起居注六卷晉太元起居注五十二卷
晉崇寧起居注十卷晉元興起居注九卷
晉義熙起居注三十四卷晉元熙起居注二卷
晉起居注三百二十卷(劉道會撰)宋永初起居注六卷
宋景平起居注三卷宋元嘉起居注六十卷
宋太明起居注八卷梁皇帝實錄三卷(周興嗣撰)
又五卷梁太清實錄八卷
後魏起居注二百七十六卷
陳起居注四十一卷
大唐創業起居注三卷(温大雅撰)高祖實錄二十卷(房玄齡撰)
太宗實錄二十卷(房玄齡撰)太宗實錄四十卷(長孫無忌撰)
高宗實錄三十卷(許敬宗撰)述聖記一卷(大聖天后撰)
高宗實錄一百卷(大聖天后撰)
聖母神皇實錄十八卷(宗秦客撰)
中宗皇帝實錄二十卷(吳兢撰)漢武故事二卷
西京雜記一卷(葛洪撰)三輔舊事一卷(韋氏撰)
秦漢已來舊事八卷漢魏吳蜀舊事八卷
晉書雜詔書一百卷又二十八卷
晉雜詔書六十六卷晉詔書黃素制五卷
晉定品制一卷晉太元副詔二十一卷
晉崇安元興大享副詔八卷
晉義熙詔二十二卷晉故事四十三卷
晉諸雜故事二十二卷尚書大義二十一卷
晉太始太康故事五卷
晉建武咸和咸康故事四卷(孔愉撰)
晉建武已來故事三卷修復山林故事五卷(車灌撰)
先朝故事二十卷(劉道會撰)東宮舊事十一卷(張敞撰)
交州雜故事九卷四王起事四卷(盧綝撰)
晉八王故事十二卷(盧綝撰)晉故事三卷
晉朝雜事二卷江南故事三卷
大司馬陶公故事三卷
郄太尉爲尚書令故事二卷
桓公僞事二卷(應德詹撰)
救襄陽上都督府事一卷(王愆期撰)
荆江揚州遷代記四卷宋永初詔六卷
宋元嘉詔二十一卷晉宋舊事一百三十卷
中興伐逆事二卷東宮儀記二十二卷(張鏡撰)
東宮典記七十卷(宇文愷等撰)春坊要錄四卷(杜正倫撰)
春坊舊事三卷漢官儀十卷(應邵志)
公卿故事二卷(王方慶撰)漢官解故三卷
魏官儀一卷(荀攸撰)晉公卿禮秩九卷(傅暢撰)
百官名四十卷晉惠帝百官名三卷(陸機撰)
晉官屬名四卷晉過江人士目一卷
晉永嘉流士十三卷(衛禹撰)登城三戰簿三卷
百官階次一卷(范曄撰)宋百官階次三卷(荀欽明撰)
百官春秋十三卷(王道秀撰)齊職儀五十卷(范曄撰)
職官要錄三十卷(陶藻撰)梁選簿三卷(徐勉撰)
陳將軍簿一卷
職令百官古今注十卷(郭演之撰)
大建十一年百官簿狀二卷
職員舊事三十卷
右一百四部列代起居注四十一家列代故事
四十二家列代職官二十一家凡二千二百三
十三卷
三輔决錄七卷(趙岐撰摯虞注)海内先賢傳四卷(魏明帝撰)
海内先賢行狀三卷(李氏撰)海内士品錄二卷(魏文帝撰)
四海耆舊傳一卷(李氏撰)廬江七賢傳一卷
陳留耆舊傳三卷(蘇林撰)陳留先賢像讃一卷(陳英宗撰)
陳留志十五卷(江徵撰)汝南先賢傳三卷(周裴撰)
廣州先賢傳七卷(陸胤撰)諸國先賢傳一卷
豫章舊志八卷(徐整撰)濟北先賢傳一卷
廣陵列士傳一卷(華隔撰)桂陽先賢畫讃五卷(張勝撰)
會稽記四卷(朱育撰)會稽典錄二十四卷(虞預撰)
會稽先賢傳五卷(謝承撰)會稽後賢傳三卷(鍾離岫撰)
會稽先賢像讃四卷(賀氏撰)會稽太守像讃二卷(賀氏撰)
吳國先賢讃三卷益部耆舊傳十四卷(陳壽撰)
魯國先賢志十四卷(白襃撰)楚國先賢志十二卷(楊方撰)
荆州先賢傳三卷(高範撰)
兖州山陽先賢讃一卷(仲長統撰)交州先賢傳四卷(范瑗撰)
襄陽耆舊傳五卷(習鑿齒撰)零陵先賢傳一卷
徐州先賢傳一卷長沙舊邦傳讃三卷(劉成撰)
徐州先賢傳九卷燉煌實錄二十卷(劉延明撰)
武昌先賢傳三卷(郭延生撰)海岱志十卷(崔蔚祖撰)
吳郡錢塘先賢傳五卷(吳均撰)
幽州古今人物志十三卷(陽休之撰)
孝子傳十五卷(蕭廣濟撰)又八卷(師覺授撰)
孝子傳讃十五卷(王韶之撰)孝子傳十卷(宗躬撰)
雜孝子傳二卷孝子傳一卷(虞盤佐撰)
又三卷(徐庶撰)孝子傳讃十卷(鄭緝之撰)
孝德傳三十卷(梁元帝撰)孝友傳八卷(梁元帝撰)
忠臣傳三十卷(梁元帝撰)顯忠錄二十卷(元懌撰)
忠孝圖傳讃二十卷(李襲譽撰)英藩可錄事二卷(殷系撰)
自古諸侯王善惡錄二卷(魏徵撰)
列藩正論三十卷(章懷太子撰)良史傳十卷(鍾岏撰)
丹陽尹傳十卷(梁元帝撰)高士傳三卷(嵇康撰)
上古以來聖賢高士傳讃三卷(周續之撰)
高士傳七卷(皇甫謐撰)續高士傳八卷(周弘讓撰)
逸人傳三卷(張顯撰)逸人高士傳八卷(習鑿齒撰)
名士傳三卷(袁宏撰)竹林七賢論二卷(戴逵撰)
真隠傳二卷(袁淑撰)高士傳二卷(虞盤佐撰)
高隠傳二卷(阮孝緒撰)七賢傳七卷(孟仲暉撰)
高才不遇傳四卷(劉畫撰)列女傳二卷(劉向撰)
隂德傳二卷(范晏撰)止足傳十(王子良撰)
同姓名錄一卷(梁元帝撰)全德志一卷(梁元帝撰)
高僧傳六卷(虞孝敬撰)悼善列傳四卷
幼童傳十卷(劉昭撰)知已傳一卷(盧思道撰)
交遊傳二卷(鄭世翼撰)秘錄二百七十卷(元暉等撰)
畫讃五十卷(漢明帝撰)
春秋列國名臣傳九卷(孫敏撰)四科傳讃四卷(姚澹撰)
七國敘讃十卷益州文翁學堂圖一卷
孔子弟子傳五卷先儒傳五卷
雜傳六十五卷又九卷
又四十卷集記一百卷(王孝恭撰)
東方朔傳八卷李固别傳七卷
梁冀傳二卷何顒傳一卷
曹瞞傳一卷(吳人作)母丘儉記三卷
管輅傳二卷(管辰撰)
諸葛亮隠沒五事一卷(郭冲撰)玄晏春秋二卷(皇甫謐撰)
薛常侍傳二卷(荀伯子撰)桓玄傳二卷
文林舘記十卷(鄭忱撰)文士傳五十卷(張隲撰)
文舘詞林文人傳一百卷(許敬宗撰)
列仙傳讃二卷(劉向撰)神仙傳十卷(葛洪撰)
洞仙傳十卷(見素子撰)
高士老君内傳三卷(尹喜張林亭撰)孝子傳一卷
關令尹喜傳一卷(鬼谷先生撰四皓注)王喬傳一卷
茅君内傳一卷漢武帝傳二卷
清虚真人王君内傳一卷蘇君記一卷(周季通撰)
靈人辛玄子自序一卷(辛玄子撰)
三天法師張君内傳一卷(王萇撰)
太極左仙公葛君内傳一卷(呂先生注)
紫陽真人周君傳一卷(華嶠撰)
仙人馬君隂君内傳一卷(趙昇撰)
清虛真君内傳一卷(鄭子雲撰)
紫虛元君南岳夫人内傳一卷(范邈撰)
九華真妃内記一卷許先生傳一卷(王羲之撰)
養性傳二卷周氏冥通記一卷(陶弘景撰)
學道傳二十卷(馬樞撰)
嵩高少室寇天師傳三卷(宋都能撰)
華陽子自序一卷(茅豦玄撰)漢别國洞冥記四卷(郭憲撰)
名僧傳三十卷(釋寳唱撰)比丘尼傳四卷(釋寳唱撰)
高僧傳十四卷(釋惠皎撰)續高僧傳二十卷(釋道宣撰)
續高僧傳三十卷(釋道宣撰)
西域永法高僧傳二卷(釋義淨撰)名僧錄十五卷(裴子野撰)
薩婆多部傳四卷(釋僧佑傳)草堂法師傳一卷(陶弘景撰)
又一卷(蕭理撰)稠禪師傳一卷
列異傳三卷(張華撰)甄異傳三卷(戴異撰)
徵應集二卷雜傳十卷
搜神記三十卷(干寳撰)志怪四卷(祖台之撰)
又四卷(孔氏撰)靈鬼志三卷(荀氏撰)
鬼神列傳二卷(謝氏撰)幽明錄三十卷(劉義慶撰)
齊諧記七卷(東陽無疑撰)續齊諧記一卷(吳均撰)
石異傳三卷(袁仁夀撰)述異記十卷(祖冲之撰)
感應傳八卷(王廷秀撰)冥祥記十卷(王琰撰)
續冥祥記十一卷(王曼撰)繫應騐記一卷(陸果撰)
神錄五卷(劉之道撰)妍神記十卷(梁元帝撰)
因果記十卷(劉泳撰)近異錄二卷(劉質撰)
冤魂志三卷(顔之推撰)集靈記十卷(顔之推撰)
旌異記十五卷(侯君集撰)冥報記二卷(唐臨撰)
列女傳六卷(皇甫謐撰)列女後傳十卷(顔原撰)
列女傳七卷(綦母邃撰)女記十卷(杜預撰)
列女傳序讃一卷(孫夫人撰)后妃記四卷(虞道之撰)
列女傳一百卷(大聖天后撰)古今内範記一百卷
内範要略十卷保傅乳母傳一卷(大聖天后撰)
右雜傳一百九十四部襃先賢耆舊三十九家
孝友十家忠節三家列藩三家良史二家高逸
十八家雜傳五家科錄一家雜傳十一家文士
三家仙靈二十六家高僧十家鬼神二十六家
列女十六家凡一千九百七十卷
漢書儀四卷(衛宏撰)輿服志一卷(董巴撰)
晉尚書儀曹新定儀注四十一卷(徐廣撰)
甲辰儀注五卷車服雜注一卷(徐廣撰)
司徒儀注五卷(干寳撰)大駕鹵簿一卷
冠婚儀四卷晉雜儀注二十一卷
晉儀注三十九卷諸王國雜儀十卷
宋儀注三十六卷雜儀注一百八卷
雜府州郡儀十卷(范注撰)
晉尚書儀曹吉禮儀注三卷
古今輿服雜事十卷(周遷撰)
梁祭地祗隂陽儀注二卷(沈約撰)
宋儀注二卷梁吉禮十八卷(明山賓等撰)
梁吉禮儀注十卷北齊吉禮七十二卷(趙彦琛撰)
陳吉禮儀注五十卷(雜撰)
梁皇帝崩凶儀十一卷(嚴植之撰)隋吉禮五十四卷(高熲等撰)
梁凶禮天子喪禮七卷(嚴植之撰)梁凶禮天子喪禮七卷
梁王侯已下凶禮九卷(嚴植之撰)梁太子妃薨凶儀注九卷
北齊王太子喪禮十卷(趙彦琛撰)梁諸侯世子凶儀注九卷
梁賓禮一卷(賀錫等撰)隋書禮七卷(高熲等撰)
梁嘉禮三十五卷(司馬褧撰)陳賓禮儀注六卷(張彦志)
梁軍禮四卷(陸璉撰)
梁嘉禮儀注二十一卷(司馬褧撰)梁尚書儀注十八卷(雜撰)
梁儀汪十卷(沈約撰)
梁陳大行皇帝崩儀注八卷
陳尚書曹儀注二十卷(雜志)陳諸帝后崩儀注五卷
陳雜吉儀志三十卷梁大行皇后崩儀注一卷
陳皇太子妃薨儀注五卷(儀曹志)
陳雜儀注凶儀十三卷
陳皇太后崩儀注四卷(儀曹撰)陳雜儀注六卷
後魏儀注三十二卷(常景撰)理禮儀注九卷(何點撰)
晉諡議八卷魏明帝諡議二卷(何晏撰)
魏氏郊丘三卷晉簡文諡議四卷
晉明堂郊社議三卷(孔朝等撰)魏臺雜訪儀三卷(高崇撰)
雜議五卷(干寳撰)晉七廟議三卷(蔡謨撰)
要典三十九卷(王景之撰)晉雜議十卷(荀顗等撰)
皇典五卷(丘孝仲撰)齊典四卷(王逸志)
弔荅書儀十卷(王儉撰)
太宗文皇帝政典三卷(李延夀撰)雜儀三十卷(鮑㫤撰)
書筆儀二十卷(謝脁撰)婦人書儀八卷(唐瑾撰)
皇室書儀十三卷(鮑行卿撰)大唐書儀十卷(裴矩撰)
童悟十三卷封禪錄十卷(孟利貞撰)
皇帝封禪儀六卷(令狐德棻撰)玉璽譜一卷(僧約貞撰)
神岳封禪儀注十卷(裴守貞撰)玉璽正錄一卷(徐令言撰)
傳國璽十卷(姚察撰)大享明堂儀注二卷(郭山惲撰)
明堂義一卷(張大瓉撰)明堂儀注七卷(姚璠等撰)
親享太廟儀三卷(郭山惲撰)皇太子方岳亞獻儀二卷
右儀注八十四部凡一千一百四十六卷
漢建武律令故事三卷律略論五卷(劉邵撰)
漢朝駮義三十卷(應邵撰)漢名臣奏三十卷(陳夀撰)
又二十九卷廷尉决事二十卷
廷尉駮事十一卷廷尉雜詔書二十六卷
晉令四十卷(賈充等撰)刑法律本二十一卷(賈充等撰)
南臺奏事二十二卷晉駮事四卷
晉彈事九卷齊永明律八卷(宋躬撰)
梁律二十卷(蔡法度撰)梁令三十卷(蔡法度撰)
梁科二卷(蔡法度撰)陳令三十卷(范泉等撰)
陳科三十卷(范泉志)北齊律二十卷(趙郡王叡撰)
北齊令八卷周大律二十五卷(趙肅等撰)
隋律十二卷(高熲等撰)隋大業律十八卷
隋開皇令三十卷(裴正等撰)法例二卷(崔知悌等撰)
令律十二卷(裴寂撰)律疏三十卷(長孫无忌撰)
武德令三十一卷(裴寂等撰)貞觀格十八卷(房玄齡撰)
永徽散行天下格中本七卷
永徽留本司行中本十七卷(源直心等撰)
永徽令三十卷
永徽留本司格後本十一卷(劉仁軌撰)
永徽成式十四卷永徽散頒天下格七卷
永徽留本司行格十八卷(長孫无忌撰)
永徽中式本四卷垂拱式二十卷
垂拱格二卷垂拱留司格六卷(裴居道撰)
律解二十一卷(張斐撰)開元前格十卷(姚崇等撰)
開元後格九卷(宋璟等撰)令三十卷
式二十卷(姚崇等撰)
右刑法五十一部凡八百一十四卷
七略别錄二十卷(劉向撰)七略七卷(劉歆撰)
今書七志七十卷(王儉撰賀縱補)七錄十二卷(阮孝緒撰)
中書簿十四卷(荀勖撰)元徽元年書目四卷(王儉撰)
梁天監四年書目四卷(丘賓卿撰)陳天嘉四部書目四卷
隋開皇四年書目四卷(牛弘撰)
隋開皇二十年書目四卷(王邵撰)
史目三卷(楊松珍撰)文章志四卷(摯虞撰)
新撰文章家集五卷(荀勖巽)續文章志二卷(傅亮撰)
義熙已來雜集目錄三卷(丘深之撰)
名手畫錄一卷法書目錄六卷(虞和撰)
羣書四錄二百卷(元行冲撰)
右雜四部書目十八部凡二百一十七卷
世本四卷(宋衷撰)世本别錄一卷
帝譜世本七卷(宋均撰)世本譜二卷
漢氏帝王譜二卷司馬氏世家二卷
百家集譜十卷(王儉撰)百家譜三十卷(王僧孺撰)
氏族要狀十五卷(賈希景撰)永元中表簿六卷
姓氏英賢譜一百卷(賈執撰)百家譜五卷(賈執撰)
國親皇太子親傳四卷(賈冠撰)大同四年中表簿三卷
齊梁宗簿三卷後魏辯宗錄二卷(元暉業撰)
姓苑十卷(何承天撰)後魏譜二卷
後魏方司格一卷
十八州譜七百一十二卷(王僧孺撰)
冀州譜七卷洪州譜九卷
袁州譜七卷大唐氏族志一百卷(高士廉撰)
姓氏譜二百卷(許敬宗撰)著姓略記十卷(路敬淳撰)
衣冠譜六十卷(路敬淳撰)
大唐姓族系錄二百卷(柳冲撰)
褚氏家傳一卷(褚結撰褚陶注)殷氏家傳三卷(殷敬等撰)
桂氏世傳七卷(桂顔撰)邵氏家傳十卷
楊氏譜一卷蘇氏譜一卷
韋氏家傳三卷(皇甫謐撰)王氏家傳二十一卷
江氏家傳七卷(江統撰)暨氏家傳一卷
虞氏家傳五卷(虞覽撰)裴氏家記三卷(裴松之撰)
孫氏譜記十五卷諸葛傳五卷
曹氏家傳一卷(曹毗撰)荀氏家傳十卷(荀伯子撰)
諸王傳一卷陸史十五卷(陸煦撰)
明氏世錄五卷(明粲撰)庾氏家傳三卷(庾守業撰)
韋氏譜十卷(韋鼎等撰)爾朱氏家傳二卷(王邵撰)
何妥家傳二卷令狐家傳一卷(令狐德棻撰)
裴若弼家傳一卷燉煌張氏家傳(二十卷張太素撰)
裴氏家牒二十卷(裴守貞撰)
右雜譜牒五十五部凡一千六百九十一卷
山海經十八卷(郭璞撰)山海經圖讃二卷(郭璞注)
山海經音二卷水經二卷(郭璞撰)
又四十卷(酈道元注)三輔黃一卷
漢宮閣簿三卷洛陽宫殿簿三卷
關中記一卷(潘岳撰)洛陽記一卷(陸機撰)
西京雜記一卷(葛洪撰)洛陽圖一卷(楊佺期撰)
洛陽記一卷(戴延之撰)廟記一卷
洛陽伽藍記五卷(楊衒之撰)西京記三卷(薛冥志)
東都記三十卷(鄧行儼撰)分吳會丹陽三郡記三卷
陳留風俗傳三卷(闕稱撰)風土記十卷(周處撰)
吳地記一卷(張勃撰)南雍州記三卷(郭仲彦撰)
南徐州記二卷(山謙之撰)東陽記一卷(鄭緝之撰)
京口記二卷(劉損之撰)湘州圖記一卷
徐地錄一卷(劉芳撰)齊州記四卷(李叔布撰)
中岳潁川志五卷(樊文深撰)潤州圖經二十卷(孫處玄撰)
地記五卷(太康三年撰)州郡縣名五卷(太康三年撰)
十三州志十四卷(闞駰撰)魏諸州記二十卷
地理書一百五十卷(陸澄撰)地記二百五十二卷(任昉撰)
雜志記十二卷雜地記五卷
國郡城記九卷(周明帝撰)輿地志三十卷(顧野王撰)
周地圖九十卷隋國經集記一百卷(郎蔚之撰)
區宇圖一百二十八卷(虞茂撰)括地志序略五卷(魏王泰撰)
交州異物志一卷(楊孚撰)暢異物志一卷(陳祈撰)
南州異物志一卷(萬震撰)扶南異物志一卷(朱應撰)
臨海水土異物志一卷(沈瑩撰)江記五卷(庾仲雍撰)
漢水記五卷(庾仲雍撰)尋江源記五卷(庾仲雍撰)
又一卷四海百川水記一卷(釋道安撰)
西征記一卷(戴祚撰)述征記二卷(郭象撰)
隋王入沔記十卷(沈懷文撰)輿駕東幸記一卷(薛泰撰)
述行記二卷(姚最撰)魏聘使行記五卷
廵總揚州記七卷(諸葛穎撰)諸郡土俗物産記十九卷
京兆郡方物志三十卷十洲記一卷(東方朔撰)
神異經二卷(東方朔撰)蜀王本記一卷(揚雄撰)
三巴記一卷(譙周撰)外國傳一卷(釋智猛撰)
歴國傳二卷(釋法盛撰)南越志五卷(沈懷遠撰)
日南傳一卷職貢圖一卷(梁元帝撰)
林邑國記一卷真臘國事一卷
魏國已西十一國事一卷(宋雲撰)
交州已來外國傳一卷奉使高麗記一卷
西域道理記三卷赤土國記二卷(常駿等撰)
高麗風俗一卷(裴矩撰)中天竺國行記十卷(王玄策撰)
西南蠻入朝首領記一卷職方記十六卷
長安四年十道圖十三卷開元三年十道圖十卷
劒南地圖二卷
右地理九十三部凡一千七百八十二卷
舊唐書卷四十六
舊唐書卷四十六考證
經籍志上九曰圖緯以紀六經䜟候十曰經解以紀六
經䜟候十一曰訓詁以紀六經䜟候(臣德潛)按圖
緯乃紀䜟候之書經解訓詁不得亦云䜟候也應譌
甲部經錄十二家新書十一家
五百七十五部六千二百四十一卷(臣德潛)按止五
百七十一部六千二百二卷
周易正義十四卷新書十六卷
右易七十八部凡六百七十三卷今按上止七十七
部六百七十一卷
右尚書二十九部凡二百七十二卷今按上凡二百
九十五卷
韓詩翼要十卷卜商撰(臣德潛)按韓嬰漢人安得卜
商爲撰翼要乎新書無韓詩字爲合
毛詩駮五卷王伯興撰新書王基撰
右詩三十部凡三百十三卷今按上三百十卷
喪服要難一卷趙成問仇祈答新書作袁祈
右禮一百四部凡一千九百四十五卷今按上止一
百三部凡二千二十二卷
春秋左氏傳音又三卷李洪範撰新書李軌撰
春秋正義三十七卷孔穎達撰新書三十六卷
右春秋一百二部一千一百八十四卷今按上一百
四部一千一百七十六卷
次論語五卷王勃撰新書十卷
論語釋義十卷鄭玄注新書一卷
右六十三部凡三百八十七卷今按上凡三百九十
七卷
經典大義十卷沈文阿撰新書作經典元儒大義序
錄
右三十六部凡四百七十四卷今按上止三十五部
四百六十八卷
續爾雅一百卷新書一卷此百字疑衍文
右小學一百五部凡七百九十七卷今按上一百二
部八百卷
乙部史錄十三家八百四十四部一萬七千九百四十
六卷今按止七百七十三部一萬五千七百五十
一卷
漢書决疑十二卷顔延年撰新書作韓遊秦
魏略三十八卷魚豢撰後又見雜史類中
右八十一部凡四千四百四十三卷今按上止四千
四百四十卷
山陽義紀樂資撰無卷數新書作十卷
魏紀十二卷魏澹撰沈炳震曰當從新書作陰澹
蜀國志十五卷吳國志二十一卷陳夀撰吳書五十五
卷韋昭撰新書俱入正史類
右七十五部凡一千四百一十卷今按上止七十三
部一千三百四十三卷
後漢尚書十四卷張温撰新書孔衍撰
續帝王代紀十卷何集撰新書何茂林撰
右雜史一百二部凡二千五百五十九卷今按上止
九十部二千三十一卷
晉崇寧起居注十卷沈炳震曰晉無崇寧年號兩書
俱作崇寧未詳
百官名四十卷新書十四卷
齊職儀五十卷范曄撰(臣德潛)按范曄受誅于宋元
嘉二十二年不應著述齊職儀也新書作王珪之合
右一百四部凡二千二百三十三卷今按上止一百
二部凡二千二百四十五卷
燉煌實錄二十卷劉延明撰新書作劉昞
幽州古今人物志十三卷新書三十卷
右雜傳一百九十四部凡一千九百七十八卷今按
上止一百七十九部一千三十卷
梁嘉禮儀注二十一卷司馬褧撰新書四十卷
右儀注八十四部凡一千一百四十六卷今按上止
八十部一千五十二卷
右刑法五十一部凡八百十四卷今按上止四十六
部八百三卷
右雜四部書目十八部凡二百一十七卷今按上凡
三百六十七卷
氏族要狀十五卷賈希景撰新書賈希鏡
右雜譜牒五十五卷凡一千六百九十一卷今按上
凡一千六百九十五卷
周地圖九十卷新書一百三十卷
右地理九十三部凡一千七百八十二卷今按上止
八十六部一千一百五十七卷
舊唐書卷四十六考證
