舊唐書卷四十七
後晉司空同中書門下平章事劉昫撰
經籍志第二十七
經籍下
丙部子錄十七家七百五十三部書一萬五千六百三
十七卷
儒家類一道家類二法家類三
名家類四墨家類五縱横家類六
雜家類七農家類八小說類九
天文類十歷算類十一兵書類十二
五行類十三雜藝術類十四事類十五
經脉類十六醫術類十七
曾子二卷(曾參撰)晏子春秋七卷(晏嬰撰)
子思子八卷(孔伋撰)公孫尼子一卷(公孫尼撰)
孟子十四卷(孟軻撰趙岐注)又七卷(劉熙注)
又七卷(鄭玄注)又七卷(綦母邃注)
荀卿子十二卷(荀況撰)董子二卷(董無心撰)
魯連子五卷(魯仲連撰)新語二卷(陸賈撰)
賈子九卷(賈誼撰)鹽鐵論十卷(桓寬撰)
新序三十卷(劉向撰)說苑三十卷(劉向撰)
揚子法言六卷(揚雄撰)又十卷(宋衷注)
又十三卷(李軌注)
揚子太玄經十二卷(揚雄撰陸績注)又十四卷(虞翻注)
又十二卷(范望注)又一十卷(蔡文邵注)
桓子新論十七卷(桓譚撰)潛夫論十卷(王符撰)
申鑒五卷(荀悦撰)魏子三卷(魏朗注)
典論五卷(魏文帝撰)徐氏中論六卷(徐幹撰)
去代論集三卷(王粲撰)杜氏體論四卷(杜恕撰)
顧子新語五卷(顧譚撰)通語十卷(文禮撰殷興續)
集誡二卷(諸葛亮撰)典訓十卷(陸景撰)
譙子法訓八卷(譙周撰)古今通論三卷(王嬰撰)
周生烈子五卷(周生烈志)譙子五教五卷(譙周撰)
袁子正論二十卷(袁準撰)袁子正書二十五卷(袁準撰)
孫氏成敗志三卷(孫毓撰)新論十卷(夏侯湛巽)
物理論十六卷(楊泉撰)太元經十四卷(楊泉撰劉緝注)
新論十卷(華譚撰)志林新書二十卷(虞喜撰)
後林新書十卷(虞喜撰)顧子義訓十卷(顧夷撰)
清化經十卷(蔡洪撰)正言十卷(干寳撰)
要覽五卷(呂竦撰)立言十卷(干寳撰)
正覽六卷(周捨撰)缺文十卷(陸澄撰)
魯史欹器圖一卷(劉徽撰)誡林三卷(綦母氏撰)
家訓七卷(顔之推撰)典言四卷(李若等撰)
墳典三十卷(盧辯撰)中說五卷(王通撰)
讀書記三十二卷(王邵撰)正訓二十卷(辛德源志)
太宗序志一卷(太宗撰)帝範四卷(太宗撰賈行注)
天訓四卷(高宗天皇大帝撰)紫樞要錄十卷(大聖天后撰)
青宮紀要三十卷(天后撰)少陽正範二十卷(天后撰)
臣軌二卷(天后撰)百寮新誡四卷(天后撰)
春宮要錄十卷(章懷太子撰)
君臣相發起事三卷(章懷太子撰)修身要錄十卷(章懷太子撰)
百里昌言二卷(王滂撰)崔子至言六卷(崔靈童撰)
平臺百一寓言三卷(張大素撰)女誡一卷(曹大家撰)
内訓二十卷(辛德源王邵等撰)女則要錄十卷(文德皇后撰)
鳳樓新誡二十卷(張后撰)
右儒家二十八部凡七百七十六卷
老子二卷(老子撰)老子二卷(河上公注)
老子章句二卷(安丘望之撰)
老子道德經指趣四卷(安丘望之撰)
老子二卷(湘注)玄言新記道德二卷(王弼注)
老子二卷(鍾會注)老子二卷(羊祜注)
老子二卷(程韶集注)老子二卷(王尚注)
老子二卷(蜀才注)老子二卷(孫登注)
老子二卷(袁真注)老子二卷(張憑注)
老子二卷(鳩摩羅什注)老子二卷(釋惠嚴注)
老子四卷(陶弘景注)老子道德經品四卷(梁曠注)
老子二卷(樹鍾山注)老子二卷(傅奕注)
老子二卷(楊上善注)老子集注四卷(張道相集注)
老子二卷(辟閭仁諝注)老子二卷(成玄英注)
老子二卷(李允愿注)老子二卷(陳嗣古注)
老子二卷(釋義盈注)
老子道德經集解四卷(任真子注)老子節解二卷
老子指歸十四卷(嚴遵志)老子指歸十三卷(馮廓撰)
老子道德經序訣二卷(葛洪撰)
老子道德簡要義五卷(玄景先生注)
太上玄元皇帝道德經二卷(楊上器撰)
太上老君玄元皇帝聖紀十卷(尹父操撰)
老子章門一卷老子玄旨八卷(韓莊撰)
老子玄譜一卷(劉道人撰)老子道德論二卷(何晏撰)
老子指例略二卷
老子道德經義疏四卷(顧歡撰)老子解釋四卷(羊祜撰)
老子義疏理綱一卷老子講疏六卷(梁武帝撰)
老子私記十卷(梁簡文帝撰)老子講疏四卷
老子義疏四卷(孟智周撰)老子述義十卷(賈大隠撰)
老子道德指略論二卷(楊上善撰)道德經三卷
略論三卷(楊上善撰)老子西昇經一卷
老子黃庭經一卷老子探真經一卷
老君科律一卷老子宣時誡一卷
老子入室經一卷老子華蓋觀天訣一卷
老子消水經一卷
老子神策百二十條經一卷
莊子十卷(崔譔注)又十卷(郭象注)
又二十卷(向秀注)又二十一卷(司馬彪注)
莊子集解二十卷(李頤集解)又二十卷(王玄古撰)
莊子十卷(楊上善撰)莊子講疏三十卷(梁簡文撰)
莊子疏七卷
南華仙人莊子論三十卷(梁曠撰)
釋莊子論二卷(李充撰)南華真人道德論三卷
莊子疏十卷(王穆撰)莊子音一卷(王穆撰)
莊子文句義二十卷(陸德明撰)莊子古今正義十卷(馮廓撰)
莊子疏十二卷(成玄英撰)文子十二卷
鶡冠子三卷(鶡冠子撰)列子八卷(列禦寇撰張湛注)
廣成子十二卷(商洛公撰)任子道論十卷(任嘏撰)
渾輿經一卷(姖威撰)唐子十卷(唐滂撰)
蘇子七卷(蘇彦撰)宣子二卷(宣聘撰)
陸子十卷(陸雲撰)抱朴子内篇二十卷(葛洪撰)
孫子十二卷(孫綽撰)顧道士論二卷(顧谷撰)
幽求子三十卷(杜夷撰)符子三十卷(符朗撰)
賀子十卷(賀道養撰)真誥十卷(陶弘景撰)
無名子一卷(張太衡撰)養生要集十卷(張湛撰)
無上祕要七十二卷玄書通義十卷(張機撰)
道要三十卷登真隠訣二十五卷(陶弘景撰)
同光子八卷(劉無待撰侯儼注)牟子二卷(牟融撰)
浮住子二十卷(蕭子良撰王融頌)統略淨住子二卷(釋道宣撰)
法苑十五卷(釋僧祐撰)内典博要三十卷(虞孝景撰)
真言要集十卷(釋賢明撰)歴代三寳記三卷
修多羅法門二十卷(郭瑜撰)
集古今佛道論衡四卷(釋道宣撰)六趣論六卷(楊上善撰)
十門辯惑論二卷(釋復禮志)經論纂要十卷(駱子義撰)
通惑決疑錄二卷(釋道宣撰)夷夏論二卷(顧歡撰)
笑道論三卷(甄鸞撰)齊三教論七卷(衛元嵩撰)
辯正論八卷(釋法琳撰)破邪論三卷(釋法琳撰)
三教詮衡十卷(楊上善撰)甄正論三卷(杜乂撰)
心鏡論十卷(李思慎撰)崇正論六卷(釋彦琮撰)
右道家一百二十五部老子六十一家莊子十
七家道釋諸說四十七家凡九百六十卷
管子十八卷(管夷吾撰)商子五卷(商鞅撰)
慎子十卷(慎到撰膝輔注)申子三卷(申不害撰)
韓子二十卷(韓非撰)晁氏新書三卷(眺錯撰)
崔氏政論五卷(崔寔撰)劉氏法言十卷(劉邵撰)
劉氏正論五卷(劉廙撰)阮子正論五卷(阮武撰)
桓氏代要論十卷(桓範撰)陳子要言十四卷(陳融撰)
治道集十卷(李文博撰)春秋決獄十卷(董仲舒撰)
五經析疑三十卷(邯鄲綽撰)
右法家十五部凡一百五十八卷
鄧析子一卷(鄧析撰)尹文子二卷(尹文子撰)
公孫龍子三卷龍撰又一卷(賈大隠注)
又一卷(陳嗣古注)人物志三卷(劉邵撰)
又三卷(劉邵撰劉炳注)士緯十卷(姚信撰)
士操一卷(魏文帝撰)九州人士論一卷(盧毓撰)
兼名苑十卷(釋遠年撰)辯名苑十卷(范謐撰)
右名家十二部凡五十六卷
墨子十五卷(墨翟撰)胡非子一卷(胡非子撰)
右墨家二部凡一十六卷
鬼谷子二卷(蘇秦撰)又三卷(樂臺注)
又三卷(尹知章注)補闕子十卷(梁元帝撰)
右縱横家四部凡十八卷
尸子二十卷(尸佼撰)尉繚子六卷(尉繚子撰)
呂氏春秋二十六卷(呂不韋撰)淮南商詁二十一卷(劉安撰)
淮南子注解二十一卷(高誘撰)淮南鴻烈音二卷(何誘撰)
三將軍論一卷(嚴尤撰)論衡三十卷(王充撰)
風俗通義三十卷(應邵撰)仲長子昌言十卷(仲長統撰)
萬機論八卷(蔣濟撰)篤論四卷(杜恕撰)
芻蕘論五卷(鍾會撰)傅子一百二十卷(傅玄撰)
默記三卷(張儼撰)新言五卷(裴玄撰)
新義十八卷(劉欽撰)秦子三卷(秦菁撰)
誓論三十卷(張儼撰)說林五卷(孔衍撰)
又二十卷(張大素撰)抱朴子外篇五十卷(葛洪撰)
時務論十二卷(楊偉撰)古今善言三十卷(范泰撰)
記聞三卷(徐益夀撰)何子五卷(何楷撰)
劉子十卷(劉勰撰)金樓子十卷(梁元帝撰)
語麗十卷(朱澹遠撰)袖中記一卷
要覽三卷(陸士衡撰)古今注五卷(崔豹撰)
採璧記三卷(庾肩吾撰)新略十卷(韋道孫撰)
名數十卷(徐陵撰)典墳數十卷(范謐撰)
荆楚歲時記十卷(宗懔撰)又二卷(杜公瞻撰)
玉燭寳典十二卷(杜臺卿撰)四時錄十二卷(王氏撰)
物始十卷(謝昊撰)事始三卷(劉孝孫撰)
古今辯作錄三卷文章始一卷(任昉撰張續補)
續文章始一卷(姚察撰)戚苑纂要十卷(劉揚名撰)
張掖郡玄石圖一卷(孟衆撰)瑞應圖記二卷(孫柔之撰)
張掖郡玄石圖一卷(高堂隆撰)瑞應圖讃三卷(熊理撰)
祥瑞圖十卷符瑞圖十卷(顧野王撰)
皇隋靈感志十卷(王邵撰)皇隋瑞文十四卷(許善心撰)
諫林十卷(何望之撰)善諫二卷(虞通之撰)
諫事五卷(魏徵撰)諫苑三十卷(于志寧撰)
子林二十卷(孟儀撰)子鈔三十卷(沈約撰)
又三十卷(庾仲容撰)子林三十卷(薛克構撰)
述正論十三卷(陸澄撰)博覽十五卷
文府七卷(徐陵撰宗道寧注)翰墨林十卷
羣書理要五十卷(魏徵撰)麟閣詞英六十卷(高宗勅撰)
四部言心十卷(劉守敬撰)
右雜家七十一部凡九百八十二卷
汜勝之書二卷(汜勝之撰)四民月令一卷(崔寔撰)
齊民要術十卷(賈勰撰)竹譜一卷(戴凱之撰)
錢譜一卷(顧烜撰)禁苑實錄一卷
種植法七十七卷(諸葛穎撰)兆人本業三卷(天后撰)
相鶴經一卷(浮丘公撰)鷙擊錄二十卷(堯須跂撰)
鷹經一卷蠶經一卷
相馬經一卷(伯樂撰)又二卷
又二卷(徐成等撰)相馬經六十卷(諸葛穎等撰)
相牛經一卷(寗戚撰)相貝經一卷
養魚經一卷(范蠡撰)
右農家二十部凡一百九十二卷
鬻子一卷(鬻熊撰)燕丹子三卷(燕太子撰)
笑林三卷(邯鄲淳撰)博物志十卷(張華撰)
郭子三卷(郭澄之撰賈泉注)世說八卷(劉義慶撰)
續世說十卷(劉孝標撰)小說十卷(劉義慶撰)
小說十卷(殷芸撰)釋俗語八卷(劉齊撰)
辯林二十卷(蕭賁撰)酒孝經一卷(劉炫定撰)
座右方三卷(庾元威撰)啓顔錄十卷(侯白撰)
右小說家十三部凡九十卷
周髀一卷(趙嬰注)又一卷(甄鸞注)
又二卷(李淳風撰)靈憲圖一卷(張衡撰)
渾天儀一卷(張衡撰)渾天象注一卷(王蕃撰)
昕天論一卷(姚信撰)石氏星經簿贊一卷(石申甫撰)
安天論一卷(虞喜撰)甘氏四七法一卷(甘德撰)
論二十八宿度數一卷荆州星占二卷(劉表撰)
又二十卷(劉叡撰)天文集占七卷(陳卓撰)
四方星占一卷(陳卓撰)五星占二卷(陳卓撰)
天文集占三卷天文錄三十卷(祖暅之撰)
天文横圖一卷(高文洪撰)天文雜占一卷(吳雲撰)
星占三十三卷(孫僧化撰)
十二次二十八宿星占十二卷(史崇撰)
乙巳占十卷(李淳風撰)
靈臺秘苑一百二十卷(庾季才撰)玄機内事七卷(逢行珪撰)
右天文二十六家凡二百六十卷
三統歷一卷(劉歆撰)乾象歷(闞澤撰閔洋注)
魏景初歷三卷(楊褘撰)四分歷一卷
乾象歷術三卷(劉洪撰)乾象歷三卷
宋元嘉歷二卷(何承天撰)梁大同歷一卷(虞&KR1184;撰)
後魏永安歷一卷(孫僧化撰)後魏武定歷一卷
北齊天保歷一卷(宋景業撰)周天象歷二卷(王琛撰)
隋開皇歷一卷(劉孝孫撰)又一卷(李德林撰)
隋大業歷一卷(張胄玄撰)皇極歷一卷(劉焯撰)
又一卷(李淳風撰)河西壬辰元歷一卷(趙&KR1835;撰)
河西甲寅元歷一卷(李淳風撰)大唐麟德歷一卷
大唐光宅歷草十卷周甲子元歷一卷
齊甲子歷一卷
大唐甲子元辰歷一卷(瞿曇撰)大唐戊寅歷一卷
陳七曜歷五卷(吳伯善撰)七曜本起歷二卷
七曜歷算二卷(甄鸞撰)七曜雜術二卷(劉孝孫撰)
七曜歷疏三卷(張胄玄撰)歷疏一卷(崔浩撰)
歷術一卷(甄鸞撰)玄歷術一卷(張胄玄撰)
刻漏經一卷(何承天撰)又一卷(朱史撰)
又一卷(宋景撰)大唐刻漏經一卷
九章算經一卷(徐岳撰)九章重差一卷(劉向撰)
九章重差圖一卷(劉徽撰)九章算經九卷(甄鸞撰)
九章雜算文二卷(劉祐撰)九章術疏九卷(宋泉之撰)
五曹算經五卷(甄鸞撰)孫子算經三卷(甄鸞撰注)
海島算經一卷(劉徽撰)張丘建算經一卷(甄鸞撰)
夏侯陽算經三卷(甄鸞注)數術記遺一卷(徐岳撰甄鸞注)
三等數一卷(董泉撰甄氏注)算經要用百法一卷(徐岳撰)
綴術五卷(祖冲之撰李淳風注)五曹算經三卷(甄鸞撰)
七經算術通義七卷(隂景愉撰)緝古算術四卷(王孝通撰李淳風注)
算經表序一卷
右歷算五十八部凡一百六十七卷
黃帝問玄女法三卷(玄女撰)太公隂謀三卷
太公金匱二卷太公六韜六卷
司馬法三卷(田穰苴撰)
孫子兵法十三卷(孫武撰魏武帝注)又二卷(孟氏解)
又二卷(沈友注)黃石公三略三卷
三略訓三卷張良經一卷(張良撰)
雜兵法二十四卷兵法捷要七卷(魏武帝撰)
兵法要略十卷(魏文帝撰)兵記十二卷(司馬彪撰)
兵林六卷(孔衍撰)玉韜十卷(梁元帝撰)
真人水鏡十卷(陶弘景撰)握鏡一卷(陶弘景撰)
兵書要略十卷(宇文憲撰)太一兵法一卷
太公隂謀三十六用一卷伍子胥兵法一卷
吳孫子三十二壘經一卷玉帳經一卷
黃石公隂謀乘斗魁剛行軍祕一卷
武德圖五兵八陣法要一卷
三隂圖一卷
黃帝太公三宮法要訣一卷
張氏七篇七卷(張良撰)承神兵書八卷
兵機十五卷兵書要略一卷
新授兵書三十卷(隋高祖撰)六軍鏡三卷(李靖撰)
用兵撮要二卷兵春秋一卷
許子新書軍勝十卷金海四十七卷(蕭吉注)
王佐祕珠五卷(樂産撰)金韜十卷(劉祜撰)
懸鏡十卷(李淳風撰)龍武玄兵圖二卷(解忠鯁撰)
臨戎孝經二卷(員半千撰)
右兵書四十五部凡二百八十九卷
焦氏周易林十六卷(焦贛撰)京氏周易四時候二卷
京氏周易飛候六卷京氏周易混沌四卷
京氏周易錯卦八卷(京房撰)費氏周易林二卷(費直撰)
崔氏周易林十六卷許氏周易雜占七卷(許峻撰)
周易參同契二卷(魏伯陽撰)周易五相類一卷(魏伯陽撰)
周易林四卷(管輅撰)周易雜占八卷(尚廣撰)
徐氏周易筮占二十四卷(徐苗撰)
周易立成占六卷武氏周易雜占八卷(武氏撰)
周易集林十二卷(伏曼容撰)又一卷(伏氏撰)
連山三十卷(梁元帝撰)易林十四卷
新易林占三卷(杜氏撰)
周易雜占筮決文二卷(梁運撰)周易新林一卷
周易林七卷(張满撰)易律歷一卷
周易服藥法一卷周易洞林解三卷(郭璞撰)
洞林三卷(梁元帝撰)易三備三卷
又一卷易髓一卷
易腦一卷(郭氏撰)孝經元辰二卷
推元辰厄命一卷元辰章三卷
六甲周天歷一卷(孫僧化作)風角要候一卷(翼奉撰)
風角六情訣一卷(王琛撰)風角十卷
風角鳥情二卷(劉孝恭撰)鳥情占一卷
鳥情逆占一卷(管輅撰)九宫經解二卷
九宫行碁經三卷(鄭玄撰)九宫行碁立成一卷(王琛撰)
逆刺三卷(京房撰)婚嫁書二卷
推産婦何時産法一卷(王琛撰)産圖一卷(崔知悌撰)
登壇經一卷太一大遊歷二卷
大遊太一歷一卷曜靈經一卷
七政歷一卷六壬歷一卷
靈寳登圖一卷推二十四氣歴一卷
太一歷一卷式經一卷(宋珖注)
九旗飛變一卷(鄭玄撰李淳風注)太史公萬歲歷一卷(司馬談撰)
萬歲歷祠二卷千歲歷祠二卷(任氏撰)
黃帝飛鳥歴一卷(張衡撰)太乙飛鳥歷一卷
堪輿歷注二卷黃帝四序堪輿二卷(殷紹撰)
遁甲經一卷遁甲文一卷(伍子胥撰)
遁甲囊中經一卷三元遁甲圖三卷(葛洪撰)
遁甲萬一訣三卷遁甲立成圖二卷
遁甲立成法三卷遁甲九宮八門圖一卷
遁甲開山圖一卷(王琛撰)又二卷(榮氏撰)
白澤圖一卷武王須臾二卷
師曠占書一卷東方朔占書一卷
范子問計然十五卷(范蠡問計然荅)淮南王萬畢術一卷(劉安撰)
神樞靈轄十卷(樂産撰)禄命書二十卷(劉孝恭撰)
又二卷(王琛撰)五行記五卷(蕭吉撰)
五姓宅經二卷隂陽書五十卷(呂才撰)
青烏子三卷葬經八卷
又十卷又二卷(蕭吉撰)
葬書地脉經一卷墓書五隂一卷
雜墓圖一卷墓圖立成一卷
六甲冡名雜忌要訣二卷五姓墓圖要訣五卷(孫氏撰)
壇中伏尸一卷
玄女彈五音法相冡經一卷(胡君撰)
新撰隂陽書三十卷(王璨撰)龜經三卷(柳彦詢撰)
又一卷(劉寳真撰)又一卷(王弘禮撰)
又一卷(莊道名撰)又一卷(孫思邈撰)
百怪書一卷祠竈經一卷
解文一卷占夢書二卷
又三卷(周宣撰)玄悟經三卷(李淳風撰)
右五行一百一十三部凡四百八十五卷
投壺經一卷(郝冲虞譚法撰)大小博法二卷(魏文帝撰)
皇博經一卷大博經行碁戲法二卷
小博經一卷(鮑宏撰)博塞經一卷(鮑宏撰)
二儀簿經一卷(隋煬帝撰)大博經二卷(呂才撰)
碁勢六卷碁品五卷(范汪等注)
圍碁後九品序錄一卷竹苑仙碁圖一卷
碁評一卷(梁武帝撰)象經一卷(周武帝撰)
又一卷(何妥撰)又一卷(王裕撰)
今古術藝十五卷
右雜藝術一十八部凡四十四卷
皇覽一百二十二卷(何承天撰)又八十四卷(徐爰并合)
類苑一百二十卷(劉孝標撰)夀光書苑二百卷(劉香撰)
華林編略六百卷(徐勉撰)修文殿御覽三百六十卷
長洲玉鏡一百三十八卷(虞綽等撰)
藝文類聚一百卷(歐陽詢等撰)
北堂書抄一百七十三卷(虞世南撰)
要錄六十卷書圖泉海七十卷(張氏撰)
檢事書一百六十卷帝王要覽二十卷
玉藻瓊林一百卷(孟利貞撰)玄覽一百卷(天后撰)
累璧四百卷(許敬宗撰)
碧玉芳林四百五十卷(孟利貞撰)策府五百八十二卷(張太素撰)
玄門寳海一百二十卷(諸葛穎撰)
文思博要并目一千二百一十二卷(張太素撰)
三教珠英并目一千三百一十三卷(張昌宗等撰)
右類事二十二部凡七千八十四卷
黃帝三部針經十三卷(皇甫謐撰)
黃帝八十一難經一卷(秦越人撰)赤烏神針經一卷(張子存撰)
黃帝明堂經三卷黃帝鍼灸經十二卷
明堂圖三卷(秦承祖撰)
龍銜素針經并孔穴蝦蟇圖三卷
黃帝素問八卷黃帝内經明堂十三卷
黃帝雜注針經一卷
黃帝十二經脉明堂五藏圖一卷
黃帝十二經明堂偃側人圖十二卷
黃帝針經十卷黃帝明堂三卷
黃帝九靈經十二卷(靈寳注)玉匱針經十二卷
黃帝内經太素三十卷(楊上善注)
三部四時五臟辯候診色脉經一卷
黃帝内經明堂類成十三卷(楊上善撰)
黃帝明堂經三卷(楊玄孫撰注)灸經一卷
鈴和子十卷(賈和光撰)脉經訣三卷(徐氏撰)
脉經二卷五臟訣一卷
五藏論一卷
右明堂經脉二十六家凡一百七十三卷
神農本草三卷桐君藥錄三卷(桐君撰)
雷公藥對二卷藥類二卷
本草用藥要妙二卷本草病源合藥節度五卷
本草要術三卷本草藥性三卷(甄立言撰)
療癰疽耳眼本草要妙五卷
種芝經九卷芝草圖一卷
吳氏本草因六卷(吳普撰)李氏本草三卷
名醫别錄三卷藥目要用二卷
本草集經七卷(陶弘景撰)靈秀本草圖六卷(原平仲撰)
諸藥異名十卷(釋行智撰)
四時採取諸藥及合和四卷
本草圖經七卷(蘇敬撰)新修本草二十一卷(蘇敬撰)
新修本草圖一十六卷(蘇敬等撰)本草音三卷(蘇敬等撰)
本草音義二卷(殷子嚴撰)太清神丹中經三卷
太清神仙服食經五卷又一卷(抱朴子撰)
太清璿璣文七卷(冲和子撰)金匱仙藥錄三卷(京里先生撰)
神仙服食經十二卷(京里先生撰)太清諸丹要錄集四卷
神仙藥食經一卷神仙服食方十卷
神仙服食藥方十卷服玉法并禁忌一卷
太清諸草木方集要三卷
太清玉石丹藥要集三卷(陶弘景撰)
太一鐵胤神丹方三卷(蘇遊撰)養生要集十卷(張湛撰)
補養方三卷(孟詵撰)諸病源候論五十卷(吳景撰)
四海類聚單方十六卷(隋煬帝撰)大官食法一卷
大官食方十九卷食經九卷(崔浩撰)
又十卷又四卷(竺暄撰)
四時食法一卷(趙氏撰)
淮南王食經一百二十卷(諸葛穎撰)
淮南王食目十卷
淮南王食經音十三卷(諸葛穎撰)食經三卷(盧仁宗撰)
張仲景藥方十五卷(王叔和撰)華氏藥方十卷(華陀方吳普集)
肘後救卒方四卷(葛洪撰)
補肘後救卒備急方六卷(陶弘景撰)
阮河南方十六卷(阮炳撰)
雜藥方一百七十卷(范汪方尹穆撰)胡居士方三卷(胡洽撰)
劉涓子男方十卷(龔慶宣撰)
療癰疽金瘡要方十四卷(甘濬之撰)
雜療方二十卷(徐叔和撰)體療雜病方六卷(徐叔和撰)
脚弱方八卷(徐叔向撰)藥方十七卷(秦承祖撰)
療癰疽金瘡要方十二卷(甘伯齊撰)
雜藥方十二卷(褚澄撰)效騐方十卷(陶弘景撰)
百病膏方十卷雜湯方八卷
療目方五卷雜藥方十卷(陳山提撰)
又六卷雜丸方一卷
調氣方一卷(釋鸞撰)黃素方十五卷
雜湯丸散方五十七卷(孝燕撰)僧深集方三十卷(釋僧深撰)
刪繁方十二卷(謝士文撰)
徐王八代效驗方十卷(徐之才撰)徐氏落年方三卷(徐嗣伯撰)
雜病論一卷(徐嗣伯撰)徐氏家祕方二卷(徐之才撰)
集驗方十卷(姚僧垣撰)小品方十二卷(陳延之撰)
經心方八卷(宋俠撰)名醫集驗方三卷
古今錄驗方五十卷(甄權撰)崔氏纂要方十卷(崔知悌撰)
孟氏必效方十卷(孟詵撰)延年秘錄十二卷
玄感傳屍方一卷(蘇遊撰)骨蒸病炙方一卷(崔知悌撰)
寒食散方并消息節度二卷
解寒食散方十三卷(徐叔和撰)婦人方十卷
又二十卷少小方十卷
少小雜方二十卷少小節療方一卷(俞寳撰)
狐子雜訣三卷狐子方金訣二卷(葛仙公撰)
陵陽子秘訣一卷(明月公撰)神臨藥祕經一卷(黃公撰)
黃白祕法一卷又二十卷
玉房秘術一卷(葛氏撰)房秘禄訣八卷(冲和子撰)
類衆方二千六百卷
右醫術本草二十五家養生十六家病源單方
二家食經十家雜經方五十八家類聚方一家
共一百一十家凡三千七百八十九卷
丁部集錄三類共八百九十部書一萬二千二十八卷
楚詞類一别集類二總集類三
楚詞十六卷(王逸注)楚詞十卷(郭璞注)
楚詞九悼一卷(楊穆撰)
離騷草木蟲魚疏一卷(劉沓撰)楚詞音一卷(孟奥撰)
又一卷(徐邈撰)又一卷(釋道騫撰)
漢武帝集二卷魏武帝集三十卷
魏文帝集十卷魏明帝集十卷
魏高貴鄉公集二卷晉宣帝集十卷
晉文帝集一卷晉明帝集五卷
晉簡文帝集五卷宋武帝集二十卷
宋文帝集十卷梁文帝集十八卷
梁武帝集十卷梁簡文帝集八十卷
梁元帝集五十卷梁元帝集十卷
後魏明帝集一卷後魏文帝集四十卷
後周明帝集十卷陳後主集五十卷
隋煬帝集三十卷太宗文皇帝集三十卷
高宗大帝集八十六卷中宗皇帝集四十卷
睿宗皇帝集十卷垂拱集一百卷
金輪集十卷(天后撰)梁昭明太子集二十卷
漢淮南王集二卷漢東平王集二卷
魏陳思王集二十卷又三十卷
晉齊王集二卷晉會稽王集八卷
晉彭城王集八卷晉譙王集三卷
宋長沙王集十卷宋臨川王集八卷
宋衡陽王集十卷宋江夏王集十三卷
宋南平王集五卷宋建平王集十卷
宋建平王小集十五卷齊竟陵王集三十卷
梁邵陵王集四卷梁武陵王集八卷
後周趙王集十卷後周滕王集十二卷
趙荀況集二卷楚宋玉集二卷
前漢賈誼集二卷枚乘集二卷
司馬遷集二卷東方朔集二卷
董仲舒集二卷李陵集二卷
司馬相如集二卷孔臧集二卷
魏相集二卷張敞集二卷
韋玄成集二卷劉向集五卷
王褒集五卷谷永集五卷
杜鄴集五卷師丹集五卷
息夫躬集五卷劉歆集五卷
揚雄集五卷崔篆集一卷
後漢桓譚集二卷史岑集二卷
王文山集二卷朱勃集二卷
梁鴻集二卷黃香集二卷
馮衍集五卷班彪集二卷
杜篤集五卷傅毅集五卷
班固集十卷崔駰集十卷
賈逵集二卷劉騊駼集二卷
崔瑗集五卷蘇順集二卷
竇章集二卷胡廣集二卷
高彪集二卷王逸集二卷
桓驎集二卷邊韶集二卷
皇甫規集五卷張奐集二卷
朱穆集二卷趙壹集二卷
張升集二卷侯瑾集二卷
酈炎集二卷盧植集二卷
劉珍集二卷張衡集十卷
葛龔集五卷李固集十卷
馬融集五卷崔琦集二卷
延篤集二卷劉陶集二卷
荀爽集二卷劉梁集二卷
鄭玄集二卷蔡邕集二十卷
應劭集四卷士孫瑞集二卷
張邵集五卷禰衡集二卷
孔融集十卷虞翻集三卷
潘勖集二卷阮瑀集五卷
陳琳集十卷張紘集一卷
繁欽集十卷楊修集二卷
王粲集十卷魏華歆集二十卷
王朗集三十卷邯鄲淳集二卷
袁渙集五卷應瑒集二卷
徐幹集五卷劉楨集二卷
路粹集二卷丁儀集二卷
丁廙集二卷吳質集五卷
劉廙集二卷孟達集三卷
陳羣集三卷王修集三卷
管寧集二卷劉邵集二卷
麋元集五卷李康集二卷
孫該集二卷卞蘭集二卷
傅巽集二卷高堂隆集十卷
繆襲集五卷殷褒集二卷
韋誕集三卷曹羲集五卷
傅嘏集二卷桓範集二卷
夏侯霸集二卷鍾毓集五卷
江奉集二卷夏侯惠集二卷
母丘儉集二卷王弼集五卷
呂安集二卷王㫤集五卷
王肅集五卷何晏集十卷
應瑗集十卷杜摯集一卷
夏侯玄集二卷程曉集二卷
阮籍集五卷嵇康集十五卷
鍾會集十卷蜀許靖集二卷
諸葛亮集二十四卷吳張温集五卷
士爕集五卷駱統集十卷
暨豔集二卷謝承集四卷
姚信集十卷楊厚集二卷
華覈集三卷胡綜集二卷
薛綜集二卷張儼集二卷
韋昭集二卷紀隲集三卷
晉王沉集五卷鄭袤集二卷
應貞集五卷嵇喜集二卷
傅玄集五十卷成公綏集十卷
裴秀集三卷何禎集五卷
袁凖集二卷山濤集五卷
向秀集二卷阮冲集二卷
阮偘集五卷羊祜集二卷
賈充集二卷荀勖集二十卷
杜預集二十卷王濬集二卷
皇甫謐集二卷程咸集二卷
劉毅集二卷庾峻集三卷
郄正集一卷薛瑩集二卷
楊泉集二卷陶濬集三卷
宣聘集三卷曹志集二卷
鄒湛集四卷孫毓集二卷
王渾集五卷王深集四卷
江偉集五卷閔鴻集二卷
裴楷集二卷何劭集二卷
劉頌集三卷劉寔集二卷
裴頠集十卷許孟集二卷
王祜集二卷王濟集二卷
華嶠集一卷庾儵集三卷
謝衡集二卷傅咸集三十卷
棗據集二卷劉寳集三卷
孫楚集十卷王讃集三卷
夏侯湛集十卷夏侯淳集十卷
張敏集二卷劉訏集二卷
李重集二卷樂廣集二卷
阮渾集二卷楊乂集三卷
張華集十卷李虔集十卷
石崇集五卷潘岳集十卷
潘尼集十卷歐陽建集二卷
嵇紹集二卷衛展集四十卷
盧播集二卷欒肇集二卷
應亨集二卷司馬彪集三卷
杜育集二卷摯虞集二卷
繆徵集二卷左思集五卷
夏侯靖集二卷鄭豐集二卷
陳略集二卷張翰集二卷
陸機集十五卷陸雲集十卷
陸冲集二卷孫極集二卷
張載集三卷張協集二卷
束晢集五卷華譚集二卷
曹攄集二卷江統集十卷
胡濟集五卷卞粹集二卷
閭丘冲集二卷庾敳集二卷
阮瞻集二卷阮修集二卷
裴邈集二卷郭象集五卷
嵇含集十卷孫惠集十卷
蔡洪集三卷牽秀集五卷
蔡克集二卷索靖集二卷
閻纂集二卷張輔集二卷
殷巨集二卷陶佐集五卷
仲長敖集二卷虞溥集二卷
吳商集五卷劉弘集三卷
山簡集二卷宗岱集三卷
王曠集五卷王峻集二卷
棗腆集二卷棗嵩集二卷
劉琨集十卷盧諶集十卷
傅暢集五卷東晉顧榮集二卷
荀組集二卷周顗集二卷
周嵩集三卷王導集十卷
荀遂集二卷王敦集五卷
謝鯤集二卷張抗集二卷
賈霖集三卷劉隗集三卷
應詹集三卷陶侃集二卷
王洽集三卷傅毅集五卷
張闓集三卷卞壺集二卷
劉超集二卷楊方集二卷
傅純集二卷郄鑒集十卷
温嶠集十卷孔坦集五卷
王濤集五卷王篾集五卷
甄述集五卷戴邈集五卷
賀循集二十卷張俊集二卷
曾瓌集五卷熊遠集五卷
郭璞集十卷王鑒集五卷
庾亮集二十卷虞預集十卷
顧和集五卷范宣集十卷
張虞集五卷庾冰集二十卷
庾翼集二十卷何充集五卷
諸葛恢集五卷祖台之集十五卷
李充集十四卷蔡謨集十卷
謝文集八卷范汪集八卷
范寗集十五卷阮放集五卷
王廙集十卷王彪之集二十卷
謝安集五卷謝方集十卷
王羲之集五卷干寳集四卷
殷融集十卷劉遐集五卷
殷浩集五卷劉倓集二卷
王濛集五卷謝尚集五卷
張馮集五卷張望集三卷
韓康伯集五卷王胡之集五卷
江霖集五卷范宣集五卷
江淳集五卷王述集五卷
郝默集五卷黃整集十卷
王浹集二卷王度集五卷
劉系之集五卷劉恢集五卷
范起集五卷殷康集五卷
孫嗣集三卷王坦之集五卷
桓温集二十卷郄超集十五卷
謝朗集五卷謝玄集十卷
王珣集十卷許詢集三卷
孫統集五卷孫綽集十五卷
孔嚴集五卷江逌集五卷
車灌集五卷丁纂集二卷
曹毗集十五卷蔡系集二卷
李顒集十卷顧夷集五卷
袁喬集五卷謝沉集五卷
庾闡集十卷王隠集十卷
殷允集十卷徐邈集八卷
殷仲堪集十卷殷叔獻集三卷
伏滔集五卷桓嗣集五卷
習鑿齒集五卷鈕滔集五卷
邵毅集五卷孫盛集十卷
袁質集二卷袁宏集二十卷
袁邵集三卷羅含集三卷
孫放集十五卷辛昞集四卷
庾統集二卷郭愔集五卷
滕輔集五卷庾龢集二卷
庾軌集二卷庾蒨集二卷
庾肅之集十卷王修集二卷
戴逵集十卷桓玄集二十卷
殷仲文集七卷卞湛集五卷
蘇彦集十卷袁豹集十卷
王謐集十卷周祗集十卷
梅陶集十卷湛方生集十卷
劉瑾集八卷羊徽集一卷
卞裕集十四卷王愆期集十卷
孔璠之集二卷王茂略集四卷
薄肅之集十卷滕演集一卷
宋劉義宗集十五卷謝瞻集二卷
孔琳之集十卷王叔之集十卷
徐廣集十五卷孔寗子集十五卷
蔡廓集十卷傅亮集十卷
孫康集十卷鄭解之集二十卷
陶淵明集五卷范泰集二十卷
王弘集二十卷謝靈運集十五卷
荀㫤集十四卷孔欣集八卷
卞伯玉集五卷王曇首集二卷
謝弘微集二卷王韶之集二十四卷
沈林子集七卷姚濤之集二十卷
賀道養集十卷衛令元集八卷
褚詮之集八卷荀欽明集六卷
殷淳集三卷劉瑀集七卷
劉緄集五卷雷次宗集三十卷
宗炳集十五卷伍緝之集十一卷
荀雍集十卷袁淑集十卷
顔延之集三十卷王微集十卷
王僧達集十卷張暢集十四卷
何偃集八卷沈懷文集十三卷
江智淵集十卷謝莊集十五卷
殷琰集八卷顔竣集十三卷
何承天集三十卷裴松之集三十卷
卞瑾集十卷丘淵之集六卷
顔測集十一卷湯惠休集三卷
沈勃集十五卷徐爰集十卷
鮑照集十卷庾蔚之集十一卷
虞通之集五卷劉愔集十卷
孫緬集十卷袁伯文集十卷
袁粲集十卷齊褚彦回集十五卷
王儉集六十卷周顒集二十卷
徐孝嗣集十二卷王融集十卷
謝脁集十卷孔稚珪集十卷
陸厥集十卷虞羲集十一卷
宗躬集十二卷江奐集十一卷
張融玉海集六十卷梁范雲集十二卷
江淹前集十卷江淹後集十卷
任昉集三十四卷宗夬集十卷
王暕集二十卷魏道微集三卷
司馬褧集九卷沈約集一百卷
沈約集略三十卷傅昭集十卷
袁昂集二十卷徐勉前集二十五卷
徐勉後集十六卷陶弘景集三十卷
周捨集二十卷何遜集八卷
謝琛集五卷謝郁集五卷
王僧孺集三十卷張率集三十卷
楊眺集十卷鮑畿集八卷
周興嗣集十卷蕭洽集二卷
裴子野集十四卷庾景興集十卷
陸子倕集二十卷劉之遴前集十卷
劉之遴後集三十卷虞㬭集六卷
王冏集三卷劉孝綽集十一卷
劉孝儀集二十卷劉孝威前集十卷
劉孝威後集十卷丘遲集十卷
王錫集七卷蕭子範集三卷
蕭子雲集二十卷蕭子暉集十一卷
江革集十卷吳均集二十卷
庾肩吾集十卷王筠洗馬集十卷
王筠中庶子集十卷王筠左右集十卷
王筠臨海集十卷王筠中書集十卷
王筠尚書集十一卷鮑㫤集一卷
謝瑱集十卷任孝恭集十卷
張纉集十卷陸雲公集四卷
張綰集十卷甄玄成集十卷
蕭欣集十卷沈君攸集十二卷
後魏高允集二十卷宗欽集二卷
李諸集十卷韓宗集五卷
袁躍集九卷薛孝通集六卷
温子昇集二十五卷盧元明集六卷
陽固集三卷魏孝景集一卷
北齊楊休之集二十卷邢子才集三十卷
魏收集七十卷劉逖集四十卷
後周宗懍集三十卷王褒集三十卷
蕭撝集十卷庾信集二十卷
王衡集三卷陳沈烱前集六卷
沈烱後集十三卷周弘正集二十卷
徐陵集三十卷張正見集四卷
陸珍集五卷陸瑜集十卷
沈不害集十卷張式集十三卷
褚介集十卷顧越集二卷
顧覽集五卷姚察集二十卷
隋盧思道集二十卷李元操集二十二卷
辛德源集三十卷李德林集十卷
牛弘集十二卷薛道衡集三十卷
何妥集十卷柳顧言集十卷
江總集二十卷殷英童集三十卷
蕭慤集九卷魏澹集四卷
尹式集五卷諸葛穎集十四卷
王胄集十卷虞茂世集五卷
劉興宗集三卷李播集三卷
唐陳叔達集五卷褚亮集二十卷
虞世南集三十卷蕭瑀集一卷
沈齊家集十卷薛收集十卷
楊師道集十卷庾抱集六卷
孔穎達集五卷王績集五卷
郎楚之集十卷魏徵集二十卷
許敬宗集六十卷于志寧集四十卷
上官儀集三十卷李義府集三十九卷
顔師古集四十卷岑文本集六十卷
劉子翼集十卷殷聞禮集十卷
陸士季集十卷劉孝孫集三十卷
鄭世翼集八卷崔君實集十卷
李百藥集三十卷孔紹安集三卷
高季輔集二卷温彦博集二十卷
李玄道集十卷謝偃集十卷
沈叔安集二十卷陸楷集十卷
曹憲集三十卷蕭德言集三十卷
潘求仁集三卷殷芉集三卷
蕭鈞集三十卷袁朗集四卷
楊續集十卷王約集一卷
任希古集五卷凌敬集十四卷
王德儉集十卷徐孝德集十卷
杜之松集十卷宋令文集十卷
陳子良集十卷顔顗集十卷
劉潁集十卷司馬僉集十卷
鄭秀集十二卷耿義褒集七卷
楊元亨集五卷劉綱集三卷
王歸一集十卷馬周集十卷
薛元超集三十卷高智周集五卷
褚遂良集二十卷劉禕之集五十卷
郝處俊集十卷崔知悌集五卷
李安期集二十卷唐覲集五卷
張太素集十卷鄧玄梃集十卷
劉允濟集二十卷駱賓王集十卷
盧照隣二十卷楊烱集三十卷
王勃集三十卷狄仁傑集十卷
李懷遠集八卷盧受采集十卷
王適集二十卷喬知之集二十卷
蘇味道集十五卷薛曜集二十卷
郎餘慶集十卷盧光容集五卷
崔融集四十卷閻鏡機集十卷
李嶠集三十卷喬備集六卷
陳子昂集十卷元希聲集十卷
李適集二十卷沈佺期集十卷
徐彦伯前集十卷後集十卷
宋之問集十卷杜審言集十卷
谷倚集十卷富嘉謨集十卷
吳少微集十卷劉希夷集三卷
張東之集十卷桓彦範集三卷
韋承慶集六十卷閭丘均集三十卷
郭元振集二十卷魏知古集二十卷
閻朝隐集五卷蘇瓌集十卷
員半千集十卷李乂集五卷
姚崇集十卷丘悦集十卷
劉子玄集十卷盧藏用集二十卷
道士江旻集三十卷沙門曇諦集六卷
沙門惠遠集十五卷沙門惠琳集五卷
沙門曇瑗集六卷沙門亡名集十卷
沙門靈裕集二卷沙門支遁集十卷
曹大家集二卷鍾夫人集二卷
劉臻妻陳氏集五卷左九嬪集一卷
臨安公主集三卷范靖妻沈滿願集五卷
徐悱妻劉氏集六卷文章流别集三十卷(摯虞撰)
善文四十九卷(杜預撰)名文集四十卷(謝沈撰)
文苑一百卷(孔逭撰)文選三十卷(梁昭明太子撰)
文選六十卷(李善注)又六十卷(公孫羅撰)
文選音十卷(蕭該撰)又十卷(公孫羅撰)
文選音義十卷(釋道淹撰)小詞林五十三卷
集古今帝王正位文章九十卷
文海集三十六卷(蕭圓撰)詞苑麗則二十卷(康明貞撰)
芳林要覽三百卷(許敬宗撰)
類文三百士舘詞林一千卷(許敬宗撰)
賦集四十卷(宋明帝撰)皇帝瑞應頌集十卷
五都賦五卷獻賦集十卷(卞鑠撰)
上林賦一卷(司馬相如撰)幽通賦一卷(班固撰曹大家注)
又一卷(項岱撰)二京賦二卷(張衡撰)
二京賦音二卷(薛綜撰)三都賦三卷
齊都賦一卷(左太冲撰)齊都賦音一卷(李軌撰)
百賦音一卷(褚令之撰)賦音二卷(郭微之撰)
三京賦音一卷(綦母邃撰)木連理頌二卷
靖恭堂頌一卷(李嵩撰)諸郡碑一百六十六卷
雜碑文集二十卷翰林論二卷(李充撰)
雜論九十五卷(殷仲堪撰)設論集三卷(劉楷撰)
又五卷(謝靈運撰)連珠集五卷(謝靈運撰)
制旨連珠四卷(梁武帝撰)又十一卷(陸緬撰)
讃集五卷(謝莊撰)七國敘讃十卷
吳國先賢讃論三卷會稽先賢讃四卷(賀氏撰)
會稽太守像讃二卷(賀氏撰)列女傳敘讃一卷(孫夫人撰)
古今箴銘集十三卷(張湛撰)衆賢誡集十五卷
雜誡箴二十四卷詔集圖别二十七卷(宋幹撰)
霸朝雜集五卷(李德林撰)古今詔集三十卷(温彦博撰)
又一百卷(李義府撰)聖朝詔集三十卷(薛堯撰)
書集八十卷(王履撰)書林六卷(夏赤松撰)
山濤啓事三卷苑寗啓事十卷
梁中書表集二百五十卷薦文集七卷
宋元嘉策五卷策集六卷(謝靈運撰)
七林集十二卷(卞氏撰)七悟集一卷(顔延之撰)
誹諧文十五卷(袁淑撰)弘明集十四卷(釋僧祐撰)
廣弘明集三十卷(釋道宣撰)陶神論五卷(釋靈祐撰)
婦人訓解集十卷(徐湛撰)婦人詩集二卷(顔竣撰)
文訓集六卷文釋十卷(江邃撰)
文心雕龍十卷(劉勰撰)百志詩集五卷(干寳撰)
百國詩集二十九卷(崔光撰)百一詩八卷(應璩撰)
百一詩集二卷(李夔撰)清溪集三十卷(齊武帝撰)
晉元氏宴會遊集四卷(伏滔袁豹謝靈運等撰)
元嘉宴會遊山詩集五卷
元嘉西池宴會詩集三卷(顧延之撰)
齊釋奠會詩集二十卷文會詩集四卷(徐伯陽撰)
文林詩府六卷(北齊後主作)西府新文十卷(蕭淑撰)
詩集新撰三十卷(宋明帝撰)詩集二十卷(宋明帝撰)
詩集抄十卷(謝靈運撰)詩集五十卷(謝靈運撰)
詩集二十卷(謝和撰)又一百卷(顔竣撰)
詩例錄二卷(顔竣撰)詩英十卷(謝靈運撰)
古今詩苑英華集二十卷(梁昭明太子撰)
續古今詩苑英華二十卷(釋惠靜撰)
詩林英選十一卷類集一百一十三卷(虞綽等撰)
詩纉十二卷又詞英八卷
六代詩集鈔四卷(徐陵撰)
古今類序詩苑三十卷(劉孝孫撰)麗正文苑二十卷(許敬宗撰)
古今詩類聚七十九卷(郭瑜撰)歌錄集八卷
漢魏吳晉鼓吹曲四卷樂府歌詩十卷
太樂雜歌詞三卷(荀勖撰)太樂歌詞二卷
樂府歌詞十卷樂府歌詩十卷
三調相如歌詞三卷
新撰錄樂府集十一卷(謝靈運撰)玉臺新詠十卷(徐陵撰)
迴文詩集一卷(謝靈運撰)金門待詔集十卷(劉允濟撰)
集苑六十卷(謝琨撰)集林二百卷(劉義慶撰)
集鈔四十卷
右集錄楚詞七家帝王二十七家太子諸王二
十一家七國趙楚各一家前漢二十家後漢五
十家魏四十六家蜀二家吳十四家西晉一百
一十九家東晉一百四十四家宋六十家南齊
十二家梁五十九家陳十四家後魏十家北齊
四家周五家隋十八家唐一百一十二家沙門
七家婦人七家總集一百二十四大家凡八百
九十二部一萬二千二十八卷
三代之書經秦燔煬殆盡漢武帝河間王始重儒術於
灰燼之餘拓纂亡散篇卷僅而復存劉更生石渠典校
之書卷軸無幾逮歆之七略在漢藝文志者裁二萬三
千九百卷後漢蘭臺石室東觀南宫諸儒撰集部帙漸
增董卓遷都載舟西上因罹寇盗沉之於河存者數船
而已及魏武父子採掇遺亡至晉總括羣書裁二萬七
千九百四十五卷及永嘉之亂洛都覆沒靡有孑遺江
表所存官書凡三千一十四卷至宋謝靈運造四部書
目錄凡四千五百八十二卷其後王儉復造書目凡五
千七十四卷南齊王亮謝朏四部書目凡一萬八千一
十卷齊宋兵火延燒秘閣書籍煨燼梁元帝克平侯景
收公私經籍歸于江陵凡七萬餘卷蓋佛老之書計於
其間及周師入郢咸自焚煬周武保定之中官書裁盈
萬卷平齊所得數止五千及隋氏平陳南北一統祕書
監牛弘奏請搜訪遺逸著定書目凡三萬餘卷煬帝寫
五十副本分爲三品國家平王世充收其圖籍泝河西
上多有沈沒存者重復八萬卷自武德已後文士既有
修纂篇卷滋多開元時甲乙丙丁四部書各爲一部置
知書官八人分掌之凡四部庫書兩京各一本共一十
二萬五千九百六十卷皆以益州麻紙寫其集賢院御
書經庫皆鈿白牙軸黃縹帶紅牙籖史書庫鈿青牙軸
縹帶綠牙籖子庫皆雕紫檀軸紫帶碧牙籖集庫皆綠
牙軸朱帶白牙籖以分别之
舊唐書卷四十七
舊唐書卷四十七考證
經籍志下丙部子錄十七家七百五十三部一萬五千
六百三十七卷今按止七百四十九部一萬四千
八百三十一卷
右儒家二十八部凡七百七十六卷今按上凡八十
部七百八十二卷
右道家一百二十五部凡九百六十卷今按上止一
百二十三部九百三十五卷
晁氏新書三卷晁錯撰新書七卷
桓氏代要論十卷桓範撰新書十二卷
右名家十二部凡五十六卷今按上止四十六卷
荆楚歲時記十卷宗凛撰新書一卷
玉燭寳典十二卷杜臺卿撰四時錄十二卷王氏撰
新書俱入農家類
右雜家七十一部凡九百八十二卷今按上止六十
九部九百八十卷
右農家二十部凡一百九十二卷今按上止十九部
一百八十七卷
燕丹子三卷燕太子撰新書一卷
右小說家十三部凡九十卷今按上凡十四部一百
卷
右天文二十六家凡二百六十卷今按上止二十五
部凡二百六十一卷
乾象歷闞澤注無卷數新書三卷
九章算經一卷徐岳撰新書九卷
孫子算經三卷甄鸞注新書李淳風注
右歷算五十八部凡一百六十七卷今按上止五十
六部一百二十一卷
孫子兵法十三卷孫武撰新書三卷
右兵書四十五部凡二百八十九卷今按上止四十
四部凡二百九十三卷
遁甲經一卷新書十卷
五姓宅經二卷新書二十卷
右五行一百一十三部凡四百八十五卷今按上止
一百一十二部四百五十九卷
右雜藝術一十八部凡四十四卷今按上止一十七
部四十三卷
文思博要并目一千二百一十二卷張大素撰新書
高士廉等十六人奉詔撰無張大素名當從新書
右類事二十二部凡七千八十四卷今按上止二十
一部六千四百八十四卷
養生要集十卷張湛撰又見道家類
右醫術一百一十家凡三千七百八十九卷今按上
止一百九家三千七百九十五卷
丁部集錄共八百九十部一萬二千二十八卷今按
止八百七十九部一萬一千八百七十五卷
後周明帝集十卷新書五十卷
陳後主集五十卷新書五十五卷
隋煬帝集三十卷新書五十卷
太宗文皇帝集三十卷新書四十卷
魏華歆集二十卷新書三十卷沈炳震曰隋書云梁
時有二卷亡
衛展集四十卷新書十四卷
摯虞集二卷新書十卷
謝靈運集十五卷新書五卷
温子昇集二十五卷新書三十卷
後周宗懔集三十卷新書十卷
王褒集三十卷新書二十一卷
許敬宗集六十卷新書八十卷
顔師古集四十卷新書六十卷
孔紹安集三卷新書五十卷
高季輔集二卷新書二十卷
劉禕之集五十卷新書七十卷
崔融集四十卷新書六十卷
李嶠集三十卷新書五十卷
劉希夷集三卷新書十卷
劉子玄集十卷新書三十卷
盧藏用集二十卷新書三十卷
蓋佛老之書計於其間沈炳震曰按二語于上下文
義各不融浹疑有脱悞處
(臣德潜)按丁部集錄内唐人自盧藏用後遽接沙門
道士諸集而開元以來文如張說蘇頲陸贄權德輿
韓愈柳宗元李翺孫樵劉蜕杜牧諸人詩如張九齡
王維孟浩然李白杜甫元結李觀韋應物白居易李
商隠諸人皆不與焉其爲殘闕無疑也又沙門中無
皎然靈徹貫休齊已道士中無吳筠司馬承禎婦人
中無上官昭容亦屬漏略備觀新書所載庶乎完善
云
舊唐書卷四十七考證
