舊唐書卷四十二
後晉司空同中書門下平章事劉昫撰
志第二十二
職官一
高祖發迹太原官名稱位皆依隋舊及登極之初未遑
改作隨時署置務從省便武德七年定令以太尉司徒
司空為三公尚書門下中書祕書殿中内侍為六省次
御史臺次太常光禄衞尉宗正太僕大理鴻臚司農太
府為九寺次將作監次國子學次天策上將府次左右
衞左右驍衞左右領軍左右武侯左右監門左右屯左
右領為十四衞府東宫置三師三少詹事府門下典書
兩坊次内坊次家令率更僕三寺次左右衞率府左右
宗衞率府左右虞侯率府左右監門率府左右内率府
為十率府王公以下置府佐國官公主置邑司已下並
為京職事官州縣鎮戌岳瀆關津為外職事官又以開
府儀同三司(從一品)特進(正二品)左光祿大夫(從二品)右光祿
大夫(正三品)散騎常侍(從三品)太中大夫(正四品)通直散騎常
侍(正四品)中大夫(從四品上)員外散騎常侍(從四品下)中散大夫(正五)
(品上)散騎侍郎(正五品下)通直散騎侍郎(從五品上)朝議郎承議郎
(正六品)通議郎通直郎(從六品)朝請郎宣德郎(正七品)朝散郎
宣義郎(從七品)給事郎徵事郎(正八品)承奉郎承務郎(從八品)
儒林郎登仕郎(正九品)文林郎將仕郎(從九品)並為文散官
輔國(正二品)軍(從二品)二大將軍冠軍(正三品)雲麾(從三品)忠
武壯武宣威明威信遠游騎游擊(自正四品上至從五品下)十將軍
為散號將軍以加武士之無職事者改上開府儀同三
司為上輕車都尉開府儀同三司為輕車都尉儀同三
司為騎都尉秦王齊王下統軍為護軍副統軍為副護
軍上大都督為驍騎尉大都督為飛騎尉帥都督為雲
騎尉都督為武騎尉車騎將軍為游騎將軍親衞驃騎
將軍為親尉中郎將其勲衞驃騎準此親衞車騎將軍
為親衞中郎將其勲衞翊衞車騎並準此監門府郎將
為監門中郎將領左右郎將準此諸軍驃騎將軍為統
軍其秦王齊王下領三衞及庫直驅咥直車騎並準此
諸軍車騎將軍為别將其散官文騎尉為承議郎屯騎
尉為通直郎雲騎尉為登仕郎羽騎尉為將仕郎武德
九年罷天策上將府貞觀元年改國子學為國子監分
將作為少府監通將作為三監八年七月始以雲麾將
軍為從三品階九月以統軍正四品下别將正五品上
十一年改令置太師太傅太保為三師其三公已下六
省一臺九寺三監十二衞東宫諸司並從舊定又改以
光禄大夫為從二品金紫光禄大夫為正三品銀青光
禄大夫為從三品正議大夫為正四品上通議大夫為
正四品下大中大夫為從四品上中大夫為從四品下
中散大夫為正五品上朝議大夫為正五品下朝請大
夫為從五品上朝散大夫為從五品下其六品下唯改
通議郎為奉議郎自餘依舊更置驃騎大將軍為從一
品武散官輔國鎮軍二大將軍為從二品武散官冠軍
將軍加大字及雲麾已下游擊已上改為五品已上武
散官又置昭武振威致果翊麾宣節禦武仁勇陪戎八
校尉副尉(自正六品至從九品上階為校尉下階為副尉)為六品已下武散官
凡九品已上職事皆帶散位謂之本品職事則隨才錄
用或從閑入劇或去高就卑遷徙出入參差不定散位
則一切以門蔭結品然後勞考進敘武德令職事解散
官欠一階不至為兼職事卑者不解散官貞觀令以職
事高者為守職事卑者為行仍各帶散位其欠一階依
舊為兼與當階者皆解散官永徽已來欠一階者或為
兼或帶散官或為守參而用之其兩職事者亦為兼頗
相錯亂(其欠一階之兼古念反其兩職事之兼古恬反字同音異耳)咸亨二年始一
切為守自高宗之後官名品秩屢有改易今錄永泰二
年官品其改易品秩者注於官品之下若改官名及職
員有加減者則各附之於本職云唐初因隋號武德三
年三月改納言為侍中内史令為中書令給事郎為給
事中内書省為中書省貞觀二十三年六月改民部尚
書為戸部尚書七月改治書侍御史為御史中丞改諸
州治中為司馬别駕為長史治禮郎為奉禮郎顯慶元
年改戸部尚書為度支尚書侍郎為度支侍郎又置驃
騎大將軍員從一品龍朔二年二月甲子改百司及官
名改尚書省為中臺僕射為匡政左右丞為肅機左右
司郎中為成務吏部為司列主爵為司封考功為司績
禮部為司禮祠部為司禋膳部為司膳主客為司蕃戸
部為司元度支為司度倉部為司倉金部為司珍兵部
為司戎職方為司域駕部為司輿庫部為司庫刑部為
司刑都官為司僕比部為司計工部為司平屯田為司
田虞部為司虞水部為司川餘司依舊尚書為太常伯
侍郎為少常伯郎中為大夫中書門下為東西臺侍中
為左相黃門侍郎為東臺侍郎給事中為東臺舍人散
騎常侍為左右侍極諫議大夫為正諫大夫中書令為
右相侍郎為西臺侍郎舍人為西臺舍人祕書省為蘭
臺監為太史少監為侍郎丞為大夫著作郎為司文郎
太史令為祕閣郎中御史臺為憲臺御史大夫為大司
憲御史中丞為司憲大夫殿中省為中御府丞為大夫
尚食為奉膳尚藥為奉醫尚衣為奉冕尚舍為奉扆尚
乘為奉駕尚輦為奉御並為大夫内侍省為内侍監太
常為奉常光禄為司宰衞尉為司衞宗正為司宗太僕
為司馭大理為詳刑正為大夫鴻臚為司文司農為司
稼太府為外府卿並為正卿少府監為内府監將作監
為繕工監大匠為大監少匠為少監國子監為司成館
國子祭酒為大司成司業為少司成博士為宣業都水
為司津監左右衞府左右驍衞府左右武衞府並除府
字左右屯衞府為左右威衞左右領軍衞為左右戎衞
武候為金吾衞千牛為奉宸衞屯營為羽林軍詹事為
端尹府門下典書為左右春坊左右庶子為左右中護
中允為左贊善大夫洗馬為司經大夫中舍人為右贊
善大夫家令寺為宫府寺率更寺為司更寺太僕寺為馭
僕寺長官並為大夫左右衞率府為典戎衞率府為司
禦衞左右虞侯率府為清道衞監門率府為崇掖衞内
率府為奉裕衞七日又制廢尚書令改起居郎為左史
起居舍人為右史著作佐郎為司文郎太史丞為祕閤
郎左右千牛為奉宸司議郎為左司議郎太子舍人為
右司議郎典膳藥蔵内直監宫門大夫並改為郎太子
千牛為奉裕總章二年置司列司戎少常伯各兩員咸
亨元年十二月詔龍朔二年新改尚書省百司及僕射
已下官名並依舊其東宫十率府有異上臺諸衞各宜
依舊為率府其左司議郎除左字其左右金吾左右威
衞依新改永淳元年七月置州别駕光宅元年九月改
尚書省為文昌臺左右僕射為文昌左右相吏部為天
官戸部為地官禮部為春官兵部為夏官刑部為秋官
工部為冬官門下省為鸞臺中書省為鳳閣侍中為納
言中書令為内史太常為司禮鴻臚為司賓宗正為司
屬光祿為司膳太府為司府太僕為司僕衞尉為司衞
大理為司刑司農依舊左右驍衞為左右威衞左右武
衞為左右鷹揚衞左右威衞為左右豹衞左右領軍衞
為左右玉鈐衞左右金吾衞依舊御史臺改為左肅政
臺專知京百官及監諸軍旅并承詔出使更置右肅政
臺專知諸州案察垂拱元年二月改黃門侍郎為鸞臺
侍郎文昌都省為都臺主爵為司封祕書省為麟臺内
侍省為司宫臺少府監為尚方監其左右尚方兩署除
方字將作監為營繕監國子監為成均監都水監為水
衡監其詹事府為宫尹府詹事為太尹少詹事為少尹
左右内率府為左右奉裕率府千牛為左右奉裕左右
監門率府為左右控鶴禁率府諸衞鎧曹改為胄曹司
膳寺餚蔵署改為珍羞署十月增置天官侍郎二員又
置左右補闕拾遺各二員三年加秋官侍郎一員永昌
元年置左右司員外郎各一員天授二年增置左右補
闕拾遺各三員通滿五員長壽二年增夏官侍郎三員
大足元年加營繕少匠一員左右羽林衞各增置將軍
一員洛雍并荆揚益六州置左右司馬各一員長安三
年增置司勲員外郎一員地官依舊置侍郎一員洛并
及三大都督府司馬宜依舊置一員神龍元年二月臺
閣官名並依永淳已前故事廢左右司員外郎左右千
牛衞各置大將軍一員東都置太廟官吏增置太常大
理少卿各一員二年又置員外郎凡一千餘人超授閹
官七品已上員外者又千餘人十二月復置左右司員
外郎各一員景雲二年復置太子左右諭德太子左右
贊善大夫各兩員雍洛及大都督府長史加為三品階
别駕致敬依前太極元年光禄大理鴻臚太府衞尉宗
正各增置少卿一員秘書少監國子司業少府少監將
作少匠左右臺中郎各增置一員雍洛二州及益并荆
揚四大都督府各增置司馬一員分為左右司馬開元
元年十二月改尚書左右僕射為左右丞相中書省為
紫微省門下省為黃門省侍中為監雍州為京兆府洛
州為河南府長史為尹司馬為少尹錄事參軍為司錄
參軍餘司改司為曹五年九月紫微省依舊為中書省
黃門省為門下省黃門監為侍中二十四年九月改主
爵為司封天寳元年二月侍中改為左相中書令改為
右相左右丞相依舊為僕射黃門侍郎為門下侍郎改
州為郡刺史為太守十一載正月改吏部為文部兵部
為武部刑部為憲部其行内諸司有部者並改改駕部
為司駕改庫部為司庫金部為司金倉部為司儲比部
為司計祠部為司禋膳部為司膳虞部為司虞水部為
司水將作大匠為監少匠為少監至德二載十二月勅
近日所改百司額及郡名并官名一切依故事於是侍
中中書令兵吏部等並仍舊罷郡為州復以太守為刺
史
正第一品
太師太傅太保太尉司徒司空(已上職事官)王(爵武德令有天策上將九)
(年省)
從第一品
開府儀同三司(文散官開府儀同三司及特進不帶職事官者朝參禄俸並同職事仍隷吏部)
(也)太子太師太子太傅太子太保(已上職事官)驃騎大將軍
(武散官)嗣王郡王國公(爵)
正第二品
特進(文散官)輔國大將軍(武散官)開國郡公(爵武德令唯有公侯伯子男貞)
(觀十一年加開國之稱也)上柱國(勲官武德令有尚書令龍朔二年省自是正第二品無職事官)
從第二品
尚書左右僕射太子少師太子少傅太子少保京兆河
南太原等七府牧大都督(揚幽潞陕靈)大都護(單于安西已上職事官)
光禄大夫(文散官)鎮軍大將軍(武散官)開國縣公(爵)柱國(勲官)
正第三品
侍中中書令吏部尚書(舊班在左相上開元令移在下)門下侍郎中書
侍郎(舊班正四品上大歷二年升)左右衞左右驍衞左右武衞左右
威衞左右領軍衞左右金吾衞左右監門衞左右羽林
軍左右龍武左右英武六軍大將軍左右千牛衞大將
軍(自左右衞已下並為武職事官)戸部禮部兵部刑部工部尚書(武德令禮)
(部次吏部兵部次之民部次之貞觀年改以民部次禮部兵部次之則天初又改以戶部次吏部禮部次之兵)
(部次之)太子賓客(舊兼職無品開元前令定入官品也)太常卿宗正卿(天寳初昇)
(入正三品也)太子詹事左右散騎常侍(舊班從三品廣德年昇)内侍監
(唐初舊制内侍省無三品官内侍四員秩四品天寳十三年十二月玄宗以中官高力士袁思藝承恩遇特置)
(内侍監兩員秩三品以授之)中都督上都護(已上除入大將軍並為文職事官)金紫
光禄大夫(文散官)冠軍大將軍(武散官)懷化大將軍(顯慶三年置以)
(授初附首領仍隷諸衞也)上護軍(勲官)
從第三品
御史大夫(舊班在秘書監九卿下開元令移在上)秘書監光禄衞尉太僕
大理鴻臚司農太府卿國子祭酒殿中監少府監將作
監諸衞羽林入正三品千牛龍武將軍下都督上州刺
史京兆河南太原等七尹(舊雍洛長史從四品上景雲二年加秩為從三品也)五
大都督府長史(舊從四品上景雲三年加秩為從三品)大都護府副都護
(舊正四品上開元令加入從三品)親王傅(已上並職事諸官衞羽林千牛龍武將軍為武餘並為文)
銀青光禄大夫(文散官)開國侯(爵)雲麾將軍(武散官)歸德將
軍(顯慶三年置以授初附首領仍隷諸衞也)護軍(勲官武德令有天策上將府長史司馬九年省也)
正第四品上階
門下侍郎中書侍郎(舊正四品下階開元令加入上階也)尚書左丞(永昌元年)
(進為正三品如意元年復舊)吏部侍郎(武德七年省諸司侍郎吏部郎中為正四品上貞觀三年)
(復置侍郎其吏部郎中復舊為五品下)太常少卿太子左庶子太子少詹
事太子左右衞左右司禦左右清道左右内率左右監
門率府率中州刺史軍器監(武德初改正三品七年省八年復置九年又省十年)
(復置北都軍器監)上都護府副都護上府折衝都尉(武德令統軍正四品)
(下後改為折衝都尉垂拱令始分為上中下府改定官品自此已上職事官率及折衝為武餘並為文也)正
議大夫(文散官也)開國伯(爵)忠武將軍(武散官)上輕車都尉(勲官)
正第四品下階
尚書右丞(永昌元年進為從三品如意元年復舊)諸司侍郎太子右庶子
左右諭德左右千牛衞左右監門衞中郎將親勲翊衞
羽林中郎將下州刺史(武德令中州刺史正四品下州刺史從四品上貞觀令一切為)
(下州加入正四品下自此已上職事官中郎將為武餘並為文也)通議大夫(文散官)壯武
將軍(武散官)
從第四品上階
秘書少監八寺少卿殿中少監太子左右衞司禦清道
内率監門副率太子親勲翊衛中郎將太子家令太子
率更令太子僕内侍大都護親王府長史(已上職事官府率中郎將)
(為武餘並為文)太中大夫(文散官)宣威將軍(武散官)輕車都尉(勲官)
從第四品下階
國子司業少府少監將作少匠京兆河南太原府少尹
大都督府大都護府親王府司馬尚州别駕(已上職事文官武德)
(令上州别駕正五品上二十三年為長史前上元年復置别駕定入從四品也)中府折衝都尉
(武職事官)中大夫(文散官)眀威將軍(武散官武德令有天策上將府從事中郎九年省)
正第五品上階
諫議大夫御史中丞(武德令從五品上貞觀令加入正五品上五年又加入四品如意元)
(年復舊也)國子博士給事中中書舍人太子中允太子左右
贊善大夫都水使者萬年長安河南洛陽太原晉陽奉
先會昌縣令(武德元年勅萬年長安令為正五品上七年定令改為從五品貞觀初復舊也)親
勲翊會羽林郎將中都督府上都護府長史親王府諮
議參軍事(武德令正五品下也)軍器少監太史少監親王府典軍
(已上職事官郎將典軍為武餘並為文永徽令親王監軍從四品下垂拱令改入五品也)中散大夫
(文散官)開國子(爵)定遠將軍(武散官)上騎都尉(勲官)
正第五品下階
太子中舍人尚食尚藥奉御太子親勲翊衛郎將内常
侍中都督上都護府司馬中州别駕下府折衝都尉(已上)
(職事官郎將折衝為武餘並為文也)朝議大夫(文散官)寧遠將軍(武散官武德令有天)
(策上將軍諮祭酒九年省)
從第五品上階
尚書左右諸司郎中(武德令吏部郎中正四品上諸司郎中正五品上貞觀二年並改為)
(從五品上也)秘書丞(武德令正五品上永徽令改也)著作郎太子洗馬殿中
丞尚衣尚舍尚乘尚輦奉御獻陵昭陵恭陵橋陵八陵
令(武德諸陵令從七品下永徽二年加獻昭二陵令為從五品已後諸陵並相承依獻昭二陵也)親王
府副典軍下都督府長史下州别駕(已上職事官典軍為武餘並為文也)
朝請大夫(文散官)𨳩國男(爵)游擊將軍(武散官)騎都尉(勲官舊有)
(太公廟令武德年七品下永徽二年加從五品上𨳩元二十四年省也)
從第五品下階
大理正太常丞太史令内給事太子典内(舊正六品上𨳩元令改)
下都督府上州司馬(武德令上州治中正五品下貞觀初改)親王友(武德令正)
(五品下也)宫苑總監上牧監上府果毅都尉(已上職事官果毅為武散餘並)
(為文)駙馬都尉奉車都尉(並武散官駙馬自近代已来唯尚公主者授之奉車有唐已来)
(無其人)朝散大夫(文散官)游擊將軍(武散官武德令有天策上將府主簿記室參軍)
(九年省神龍令有庫谷斜谷監也)
正第六品上階
太學博士(武德令從六品已上貞觀年改)太子詹事府丞太子司議郎
太子舍人中郡長史(武德令中州别駕從五品上貞觀年改也)太子典膳藥
藏郎京兆河南太原府諸縣令(武德元年勅雍州諸縣令階從五品上七年定)
(令改)親王府掾屬(武德令從五品下也)武庫中尚署令(武德令依尚署令從七品)
(下太極年改武庫令階𨳩元年改中尚令階)諸衛左右司階中府果毅都尉
鎮軍兵滿二萬人已上司馬(已上職事官司階果毅為武餘並為文也)親勲
翊衞校衛(衞官)朝議郎(文散官)昭武校尉(武散官)驍騎尉(勲官)
正第六品下階
千牛備身左右(衞官已上王公已下高品子孫起家為之)太子文學下州長
史(武德中下州别駕正六品貞觀二十三年改為長史丞永淳元年諸州置别駕官天寳八載停别駕下郡)
(置長史後上元二年諸州置别駕不廢下府長史也)中州司馬(武德令中州治中從五品下貞觀令)
(改)内謁者監中牧監上牧副監(已上文職事官)上鎮將(武職事官武德)
(令從四品下也)承議郎(文散官)昭武副尉(武散官武德令有天策上將府諸曹參軍事九)
(年省也)
從第六品上階
起居郎起居舍人尚書諸司員外郎(武德令吏部員外郎正六品上諸司)
(員外郎正六品下貞觀二年改)八寺丞大理司直國子助教(武德令從七品上)
城門符寳郎通事舍人秘書郎(武德令正七品上)著作佐郎(武德)
(令正七品上)侍御醫(武德乾封令正七品上神龍令從六品下𨳩元改)諸衞羽林長
史兩亰市署令(武德四年進為從五品上七年定令復舊也)下州司馬(武德令中)
(下州治中正六品下)親王文學主簿記室錄事參軍(武德令親王府文學已上)
(並正六品下也)諸州上縣令(已上文職事官)諸率府左右司階(武職事官)鎮
軍兵不滿二萬人司馬(文職事官)左右監門校尉親勲翊衞
旅帥(衞官)奉議郎(文散官)振威校尉(武散官)飛騎尉(勲官)
從第六品下階
侍御史(舊從七品上垂拱令改)少府將作國子監丞太子内直典
設宫門郎太公廟令司農寺諸園苑監沙苑監下牧監
宫苑總監副互市監中牧副監(已上文職事官)下府果毅都尉
(武職事官)親王府校尉(衞官)通直郎(文散官)振威副尉(武散官)
正第七品上階
四門博士詹事司直左右千牛衞長史尚食尚藥直長
太子左右衛司禦清道率府長史軍器監丞諸州中縣
令京兆河南太原府司錄參軍事大都督大都護府錄
事參軍事親王府諸曹參軍(已上文職事官武德令親王府功曹倉曹戶曹兵曹)
(參軍事從五品下騎曹鎧曹田曹士曹水曹參軍事等七品下也)中鎮將(武職事官武德令從五品)
(下)太子千牛親勲翊衞隊正副隊正(已上衞官)朝請郎(文散官)
致果校尉(武散官)雲騎尉(勲官)
正第七品下階
尚衣尚舍尚乘尚輦直長太子通事舍人内寺伯京兆
河南太原府大都督大都護府諸曹參軍中都督上都
護府錄事參軍事諸倉諸冶司竹温湯監諸衞左右中
候上府别將(武德令别將正五品上後改為果毅聖歴三年復置别將)上府長史(武德)
(令統軍長史正八品下也)上鎮副(武德令從五品下)下鎮將(武德令正六品下)下牧
副監(已上職事官中候别將鎮副鎮將為武餘並為文也)宣德郎(文散官)致果副尉
(武散官武德令又有天策上將府參軍事九年省又有鹽池鹽井監諸王百司問事謁者)
從第七品上階
殿中侍御史(武德至乾封令並正八品上垂拱年改)左右補闕太常博士
太學助教(武德令從八品下也)門下錄事中書主書尚書都事凡
事主簿太子詹事主簿太子左右内率監門率府長史
太子侍醫太子三寺丞都水監丞諸州中下縣令親王
府東西閣祭酒(武德令正六品下)京縣丞(萬年長安河南洛陽奉先會昌太原晉陽)
下都督府上州錄事參軍中都督上都護府諸曹參軍
事中府别將長史中鎮副(武德令正六品下已上職事官别將鎮副為武餘並為文)
左右監門直長勲衞太子親衞(已上衞官)朝散郎(文散官)翊麾
校尉(武散官)武騎尉(勲官)
從第七品下階
太史丞(監局同)御史臺少府將作國子監主簿(御史臺國子監主簿)
(舊正八品垂拱令改)掖庭令宫闈令上署令(郊社太樂鼓吹太醫太官左藏令乘黃典)
(客上林太倉平凖常平左尚右尚典牧武德令有太廟諸陵典農中尚都水常平其左尚典牧本中署右尚本)
(下署開元初改之也)諸州下縣令(天寳五載一切為中下縣)諸陵署丞(永徽二年加秩)
(舊有太廟署丞武德為九品永徽二年加秩從七品上開元年省也)司農寺諸園苑副監
(神龍令有諸冶副監)宫苑總監丞下都督府諸曹參軍太子内坊
丞(舊正八品上開元初改)親王國令(舊規流内正九品太極年改)公主家令(舊規)
(流内正八品太極年改)上州諸參軍事下府别將長史下鎮副(武德)
(令從六品下)諸屯監(武德令有芳醖監神武令有漆園監)諸率府左右中候鎮
軍滿二萬人以上諸曹判司(已上職事官别將鎮副中候為武餘並為文也)太
子左右監門直長親王府旅帥諸折衝府校尉(已上衞官武德)
(令諸府校尉正六品下也)宣議郎(文散官)翊麾副尉(武散官)
正第八品上階
監察御史(舊從八品上垂拱令改)協律郎諸衞羽林龍武軍錄事
參軍事中署令(鈎盾右蔵織染掌冶武德令有衣冠署令)中州錄事參軍事
太醫博士太子典膳藥藏丞軍器監主簿武庫署丞(舊從)
(八品下𨳩元初改)兩京市署丞上牧監丞(武德令從八品下神龍令有庫谷斜谷太)
(尹隂陽監丞)鎮軍不滿二萬人以上諸曹判司(已上文職事官)翊衞
太子勲衞親王府執仗執乘親事(已上衞官)給事郎(文散官)宣
節校尉(武散官武德令有天策上將府典籖九年省)
正第八品下階
奚官内僕内府局令下署令(太卜廪犧珍羞良醖掌醢守宫武器車府司儀崇玄)
(導官中右校左校甄官河渠坊甲坊神龍令又有干檝二署令也)諸衞羽林龍武諸曹
參軍事中州諸司參軍事親王府京兆河南太原府大
都督大都護府參軍事(武德令親王府參軍從七品下雍州行參軍正八品上)尚
藥局司醫京兆河南太原府諸縣丞太子内直宫門丞
太公廟丞諸宫農圃監互市監丞司竹副監司農寺諸
園苑監丞靈臺郎(已上文職事官)諸衞左右司戈上戍主(已上武職)
(事官武德令有中鎮長史)備身(衞官)徵事郎(文散官)宣節副尉(武散官)
從第八品上階
左右拾遺太醫署針博士四門助教(武德令從九品上)左右千
牛衞錄事參軍下州錄事參軍(武德令有中下州諸司參軍事)諸州上
縣丞中牧監丞(武德令正八品上)京縣主簿太子左右衞司禦
清道率府錄事參軍中都督府上都護府參軍親王府
行參軍(武德令正八品上)京兆河南太原大都督府博士(武德令雍)
(州博士從八品下)諸倉諸冶司竹温湯監丞(武德令有鹽池鹽井監丞神龍令有)
(太和監丞)保章正(已上文職事官)太子翊衞諸府旅帥(已上衞官武德乾封令諸)
(府旅帥正七品下)承奉郎(文散官)禦侮校尉(武散官)
從第八品下階
大理評事律學博士太醫署醫監太子左右春坊錄事
左右千牛衞諸曹參軍内謁者太子左右衞司禦清道
率府諸曹參軍事太子諸署令掖庭宫闈局丞太史都
水監主簿(太史為局則省主簿)中書門下尚書都省兵吏部考功
禮部主事(舊從九品上開元二十四年改七司入八品其省内諸司依舊)上署丞(武德令有)
(芳醖監丞)下都督府上州參軍事中都督府上州博士諸州
中縣丞諸王府典籖(武德令正八品下)京縣尉親王國大司農
(舊規流内正第七品開元初改)公主家丞(舊規流内正第九品開元初改)諸屯監丞上
關令上府兵曹上鎮倉曹兵曹參軍事(武德令有下鎮長史)挈壺
正(己上文職事官)中戌主上戌副率府左右司戈(已上武職事官)太子
備身親王府隊正(已上衞官)承務郎(文散官)禦侮副尉(武散官)
正第九品上階
校書郎(永徽令加入從八品下垂拱令復舊)太祝太子左右内率監門府
錄事參軍太子内方典直中署丞典客署掌客親勲翊
衞府羽林兵曹參軍事岳瀆令諸津令下牧監丞(武德令正)
(八品下神龍令有漆園丞開元前令有沙苑丞)諸州中下縣丞中郡博士(武德令正)
(九品下)京兆河南太原府諸縣主簿武庫署監事(已上並文職事)
(官武德令有天策上將府錄事其武軍監事從九品下太極年改也)儒林郎(文散官)仁勇校
尉(武散官)
正第九品下階
正字(永徽令改入上階垂拱令復舊)太子校書(永徽令改入上階垂拱令復舊)奚官内
僕内府局丞下署丞尚食局尚醫尚藥局醫佐尚乘局
奉乘司庫司廩太史局司辰典廐署主乘太子左右内
率監門率府諸曹參軍事太子三寺主簿詹事府錄事
(龍朔年置桂坊錄事咸亨年省)太子親勲翊府兵曹參軍事諸州下縣
丞諸州上縣中縣主簿中州參軍事(武德令正九品上)下州博
士(武德令中下州博士從九品上下州博士從九品下)京兆河南太原府諸縣尉
上牧主簿諸宫農圃監丞中關令中府兵曹親王國尉
(舊規流内正八品開元初改武德令有親王府鎮事及司閣)上關丞(武德令有上津尉)諸衞
左右執戟中鎮兵曹參軍下戌主(已上職事官執戟戌主為武餘並為文)
諸折衝府隊正(衞官)登仕郎(文散官)仁勇副尉(武散官)
從第九品上階
尚書諸司御史臺秘書省殿中省主事奉禮郎律學助
教太子正字弘文館校書太史司歷太醫署醫助教京
兆河南太原府九寺少府將作監錄事都督都護府上
州錄事市令宫苑總監主簿中牧監主簿(永徽令有監漕)諸州
中下縣主簿上縣中縣尉下府兵曹(已上並職事文官)文林郎
(文散官)陪戎校尉(武散官)
從第九品下階
内侍省主事國子監親王府錄事太子左右春坊主事
崇文館校書書學博士筭學博士門下典儀太醫署按
摩呪禁博士太卜署博士太醫署針助教太醫署醫正
太卜署卜正太史局監侯親王國丞(舊規流内正第九品開元初改從正)
(流内)掖庭局宫教博士太子諸署丞太子典食署丞太子
典廐牧署典乘諸監作諸監事計官太官署監膳太樂
鼓吹署樂正大理寺獄丞下州參軍事(武德令中下州行參軍正九品)
(下州參軍從九品上)中州下州醫博士諸州中縣下縣尉京縣錄
事下牧監主簿下關令中關丞諸衞羽林長上公主邑
司錄事諸津丞下鎮兵曹參軍(武德令有諸橋諸堰丞)諸率府左
右執戟(已上職事官長上執戟為武餘並為文)親王府隊副諸折衝府隊
副(已上衞官)將佐郎(文散官)陪戎副尉(武散官)
流内九品三十階之内又有視流内起居五品至從九
品初以薩寳府親王國官及三師三公開府嗣郡王上
柱國已下護軍已上勲官帶職事者府官等品開元初
一切罷之今唯有薩寳祅正二官而已又有流外自勲
品以至九品以為諸司令史贊者典謁亭長掌固等品
視流外亦自勲品至九品開元初唯留薩寳祅祝及府
史餘亦罷之職事者諸統領曹事供命王命上下相攝
以持庶績近代已来又分為文武二職分曹置員各理
所掌五品已上舊制吏部尚書進用自隋已後則中書
門下知政事官訪擇聞奏然後下制授之三品已上德
高委重者亦有臨軒冊授自神龍之後冊禮廢而不用
朝廷命官制勅而已六品已上吏部選擬錄奏書旨授
之有唐已来出身入仕者著令有秀才明經進士明法
書筭其次以流外入流若以門資入仕則先授親勲翊
衞六番隨文武簡入選例又有齋郎品子勲官及五等
封爵屯官之屬亦有番第許同揀選天寳三載又置崇
玄學習道德等經同明經例自餘或臨時聽勅不可盡
載其秀才有唐已来無其人職事官資則清濁區分以
次補授又以三品已下官及門下中書侍郎尚書左右
丞諸司侍郎太常少卿太子少詹事左右庶子秘書少
監國子司業為清望官太子左右諭德左右衞左右千
牛衞中郎將太子左右率府左右内率府率及副太子
左右衞率府中郎將(已上四品)諫議大夫御史中丞給事中
中書舍人太子中允中舍人左右贊善大夫洗馬國子
博士尚書諸司郎中秘書丞著作郎太常丞左右衞郎
將左右衞率府郎將(已上五品)起居郎起居舍人太子司議
郎尚書諸司員外郎太子舍人侍御史秘書郎著作佐
郎太學博士詹事丞太子文學國子助教(已上六品)左右補
闕殿中侍御史太常博士四門博士詹事司直太學助
教(已上七品)左右拾遺監察御史四門助教(已上八品)為清官自
外各以資次遷授開元中裴光庭為吏部尚書始用循
資格以注擬六品已下選人其後每年雖小有移改然
相承至今用之武散官舊謂之散位不理職務加官而
已後魏及梁皆以散號將軍記其本階自隋改用開府
儀同三司已下貞觀年又分文武入仕者皆帶散位謂
之本品以門資出身者諸嗣王郡王出身從四品下親
王諸子封郡公者從五品上國公正六品上郡公正六
品下縣公從六品上侯正七品上伯正七品下子從七
品上男從七品下皇帝緦麻以上親皇太后周親出身
六品上皇太后大功親皇后周親從六品上皇帝袒免
親皇太后小功緦麻親皇后大功親正七品上皇后小
功緦麻親皇太子妃周親從七品上其外戚各依服屬
降宗親二階叙諸娶郡主者出身六品上娶縣主者正
七品上郡主子出身從七品上縣主子從八品上一品
子正七品上二品子正七品下三品子從七品上從三
品子從七品下正四品子正八品上從四品子正八品
下正五品子從八品上從五品及國公子從八品下三
品以上蔭曾孫五品以上蔭孫孫降子一等曾孫降孫
一等諸秀才出身上上第正八品上上中第正八品下
上下第從九品上明經出身上上第從八品下上中第
從九品上進士明經出身甲第從九品上乙第從九品
下若通二經已外每一經加一等勲官預文武選者上
柱國正六品上叙以下遞降一階凡入仕之後遷代則
以四考為限四考中中進年勞一階叙每一考中上進
一階一考上下進二階五品已上非恩制所加更無進階
之令自武德至乾封未有泛階之恩應入三品者皆以
恩舊特拜入五品者多依選叙計階至朝散大夫已上
奏取進止每年量多少進叙餘並依本品授官若滿三
計至即一切聽入至乾封元年文武普加二階永淳元
年二月勅文武官累積勞效計三品一計至者多未甄
擢再計至者隨例必昇賢愚一貫自今已後一計至已
上有在官清慎狀迹灼然材堪應務者所司具狀錄奏
當與進階若公正無聞循默自守及未經任州縣官者
雖頻經計至不在加階之限即為恒例弘道元年又普
加一階乃有九品職事及三衞階高者並入五品則天
朝泛階漸多始令仕經八考職事六品者許入萬歲通
天元年勅自今已後文武官加階應入五品者並取出
身已歴十二考已上進階之時見居六品官其應入三
品人出身已二十五考以上進階見居三品官無幾入
五品又加至十六考神功元年制勲官品子流外國官
出身不得任清資要官應入三品不得進階開元已来
伎術者經二十考三省都事及主事錄事十八考亦聽
叙吏部檢勘歴任階考判成錄奏每制之日應入三品
五品者皆令人參趁或是遠方牧宰諸司閑職齎持金
帛贈遺主典知加階令史乃有受納萬數者臺省要職
以加位為榮亦有遺主典錢帛者舊例開府及特進雖
不職事皆給俸禄預朝會行立在於本品之次光禄大
夫已下朝散大夫已上衣服依本品無禄俸不預朝會
朝議郎已下黃衣執笏於吏部分番上下承使及親驅
使甚為猥賤每當上之時至有為主事令史守局鑰執
鞭帽者兩番已上則隨番許簡通時務者始令參選一
登職事已後雖官有代滿即不復番上勲官者出於周
齊交戰之際本以酬戰士其後漸及朝流階爵之外更
為節級周置上開府儀同三司開府儀同三司上儀同
三司儀同三司等十一號隋文帝因周之舊更增損之
有上柱國柱國上大將軍大將軍上開府儀同三司開
府儀同三司上儀同三司儀同三司大都督帥都督都
督起正二品至七品總十一等用賞勲勞煬帝又改為
左光禄大夫右光禄大夫金紫光禄大夫銀青光禄大
夫正議大夫朝請大夫朝散大夫建節奮武尉宣惠尉
十一等以代都督已上又增置綏德懷仁守義奉誠立
信等五尉以至從九品武德初雜用隋制至七年頒令
定用上柱國柱國上大將軍大將軍上輕車都尉輕車
都尉上騎都尉騎都尉驍騎尉飛騎尉雲騎尉武騎尉
凡十二等起正二品至從七品貞觀十一年改上大將
軍為上護軍大將軍為護軍自外不改行之至今永徽
已後以國初勲名與散官名同年月既久漸相錯亂咸
亨五年三月更下詔申明各以類相比武德初光禄大
夫比今日上柱國左光禄大夫比柱國右光禄大夫及
上大將軍比上護軍金紫光禄大夫及將軍比護軍銀
青光禄大夫及上開府比上輕車都尉正議大夫及開
府比輕車都尉通議大夫及上儀同三司比上騎都尉
朝請大夫及儀同比騎都尉上大都督比驍騎尉大都
督比飛騎尉帥都督比雲騎尉都督比武騎尉自是已
後戰士授勲者動盈萬計每年納課亦分番於兵部及
本郡當上省司又分支諸曹身應役使有類僮僕據令
乃與公卿齊班論實在於胥吏之下盖以其猥多又出
自兵卒所以然也武德初以諸道軍務事繁分置行臺
尚書省其陕東道大行臺尚書省令一人(正第二品)掌管内
軍人總判省事僕射一人(從第二品三品任置)掌貳令事左丞一
人(正第四品下)右丞一人(正第四品下)掌分司糾正省内都事一
人(從第七品上)主事四人(從第九品上諸司主事並同)並掌同京省兵部
尚書一人(正第四品諸尚書並司)兼掌吏部事司勲郎中一人(正第)
(五品上諸郎中並同)主事一人考功郎中一人主事一人兵部郎
中一人主事二人駕部郎中一人主事二人民部尚書
一人兼掌禮部事禮部郎中一人主事一人膳部郎中
一人主事一人度支郎中一人主事二人倉部郎中一
人主事二人工部尚書一人兼掌刑部事刑部郎中一
人主事一人都官郎中一人主事一人工部郎中一人
主事一人屯田郎中一人主事一人每郎中兼京省二
司(各有令史書令史及掌固並流外)食貨監一人(正第八品下諸監同)掌膳羞財
物賓客鋪設音樂醫藥事丞二人(正第九品下諸監丞同)農圃監
一人掌倉廩園圃柴炭芻藁運漕之事丞四人武器監
十人掌兵仗廐牧之事丞二人百工監一人掌舟車及
營造雜作之事丞四人(各有錄事及府史典事掌固等並流外)諸道行臺
尚書省(益州道襄州道東南道河東道河北道)令一人(從第二品)掌同陕東道
大行臺僕射一人(正第三品左右任置)丞一人(左右任置左丞從四品上右丞從四)
(品下)都事二人(正第八品上)主事二人兵部尚書一人(從第三品諸尚)
(書同)兼掌吏部禮部事考功郎中一人(從第五品上諸郎中並同)主事
二人(從第九品下諸主事同)膳部郎中一人主事二人兵部郎中
二人主事二人民部尚書一人兼掌刑部工部倉部郎
中二人主事二人刑部郎中一人主事二人屯田郎中
一人主事二人(每郎中兼掌京省三司各有令史書太史掌固並流外也)倉貨監一
人(從八品上武器監同)兼掌農圃監事丞一人監掌百工監事丞
二人(兩監各有錄事府史典事掌固等並流外)時秦王齊王府官之外又各
置左右六護軍府及左右親掌帳内府其左一右一護
軍府護軍各一人(正第四品下)掌率統軍已下侍衞陪從副
護軍各二人(從四品下)長史各一人(從七品下)錄事參軍各一人
(從八品有錄事及府史並流外)倉曹參軍事各一人兵曹參軍事各一
人鎧曹參軍事各一人(並正九品下各有府史並流外)統軍各五人别
將各十人分掌領親勲衞及外軍左二右二護軍府左
三右三護軍府各減統軍三人别將六人餘職員同左
一右一府其左右親軍府統軍各一人(正四品下)掌率左右
别將侍衞陪從長史一人(正八品下)錄事參軍事各一人(正九)
(品上有錄事及府史並流外)兵曹參軍事各一人鎧曹參軍事各一
人(並正九品下各有府史並流外)左别將各一人右别將各一人(正五品下)
掌率親事以上侍衞陪從其帳内府職員品秩與統軍
府同又有庫直及驅咥直(庫直隷親事府驅咥直隷帳内府)各於左右
内選才堪者量事置之武德四年太宗平洛陽之後又
置天策上將府官員天策上將一人掌國之征討總判
府事長史司馬各一人從事中郎二人並掌通判府事
軍諮祭酒二人謀軍事贊相禮儀宴接賓客典籖四人
掌宣傳導引之事主簿二人掌省覆教命錄事二人記
室參軍事二人掌書䟽表啟宣行教命功曹參軍事二
人掌官員假使儀式醫藥選舉考課禄恤鋪設等事倉
曹參軍二人掌糧廩公廨田園厨膳過所等事兵曹參
軍事二人掌兵士簿帳差點等事騎曹參軍事二人掌
馬驢雜畜簿帳及牧養支料草粟等事鎧曹參軍事二
人掌戎仗之事士曹參軍事二人掌營造及罪罰之事
(六曹並有令史書令史)參軍事六人掌出使及雜檢校之事其陕
東道大行臺尚書令及天策上將太宗在藩為之及升
儲並省之山東道行臺武德五年省餘道九年省
舊唐書卷四十二
舊唐書卷四十二考證
職官志一玄宗以中官高力士袁思藝承恩遇特置内
侍監兩員秩正三品以授之新書作從三品
御史大夫舊班在祕書監九卿下開元令移在上新
書會昌三年升正三品
黃門侍郎中書侍郎舊正四品下階𨳩元令加入上階
新書大歷二年升正三品
諫議大夫御史中丞正五品上新書會昌二年升入
正四品下
太史丞從第七品下新書正六品上乾元元年升從
四品上
監察御史舊從八品上垂拱令改正八品上新書正
八品下
每制之日應入三品五品者皆令人參趁每制之日
句疑有脱譌
舊唐書卷四十二考證
