南唐書音釋
習氏眀晉紹漢比宋論乃章漢事失于陳志唐尚有是
書戚光既校之并音釋
夲紀一之三
烈祖(苐一)昪(音弁日光貌眀也又喜樂貌或作忭)憲宗苐八子(憲宗凡二十子見唐書宗室世系表)城昇
州(古金陵唐稱昇州城始東南跨淮水即今城也又見後周宗傳)蒜山(在鎮江城西三里)捭闔(捭通作擺開也鬼谷子有)
(捭闔篇蘇秦學捭闔揣摩)銅駞橋(即今金陵城東十里銅橋据五代史及金陵志駞衍文)茀(音弗草多也詩茀厥草豐)
南郊(牛頭山有廢宫址相傳為是山見浮屠傳)大廟(金陵志今乾眀尼寺是其址)玄武湖(見馮延巳傳)鍾山
(在城東北十五里即蔣山東南之鎮名山也)迎鑾䫈(見揚州)馬元康胡恢(宋陽羡馬令祖元康世家金陵)
(多記唐事書未成而䘚令于崇寧間繼成南唐書三十卷恢金陵人宋華州推官嘗篆太學石經博物強記臧否人物能詩〇按南唐諸書有烈祖開基)
(志十卷唐滁州刺史王顔撰𧺫天祐乙丑止昇元癸卯烈祖實錄十三卷内缺二卷吳錄二十卷並高遠撰遠傳書未成卒㷊其草故多遺落江南錄十卷宋太宗以徐)
(鉉湯悦皆唐舊臣命撰之晁無咎曰王安石言鉉書至亡國之際不言其君之過但以曆數存亡論之扵春秋箕子之義為得也然潘佑以直見殺而鉉書佑死以妄豈)
(帷厚誣忠臣其欺君亦甚世多以此言為然獨劉道得佑子華所上父事迹略与江南錄同乃知鉉等非欺誣也悅即投崇義避宋諱改姓因并易名江南别錄四卷宋)
(陳彭年撰吳唐四主傳也南唐近事二卷江表傳三卷並鄭文宝撰江南野史二十卷宋龍衮撰凡八十四傳江南館載二卷其序言鉉等奉詔為江南錄後王舉路)
(振陳彭年楊億皆有書大槩皆不足以史稱而衮尤甚熙寧八年得鄭君所遺扵楚州其事有六家所遺或小異者刪落是正以類相從云鄭君序者皆不著)
(名巳上并馬胡二家凡十一書惟陸游編取折衷成此書也游亦不著名以他書&KR0690;而知豈時以私著避也)
元宗(苐二)璟(俱永切不音景)逿(字通作逖)近濁(唐天文志流星尾長丈餘出紫薇入濁大星自東濁際西流有聲如雷竇苹音訓曰)
(天与地際處曰濁案宋天文志有星出濁有星出東壁東北速行至濁沒六月朔日食五分至酉六刻帶二分入濁不見七月月食丑五刻虧見東北方食及二分半入)
(濁不見食甚及復五月月食戍一刻虧見東南方濁未圓六分仕東井度中至五刻復以日月食朔望出沒之際觀竇說益眀矣又凡此書星變五代史通鑑皆不載)
(盖其史失之)少微長垣(各四星在南方張度)贇(於倫切美好也)瑫(他勞切玉名)郴(痂林切琛)暹(纖)榜(音彭)
(笞擊也漢書㮄笞又篣格彭&KR0690;字通用一作㮄)霣(通作隕)清流關(在滁州西南二十里周之捷時宋太祖為將)孫晟(即孫)
(忌)信祖(郭威即帝位稱周追尊高祖璟廟號信祖)訹(雪律切音戍說文誘也或作怵漠書怵扵邪說如湻曰見誘怵也今俗猶云相謏怵)
(謏音小)
後主(苐三)煜(音燿)殷崇義(見烈祖紀馬元康下)㬥張(張通作漲漲亦通平聲江淹詩雲霞肅川漲)
皖(合版切山在舒州)咼彦(咼字書口戾也俗作喎不言是姓姓書無咼姓但有過渦二姓並音戈過風俗通夏諸侯國氏焉漢有兖州刺)
(史詡急就章有過說春秋寒浞處其子澆于過謂之過澆少康滅之以封諸侯其地漢東萊掖縣北過鄊是也宋季有尚書郎勗望出高平渦楚大夫封)
(渦因氏焉三輔决錄有扶風太守尚或以咼即渦非也宋季猶有過勗或曰即過後卋去足如隨為隋爾亦非也鄭樵氏族略以古帝名為氏者女媧之)
(後有媧氏媧與咼音同而字近咼當是媧而去女文爾案秋浦志載池牧守自言康震蕭復至南唐鄭彦華咼彦凡九十五人惜彦事蹟莫&KR0690;也)
鍾蒨(字德林案徐鉉王夫人墓志王太原人家豫章蒨父司徒纉戌是邦因娶焉二子長懷建由校書郎歷東府掾以羣從百口家豫章辤禄)
(公朝因除洪州都督府司馬次蒨也以屬詞敦行從事戚籓累登臺郎為集賢殿學士會中令齊王避親譲寵授鉞臨川朝廷慎選英僚以光幕府除撫)
(州觀察判官檢校屯田郎中既拜而夫人疾亟以交泰元年卒于京師嘉瑞坊官舍鉉又有保大九年送德林員外赴東府亞尹詩序鉉等餞于石頭城分題)
(為詩蒨有賦山别諸知巳詩云暮景江亭上雲山日望多只愁辤輦轂長恨隔嵯峨有意圖功業無心憶薛蘿親朋將遠别且共醉笙歌又克復揚州後以蒨)
(輟侍從攝尹正東府鉉等分韻賦詩弟鍇亦與有序蒨有得新鴻别諸同志詩云隨陽來萬里點點度遥空影落長江水聲悲半夜風殘秋辤絶漠無定)
(似驚蓬我有離羣恨飄飄似此鴻蒨之才譽亦可見矣但馬承信兄弟事未詳舊嘉瑞坊在今城内東南隅蒨倉甸切)
青山(案郡志後主獵于青山一牝狙觸網淚下稽顙屡顧其腹後主命虞人守之其夕生二子還幸大理寺親錄囚一文辟婦以孕在獄適産二子)
(因得減死山在城東三十五里然城南四十里亦有青山但郡志所傳若頗悉爾)膜拜(長跪拜也膜音謨)
唐年世緫釋(凡七十二年)
唐天祐元年(甲子昭宗天復四年改元朱温殺帝立哀帝蜀仍稱天復)二年(乙丑蜀天復五年)三年(丙寅蜀天)
(復六年)四年(丁卯蜀天復七年朱温纂位稱梁開平元年)五年(戊辰晉𡵨淮南蜀武成元年)六年(巳已晉𡵨淮南)七年
(庚午晉岐吳岐王承制加淮南楊隆演嗣吳王)八年(辛未晉岐吳蜀永平元年梁乾化元年)九年(王申晉𡵨吳)十年(癸酉晉𡵨)
(吳)十一年(甲戍晉岐吳)十二年(乙亥晉岐吳梁貞眀元年)十三年(丙子晉岐吳蜀通正元年)
十四年(丁丑魯岐吳〇蜀天漢元年漢乹亨元年)十五年(戊寅晉岐吳〇蜀光天元年)十六年(已卯)
(晉岐〇吳義元年蜀乹德元年)十七年(庚辰晉岐)十八年(辛巳晉岐〇吳順義元年梁龍德元年)十九
年(壬午晉岐)同光元年(癸未晉莊宗復唐改元岐尋内属)二年(甲申)三年(乙酉)天成
元年(丙戍眀宗立改元〇吳越宝正元年)二年(丁亥吳乹貞元年)三年(戊子〇漢大有元年)四年(巳丑)
(吳太和元年)長興元年(庚寅)二年(辛卯)三年(壬辰)四年(癸已)應順元
年(甲午閔帝立遇弑末帝立改元清泰)清泰二年(乙未吳天祚元年蜀眀德元年)三年(丙申)
(〇石敬瑭因契丹立號晉天福元年〇自天祐至是三十三年)昇元元年(丁酉烈祖即位古今之亂唐末極矣然清泰)
(方絶昇元已建天命人心無絶也孰謂五季無君哉)二年(戊戍〇蜀廣政元年)三年(已亥〇閩永隆元年)四年(戊子)
五年(辛丑)六年(壬寅〇漢光天元年)七年(癸卯元宗立改元保大〇殷天德元年漢乾和元年)保大二
年(甲辰晉開運元年)三年(乙已)四年(丙午)五年(丁末晉亡)六年(戊申漢乹祐元年)七年(巳酉)
八年(庚戍漢亡)九年(辛亥周廣順元年)十年(王子)十一年(癸丑)十一年(甲寅周顯德元年)十
三年(乙卯)十四年(丙辰)十五年(丁已北漢天會元年)中興元年(戊午初改交泰元宗十六)
(年始奉周顯德年去帝號〇自昇元至是三十二年天祐至是五十五年自武德至是三百四十二年矣使元宗能安天命事大)
(國以存宗祀周能卋敦王道以賓之則三代之意也)周顯德六年(元宗十七年已未天子命城金陵)
七年(元宗十八年庚申〇宋建隆元年)宋建隆二年(元宗十九年辛酉元宗殂後主即位仍奉其正朔宋)
(又始稱詔于唐)三年(後主二年壬戍)乾德元年(後主三年癸亥)二年(後主四年甲子)三年
(後主五年乙丑)四年(後主六年丙寅)五年(後主七年丁卯)開寳元年(後主八年戊辰)二
年(後主九年己巳)三年(後主十年庚午)四年(後主十一年辛未)五年(後主十二年王申)六
年(後主十三年癸酉)甲戍歲(後主十四年宋開宝七年)乙亥歲(後主十五年〇宋開)
(宝八年後主城䧟被執唐亡〇自烈祖至是三主凡三十九年自高祖至是凡三百五十九年殷周革命而祀宋國隨之世宗猶祀)
(為宋之君度不逮世宗矣)
州軍總音釋(凡州軍三十八)
昇(都金陵府以宣之當塗廣信并置蕪湖銅陵繁昌來属及當塗為䧺遠軍復以池之青陽來属与舊領上元江寧句容漂水溧陽為)
(十縣也)揚(東都江都府改江陽為廣陵以海陵興化属泰以天長置軍尋改曰建武軍改揚子曰永貞以白沙鎮為迎鑾鎮)
雄(割楊之六合天長置)楚(以鹽城屬泰吳順化軍宋淮安)泗滁(改永陽曰來安)和光黃
舒蘄廬(昭順軍)夀(清順軍)海泰(以揚之海陵置領揚之興化楚之鹽城置泰興如皐)濠
(定遠軍)通(靜海軍)雄遠(軍見昇州)潤(鎮海軍)常宣(見昇州攝州)池(康化軍置銅陵吳改)
(至德為建德)饒(永平軍置德興)信(置鉛山)江(德化軍置德安順昌湖口流尋屬池改潯陽曰德化東)洪(南都)
(南昌府置清江改新吴為奉新置靖安)鄂(武昌軍)筠(割洪之高安置上高萬載南城置建武筠州以出竹名宋瑞州)
(軍吳招武軍)袁(置萬載)吉(置龍泉)虔(昭信軍石城上金龍南贑州)建(永安軍改忠義軍置歸化)
(建寧)汀劒(割建汀置)南(漳名以泉泰屬)泉(清源軍)
列傳一之五五
宋齊丘(苐一)詩(凡三十四韻有曰山蹙龍乕徤水黑螭蜃作日晩嚴城鼓風來䔥寺鐸金桃帶葉摘綠李和衣嚼塵飛景陽井)
(草含臨春閣一日賢太守与我觀槖籥乃陪烈祖登金陵城中鳳凰臺作今石刻王紹顔奉敕書貞竹無盛衰媚柳摇先落一聮小異耳昇元中敕立)
周宗(苐二)臺城(六朝宫也在都城内北烈祖因築府就為宫宋為府治為行宫在在今郡城内北志謂之舊子城郡城亦烈)
(祖祖築子城郡城北古城皆近南爾)摺幞頭角(見李建勲画影皆軟褁公服一如盛唐也)
徐鍇(鍇音楷又音皆九江謂鐡為鍇)諦(音帝審也)
邊鎬(鎬音好彬見元宗紀)
柴克宏(苐三)頵(麋又音贇頭大也)
王會&KR0758;(音叨弓衣也)
游簡言讟(音讀怨謗也)
刁彦能舉刀示先主(先主盖舊書文當云烈祖也)
鍾謨沾沾自衒(沾音瞻輕薄也漢魏其傳沾沾自喜衒音縣說文自矜也)
朱匡業(苐五)朱元叛元宗議親征(元本作烈祖今按其事正之)
朱令贇(見元宗紀)
江文蔚(苐七)捨爵策勲(出左氏捨舍去聲)
馮延巳(苐八)頵(見上柴克宏傳)延魯玄武湖(在金陵城北南唐近事湖周廻十數里幕府雞籠蔣)
(山環聳左右名園勝境掩映如画六朝舊迹多出其間每歲菱藕罟網之利不下數千云案湖宋王安石言開為田今成平陸矣)
孫忌豆盧(姓出羌地)
彭師暠(暠字通作皓皜)
韓熙載(苐九)梅嶺岡(在城南郡志謝公墓上有無字碑今皆失其処)慕容紹宗(案北史紹宗初事爾)
(朱歸高歡歡命其子澄用之故曰神武遺言實表知人之鍳)
劉仁贍(苐十)夀州(本漢夀春周世宗得夀州徙其軍淮北下蔡改名忠正軍以旌仁瞻之節復以夀州故治立夀春縣)
(隷忠正軍本置安豐軍于夀舂縣今安豐路也)
潘佑(子見上馬元康下)
嚴續肝肺附(見漢書劉向衞青傳肝肺相附着也附通作腑音副)
張易嵬峩(即巍峩嵬巍古通)喑噁(史記韓信傳喑噁叱咤索隱曰喑扵鴆切噁烏路切懷怒氣也漢書)
(作音烏猝嗟晉灼曰音烏恚怒聲也)
郭廷謂(苐十一)笮(通作筰音昨以竹索爲槗也字又音窄而義異)
林仁肇擿(音剔挑也發也漢趙廣漢傳發姦擿伏揚子擿埴索塗字又通作摘擲而音義異)
盧綘新淦(漢縣隋以屬吉州宋以屬臨江軍淦水出焉淦從水金聲古暗切)
陳喬脱屣(屣音徙孟子猶棄敝蹝也又通作躧履不躡根也屣所寄切)
李元清(苐十二)趫(音驕善走也捷也)
魏岑怵(見上元宗紀作訹)
元宗子從善(苐十三)悁(縈緣切詩憂心悁悁益兼絹絓捐委之義)
雜藝方士吳廷紹(苐十四)飴(音怡餳也)
潘扆紫極宫(南唐近事扆後欲傳其法于人夢其師怒擅洩靈術傳非其人隂奪其法禁不復能劒云尋病終紫)
(極宫臨終上言乞桐棺葬近地後當尸解上從之使中貴人護葬金波園保大中元宗命親信發冡觀之骸骨尚在迄無異焉)
耿先生煼(火乾也亦作炒㷅)方山(在城東南三十里外吳葛仙翁所居有丹井一名天印山有宝華宫碑宫)
(基經火正當井處故老云常時即焚之也)
節義史諜(諜通作牒札也漢志披圖諜)
吳媛(媛音援女賢也字又通作娟)晬(祖對切子生一歲也)
浮屠(苐十五)身毒(身音捐又音乾毒音篤國在大夏東南今呼天竺盖身毒聲轉為天篤篤省作竺又轉為竹音也)
衣裓(語出佛書裓音刻字書衣裙也)牛頭山(在城南三十里即晉王導指為天闕者)
契丹旃(俗作氊)賮(徐刅切會礼之才也通作贐漢書唐書作進)
高麗倭(窩)龜玆(音丘慈巳上音釋姑据所知亦有特略之者加詳者幸觀者審焉)
南唐書音釋(終)
