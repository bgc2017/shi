北史卷二十
唐李延壽撰
列傳第八
衞操莫含劉庫仁(弟子羅辰羅辰曾孫仁之)
尉古真(從玄孫瑾)穆崇奚斤
叔孫建安同庾業延
王建羅結婁伏連(曾孫寳)
閭大肥奚牧和跋
莫題賀狄干李栗
奚眷
衞操字德元代人也少通俠有才略晉征北將軍衞瓘
以操為牙門將當魏神元時頗自結附及神元崩後與
從子雄及其宗室鄉親姬澹等來歸說桓穆二帝招納
晉人桓帝以為輔相任以國事及劉石之亂桓帝匡助
晉氏操稍遷至右將軍封定襄侯桓帝崩後操立碑於
大䢴城南以頌功德云魏軒轅之苖裔言桓穆二帝統
國御衆威禁大行國無姦盗路有頌聲威武所向下無
交兵招喻六狄咸來歸誠奉承晉皇扞禦邊疆王室多
難天網弛綱豪心遠濟靡離其殃歲翦逆命姦盜犲狼
永安元年歲次甲子姦黨猶逆東西狼跱敢逼天王兵
甲屢起怙衆肆暴虐用將士鄴洛構隙棄親求疏乃招
異類屠各匈奴交刃千里長蛇塞塗晉道應天言展良
謨使持節平北將軍并州刺史護匈奴中郎將東嬴公
司馬騰才神絶世規略超遠欲求外救朝臣莫應簡賢
選士命兹良使遣參軍壺倫牙門中行嘉義陽亭侯衞
謨協義亭侯衞鞬等馳奉檄書至晉陽城又稱桓穆二
帝心存宸極輔相二衞對揚毗翼操展文謀雄奮武烈
承命會議諮論奮發翼衞内外鎮靜四方志在竭力奉
戴天王忠恕用暉外動亦攘功濟方州勳烈光延升平
之日納貢充藩馮瞻鑾蓋步趾三川有德無祿大命不
延年三十九以永興三年六月二十四日寢疾薨殂背
棄華殿雲中名都國失惠主哀感歔欷悲痛煩冤載呼
載號遠近親軌奔赴梓廬仰訴造化痛延悲夫時晉光
熙元年也皇興初雍州別駕鴈門叚榮於大邗掘得此
碑文雖非麗事宜載焉故略附於傳操以穆帝三年卒
始操所與宗室鄉親入國者衞懃安樂亭侯衞崇衞清
並都亭侯衞沉段繁並信義將軍都鄉侯王發建武將
軍都亭侯范班折衝將軍廣武亭侯賈慶建武將軍上
洛亭侯賈循都亭侯李壹關中侯郭乳關内侯皆為桓
帝所表授也六修之難存者多隨劉琨任子遵南奔衞
雄姬澹莫含等名皆見碑雄字世遠澹字世雅並勇徤
多計桓帝並以為將常隨征伐雄稍遷至左將軍雲中
侯澹亦以勇績著名桓帝末至信義將軍樓煩侯穆帝
初並見委任衞操卒後俱為左右輔相六修之逆國内
大亂雄澹並為羣情所附乃與劉遵率烏丸晉人數萬
而叛劉琨聞之大悅如平城撫納之欲因以滅石勒後
為勒將孔長所滅
莫含鴈門繁畤人也劉琨為并州辟含從事含居近塞
下常交通國中穆帝愛其才器及為代王備置官屬求
含於琨琨喻遣之乃入參國官常參軍國大謀卒於左
將軍關中侯其故宅在桑乾川南世稱莫含壁含音訛
或謂之莫回城云子顯昭成世為左常侍顯子題道武
初為大將以功賜爵東宛侯常與李栗侍宴栗坐不敬
獲罪題亦被黜為濟陽太守後道武欲廣宫室規度平
城四方數十里將模鄴洛長安之制運材數百萬根以
題機巧徵令監之召入與論興造之制題久侍頗怠賜
死題弟雲好學善射道武時常典選曹賜爵安德侯遷
執金吾參軍國謀議太武克赫連昌詔雲與常山王素
留鎮統萬進爵安定公雲撫慰新舊皆得其所卒諡敬
公
劉庫仁字没根獨孤部人劉武之宗也少豪俠有智略
母平文皇帝之女昭成皇帝復以宗女妻之為南部大
人建國三十九年昭成暴崩道武未立苻堅以庫仁為
陵江將軍關内侯令與衞辰分國衆統之河西属衞辰
河東属庫仁於是獻明皇后攜道武及衞秦二王自賀
蘭部來居焉庫仁盡忠奉事不以興廢易節苻堅處衞
辰在庫仁下衞辰怒叛攻庫仁庫仁伐衞辰破之苻堅
賜庫仁妻公孫氏厚其資送慕容垂圍苻丕於鄴又遣
將平規攻堅幽州刺史王永于薊庫仁遣妻兄公孫希
助永擊規大破之庫仁復將大舉以救丕發鴈門上谷
代郡兵次於繁畤先是慕容文等當徙長安遁依庫仁
部常思東歸是役也文等夜率三郡人攻殺庫仁乘其
駿馬奔慕容垂公孫希聞亂走丁零庫仁弟眷繼攝國
事眷第三子羅辰機警有智謀謂眷曰從兄顯忍人也
願早圖之眷不以為意後庫仁子顯果殺眷而代立顯
既殺眷又謀逆及道武即位討顯于馬邑追至彌澤大
破之後奔慕容驎驎徙之中山羅辰即宣穆皇后兄也
顯既殺眷羅辰遂奔道武顯恃強每謀逆羅辰輒先聞
奏拜南部大人從平中原以功賜爵永安公以軍功除
征東將軍定州刺史卒諡曰敬子殊暉襲爵位并州刺
史卒子求引位武衞將軍卒諡曰貞子尒頭位魏昌癭
陶二縣令贈鉅鹿太守子仁之字山靜少有操尚粗涉
書史歴位衞將軍西兗州刺史在州有當時之譽武定
二年卒贈衞大將軍吏部尚書青州刺史諡曰敬仁之
外示長者内多矯詐其對賓客破牀敝席麤飯冷菜衣
服故惡乃過逼下善候當塗能為詭激每於稠人廣衆
中或撾一姦吏或縱一孤貧大言自眩淺識皆稱其美
公能之譽動過其實性又酷虐在晉陽曾營城雉仁之
統監作役以小稽緩遂杖前殷州刺史裴瑗并州刺史
王綽齊神武大加譴責性好文字吏書失體便加鞭撻
言韻微訛亦見捶楚吏人以此苦之而愛好文史敬重
人流與齋帥馮元興交款元興死後積年仁之營視其
家常出隆厚時人以此尚之仁之伯乞歸真君中除中
散大夫性寬和與物無競未嘗言人善惡曾遇患晝寢
有奴偷竊乞歸詐睡不見亦不泄之此奴走入蠕蠕方
笑言之亦無嗔色獻文末除主客尚書孝文初位東雍
州刺史賜爵永安侯卒子嵩字阿龍好周人之急與王
仲興自平城被追赴洛家貧不能自達嵩事事資遣宣
武時仲興寵幸乃奏除給事請疏黃河以通船漕授龍
門都將歴年功不就坐流元曄僣立授大鴻臚卿子挑
湯位終奉朝請
尉古真代人也道武之在賀蘭部賀染干遣侯引乙突
等將肆逆古真知之密以馳告染干疑古真泄其謀乃
執栲之以兩車軸押其頭傷其一目不服乃免之後從
平中原以功賜爵東州侯明元初為鴻飛將軍鎮大洛
卒於定州刺史子億萬襲古真弟諾以忠謹著稱從道
武圍中山先登傷一目道武歎曰諾兄弟並毁目以建
功效誠可嘉也賜安樂子從平姚平還拜國部大人太
武時改邑遼西公卒第八子歡襲諾長子眷忠謹有父
風明元時執事左右為太官令時侍臣受斤亡入蠕蠕
詔眷追之遂至虜庭禽之大檀前由是以驍烈聞太武
即位命眷與散騎侍郎劉庫仁等八人分典四部綰奏
機要加陳兵將軍文成時拜侍中太尉封漁陽王與太
宰常英等錄尚書事文成北廵狩以寒雪方降議還眷
曰今去都不遠而旋敵必疑我有内難方寒雪宜更進
前帝遂度漠而還帝以眷元老賜杖履上殿薨諡曰莊
子多侯襲爵多侯少有武幹獻文時假節領護羌戎校
尉敦煌鎮將至求輕騎五千西入于闐兼平諸國因敵
取資平定為效弗許孝文初又求北取伊吾斷蠕蠕通
西域路帝善其計以東作方興難之為妻元所害多侯
弟子慶賓善騎射有將略稍遷太中大夫明帝時朝議
送蠕蠕主阿那瓌還國慶賓上表固爭不從後蠕蠕遂
執行臺元孚慶賓後拜肆州刺史時尒朱榮兵威漸盛
曾經肆州慶賓惡之據城不納榮襲之拘還秀容呼為
假父後以憂還都尋起為光祿大夫督鎮汝隂還朝卒
贈司空子瑾瑾少而敏悟好學慕善以國姓門資稍遷
直後司馬子如執政瑾娶其甥皮氏為妻由此除中書
舍人後除吏部郎中齊文襄崩文宣命瑾在鄴北宫共
高德正典機密天保中累遷七兵尚書侍郎孝昭輔政
除吏部尚書武成踐阼趙彦深本子如賓僚元文遙和
士開並帝鄉故舊共相薦達任遇彌重又吏部銓衡所
歸事多祕密由是朝之機事頗亦預聞後為尚書右僕
射卒武成方在三臺饗宴文遙奏聞遂命撒樂罷飲瑾
外雖通顯内闕風訓閨門穢雜為世所鄙有女在室忽
從奔誘瑾遂以適婦姪皮逸人瑾又通寡嫂元氏瑾嘗
譏吏部郎中頓丘李構云郎不稽古構對令史云我實
不稽古未知通嫂得作稽古不瑾聞大慙然亦能折節
下士意在引接名流但不之别也有賈彦始者儀望雖
是儒生稱堪充聘陳使司徒戸曹祖崇儒文辯俱不足
言將為當世莫及好學吳人摇脣振足為人所哂見人
好笑時論比之寒蝉又少威儀子德載以蒲鞭責之便
自投井瑾自臨井上呼云兒出聞者皆笑及位任重便
大躁急省内郎中將論事者逆即瞋罵既居大選彌自
驕佷皮子賤恃其親通多所談薦大有受納瑾死後其
弟靜忿而發之子賤坐決鞭二百配北營州初瑾為聘
梁使梁人陳昭善相謂瑾曰二十年後當為宰相瑾出
私謂人曰此公宰相後不過三年當死昭後為陳使主
兼散騎常侍至齊瑾時兼右僕射鳴騶鐃吹昭復謂人
曰二年當死果如言焉德載位通直散騎侍郎眷弟地
干機悟有才藝馳馬立射五的時人莫能及太武時位
庫部尚書加散騎常侍領侍輦郎奉上忠謹尤善嘲笑
太武見其效人舉措忻悅不能自勝甚見親愛參軍國
大謀時征平原試衝車以攻冡地干為索所羂折脅而
卒帝親往哭慟贈中領軍燕郡公諡曰惠子長壽位右
曹殿中尚書賜爵會稽公卒於涇州刺史古真族玄孫
聿字成興性耿介明帝時為武衞將軍時領軍元叉執
權百寮莫不加敬聿獨長揖不拜尋出為涼州刺史涼
州緋色天下之最叉送白綾二千匹令染聿拒不受又
諷御史劾之驛徵至京覆無狀還任卒
穆崇代人也其先代效節於神元桓穆之時崇少以盗
竊為事道武之居獨孤部崇往來奉給時人無及者後
劉顯之逆平文皇帝外孫梁眷知之密遣崇告道武眷
謂崇曰顯若知之雖刀劒刳割勿泄也因以寵妻及所
乘良馬付崇曰事覺吾當以此自明崇來告難道武馳
如賀蘭部顯果疑眷泄將囚之崇乃唱言梁眷不顧恩
義將顯為逆今我掠得其妻馬足以雪忿顯聞信之窟
咄之難崇外甥于植等與崇謀執道武以應之崇夜告
道武道武誅植等北踰隂山復幸賀蘭部道武為魏王
崇從平中原位侍中豫州刺史太尉宜都公天賜三年
薨先是衞王儀謀逆崇預焉道武惜其功祕之及有司
奏諡帝親覽諡法述義不剋曰丁曰此當矣乃諡丁公
初道武避窟咄難遣崇還察人心崇留馬與從者微服
入其營會有火光為舂妾所識賊皆驚起崇求從者不
得因匿阬中徐乃竊馬奔走宿於大澤有白狼向崇號
崇覺悟馳隨狼奔遂免難道武異之命崇立祀子孫世
奉焉太和中追錄功臣以崇配饗崇長子逐留以功賜
爵零陵侯後以罪廢子乙以功賜爵富城公卒於侍中
諡曰靜子真尚長城公主拜駙馬都尉後敇離婚納文
明太后姊位南部尚書侍中卒諡曰宣孝文追思崇勲
令著作郎韓顯宗與真選定碑文建於白登山真子泰
本名石洛孝文賜名焉以功臣子孫尚章武長公主拜
駙馬都尉典羽獵四曹事後為尚書右僕射馮翊侯出
為定州刺史初文明后幽孝文於别室將謀黜廢泰切
諫乃止孝文德之故寵待隆至自陳久病乞為恒州許
之泰不願遷都潛圖叛乃與定州刺史陸叡及安樂侯
元隆等謀推朔州刺史陽平王頤為主頤密表其事帝
乃遣任城王澄發并肆兵討之澄先遣書侍御史李煥
單騎入代出其不意泰等驚駭計無所出煥曉喻逆徒
示以禍福於是凶黨離心莫為之用泰自度必敗乃率
麾下攻煥郭門不克走出為人禽送孝文幸代泰等伏
誅子士儒字叔賢徙涼州後得還為太尉參軍事子子
容少好學無所不覽求天下書逄即寫錄所得萬餘卷
魏末為兼通直散騎常侍聘梁齊受禪卒於司農卿逐
留弟觀字闥拔襲崇爵少以文藝知名明元中位為左
衞將軍綰門下中書出納詔命及訪舊事未嘗有遺漏
尚宜陽公主拜駙馬都尉位太尉太武監國觀為右弼
出則統攝朝政入則應對左右事無巨細皆關決焉終
日怡怡無慍色勞謙善誘不以富貴驕人泰常八年暴
疾薨年三十五明元親臨其喪悲動左右賜以通身隠
起金飾棺喪禮一依安城王叔孫俊故事贈宜都王諡
曰文成太武即位每與羣臣談宴未嘗不歎息殷勤以
為自道武以來佐命勲臣文武兼濟無及之者子夀襲
爵尚樂陵公主拜駙馬都尉明敏有父風太武愛重之
擢為下大夫敷奏機辯有聲内外遷侍中中書監領南
部尚書進爵宜都王加征東大將軍夀辭曰臣祖崇先
皇之世屢逄艱危幸天贊梁眷誠心先告故得效功前
朝流福於後昔陳平受賞歸功無知今眷元動未錄臣
獨奕世受榮豈惟仰愧古賢抑亦有虧國典太武嘉之
乃求眷孫賜爵郡公輿駕征涼州命夀輔景穆總錄機
要内外聽焉次雲中將濟河帝别御靜室召壽及司徒
崔浩尚書李順謂夀曰蠕蠕吳提與牧犍連和今聞朕
征涼州必來犯塞若伏兵漠南殄之為易牧田訖可分
伏要害以待虜至引使深入然後擊之若違朕指授為
虜侵害朕還斬卿崔浩李順為證非虚言也壽信卜筮
言謂賊不來竟不設備吳提果至京邑大駭壽不知所
為欲築西郭門請景穆避保南山惠保太后不聽乃止
遣司空長孫道生等擊之太武還以無大損傷故不追
咎景穆監國壽與崔浩等輔政人皆敬浩壽獨陵之又
自恃位任以人莫己及謂其子師曰但令吾兒及我亦
足勝人不須苦教之遇諸父兄弟有如僕隷夫妻並坐
共食而令諸父餕餘為時人鄙笑薨贈太尉諡曰文宣
子平國襲爵尚城陽長公主拜駙馬都尉侍中中書監
為太子四輔卒子伏干襲尚濟北公主拜駙馬都尉卒
諡曰康無子伏干弟羆襲爵尚新平長公主拜駙馬都
尉武牢鎮將頻以不法致罪孝文以其勲德之舊讓而
赦之轉吐京鎮將深自剋勵後改吐京鎮為汾州仍以
羆為刺史前吐京太守劉升在郡甚有威惠限滿還都
胡人八百餘人詣羆請之前定陽令吳平仁亦有恩信
戸增數倍羆以吏人懷之並為表請孝文皆從焉羆既
頻薦升等所部守令咸自砥礪威化大行州人李軌郭
及祖七百餘人詣闕稱羆恩德孝文以羆政和人悅增
秩延限後徵為光祿勲隨例降王為魏郡公累遷侍中
中書監穆泰之反羆與潛通赦後事發削封為編戸卒
于家宣武時追贈鎮北將軍恒州刺史羆弟亮字幼輔
早有風度獻文時起家侍御中散尚中山長公主拜駙
馬都尉封趙郡王加侍中徙封長樂王孝文時除征南
大將軍領護西戎校尉仇池鎮將宕昌王梁彌機死子
彌博立為吐谷渾所逼來奔仇池亮以彌博兇悖氐羌
所棄彌機兄子彌承戎人歸樂表請納之孝文從焉於
是擊走吐谷渾立彌承而還氐豪楊卜自延興以來從
軍二十一戰前來鎮將抑而不聞亮表卜為廣業太守
豪右咸悅境内大安徵為侍中尚書左僕射于時復置
司州孝文曰司州始立未有寮吏須立中正以定選舉
然中正之任必須德望兼資世祖時崔浩為冀州中正
長孫嵩為司州中正可謂得人公卿等宜審推舉尚書
陸叡舉亮為司州大中正後拜司空參議律令例降爵
為公時文明太后崩已過期月孝文毁瘠猶甚亮表請
上承金册遺訓下稱億兆之心時襲輕服數御常膳修
崇郊祠垂惠咸秩詔曰苟孝悌之至無所不通今飄風
亢旱時雨不降實由誠慕未濃幽顯無感也尋領太子
太傅時將建太極殿帝引見羣臣於太華殿曰將營殿
宇今欲徙居永樂以避囂埃土木雖復無心毁之能不
悽愴今故臨對卿等與之取别此殿乃高宗所制爰歴
顯祖逮朕沖年受位於此但事來奪情將有改制仰惟
疇昔唯深悲感亮稽首請稽之卜筮又以去歲役作為
功甚多太廟明堂一年便就若仍歲頻興恐人力彫弊
且材幹新伐願待逾年帝曰朕遠覧前王無不興造故
有周創業經建靈臺洪漢受命未央是作草創之初猶
尚若此況朕承累聖之運属太平之基欲及此時以就
大功人生定分修短命也蓍蔡雖智其如命何當委之
分豈假卜筮移御永樂宫後帝臨朝嘗謂亮曰三代之
禮日出視朝自漢魏以降禮儀漸殺晉令有朔望集公
卿於朝堂而論政事亦無天子親臨之文今因卿等日
中之集中前卿等自論政事中後與卿等共議可否遂
命讀奏案帝親決之及遷都加武衞大將軍以本官董
攝中軍事帝南伐以亮錄尚書事留鎮洛陽後帝自小
平津汎舟幸石濟亮諫曰漢帝欲乘舟渡渭廣德將以
首血汙車輪帝乃感而就橋渭之小水猶尚若斯況洪
河有不測之慮帝曰司空言是也及羆預穆泰反事覺
亮上表自劾帝優詔還令攝事亮固請久乃許之後徙
封頓丘郡公以紹崇爵宣武即位拜尚書令司空公薨
宣武親臨小歛贈太尉諡曰匡子紹字永業尚琅邪長
公主拜駙馬都尉歴位秘書監侍中衛將軍太常卿中
書令七兵殿中二尚書遭所生憂免居喪以孝聞又歴
衞大將軍中書監侍中領本邑中正紹無他才能而資
性方重罕接賓客稀造人門領軍元叉當權薰灼曾往
紹宅紹迎送下階而已時人歎尚之及靈太后欲黜叉
猶豫未決紹讚成之以功加特進侍中元順與紹同直
常因醉入寢所紹擁被而起正色讓順曰老身二十年
侍中與卿先君亟連職事縱卿後進何宜相排突也遂
謝事還家詔諭乃起除侍中託疾未起故免河隂之害
莊帝立尒朱榮徵之紹以為必死哭辭家廟及見榮捧
手不拜榮亦矯意禮之顧謂人曰穆紹不虚作大家兒
車駕入宫尋授尚書令司空進爵為王給班劒四十人
仍加侍中時河南尹李奬往詣紹奬以紹郡人謂必致
敬紹又恃封邑是奬國主匡坐待之不為動膝奬憚其
位望致拜而還議者兩譏焉未幾降王復本爵普泰元
年除驃騎大將軍開府青州刺史加都督未行而薨贈
大將軍尚書令太保諡曰文獻子長嵩字子岳襲爵位
光祿少卿平國弟正國尚長樂公主拜駙馬都尉正國
子平城早卒孝文時始平公主薨於宫追贈平城駙馬
都尉與公主冥婚壽弟多侯封長寧子位司衞監文成
崩乙渾專權召司徒陸麗麗時在温湯療疾多侯謂曰
渾有無君心大王衆所望也去必危宜徐歸而圖之麗
不從遂為渾害多侯亦見殺觀弟翰平原鎮將西海王
薨子龍兒襲爵降為公卒子弼有風格善自位置涉獵
經史與長孫承業陸希道等齊名然而矜已陵物頗以
此損焉孝文定氏族欲以弼為國子助教弼辭以為屈
帝曰朕欲敦勵胄子屈卿先之白玉投泥豈能相汙弼
曰既遇明時耻沉泥滓會司州牧咸陽王禧入帝曰朕
與卿作州督舉一主簿即命弼謁之因為帝所知宣武
初為廣平王懷國郎中令數有匡諫之益除中書舍人
卒於華州刺史諡曰懿翰弟顗有才力以侍御郎從太
年除驃騎大將軍開府青州刺史加都督未行而薨贈
大將軍尚書令太保諡曰文獻子長嵩字子岳襲爵位
光祿少卿平國弟正國尚長樂公主拜駙馬都尉正國
子平城早卒孝文時始平公主薨於宫追贈平城駙馬
都尉與公主冥婚壽弟多侯封長寧子位司衞監文成
崩乙渾專權召司徒陸麗麗時在温湯療疾多侯謂曰
渾有無君心大王衆所望也去必危宜徐歸而圖之麗
不從遂為渾害多侯亦見殺觀弟翰平原鎮將西海王
薨子龍兒襲爵降為公卒子弼有風格善自位置涉獵
經史與長孫承業陸希道等齊名然而矜已陵物頗以
此損焉孝文定氏族欲以弼為國子助教弼辭以為屈
帝曰朕欲敦勵胄子屈卿先之白玉投泥豈能相汙弼
曰既遇明時耻沉泥滓會司州牧咸陽王禧入帝曰朕
與卿作州督舉一主簿即命弼謁之因為帝所知宣武
初為廣平王懷國郎中令數有匡諫之益除中書舍人
卒於華州刺史諡曰懿翰弟顗有才力以侍御郎從太
年除驃騎大將軍開府青州刺史加都督未行而薨贈
大將軍尚書令太保諡曰文獻子長嵩字子岳襲爵位
光祿少卿平國弟正國尚長樂公主拜駙馬都尉正國
子平城早卒孝文時始平公主薨於宫追贈平城駙馬
都尉與公主冥婚壽弟多侯封長寧子位司衞監文成
崩乙渾專權召司徒陸麗麗時在温湯療疾多侯謂曰
渾有無君心大王衆所望也去必危宜徐歸而圖之麗
不從遂為渾害多侯亦見殺觀弟翰平原鎮將西海王
薨子龍兒襲爵降為公卒子弼有風格善自位置涉獵
經史與長孫承業陸希道等齊名然而矜已陵物頗以
此損焉孝文定氏族欲以弼為國子助教弼辭以為屈
帝曰朕欲敦勵胄子屈卿先之白玉投泥豈能相汙弼
曰既遇明時耻沉泥滓會司州牧咸陽王禧入帝曰朕
與卿作州督舉一主簿即命弼謁之因為帝所知宣武
初為廣平王懷國郎中令數有匡諫之益除中書舍人
卒於華州刺史諡曰懿翰弟顗有才力以侍御郎從太
計攻滑臺不拔求濟師帝怒其不先略地切責之乃親
南廵次中山斤自滑臺趨洛陽長驅至武牢遂平兗豫
諸郡還圍武牢及武牢潰斤置守宰以撫之自魏初大
將行兵唯長孫嵩拒宋武斤征河南獨給漏刻及十二
牙旗太武即位進爵宜城王仍為司空太武征赫連昌
遣斤率義兵將軍封禮等襲蒲坂斤又西據長城秦雍
氐羌皆來歸附斤與赫連定相持累戰破定定聞昌敗
走上邽斤追至雍不及而還詔斤班師斤請因其危平
之乃進討安定昌退保平涼斤屯軍安定以糧竭馬死
深壘自固監軍侍御史安頡擊昌禽之昌衆復立昌弟
定為主守平涼斤耻以元帥而禽昌之功更不在已乃
舍輜重追定於平涼定衆將出會一小將有罪亡入賊
具告其實定知斤軍無糧乏水乃邀斤前後斤衆大潰
斤及將娥清劉拔為定所禽後太武剋平涼斤等得歸
免為宰人使負酒食從駕還京師以辱之尋拜安東將
軍降爵為公太延初為衞尉改為恒農王後為萬騎大
將軍太武議伐涼州斤等三十餘人議以為不可帝不
從涼州平以戰功賜僮隷七十戸又以斤元老賜安車
平決獄訟諮訪朝政斤聰辯彊識善於談論遠說先朝
故事雖未皆是時有所得聽者歎美之每議大政多見
從用朝廷稱焉真君九年薨時年八十九太武親臨哀
慟諡曰昭王斤有數十婦子男二十餘人長子他觀襲
爵太武曰斤西征之敗國有常刑以其佐命先朝故復
其爵秩將收孟明之效今斤終其天年君臣之分全矣
於是降他觀爵為公傳國至孫緒無子國除太和中孝
文追錄先朝功臣以斤配饗廟庭宣武繼世以緒弟子
監紹其後
叔孫建代人也父骨為昭成母王太后所飬與皇子同
列建少以智勇著稱道武之幸賀蘭部常從左右登國
初為外朝大人與安同等十三人迭典庶事參軍國之
謀隨秦王觚使慕容垂歴六載乃還累遷中領軍賜爵
安平公出為并州刺史後以公事免守鄴城園明元即
位念前功以為正直將軍相州刺史飢胡劉武等聚黨
叛明元假建前號安平公督公孫表等以討武斬首萬
餘級餘衆奔走投沚水死水為不流晉將劉裕伐姚泓
令其部將王仲德為前鋒將逼滑臺兗州刺史尉建率
所部棄城濟河仲德遂入滑臺乃宣言曰晉本意欲以
布帛七萬匹假道於魏不謂魏之守將便爾棄城明元
聞之詔建度河曜威斬尉建投其屍於河呼仲德軍人
與語詰其侵境之狀尋遷廣阿鎮將威名甚著久之除
使持節都督前鋒諸軍事楚兵將軍徐州刺史率衆自
平原濟河徇下青兗諸郡遂東入青州圍宋刺史竺夔
於東陽城宋遣將檀道濟王仲德救夔建不克而還以
功賜爵夀光公與汝隂公長孫道生濟河而南仲德等
自清入濟東走青州太武以建威名南震為宋所憚除
平原鎮大將封丹陽王加征南大將軍先是簡幽易以
南戍兵集于河上一道討洛陽一道攻滑臺宋將檀道
濟王仲德救滑臺建與汝隂公道生拒擊之建分軍挾
戰縱輕騎邀其前後焚燒糓草以絶其糧道道濟兵飢
叛者相繼由是安頡等得拔滑臺建沉敏多智東西征
伐常為謀主容貌清整號曰嚴明又雅尚人倫禮賢愛
士在平原十餘年綏懷内外甚得邊稱魏初名將鮮有
及之南方憚其威略青兗輟不為寇太延三年薨時年
七十三諡曰襄賜葬金陵長子俊字醜歸少聰敏年十
五内侍左右性謹密初無過行以便弓馬轉為獵郎道
武崩清河王紹閉宫門明元在外紹拘逼俊以為已援
外雖從紹内實忠款仍與元歴磨渾等說紹歸明元時
明元左右唯車路頭王洛兒等及得俊等大悅以為爪
牙及即位稍遷衞將軍賜爵安成公及朱提王悅懷刃
入禁欲行大逆俊覺悅舉動有異乃於悅懷中得兩刃
匕首遂執悅殺之明元以俊前後功重軍國大計一以
委之羣官上事先由俊銓校然後奏聞性平正柔和未
嘗有喜怒色忠篤愛厚不諂上抑下每奉詔宣外必告
示慇懃是以上下嘉歎泰常元年卒時年二十八明元
親臨哀慟朝野無不追惜贈司空安成王諡孝元賜溫
明祕器載以轀輬車衞士導從陪葬金陵子蒲襲爵後
有大功及寵幸貴臣薨賵賻送終禮皆依俊故事無得
踰之者初俊卒明元命其妻桓氏曰夫生既共榮没宜
同穴能殉葬者可任意桓氏乃縊遂合葬焉俊既為安
城公俊弟隣襲父爵降為丹陽公位尚書令涼州鎮大
將與鎮副將奚牧並以貴戚子弟競貪財貨遂相糾坐
誅
安同遼東胡人也其先祖曰世高漢時以安息王侍子
入洛歴魏至晉避亂遼東遂家焉父屈仕慕容暐暐為
苻堅所滅屈友人公孫眷妹没入苻氏宫出賜劉庫仁
為妻庫仁貴寵之同隨眷商販見道武有濟世才遂留
奉侍性端嚴明惠好長者之言登國初道武徵兵於慕
容垂同頻使稱旨為外朝大人與和跋等出入禁中迭
典庶事從征姚平於柴壁姚興悉衆救平同進計曰汾
東有蒙阬東西三百餘里徑路不通姚興來必從汾西
乘高臨下直至柴壁如此則寇内外勢接宜截汾為南
北浮橋乘西岸築圍西圍既固賊至無所施其智力矣
從之興果視平屠滅而不能救以謀功賜爵北新侯明
元即位命同與南平公長孫嵩並理人訟又詔同與肥
如侯賀護持節循察并定二州及諸山居雜胡丁零宣
詔撫慰問其疾苦糾舉守宰不法郡國肅然同東出井
陘至鉅鹿發衆欲修大嶺山通天門關又築城於宋子
以鎮靜郡縣護嫉同得衆心使人告同築城聚衆欲圖
大事太武監國臨朝聽政以同為左輔及即位進爵高
陽公冀青二州刺史同長子屈明元時典太倉事盜官
粳米數石欲以飬親同大怒求戮屈自劾不能訓子帝
嘉而恕之遂詔長給米同在官明察長於校閱家法修
整為世所稱及在冀州年老頗殖財貨大興寺塔為百
姓所苦卒贈高陽王諡曰恭惠屈弟原雅性矜嚴沉勇
多智略明元時為獵郎出監雲中軍事時赫連屈丐犯
河西原以數十騎擊之殺十餘人帝以原輕敵違節度
加罪然知原驍勇遂任以為將鎮雲中蠕蠕犯塞原輒
破之以功賜爵武原侯加魯兵將軍太武即位拜駕部
尚書車駕征蠕蠕大檀分為五道遷尚書左僕射進爵
河間公原在朝無所比周然恃寵驕恣多所排抑為子
求襄城公盧魯元女魯元不許原告其罪狀事相連逮
歴時不決原懼不勝遂謀逆事泄伏誅原兄弟外節儉
而内實積聚及誅後籍其財至數萬弟頡辯慧多策略
最有父風明元初為内侍長令察舉百寮糾刺姦慝無
所廻避嘗告其父隂事帝以為忠特親寵之宜城王奚
斤自長安追赫連昌至安定頡為監軍侍御史斤以馬
多疫死士衆乏糧乃築壘自固遣太僕丘堆等督租於
人間為昌所敗昌遂驕矜日來侵掠頡曰等死當戰死
寧可坐受囚乎斤猶以馬死為辭頡乃隂與尉眷等謀
選騎焉昌來攻壘頡出應之昌馬蹶而墜頡禽昌送京
師賜爵西平公代堆統攝諸軍赫連定將復入長安詔
頡鎮蒲坂以拒之宋將到彦之寇河南以援定列守南
岸至於衡關太武西征定以頡為援軍將軍督諸軍擊
彦之遂濟河攻洛陽拔之進攻武牢武牢潰又琅邪王
司馬楚之平滑臺禽宋將朱修之李元德及東郡太守
申謨乃振旅還京師進爵為王卒諡曰襄頡為將善綏
士衆及卒宋士卒降者無不歎惜
庾業延代人也後賜名岳其父及兄和辰世典畜牧稍
轉中部大人昭成崩苻氏内侮事難之間收斂畜産富
擬君劉顯謀逆道武外幸和辰奉獻明太后歸道武
又得其資用以和辰為内侍長和辰分别公私舊畜頗
不會旨道武由是恨之岳獨恭慎修謹善處危難之間
道武嘉之與王建等俱為外朝大人參預軍國從平中
原拜安遠將軍官軍之警於栢肆也賀蘭部帥附力眷
紇突鄰部帥匿物尼紇奚部帥叱奴根等聞之反於隂
館南安公元順討之不剋詔岳討破離石叛胡帥呼延
鐵西河叛胡帥張崇等以功賜爵西昌公遷鄴行臺岳
為將有謀略士衆服其智勇名冠諸將及罷鄴行臺以
所統六郡置相州即拜岳為刺史秉法平當百姓稱之
鄴舊有園池時果初熟承吏送之岳不受曰果未進御
吾何得先食其謹如此遷司空岳兄子路有罪諸父兄
弟悉誅特赦岳父子候官告岳衣服鮮麗行止風采擬
儀人君遇道武不豫多所猜忌遂誅之時人咸冤惜焉
岳葬在代西善無界後太武征赫連氏經其墓宅愴然
改容遂下詔為立廟令一州之人四時致祭求其子孫
任為帥者得其子陵從征有功聽襲爵
王建廣寗人也祖姑為平文后生昭成皇帝伯祖豐以
帝舅貴重豐子支尚昭成女甚見親待建少尚公主登
國初為外朝大人與和跋等十三人迭典庶事參與計
謀道武遣使慕容垂建辭色高亢垂壯之還為左大夫
建兄廻時為大夫諸子多不慎法建具以狀聞廻父子
伏誅其訐直如此從征伐諸國破二十餘部又從征衞
辰破之為中部大人破慕容寳於參合帝乘勝將席卷
南夏於是簡擇俘衆有才能者留之其餘欲悉給衣糧
遣歸令中州之人咸知恩德建以為寳覆敗於此國内
空虚獲而歸之縱敵生患不如殺之帝曰若從建言非
伐罪弔人之義諸將咸以建言為然建又固執乃阬之
帝既而悔焉并州既平車駕出井陘次常山諸郡皆降
唯中山鄴信都三城不下乃遣衞王儀南攻鄴建攻信
都等城建等攻城六十餘日不能剋士卒多傷帝自中
山幸信都降之車駕幸鉅鹿破寳衆於栢肆塢遂圍中
山寳棄城走和龍城内無主將夜入乘勝據守其門建
貪而無謀意在虜獲恐士卒肆掠盜亂府庫請候天明
帝乃止是夜徒何人共立慕容普驎為主遂閉門固守
帝乃悉衆攻之使人登巢車臨城招其衆皆曰但恐如
參合之衆故求全月日命耳帝聞之顧視建而唾其面
中山平賜建爵濮陽公遷太僕徙真定公加散騎常侍
冀青二州刺史卒陪葬金陵
羅結代人也其先世領部落為魏附臣劉顯之逆結從
道武幸賀蘭部後賜爵屈蛇侯太武初累遷侍中外都
大官總三十六曹事年一百七歲精爽不衰太武以其
忠慤甚信待之監典後宫出入臥内因除長秋卿年一
百一十詔聽歸老賜大寗東川為私第别業并為築城
即號曰羅侯城朝廷每有大事驛馬詢問焉年一百二
十卒諡曰貞子斤從太武討赫連昌力戰有功歴位四
部尚書從平涼州以功賜爵帶方公除長安鎮都大將
會蠕蠕侵境除柔玄鎮都大將卒諡曰靜陪葬金陵子
敢襲爵位庫部尚書卒子伊利襲
婁伏連代人也代為酋帥伏連忠厚有器量年十三襲
父位領部落道武初從破賀蘭部又平中山及征姚平
於柴壁以功賜爵安邑侯明元時為晉兵將軍并州刺
史太武即位封廣陵公再遷光祿勲進爵為王後鎮統
萬薨諡恭王子真襲降爵為公真弟大拔封鉅鹿子大
拔孫寳字道成性淳朴好讀書明帝時仕至朔州刺史
時邊事屢興人多流散及寳至稍安集之殘壞舊宅皆
命葺構人歸繼路歲考為天下最後隨大都督源子邕
討擊葛榮王師敗績寶囚於榮軍變姓名匿於戎伍以
免害久之賊中有朔州人識寶者謂寳曰使君寧自苦
至此遂將詣榮笑曰婁公吾方圖事何相見之晚因顧
謂人曰此公行善天道報之得免亂兵即其驗也寶遇
逃者密啟賊形勢規為内應天子感其壯志召寳第二
子景賢授員外散騎常侍郎葛榮滅寳始得還永安中
除假員外散騎常侍使蠕蠕先是蠕蠕稱藩上表後以
中州不競書為敵國之儀寳責之蠕蠕主大驚自知惡
謝曰此作書人誤遂更稱藩孝武帝立敇寳與行臺長
孫子彦鎮恒農後從入關封廣寧縣伯大統元年詔領
著作郎監修國史事别封平城縣子後授國子祭酒侍
中進儀同三司兼太子太傅攝東宫詹事寳為人清簡
少言頗諳舊事位歴師傅守靖謙恭以此為人所敬後
行涇州事卒於州
閭大肥蠕蠕人也道武時歸魏尚華陽公主賜爵其思
子與弟並為上賓入八議明元即位為内都大官進爵
為侯宜城王奚斤之攻武牢大肥與娥清領十二軍出
中道太武初復與奚斤出雲中白道討大檀破之後從
討赫連昌以功授滎陽公公主薨復尚濩澤公主太武
將拜大肥為王遇疾卒
奚牧代人也重厚有智謀道武寵遇之稱曰仲兄初劉
顯害帝梁眷知之潛使牧與穆崇至七箇山以告帝錄
先帝舊臣又以牧告顯功使敷奏政事參與計謀從征
慕容寳以功拜并州刺史賜爵任城公州與姚興接界
興頗寇邊牧乃與興書稱頓首均禮抗之責興侵邊不
直之意興以與國和通恨之有言於道武道武戮之
和跋代人也世領部落為魏附臣至跋以才辯知名道
武擢為外朝大人參軍國大謀雅有智算賜爵日南公
從平中原以功進為尚書鎮鄴以破慕容德軍改封定
陵公與常山王遵討賀蘭部別帥木易干破之出為平
原太守道武寵跋於諸將羣臣皆敦尚恭儉而跋好修
虚譽炫曜於時性尤奢淫帝戒之不革後車駕北狩犲
山收跋刑之路側妻劉氏自殺以從初將刑跋道武命
其諸弟毗等視訣跋謂毗曰灅北地瘠可居水南就耕
良田廣為産業各相勸勵令之背已曰汝曹何忍視吾
之死毗等解其微意詐稱使者奔長安道武誅其家後
太武幸犲山校獵忽暴霧四塞怪問之羣下僉言跋世
居此祠冡猶存或者能致斯變帝遣建興公古弼祭以
二牲霧即除後太武蒐狩之日每先遣祭之
莫題代人也多智有才用初為幢將領禁兵道武之征
慕容寶寶夜犯營軍人驚駭遂有亡還京師者言官軍
敗於栢肆京師不安南安公元順因欲攝國事題曰大
事不可輕爾不然禍將及矣順乃止後封高邑公窟咄
宼南鄙題時貳於帝遺箭於窟咄謂之曰三歲犢豈勝
重載言窟咄長而帝少也帝既銜之後有告題居處倨
傲擬則人主帝乃使人示之箭告之曰三歲犢能勝重
載不題奉詔父子對泣詰朝乃刑之
賀狄干代人也家本小族世忠厚為將以平當稱稍遷
北部大人登國初與長孫嵩為對明於聽察為人愛敬
道武遣狄干致馬千匹結婚於姚萇會萇死興立因止
狄干而絶婚興弟平寇平陽道武討平之禽其將狄伯
支唐小方等四十餘人後興以駿馬千匹贖伯支而遣
狄干還帝許之干在長安因習讀書史通論語尚書諸
經舉止風流有似儒者初帝普封功臣狄干雖為姚興
所留遥賜狄干爵襄武侯加秦兵將軍及狄干至帝見
其言語衣服類中國以為慕而習之故忿焉既而殺之
李栗鴈門人也昭成時父祖入北栗少辯捷有才能兼
將略初隨道武幸賀蘭部愛其藝能時王業草創爪牙
心腹多任親近唯栗一介遠寄兼非戚舊數有戰功拜
左軍將軍栗性簡慢矜寵不率禮度每在道武前舒放
倨傲不自袛肅笑唾任情道武即其宿過誅之於是威
嚴始厲制勒羣下盡卑謙之禮自栗始也
奚眷代人也少有將略道武世有戰功明元時為武牢
鎮將為寇所憚太武時賜爵南陽公及征蠕蠕眷以都
覆蓋亦其命王建位遇既高訐以求直參合之役不其
罪歟羅結枝附葉從子孫榮祿婁伏連閭大肥並征伐
著蹟策名前代奚牧和跋莫提賀狄干李栗奚眷有忠
勤征伐之功不能以功名自卑俱至誅夷亦各其命也
北史卷二十
北史卷二十考證
衞操傳後為勒將孔長所滅長魏書作萇
尉古真傳鳴騶鐃吹鐃監本訛饒今改從南本
穆崇傳泰常八年泰監本訛太今改從魏書
請景穆避保南山惠保太后不聽魏書惠字下無保
字此衍
奚斤傳後以為侍郎親近左右監本脫親字今從南
本增入
叔孫建傳投沚水死水為不流沚魏書作沁
和跋傳道武寵跋於諸將於字上魏書有冠字
賀狄干傳帝見其言語衣服類中國中國魏書作羌
俗
北史卷二十考證
