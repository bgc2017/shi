蘭亭續考前一卷其間有松所藏本與他人所藏者合
為一卷後一卷皆松所藏嘗經秀巗李先生品題命工
鋟板以貽同志淳祐甲辰中秋日書於景歐堂
正德間吳人柳大中僉嘗藏書萬卷特以抄本鬻於
嗜古者此冊亦出諸柳氏云係宋刻大字本搨之又
有桑澤卿蘭亭考十二卷藏於家今大中亡矣所藏
皆散去余偶得之華少岳忽病痁不能執筆乃命兒
子手搨以供老境清玩復綴數語末簡云
嘉靖乙夘杪秋卄二日勾吳苶夢散人姚咨時年六
十有一
蘭亭續考䟦
