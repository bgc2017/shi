欽定四庫全書
南史識小錄卷七錢塘沈名蓀
秀水朱昆田同輯
梁宗室諸王列傳
墟王(蕭道賜以禮讓稱居鄉有爭訟者專賴平之又周其疾急鄉里號曰丨丨)符如火(吳平侯景
監揚州符教嚴整有田舍姥訴得符還至縣縣吏未即發姥語曰蕭監州丨丨丨汝手何敢留之以上吳平
侯景𫝊)以槃擎鰌魚(蕭勵襲封吳平侯為廣州刺史去郡之日吏人悲泣至新淦縣岓山邨有
一老姥丨丨丨丨丨自送舟側奉上之)朝廷便是更有廣州(前後刺史皆營私蓄方物
之貢少登天府自勵在州歲中數獻軍國所須相繼不絶武帝嘆曰丨丨丨丨丨丨丨丨以上蕭勵傳)時
飲少酒食鵝卵一兩枚(時有女子年二十許散髮黃衣在武窟山中居石室内無所修
行唯不甚食或出人間丨丨丨丨丨丨丨丨丨丨蕭昂以為妖鞭之俄失所在以上蕭昂傳)屠牛酤
酒(蕭昱異服危冠交游冗雜善屠牛於宅内酤酒以上蕭昱傳)與楚王廟神交飲(蕭猷
為吳興郡守性倜儻丨丨丨丨丨丨丨至一斛每酧祀盡歡極醉神影亦有酒色)侍衛土偶皆
泥濕如汗(猷後為益州刺史遇齊苟兒反衆十萬攻州城猷兵粮俱盡人有異心乃遥禱請救是日
有田老逢一騎浴鐵從東方来問去城幾里俄有數百騎如風一騎過飲田老問為誰曰吳興楚王来救臨汝
候當此時廟中所請無騐十餘日乃見丨丨丨丨丨丨丨丨丨者是月猷大破苟兒以上蕭猷傳)有斷
袖之歡(蕭韶昔為幼童庾信愛之丨丨丨丨丨以上蕭韶傳)自立碑(蕭明為豫州刺史百
姓詣闕言其德政樹碑於州及碑匠採石出肥陵明乃廣營厨帳多召人物躬自率領牽至州識者笑之曰王
丨丨丨非州人也以上蕭明傳)鬚盡磔(臨川王宏侵魏聞魏援近欲旋師吕僧珍贊之昌義之怒
丨丨丨曰吕僧珍可斬也)蕭娘吕姥(魏人知其不武貽以巾幗歌曰不畏丨丨與丨丨但畏合肥有
韋虎謂韋叡也)寳屧(宏後庭數千百人皆極天下之選所幸江無畏服玩侔於齊東昏潘妃丨丨直千萬)
鯖魚頭(好食丨丨丨嘗日進三百)世有國色(江本吳氏女丨丨丨丨親從子女徧游王侯後
宫)黃紫標(宏性愛錢百萬一聚黃榜標之千萬一庫懸一紫標如此三十餘間)錢愚論(豫章
王綜以宏貪吝遂為丨丨丨帝知以激宏宣旨與綜天下文章何限那忽作此以上臨川王宏傳)打稽
(西豐侯正德常公行剥掠又樂山侯正則潮溝有董當門子暹世謂之董世子南岸有夏侯夔世子洪此四凶
者為百姓巨蠧多聚亡命黃昏多殺人於道謂之丨丨車服牛馬號西豐駱馬樂山烏牛董暹金帖織成戰襖
直七百萬)雅然無畏(帝詔正德曰汝于吳郡殺戮無辜劫盗財物丨丨丨丨以上蕭正德傳)旱
母(南浦侯蕭推歴淮南晉陵吳郡太守所臨必赤地千里吳人號丨丨以上蕭推傳)籠爐飲扇
(南平王偉立游客省寒暑得宜冬有丨丨夏設丨丨以上南平王偉傳)仰眠床上看屋梁
而著書(元帝居藩頗事聲譽勤心著述巵酒未嘗妄進恭每從容謂曰下官歴觀時人多有不好懽興
乃丨丨丨丨丨丨丨丨丨丨千秋萬歲誰𫝊此者勞神苦思竟不成名豈如臨清風對朗月登山泛水肆意酣
歌也以上蕭恭傳)飛鳥食蟲(宜豐侯蕭修為漢中刺史遇蝗功曹史王廉勸修捕之修曰此由刺
史無德所致捕之何補言訖有丨丨千羣蔽日而至丨丨遂盡以上蕭修傳)肉角(鍾離人顧思遠挺义
行部伍中蕭暎見其甚老使人問對曰年一百一十二歲凡七娶有子十二死亡略盡今惟小者年六十又無
孫息家闕養贍是以行役暎賜之食食兼人撿其頭有丨丨長寸)唯飲曾孫婦乳(穰城有人
年二百四歲不復能食榖丨丨丨丨丨丨)年九十七方生兒(荆州上津鄉人張元始年一百
一十六歲膂力過人至丨丨丨丨丨丨丨兒遂無影以上蕭暎傳)榖木履(安陸侯曅常乘折角牛丨
丨丨被服必於儒者以上蕭曅傳)雕文舸(昭明乘丨丨丨摘芙蓉姬人蕩舟溺没而得出遂寢疾)
逐歡歸去来(先是人間謠曰鹿子開城門城門鹿子開當開復未開使我心徘徊城中諸少年丨
丨丨丨丨鹿子開反語為来子哭云昭明薨帝哭也昭明長子歡為南徐州以嫡孫應嗣位帝意在晉安王猶
豫久之方决封歡豫章王故言徘徊也丨丨丨丨丨歡復任徐方之象也以上昭明太子統傳)噉其
臍(河東王譽將敗引鏡照面不見其頭又見長人蓋屋兩手據地丨丨丨又見白狗大如驢從城出以上
河東王譽傳)七月而生(豫章王綜母吳淑媛在齊宫為東昏所寵及得幸武帝丨丨丨丨綜宫中
多疑之年十四五恒夢一年少肥壯自挈其首對綜以告淑媛淑媛問其形色頗𩔖東昏因曰汝七月日生兒
安得比諸皇子相抱哭每日夜恒泫泣)所有練樹並令斬殺(綜輒忿恚形於顔色在徐
州丨丨丨丨丨丨丨丨以帝小名練故累致意)圖伐檀之詩(綜怒徐勉餉勉白團扇丨丨丨丨丨
言其賄也)出其骨瀝血(綜聞俗說以生者血瀝死者骨渗即為父子乃私發齊東昏墓丨丨丨丨
丨試之有徵生次男月餘潛殺之取其骨又試之其酷忍如此)馬因跪其前脚(綜奔魏衆軍退
走益陽人任煥常有騅馬乘之走煥脚為抄所傷人馬俱弊煥干橋下歇抄復至煥脚痛不復得上馬於是向
馬泣曰騅子我於此死矣丨丨丨丨丨丨煥乃得上馬遂免難以上豫章王綜傳)西歸内人(元帝
之為荆州有宫人李桃兒以才慧得進及還以李氏行時行宫戶禁重續代荆州具狀以聞元帝泣對使訴於
簡文簡文和之而不得元帝猶懼送李氏還荆州世所謂丨丨丨丨者)見金鋌問左右曰
此可食否(續子應不慧至内庫閱珍物丨丨丨丨丨丨丨丨丨丨丨答曰不可應曰既不可食並以
乞汝以上廬陵王續傳)吞䱇(綸為南徐州遨遊市里雜于厮隸常問賣䱇者曰刺史何如對言其躁虐
綸怒令丨丨以死)取一老公短瘦𩔖帝者剥禠捶之(帝嚴責綸遣代綸乃
丨丨丨丨丨丨丨丨丨加以衮冕置之高坐朝以為君自陳無罪使就坐丨丨丨丨于庭)有赤蛇繞
牛口(綸祭城隍神將烹牛丨丨丨丨丨丨)黃雪(綸被魏殺葬之日丨丨雰糅惟冡所獨不下雪以
上邵陵王論傳)嚙臂啖之(武陵王紀以兵終子圓照圓正俱付廷尉獄並命絶食丨丨丨丨十三日
死)殿柱繞節生花其莖四十有六(紀將僭號妖怪不一内寢栢丨丨丨丨丨
丨丨丨丨丨丨丨靃靡可愛狀似荷花以上武陵王紀傳)久知此事嗟其晩耳(哀太
子大器侯景命召之方講老子將下床而刑人掩至太子顔色不變曰丨丨丨丨丨丨丨丨)雖一日
百拜無益於死(哀太子在賊中每不屈意左右問其故答曰賊若未須見殺雖復陵慠呼叱其
終不敢害若見害時至丨丨丨丨丨丨丨丨丨)神貌怡然(又問官今憂逼而丨丨丨丨未喻此意曰
吾自度死必在賊前何能以無益之愁横憂必死之命以上哀太子大器傳)以五色眊辮其
鬚(方諸鎮江夏以鮑泉為行事方諸年十五童心未革不恤軍政日與泉蒱酒為樂賊將宋子仙襲之入城
方諸方踞泉腹丨丨丨丨丨丨丨子仙執之以上貞惠世子方諸傳)
梁列傳
年少堂堂(齊武帝布衣時見王茂嘆曰丨丨丨丨如此必為公輔)潔美如生(東昏妃潘
玉兒有國色及見縊丨丨丨丨輿出尉吏俱行非禮以上王茂傳)鹿馬相亂(曹景宗好獵常與少
年數十人澤中逐麞鹿每衆騎赴丨丨丨丨景宗於衆中射之應弦輒斃)競病(景宗援鍾離凱旋帝於華
光殿宴飲連旬令左僕射沈約賦韵景宗不得韵意色不平啟求賦詩帝曰卿伎能甚多人才英拔何必正在
一詩景宗已醉求作不已詔令約賦韵時韻已盡唯餘丨丨二字景宗便操筆斯須而成其辭曰去時兒女悲
歸来笳鼔競借問行路人何如霍去病)皆以意造(景宗自恃好勝每作書字有不解不以問人丨
丨丨丨)箭如餓鴟呌(景宗謂所親曰我昔在鄉里騎快馬如龍與年少輩十人拓弓弦作礔礰
聲丨丨丨丨丨)甜如甘露漿(同上平澤中逐麞數肋射之渴飲其血饑餐其胃丨丨丨丨丨)耳
後生風鼻頭出火(同上覺丨丨丨丨丨丨丨丨此樂使人忘死不知老之將至)閉置
車中如三日新婦(同上今來揚州作貴人動轉不得路行開車慢小人輒言不可丨丨丨丨
丨丨丨丨丨此邑邑使人氣盡以上曹景宗傳)金如意(席闡文獻梁武玉裝刀帝報以丨丨丨
以上席闡文傳)三足雀(夏侯詳居喪哀毁廬墓三年嘗有丨丨丨来集其廬以上夏侯詳傳)夏
侯妓衣(夏侯亶性儉率不事華侈晚年頗好音樂有妾妓十數人並無被服姿容每有客嘗隔簾奏之
時謂簾為丨丨丨丨以上夏侯亶傳)生如輕塵棲弱草(魚弘嘗謂人曰我為郡有四盡
水中魚鱉盡山中麋鹿盡田中米穀盡村里人庶盡丈夫丨丨丨丨丨丨丨白駒之過隙人生但歡樂富貴在
何時于是恣意酣賞侍妾百餘人不勝金翠服玩車馬皆窮一時之驚豔)蹙栢(弘有眠床一張皆是丨丨
四面周匝無一有異通用銀鏤金花夀福兩重為脚)菱米飯(弘為湘東王鎮西司馬述職西上道中乏
食緣路採菱作丨丨丨度之後人覓一菱不得)獼猴脯(又於窮洲之上捕得數百丨丨膊以為丨
以供酒食以上魚弘傳)作百禈(吉士瞻少時嘗於南蠻國中擲博無禈褰露為儕輩所笑及平魯休
烈得絹三萬疋乃丨丨丨其外並賜軍士不以入室)金革鈎(士瞻浚萬人仗庫傍池得一丨丨丨隱起
鏤甚精巧篆文曰錫爾金鈎且公且侯士瞻娶夏侯詳兄女竊以與詳詳喜佩之後果封侯以上吉士瞻傳)
土㹠(魏人困司州作伏道以决塹水蔡道恭載丨丨塞之以上蔡道恭傳)床上有百錢
布被甑中有數升麥飯(臨汝侯嘲羅研曰卿蜀人好亂對曰若令家畜五母之雞一母
之豕丨丨丨丨丨丨丨丨丨丨丨丨丨丨雖蘇張巧說於前韓白按劍於後不能使一夫為盗也以上羅研
傳)怪物隨流而下(淮水暴長寒山堰壊奔流於海殺數百人其聲若雷聞三百里水中丨丨
丨丨丨丨或人頭魚身或龍形馬首殊形詭狀不可勝名以上康絢傳)所識不過十字(昌義
之丨丨丨丨丨丨以上昌義之傳)殘客(何敬容居權軸賓客輻凑有過張纘者纘輒拒不前曰吾不能
對何敬容丨丨)不喜俗人(纘讓尚書僕射表曰丨丨丨丨與之共事蓋指何敬容也)張纘一
杯酒殺吳氏三人(吳興吳規頗有才學邵陵王論引為賓客深相禮遇纘出鎮綸餞之南浦
纘見規在坐忽舉杯曰吳規此酒慶汝得陪今宴規尋起還其子翁孺見父不悦問而知之翁孺氣結而死規
恨纘痛兒亦卒規妻深痛夫子翌日又亡時人謂丨丨丨丨丨丨丨丨丨丨以上張纘𫝊)百六公
(張綰少與纘齊名湘東王繹嘗策之百事綰對缺其六號為丨丨丨以上張綰傳)雙鶴來下(庾域
母好鶴唳域在位營求孜孜不怠一旦丨丨丨丨)齕草供食(域為巴西守魏又來襲域固守城中
粮盡將士皆丨丨丨丨無有離心以上庾域傳)此書文句不多(庾子輿五歲讀孝經不置
或曰丨丨丨丨丨丨何用自苦答云孝德之本何謂不多)淫預水忽退减(子輿奉父喪還鄉秋
水猶壯巴東有淫預石高出二十丈許及秋至則纔如見焉次有瞿塘大灘行旅忌之子輿部伍至此石猶不
見遂撫心長呌其夜五更水忽退減安流南下及度水復舊行人為之語曰淫預如幞本不通瞿塘水退為庾
公)有雙鳩巢舟中(初發蜀丨丨丨丨丨丨及至又棲廬側每聞哭泣之聲必飛翔簷宇悲鳴
激切以上庾子輿傳)速反葱肆(吕僧珍從父兄子先以販葱為業僧珍為本州刺史乃棄業求
州官僧珍曰吾荷國恩無以報效汝等自有常分豈可妄求叨越當丨丨丨丨耳)因醉後取一
甘食(僧珍每侍御坐屏氣鞠躬對果食未嘗舉箸丨丨丨丨丨丨丨武帝笑謂曰卿今日便是大有所進)
顙骨益大(僧珍一夜忽頭痛壯熱及明而丨丨丨丨其骨法蓋有異焉)千萬買鄰(宋季
雅罷南康郡市宅居僧珍宅側僧珍問宅價曰一千一百萬怪其貴季雅曰一百萬買宅丨丨丨丨及僧珍生
子季雅往賀署函曰錢一千閽人少之不為通強之乃進僧珍疑其故親發之乃金錢也遂言於帝以為衡州
刺史以上吕僧珍傳)得八車輻(樂藹發江陵無故於船丨丨丨丨如中丞健步避道者至是果
遷御史中丞焉以上樂藹傳)減油滅火(沈約幼孤貧篤志好學晝夜不釋卷母恐其以勞生疾嘗
遣丨丨丨丨而晝之所讀夜輒誦之)徘徊夀光閤外(武帝命范雲與約同入議禪受事約先期
入出懷中詔書并諸選置雲自外来不得入丨丨丨丨丨丨但云咄咄約出問曰何以見處約舉手向左雲笑
曰不乖所望)革帶常應移孔(約以書陳情於徐勉言已老病百日數旬丨丨丨丨丨丨)月
小半分(同上以手握臂率計丨丨丨丨)歸老之秩(同上欲謝事求丨丨丨丨)腰有紫
志(約左目重瞳子丨丨丨丨)栗徑寸半(約常侍宴豫州獻丨丨丨丨帝竒之與約共䟽所憶栗事
多少約少帝三事出謂人曰此公護前不讓即羞死)天子聖哲(約撰四聲譜武帝問周捨曰何謂四
聲捨曰丨丨丨丨是也以上沈約傳)竹賦(梁武令沈衆為丨丨賦成奏之帝曰卿文體翩翩可謂無
忝爾祖)躬提冠履(衆性吝嗇每朝會中衣冠破裂或丨丨丨丨)麻繩為帶(監起太極
殿恒服布袍草履以丨丨丨丨又囊麥飯䬳以噉之以上沈旋傳)鱠魚二十頭皆去其
首(沈攸之圍郢城逼范雲送書入城内餉武陵王酒一石犢一頭餉長史柳世隆丨丨丨丨丨丨丨丨丨)
三句一韻(竟陵王子良為會稽太守范雲為主簿王未之知後剋日登秦望山乃命雲雲以山上有
秦始王刻石此文三句一韻人多作兩句讀之並不得韻又皆大篆人皆不識乃夜取史記讀之明日登山賓
僚讀之皆茫然雲乃讀之如流子良大悦以為上賓)巾箱中取剪為聘(江祏求雲女婚姻酒
酣丨丨丨丨丨與雲曰且以丨丨雲笑受之)黃鵠鳳凰(及祏貴雲又因酣謂曰昔與將軍俱為丨
丨今將軍化為丨丨荆布之室理隔華盛因出剪刀還之以上范雲傳)年二十九髮白皤
然(范縝丨丨丨丨丨丨丨丨乃作傷暮詩白髮詠以自嗟)人生如樹花同發(竟陵王子
良精信佛教而縝盛稱無佛王曰君不信因果何得富貴貧賤縝答曰丨丨丨丨丨丨丨隨風而墮自有拂簾
幌墮于茵蓆之上自有關籬墻落於糞溷之中墮茵蓆者殿下是也落糞溷者下官是也以上范縝傳)董
遷(沈約高才博洽名亞丨丨以上論)朝廷授此非以為飾(韋叡都督衆軍侵魏攻小
峴城未能拔叡廵行圍栅魏城中忽出數百人叡欲擊之諸將皆曰不可叡指其節曰丨丨丨丨丨丨丨丨韋
叡之法不可犯也乃進兵魏軍敗遂拔小峴)每戰不嘗騎馬以板輿自載(叡素
羸丨丨丨丨丨丨丨丨丨丨丨)賜以龍環御刀(武帝詔叡援鍾離丨丨丨丨丨丨曰諸將有不
用命者斬之)鑿穴而處(人畏魏軍甚多勸叡緩行叡曰鍾離今丨丨丨丨負戶而汲車馳卒奔猶
恐其後而况緩乎)人百其勇(鍾離城中知外有援於是丨丨丨丨)白角如意(叡乘素木
輿執丨丨丨丨以麾軍)異事遂作塞(邵陽之役昌義之甚德叡請曹景宗與叡會因設錢二十
萬官賭之景宗擲得雉叡徐擲得盧遽取一子反之曰丨丨丨丨丨其不尚勝如是以上韋叡傳)没突
艦(裴邃作丨丨丨以衝魏人長橋以上裴邃傳)百幅被(裴之横少好賓游重氣俠不事産業其兄
之高以其縱誕乃為狹被蔬食以激厲之之横歎曰大丈夫富貴必作丨丨丨後為吳興太守乃作丨丨丨以
成其志以上裴之横傳)剖心摩踵(江淹獄中上建平王景素書丨丨丨丨以報所天)履影
弔心酸鼻痛骨(同上)簾肆(同上其上則隱于丨丨之間)鉗口吞舌(同上若使
下官亊非其虚罪得其實亦當丨丨丨丨)齊魯竒節之人(同上亦何以見丨丨丨丨丨丨燕趙
悲歌之士哉)青雲浮洛榮光塞河(同上)食鵝炙垂盡(桂陽之役朝廷詔檄
久之未就高帝引淹入中書省先賜酒食淹素能飲啖丨丨丨丨丨進酒數升文誥亦辦)於樵所得
貂蟬一具(淹年十三時孤貧常採薪以養母曾丨丨丨丨丨丨丨丨淹將鬻以養母母曰此故汝之休徵
也汝才行如此豈長貧賤者可留待得侍中著之)前以一匹錦相寄今可見還
(淹晚節才思微退云為宣城太守時罷歸始泊禪靈寺渚夜夢一人自稱張景陽謂曰丨丨丨丨丨丨丨丨丨
丨丨淹探懷中得數尺與之此人大恚曰那得割截都盡顧見丘遲謂曰餘此數尺既無所用以遺君自爾淹
文章躓矣)五色筆(淹又常於冶亭夢一丈夫自稱郭璞謂淹曰吾有筆在卿處可以見還淹乃探懷中
得丨丨丨一以授之爾後為詩絶無美句時人謂之才盡以上江淹傳)一鈴落入懷中(任昉
母裴氏嘗晝卧夢有五采旗蓋四角懸鈴自天而墜其丨丨丨丨丨丨心悸因有娠占者曰必生才子)阿
堆吾家千里駒也(從叔晷稱昉曰丨丨丨丨丨丨丨丨阿堆昉小名)終身不嘗
檳榔(昉父遥本性重檳榔以為嘗餌臨終嘗求之剖百許口不得佳者昉亦所嗜好深以為恨遂丨丨丨
丨丨丨)哭泣之地草為不生(昉遭繼母憂廬墓側丨丨丨丨丨丨丨丨)我若登
三事當以卿為騎兵(梁武與昉遇竟陵王西邸從容謂昉曰我若登三府當以卿為記室
昉亦戲帝曰丨丨丨丨丨丨丨丨丨丨丨以帝善騎也)屬有緒言(昉奉梁武牋昔承清晏丨丨丨
丨)遣帬衫迎之(昉在義興兒妾食麥而已與到溉弟兄共為山澤之游及被代登舟止有絹七
疋米五石至都無衣沈約丨丨丨丨丨)率然曳杖徒行邑郭(昉為新安太守不事邊幅
丨丨丨丨丨丨丨丨人通訟辭者就路决焉)桃花米(昉卒之日唯有丨丨丨二十石)方食西
苑綠沉瓜(武帝聞昉凶問丨丨丨丨丨丨丨投之於盤悲不自勝)調楓香(昉嘗欲營佛齋
丨丨丨二石始入三斗便出教長斷)蜜嶺(新安郡有丨丨及楊梅舊為太守所采昉即時停絶)任筆
沈詩(昉以文才見知時人云丨丨丨丨昉聞甚以為病晚節轉好著詩欲以傾沈用事過多屬辭不得流
便自爾都下士子慕之轉為穿鑿於是有才盡之談)多異本(昉家雖貧聚書至數萬卷率丨丨丨卒後
武帝使學士賀縱共沈約勘其書目官無者就其家取之)忘貧去吝(王僧儒謂昉丨丨丨丨行可以
厲風俗義可以厚人倫)冬月著葛帔練裠(昉子東里西華南容北叟並無術業墜其家聲
兄弟流離不能自振平生交舊莫有收䘏西華丨丨丨丨丨丨丨劉孝標逢之泫然曰我為卿作計乃著廣絶
交論以譏其舊交)鬱郁蘭茝婉戀塤篪(廣絶交論心同琴瑟言丨丨於丨丨道叶膠漆
志丨丨於丨丨)伯牙息流波之雅引(同上匠石輟成風之妙巧丨丨丨丨丨丨丨丨)組
織仁義琢磨道德(同上)風雨急而不輟其音霜雪零而不
渝其色(同上)競毛羽趨錐刀(同上丨丨丨之輕丨丨丨之末)雕刻百工爐
錘萬物(同上若其勢均董石權壓梁竇丨丨丨丨丨丨丨丨)望影星奔藉響川騖
(同上靡不丨丨丨丨丨丨丨丨雞人始唱鶴蓋成隂高門旦開流水接軫)隳膽抽腸(同上皆願摩頂
至踵丨丨丨丨)魚貫鳬踊(同上丨丨丨丨颯沓鱗萃)黃馬劇譚碧雞雄辨(同一
騁丨丨之丨丨縱丨丨之丨丨)飛沉出其指顧(同上丨丨丨丨丨丨榮辱定於一言)龍翰
鳳雛(同上顔冉丨丨丨丨)蘭薰雪白(同上曾史丨丨丨丨)金玉泉海黼黻河
漢(同上舒向丨丨丨丨卿雲丨丨丨丨)游塵土梗(同上視若丨丨遇同丨丨莫肯費其半菽罕有
落其一毛)金膏翠羽(同上丨丨丨丨將其意脂韋偏辟導其誠)遒文麗藻(同上丨丨丨丨
方駕曹王英跱俊邁聯衡許郭)顧眄增其倍價剪拂使其長鳴(同上以上任
昉傳)願常讀之(王僧孺五歲讀孝經問授者曰此書何所述曰論忠孝二字僧孺曰若爾丨丨丨丨)
冬李(人有餽僧孺父丨丨先以一與之僧孺不受曰大人未食不容先嘗)形應影隨(任昉贈僧
孺詩丨丨丨丨曩行今止)劉略班藝虞志荀錄(同上)越裝(僧孺為南海太守歎曰吾
欲遺子孫者不在丨丨)鬻紗布以自業(僧孺幼貧其母丨丨丨丨丨丨嘗携僧孺至市道遇
中丞鹵簿驅廹墜溝中及是拜中丞引騶清道悲感不自勝)卑細(沈約言譜籍事昨日丨丨今日便成
士流)百家譜(武帝因令僧孺改定丨丨丨)打銅鉢(竟陵王子良嘗夜集學士刻燭為詩四韻
者則刻一寸以此為率蕭文琰曰頓燒一寸燭而成四韻詩何難之有乃與丘令楷江洪等共丨丨丨立韻響
滅則詩成)臣思愆於内而髮變於外(徐夤父榮祖位秘書監嘗有罪繫獄旦日原之
而髮皓白齊武問其故曰丨丨丨丨丨丨丨丨丨丨以上王僧孺傳)早相題目(范岫幼孤事母
以孝聞外祖顔延之丨丨丨丨以為中外之寳)范長頭(范雲謂人曰諸君進止威儀當問丨丨丨以岫
多識前代舊事也)唯作牙管筆一雙(岫居官以廉潔稱為長城令有梓材巾箱至數十年
經貴竟不改易在晉陵丨丨丨丨丨丨丨猶以為費以上范岫傳)於朱雀航賣歷日(傳昭
十歲丨丨丨丨丨丨丨袁覬見而竒之)經其戶寂若無人披其室其人斯
在(袁粲每經昭戶輒嘆曰丨丨丨丨丨丨丨丨丨丨丨丨丨丨豈非名賢)常插燭版床(昭器
服率陋身安麤糲丨丨丨丨丨明帝聞之賜漆盒燭槃)人鬼相觸(昭為安成内史郡自宋來兵亂
相接府舍稱凶每昏旦間丨丨丨丨)學府(昭終日端居以書記為樂雖老不衰博極古今尤善人物世稱
為丨丨以上傅昭傳)觀天披霧(范雲與孔休原相遇深加褒賞曰不期忽覯清顔頓祛鄙吝丨
丨丨丨騐之此日)赤倉米飯蒸鮑魚(休源到都寓於宗人少府孔登宅後范雲命駕到少
府登以為詣已便拂筵整帶備水陸之産雲駐箸命休源及至命取其常膳正有丨丨丨丨丨丨丨雲
食休源食不舉主人之饌高談盡日同載還家)虚襟引接(沈約當朝貴顯軒蓋盈門休源或時後来必丨
丨丨丨)孔獨頌(休源為尚書儀曹郎時多所改作每訪前事休源即以所誦記隨批决斷曾無疑滯
任昉嘗謂之為丨丨丨)於中齋别施一榻(休源為晉安王長史王深相倚仗常丨丨丨丨
丨丨丨云此是孔長史坐人莫得而預焉)晝決詞訟夜覽墳籍(休源監揚州事神州都會
簿領殷繁丨丨丨丨丨丨丨丨)珥貂插筆(昭明薨有敕夜召休源入宴居殿與羣公參定謀議立晉
安王綱為皇太子自公卿丨丨丨丨奏決於休源前)兼天子(時人名休源為丨丨丨)蔬韭(休源
遺令薄葬節朔薦丨丨而已)手自校練(休源聚書七千卷丨丨丨丨以上孔休源傳)手割
半氊(江革孤貧補國子生舉高第王融謝朓雅相欽重朓嘗行還過候革時大寒雪見革弊絮單席而眈
學不倦嗟嘆久之乃脱其所著襦并丨丨丨丨與革充卧具而去)馭二龍於長途騁騏
驥於千里(革為征北記室參軍與弟觀少長共居不忍離别苦求同行乃以觀為征北行參軍時吳
興沈約樂安任昉與革書曰比聞雍府妙選英才文房之職總卿昆季丨丨丨丨丨丨丨丨丨丨丨丨)墮
事好酒(革以正直自居不與典籖趙道智坐道智還都啟革丨丨丨丨)丈八寺(革為魏人所執
徐州刺史安豐王延明令革作丨丨丨碑并祭彭祖文革辭以囚執既久無復心思延明將加箠朴革厲色曰
江革年六十不能殺身報主今日得死為幸誓不為人執筆延明知不可屈乃止日給脱粟三升僅餘性命)
底突(帝手勅革奉佛法曰果報不可不信豈得丨丨如對元延明時邪)不容獨當故人
筐篚(革除武陵王長史門生故吏多在東聞革應至並賫持緣道迎候革曰我通不受餉丨丨丨丨丨丨
丨丨)取石十餘片以實之(革除都官尚書將還贈遺一無所受唯乘臺所給一舸舸艚偏
欹不能安卧或請濟江徙重物以迮輕艚革既無物乃於西陵岸丨丨丨丨丨丨丨丨)當與同飽
(武陵王出鎮江州乃曰我得江革文革清貧豈能一日忘之丨丨其丨丨乃表革同行)奬進閭閻
(革好丨丨丨丨為後生延譽以上江革傳)采荷調(江從蕳年十七有文情作丨丨丨以刺何敬容
為當時所賞以上江德藻傳)祈霽文(徐勉年六歲屬霖雨家人丨丨率爾為丨見稱耆宿)難可
輕敝衣裾(王融為一時才儁特相慕悦請交于勉勉謂所親曰王郎名高望促丨丨丨丨丨丨融後
果陷於法)動經數旬乃一還家羣犬驚吠(勉遷侍中時師方侵魏候驛填委勉
參掌軍書劬勞夙夜丨丨丨丨丨丨丨丨丨丨丨丨勉嘆曰吾憂國忘家乃至於此若吾亡後亦是𫝊中一事)
今夕止可談風月(勉與門人夜集客有虞嵩求詹事五官勉正色曰丨丨丨丨丨丨丨不宜
及公事)開九品十八班(天監初官名互有省置勉撰立選簿奏之有詔施用其制丨丨丨為
丨丨丨自是貪冒苟進者以財貨取通守道論退者以貧寒見没矣)屬纊纔畢灰釘已具
(勉以人間喪禮事多不遵禮朝終夕殯相尚以速上䟽曰禮記問喪云三日而殮者以俟其生也頃来不遵斯
制送終之禮殯以朞日潤屋豪家乃或半晷衣衾棺槨以速為榮丨丨丨丨丨丨丨丨忘狐鼠之頋步媿燕雀
之回翔傷情蹙理莫此為大且人子承衾之時志懣心絶喪事所資悉關他手如覘視或爽存没違濫使萬有
其一怨酷已多何不緩其告歛之辰申其望生之冀)網羅經誥(勉上五禮表莫不丨丨丨丨玉振金
聲)洗畢(同上以普通五年二月始獲丨丨)才輕務廣(同上實由丨丨丨丨思力不周)自
致輜軿(勉不營家産門人故舊從容致言勉曰人遺子孫以財我遺之清白子孫才也則丨丨丨丨如
其不才終為他有)拔葵去織(勉戒子書非謂丨丨丨丨且欲省息紛紜)用託性靈(同上
但不能不為培塿之山聚石移果雜以花卉以娱休沐丨丨丨丨隨便架立不存廣大)華樓迥榭
(同上吾往治多年粗已成立桃李茂密桐竹成隂塍陌交通渠畎相屬丨丨丨丨頗有臨眺之美孤峯叢薄不
無糾紛之興瀆中並饒荷䓈湖裏殊富芰蓮)臨池觀魚披林聽鳥濁酒一杯
彈琹一曲(同上或復冬日之陽夏日之隂良辰美景文案閒隙負杖躡履逍遥陋舘丨丨丨丨丨丨
丨丨丨丨丨丨丨丨丨丨求數刻之暫樂庶居常以待終)滿庾盈箱(同上若其丨丨丨丨爾之幸遇)
吳聲西曲女妓(普通末武帝自筭擇後宫丨丨丨丨丨丨各一部並華少賚勉因此頗好聲酒
以上徐勉傳)旦領師說晚而覆講(許懋丨丨丨丨丨丨丨丨坐下聽者凢數十百人)
經史笥(江祏號懋為丨丨丨以上許懋傳)獺皮冠(陳伯之年十三四好著丨丨丨帶刺刀候
鄰里稻熟輒偷刈之)唯作大諾(伯之不識書得文牒辭訟丨丨丨丨而已)草澤底下悉
成貴人(禇緭都下之薄行者頻造范雲雲不好緭堅拒之緭怒謂所親曰建武以後丨丨丨丨丨丨丨
丨吾何罪而見棄)佩紫懷黃(伯之反兵敗入魏臨川王宏命記室丘遲與伯之書丨丨丨丨讃帷
幄之謀乘軺建節奉疆埸之任)雜花生樹羣鶯亂飛(同上暮春三月江南草長丨丨丨丨
丨丨丨丨)白環西獻楛矢東來(同上丨丨丨丨丨丨丨丨夜郎滇池解辮請職朝鮮昌海
蹶角受化以上陳伯之傳)墮馬陷池(陳暄嗜酒其兄子秀憂之暄與秀書曰汝驚吾丨丨侍中
之門丨丨武陵之第)眼不識杯鐺口不離瓢杓(同上何水曹丨丨丨丨丨吾丨丨丨
丨丨汝寧與何同日而醒與吾同日而醉乎)速營糟丘吾將老焉(同上)玉帽簮
插髻紅絲布裹頭袍拂蹀靴至膝(陳太康中徐陵為吏部尚書暄以丨丨丨
丨丨丨丨丨丨丨丨丨丨丨丨丨不陳爵里直上陵坐陵不之識命吏持下暄徐步而出)文章諧謬
(暄以俳優自居丨丨丨丨語言不節後主甚親昵之)慠弄(後主嘗倒懸暄於梁臨之以兩命使作賦仍限
以晷刻暄援筆即成不以為病而丨丨轉甚)搏艾為帽(後主丨丨丨丨加於暄首火以爇之燃及
於髮垂泣求哀聲聞于外以上陳暄傳)騙槖駝(蘭欽恒于市丨丨丨)塗刀以毒削瓜
進之(欽為廣州刺史時南安侯恬權行州事冀得即真聞欽至嶺厚貨厨人丨丨丨丨丨丨丨丨欽及愛
妾俱死以上蘭欽傳)天帝召之歌耳(賀道養工卜筮經遇工歌女人病死為筮之曰此非
死也丨丨丨丨丨丨乃以土塊加其心上俄而蘇以上賀㻛傳)六尺方床(賀革年二十始輟耒
就文受業精力不怠有丨丨丨丨思義未逹横卧其上不盡其義終不肯食以上賀革傳)販粟養
母(賀琛家貧常往還諸暨丨丨以丨丨雖自執舟楫閒則習業)賀雅(琛每見武帝與語常移晷刻故
省語曰上殿不下有丨丨琛容止閑雅故時人呼之)廉白(琛上啟事其一曰今天下宰守皆尚貪殘罕有
丨丨以上賀琛傳)金山萬仞玉海千尋(明山賓薦朱异表丨丨丨丨緣涉未登丨丨丨
丨窺映不測)珪璋新琢錦組初搆(同上加以丨丨丨丨丨丨丨丨觸響鏗鏘遇采便發)
有飛蟬集冠上(异除中書郎時秋日始拜丨丨丨丨异武丨丨時人咸謂蟬珥之兆)屬辭
落紙覽事下議(异丨丨丨丨丨丨丨丨縱横敏贍不暫停筆頃刻之間諸事便了)曛黃
(异起宅東陂窮乎美麗晚日未下酣飲其中每迫丨丨慮臺門將闔乃引其鹵簿自宅至城使捉城門停留管
籥)子鵝炰鰌(异好飲食極滋味聲色之娱丨丨丨丨不輟于口)車中必齎飴餌
(雖朝謁丨丨丨丨丨丨)皆恃枯骨見輕(异輕傲朝賢不避貴戚人或誨之异曰我寒士也遭
逢以至今日諸貴丨丨丨丨丨丨我下之則為蔑尤甚我是以先之以上朱异傳)顧郎難衣食
者(顧協為廷尉正冬服卑薄寺卿蔡法度欲解襦與之憚其清嚴不敢發口謂人曰我欲解襦衣顧郎丨丨
丨丨丨丨以上顧協傳)宫體(徐摛為太子家令兼管記文體既别春坊盡學之丨丨之號自斯而始
以上徐摛傳)夢五色雲化為鳳集左肩上(徐陵母臧氏嘗丨丨丨丨丨丨丨丨
丨丨丨已而誕陵)天上石麒麟也(沙門寳誌摩陵頂曰丨丨丨丨丨丨)今日之熱
當由徐常侍來(陵使魏魏人授舘晏賓是日甚熱其主客魏收嘲陵曰丨丨丨丨丨丨丨丨丨
丨陵答曰昔王肅至此始制禮儀今我來聘使卿復知寒暑收大慙)白金難得黃札易營
(陵為吏部尚書宣示求官者書永定之時干戈未息丨丨丨丨丨丨丨丨權以官階代於錢絹)員外常
侍路上比肩諮議參軍市中無數(同上)日富年華(同上今衣冠禮
樂丨丨丨丨)目有青睛(陵丨丨丨丨時人以為聰慧之相也以上徐陵傳)夢賦(徐份九歲
為丨丨陵見之謂所親曰吾幼屬文亦不加此)跪誦孝經(份性孝陵嘗疾篤份燒香泣涕丨丨丨丨
日夜不息如是者三日陵疾豁然以上徐份傳)取珍果納紳帶中(徐孝克每侍宴無所
食噉至席散當其前膳羞輒减損帝密記以問中書舍人管斌斌自是伺之見孝克丨丨丨丨丨丨丨訪知以
遺母乃勅今自宴享孝克前饌並遣將還以餉其母)欲粳米為粥不能常辦(陳亡孝克
隨入長安家道壁立所生母病丨丨丨丨丨丨丨丨丨母亡後孝克遂常噉麥有遺粳未者對而悲泣終身不
復食焉以上徐孝克傳)鮑通直(鮑泉為通直侍郎乘高幰車從數十左右繖蓋服玩甚精道逢國子
祭酒王承承疑訪之從者答曰丨丨丨承怪焉欲辱之遣逼車問丨丨丨復是何許人而得如此都下少年遂
為口實)鬚似蝟毛徒勞繞喙(泉專征長沙久而不剋元帝為書責之曰面如冠玉還疑
木偶丨丨丨丨丨丨丨丨)騎背為馬(元帝以世子方諸為郢州刺史泉為長史方諸使泉伏床丨丨
丨丨)好韻語(鮑行卿丨丨丨)作舍人不免貧(以中書舍人遷步兵謝帝曰丨丨丨丨丨
丨得五校實大較例皆如此以上鮑泉傳)無處不逢鮑佐(鮑正為湘東王五佐好交游無
日不適人人為之語曰無處不逢鳥噪丨丨丨丨丨丨以上鮑客卿傳)手執二刀楯(王神念少
善射及老不衰嘗於武帝前丨丨丨丨丨左右交度馭馬往来冠絶羣伍)驚軍騎(楊華能作丨丨丨亦
一時妙捷華本名白花)楊白花歌(楊白花少有勇力容貌瓌偉魏胡太后逼幸之白花懼禍及父
大眼死擁部曲載父屍改名華来降太后追思不已為作丨丨丨丨詞使宫人晝夜連臂蹋蹄歌之聲甚悽斷
以上王神念傳)雖射不穿札而有陵雲之氣(王僧辯言辭辯捷器宇肅然丨
丨丨丨丨丨丨丨丨丨丨)白䱇化為金龜(劉敬躬於田間得丨丨丨丨丨丨將銷之龜生光照
室敬躬以為神而禱之所請皆騐無賴者依之遂作亂)躍水飛空(僧辯討侯景師發鵲頭中江而
風浪作僧辯再拜告天言訖風止遂泛安流有群魚丨丨丨丨引導以上王僧辯傳)試作虎狀
(羊侃以力聞魏帝嘗謂曰郎官謂卿為虎豈羊質虎皮乎丨丨丨丨)珠劒(侃因伏以手抉殿没指魏帝壮
之賜以丨丨)折樹矟(侃以大通三年至建鄴累遷太子左衛率侍中駕幸樂游苑侃預宴時少府奏
新造兩刃矟成長二丈四尺圍一尺三寸帝因賜侃河南國紫騮令試之侃執矟上馬左右擊刺特盡其妙觀
者登樹帝曰此樹必為侍中折矣俄而果折因號此矟為丨丨丨帝又謂侃曰吾少時捉矟形勢似卿今失其
舊體殊覺不竒)鄒魯遺風英賢不絶(上又製武宴詩三十韻示侃侃即席上應詔帝曰可
謂丨丨丨丨丨丨丨丨)以銅鼓買朱异作父(左衛蘭欽同侍宫宴詞色少驕侃于坐折
之曰小子汝丨丨丨丨丨丨丨丨韋粲作兄何敢無禮)我牀非閹人所坐(宦者張僧胤嘗
候侃侃曰丨丨丨丨丨丨丨竟不前之)尖頂木驢(侯景以丨丨丨丨攻城矢石不能制)雉尾
炬(侃作丨丨丨施鐵鏃以油灌之擲驢上焚之俄盡)所用弓至二十石馬上用
六石弓(侃膂力絶人丨丨丨丨丨丨丨丨丨丨丨丨丨)直上至五尋横行得七
跡(侃嘗於兖州堯廟蹋壁丨丨丨丨丨丨丨丨丨丨)泗橋石人(丨丨有數丨丨長八尺大十圍
侃執以相擊悉皆破碎)爪長七寸(侃有彈箏人陸大喜著鹿角丨丨丨丨)腰圍一尺
六寸(侃舞人張淨琬丨丨丨丨丨丨時人咸推能掌上舞)反腰帖地銜得席上玉
簮(又有姬人孫荆玉能丨丨丨丨丨丨丨丨丨丨)妙盡竒曲一時無對(又勅賚歌人王
娥兒東宫亦賚歌者屈偶之並丨丨丨丨丨丨丨丨)兩艖䒀起三間通梁水齋(侃赴
衡州於丨丨丨丨丨丨丨丨丨丨飾以珠玉加之錦繡盛設屏帷女樂乘潮解䌫臨波置酒緣塘傍水觀者填
咽)金花燭(大同中魏使陽斐與侃在北同學有詔命侃延斐同宴賓客三百餘人食器皆金玉雜寳
奏三部女樂至夕侍婢百餘人俱執丨丨丨)終日同其醉醒(侃不飲酒而好賓游丨丨丨丨
丨丨)醉于船中失火延燒七十餘船(侃客張孺才者丨丨丨丨丨丨丨丨丨丨
丨丨所燔金帛不可勝筭侃聞聊不挂意命酒不輟以上羊侃傳)以所加鼓吹恒置齋
中(胡僧祐丨丨丨丨丨丨丨丨丨對之自娱人曰此是羽儀公名望隆重不宜若此答曰我性愛之恒須見
耳以上胡僧祐傳)門外不見卿馬跡(任約退保西陽徐文盛與景密通信使都無戰心後
文盛下獄時任約被擒與文盛同禁文盛謂約曰何不早降令我至此約曰丨丨丨丨丨丨丨使我何處得降
以上徐文盛傳)脚數年一洗(隂子春身服垢汚丨丨丨丨丨言每洗則失財敗事云在梁州
以洗足至梁州敗以上隂子春傳)執爵者不知其味(隂鏗嘗與賓客宴飲見行觴者因回
酒炙以授之衆坐皆笑鏗曰吾儕終日酣酒而丨丨丨丨丨丨丨非人情也以上隂鏗傳)霜明朱
弓(杜嶷膂力絶人所佩丨丨丨丨四石餘力)斑絲纏矟(所用丨丨丨丨長二丈五)杜彪(敵人
憚嶷號為丨丨以上杜崱傳)漆䯛(嶽陽王登盡誅諸杜宗族發其墳墓燒其骸骨灰而揚之并以為丨
丨以上杜岸傳)抽其腸繫馬脚使繞而走(王琳下吏帝使黃羅漢張載宣諭琳
軍載性刻為元帝所信荆州疾之如仇琳長史陸納殺之丨丨丨丨丨丨丨丨丨丨)每將戰勝艦
則有聲如野䐗(王琳將張平宅乘一艦丨丨丨丨丨丨丨丨丨丨丨故琳艦千數皆以野䐗為
名)頭行萬里(朱瑒與徐陵求琳首書身没九泉丨丨丨丨)霑巾雨袂(同上丨丨丨丨
痛可識之顔迴腸疾首切猶生之面)芻賤(同上瑒雖丨丨)報葛悲田(同上不使夀春城下惟傳
丨丨之人滄洲島上獨有丨丨之客以上王琳傳)黃蒼(張彪敗走惟所養一犬名丨丨在彪前後未曾
離捨沈泰說陳文帝遣張昭達領千兵購之彪眠未覺丨丨驚吠劫来便嚙一人中喉死)鄉里(彪謂妻楊
呼為丨丨曰我不忍丨丨落他處以上張彪傳)大厦落構(斯則丨丨丨丨豈一木所能支也
以上論)
南史識小錄卷七
