欽定四庫全書
南史識小錄卷三錢塘沈名蓀
秀水朱昆田同輯
宋列傳
壞布裳為袴(劉穆之丨丨丨丨丨往見帝)無見踰者(帝謂曰我始舉大義須一軍吏
甚急誰堪其選穆之曰丨丨丨丨)大小必白(穆之外所聞見丨丨丨丨雖閭里言謔皆一二以聞
帝每得人間委密消息以示聰明皆由穆之)賓游(穆之愛丨丨坐客恒滿布目耳以為視聽故朝野同
異莫不畢知)願公小復留意(帝書素拙穆之曰此雖小事然宣布四遠丨丨丨丨丨丨)一
紙不過六七字便滿(帝既不能留意又稟分有在穆之乃曰公但縱筆為大字一字徑尺
無嫌大既足有所包其勢亦美帝從之丨丨丨丨丨丨丨丨丨)不納不止(穆之凡所薦達丨丨丨丨
常云我雖不及荀令君之舉善然不舉不善)百函(穆之與朱齡石並便尺牘嘗于武帝坐與齡石並答
書自旦至日中穆之得丨丨齡石得八十函而穆之應對無廢)思為丹徒布衣(穆之謂所親曰
貧賤常思富貴富貴必踐危機今日丨丨丨丨丨丨不可得也)不相參涉皆悉贍舉(穆之
内總朝政外供軍旅决斷如流事無壅滯賓客輻輳求訴百端内外咨稟盈階滿室目覽詞訟手答牋書耳行
聽受口並酬應丨丨丨丨丨丨丨丨)彌日亘時(又言談賞笑丨丨丨丨未嘗倦苦裁有閒暇手自寫
書尋覽篇章較定文籍)旦輙為十人饌(穆之性豪奢食必方丈丨丨丨丨丨丨未嘗獨餐每
至食時客止十人以還帳下依常下食以此為常)此外無一毫負公(穆之嘗謂帝曰穆之
家本貧賤贍生多闕叨忝以來雖每存損約而朝夕所須微為過豐丨丨丨丨丨丨丨)㯽榔消食
(穆之少時家貧誕節嗜酒食不修拘檢好往妻兄家乞食多見辱不以為恥其妻江嗣女甚明識每禁不令往
江氏後有慶會戒令勿來穆之猶往食畢求㯽榔江氏兄弟戲之曰丨丨丨丨君乃常飢何忽須此)截髮
市肴饌(穆之妻復丨丨丨丨丨為其兄弟以餉穆之自此不對穆之梳沐)以金柈貯㯽
榔一斛以進之(穆之為丹陽尹將召妻兄弟妻泣而稽顙以致謝穆之曰本不匿怨無所致憂
及至醉穆之乃令厨人丨丨丨丨丨丨丨丨丨丨丨)今能見勸一杯酒不(河東王歆之嘗
為南康相素輕邕後歆之與邕俱豫元會並坐邕嗜酒謂歆之曰卿昔見臣丨丨丨丨丨丨丨丨歆之因斆孫
皓歌答曰昔為汝作臣今與汝比肩既不勸汝酒亦不願汝年)嗜食瘡痂(劉邕性丨丨丨丨以為味
似鰒魚嘗詣孟靈休靈休先患炙瘡痂落在牀邕取食之靈休大驚痂未落者悉禠取飴邕靈休與何勖書曰
劉邕向顧見噉遂舉體流血南康國吏二百許人不問有罪無罪遞與鞭瘡痂常以給邕膳)泥洹輿
(劉彪亡弟母楊死不殯葬崇聖寺尼慧首剃頭為尼以五百錢為買棺以丨丨丨送葬為有司所奏以上劉
穆之傳)偷數百萬錢何有(劉式之為宣城淮南二郡太守犯贓貨揚州刺史王宏遣從事
檢校之式之召從事謂曰還白使君劉式之於國粗有微分丨丨丨丨丨丨丨况不偷耶)公以家人
待卿(劉瑀為始興王濬别駕時行參軍吳郡顧邁輕薄有才能濬待之厚瑀乃折節事邁以瑀與之欵盡
濬所言悉以告瑀瑀與邁共進射堂下忽顧左右索單衣幘邁問其故瑀曰丨丨丨丨丨丨言無不盡卿外宣
洩我是公吏何得不啟白之)牛駿馭精(瑀年位本在何偃前初偃為吏部尚書瑀圖侍中不得與
偃同從郊祀時偃乘車在前瑀策駟居後相去數十步瑀蹋馬及之謂偃曰君轡何疾偃曰丨丨丨丨所以疾
耳)一蹙自造青雲何至與駑馬爭路(偃曰君馬何遲瑀曰騏驥羅於羈絆
所以居後偃曰何不著鞭使至千里答曰丨丨丨丨丨丨丨丨丨丨丨丨丨)安能長居戶限
上(瑀謂所親曰人仕宦不出當入不入當出丨丨丨丨丨丨丨)青油幕下作謝宣明
面目(瑀與顔竣書曰朱修之三世叛兵一日居荆州丨丨丨丨丨丨丨丨丨丨)朝廷不為多
士(瑀族叔秀之為丹陽尹瑀又與親故書曰吾家黑面阿秀遂居劉安衆處丨丨丨丨丨丨)歡躍呌
呼于是亦卒(瑀疽發背何偃亦發背癰瑀疾已篤聞偃亡丨丨丨丨丨丨丨丨以上劉式之傳)
輕言肆行(劉祥性韵剛疎丨丨丨丨不避高下)羞面見人扇障何益(司徒褚彦
回入朝以腰扇障面祥從側過曰作如此舉止丨丨丨丨丨丨丨丨)寒士不遜(彦回曰丨丨丨丨祥
曰不能殺袁劉安得免寒士)驢汝好為之(王奐為尚書僕射祥與奐子融同載行至中堂見路
人驅驢祥曰丨丨丨丨丨如汝才人皆已令僕)明玉(祥著連珠十五首寄懷其譏議者云希世之寶違時
則賤偉俗之器無聖則淪是以丨丨黜于楚岫章甫窮于越人)令卿萬里思愆(御史中丞奏付
廷尉齊高别遣勅祥曰我當原卿性命丨丨丨丨丨丨徙廣州以上劉祥傳)觀戲常若未解
(徐羡之頗工奕棋丨丨丨丨丨丨)不復學問為長(羡之嘗與傅亮謝晦宴集亮晦才學辨博
羡之風度詳整時然後言鄭鮮之歎曰觀徐傅言論丨丨丨丨丨丨)問訊車(羡之乘内人丨丨丨出郭
步走至新林入陶竈中自縊而死)以錢埋宅四角(初羡之年少時嘗有一人來謂曰我是汝
祖羡之拜此人曰汝有貴相而有大厄宜丨丨二十八文丨丨丨丨可以免災以上徐羡之傳)納布
衣襖(武帝微時貧陋過甚嘗自新洲伐荻有丨丨丨丨皆是敬皇后手自作武帝既貴以此衣付會稽公
主曰後世若有驕奢不節者可以此衣示之)今日有一頓飽食(湛之為彭城王義康所愛
及得罪事連湛之將致大辟湛之以告公主公主即日入宫見文帝因號哭下牀不復施臣妾之禮以錦囊盛
武帝納衣擲地以示上曰汝家本貧賤此是吾母為汝父作此納衣丨丨丨丨丨丨丨便欲殘害我兒子上亦
號哭湛之由此得全)伎樂之妙冠絶一時(湛之善尺牘音辭流暢貴戚豪強産業甚厚屋
宇園池貴游莫及丨丨丨丨丨丨丨丨)每出入行游塗巷盈滿(門生千餘皆三吳富
人子姿質端美衣服鮮麗丨丨丨丨丨丨丨丨丨)安成食臨汝飾(時安成公何勖臨汝公孟
靈休並名奢豪與湛之以肴膳器服車馬相尚都下為之語曰丨丨丨丨丨丨湛之兼美何孟)言少意
多旨深文淺(湛之請罪疏丨丨丨丨丨丨丨丨)醜點(同上臣雖駑下情匪木石豈不知丨
丨難嬰伏劍為易)風亭月觀吹臺琴室(廣陵舊有高樓湛之更修整之南望鍾山城北
有陂水物豐盛湛之更起丨丨丨丨丨丨丨丨果竹繁茂花藥成行招集文士盡玩遊之適)繞壁檢
行(巫蠱事發上欲廢劭賜濬死且决所立與湛之議連日累夕每夜使湛之自執燭丨丨丨丨慮有竊聽者
以上徐湛之傳)以搗衣杵舂其腰(孝嗣在孕母年少欲更行不願有子自牀投地者無
算又丨丨丨丨丨丨丨并服墮胎藥胎更堅及生故小字遺奴)登殿不著韎(泰始中孝嗣以丨丨
丨丨丨為書侍御史蔡凖所奏罰金二兩)移公牀(孝嗣在率府晝卧齋北壁下夢見兩童子遽云丨丨
丨孝嗣驚起聞壁有聲行數步而壁崩壓)取其蟬冕剥其衣服(東昏遣茹法珍賜藥孝嗣
卒于時凡被殺者皆丨丨丨丨丨丨丨丨衆情素敬孝嗣得無所侵以上徐孝嗣傳)丁部書(徐君
蒨尤長丨丨丨問無不對)北路魚南路徐(君蒨為梁湘東王諮議參軍頗好聲色侍妾數十人
皆佩金翠曳羅綺服玩悉以金銀飲酒數升便醉而閉門盡日酣歌每遇歡謔則飲至斗有時載伎肆意游行
荆楚山川靡不畢踐朋從游好莫得見之時襄陽魚弘亦以豪侈稱於是府中謠曰丨丨丨丨丨丨然其物玩
次于弘也)辯於辭令(君蒨丨丨丨丨湘東王嘗出軍有人將婦從者王曰才愧李陵未能先誅女子
將非孫子便欲驅戰婦人君蒨應教曰項籍壯士猶有虞兮之愛紀信成功亦資姬人之力)特有輕
豔之才(君蒨文冠一府丨丨丨丨丨丨)新聲巧變(丨丨丨丨人多諷習以上徐君蒨傳)
砥鋒挺鍔(傅隆免徒黃初妻趙議向使石厚之子日磾之孫丨丨丨丨不與二祖同戴天日則石碏
秺侯何得留名百代以上傅隆傳)寢便睡熟(將廢帝夜道濟入領軍府就謝晦晦悚息不得眠道
濟丨丨丨丨)唱籌量沙(時人降魏者具說糧食已罄于是士卒憂懼莫有固志道濟夜丨丨丨丨
以所餘少米散其上及旦魏軍謂資糧有餘不復追)圖之以禳鬼(道濟雄名大振魏甚憚之丨丨
丨丨丨)鷦鳥集船(道濟還鎮下渚未發有似丨丨丨丨悲鳴)白浮鳩(道濟誅時人歌曰可
憐丨丨丨枉殺檀江州)乃壊汝萬里長城(道濟見收憤怒氣盛目光如炬俄爾間引飲一
斛乃脱幘投地曰丨丨丨丨丨丨丨)飲馬長江(魏人聞之皆曰道濟已死吳子軰不足畏自是頻歲
南伐有丨丨丨丨之志以上檀道濟傳)雖謝文通乃忝武達(檀珪與王僧虔求禄書僕
一門丨丨丨丨丨丨丨丨)蟬腹龜腸(同上羣從姑叔三媾帝婚而令子娃餓死遂不荷潤丨丨丨丨
為日已久)饑彪能嚇人遽與肉餓驎不噬誰為落毛(同上)人地
本懸(同上僕于尚書丨丨丨丨至于婚宦皆不殊絶以上檀珪傳)不願内職(檀祗性矜豪樂
在外放恣丨丨丨丨以上檀祗傳)惡月(王鎮惡以五月生家人以俗忌欲令出繼疎宗祖猛曰此非常
兒昔孟嘗以丨丨生而相齊是兒亦將興吾門矣)將門有將(帝謂諸佐曰鎮惡王猛孫所謂丨丨
丨丨)且鬭且語(鎮惡軍人與劉毅下將或是父兄子弟中表親親丨丨丨丨)人取汝父
而惜馬(毅倉卒無為使就子肅取馬肅不與朱顯之謂曰丨丨丨丨丨丨丨汝走欲何之奪馬以授毅)
抽擢(鎮惡北伐謂劉穆之曰我等因托風雲並蒙丨丨今咸陽不克誓不濟江三秦若定而公九錫不至
亦卿之責矣)舫北戶(鎮惡遣人馳告武帝求糧援時帝軍入河魏軍屯河岸軍不得進帝呼所遣人
開丨丨丨指河上軍示之曰我語令勿進而深入岸上如此何由得遣軍)蒙衝小艦(鎮惡所乘皆丨
丨丨丨行船者悉在船内沂渭而進艦外不見有行船人北土素無舟檝莫不驚以為神)去家萬里
(鎮惡既至渭橋令將士食畢便棄船登岸渭水流急諸艦悉逐流去鎮惡撫士卒曰此是長安城北門外丨丨
丨丨而舫乘衣糧並已逐流唯宜死戰可立大功)剔取飾輦金銀(時有白帝言鎮惡藏姚泓
偽輦有異志帝使覘之知鎮惡丨丨丨丨丨丨棄輦于垣側帝乃安)北人以方諸葛亮(王猛
之相苻堅也丨丨丨丨丨丨丨)猛獸不如羣狐(武帝將歸留沈田子與鎮惡私謂田子曰鍾會
不得遂其亂者為有衞瓘等也語曰丨丨丨丨丨丨卿等十餘人何懼王鎮惡以上王鎮惡傳)不事
崖檢(朱齡石少好武丨丨丨丨)百擲百中(齡石舅蔣氏才劣齡石使舅卧聽事剪紙方寸帖著
舅枕以刀子懸擲之相去八九尺丨丨丨丨舅畏之不敢動舅頭有大瘤齡石伺眠密割之即死)不容
以兵刃相向(武帝討桓氏將戰齡石言世受桓氏恩丨丨丨丨丨丨丨乞于軍後帝義而許之
以上朱齡石傳)却月陣(義熙北伐朱超石為前鋒時軍人緣河南岸牽百丈有漂度北岸者輙為魏軍
所殺略帝遣白直隊主丁旿率七百人及車百乘于河北岸為丨丨丨事畢使豎一長白眊帝命超石以白眊
既舉即赴之)弱弓小箭(魏軍進圍超石先以丨丨丨丨射之以上朱超石傳)所至必
焚房廟(毛修之不信鬼神丨丨丨丨丨丨時蔣山廟中有好牛馬並奪取之)絶味(修之入魏嘗為
羊羹薦魏尚書尚書以為丨丨獻之太武大悦以為太官令)便當巾韝到門(朱修之俘于魏
亦見寵修之問朱修之南國當權為誰答云殷景仁修之笑曰我昔在南殷尚幼少我歸罪之日丨丨丨丨丨
丨)不忍問家消息(修之經年丨丨丨丨丨丨久之乃訪焉朱修之具答並云賢子元矯甚能
自處修之悲不得言直視良久乃長歎曰嗚呼)吏才彊濟(毛惠素丨丨丨丨而臨事清刻)市銅
官碧青(勅丨丨丨丨丨一千二百斤供御畫以上毛修之傳)姿制(傅弘之素習騎乘于姚泓
馳道内戲馬甚有丨丨以上傅弘之傳)乳汁驚出(未修之留戍滑臺魏將安頡攻圍糧盡將士熏
鼠食之修之被圍既久母常悲憂忽一旦丨丨丨丨母號慟告家人曰我年老非有乳汁今時如此兒必没矣
魏果以其日克滑臺)天子邊人(馮弘國敬傳詔呼為丨丨丨丨)海師(修之泛海歸未至東萊舫
舵折風猛丨丨慮向海北垂長索舫乃正海師視上有飛鳥知去岸不遠須臾至東萊)得輙與佐
史賭之(修之在荆州立身清約百城貺贈一無所受唯以蠻人宜存撫納有餉皆受丨丨丨丨丨丨丨
未嘗入已)儉刻無潤(修之丨丨丨丨薄于恩情)此是貧家好食(姊在鄉里飢寒不立
修之貴為刺史未曾往贍往姊家姊為設菜羹粗飯以激之修之曰丨丨丨丨丨丨進之致飽以上朱修之
傳)氣概高亮(王玄謨幼而不羣世父蕤有知人鑒常笑曰此兒丨丨丨丨有太尉彦雲之風)使
人有封狼居胥意(元謨屢陳北侵之規上謂殷景仁曰聞王元謨陳說丨丨丨丨丨丨丨丨)
一匹布責人八百梨(元謨營貨利丨丨丨丨丨丨丨丨)誦觀世音千徧
(元謨將見殺夢人告曰丨丨丨丨丨丨則免元謨夢中曰何可竟也仍見授既覺誦之且得千徧明日將刑誦
之不輟忽傳唱停刑)臂上金創將非金印之徵(元謨為魏軍所追大破之流矢中臂
還至歴城江夏王義恭與元謨書曰聞因敗為成丨丨丨丨丨丨丨丨丨丨耶)虛張戰簿(有司奏元
謨没匿所得賊寶物丨丨丨丨)七十老公(孝武答元謨書丨丨丨丨反欲何求)申卿眉頭(
同上聊復為笑想足以丨丨丨丨耳元謨性嚴未曾委笑時人言元謨眉頭未曾申故以此見戲)多鬚
者謂之羊(孝武狎侮羣臣各有稱目丨丨丨丨丨丨)號之曰齴(顔師伯缺齒丨丨丨丨)
老慳(劉秀之儉恡常呼為丨丨)老傖(元謨與柳元景垣護之雖並北人而元謨獨受丨丨之目嘗為
元謨作四時詩曰堇荼供春膳菜漿飽夏餐瓟醬調秋菜白鹺解冬寒)筩袖鎧(除元謨江州刺史賜
以諸葛亮丨丨丨以上王元謨傳)引滿促膝(王瞻嘗詣劉彦節直登榻曰君侯是公孫僕是公子
丨丨丨丨唯余二人)帳中人物亦復隨人寢興(瞻嘗詣豫章王嶷高論齊武帝時在
大牀寢瞻謂嶷曰丨丨丨丨丨丨丨丨丨丨)臂有玉釧(王玄象為下邳太守好發冢地無完槨人
閒垣内有小冢墳土殆平每朝日初升見一女子立冢上近視則亡或以告元象便命發之有一棺尚全有金
蠶銅人以百數剖棺見一女子年可二十姿質若生卧而言曰我東海王家女應生資財相奉幸勿見害丨丨
丨丨破冢者斬臂取之于是女復死以事上聞元象坐免郡以上王瞻傳)銜一餐而不忘(
房叔安謂王元邈曰夫布衣韋帶之士丨丨丨丨丨丨義使之然也以上王元邈傳)灌佛(劉敬宣八
歲喪母四月八日見衆人丨丨)頭上金鏡(敬宣乃下丨丨丨丨為母灌像因悲不自勝)吳賊
畏馬(孫恩為亂敬宣請以騎傍南山趣其後丨丨丨丨又懼首尾受敵遂大敗之)夢丸土服
之(敬宣奔慕容德丨丨丨丨丨覺而喜曰丸者桓也桓吞吾當復本土乎)獸班突騎(盧循逼建
鄴敬宣分領鮮卑丨丨丨丨置陣甚整)美才地(謝混丨丨丨少所交納與敬宣遇便盡禮)但令
老兄平安必無過慮(劉毅出為荆州謂敬宣曰欲屈卿為長史南蠻豈有見輔意乎敬宣
懼禍以告武帝帝笑曰丨丨丨丨丨丨丨丨丨丨)芒履長三尺五寸(敬宣嘗夜與僚佐宴
空中有投一隻丨丨于坐墜敬宣食盤上丨丨丨丨丨已經人著耳鼻俱壊以上劉敬宣傳)那得此
副急淚(孝武令醫術人羊志哭殷貴妃志極嗚咽他日有問志卿丨丨丨丨丨丨志時新喪愛姬答曰
我爾日自哭亡妾耳)畫輪車(劉德願善御車嘗立兩柱使其中劣通車軸乃于百餘步上振轡長驅未
至數尺打牛奔從柱間直過其精如此孝武聞其能為之乘丨丨丨幸江夏王義恭第德願岸著籠冠短朱衣
執轡進止甚有容狀以上劉懷慎傳)清塵尚可髣髴衡宇一何摧頽(劉損
為吳郡太守至昌門便入泰伯廟時廟室頽毁垣牆不修損愴然曰丨丨丨丨丨丨丨丨丨丨丨丨即令修葺)
乃復為鬼所笑(劉伯龍少而貧薄及為武陵太守貧寠尤甚常在家慨然召左右將營十一之
方忽見一鬼在旁撫掌大笑伯龍歎曰貧窮固有命丨丨丨丨丨丨也遂止以上劉粹傳)伐馬芻
常負大束(蒯恩丨丨丨丨丨丨丨兼倍餘人)馬士(恩每捨芻于地曰大丈夫彎弓三石奈何
充丨丨武帝聞之即捨器仗)自稱鄙人(恩與人語常呼位官丨丨丨丨以上蒯恩傳)素情
自許(向柳與顔竣友善及竣貴柳猶以丨丨丨丨不推先之)心期久矣(順陽范璩誡柳曰名
位不同卿何得作曩時意耶柳曰我與顔士遜丨丨丨丨豈可一旦以勢利處之以上向柳傳)一詠
一談自許以雄豪(胡藩因武帝出倪塘會劉毅請殺之曰夫豁達大度功高天下毅固以此
服公至于涉獵傳記丨丨丨丨丨丨丨丨丨加以誇伐搢紳白面之士輻凑而歸此毅不肯為公下也)刀
頭穿岸(征司馬休之休之臨岸置陣無由可登帝呼藩令上藩以丨丨丨丨劣容脚指徑上以上胡
藩傳)以浮蕩蒱酒為事(劉康祖便弓馬膂力絶人丨丨丨丨丨丨丨)輙越屋踰
墻(康祖每犯法為郡縣所錄丨丨丨丨丨莫之能禽)流血没踝(康祖與魏戰丨丨丨丨以上
劉康祖傳)襄陽樂歌(劉道産在雍部政績大著蠻夷前後不順化者皆順服百姓樂業由此有丨丨
丨丨)四劉(劉氏之居彭城者凡三里帝居綏輿里左將軍劉懷肅居安上里豫州刺史劉懷武居叢亭里
及延孫所居吕縣凡丨丨以上劉道産傳)振拔塵滓(咸能丨丨丨丨自致封侯)異蹟均
美(覽其行事可謂丨丨丨丨以上論)於人閒世事多所不解(趙倫之居身儉素性
野拙澁丨丨丨丨丨丨丨丨丨)司徒公缺必用汝老奴(倫之入為護軍以為見貶光禄
大夫范泰好戲笑謂曰丨丨丨丨丨丨丨丨丨我不言汝資地所任要是外戚高秩次第所至耳倫之大喜每
載酒肴詣泰)如與虎狼居(趙伯苻為政苛猛吏人畏懼丨丨丨丨丨)典筆吏(伯符為丹
陽尹丨丨丨取筆失旨頓與五十鞭以上趙倫之傳)好騎屋棟打細腰鼓(蕭思話十
許歲時未知書丨丨丨丨丨丨丨丨侵暴鄰曲莫不患毒之)銅斗下得一死雀(思話初任
青州常所用丨丨覆在藥厨下忽于斗丨丨丨丨丨思話歎曰斗覆而雀殞其不祥乎)良材美器
(文帝以弓琴賜蕭思話手勅曰前得此琴云是舊物今以相借并往桑弓一張理材乃快丨丨丨丨宜在盡用
之地丈人真無所與讓也)石上彈琴(思話常從文帝登鍾山北嶺中道有盤石清泉上使于丨丨丨
丨)相賞有松石間意(因賜以銀鍾酒謂曰丨丨丨丨丨丨丨)終不為田父
于閭里(思話去雍州曰以去州無復事力倩府軍身九人帝戲之曰丈人丨丨丨丨丨丨丨丨何憂無
人使耶以上蕭思話傳)少有風氣(蕭惠開丨丨丨丨涉獵文史)比肩或三年不
共語(惠開意趣多與人不同丨丨丨丨丨丨丨丨)以偏竒相尚(惠開與汝南周朗同官友
善丨丨丨丨丨)眼額(孝武與劉秀之詔曰今以蕭惠開為憲司冀常稱職但一往丨丨已自殊有所震)
才疎意廣(惠開至蜀欲廣樹經略善于叙述聞其言者以為大功可立丨丨丨丨竟無成功)卧
虎(惠開在蜀嚴用威刑蜀人號曰丨丨)三千沙門一閱其名退無所失(惠開
明識過人丨丨丨丨丨丨丨丨丨丨丨丨)投袂萬里(晉安王子勛反惠開集將佐謂吾荷世祖之眷
當丨丨丨丨推奉九江)為責主所制(惠開府錄事參軍劉希微負蜀人責將百萬丨丨丨丨丨
未得俱還惠開與希微共事不厚而廐中凡有馬六十匹悉以乞希微償責其意趣不常如是)低頭直
去無一人答者(會稽太守蔡興宗之郡惠開自京口請假還都相逢於曲阿惠開與興宗名位
略同又經情欵自以負釁摧屈慮興宗不能詣已戒勒部下蔡會稽部伍若問慎不得答及興宗遣人訪訊事
力二三百人皆丨丨丨丨丨丨丨丨丨)乃復低頭入中(惠開除少府加給事中性素剛至是
益不得志曰大丈夫入管喉舌出蒞方伯丨丨丨丨丨丨耶)别種白楊(寺内所住齋前嚮種花草
甚美惠開悉剗除丨丨丨丨)雖壽百歲猶為夭也(惠開每謂人曰人生不得行胷懷丨
丨丨丨丨丨丨丨以上蕭惠開傳)盛設筵榻接賓(蕭惠明為吳興太守郡有卞山山下有項
羽廟相承云羽多居郡廳事前後太守不敢上惠明謂綱紀曰孔季恭嘗為此郡未聞有災遂丨丨丨丨丨丨
數日見一長人長丈餘張弓挾矢向惠明因發背旬日而卒以上蕭惠明傳)任情通率(蕭眎素在
人間及居職並丨丨丨丨不自矜尚天然簡素)便有終焉之志(眎素在京口丨丨丨丨丨丨)
非親戚不得至其籬門(眎素求為諸暨令到縣十餘日挂衣冠於縣門而去獨居屏事
丨丨丨丨丨丨丨丨丨以上蕭眎素傳)朝宗貴望(尚書令王儉丨丨丨丨惠基同在禮閣非公事
不私覿焉)能棋人(當時丨丨丨琅琊王抗第一品吳郡褚思莊會稽夏赤松第二品)赤松思
速思莊戲遲(丨丨丨丨善于大行丨丨丨丨巧于鬭棋)置局圖(宋文帝時羊元保為會稽
帝遣思莊入東與元保戲因丨丨丨還于帝前覆之)自食時至日暮一局始竟(齊高
帝使禇思莊與王抗交賭丨丨丨丨丨丨丨丨丨丨上倦遣還省至五更方决抗睡于局後寢思莊達旦不寐
或云思莊所以品第致高緣其用思深久人不能對)品棋(永明中勅使抗丨丨竟陵王子良使惠基掌其
事)須婚嫁畢當歸老舊廬(思話先于曲阿起宅有間曠之致惠基常謂所親曰丨丨
丨丨丨丨丨丨丨)立身退素(惠基丨丨丨丨朝廷稱為善士以上蕭惠基傳)七歲誦
楚辭(蕭洽丨丨丨丨丨)清身率職(洽丨丨丨丨餽遺一無所受以上蕭洽傳)神舊
酷烈(蕭惠休從吳興太守為尚書右僕射吳興項羽廟丨丨丨丨人云惠休事神謹故得美遷以上蕭
惠休傳)時人以比謝氏烏衣之游(蕭介與族兄琛從兄眎素及洽從弟淑等文酒
賞會丨丨丨丨丨丨丨丨丨丨)臧盾之飲蕭介之文(梁武總延後進二十餘人置酒賦詩
臧盾以詩不成罰酒一斗盾飲盡顔色不變言笑自若介染翰便成文無加點帝兩美之曰丨丨丨丨丨丨丨
丨即席之美也以上蕭介傳)整衣冠坐于宫坊(蕭允丰神凝遠容止藴藉位太子洗馬侯
景陷臺城百僚奔散允獨丨丨丨丨丨丨丨景軍敬焉勿之逼也)波駭(時寇盗縱横百姓丨丨)性
命自有常分(允曰丨丨丨丨丨丨豈可逃而免乎)設蘋藻之薦託異代之
交(允行經延陵季子廟丨丨丨丨丨丨丨丨丨丨)辭理清典(因為詩以叙意丨丨丨丨)其清
虛元遠殆不可測(後主嘗問蔡徵允之為人徵曰丨丨丨丨丨丨丨丨丨以上蕭允傳)
未是擇君之秋(當侯景之亂梁元為荆州刺史朝士多歸之蕭引曰諸王力爭禍患方始丨丨
丨丨丨丨)此字筆趣翩翩似鳥之欲飛(引善書為當時所重宣帝嘗披奏事指引
署名曰丨丨丨丨丨丨丨丨丨丨丨引謝曰此是陛下假其毛羽耳)吾之立身自有本末
(引為建康令時殿内隊主吳璉及宦者李善度蔡脫兒多所請屬引一皆不許其族子密諫引曰李蔡之權在
位皆憚亦宜稍為身計引曰丨丨丨丨丨丨丨丨以上蕭引傳)著虎皮靴策桃枝杖
(王儉當朝蕭琛年少未為儉所識負其才氣候儉宴于樂游乃丨丨丨丨丨丨丨丨直造儉坐)優緩(齊明
帝時尚書郎坐杖罰者皆即科行蕭琛啟其應行罰特賜輸贖使與令史有異以彰丨丨之澤)唯齎一
瓠蘆中有漢書序傳(琛為宣城太守有北僧南度丨丨丨丨丨丨丨丨丨丨丨)班固
真本(僧云三輔舊書相傳以為丨丨丨丨琛固求得之)非隸非篆(其書多有異今者而紙墨
亦古文字多如龍舉之例丨丨丨丨琛甚秘之)憤王(吳興郡有項羽廟土人名為丨丨甚有靈驗遂于郡
廳事安牀幕為神座公私請禱)祠以軛下牛(前後二千石皆于廳拜丨丨丨丨丨充祭而避居他
室琛至著履登廳事聞室中有叱聲琛厲聲曰生不能與漢祖爭中原死據此廳事何也)各有家風
(琛以恩舊嘗犯梁武偏諱帝斂容琛從容曰名不偏諱陛下不應諱順上曰丨丨丨丨)陛下投臣
以赤心臣敢不報以戰栗(琛經預御筵醉伏上以棗投琛琛仍取栗擲上正中面御
史中丞在坐帝動色曰此中有人不得如此豈有說耶琛即答曰丨丨丨丨丨丨丨丨丨丨丨丨丨丨上笑悅)
宗老(上每呼琛為丨丨)少壯三好(琛常言丨丨丨丨音律書酒年長以來二事都廢唯書籍
不衰)解竈(琛性通脱常自丨丨事畢餘餕必陶然致醉以上蕭琛傳)茅屋蔬飱(臧燾雖外
戚而彌自冲約丨丨丨丨不改其舊)異常交(臧凝之與徐湛為丨丨丨以上臧燾傳)撥繁(臧盾
為人敏贍有風力長于丨丨以上臧盾傳)臧彪(臧厥臨政嚴百姓謂之丨丨以上臧厥傳)雖
復不肖實無情于樂(宋武入京城桓玄走令臧熹入宫收圖書器物封府庫有金飾樂器
武帝問熹卿欲此乎熹正色曰主上幽逼播越非所將軍首建大義劬勞王室丨丨丨丨丨丨丨丨丨以上
臧熹傳)善蒱博意錢之戲(臧質少好鷹犬丨丨丨丨丨丨丨)出面露口頽
項卷髮(質長六尺七寸丨丨丨丨丨丨丨丨)大丈夫各以老嫗作門戶(質詣
趙倫之倫之名位已重不相接質憤然起曰丨丨丨丨丨丨丨丨丨丨何至以此中相輕臧趙皆外戚故云)
尺牘便敏(質涉獵文史丨丨丨丨)封溲便與之(魏太武攻盱眙就質求酒質丨丨丨
丨丨)生相鎻縛載以一驢(質與魏太武書曰爾若有幸得為亂兵所殺若不幸則丨丨丨
丨丨丨丨丨負近都市)乃作鐵牀于上施鐵鑱(魏太武大怒丨丨丨丨丨丨丨丨丨
破城得質當坐之)龍子幡(質禽元兇封始興郡公之鎮舫千餘乘部伍前後百餘里六平乘並施丨
丨丨)以荷覆頭沉于水出鼻(質說誘義宣反義宣敗走質不知所為亦走至尋陽焚府
舍載妓妾入南湖摘蓮噉之追兵至丨丨丨丨丨丨丨丨丨軍士鄭俱兒望見射之中心兵刃亂至腹胃縈纏
水草以上臧質傳)方寸之内孝友異情(惠開親禮雖篤弟隙尤著丨丨丨丨丨丨丨丨
以上論)車中一覽訊牒(武帝嘗訊獄其旦刑獄參軍有疾以晦代之晦丨丨丨丨丨丨隨問
酬對無失)天下可無晦不可無公(晦從征司馬休之徐達之戰死帝將自登岸諸將諫
不從晦持帝帝曰我斬卿晦曰丨丨丨丨丨丨丨丨丨晦死何有)時人以方楊德祖微
將不及(晦美風姿善言笑眉目分明鬢髮如墨涉獵文義博贍多通卜丨丨丨丨丨丨丨丨丨丨晦聞
猶以為恨)一時頓有兩玉人(謝混風華為江左第一嘗與晦俱在武帝前帝目之曰丨丨丨
丨丨丨丨耳)沿流三千虛館三月(文帝將討晦晦奉表言臣等若欲專權不顧國典便
當輔翼幼主孤背天日豈得丨丨丨丨丨丨丨丨奉迎鑾駕)悲人道(晦故吏戍主光順之檻送晦建
業于路作丨丨丨以自哀)大丈夫當横屍戰場奈何狼藉都市(晦女為彭
城王義康妃聰明有才貌被髮徒跣與晦訣曰丨丨丨丨丨丨丨丨丨丨丨丨丨丨以上謝晦傳)紫石
英贊果然詩(謝瞻六歲能屬文為丨丨丨丨丨丨丨為當時才士歎異)喜霽詩(謝瞻作丨
丨丨靈運寫之琨咏之王宏在坐以為三絶)吾家以素退為業(瞻謂晦曰丨丨丨丨丨丨
丨汝遂勢傾朝野豈門戶福耶)籬隔門庭(瞻乃與晦丨丨丨丨曰吾不忍見此)本自遼絶(
因宴集論潘陸賈充優劣靈運曰安仁士衡才為一世之冠方之公閭丨丨丨丨)特乞降黜以
保衰門(瞻言于武帝曰臣本素士父祖位不過二千石弟晦年始三十志用凡近位任顯密福過災生
丨丨丨丨丨丨丨丨)幸於不永(瞻在豫章遇疾不療丨丨丨丨)歸骨山足(瞻臨終遺晦書
曰吾得丨丨丨丨亦何所多恨弟思自勉為國為家)欲加裁折(靈運父瑍無才能為秘書郎早卒而
靈運好臧否人物琨患之丨丨丨丨未有其方使瞻與靈運共車靈運登車便商較人物瞻謂曰秘書早亡談
者亦互有同異靈運默然自此衰止以上謝瞻傳)勤容戚顔(謝㬭所生母郭氏疾㬭晨昏温凊丨
丨丨丨未嘗暫改)納屨行屏氣語(㬭母為疾畏驚而微賤過甚一家感其至性咸丨丨丨丨
丨丨如此者十餘年以上謝㬭傳)雲霞之交(謝澹任達尚氣不營當世與順陽范泰為丨丨丨丨)
方外士不宜規矩繩之(澹常侍帝宴酣飲大言無所屈鄭鮮之欲按之帝以澹為丨丨
丨丨丨丨丨丨丨然意不悦不以任寄)汲黯之徒無用也(澹侍飲醉謂帝曰陛下用羣臣
但須委屈順者丨丨丨丨丨丨丨帝大笑)卿比之已為老矣(從子晦為荆州詣澹别晦色自
矜澹問晦年答曰三十五澹笑曰昔荀中郎年二十九為北府都督丨丨丨丨丨丨丨晦色甚愧以上謝澹
傳)安坐飽食然後應召(謝景仁留武帝食食未辦而景仁為桓玄所召玄性促俄頃騎
召續至帝屢求去景仁不許曰主上見待要應有方我欲與客食豈不得待竟丨丨丨丨丨丨丨丨帝甚感之)
輙吐左右人衣(景仁性矜嚴整潔居宇淨麗每唾丨丨丨丨丨丨事畢即聽一日澣濯每欲唾
左右爭來受之以上謝景仁傳)今日真使人飄飄有伊洛間意(謝孺子與
王彧宴桐臺孺子吹笙彧自起舞既而嘆曰丨丨丨丨丨丨丨丨丨丨丨丨以上謝孺子傳)二刻便
就(魏中山王元略還北梁武餞于武德殿賦詩三十韻限三刻成謝微丨丨丨丨文甚美以上謝微傳)
冒浪而進(謝述奉兄純喪還都至西塞遇暴風純喪舫漂流不知所在述乘小船尋求經純妻庾舫
過庾遣人謂曰小郎去必無及寧可存亡俱盡耶述號泣答曰若安全至岸尚須營理如其已致意外亦無心
獨存因丨丨丨丨見純喪幾没述號呌呼天幸而獲免咸以為精誠所致)須至乃飱(景仁愛甝而憎
述嘗設饌請宋武帝希命甝豫坐而帝召述述知非景仁夙意又慮帝命之請急不從帝馳遣呼述丨丨丨丨
其見重如此)謝述唯勸吾退劉湛唯勸吾進(劉湛誅義康外鎮將行歎曰丨
丨丨丨丨丨丨丨丨丨丨丨述亡而湛存吾所以得罪也以上謝述傳)邈若墜雨飄似秋
蒂(謝朓辭隨王子隆牋)天地休明山川受納(同上屬丨丨丨丨丨丨丨丨褒采一介搜
揚小善)捨耒場圃奉筆兔園(同上故得丨丨丨丨丨丨丨丨)長裾日曳後
乘載脂(同上)清切藩房寂寥舊蓽(同上)輕舟反泝弔影獨留
白雲在天龍門不見(同上)去德滋永思德滋深(同上)候歸艎
于春渚效蓬心於秋實(同上唯待青江可望丨丨丨丨丨丨朱邸方開丨丨丨丨丨丨)
雖復身填溝壑猶望妻子知歸(同上)攬涕告辭悲來横集
(同上)文無點易(時荆州信去倚待朓執筆便成丨丨丨丨)二百年來無此詩也
(朓善草隸長五言詩沈約常云丨丨丨丨丨丨丨丨)定復不急(朓常輕江祏為人祏常詣朓朓因言
有一詩呼左右取既而便停祏問其故云丨丨丨丨祏以為輕己)但恨不可刑於寡妻
(初朓告王敬則反敬則女為朓妻常懷刀欲報朓朓不敢相見及當拜吏部謙挹尤甚尚書郎范縝嘲之曰卿
人才無慚小選丨丨丨丨丨丨丨丨)粗有才筆(會稽孔顗丨丨丨丨未為人知)手自折簡
寫之(顗為孔珪草讓表珪以示朓朓嗟吟良久丨丨丨丨丨丨)無惜齒牙餘論(朓謂孔珪
曰士子聲名未立應共奬成丨丨丨丨丨丨其好善如此以上謝朓傳)暗室未嘗有惰容(
謝方明嚴恪雖丨丨丨丨丨丨丨)名家駒(劉穆之白武帝曰謝方明可謂丨丨丨)悉放還
家使過正(方明年終錄江陵縣獄囚事無輕重丨丨丨丨丨丨丨三日還到)或是記籍
過言(左右綱紀固諫以為昔人雖有其事丨丨丨丨丨丨且當今人情偽薄不可以故義相許方明不納
一時遣之囚及父兄並驚喜涕泣以為就死無恨至期有重罪一人醉不能歸違二日餘一囚十日不來五官
朱千期請見欲討之方明謝五官不須入白囚自當反囚逡廵墟里不能自歸鄉村責讓率領將送竟無逃者
以上謝方明傳)對惠連輙得佳語(謝靈運每有篇章丨丨丨丨丨丨丨)池塘生
春草(靈運嘗于永嘉西堂思詩竟日不就忽夢見惠連即得丨丨丨丨丨大以為工常云此語有神功非
吾語也)以高麗見竒(惠連為雪賦丨丨丨丨丨以上謝惠連傳)縱横俊發(靈運
少好學博覽羣書文章之美與顔延之為江左第一丨丨丨丨過于延之深密則不如也)唯以文義
處之(靈運多愆禮度朝廷丨丨丨丨丨丨)理人聽訟不復關懷(出為永嘉太守郡有
名山水靈運素所愛好出守既不得志遂肆意游遨徧歴諸縣動踰旬朔丨丨丨丨丨丨丨丨所至輙為詩詠
以致其意)傍山帶江盡幽居之美(靈運移籍會稽修營舊業丨丨丨丨丨丨丨丨丨)
放蕩為娛(與隱士王宏之孔淳之等丨丨丨丨有終焉之志每有一首詩至都下貴賤莫不競寫夙
昔閒士庶皆徧)二寶(靈運詩書皆兼獨絶每文竟手自寫之文帝稱為丨丨)談賞(靈運遷侍中自
以名軰應參時政至是惟以文義見接每侍上宴丨丨而已)穿池植援種竹樹果(靈運
意既不平多稱疾不朝直丨丨丨丨丨丨丨丨驅課公役無復期度)出郭遊行或一百六
七十里經旬不歸(丨丨丨丨丨丨丨丨丨丨丨丨丨丨丨既無表聞又不請急)游娛
宴集以夜續晝(靈運丨丨丨丨丨丨丨丨為御史中丞傅隆奏免官)以文章賞會
共為山澤之游(靈運既東與族弟惠連東海何長瑜潁川荀雍太山羊璿之丨丨丨丨丨丨丨
丨丨丨丨時人謂之四友)阿連才悟如此(惠連幼不為父方明所知靈運謂方明曰丨丨丨丨
丨丨而尊作常兒遇之)飴以下客之食(時何長瑜亦在郡内靈運謂方明曰長瑜當今仲宣
而丨丨丨丨丨丨尊既不能禮賢宜以長瑜還靈運載之而去)以韻語序(長瑜為臨川王義慶記室
參軍寄書與宗人何勖丨丨丨丨義慶州府僚佐云陸展染白髮欲以媚側室青青不解久星星行復出如此
者五六句)劇言苦句(時輕薄少年遂演之凡人士並為題目皆加丨丨丨丨其文流行)鑿山
浚湖(靈運丨丨丨丨功役無已)幽峻(尋山涉嶺必造丨丨巖嶂數十重莫不備盡登躡)常著
木屐(丨丨丨丨上山則去其前齒下山則去其後齒)謂為山賊(常自始寧南山伐木開徑直至
臨海從者數百臨海太守王琇驚駭丨丨丨丨)得道應須慧業文人(孟顗事佛精懇而為
靈運所輕嘗謂顗曰丨丨丨丨丨丨丨丨丈人生天當在靈運前成佛必在靈運後)何關癡人事
(靈運又與王宏之諸人出千秋亭飲酒倮身大呼顗深不堪遣信相聞靈運大怒曰身自大呼丨丨丨丨丨)
回踵湖(會稽東郡有丨丨丨靈運求泆以為田文帝令州郡履行此湖去郭近水物所出百姓惜之顗
堅執不與靈運既不得回踵又求始寧休崲湖為田顗又堅執靈運謂顗非存利人政慮泆湖多害生命)露
板上言(顗因靈運横恣表其異志發兵自防丨丨丨丨)在郡遊放(靈運為臨川内史丨丨丨
丨不異永嘉)雙珠(孟昶與弟顗並美風姿時人謂之丨丨以上謝靈運傳)超宗殊有鳳
毛(殷淑儀卒謝超宗作誄奏之帝大嗟賞曰丨丨丨丨丨丨)聞君有異物可見乎(時右
衞將軍劉道隆在御坐出候超宗曰丨丨丨丨丨丨丨丨超宗曰懸磬之室復有異物耶道隆武人無識正觸
其父名曰旦侍至尊說君有鳳毛超宗徒跣還内道隆謂檢覓鳳毛至闇待不得乃去)使人不衣
自暖(超宗坐公事免詣東府自通其日風寒高帝謂四坐曰此客至丨丨丨丨丨丨)辭氣横出
(超宗既坐飲酒數杯丨丨丨丨)佛出亦無如之何(超宗在直省常醉上召見語及北事超宗
曰虜動來二十年矣丨丨丨丨丨丨丨)司驢(超宗以失儀出為南郡王中軍司馬人問曰承有朝命定
是何府超宗怨望答曰不知是司馬為是丨丨既是驢府政應為司驢)落水三公墜車僕
射(司徒褚彦回因送湘州刺史王僧虔閣道壊墜水僕射王儉驚下車超宗拊掌笑曰丨丨丨丨丨丨丨丨)
投畀河伯河伯不受(彦回出水霑濕超宗先在僧虔舫抗聲曰有天道焉天所不容地所
不載丨丨丨丨丨丨丨丨)下廷尉一宿髮白皓首(超宗丨丨丨丨丨丨丨丨丨以上
謝超宗傳)南奔(謝幾卿于天監中自尚書三公郎為書侍御史舊郎官轉為此職者謂之丨丨)與車
前三騶對飲(幾卿性通脱會意便行不拘朝憲嘗預樂游苑宴不得醉而還因詣道邊酒壚停車
褰幔丨丨丨丨丨丨丨觀者如時幾卿處之自若)登閣道飲酒歡呼(幾卿在省署夜著犢
鼻禈與門生丨丨丨丨丨丨丨為有司糾免)已見今徐勝于前徐後謝何必
愧于前謝(西昌侯督軍北征幾卿啟求行擢為軍師長史將行與僕射徐勉别勉云淮淝之役前謝
已著竒功未知今謝何如幾卿應聲曰丨丨丨丨丨丨丨丨丨丨丨丨丨丨丨丨勉默然)醉則執鐸
挽歌(幾卿免官居白楊石井宅朝中交好者載酒從之客恒滿坐時左丞庾仲容亦免歸二人意相得並
肆情誕縱或乘露車歴游郊野丨丨丨丨丨丨不屑物議)取枕高卧(遷左丞僕射省嘗議集公卿幾
卿外還宿醉未醒丨丨丨丨旁若無人)小遺下霑令史(又嘗于閣省祼袒酣飲及醉丨丨丨
丨丨丨為南司所彈以上謝幾卿傳)烏衣之游(謝氏居在烏衣巷混風格高峻少所交納唯與
族子靈運等以文義賞會謂之丨丨丨丨其外雖復高流時譽莫敢造門)客兒(靈運小名也)一錢
尺帛(混以劉毅黨見誅詔晉陵公主改適公主執意不行而詔與謝氏離絶公主以家事委之弘微弘微
為之經紀生業事若在公丨丨丨丨出入皆有文簿及宋初公主降東鄉君還謝氏歎曰僕射生平重此子可
謂知人)衣冠之變禮不可踰在心之哀實未能已(弘微兄曜卒哀
戚過禮服雖除猶不噉魚肉沙門慧林嘗與之食見其猶蔬素謂曰檀越素既多疾即吉猶未復膳若以無益
傷生豈所望于得理弘微曰云云)充殷君一朝戲責(東鄉君薨遺財産千萬弘微一不取
混女夫殷叡素好摴蒱聞弘微不取乃濫奪以還戲責或譏弘微以謝氏累世財産丨丨丨丨丨丨丨譬棄物
江海以為廉耳弘微曰親戚爭財為鄙之甚)身死之後豈復見關(又曰今分多共少不
至有乏丨丨丨丨丨丨丨丨)西南風急或有覆舟者(弘微嘗與友人棋友人西南棋
有死勢後一客曰丨丨丨丨丨丨丨丨丨友悟乃救之弘微大怒投局于地)長鬼(時有一丨丨寄司馬
文宣家言被遣殺弘微弘微疾每劇輙豫告文宣及弘微死與文宣分别而去)簡而不失淡而
不流(弘微與琅琊王慧王球並以簡淡稱人謂沈約曰王慧何如約曰令明簡次問王球約曰倩玉淡又
次問弘微約曰丨丨丨丨丨丨丨丨以上謝弘微傳)製木方丈圖山川地土(謝莊
丨丨丨丨丨丨丨丨丨各有分理離之則州郡殊别合之則宇内為一)赤鸚鵡賦(南平王鑠獻丨
丨丨普詔羣臣為丨)江東無我卿當獨秀我若無卿亦一時之傑
(袁淑文冠當時作赤鸚鵡賦畢示莊及見莊賦歎曰丨丨丨丨丨丨丨丨丨丨丨丨丨丨丨丨丨遂隱其賦)
始知隔千里兮共明月(孝武嘗問顔延之曰謝希逸月賦何如答曰美則美矣但莊丨
丨丨丨丨丨丨丨丨帝以語莊莊應聲曰延之秋胡詩始知生為久離别没為長不歸帝撫掌)竊為陛
下杜郵之賜(孝武嘗賜莊寶劍莊以與豫州刺史魯爽後爽叛帝因宴問劍所在答曰昔以與魯
爽别丨丨丨丨丨丨丨丨上甚悦)公叔登臣管仲升盜(莊陳求賢之義表)痛來
逼心氣餘如綖(莊與江夏王義恭牋)岌岌惙惙常如行尸(同上)閉帷
避風(同上眼患五月來便不得夜坐恒丨丨丨丨)在已不得不重(同上下官微命于天
下至輕丨丨丨丨丨丨)家世無年(同上)舞馬賦(河南獻丨丨詔羣臣為丨莊所上甚美)
舞馬歌(又使莊作丨丨丨令樂府歌之)一往之苦不足為困(廢帝以莊殷貴妃誄
有贊軌堯門句遣人詰莊卿昔作殷貴妃誄知有東宫否將誅之孫奉伯說帝曰死是人之所同政復丨丨丨
丨丨丨丨丨莊少長富貴且繫之尚方使知天下苦劇然後殺之未晩帝曰卿言有理)名子以風
月景山水(莊五子颺朏顥嵸㵸世謂莊丨丨丨丨丨丨丨丨以上謝莊傳)後來特達
(謝朏十歲能屬文從父莊游土山使朏命篇攬筆便就琅琊王景文謂莊曰賢子足稱神童復為丨丨丨丨莊
撫朏背曰真我家千金)正應容之度外(齊受禪朏以侍中不解璽還宅武帝請誅朏高帝曰
殺之則成其名丨丨丨丨丨丨)但能作太守耳(朏為義興太守在郡不省雜事悉付綱紀曰吾
不能作主者吏丨丨丨丨丨丨)可力飲此勿豫人事(朏弟㵸為吏部尚書朏至郡致瀹數
斛酒遺書曰丨丨丨丨丨丨丨丨)旌其素槩(明帝詔加優禮丨丨丨丨賜牀帳褥席奉以卿禄)
角巾白輿詣雲龍門(梁武徵朏為侍中朏乃丨丨丨丨丨丨丨丨謝詔見于華林園乘小
車就席)小輿升殿(元會詔朏乘丨丨丨丨)以雞卵賦人(朏為吳興丨丨丨丨丨收
雞數千)遯節不全(謝朏丨丨丨丨為清談所少)數多劉寵(謝諼為東陽内史及還五
官送錢一萬止留一百答曰丨丨丨丨更以為愧以上謝朏傳)入吾室者但有清風
對吾飲者唯當明月(謝譓不妄交接門無雜賓有時獨醉曰云云)豁朗(謝哲舉止
醖藉襟期丨丨以上謝譓傳)有簡秀之目(謝顥歴吏部郎丨丨丨丨丨以上謝顥傳)苟
得其人自可沉湎千日(謝瀹與劉悛飲推讓久之悛曰謝莊兒不可云不能飲㵸曰丨
丨丨丨丨丨丨丨丨丨)其當有意(明帝廢鬱林引兵入殿左右驚走報瀹瀹與客圍棋每下子輙
云丨丨丨丨竟局乃還齊卧竟不問外事)何足以此懼人(明帝即位㵸又屬疾不知公事蕭湛
以兵臨之瀹曰天下事公卿處之足矣且死者命也丨丨丨丨丨丨)彼上人者難為酬對
(王晏甚憚謝瀹謂江祏曰丨丨丨丨丨丨丨丨)此中唯宜飲酒(朏為吳興瀹于征虜渚送别朏
指瀹曰丨丨丨丨丨丨)長酣(瀹建武之朝專以丨丨為事與劉瑱沈昭略交飲各至數斗)朏得
父膏腴(武帝問王儉曰當今誰能為五言儉曰丨丨丨丨丨江淹有意以上謝瀹傳)此生芳
蘭竟體(梁武目送謝覽良久謂徐勉曰覺丨丨丨丨丨丨想謝莊政當如此以上謝覽傳)識意
過臣遠甚唯飲酒不及于臣(武帝嘗訪舉于覽覽曰丨丨丨丨丨丨丨丨丨丨丨
丨丨)滑石書格(盧廣有儒術為國子博士于學發講僕射徐勉以下畢至舉造坐屢折廣辭理遒邁
廣深歎服仍以所執麈尾斑竹杖丨丨丨丨薦之以况重席焉)東囷(舉要何徵君講中論何難以巾褐入
南門乃從丨丨進致詩往復)久著公望(舉卒上曰舉非止歴官已多亦人倫儀表丨丨丨丨)泉
石之美殆若自然(舉宅内山齋捨以為寺丨丨丨丨丨丨丨丨臨川始興諸王常所游踐)
酒後好聚衆賓冠手自裂破投之唾壺(邵陵王綸于婁湖立園廣讌丨
丨丨丨丨丨丨丨丨丨丨丨丨丨丨舉嘗預宴王欲取舉幘舉正色曰裂冠毁冕下官弗敢聞命拂衣而退
以上謝舉傳)班史質錢(謝僑素貴嘗一朝無食其子啟欲以丨丨丨丨答曰寧餓死豈可以此充
食乎以上謝僑傳)因傴成敬(丨丨丨丨偃仰當年以上論)
南史識小錄卷三
