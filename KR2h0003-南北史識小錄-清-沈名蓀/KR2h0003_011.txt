欽定四庫全書
北史識小錄卷三錢塘沈名蓀
秀水朱昆田同輯
魏列傳
麤飯冷菜(劉仁之外似長者内多矯詐其對賓客破牀弊席丨丨丨丨以上劉庫仁傳)搖脣
振足(尉瑾好學吳人丨丨丨丨為人所哂見人好笑時論比之寒蟬)馳馬立射五的(尉地
干機悟有才藝丨丨丨丨丨丨)凉州緋色(尉聿為凉州刺史丨丨丨丨天下之最時領軍元义執權
送白綾二千匹令染聿拒之以上尉瑾傳)白玉投泥豈能相汚(孝文欲以穆弼為國
子助教弼辭以為屈帝曰朕欲教厲胄子屈卿先之丨丨丨丨丨丨丨丨以上穆崇傳)獵郎(叔孫後以
便弓馬轉為丨丨以上叔孫建傳)果未進御吾何得先食(庾業延遷鄴行臺鄴舊有
園池時果初熟承吏送之業延不受曰丨丨丨丨丨丨丨丨丨以上庾業延傳)一百二十歲
(屈蛇侯羅結年一百七歲太武以其忠慤除長秋卿丨丨丨丨丨卒以上羅結傳)三歲犢能勝
重載否(窟咄寇南鄙高邑公莫題遺箭於窟咄謂之曰三歲犢豈勝重載言窟咄長而道武少也後有
告題居處倨傲擬則人主帝乃使人示之箭告之曰丨丨丨丨丨丨丨丨乃刑之以上莫題傳)笑唾
任情(李栗性簡慢矜寵每在道武前舒放倨傲丨丨丨丨以上李栗傳)枝附葉從(丨丨丨丨
子孫榮禄以上論)田三生嘉禾(許洛陽家丨丨丨丨丨皆異畆同穎以上許謙傳)冀州
神童(崔宏少有儁才號曰丨丨丨丨)所謂千奴共一膽也(并州胡數萬南掠河内帝
問計于羣臣宏曰胡衆雖多無猛健主將丨丨丨丨丨丨丨丨以上崔宏傳)時有兔在後宫(
明元丨丨丨丨丨丨檢無從得入帝令崔浩推之浩以為當有隣國貢嬪嬙者明年姚興果獻女)至春
草生乳酪將出(時以秋榖不登議遷鄴浩以為非長策丨丨丨丨丨丨丨丨兼有菜果足接来
秋若得中熟事則濟矣帝深然之)賜縹醪酒水晶戎鹽(帝與崔浩論事大悦說至中夜
丨浩丨丨丨十斛丨丨丨丨一兩曰朕味卿言若此鹽酒)撅豎小人(浩與帝論近世人物以為王猛
苻堅之管仲也慕容恪慕容暐之霍光也劉裕司馬德宗之曹操也帝問屈丐何如曰屈丐丨丨丨丨無大經
略終為人殘滅耳)置金銀銅鋌於酢器中(浩明識天文好觀星變常丨丨丨丨丨丨
丨丨丨令青衣有所見即以鋌畫紙作字以記其異)儜兒情見(浩策宋兵謂帝曰東西列兵經二千
里中一處不過千形分勢弱丨丨丨丨正望固河自守無北度意也)殘根易摧(同上赫連定丨丨丨
丨擬之必仆)無立草矣(同上剋定之後席卷而前江淮以北丨丨丨丨)擊蛇之法當
先破頭(詔問浩曰蓋吳在長安北九十里渭北地空榖艸不備欲渡渭南西行何如浩曰蓋吳營去此
六十里賊魁所在丨丨丨丨丨丨丨丨)夢共鬼爭義(浩上五夤元歷表勅臣解急就章孝經論
語詩尚書春秋禮記周易三年成訖復詔臣學天文星歷易式九宫無不盡看三十九年晝夜無廢專心思書
忘寢與食至乃丨丨丨丨丨)大誤四千(同上漢高祖以來世人妄造歷術者十餘家皆不得天道
之正丨丨丨丨小誤甚多)食經(浩著丨丨序曰諸母諸姑所脩婦功無不藴習酒食朝夕養舅姑四時供
祭祀雖有功力不任僮使嘗手自親焉)饘蔬(同上飢饉仍臻丨丨糊口)崔盧之書(清河崔悅
范陽盧諶並以博藝齊名諶法鍾繇悅法衛瓘而俱習索靖之草諶傳子偃偃傳子邈悅傳子潛潛傳子宏宏
及浩世不替業故魏初重丨丨丨丨以上崔浩傳)清德樓(長孫儉為荆州刺史吏人表請為儉搆丨
丨丨樹碑刻頌朝議許之)雪中待報(儉嘗詣闕奏事丨丨丨丨自旦達暮竟無惰容以上長孫儉
傳)一熊皮障泥數十年(長孫道生廉約丨丨丨丨丨丨丨丨不易人比之晏嬰以上
長孫道生傳)鐵小兒(長孫承業諸子驍果鎮揚州梁將頗難之號曰丨丨丨)開皮鋸骨
(長孫子彦少常墜馬折臂肘上骨起寸餘乃命丨丨丨丨流血數升言戲自若以上長孫幼傳)一發
雙貫(長孫晟送千金公主至突厥前後使人數十輩攝圖多不禮之獨愛晟每共游獵留之竟歲嘗有二
鵰飛而爭肉因以箭兩隻與晟請射取之晟馳往遇鵰相攫遂丨丨丨丨焉)狼頭纛(隋文遣太僕元
暉出伊吾道使詣突厥賜以丨丨丨)並應丸而落(時有鳶羣飛隋文命晟曰公善彈為我取之十
發皆中丨丨丨丨丨)弓聲霹靂走馬閃電(有突厥達官來降言突厥之内大畏長孫捴管
聞其丨丨謂為丨丨見其丨丨稱為丨丨)此根大香(煬帝幸榆林出塞外啓人可汗染干召種落數
十酋長咸萃晟見牙中草穢欲令染干親自除之以明威重乃指帳前草曰丨丨丨丨染干取嗅之曰殊不香
也曰國家法天子行幸所在諸侯躬親洒掃耘除御路今牙中蕪穢謂是留香草耳染干乃拔所佩刀親自芟
草諸部爭效之自榆林東達於薊長三千里廣百餘步舉國就役而開御道以上長孫晟傳)聞浮圖
三層上鐸鳴其音雅合宫調(長孫紹遠為太常廣召工人創造樂器黃鍾不調每
恨之常經韓使君佛寺丨丨丨丨丨丨丨丨丨丨丨丨丨丨用取而配奏方始克諧以上長孫紹遠傳)傾
巢盡落(丨丨丨丨屈膝稽顙以上論)若搏之不勝豈不虛斃一壯士
(道武田於白登山見熊將數子顧謂于栗磾曰能搏之乎對曰丨丨丨丨丨丨丨丨丨丨丨丨自可驅至御前
坐而致之尋皆禽獲)黑矟公(劉裕伐姚泓栗磾築壘河上裕憚之遺栗磾書假道西上題書曰丨丨丨
麾下)著故絳旂襖(于景黜為懷荒鎮將鎮人請糧景不給鎮人遂執縳景及其妻皆去其衣服令
景著皮裘妻丨丨丨丨丨以毁辱之以上于栗磾傳)魏相風烏(于謹平江陵得丨丨丨丨銅蟠
螭趺大玉徑四尺圍七尺)常山公平梁歌(周又令司樂作丨丨丨丨丨丨十首使工人歌之)
延年杖(周武帝以謹為三老賜丨丨丨幸太學以食之行古袒割牲禮既而北面訪道以上于謹傳)
寒灰更然枯骨還肉(于仲文叔父翼坐事下獄仲文亦為吏所簿獄中上書伏願垂泣辠
之恩降雲雨之施則丨丨丨丨丨丨丨丨以上于仲文傳)麟趾學(周明帝雅愛文史立丨丨丨在
朝有藝業者不限貴賤皆聽預焉以上于翼傳)聽人以葚當租(道武攻中山未剋乏糧問
計於崔逞逞曰飛鴞食葚而改音詩稱其事可取以助糧帝銜其侮慢然兵既須食丨丨丨丨丨丨以上崔
逞傳)福輿(崔冏誡其二子曰恭儉丨之丨傲侈禍之機乘丨丨者浸以康休蹈危機者忽而傾覆以上
崔彧傳)此卿家舊事也(孝文命崔休恭定禮儀帝嘗閱故府得舊冠題曰南部尚書崔逞制
謂休曰丨丨丨丨丨丨以上崔休傳)捉一天子牽臂下殿捉一天子推
上殿(齊文襄以石愷為清河太守令得專殺愷經崔㥄宅謂少年曰諸郎輩莫作賊太守打殺人㥄顧曰
何不答府君下官家作賊止丨丨丨丨丨丨丨丨丨丨丨丨丨丨丨)偷驢摸犢(不作丨丨丨丨賊)
成母(㥄寵妾馮氏家人號曰丨丨朝士邢子才等姦之後㥄為東兖州刺史馮氏受納狼藉為御史劾與
㥄俱召詔付廷尉諸囚多姦焉獄中致競)恨其精神太遒(神武言崔㥄應作令僕丨丨丨丨丨
丨)一坐無復談話(李渾將聘梁名輩畢萃詩酒正歡㥄後到丨丨丨丨丨丨鄭伯猷嘆曰身
長八尺面如刻畫謦欬如洪鐘響胸中貯千卷書使人那得不畏服)博崔趙李(㥄每謂盧元明曰天
下盛門唯我與爾丨丨丨丨何事者哉)黃頷小兒(神武葬後㥄竊言丨丨丨丨堪當重任否崔暹
以告文襄絶㥄拜謁㥄要拜道左文襄發怒曰黃頷兒何足拜也)金石可銷此言難滅
(㥄進謁奉謝文襄猶怒曰我雖無堪忝當大任被卿以為黃頷小兒丨丨丨丨丨丨丨丨)勿使崔家
笑人(㥄一門婚嫁皆衣冠美族吉凶儀範為當時所稱婁太后為博陵王納㥄妹為妃勅其使曰好作法
用丨丨丨丨丨丨)縮鼻笑之(㥄素與魏收不恊收後專典國史㥄恐被惡言乃悅之曰昔有班固
今則魏子收丨丨丨丨憾不釋以上崔㥄傳)我遂無此物(李神雋見崔贍歎謂邢邵曰昨見崔
㥄兒便為後生第一丨丨丨丨丨見此使人傷懷)並詩人之冠冕(魏孝靜以人日登雲龍門
與其父㥄俱侍宴為詩詔問邢邵等曰今贍此詩何如其父咸曰㥄博雅宏麗贍氣調清新丨丨丨丨丨丨)
但舉世重其風流所以才華見没(楊愔問盧思道贍文藻優劣思道曰崔贍
文辭之美實有可稱丨丨丨丨丨丨丨丨丨丨丨丨丨)崔生堂堂(愔又曰昔裴瓚為晉世中書郎
神情高邁每於禁門出入宿衛者皆肅然動容丨丨丨丨當亦無愧裴子乎)何容讀國士議
文直此冷笑(詔議三恪之禮太子少傅魏收為一議朝士莫不雷同贍别立異議收讀訖笑而不
言贍正色曰少傅名位不輕贍議若是須贊其所長若非須詰其不允丨丨丨丨丨丨丨丨丨丨丨)君定
名士(贍在御史臺恒宅中送食備極珍羞别室獨餐有一河東人士姓裴亦為御史伺贍食便往造焉贍
不與交言又不命匕箸明日裴自攜匕筯恣情飲噉贍謂曰我初不喚君食亦不共君語遂能不拘小節丨丨
丨丨)謂容止藴藉者為潦倒(天保以後重吏事丨丨丨丨丨丨丨丨丨)兩鳳連
飛(天保初㥄為侍中弟仲文為銀青光禄大夫同日受拜時云丨丨丨丨)觀射詩(仲文多醉嘗被
勅召宿酲未解文宣怒將罰之試使為丨丨丨十韻操筆立成乃原之以上崔贍傳)不讀五千
卷書者無得入此室(崔儦以讀書為務負恃才地乃大署其戶曰丨丨丨丨丨丨丨丨丨
丨丨丨)京師灼灼(儦與頓丘李若俱見稱重時人語曰丨丨丨丨崔儦李若)杳然崖岸
(李若每謂其子曰盧思道崔儦丨丨丨丨吾所重也)一醉輙八日(儦以聾常得無事丨丨丨丨丨)
敝衣冠騎驢而至(越公楊素重儦之門第為子元縱娶其女親迎之始公卿滿座素令騎迎
之儦丨丨丨丨丨丨丨)風吹即倒(崔子約居母喪哀毁骨立人云崔九作孝丨丨丨丨)儀望
俱華儼然相映(子約與兄子贍每退朝久立子約憑几對之丨丨丨丨丨丨丨丨)勿作
同堂意(崔休戒諸子曰汝等宜皆一體丨丨丨丨丨若不用吾言鬼神不享汝祭祀)手抄八
千餘紙(崔長謙凡丨丨丨丨丨丨天文律歷醫方卜相風角鳥言靡不開解以上崔儦傳)實癡
實昏(王嶷為南部尚書時南州多事訟者填門嶷性懦緩不斷終日昏睡李訢鄧宗慶等號為明察終見
誅戮嶷卒得自保時人語曰丨丨丨丨終得保存以上王憲傳)日以中疊舉手極上
為率(王昕少篤學能誦書丨丨丨丨丨丨丨丨丨丨)捨轡高拱(昕為汝南王悅騎兵參軍舊事
王出則騎兵武服持刀陪從昕恥之未嘗肯依行列悅乃令騎兵在前手為驅策昕丨丨丨丨任馬所之)帝
孫帝子帝弟帝叔(悅與府寮飲酒起自移床人爭進手昕獨執板却立悅作色曰我丨丨丨
丨丨丨丨丨今親起輿床卿何偃蹇)我罵之極深(昕雅好清言辭無淺俗在東萊時獲殺其同行
侣者詰之未服昕謂曰彼物故不歸卿無恙而返何以自明邢邵後見文襄說此言以為戲樂昕聞之語邵曰
卿不識造化還謂人曰子才應死丨丨丨丨丨)樓羅樓羅(常有鮮卑聚語崔昂戲問昕曰頗解此否
昕曰丨丨丨丨實自難解)好門尸惡人身(文宣以昕疎誕非濟世才罵曰丨丨丨丨丨丨)偽
賞賓郎之味好咏輕薄之篇(削奪昕官爵詔丨丨丨丨丨丨丨丨丨丨丨丨自謂
模擬傖楚曲盡風致)王氏九龍(昕母清河崔氏學識有風訓生九子皆風流醖藉世號丨丨丨丨
以上王昕傳)吟詠性情麗絶當時(王晞與邢子良游處子良與其兄書曰賢弟彌郎丨
丨丨丨丨丨丨丨恐足下方難為兄不暇慮其不進也)吾豈願其必猘(獨孤信入洛署為開
府記室晞稱先被犬傷困篤不赴有故人疑其所傷非猘書勸令赴晞復書曰辱告存念似疑吾所傷非猘丨
丨丨丨丨丨既疑其非猘亦可疑其是猘其疑半矣)長夜九思(文宣昏逸常山王欲極諫晞切止之
王謂晞曰吾丨丨丨丨今便息意)無由面盡短誠(陸杳將出使握晞手曰相王天下樂推物
無異望杳等願披腹心而忽奉外使丨丨丨丨丨丨寸心謹以仰白)比日何為自同外客
(昭帝踐阼後晞奏事罷帝從容曰丨丨丨丨丨丨丨丨略不可見自今但有所懷隨宜作一牒候少隙即徑進
也)非不愛作熱官但思之爛熟耳(帝欲以晞為侍中苦辭不受或勸晞勿自疎晞曰性實
疎緩不堪時務人主恩私何由可保萬一狓猖追求無地丨丨丨丨丨丨丨丨丨丨丨丨)今
段可謂武有餘文不足矣(百官嘗賜射晞中的當得絹為不書箭有司不與晞陶陶
然曰吾丨丨丨丨丨丨丨丨丨丨丨)以手撩胸而退(晞無子帝將賜之妾使小黃門就宅宣旨
皇后相聞晞妻晞令妻答妻終不言晞丨丨丨丨丨丨帝聞之笑)雅步晏然(武成忿晞懦緩因奏
事大被呵叱而丨丨丨丨)方外司馬(晞在并州雖戎馬填閭未嘗以世務為累良辰美景嘯咏遨遊
登臨山水以談讌為事人士謂之丨丨丨丨)頗以酒漿被責(晞指晉祠賦詩曰日落應歸去
魚鳥見留連忽有相王使召晞不時至明日丞相西閤祭酒盧思道謂晞昨被召已朱顔得無以魚鳥致怪晞
緩笑曰昨晚陶然丨丨丨丨丨丨卿軰亦是留連之一物豈直魚鳥而已)温酒服膏(晞與同志避周
兵東北走山路險迥懼有土賊而晞丨丨丨丨曾不一廢每不肯疾去)我行事若不悔久
作三公矣(行侣尤之晞曰莫尤我丨丨丨丨丨丨丨丨丨丨丨以上王晞傳)我馬尚在
(王晧嘗從文宣北征乘赤馬旦蒙霜氣遂不復識自言失馬虞候為求覓不得須臾日出馬體霜盡繫在幕前
方云丨丨丨丨以上王晧傳)父子賓旅同寢一室(封回為安州刺史山人愿朴丨丨丨
丨丨丨丨丨回下車勒令别處其俗遂改)興生(鄭雲諂事劉騰貨紫纈四百匹得為安州刺史除書旦出
晚詣回坐未定問回安州丨丨何事為便以上封回傳)嚴興之南丁鄒之北(和士開母
喪託附者咸往奔哭鄴中富商丁鄒嚴興等並為義孝有一士人亦在哭限封孝琰入弔出謂人曰丨丨丨丨
丨丨丨丨有一朝士號呌甚哀以上封隆之傳)何必蓬頭垢面而後為賢(封軌
頗自修潔或曰賢士不事修飾此賢何獨如此軌聞笑曰君子正其衣冠尊其瞻視丨丨丨丨丨丨丨丨丨丨)
今日舉措不如封生遠矣(軌以方直自業高綽亦以風槩立名高肇拜司徒綽送迎
往來軌竟不詣綽顧不見軌乃遽歸曰吾一生自謂無愆規矩丨丨丨丨丨丨丨丨丨丨以上封軌傳)打
像為誓(封述前妻司馬氏一息為娶隴西李士元女大輸財聘及將成禮猶競懸違述忽取所供養像
對士元丨丨丨丨士元笑曰封公何處常得應急像須誓便用)送騍乃嫌脚跛(述一息取范陽
盧莊之女又經府訴曰丨丨丨丨丨丨評田則云鹹薄銅器又嫌古廢皆為吝嗇所及每致紛紜以上封述
傳)標映人倫(以上論)以手搏其耳以拳毆其背(古弼入奏事遇帝與
劉樹碁良久不獲申聞乃於帝前捽樹頭掣下牀丨丨丨丨丨丨丨丨丨丨曰朝廷不理實爾之罪)筆公
(太武大閱將校獵於河西詔以肥馬給騎人弼命給弱者太武大怒曰尖頭奴敢裁量朕也朕還臺先斬此奴
弼頭尖帝嘗名之曰筆頭時人呼為丨丨)秋穀懸黃(車駕田於西北獲麋鹿數千頭詔尚書發牛車
五十乘運之帝尋謂從者曰筆公必不與我汝輩不如馬運之速遂還行百餘里而弼表至曰今丨丨丨丨麻
菽布野猪鹿竊食鳥雁侵費風波所耗朝夕參倍乞賜矜緩使得收載帝謂左右曰筆公果如朕卜以上古
弼傳)曳牛却行(伊馛少勇健走及奔馬力能丨丨丨丨以上伊馛傳)内細射(豆代田明
元時以騎射為丨丨丨後以功遷内三郎以上豆代田傳)義均行雁次若貫魚(崔亮
奏立停年格不簡人材專問勞舊薛琡上書曰使丨丨丨丨丨丨丨丨勘簿呼名一吏足矣數人而用何為銓
衡以上薛琡傳)處分為高崇妻(宋穎為涼州刺史前妻劉氏亡後十五年穎夢見之拜曰
新婦今被丨丨丨丨丨丨故來辭君泫然涕流穎旦見崇言之崇後數日而卒)澆手(宋鴻貴疏凡不達見
令律有梟首罪斬兵士十人乃生斷兵手以水澆之然後斬決以上宋欽道傳)彌尾青(河隂縣有
大枷號曰丨丨丨宋翻為河隂令有内監楊小駒詣縣請事辭色不遜翻命取丨丨丨以鎻之以上宋翻傳)
成公曲隄(宋世良為清河太守郡東南有曲堤成公一姓阻而居之羣盗多萃於此人為之語曰寧
度東吳會稽不歴丨丨丨丨世良施八條之制盜奔他境人又謠曰曲堤雖險賊何益但有宋公自屛跡)穭
生桃樹(郡無一囚獄内丨丨丨丨蓬蒿亦滿)神門(每日牙門虚寂無復訴訟者謂之丨丨以上
宋世良傳)入鐵主簿(許惇位司徒主簿以明斷見知時人號為丨丨丨丨)長鬛公齊鬚
公(惇美鬚下垂至帶省中號丨丨丨齊文宣因酒酣提惇鬚稱美以刀截之惟留一握惇懼不敢復長人又
號丨丨丨以上許惇傳)諸生悉日直監厨(刁冲雖家世貴達從師于外自同諸生於時學
制丨丨丨丨丨丨丨沖雖有僕隸不令代已躬自炊爨)關綜(沖於隂陽圖緯筭數天文風氣之書莫不
丨丨)清素車(刁廱行孝論轜車止用白布為幔不加畫飾名為丨丨以上刁沖傳)垂裙皂
帽(辛紹先丁父憂三年頭不櫛沐髮遂落盡故常著丨丨丨丨)塵謗(咸陽王搆逆親知多罹丨丨)
終身不食肝(辛少雍為祖父紹先所愛紹先卒少雍丨丨丨丨丨以上辛紹先傳)周孔
更生尚不得為秀才(杜正玄舉秀才試策高第曹司以策過左僕射楊素恕曰丨丨丨丨
丨丨丨丨丨丨刺史何忽妄舉此人)我不能為君住宿(曹司以選期將盡重以啓素素意在
試退正玄乃手題使擬上林賦聖主得賢臣頌燕然山銘劍閣銘白鸚鵡賦曰丨丨丨丨丨丨丨可至未時令
就正元及時並了以上杜銓傳)瞎虎(谷楷為奉車都尉眇一目性甚酷暴時人號曰丨丨以上谷
渾傳)初來單馬執鞭及去從車百兩(公孫軌為將受貨縱賊其丨丨丨丨丨丨
丨丨丨丨丨丨載物而南以上公孫表傳)飱玉(李預羡古人丨丨法乃採訪藍田躬往攻掘得若環
璧雜器形者大小百餘預乃椎七十枚為屑食之及疾篤謂妻子曰吾酒色不絶自致於死非藥過也吾尸體
必當有異時七月毒熱停屍四宿體色不變以二玉珠含之口無穢氣)播郎(李昭徽博涉稽古脫略不
羈時人稱為丨丨以上李先傳)吾不負汝(葛榮陷冀州賈景輿為州主簿稱疾不拜每捫膝曰
丨丨丨丨以上賈彛傳)萬悔於心(李訢為太倉尚書信用范檦訢弟璞每諫不從後檦希旨告訢
外叛訢慨然曰吾不用璞言自貽伊戚丨丨丨丨何嗟及也以上李訢傳)手自煎調(毛脩之為
魏太武所獲以能為南人飲食丨丨丨丨多所適意累遷尚書賜爵南郡公常在太官主進御膳以上毛脩
之傳)夢隂毛拂踝(酈範解青州還夜丨丨丨丨丨占夢者史武進云公豪盛於齊下矣必當重牧
全齊後果再為青州刺史以上酈範傳)象牙席(韓務獻七寳牀丨丨丨詔曰昔晉武焚雉頭裘朕常
嘉之今務所獻亦此之流也竒麗之物有乖風素可付其家人以上韓秀傳)十善(陸馛為相州刺史州
中有德宿老名望素著者以友禮待之詢之政事責以方略如此者十人號曰丨丨)長廣公寺(馛在
相州假長廣公其代還也吏人大斂布帛以遺之馛皆不受人亦不取于是以此物起佛寺焉因名丨丨丨丨)
三虎(陸曅陸寬暨弟並有才品議者稱為丨丨以上陸俟傳)老蜯遂出明珠(陸卭甚為
河間邢邵所賞嘗謂其父子彰曰吾以卿丨丨丨丨丨丨)石經(陸乂待詔文林館乂於五經最精熟館中
謂之丨丨以上陸卭傳)斧斤不平非屋病也(源懷性寬簡不好煩碎恒語人曰為政貴
當舉綱何必須大子細也如為屋但外望高顯楹棟正平足矣丨丨丨丨丨丨丨丨)性不飲酒而
喜以飲人(懷丨丨丨丨丨丨丨丨丨好接賓客雅善音律雖在白首至宴居之暇常自操絲竹)煑
馬皮而食之(源子邕為夏州刺史破六韓拔陸亂子邕嬰城自守城中糧盡丨丨丨丨丨丨以
上源賀傳)謂為真龍出見(源師仕齊為尚書左外兵郎中屬孟夏以龍見請雩時高阿那肱為
錄尚書事丨丨丨丨丨丨大驚喜問龍所在云作何顔色師整容曰此是龍星初見依禮當雩祭郊壇非謂真
龍别有所降阿那肱忿然作色曰漢兒多事強知星宿祭事不行以上源師傳)傳芳銘典(丨丨
丨丨豈徒然也以上論)截驢耳而去(車駕征蠕蠕司馬楚之督運蠕蠕乃遣覘楚之軍丨丨丨
丨丨楚之曰必覘賊截之為驗耳賊將至矣乃伐柳為城灌水令凍城立而賊至不可攻逼乃走散以上司
馬楚之傳)或戾手齧臂(劉昶呵罵僮僕音雜夷夏諸王每侮弄之丨丨丨丨丨至於痛傷笑呼之
聲閒於御聽)扇奬(劉暉尚蘭陵長公主主嚴妬以不和離婚後復舊義暉又淫張陳二氏女主姑陳留
公主共相丨丨復致忿諍以上劉昶傳)著烏布襦(梁武克建業蕭寳夤穿牆夜出脫本衣服丨丨
丨丨腰繫千許錢潛赴江畔躡屩徒步脚無全皮)飾垢掩疵(寳夤請議考格表丨丨丨丨妄加丹
素)才乖秀逸(同上親非肺腑丨丨丨丨)充單介之使(同上或丨丨丨丨丨始無汗馬
之勞)游辭宕說(同上丨丨丨丨一無取焉)鸞生十子九子㱭(寳夤將有異圖以問
柳楷楷曰大王齊明帝子天下所屬且謠言丨丨丨丨丨丨丨一子不□關中亂亂者理也大王當理關中何
所疑慮以上蕭寳夤傳)二慈烏(蕭放居父喪以孝聞所居廬室前有丨丨丨各據一樹為巢自午以
前馴庭飲啄午後更不下樹每臨時舒翅悲鳴全似哀泣以上蕭祗傳)越衫胡帶(侯景弑簡文蕭
大圜遁免景平得往江陵元帝見之甚悦賜以丨丨丨丨)藉纖草以蔭長松結幽蘭
而援芳桂(大圜又築蝸舍於業林搆環堵於幽薄近瞻煙霧遠睇風雲丨丨丨丨丨丨丨丨丨丨丨
丨丨丨)歌纂纂唱嗚嗚(同上丨丨丨丨丨丨可以娛神可以散慮)蹙足入絆申
頸就羈(同上豈若丨丨丨丨丨丨丨丨遊帝王之門趨宰衡之勢)長繩繫景(同上人生若浮
朝露寧俟丨丨丨丨實所願言執燭夜遊驚其迅邁以上蕭大圜傳)潛骸竄影(並丨丨丨丨委
命上國以上論)使我懷古之情更深(盧元外兄司徒崔浩每與言輙嘆曰對子真丨
丨丨丨丨丨丨丨以上盧元傳)八米盧郎(文宣帝崩當朝文士各作挽歌十首擇其善者而用
之魏收陽休之祖孝徵等不過得一二首惟盧思道獨有八篇故時人號為丨丨丨丨)孤鴻賦(思道
位下不得志為丨丨丨以寄其情)長其光價(賦序翦拂吹嘘丨丨丨丨)雅步清音遠
心高韻(同上若其丨丨丨丨丨丨丨丨鵷鸞已降罕見其儔)草屋下設雞黍之
膳(盧道虔好禮學難齊尚書令王儉喪服集記七十餘條為尚書同寮於丨丨丨丨丨丨丨丨)升高
座講老子(道虔繼娶元氏甚聪悟常丨丨丨丨丨丨道虔從弟元明隔紗幃以聽焉以上慮思道
傳)盧家千里(盧昌衡小字龍子從弟思道小字釋奴宗中稱英妙故幽州語曰丨丨丨丨釋奴龍
子以上盧昌衡傳)腐米臭魚莝豆(盧昶兼員外散騎常侍使於齊遇齊明立孝文南討齊明
以朝廷加兵遂酷遇之昶大怖淚汗横流齊明以丨丨丨丨丨丨供之)俛眉飲啄有同犬
馬(昶使還孝文責之曰銜命之禮有死無辱乃丨丨丨丨丨丨丨丨)糧樵俱罄(昫山戍主傅文
驥丨丨丨丨以城降梁以上盧昶傳)自兹一去後市朝不復遊(盧元明友人王
由居穎川忽夢由攜酒言别賦詩云丨丨丨丨丨丨丨丨丨丨經三日果聞由為亂兵所害)惟須誦
離騷飲美酒(元明少時嘗從鄉還洛途遇中山王熙熙見而嘆曰盧郎有此風神丨丨丨丨丨丨
丨丨自為佳器)何不與盧尚書我所騎騂馬(盧潛為慕容恃德所推重有疾謂其
子曰盧尚書教我為人有如昆弟我死持上騂馬與之其子以他馬往恃德柩出門自停不可動巫祝以為恃
德聲怒曰丨丨丨丨丨丨丨丨丨丨丨其子遽奉命柩乃行以上盧元聿傳)粟飱葵菜木椀
盛之(魏收嘗詣盧叔彪問洛京舊事不侍食而起云難為子費叔彪留之良久食至但有丨丨丨丨丨丨
丨丨片脯而已所將僕從亦盡設食一與此同以上盧叔彪傳)為二十餘人作表(朝廷
大遷除同日催拜詢祖立于東止車門外丨丨丨丨丨丨丨文不加點辭理可觀)板則紫柏杵
則木瓜(盧詢祖築長城賦丨丨丨丨丨丨丨丨何斯材而斯用也)十步而有一芳(同上
但使丨丨丨丨丨丨余亦何辭間於荆棘)有規檢禰衡無冰稜文舉(邢子廣稱盧詢
祖丨丨丨丨丨盧思道丨丨丨丨丨)手甚纖素(盧宗道動作狂俠嘗於晉陽置酒馬士達目其彈箜
篌女伎云丨丨丨丨宗道即以遺之士達固辭宗道便命家人將解其腕士達不得已而受之以上盧文偉
傳)枷鎖自脫(盧景裕繫晉陽獄至心誦經丨丨丨丨)高王觀世音(有人負罪當死
夢沙門教誦經覺時如所夢跪誦十遍臨刑刃折主者以聞赦之此經遂行號曰丨丨丨丨丨以上盧景裕
傳)石佛低舉其頭(平等浮屠成孝武會萬僧於寺丨丨丨丨丨丨終日乃止帝禮拜之以
上盧辯傳)瓦鉢錫杖(盧光嘗從周文狩檀臺山獵圍既合帝遙指山上一桑門羣公皆無見獨光見
之即解圍而還令光於桑門立處造浮屠掘基一丈得丨丨丨丨各一以上盧光傳)千秋萬歲
之旗(隋文受禪改周旗幟其青龍騶虞朱雀玄武丨丨丨丨丨丨皆盧賁所創也以上盧賁傳)霜
儉(山西丨丨運山東租輸令盧勇典其事以上盧勇傳)魂人(高允諫風俗表今葬之丨丨直求貌
𩔖者事之如父母宴好如夫妻損敗風化瀆亂情理莫此之甚)四望蜀車(以允年老特賜允蜀牛一
頭丨丨丨丨一乘素几杖各一蜀刀一口以上高允傳)染赤雀(齊文宣受禪日堯難宗丨丨丨以獻
帝尋知之勿責也)恒以精神陵逼人(文宣末年縱酒高德正屢進言帝不悅謂左右曰高
德正丨丨丨丨丨丨丨以上高德正傳)生平畏不得一鍬土今被壓(高昂少與
兄乾數為劫掠父次同常繋獄中遇赦乃出次同語人曰吾四子皆五眼我死後豈有人與我一鍬土耶及次
同死昂大起冡對之曰老公子丨丨丨丨丨丨丨丨丨丨丨竟知為人否)遺以布褞(神武至信都高
乾開門奉迎昂時在外略地聞之以乾為婦人丨丨丨丨)司徒帽(昂轉司徒好著小帽世因稱丨丨丨)
行經君所故相決醉(昂渡河祭河伯曰河伯水中之神高敖曹地上之虎丨丨丨丨丨丨
丨丨)以刀就枷刎之(昂與北豫州刺史鄭嚴祖握槊御史中尉劉貴召嚴祖昂不時遣枷其使
使言枷時易脱時難昂使丨丨丨丨丨丨曰何難之有)夜來旦去(昂為西魏追兵所斬尋歸其首
猶可識葬後妻張氏嘗見敖曹丨丨丨丨有若生平傍人莫見惟犬隨而吠之歲餘乃絶)頭上坼裂
改而更作裂如初(故吏東方老為南兖州刺史追慕其恩為立祠廟靈像既成丨丨丨丨丨
丨丨丨丨丨丨以上高昂傳)乘驛馬持一壺酒往光州勸之(昂弟季式與光
州刺史李元忠生平遊欵在濟州夜飲憶元忠開城令左右丨丨丨丨丨丨丨丨丨丨丨丨)車輪括
頸(黃門郎司馬消難因退食暇尋季式酣飲留宿旦日重門並關消難固請去季式曰君以地勢脅我耶消
難拜謝請出終不見許酒至不肯飲季式索丨丨丨消難丨又更索一丨丨自丨丨引滿相勸消難不得已笑
從之)髑髏為馬皂(范陽盧曹為尒朱氏守薊神武召之不至率其徒入海島得長人骨以丨丨丨
丨丨脛長丈六尺以為二矟送其一於神武諸將莫能用惟彭樂強舉之未幾曹遇疾巫言海神為祟遂率其
徒五百人皆服斬衰葬畢始散)臂毛逆如猪鬛(曹身長九尺鬢面甚雄丨丨丨丨丨丨力能拔
樹嘗卧疾猶申足以舉二人以上高季式傳)吾當寄膽氣於此人(彭城王勰行夀春崔
秉從行招致任俠以為部下勰謂左右曰丨丨丨丨丨丨丨丨)以溷汁沃其頭(崔叔瓚為魏尹
丞屬蝗䖝為災文宣帝以問叔瓚對曰土功不時蝗䖝作厲當今外築長城内興三臺故致此災帝大怒令左
右毆之又擢其髮丨丨丨丨丨丨以上崔鑒傳)已著康歌(崔伯謙歴瀛州别駕文襄勞之曰君
騁足瀛部丨丨丨丨)改鞭用熟皮為之(伯謙為濟北太守丨丨丨丨丨丨丨不忍見血示恥
而已)我自告白鬚公(伯謙為鉅鹿太守有貧弱未理者皆曰丨丨丨丨丨丨以上崔伯謙傳)
狗便咬欲死(崔巨倫為殷州長史陷賊欲用之五月五日會集官寮令巨倫贈詩巨倫乃曰五月
五日時天氣已大熱丨丨丨丨丨牛復喘吐舌以此自晦免)寧南死一寸豈北死一
尺(巨倫結死士南走遇賊恐俱不濟巨倫曰丨丨丨丨丨丨丨丨丨)偷路(叔楷喪殷州巨倫收殯倉
卒事不周固至是遂丨丨改葬以上崔辯傳)統攝遐長(崔士謙為荆州刺史既丨丨丨丨俗兼夷
夏以上崔士謙傳)擲肉於野以集飛䳒(上宴逹頭可汗使者於武德殿有鴿鳴於梁上
命崔彭射之中後可汗復遣使請與崔將軍一見上曰此必善射聞於虜廷遂遣之及至可汗召善射者數十
人因丨丨丨丨丨丨丨丨射者多不中彭連發數矢皆應弦而落以上崔彭傳)寧飲三斗醋
(崔弘度御下嚴急時有屈突蓋亦嚴刻長安為之語曰丨丨丨丨丨不見崔弘度寧灸三斗艾不逢屈突蓋
以上崔弘度傳)人龍相去何遠之有(崔挺為光州刺史掖城西北有釡山峰巔高峻挺於
頂上欲營觀宇故老曰此嶺傳是龍道恐不可挺曰丨丨丨丨丨丨丨丨虯龍儵忽豈一路乎遂營之)未
能以玉為寳(有人年踰九十板輿造州自稱少曾充使林邑得一美玉方尺四寸藏之海島欣逢
明政今願奉之挺曰吾雖德謝古人丨丨丨丨丨丨迄不肯受乃表送都)八尺銅像(崔挺卒光州故
吏聞凶信莫不悲感共鑄丨丨丨丨於城東廣固寺赴八關齊追奉冥福以上崔挺傳)崔中書是
我妳母(魏靜帝謂崔季舒丨丨丨丨丨丨丨以上崔季舒傳)試以手板拍其背
而不嗔(文襄疑文宣佯愚慮其有後變將隂圖之以問崔暹暹曰嘗與二郎俱在行位丨丨丨丨丨丨
丨丨丨丨乃將犀手板换暹竹者而玩視之以是知其實癡)講義兩行得中郎(暹子達拏
年十三命儒者教其解義高坐開講同郡眭仲讓陽為屈服暹用仲讓為司徒中郎鄴下為之語曰丨丨丨丨
丨丨丨以上崔暹傳)李魚川(李顯甫豪俠知名集諸李數千家於殷州西山開丨丨丨方五六十
里居之以上李靈傳)素箏濁酒(齊神武東出李元忠乘露車載丨丨丨丨以奉迎神武聞其酒
客未即見之元忠下車酌酒擘脯食之謂門者曰本言公招延儁傑今國士到門不能吐哺輟洗其人可知還
吾刺勿復通也門者以告神武遽見之)園庭羅種果藥(元忠丨丨丨丨丨丨親朋尋詣必留
連宴賞)挾彈攜壺(每丨丨丨丨遊遨里閈)阮步兵吾師也(元忠每言寧無食不
可使我無酒丨丨丨丨丨丨孔少府豈欺我哉)有音樂而多美酒(後自中書令復求為太常
卿以其丨丨丨丨丨丨丨故)我言作僕射不勝飲酒樂(神武欲用為僕射文襄言
其常醉不可委以臺閣其子搔聞之請節酒元忠曰丨丨丨丨丨丨丨丨丨丨)蒲桃一盤報以
百縑(曾貢文襄王丨丨丨丨文襄丨丨丨丨)卷兩褥以質酒肉(孫騰司馬子如嘗詣
元忠逢其方坐樹下葛巾擁被對壺獨酌庭室蕪曠使婢丨丨丨丨丨丨丨)金蟬質絹乃得
斂焉(元忠卒以丨丨丨丨丨丨丨丨)彈桐葉常出一孔(元忠性甚工彈丨丨丨丨丨丨
丨擲棗栗而彈之十中七八)兩丸足矣(嘗從文襄入謁魏帝有梟鳴殿上文襄命元忠彈之問得
幾丸而落對曰一丸奉至尊威靈一丸承大將軍意氣丨丨丨丨如其言而落之)八絃(李搔有才藝曾
采諸聲别造一器號曰丨丨)雉兔馴狎入其山居房室(搔妹法行幼好道遂為尼
丨丨丨丨丨丨丨丨丨丨以上李元忠傳)六歲便求入學(李繪丨丨丨丨丨丨家人以偶
年俗忌不許遂竊其姊筆牘用之)若披煙霧如對珠玉(繪第五舅河間邢宴每與言歎
其高遠曰丨丨丨丨丨丨丨丨宅相之寄良在此甥)當共車千秋分一字耳(繪兼散騎
常侍為聘梁使主與梁人汎言氏族袁狎曰未若我出自黃帝姓在十四之限繪曰兄所出雖遠丨丨丨丨丨
丨丨丨丨一坐皆笑)麋角鴿翎(繪為高陽内史河間太守崔諶恃其弟暹勢從繪乞丨丨丨丨繪答
書曰鴿有六翮飛則冲天麋有四足走便入海下官膚體疎懶手足遲鈍不能近追飛走遠事佞人)子玉
以還雕龍絶矣(梁謝簡來聘問安平諸崔李緯曰丨丨丨丨丨丨丨丨以上李渾傳)進
側集(李槩為齊文襄府行参軍丨丨丨題云富春公主撰)達生丈人(槩自簡詩賦二十四首謂
之丨丨丨丨集以上李公緒傳)宦意文情一時盡矣(李孝貞嘗嘆曰五十之年倏焉
已邁髩垂素髮筋力已衰丨丨丨丨丨丨丨丨悲夫然每暇日輙引賓客絃歌對酒終日為歡以上李孝貞
傳)詐作趙郡鹿(李曾為趙郡太守令行禁止并州丁零數為山東害知曾能得百姓死力憚不
八境賊常於常山界得一死鹿賊長謂趙郡地也責之還令送鹿故處郡謠曰丨丨丨丨丨猶勝常山粟)亦
石頭之於番禺耳(齊使劉纘朝貢李安世勞之纘指方山曰此山去燕然遠近安世曰丨丨
丨丨丨丨丨丨)地不愛寳故川無金山無玉(時每有江南使至多出藏内珍物令
都下富室好容服者貨之令使任情交易纘曰北方金玉大賤當是山川所出安世曰聖朝不貴金玉所以同
於瓦礫又皇上德通神明丨丨丨丨丨丨丨丨丨丨丨)李波小妹(廣平人李波宗族強盛殘掠不
已公私成患百姓語曰丨丨丨丨字雍容褰裙逐馬如捲蓬左射右射必疊雙婦人尚如此男子那可逢)鬼
教(時人多絶戸為沙門李瑒上言安得棄堂堂之政而從丨丨乎以上李孝伯傳)青成藍藍
謝青(李謐初師事小學博士孔璠數年後璠還就謐請業同門人為之語曰丨丨丨丨丨丨師何嘗在明
經)丈夫擁書萬卷何假南面百城(孔璠等上書稱謐每曰丨丨丨丨丨丨丨
丨丨丨丨丨)棄産營書(同上遂絶跡下帷杜門却掃丨丨丨丨手自刪削)結字依巖
憑崖鑿室(同上又丨丨丨丨丨丨丨丨方欲訓彼青衿宣揚文典以上李謐傳)隂德其
猶耳鳴(或謂李士謙子多隂德士謙曰夫言丨丨丨丨丨丨己獨知之人無知者今吾子皆知何隂德
之有)有道大夫(李左車十四世孫恢漢桓靈間高尚不仕號丨丨丨丨)四括四黃(晉李
平字伯括機字仲括隠字叔括保字季括時謂之丨丨李晃字仲黃䒩字季黃勁字少黃叡字幼黃時所謂丨
丨者也以上李士謙傳)市王驛王(杜洛周反特無綱紀至於市令驛師咸以為王呼曰丨丨丨丨
以上李裔傳)入麄入細(李普濟學涉有名性和韻位濟北太守時人語曰丨丨丨丨李普濟)秀
才村(李愔與從父兄普濟並應秀才舉時人謂其所居為丨丨丨)畫腹銜刀(李肅位員外常
侍以左道事侍中穆紹常裸身被髮丨丨丨丨于隠屏處為紹求福以上李子雄傳)心胸險峭
(李義深有當世才用而丨丨丨丨時人語曰劒戟森森李義深以上李義深傳)作得李長史
一脚指否(李幼廉為瀛州長史齊神武行經冀部多在馬上徵責文簿指影取備事非一緒幼廉應
機立成恒先期會為諸州準的神武深加慰勉仍責諸人曰碎卿等諸人丨丨丨丨丨丨丨丨丨以上李幼
廉傳)衣纓(憲之子弟特盛丨丨以上論)
北史識小錄卷三
