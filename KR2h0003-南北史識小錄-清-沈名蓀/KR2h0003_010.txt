欽定四庫全書
北史識小錄卷二錢塘沈名蓀
秀水朱昆田同輯
后妃傳
手鑄金人(魏故事將立皇后必令丨丨丨丨以成者為吉不則不得立也以上序)赴會二
十餘萬(文成初穿天泉池獲一石銘稱桓帝葬母氏遠近丨丨丨丨丨丨以上魏文封后傳)女國
(桓皇后惟氏平文崩后攝國事時人謂之丨丨以上魏桓惟后傳)輪正不傾(后與子道武乘車避
賊失道乃仰天嘆曰國家胤胄豈正爾滅絶也惟神靈扶助遂馳丨丨丨丨行百餘里而免以上獻明賀后
傳)必不為賤鬼(太武保母竇氏登崞山謂左右曰吾母養帝躬敬神而愛人若死而不滅丨丨
丨丨丨以上魏明元杜后傳)皇誥(文明馮太后以孝文富于春秋乃作勸戒歌三百餘章又作丨丨十
八篇)服菴閭子(太后以體不安丨丨丨丨宰人昏而進粥有蝘蜓在焉后舉匕得之帝侍側大怒將
加極罰后笑而釋之)孤負遺旨益以痛絶(孝文葬太皇太后詔成命墳不得過三十步今
以陵萬世所仰復廣為六十步丨丨丨丨丨丨丨丨以上魏文成馮后傳)登白樓望見(李元
后初為永昌王仁所得仁遇事誅后與其家人送平城宫高祖丨丨丨丨丨美之乃下臺后得幸于齊庫中遂
生獻文以上魏文成李后傳)以綿堅塞整耳(馮幽后與中官高菩薩私亂帝具得情夜引后
並列菩薩等令陳狀讓后曰汝有祅術可具言之后乞屏左右有所密狀孝文勅中常侍悉出唯令長秋卿白
整在側取衛直刀拄之后猶不言孝文乃丨丨丨丨丨丨自小語再三呼整無所應乃令后言事𨼆人莫知之)
有心乃能自死(帝云馮家女不能復相廢逐且使在宫中空坐丨丨丨丨丨丨以上魏孝文
馮后傳)日光自窗中照之灼灼而熱(文昭高后幼曾夢丨丨丨丨丨丨丨丨丨
丨丨后東西避之光猶斜照不已)大蛇(遷文昭靈櫬于長陵初開終寕陵數丈於梓宫上獲丨丨長丈
餘黑色頭有王字蟄而不動以上魏孝文高后傳)雖王者亦不能免(初幽后欲專寵後宫
多見阻遏孝文時言于近臣稱婦人妬防丨丨丨丨丨丨丨况士庶乎以上魏宣武高后傳)欲以帷
幔自障觀三公行事(胡靈后以明帝沖幼欲代行祭禮禮官以為不可而太后丨丨丨丨
丨丨丨丨丨丨丨)射針孔(靈后幸西林園法流堂命侍臣射不能者罰之又自丨丨丨中之)賦
七言詩(靈后與明帝幸華林園宴羣臣于都亭曲水令王公以下丨丨丨丨太后詩曰光化造物含氣
貞明帝詩曰恭已無為賴慈英)射象牙簮(登雞頭山自丨丨丨丨一發中之)生女妄言
皇子(靈后因潘嬪丨丨丨丨丨丨便大赦隂行鴆毒明帝暴崩乃奉潘嬪女言太子即位經數日見人心
已安始言潘嬪本實生女更立臨洮王子釗以上魏宣武胡后傳)令侍婢數十人出家
(乙弗文后以蠕蠕悼后猜忌帝不得已令后自盡后奉勅揮淚曰願至尊千萬歲天下康寕死無恨也因命武
都王前與之訣遺語皇太子辭皆凄愴因慟哭久之侍御咸垂涕失聲莫能仰視召僧設供丨丨丨丨丨丨丨
丨手為落髮事畢乃入室引被自覆而崩年三十一)二叢雲先入龕中(鑿麥積崖為龕而葬
神柩將入有丨丨丨丨丨丨丨頃之一滅一出以上西魏文帝乙弗后傳)我自東面(悼后郁久
閭氏初來蠕蠕俗以東為貴營戶幕席一皆東向魏朝鹵簿至奏請正南面后曰我見魏主故蠕蠕女也魏仗
向南丨丨丨丨)軏折不進(悼后與帝合葬永陵后梓宫先至鹿苑帝輼輬後來將就次所丨丨丨丨
以上西魏文帝郁久閭后傳)每見此女良慰人意(宇文后周文帝女幼有風神好陳列
女圖置左右周文曰丨丨丨丨丨丨丨丨以上西魏廢帝宇文后傳)孕六男二女皆感
夢(武明婁后凡丨丨丨丨丨丨丨丨孕文襄夢一斷龍孕文宣夢大龍首尾屬天地張口動目勢狀驚人孕
孝昭則夢蠕龍于地孕武成則夢龍浴于海孕魏二后並夢月入懷孕襄城博陵二王夢鼠入衣下)緋袍
如故(有童謠曰九龍母死不作孝及后崩武成不改服丨丨丨丨帝于昆季次實九也以上齊神武婁
后傳)一生不肯華言(蠕蠕公主性毅嚴丨丨丨丨丨丨以上齊神武蠕蠕公主傳)我此
二婦並堪擊賊(彭城太妃尒朱氏魏孝莊后也神武納之神武迎蠕蠕公主還尒朱迎于木井
北與蠕蠕公主前後别行不相見公主引角弓仰射翔鴻應弦而落妃引長弓斜射飛鳥亦一發而中神武喜
曰丨丨丨丨丨丨丨丨以上齊彭城太妃尒朱氏傳)如此事正可覆蓋(文襄蒸于馮翊
太妃鄭氏神武杖一百而幽之文襄求救于司馬子如子如來朝神武告其故子如曰消難亦姦子如妾丨丨
丨丨丨丨丨)然馬屎自作靴(神武同婁后避葛賊走并州貧困丨丨丨丨丨丨)一步
一叩頭(神武以子如言召后及文襄武明后遥見神武丨丨丨丨丨文襄且拜且進以上齊馮翊太
妃鄭氏傳)十屋皆滿(文襄元敬后魏孝静之妹初生河間王孝琬三日孝静幸其第贈錦綵及布帛
萬疋文襄辭求通受諸貴禮遺于是丨丨丨丨)我今須報(文宣受禪尊元后為文襄皇后居静德宫
曰吾兄昔姦我婦丨丨丨丨乃淫于后)左右亂交之(高氏女婦無親疎皆使丨丨丨丨丨于前)
呈露(帝又自丨丨以示羣下)我自得一絶異者(瑯琊公主玉儀魏高陽王斌庶妹初
不見齒為孫騰妓被棄文襄遇諸途悦而納之遂被殊寵奏魏帝封焉謂崔季舒曰爾由來為我求色不如丨
丨丨丨丨丨丨以上齊文襄元后傳)姊姊腹大(文宣李后居昭信宫武成踐阼逼后淫亂後有
娠太原王紹德至閤不得見愠曰兒豈不知耶丨丨丨丨故不見兒后聞之大慚由是生女不舉帝横刀詬曰
爾殺我女我何不殺爾兒對后前築殺紹德裸后亂撾撻之盛以絹囊流血淋漉投諸渠水良久乃蘇送為尼)
弄女壻法(段昭儀韶妹也婚夕韶妻元氏為俗丨丨丨丨戲文宣文宣銜之謂韶曰我會殺爾婦元
氏懼匿婁太后家以上齊文宣李后傳)瓠蘆中有月(武成胡后母初懷孕有胡僧詣門曰此宅
丨丨丨丨丨)鴞鳴于産帳上(武成胡后産後主日有丨丨丨丨丨丨)握槊(武成寵幸
和士開每與后丨丨因此與后姦通)寳裝胡床(后與沙門曇獻通布金錢于獻席下又掛丨丨丨丨
于獻屋壁武成平生之所御也)謂之為太上(日夜與曇獻寢處以獻為昭元統僧徒遥指太后以
弄曇獻乃至丨丨丨丨丨者)二少尼(帝朝太后見丨丨丨悦而召之乃男子也以上齊武成胡后
傳)何物親姪女作如此語言(後主胡后既立陸媪既非勸立又意在穆夫人其後
于太后前作色而言曰丨丨丨丨丨丨丨丨丨丨太后問有何言曰不可道固問之乃曰語大家云太后行多
非法不可以訓太后大怒喚后出立剃其髮送令還家以上齊後主胡后傳)天皇后璽(於鄴城東
水中得璽文曰丨丨丨丨蓋石氏所作詔書頒告以為穆后之瑞焉)真珠裙袴(武成為胡后造丨丨
丨丨所費不可勝計後主既立穆后復為營之)七寳車(遣商胡齎錦綵三萬疋市珍珠為皇后造丨丨
丨)黃花勢欲落(童謠曰丨丨丨丨丨清觴滿杯酌黃花穆后名言不久也後主立后以後昏飲
無度故云清觴滿杯酌以上齊後主穆后傳)續命(馮淑妃名小憐穆后從婢也穆后愛衰以五月五日
進之號曰丨丨)反換其地(命淑妃處隆基堂淑妃惡曹昭儀所常居也悉令丨丨丨丨)請更
殺一圍(帝獵于三堆晉州告急帝將還淑妃丨丨丨丨丨)粧點不獲時至(帝至晉州
城已欲没矣作地道攻之城陷十餘步將士乘勢欲入帝勅且止召淑妃共觀之淑妃丨丨丨丨丨丨周人以
木拒塞城遂不下)聖人跡(舊傳晉州城西石上有丨丨丨淑妃欲往觀之帝恐弩矢及橋故抽攻城
木造遠橋監作舍人以不速成受罰帝與淑妃度橋橋壊至夜乃還)粉鏡自玩(帝以淑妃奔還至洪
洞戍淑妃方以丨丨丨丨後聲亂唱賊至于是復走)按轡命淑妃著之然後去(稱妃
有功勲將立為左皇后即令使馳取禕翟等皇后服御既敗奔内参自晉陽以皇后衣至帝為丨丨丨丨丨丨
丨丨丨丨)出十里迎之(帝奔鄴太后後至帝不出迎淑妃將至鑿城北門丨丨丨丨丨)一老
嫗豈與公惜(後主至長安請周武帝乞淑妃帝曰朕視天下如脱屣丨丨丨丨丨丨丨也)彈
琵琶因絃斷作詩(帝遇害以淑妃賜代王達甚嬖之淑妃丨丨丨丨丨丨丨丨曰雖蒙今日
寵猶憶昔時憐欲知心斷絶應看膝上絃)布裙配舂(達妃為淑妃所譖幾致于死隋文帝將賜達妃
兄李詢令著丨丨丨丨詢母逼令自殺)娥英(後主以李祖欽女為左丨丨裴氏為右丨丨以上齊後
主馮淑妃傳)取象四星(詔丨丨丨丨立四皇后以上周宣楊后傳)土數惟五(天元
帝初以取象四星立楊后為天元大皇后朱后為天大皇后元后為天右大皇后陳后為天左大皇后二年二
月又詔以坤儀比德丨丨丨丨增置天中大皇后一人以陳后為天中大皇后以尉遲氏為天左大皇后以
上周宣陳后傳)誓無異生之子(文帝與獨孤后相得丨丨丨丨丨丨)騎獸之勢必
不得下(隋文居禁中摠百揆后使李圓通謂帝曰丨丨丨丨丨丨丨丨勉之)未若以八百
萬分賞有功者(突厥嘗與中國交市有明珠一篋價值八百萬白后市之后曰當今戎狄屢寇
將士罷勞丨丨丨丨丨丨丨丨丨丨丨)方輦而進(帝每臨朝后輒與上丨丨丨丨至閤乃止使宫
官伺帝政有所失隨即匡諫多所宏益候帝退朝而同返宴寢相顧欣然)胡粉一兩(后性儉約帝常
合止利藥須丨丨丨丨宫中不用求之竟不得)吾貴為天子不得自由(尉遲迥女孫有
美色先在宫中帝於仁壽宫見而悦之因得幸后伺帝聽朝隂殺之上大怒單騎入山谷間三十餘里高熲楊
素追及扣馬諫帝太息曰丨丨丨丨丨丨丨丨丨)諸王及朝士有妾孕者必斥
之(后見丨丨丨丨丨丨丨丨丨勸帝丨丨以上隋文獨孤后傳)金駞(宣華夫人陳氏有寵煬帝
之在藩也隂有奪宗之計規為内助每致禮焉進金蛇丨丨等物)獨孤誠誤我(帝寢疾仁壽宫
陳夫人與太子同侍疾平旦更衣為太子所逼夫人拒之得免歸于上所上怪其神色有異問之夫人泣以實
對帝恚曰畜生何堪付大亊丨丨丨丨丨)同心結(上崩後太子遣使者齎金合貼紙于際親署封字以
賜夫人夫人惶懼以為鴆毒不敢發使者促之乃發見合中有丨丨丨數枚宫人相謂曰得免死矣夫人恚而
却坐不肯致謝宫人共逼之乃拜使者其夜太子蒸焉)神傷賦(陳夫人年二十九終帝深悼之為製
丨丨丨以上隋文陳夫人傳)述志賦(蕭后見帝失德心知不可不敢措言因為丨丨丨以自寄焉)
玉箔(蕭后述志賦珠簾丨丨之竒金屋瑤臺之美以上隋煬蕭后傳)
魏宗室諸王列傳
山為變赤(穆帝大獵壽陽山陳閱皮肉丨丨丨丨以上六修傳)黃河萬仞(元鷙與尒
朱兆隂通乃勸莊帝曰丨丨丨丨寧可卒度帝遂自安)未嘗開口而笑(萇襲爵松滋侯降為
艾陵伯性嚴毅丨丨丨丨丨丨孝文遷都因别賜萇酒謂曰聞公一生不笑今方隔山當為朕笑竟不能得帝
曰五行之氣偏有所不入六合之間亦何亊不有左右見者無不把腕大笑)令輸石一雙(萇帶
河内太守以河橋船絙路狹空車從京出者率丨丨丨丨丨累以為岸橋闊來往便利)&KR1932;榆賊(邢杲
反衆踰十萬先是河南人笑河北人好食榆葉故齊人號之為丨丨丨以上高涼王孤傳)折尺量道
(元志為洛陽令與御史中尉李彪争路俱入見面陳得失孝文曰洛陽我之豐沛自應分路揚鑣自今可分路
而行及出與彪丨丨丨丨各取其半)不鏤自雕(帝指元志謂邢巒曰此兒竟可所謂王孫公子丨丨
丨丨巒曰露竹霜條故多勁節非鸞則鳳其在本枝也以上河間公齊傳)衛王弓桓王矟
(元儀弓力將十石陳留公虔矟大稱異時人云丨丨丨丨丨丨)射䲭都將(拓跋幹從明元于白登之
東北有雙鴟飛鳴于上帝命左右射之莫能中鴟旋飛稍高幹以二箭下雙䲭軍中號丨丨丨丨以上秦王
翰傳)銀童(孝武於華林園戲射以銀酒巵容二升許懸于百步外命善射者十餘人共射中即賜之元順
發矢即中帝大悦並賞金帛順仍于箭孔處鑄一丨丨足蹈金蓮手持剗炙遂勒背上序其射工)我棺
中可著百張紙筆二枚(王顯以舊怨奏元景誹謗因帝極飲無所覺悟命帝注賜死景
自作墓誌銘顧謂其子曰丨丨丨丨丨丨丨丨丨丨丨吾欲訟顯于地下)餓彪饑鷹(元暉為侍中領
右衛將軍深被親寵時侍中盧昶亦蒙恩盼故時號曰丨丨將軍丨丨侍中)市曹(暉遷吏部尚書納貨
用官皆有定價天下號曰丨丨)脂角(暉出為萬州刺史下州之日連車載物道路不斷其車少丨丨即于
道上所逢之牛生截取角以充其用)出縮老小妄注死失(暉論政要書戶口逃散生長姦
詐丨丨丨丨丨丨丨丨)彎弓三百斤(淑丨丨丨丨丨善騎射)杼軸代舂(淑為河東
太守河東俗多商賈罕事農桑淑下車勸課二年間家給人足為之謠曰泰州河東丨丨丨丨元公至止田疇
始理以上常山王遵傳)復綴鈴于刃下(虔姿貌魁傑武力絶倫每以矛細短大作之猶患其
輕丨丨丨丨丨丨常以矟刺人貫而高舉以上陳畱王虔傳)不顧而唾(道武好黃老數召諸王及
朝臣親為說之在坐莫不祗肅唯順獨坐寐丨丨丨丨以上毗陵王順傳)金兔(庫汗為羽林中郎將
從北巡有兔起乘輿前命庫汗射之應弦而斃太武悦賜一丨丨以旌其能以上遼西公意烈傳)倒懸
井中(清河王紹好劫剥行人斫射犬豕以為樂有孕婦紹剖觀其胎道武嘗怒之丨丨丨丨垂死乃出
以上清河王紹傳)十錢主簿(元慶智性貪鄙為太尉主簿事無大小得物然後判或十數錢或二
十錢得便取之府中號為丨丨丨丨以上陽平王熙傳)日射兔得五十頭(南平王渾好弓
馬射鳥輒歴飛而中之丨丨丨丨丨丨丨以上廣平王連傳)夜义羅刹(元义本名夜义弟羅
名羅刹元樹自梁遺公卿百寮書暴义罪惡云丨丨丨丨此鬼食人非遇惡風事同飄墜嗚呼魏境離此二災
以上京兆王黎傳)正似鴨耳(元善嘗言于上曰楊素粗疎蘇威怯懦元胄元旻丨丨丨丨可以付
社稷者唯獨高熲)救命之計也(义死後羅通义妻時人穢之或云其丨丨丨丨丨以上元善
傳)皂白太多(元子彧封濟南王少有才學與安豐王延明中山王熙並以宗室博古文學齊名時
人稱之盧思道謂崔休曰三人才學雖並優美然安豐少於造次中山丨丨丨丨未若濟南風流寬雅時人為
之語曰三王楚琳琅未若濟南偹員方)姿制閑裕吐發流美(彧丨丨丨丨丨丨丨丨琅
琊王誦有名人也見之未嘗不心醉忘疲)風流可觀而無骨鯁之&KR0894;(詔彧改封臨淮
又長兼御史中尉不謝領軍于忠忿言之朝廷曰臨淮雖復丨丨丨丨丨丨丨丨丨丨中尉之任恐非所堪)
死猶願北况于生也(尒朱榮入洛彧奔梁後彧以母老請還梁武惜其人才令徐勉留彧
彧曰丨丨丨丨丨丨丨丨)香街(彧諫以孝文為伯考表漢祖創業丨丨有太上之廟)羊少狼多
(元孝友表令制百家為黨族二十家為閭五家為比隣百家之内有帥二十五徵發皆免苦樂不均丨丨丨丨
復有蠶食此之為弊久矣)婦人多幸生逢今世(同上將相多尚公主王侯娶后族故無妾
媵習以為常丨丨丨丨丨丨丨丨舉朝略是無妾天下殆皆一妻)累魚成山(孝友又表夫婦之始
王化所先共食合瓢足以成禮而今之富者彌奢同牢之設甚于祭槃丨丨丨丨山有林木林木之上鸞鳳斯
存徒有煩勞終成委棄)準的人物(元孚少有令譽崔光見之曰此子當丨丨丨丨)中規(孚陳
便宜表周之北伐僅得丨丨漢氏外攘裁收下策)日給酪一升肉一段(孚為阿那瓌所
拘載以輼車丨丨丨丨丨丨丨丨)吾兄弟輩甚無禮(孚性機辨好酒貌短而秃周文帝嘗
於室内置酒十𤬪上皆加帽欲戲孚孚見即驚喜曰丨丨丨丨丨丨丨何為竊入王家匡坐相對宜早還宅也
因持酒歸周文撫掌大笑)左手畫地作字(孚遇風患手足不隨口不能言乃丨丨丨丨丨丨乞
解所任以上臨淮王譚傳)轉加談引(元嘉愛敬人物後來才俊未為時知者侍坐之次丨丨丨
丨)聰明婦人(嘉没妃穆壽孫女丨丨丨丨多所匡贊)臂肩為約(元深退走定州聞刺
史楊津疑其有異志乃召都督毛謐等六七人丨丨丨丨危難之際期相拯救以上廣陽王建傳)黑面
僕射(元欽色黑故時人號為丨丨丨丨)皇宗略略(欽少好學早有令譽時人語曰丨丨丨丨
壽安思若壽安元修義也)始經五朝便爾逃遁(欽曾託青州人高僧壽為子求師師至未
幾逃去欽以讓僧壽僧壽性素滑稽反謂欽曰凡人絶粒七日乃死丨丨丨丨丨丨丨丨去食就信實有所闕
欽大慙以上陽平王新成傳)散生齋(元太興病請沙門行道所有資財一時布施乞求病愈名曰丨
丨丨)赤牛中尉(元仲景兼御史中尉京師肅然每向臺恒駕赤牛時人號丨丨丨丨)殺十人
者為十住菩薩(冀州沙門法慶為祅幻號大乘殺一人者為一住菩薩丨丨丨丨丨丨丨丨丨
所在屠滅寺舍斬戮僧尼焚燒經象云新佛出世除去衆魔)狂藥(又合丨丨令人服之父子兄弟不相
知識唯以殺害為亊)諸廟之感在心未忘行道之悲儵然已及(元遥
除屬籍表以上京兆王子推傳)數尋伊霍之傳不讀曹馬之書(齊文襄常
問元暉業曰比何所披覽對曰丨丨丨丨丨丨丨丨丨丨丨丨)一日三羊三日一犢(暉業
以時運漸謝不復圖全唯亊飲㗖丨丨丨丨丨丨丨丨)何不打碎之(暉業於宫門外罵元韶曰
爾不及一老嫗背負璽與人丨丨丨丨丨)鑿冰沈其屍(文宣聞而殺之仍丨丨丨丨丨)一家
未得三十錢何得言貪(元誕為齊州刺史在州貪暴大為人患有沙門為誕採藥還誕
問外消息對曰唯聞王貪願王早代誕曰齊州七萬家吾至來丨丨丨丨丨丨丨丨丨丨丨)可殺道
人二百許人亦復何多(帝問元麗曰聞公在冀州殺戮枉濫又大殺道人對曰臣在冀
州丨丨丨丨丨丨丨丨丨丨丨丨以上濟隂王小新成傳)言同百舌(元慶和為東豫州刺史降
梁梁武以為北道摠管魏王朝廷出師討之望風退走梁武責之曰丨丨丨丨膽若鼷鼠)呼天唱賊
(元修義為吏部尚書唯事貨賄中散大夫高居有旨先叙上黨郡缺修義私已許人抑居不與居對大衆丨丨
丨丨人問居白日公庭安得有賊居指修義曰此坐上者違天子明詔物多者得官京師白劫此非大賊乎
以上汝隂王天賜傳)情存綺羅(元忠着紅羅襦繡作領碧綢袴錦為緣孝武謂曰朝廷衣冠應有常
式何為著百戲衣忠曰臣少來所愛丨丨丨丨歌衣舞服是臣所願以上樂良王萬壽傳)噂競(王顯
奏元匡與高肇厲言都坐聲色相加高下失其常倫丨丨無復&KR0595;序)移天徙日(元匡與高肇争權量
表雖未指鹿化馬丨丨丨丨實使藴藉之士聳氣坐端懷道之夫結舌筵次)抱璞人外(同上考校
勢臣之前量度偏頗之手臣必刖足内朝丨丨丨丨以上廣平王洛侯傳)虎頭楯(雲為中軍大都
督從獻文討蠕蠕雲曰夷狄之馬初不見丨丨丨若令此楯在前破之必矣)戶輸絹五尺粟
五升(雲遷冀州刺史甚得下情于是合州請丨丨丨丨丨丨丨丨以報雲恩)風神吐發(文明
太后稱澄曰此兒丨丨丨丨當為宗室領袖)為七言連韻往復賭賽(孝文申宗宴于
皇信堂命澄丨丨丨丨丨與孝文丨丨丨丨遂至極歡)崤函帝宅河洛王里(孝文謀遷
都謂澄曰丨丨丨丨丨丨丨丨因兹大舉光宅中原以為何如)步元遊凱廡(孝文引侍臣遊清徽
堂謂李沖曰此東曰丨丨廡西曰丨丨丨此坐雖無唐堯之君卿等當無愧于元凱)綱貫(澄奏墾田授受
之制八條甚有丨丨)加女侍中貂蟬(神龜中詔丨丨丨丨丨丨同外侍中之飾)綴金蟬
於象珥極鼲貂於鬢髮(澄上表諫曰高祖世宗皆有女侍中官未見丨丨丨丨丨丨丨
丨丨丨丨丨)長吟永嘆吒詠虛室(元順性蹇諤淡于榮利好飲酒解鼔琴每丨丨丨丨
丨丨丨丨)在坐大有貴客(高肇權重天下人士望塵拜伏順懷刺詣肇門門者以其年少答曰
丨丨丨丨丨丨不肯為通順叱之曰任城王兒可是賤也)一介刀筆小人正堪為机
案之吏(順叱徐紇曰丨丨丨丨丨丨丨丨丨丨丨丨丨寧應忝兹執戟)蒼蠅賦(順疾元徽等間
之遂為丨丨丨)佞王(元順除吏部尚書兼右僕射與城陽王徽同日拜職舍人鄭儼于止車門外先謁徽
後拜順順怒曰卿是佞人當拜丨丨)曲拜(我是直人不受丨丨)憤氣奔湧(高陽王雍下命用朱
暉為廷尉評順投之于地雍大怒於衆挫之順鬚鬢俱張仰面看屋丨丨丨丨)怪其聲散(順被害家
徒四壁無物斂令史王才達裂裳覆之山偉臨順喪悲慟無已既還莊帝丨丨丨丨偉以状對以上任城王
雲傳)當使武士彎弓文人下筆(楨封南安王出為相州刺史帝餞于華林都亭詔並
賦詩不能者並可聽射丨丨丨丨丨丨丨丨丨丨以上南安王楨傳)愁思堂(元願平清狂無行為
給事中殺人刧盜公私咸患帝以戚近不忍置之法免官禁之别館館名丨丨丨冀其克念以上安定王休
傳)求乞婢侍(簡性好酒妻常氏頗節簡酒乃至盜竊丨丨丨丨卒不能禁以上齊郡王簡傳)
唯不將中山宫來(元琛為定州刺史在州貪惏及還朝靈太后詔曰琛在定州丨丨丨丨丨
丨丨自餘無所不致何可叙用)金字孝經(琛以明帝始學獻丨丨丨丨以上河間王若傳)殺
天子者身當癩(直寢符承祖薛魏孫與咸陽王禧將害帝承祖私言于魏孫曰吾聞丨丨丨丨
丨丨丨魏孫且止)作謎(禧謀反事露將士所在追禧禧走憂迫謂防閤尹龍武曰試為丨丨當思解之
以釋毒悶)可憐咸陽王(禧賜死後其宫人為之歌曰丨丨丨丨丨奈何作事誤金床玉几不能眠
夜蹋霜與露洛水湛湛彌岸長行人那得度其歌流至江表北人之在南者雖富貴聞絃管奏之莫不洒泣)
每見嵩山雲向南未嘗不引領歔欷(樹被送洛陽置在景明寺樹年十五
奔南未及富貴丨丨丨丨丨丨丨丨丨丨丨丨丨丨)以金指環與别(樹初發梁覩其愛妹玉兒
丨丨丨丨丨丨樹常著之寄以還梁表必還之意朝廷知之俄而賜死)亦恐不免驢號(坦傲
佷凶粗從叔安豐王延明切責之曰汝兇悖性與身而長昔宋有東海王禕時人號曰驢王我熟觀汝所作丨
丨丨丨丨丨聞者遂號為驢王)寕三日不食不能一日不獵(坦性好畋漁無日不
出秋冬獵雉兔春夏捕魚蟹鷹犬常數百頭自言丨丨丨丨丨丨丨丨丨丨丨以上咸陽王禧傳)碎首
流腸(元諶謂尒朱榮曰正使今日丨丨丨丨亦無所懼以上趙郡王幹傳)東崔(崔顯世號丨丨
地寒望劣以上高陽王雍傳)賴蒙神筆賜刊得有令譽(孝文宴侍臣于清徽堂日
晏移于流化池芳林下令黃門侍郎崔光讀暮春羣臣應制詩至彭城王勰作帝乃為改一字勰曰丨丨丨丨
丨丨丨丨丨丨)猶是玉之本體(帝曰雖雕琢一字丨丨丨丨丨丨)去帝十步遂
且行且作(後從幸代都次于上黨之銅鞮山路傍有大松樹十數根帝住而賦詩令示勰曰吾作詩
雖不七步亦不言遠汝可作之比至吾間令就也時勰丨丨丨丨丨丨丨丨丨未至帝所而就詩曰問松林松
林經幾冬山川何如昔風雲與古同)時潤(孝文破崔慧景其夜大雨帝曰昔聞軍國獲勝每逢雲雨今摧
此賊果降丨丨)與白雲俱潔(孝文手詔宣武曰汝第六父勰清規𢡟賞丨丨丨丨丨)握蛇
騎虎(勰奉孝文梓宫至魯陽咸陽玉禧謂曰汝非但辛勤亦危險至極勰曰兄識高年長故知夷險彦和
丨丨丨丨不覺艱難)二玉鉢相盛(韶襲封彭城王齊神武以孝武后配之魏室竒寳多隨后入韶
家有丨丨丨丨丨轉而不可出馬腦榼容三升玉縫之皆稱西域鬼作也)以彭城為嬪御(齊文
宣剃韶鬢鬚加以粉黛衣婦人服以自隨曰丨丨丨丨丨丨)乘紙鴟(文宣大誅元氏前後死者七百
二十一人有黃頭者使與諸囚自金鳳臺各丨丨丨以飛黃頭獨能至紫陌乃墜不死仍餓殺之以上彭城
王勰傳)怨響(詳貪冒無厭母高太妃頗助威虐丨丨嗷然)共汝掃市作活(宣武親政
詳與咸陽王禧彭城王勰並被召入詳母高太妃遑迫以為必死及得免高云自今以後不願富貴但令母子
相保丨丨丨丨丨丨也)少盛如花(詳蒸于安定王燮妃高氏得罪被禁母高太妃大怒詈之曰汝
自有妻妾侍婢丨丨丨丨何共高麗婢姦致有此罪)以絮裹杖(高氏素嚴詳每有微罪常加責罰丨
丨丨丨以上北海王詳傳)鎖縶之中飲賞自若(愉謀逆即皇帝位立嬖妾李氏為皇
后兵敗見執送赴京師每止宿亭傳必攜李手盡其私情雖丨丨丨丨丨丨丨丨以上京兆王愉傳)今
君曲形見矣(高肇以帝舅寵任既擅威權謀去良宗清河王懌因侍宴酒酣謂肇曰昔王莽頭秃
亦藉渭陽之資遂簒漢室丨丨丨丨丨丨以上清河王懌傳)唯食麥飯(悦合服仙藥遂斷酒肉粟
稻丨丨丨丨又絶房中而更好男色嬖左右丘念常與卧起)以桑落酒迎候之(清河王懌
為元义所害悦了無讐恨之意乃丨丨丨丨丨丨丨盡其私佞以上汝南王悦傳)
北史識小錄卷二
