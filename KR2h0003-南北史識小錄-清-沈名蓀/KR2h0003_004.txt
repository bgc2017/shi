欽定四庫全書
南史識小錄卷四錢塘沈名蓀
秀水朱昆田同輯
宋列傳
清悟(王弘少好學以丨丨知名)家寶國器(義康言于帝曰曇首既為丨丨又為丨丨)王太
保家法(弘既人望所宗造次必循禮法凡動止施為及書翰儀體後人皆依倣之謂為丨丨丨丨丨)
君得錢會戲何用禄為(弘少時嘗摴蒱公城子野舍後有人就弘求縣此人嘗以蒱戲
得罪弘詰之曰丨丨丨丨丨丨丨丨丨荅曰不審公城子野何所在弘默然)美相盼接(弘自領選
及當朝總錄將加榮爵于人者每先呵責譴辱之然後施行若丨丨丨丨語欣歡者必無所諧以上王弘傳)
於揚列橋觀鬭鴨(王僧達坐屬疾而丨丨丨丨丨丨丨為有司所糾)躬自屠牛
(僧達性好鷹犬與閭里少年相馳逐又丨丨丨)受詞辯訟多在獵所(僧達為宣城太
守性好游獵而山郡無事肆意馳騁或五日三日方歸丨丨丨丨丨丨丨丨)乃戴面向天子(
免官後孝武獨召見慠然了不陳遜唯張目而視及出帝歎曰王僧達非狂如何丨丨丨丨丨丨)没没
求活(顔師伯詣之僧達慨然曰大丈夫寧當玉碎安可丨丨丨丨)放無處去已復還
(何尚之已致仕復膺朝命于宅設八關齏大集朝士自行香次至僧達曰願郎且放鷹犬勿復游獵僧達荅曰
家有一老狗丨丨丨丨丨丨丨尚之失色)焚所坐牀(路瓊之太后兄慶之孫也宅與僧達門並嘗盛
服詣僧達僧達將獵已改服瓊之就坐僧達了不與語謂曰身昔門下騶人路慶之者是君何親遂丨瓊之丨
丨丨以上王僧達傳)穰侯印豈可便解(王儉初授儀同王融贈儉詩及書儉甚竒之笑
謂人曰丨丨丨丨丨丨丨)漢武北伐圖(齊武欲北侵使毛惠秀畫丨丨丨丨丨融因上疏開張北
侵之議圖成上置琅琊城射堂壁上游幸輙觀焉)五十之年久踰其半(魏使宋弁見融
年少問主客年幾融曰丨丨丨丨丨丨丨丨)鄙製(融嘗為曲水詩序宋弁于瑶池堂謂融曰昔觀相如
封禪以知漢武之德今覽王生詩序用見齊主之盛融曰皇家盛明豈直比蹤漢武更慚丨丨無以遠匹相如)
秦西冀北實多駿驥(上以魏所送馬不稱使融問之曰丨丨丨丨丨丨丨丨而魏之良馬
乃駑不若)若騏驥之性因地而遷則造父之策有時而躓(弁曰
當是不習地土融曰周穆馬迹徧于天下云云)照耀天下(融詣王僧祐遇沈昭略未相識顧盼數四
謂王人曰是何年少融殊不平謂曰僕出于扶桑入于暘谷丨丨丨丨誰云不知)不知許事且
食蛤蜊(昭略曰丨丨丨丨丨丨丨丨融曰物以羣分方以𩔖聚君長東隅居然應嗜此族)為爾
寂寂鄧禹笑人(融為中書郎嘗撫案歎曰丨丨丨丨丨丨丨丨)車前豈可乏八
騶(行遇朱雀桁開路人填塞乃搥車壁曰車中乃可無七尺丨丨丨丨丨丨丨)傖楚(融晩節大習騎
馬招集江西丨丨數百人並有幹用)音響如鐘(齊武崩西昌侯排而入奉太孫登殿命左右扶出竟
陵王子良指麾丨丨丨丨)動迹驚羣抗言異𩔖(孔珪劾王融文)荒傖(同上招納不逞
扇誘丨丨)傾動頰舌(同上反覆唇齒之閒丨丨丨丨之内)總髮(融答辭爰自丨丨迄將立年)
我若不為百歲老母當吐一言(融臨死歎曰丨丨丨丨丨丨丨丨丨丨丨丨融
意欲指斥帝在東宫時過失也)舉體皆青(太學生會稽魏凖以才學為融所賞既欲奉子良而凖鼓
成其事及融誅召凖入舍人省詰問遂懼而死丨丨丨丨時人以凖膽破以上王融傳)賜以名蓍
(王微少好學善屬文工書兼解隂陽卜筮之事宋文帝丨丨丨丨)深言塵外之適(吏部尚書
江湛舉微為吏部郎微確乎不拔或云微之見舉廬江何偃亦與其議偃慮為微所咎與之書自陳微答書
丨丨丨丨丨丨)此上不欺人(其從弟僧綽宣文帝旨使微就職因留之宿微妙解天文知當有大
故獨與僧綽仰視謂曰丨丨丨丨丨非智者其孰能免之)尋書玩古(徵常住門屋一閒丨丨丨丨)
唯當坐處獨淨(微足不履地終日端坐牀席皆生塵埃丨丨丨丨丨丨)以常所彈
琴置牀上(微終遺令丨丨丨丨丨丨丨丨何長史偃來以琴與之)如屏風屈曲從
俗(兄遠字景舒時人謂遠丨丨丨丨丨丨丨能蔽風露言能不乖物理也以上王微傳)當不作
率爾人(王僧祐幼聰悟叔父微撫其背曰兒神明意用丨丨丨丨丨丨)鳴笳列騶(僧祐雅為
從兄儉所重每丨丨丨丨到其門候之)殆不立冠帽(僧祐居喪至孝服闋髮落略盡丨丨丨丨
丨)亭然獨立(僧祐丨丨丨丨不交當世)朝隱(僧祐為著作郎遷司空祭酒謝病不與公卿游
高帝謂王儉曰卿從可謂丨丨)直是愛閒多病耳(儉答曰臣從非敢妄同高人丨丨丨丨丨丨丨)
揚眉闊步直轡高驅(中丞彈僧祐云肆情運氣不顧朝典丨丨丨丨丨丨丨丨以上王
僧祐傳)性頗不儉(王籍丨丨丨丨)康樂之有王籍(籍為詩慕謝靈運至其合也殆
無愧色時人咸謂丨丨丨丨丨丨如仲尼之有丘明老聃之有莊周)擊節不能己巳(籍為湘東
王諮議參軍隨府會稽郡至若耶溪賦詩云蟬噪林逾靜鳥鳴山更幽劉孺見之丨丨丨丨丨丨)笠傘
覆面(籍為中散大夫彌忽忽不樂乃至徒行市道不擇交遊有時途中見相識輙以丨丨丨丨)筆勢
遒放(籍又甚工草書丨丨丨丨蓋孔琳之流亞也以上王籍傳)有伎經門(王瞻年六歲從
師時丨丨丨丨過同業皆出觀瞻獨不視習業如初)精神明贍(王瞻頗嗜酒每飲或彌日而丨丨丨
丨不廢簿領)三術(梁武嘗稱王瞻有丨丨射碁酒也以上王瞻傳)雖無赫赫之譽
久而見思(王冲為南郡太守故號平理丨丨丨丨丨丨丨丨丨丨以上王冲傳)風法(冲嘗
為子㻛辭中庶子文帝顧謂冲曰所以久留㻛于承華者正欲使太子微有㻛丨丨耳以上王㻛傳)王
與馬共天下(晉諺以上論)素尚(王曇首幼有丨丨)膏粱世德(修復洛陽園陵
曇首與從弟球俱詣宋武帝帝曰並丨丨丨丨乃能屈志戎旅)若但如下官門戶何寄
(至彭城大會戲馬臺賦詩曇首文先成帝問弘曰卿弟何如卿答曰丨丨丨丨丨丨丨丨丨帝大笑)手不
執金玉(曇首丨丨丨丨丨婦女亦不得以為飾玩)白獸幡銀字棨(元嘉四年車駕出北
堂使三更開廣莫門南臺云應須丨丨丨丨丨丨不肯開)欲建大厦而遺其棟梁(曇首
因乞吳郡文帝曰豈有丨丨丨丨丨丨丨丨丨)神州豈合卧臨(弘為揚州刺史久疾屢遜位不
許義康曰王公久疾不起丨丨丨丨丨丨以上王曇首傳)難生慮表(巫蠱事洩議廢立不决僧
綽曰建立之事唯宜速斷不可使丨丨丨丨取笑千載)惟能裁弟不能裁兒(上曰庶人
始亡人將謂我無慈愛之道僧綽曰恐千載之後言陛下丨丨丨丨丨丨丨丨上默然)世稱凶地
(太社西空地本吳時丁奉宅孫皓流徙其家江左初為周顗蘇峻宅後為袁悅宅又為章武王司馬秀宅皆以
凶終及給臧燾亦頻遇禍故丨丨丨丨僧綽謂宅無吉凶請以為第始造未及居而敗以上王僧綽傳)雖
小已有棟梁氣(袁粲見王儉曰宰相之門也栝栢豫章丨丨丨丨丨丨丨矣終當任人家國事)
捉燭(齊高帝為相欲引時賢參讚大業時謝朏為長史帝夜召朏却人與語久之朏無言唯有二小兒丨
丨帝慮朏難之乃取燭遣兒)吐所難吐(儉閒言于高帝帝正色裁之儉曰儉蒙公殊盼所以丨丨
丨丨何賜拒之深)賞其善據(儉領吏部時客有姓譚者詣儉求官儉曰齊桓滅譚那得有君答曰
譚子奔莒所以有僕儉丨丨丨丨卒得職焉)珠簾綺柱(初宋明帝紫極殿丨丨丨丨飾以金玉)
唯知誦書(帝幸華林宴集使各效伎藝禇彦回彈琵琶王僧虔柳世隆彈琴沈文季歌子夜來張敬
兒舞儉曰臣無所解丨丨丨丨)此盛德之事吾何以堪之(因跪上前誦相如封禪書
上笑曰丨丨丨丨丨丨丨丨丨丨)不可忘拍張(王敬則脱朝服袒以絳糾髻奮臂拍張呌動左
右上不悦曰豈聞三公如此答曰臣以拍張故得三公丨丨丨丨丨)以家為府(儉領國子祭酒于儉
宅開學士館以總明四部書充之又詔儉丨丨丨丨)賓客滿席(令史咨事丨丨丨丨儉應接銓序旁
無留滯)巾卷(儉十日一還監試諸生丨丨在庭劍衞令史儀容甚盛)解散幘(儉作丨丨丨斜
插簪朝野慕之相與仿效)江左風流宰相(儉嘗謂人曰丨丨丨丨丨丨唯有謝安蓋自况也)
車服塵素(儉寡嗜欲唯以經國為務丨丨丨丨家無遺財)手筆點裁(儉丨丨丨丨為當時
所重以上王儉傳)嬪王尚主(王騫諸女子姪皆丨丨丨丨)有田四百頃而食
常不周(騫不事産業有舊墅在鍾山八十餘頃與諸宅及故舊共佃之嘗謂人曰我不如鄭公業丨丨
丨丨丨丨丨丨丨丨以此為媿)侈於味而儉於服(騫性丨丨丨丨丨丨丨以上王騫傳)
孝童(王規八歲居母喪有至性徐孝嗣每見必為流涕稱曰丨丨)風韻遒上神峯標
映千里絶迹百尺無枝(簡文與湘東王繹書曰王威明云云實俊人也以上王規傳)
不能留心寒素(王&KR0788;為吏部尚書領國子祭酒門貴與物隔丨丨丨丨丨丨以上王&KR0788;傳)
三世為國師(王承為國子祭酒父&KR0788;祖儉皆為此職丨丨丨丨丨前代未之有)門寒才
俊(魏郡申英丨丨丨丨好危言高論以忤權右)大小王東陽(申英指朱異門曰此中輻輳皆
為利往能不至者唯丨丨丨丨丨耳指承小東陽即承弟幼也以上王承傳)紫胞(王訓生而丨丨)舉
動和韻(僧正惠超見訓而竒之謂門人羅智國曰四郎眉目疎朗丨丨丨丨此是興門戶者)爽徹
(訓年十六召見文德殿應對丨丨)若有一子如此實無所恨(訓見袁昂昂曰久藉
高名有勞虛想及觀容止若披雲霧俄而諸袁子弟來昂謂諸助教曰丨丨丨丨丨丨丨丨丨丨)後進
領袖(訓文章為丨丨丨丨以上王訓傳)作彪子(曇首與兄弟集會子孫任其戲適僧達跳下地
丨丨丨)累十二博棋(僧虔丨丨丨丨丨既不墜落亦不重作)採蠟燭珠作鳳
凰(僧綽丨丨丨丨丨丨丨僧達奪取打壊亦復不惜)迹逾子敬(僧虔雅善隸書宋文帝見其書
扇歎曰非唯丨丨丨丨方當器雅過之)魏元陽之射王汝南之騎(僧虔退默少交
接袁淑每歎曰卿文情鴻麗學解深拔而韜光潛實物莫之窺雖丨丨丨丨丨丨丨丨丨丨無以加焉)今
日之事苦不見及耳(僧綽為元凶所害親賓咸勸僧虔逃僧虔泣曰吾兄奉國以忠撫我
以慈丨丨丨丨丨丨丨丨丨若同歸九泉猶羽化也)掘筆書(孝武欲擅書名僧虔不敢顯跡大明世常
用丨丨丨以此見容)此是烏衣諸郎坐處(僧虔為御史中丞甲族由來多不居憲臺王氏
分枝居烏衣者位宦微減僧虔為此官乃曰丨丨丨丨丨丨丨丨我亦可試為耳)玉履玉屏風
(文惠太子鎮雍州有盜發古塚者相傳云是楚王塚大獲寶物丨丨丨丨丨)竹簡書青絲綸
(又有丨丨丨丨丨丨簡廣數分長二尺皮節如新有得十餘簡以示僧虔云是蝌蚪書考工記周官所闕文也)
賭書(高帝素善書篤好不已與僧虔丨丨)臣書第一(賭書畢謂曰誰為第一對曰丨丨丨丨陛
下亦第一帝笑曰卿可謂善自為謀)臣無第三陛下無第一(帝又問我書何如卿答曰
臣正書第一草書第二陛下草書第二而正書第三丨丨丨丨丨丨丨丨丨帝大笑曰卿善為辭天下有道丘
不與易也)長梁齋(儉既為朝宰起丨丨丨制度小過僧虔視之不悦竟不入戶儉即日毁之)弟書
遂不減吾(僧虔論書亡曾祖領軍右軍云丨丨丨丨丨丨)弟書如騎騾駸駸欲
度驊騮前(同上亡從祖中書令書子敬云丨丨丨丨丨丨丨丨丨丨丨丨)小兒軰賤家
雞(同上庾征西翼書少與右軍齊名在荆州與都下人書丨丨丨丨丨丨皆學逸少書)小人幾欲
亂真(同上右軍自書表晉穆帝令張翼更寫題後答右軍當時不别久後方悟云丨丨丨丨丨丨)緊
媚(同上郗嘉賓草亞于二王丨丨其父)天然縱放(同上孔琳之書丨丨丨丨極有筆力規矩恐在
羊欣後)小有意(同上范曅蕭思話同師羊欣後小叛既失故步為復丨丨丨耳)風流趨好
(同上蕭思話書羊欣之影丨丨丨丨殆當不減筆刀恨弱)恨少媚好(同上謝綜書丨丨丨丨)辭
制既雅筆迹又麗(僧虔嘗自書讓尚書令表丨丨丨丨丨丨丨丨)為飛白屈(吳郡
顧寶先卓越多竒自負技能僧虔乃作飛白以示之寶先曰下官今丨丨丨丨矣)取三國志聚
置牀頭(僧虔誡子書往年有意于史丨丨丨丨丨丨丨丨百日許復徙業就玄汝曾未窺其題目未辨
其指歸而終日自欺人不受汝欺也)德素(同上吾在世雖乏丨丨要復推排人間十許年故是一舊物)
優者龍鳳劣猶虎豹(同上于時王門中丨丨丨丨丨丨丨丨失蔭之後豈龍虎之議况吾
不能為汝蔭政應各自努力耳)何處復得下帷如王郎時耶(同上汝年入立境方
應從宦兼有室累丨丨丨丨丨丨丨丨丨丨丨)鬼唯知愛深松茂栢(同上丨丨丨丨丨丨
丨丨寧知子弟毁譽事以上王僧虔傳)唯取素琴石硯(王慈年八歲外祖江夏王義恭迎之
内齋施寶物恣所取慈丨丨丨丨丨丨及孝子圖而已)内潤(袁淑撫王慈背曰叔慈丨丨也)如雞
之比鳳(謝超宗嘗候僧虔仍往東齊詣慈慈正學書未即放筆超宗曰卿書何如虔公慈曰慈書比大
人丨丨丨丨丨超宗狼狽而退以上王慈傳)不取自當得賜(王泰數歲時祖母集諸孫姪散
棗栗于牀羣兒競之泰獨不取問其故對曰丨丨丨丨丨丨)手所抄寫二千許卷(泰少
好學丨丨丨丨丨丨丨丨)王有養炬謝有覽舉(泰每預朝宴刻燭賦詩文不加點帝深歎
賞沈約常曰丨丨丨丨丨丨丨丨養泰小字炬筠小字也以上王泰傳)所訟地遂為閒田
(王志為宣城内史清謹有恩惠郡人張倪吳慶爭田經年不决志到官父老相謂曰王府君有德政吾鄉里乃
有如此爭倪慶因相携請罪丨丨丨丨丨丨丨)取庭樹葉挼服之(梁武軍至城内殺東昏百
竂署名送首志歎曰冠雖弊可加足乎因丨丨丨丨丨丨丨偽悶不署名梁武覽牋無志署心嘉之)書聖
(志善稾隸當時以為楷法徐希秀亦號能書常謂志為丨丨)馬糞諸王(志家居建康禁中里馬糞
巷父僧虔門風寬恕志尤惇厚門下客嘗盜脱志車幰賣之志知而不問賓客游其門者專蓋其過而稱其善
兄弟子姪皆篤實謙和時人號丨丨丨丨為長者以上王志傳)芍藥賦(王筠十六歲為丨丨丨其
詞甚美)額𩔖袁公(沈約見筠以為似外祖袁粲謂僕射張稷曰王郎非唯丨丨丨丨風韻都欲相
似稷曰袁公見人輙矜嚴王郎見人必娛笑唯此一條不能酷似)吾得比蹤昔人何所
多恨(筠為尚書殿中郎王氏過江以來未有居郎署或勸不就筠曰陸平原東南之秀王文度獨步江東
丨丨丨丨丨丨丨丨丨丨)僕雖不敏請附斯言(沈約每見筠文咨嗟嘗謂曰昔蔡伯喈見
王仲宣稱曰王公之孫吾家書籍悉當相與丨丨丨丨丨丨丨丨自謝眺諸賢零落平生意好殆絶不謂遲慕
復逢於君)草木十詠(約于郊居閣齋請筠為丨丨丨丨書之壁皆直寫文辭不加篇題約謂人曰此
詩指物程形無假題署)嘗恐人呼為霓(約置郊居賦示筠草筠讀至雌霓連蜷約撫掌欣抃
曰僕丨丨丨丨丨丨霓應五的反也)知音者希真竒殆絶(次至墜石磓星及冰懸埳而帶
坻皆擊節稱贊約曰丨丨丨丨丨丨丨丨所以相要政在此數句耳)能用強韻(筠又丨丨丨丨每公
宴並作辭必妍靡)晩來名家(約嘗啟上言曰丨丨丨丨無先筠者)圓美流轉如彈
丸(又嘗謂王志曰賢弟子文章之美可謂後來獨步謝眺常見語云詩丨丨丨丨丨丨丨近見其數首方知
此言為實)好芒屩兩舫(筠為臨海太守在郡侵刻還資有丨丨丨丨丨他物稱是)所乘牛
飼以青草(筠家累千金性儉嗇外服麄鄙丨丨丨嘗丨丨丨丨)不覺筆倦(筠自序云余少
好抄書老而彌篤雖遇見瞥觀皆即疏記後重省覽歡興彌深習與性成丨丨丨丨)三過五抄(同上
幼年嘗讀五經皆七八十遍愛左氏春秋諷詠嘗為口實廣略去取凡丨丨丨丨餘經及周官儀禮國語爾雅
山海經本草嘗再抄子史諸集皆一遍)未嘗倩人假手(同上丨丨丨丨丨丨並躬自抄錄)
累葉有文才(筠嘗與諸兒書論家門集云史傳稱安平崔氏及汝南應氏丨丨丨丨丨)名德
重光(同上所以范蔚宗云崔氏雕龍然不過父子兩三世耳非有七葉之中丨丨丨丨爵位相繼人人有
集如吾門者也沈約嘗云吾少好百家之言身為四代之史自開闢以來未有爵位蟬聯文才相繼如王氏之
盛也以上王筠傳)三真六草(王彬習篆隸與志齊名時人為之語曰丨丨丨丨為天下寶以上
王彬傳)歎悒(王寂性迅動讀范滂傳未嘗不丨丨)膏粱年少(建武初寂欲獻中興頌兄志謂
曰汝丨丨丨丨何患不達不鎮之以靜將恐貽譏以上王寂傳)霜繁廣除風回高殿
(晉孝武崩王珣為哀策出本示誕曰猶恨少序節物誕攬筆便益之接其秋冬代變後云丨丨丨丨丨丨丨丨
珣歎美以上王誕傳)縛諸庭樹(王偃尚宋武帝第二女吳興長公主諱榮男常倮偃丨丨丨丨
時天夜雪噤凍久之偃兄恢排闔詬主乃免以上王偃傳)嚴妒(宋世諸主莫不丨丨)妒婦記
(明帝使近臣虞通之撰丨丨丨)輶蔽(江斆讓婚表顧審丨丨伏用憂惶)寒門悴族(同上臣丨
丨丨丨)荆釵布裙(同上丨丨丨丨足得成禮)吞悲茹氣無所逃訴(同上凡晉
氏以來配尚王姬者如王敦懾氣桓温斂威真長佯愚以求免子敬炙足以違禍王偃無仲都之質而倮雪于
北階何瑀闕龍工之姿而投軀于深井謝莊殆自害于矇叟殷冲幾不免于強鉏彼數人者非無才意而勢屈
于崇貴事隔于聞覽丨丨丨丨丨丨丨丨)掃轍息駕廢筵抽席(同上而令丨丨丨丨無闞
門之期丨丨丨丨絶接對之理)姆妳爭媚尼媪競前(同上丨丨丨丨相勸以嚴丨丨丨丨
相諂以急)夕不見晩魄朝不識曙星(同上或進不獲前或入不聽出不入則嫌于欲
疎求出則疑有别意召必以三晡為期遣必以日出為限丨丨丨丨丨丨丨丨丨丨)夜步月而弄
琴晝拱袂而披卷(同上至于丨丨丨丨丨丨丨丨丨丨丨丨一生之内與此長乖)少婢
奔送醜老叢來(同上又聲影纔聞則丨丨丨丨裙袂向席則丨丨丨丨左右整㕞以疑寵見嫌
賓客未冠以少容致斥)毁族淪門(同上必將丨丨丨丨豈伊身責)吞言咽理(同上丨丨
丨丨無敢論訴)燕雀微羣得保叢蔚(仝上伏願特賜蠲停使丨丨丨丨丨丨丨丨)刊
膚剪髮投山竄海(同上若恩詔難降披請不申便當丨丨丨丨丨丨丨丨以上王藻傳)
湯定不可澆雪(王瑩遷義興太守代謝超宗去郡與瑩交惡還都就其父懋求書屬瑩求一吏
曰大人一旨如湯澆雪耳及至瑩答旨以公吏不可超宗往懋處對諸賓曰丨丨丨丨丨丨懋面洞赤唯大耻
愧)精白䱒美鮓麞&KR2477;(懋後往超宗處設丨丨丨丨丨丨丨懋問那得佳味超宗詭言義興
始見餉陽驚曰丈人豈應不得耶懋大憤言于朝廷稱瑩供養不足坐失郡)虎象來格(時有猛獸
入郭上意不悦以問羣臣羣臣莫對瑩在御筵乃斂板答曰昔擊石拊石百獸率舞陛下膺錄御圖丨丨丨丨
帝大悦)欲向南錢可貪遂向東為黃銅(瑩既為公須開黃閤宅前促欲買南
鄰朱侃半宅侃懼見侵貨得錢百萬瑩乃回閤向東時人為之語曰丨丨丨丨丨丨丨丨丨丨丨丨)六鑄
而龜六毁(瑩將拜印工鑄印丨丨丨丨丨丨及成頭空不實補而用之居職六日暴疾薨)蕭玉
誌(王實尚梁武帝安吉公主丨丨丨以上王瑩傳)中才寒士(王華謂文帝曰徐羡之丨丨丨
丨以上王華傳)不辨菽麥(王琨父懌丨丨丨丨時人以為殷道矜之流)但經城門
一過便得三千萬(南土沃實在任者多致巨富世云廣州刺史丨丨丨丨丨丨丨丨丨丨丨
琨無所取)攀畫輪獺尾(順帝遜位百竂陪列琨丨丨丨丨丨慟哭曰人以壽為歡老臣以壽為戚
既不先驅螻蟻頻見此事嗚咽不自勝百官人人雨淚)傳酒行炙悉皆内妓(顔師伯豪
貴下省設女樂琨時為度支尚書要琨同聽丨丨丨丨丨丨丨丨琨以男女無親授傳行每至令置牀上回面
避之然後取畢又如此坐上莫不撫手嗤笑琨容色自若)子房赤松未易輕擬(領軍劉勔
晩節有栖退志表求東陽郡尚書令袁粲以下莫不贊美之琨曰永初景平唯謝晦殷景仁為中領軍元嘉有
到彦之為人望才譽勔不及也近聞加侍中已為怏怏便求東陽臣恐丨丨丨丨丨丨丨丨)設酒不
過兩盌(琨儉于財用丨丨丨丨丨丨輙云此酒難遇)鹽豉薑蒜之屬並挂屏
風(丨丨丨丨丨丨丨丨丨丨酒漿悉置牀下内外有求琨手自賦之以上王琨傳)後來秀令
(王惠幼而夷簡宋武帝聞其名以問其從兄誕誕曰惠丨丨丨丨鄙宗之美也)惟覺逢人耳(會稽
内史劉懷敬之郡送者傾都惠亦造别還過從弟球球問向何所見惠曰丨丨丨丨丨)萬頃陂(靈運
博辯辭義蜂起惠時然後言時荀伯子在坐退而告人曰靈運固自蕭散直上王郎有如丨丨丨焉)不以
沾濡而改(常臨曲水風雨暴至坐者皆馳散惠徐起不異常日丨丨丨丨丨丨)人有與書
求官得輙聚閣上(惠為吏部尚書未嘗接客丨丨丨丨丨丨丨丨丨丨丨及去職封印如故)
何用食為(惠兄鑒好聚斂惠意不同謂曰何用田為鑒怒曰無田何由得食惠又曰丨丨丨丨其摽
寄如此以上王惠傳)玉巵無當(王球簡貴勢不交游筵席虛靜門無異客曇首常云蒨玉亦是
丨丨丨丨耳)公應以淡退求之(江夏王義恭謂何尚之曰當今乏才羣下宜加戮力而王
球放恣如此宜以法糾之尚之曰球有素尚加又多疾丨丨丨丨丨丨丨未可以文案責也以上王球傳)
哺歠亦復可觀(袁粲見王景文歎曰非徒風流可悦乃丨丨丨丨丨丨)垂綸者清
故不獲貪餌(文帝嘗與羣臣臨天泉池帝垂綸良久不獲景文越席曰臣以為丨丨丨丨丨丨丨
丨丨衆皆稱善)一士不可親弓長射殺人(明帝以景文外戚貴盛張永屢經軍旅又
疑其將來難信乃自為謠言曰丨丨丨丨丨丨丨丨丨丨一士指景文弓長指永也)凌霄駕鳳(明帝
答景文詔袁顗圖避禍于襄陽當時皆羡之謂為丨丨丨丨)金木纏身(同上駱宰逢義嘉染罪丨
丨丨丨性命幾絶)此酒不可相勸(上疾篤遣使送藥賜景文死勅至之夜景文政與客棋扣
函看復還封置局下神色怡然不變方與客棋思行爭劫竟斂子内奩畢徐謂客曰奉勅見賜以死酒至酌謂
客曰丨丨丨丨丨丨自仰而飲之以上王彧傳)龍泉太阿汝知我者(王藴欲以將領
自奮撫刀曰丨丨丨丨丨丨丨丨以上王藴𫝊)以針畫漆合盤為書(王奐為雍州刺史與
寧蠻長史劉興祖不睦奐遣軍主朱公恩征蠻不利興祖欲以啟聞奐大怒收付獄興祖于獄丨丨丨丨丨丨
丨丨報家稱枉令啟聞以上王奐傳)近忘墳柏(奐誅其子肅奔魏屢引魏人至邊肅叔份嘗侍
坐武帝謂曰比有北信不份改容對曰肅既丨丨丨丨寧遠憶有臣帝亦以此亮焉)朕為有為無
(武帝嘗于宴席問羣臣曰丨丨丨丨丨份曰陛下應萬物為有體至虛為無帝稱善)善占吐(王銓美風
儀丨丨丨)玉昆金友(銓弟錫時人以銓錫二王可謂丨丨丨丨以上王份傳)掩扉覃思(
王錫年二十四便謝遣胥徒拒絶賓客丨丨丨丨室宇蕭然)隔簾趨倚(諸子温凊丨丨丨丨銓所
尚永嘉公主乃命穿壁使子涉湜觀之以上王錫傳)一鱗不獲(王固嘗聘魏魏人以南人嗜魚
大設網罟固以佛法呪之遂丨丨丨丨以上王固傳)芳聲藉甚(景文弱年立譽丨丨丨丨)方
驂並路(與袁粲羣公丨丨丨丨以上論)令王(王敬弘除廬陵王師自陳無德不可師範丨丨)
讀之正自不解(敬弘為尚書僕射關署文案初不省讀嘗預聽訟上問疑獄敬弘不對上變色
問左右何故不以訊牒副僕射敬弘曰臣乃得訊牒丨丨丨丨丨丨)彈棋發八勢(敬弘形狀短而
起坐端方桓温謂之丨丨丨丨丨)左右嘗使二老婦女(敬弘丨丨丨丨丨丨丨丨戴五
條辮著青紋袴&KR1596;飾以朱粉)正熱不堪相見(敬弘女嫁尚書僕射何尚之弟述之敬弘嘗往
何氏看女遇尚之不在因寄齋中卧俄頃尚之還敬弘還使二婦女守閤不聽尚之入云丨丨丨丨丨丨君可
且去尚之于是移于他室)吾欲使汝處不競之地(敬弘子恢之被召為秘書郎敬弘求
為奉朝請與恢之書曰彼秘書有限故有競朝請無限故無競丨丨丨丨丨丨丨丨丨)未嘗教子
孫學問(敬弘丨丨丨丨丨丨丨各隨所欲人或問之答曰丹朱不應乏教寗越不聞被捶以上王敬
弘傳)珍阜(王秀之為晉平太守期年求還人問其故答曰此郡沃壤丨丨日至人所昧者財財生則禍逐)
山資已足(又曰吾丨丨丨丨豈可久留以妨賢路)恐富(時人以為王晉平丨丨求歸)隱
業(秀之除吳興郡丨丨所在心願為之以上王秀之傳)居宇穿漏(王延之清貧丨丨丨丨褚
彦回以啟宋明帝即勅材官為起三間齋屋)不送不迎(宋德既衰齊高帝輔政人懷彼此延之與
僧虔中立無所去就時人語曰二王居平丨丨丨丨)王謝為一雙阮何為一雙(宋孝
武選侍中四人並以風貌王彧謝莊丨丨丨阮韜何偃丨丨丨常充兼假以上王延之傳)繼美吳
隱(王鎮之為廣州都督武帝謂人曰鎮之少著清績必將丨丨丨丨嶺南弊俗非此不康也在鎮蕭然去官
之日不異初至)風馬不接(殷仲文還姑熟祖送傾朝桓謙要王弘之同行答曰凡祖離送别必在有
情下官與殷丨丨丨丨無緣扈從)著貂裘採藥(敬弘常解丨丨與弘之即著以丨丨)亦自
不得得亦不賣(弘之性好釣上虞江有一處名三石頭常垂綸于此經過者不識之或問漁師
得魚賣不弘之曰丨丨丨丨丨丨丨丨日夕載魚經上虞郭親故門各以一兩頭置門内而去)隱約窮
岫(謝靈運與廬陵王義真牋曰會境既豐山水是以江左嘉遁並多居之至若王弘之拂衣歸耕踰歴三紀
孔淳之丨丨丨丨自始迄今阮萬齡辭事就閒纘成先業)羲唐(同上既遠同丨丨)激貪厲競
(同上亦丨丨丨丨)但恨短筆不足書美(弘之卒顔延之欲為作誄與其子曇生書曰君家
高世之善有識歸重豫染毫翰所應載述况僕託慕末風竊以叙德為事丨丨丨丨丨丨丨丨)三素望
(阮萬齡袁豹江夷相係為孟昶司馬時人謂昶府有丨丨丨)頗有素情(萬齡家在會稽剡縣丨丨
丨丨以上王鎮之傳)出塗巷採聽異言(明帝嘗遣腹心左右陳世範等丨丨丨丨丨丨
丨)門義(王晏既居朝端事多專决内外要職並用周旋丨丨)齊前柏樹變成梧桐
(晏之為員外郎也父普曜丨丨丨丨丨丨丨丨論者以為梧桐雖有棲鳳之美而失後凋之節)見屋桷
子悉是大蛇(晏未敗前丨丨丨丨丨丨丨丨就視之猶木也晏惡之方以紙裹桷子猶紙内搖動
簌&KR0609;有聲)未登黃門郎不得畜女伎(明帝時勅丨丨丨丨丨丨丨丨丨丨王䚴與隂
元智並以畜伎免官以上王晏傳)素對(王思遠為建平王景素主簿景素誅景素女廢為庶人思遠分
衣食以相資贍年長為備笄總訪求丨丨傾家送遣)方噉粥未暇此事(明帝廢立之際思遠
謂晏曰兄荷武帝厚恩今一旦贊人如此事彼或可以權計相須未知兄將何以自立及此引决猶可保全門
戸不失後名晏曰丨丨丨丨丨丨丨)形儀新楚乃與促膝(思遠立身簡潔諸客有詣已者
覘知衣服穢垢方便不前丨丨丨丨丨丨丨丨雖然及去之後猶令二人交帚拂其坐處)唐突卿宰
(都水使者季珪之常曰見王思遠終日匡坐不妄言笑簪帽衣領無不整潔便憶丘明士見丘明士蓬頭散帶
終日酣醉吐論縱横丨丨丨丨便復憶見思遠以上王思遠傳)嘗三日絶糧而執卷
不輟(王韶之家貧好學丨丨丨丨丨丨丨丨丨丨)目耕(家人誚之曰困窮如此何不耕答曰我常
丨丨耳)詔黃(王韶之領著作西省凡諸丨丨皆其辭也以上王韶之傳)餅一甌(王悦之少
厲清撡亮直有風檢為吏部郎隣省有會同者遺悦之丨丨丨辭不受曰此費誠小然少來不願當之)見
兩烏衣人捶之(悦之為侍中在門下盡其心力撿校御府太官太醫諸署時姦竊者衆悦之按
覆得姦巧甚多于是衆署共咒詛悦之病甚丨丨丨丨丨丨丨以上王悦之傳)青箱學(王彪之子
納之孫准之家世相傳並諳江左舊事緘之青箱世謂之王氏丨丨丨)唯解彈事耳(王准之為
御史中丞自彪之至准之凡四世居此職准之嘗作五言詩范泰嘲之曰卿丨丨丨丨丨准之正色曰猶差卿
世載雄狐以上王准之傳)几案塵黑(王逡之衣裳不澣丨丨丨丨年老手不釋卷以上王逡
之傳)蚿賦(王素隠居不仕山中有蚿聲清長聽之使人不厭而其形甚醜素乃為丨丨以自况以上王
素傳)淮流竭王氏滅(昔晉初渡江王導卜其家世郭璞云丨丨丨丨丨丨以上論)莫知
津逗(王懿與慕容垂戰敗經大澤困未能去卧林中有一小兒青衣年可七八歲騎牛行見懿曰漢已食
未懿言飢小兒去須臾復來得飯與之食畢欲行而暴雨丨丨丨丨有一白狼至前仰天而號號訖銜懿衣因
渡水後懿于彭城立佛寺作白狼童子像于塔中以上王懿傳)供一身一月十萬(到撝
資籍豪富厚自奉養丨丨丨丨丨丨丨)陳玉珠(撝宅宇山池伎妾姿藝皆窮上品才調流贍善納交
游愛伎丨丨丨明帝遣求不與逼奪之撝頗怨帝令有司誣奏將殺之撝入獄數宿鬚鬢皆白)貶素(後免
死繫尚方奪封與弟撝由是更以丨丨自立)見兩三人持堊刷其家門(陳顯達起
兵拒沈攸之到遁以猶豫見殺遁家人在都從野夜歸丨丨丨丨丨丨丨丨丨丨須臾而滅明日遁死問至)
早青瓜(齊武與到撝從宋明帝射雉郊野渴倦撝得丨丨丨與武帝對剖食之武帝又數游撝家懷其
舊德至是一歲三遷以上到撝傳)為二百字三刻便成(武帝宴華光殿命羣臣賦詩獨
詔到沆丨丨丨丨丨丨丨丨其文甚美以上到沆傳)蘭臺聚(梁天監初任昉出守義興要溉洽之
郡為山澤之游昉還為御史中丞後進皆宗之時有彭城劉孝綽劉苞劉[孑(焉-正+?)]吳郡陸倕張率陳郡殷芸沛國劉
顯及溉洽車軌日至號曰丨丨丨)絶塵到(陸倕贈昉詩云既有丨丨丨復見黃中劉到則溉洽兄弟
也)求二衫段(到溉為建安太守任昉以詩贈之丨丨丨丨云鐵錢兩當一百易代名實為惠當及
時無待凉秋日溉答云余衣本百結閩中徒八蠶假令金如粟詎使廉夫貪)脱帽與之(溉嘗夢武
帝遍見諸子至湘東而丨丨丨丨於是密敬事焉)尚有餘臭(何敬容謂人曰到溉丨丨丨丨遂學
作貴人溉祖彦之初以擔糞自給故世以為譏)虛室單牀(溉性儉率不好聲色丨丨丨丨旁無姬侍)
冠履十年一易(溉丨丨丨丨丨丨朝服或至穿補)懸風槌(溉特被武帝賞接每與對
棋從夕達旦或復失寢加以低睡帝詩嘲之曰狀若喪家狗又似丨丨丨當時以為笑樂)竒礓石(溉第
居近淮水齊前山池有丨丨丨長一丈六尺帝戲與賭之并禮記一部溉並輸焉石即移置華林園宴殿前移
石之日都下傾城縱觀所謂到公石也)每月三致淨饌(武帝丨丨丨丨到溉丨丨)鳴騶
枉道(溉與朱异劉之遴張綰同志及卧疾門可羅雀惟三人每歲時丨丨丨丨以相存問致酒極歡而去)
讀經贊唄(溉遺令薄葬便屏家人請僧丨丨丨丨)手屈二指(溉卒顔色如恒丨丨丨丨
即佛道所云得果也)夢懷鏡(到鏡初在孕其母丨丨丨及生因以名焉作七悟文甚美)定是才
子(溉孫藎早聰慧從武帝登北顧樓賦詩藎受詔便就上以示溉曰藎丨丨丨丨翻恐卿從來文章假手于
藎後溉每和御詩上輙手詔戲溉曰得母貽厥之力乎)可假之於少藎(帝又賜溉連珠曰硯
磨墨以騰文筆飛毫以書信如飛蛾之赴火豈焚身之可吝必髦年其已及丨丨丨丨丨丨以上到溉傳)
日下無雙(到洽築室嚴阿幽居積歲時人號曰居士任昉嘗訪洽于田舍歎曰此子丨丨丨丨)宋
得其武梁得其文(梁武謂任昉曰諸到可謂才子昉曰臣嘗竊議丨丨丨丨丨丨丨丨)未
嘗旁膝(洽美容質善言吐弱年聽伏曼容講丨丨丨丨伏深歎之以上到洽傳)耿正(到仲舉無
他藝業而立身丨丨以上到仲舉傳)長柯斧(王玄謨攻滑臺垣護之以百舸為前鋒進據石濟及
魏救將至馳書勸玄謨急攻之不見從玄謨敗退不暇報護之而魏軍悉牽玄謨水軍大艚連以鐵鎻三重斷
河以絶護之還路河水迅急護之中流而下每至鐵鎻以丨丨丨斷之魏人不能禁唯失一舸以上垣護之
傳)不負飲食(桓榮祖少學騎射或曰何不學書榮祖曰曹操曹丕上馬横槊下馬談論此可丨丨
丨丨矣君軰無自全之技何異犬羊乎)自可相拍手笑殺(明帝初即位四方反除榮祖冗
從僕射遣說徐州刺史薛安都安都曰今京師無百里地莫論攻圍取勝丨丨丨丨丨丨丨)大蹄馬
(榮祖曰今雖天下雷同正是速死無能為也安都曰不知諸人云何我不畏此丨丨丨在近急便作計)翔
鵠雲中謂左右當生取之(垣榮祖善彈登西樓見丨丨丨丨丨丨丨丨丨丨丨于是
彈其兩翅毛脱盡墜地無傷養毛生後飛去其妙如此)動足下牀(蒼梧欲危害齊高帝帝欲奔廣
陵起事榮祖諫曰公今丨丨丨丨使恐有叩臺門者公事去矣)以鐵為書鎮如意(高帝嘗以
書案下安鼻為相丨丨丨丨丨丨丨甚壯大以備不虞以上垣榮祖傳)以蒱戲取之(孝武末年
貪慾刺史二千石罷任還都必限使奉獻又丨丨丨丨丨要令罄盡乃止)被賧刺史(垣閎為益州刺
史送獻傾西資之半明帝猶嫌其少及閎至都詣廷尉自簿先詔獄官留閎于是悉送資財然後被遣凡蠻夷
不受鞭罰輸財贖罪謂之賧時人謂閎丨丨丨丨以上垣閎傳)水中一旦忽生洲(張興
世居臨沔水自襄陽以下至于江二千里先無洲嶼興世初生當其門前丨丨丨丨丨丨丨年年漸大及興世
為方伯而洲上遂十餘頃)我雖田舍老公樂聞鼓角(興世父仲子興世欲奉往襄陽
愛鄉里不肯去嘗謂興世曰丨丨丨丨丨丨丨丨丨丨汝可送一部行田時欲吹之興世素恭謹畏法譬之
曰此是天子鼓角非田舍公所吹)先人必當驚怖(興世欲拜墓仲子謂曰汝衞從太多丨丨
丨丨丨丨興世減撤而行以上張興世傳)性怯畏馬無力牽弓(張欣泰不以武業自
居年十餘詣褚彦回彦回曰張郎弓馬多少答曰丨丨丨丨丨丨丨丨彦回甚異之)將家兒何敢
作此舉止(欣泰為直閤步兵校尉領羽林監下直輙著鹿皮冠納衣錫杖挾素琴或啟武帝帝曰丨
丨丨丨丨丨丨丨丨)負弩射雉(欣泰屏居家巷置宅南岡下面接松山丨丨丨丨恣情閒放聲伎雜
藝頗多開解以上張欣泰傳)兩世無渭陽情(陳郡謝重王胡之外甥也于諸舅敬禮多闕重
子絢袁湛之甥也嘗于公坐慢湛湛正色謂曰汝便是丨丨丨丨丨丨以上袁湛傳)遒豔(袁淑文采
丨丨)生出彪口(前廢帝時袁顗慮禍求出為雍州刺史加都督顗舅蔡興宗曰襄陽至惡豈可冒耶
顗曰白刃當前不救流矢今日之行本願丨丨丨丨)呼取飛燕(顗起兵及劉胡叛走顗大怒罵曰今
年為小子所誤丨丨丨丨謂其衆曰我當自出追之以上袁顗傳)不能與佞人周旋(皇太
子冠上臨東宫與顔師伯柳元景沈慶之等並摴蒱袁粲勸師伯酒師伯不飲粲因相裁辱曰丨丨丨丨丨丨
丨)席門常掩三徑裁通(袁粲妙德先生傳)揚子寂寞嚴叟沉冥
(同上)狂泉(粲嘗謂周旋人曰昔有一國國中一水號曰丨丨國人飲此水無不狂唯國君穿井而汲獨得
無恙國人反謂國主之不狂為狂)火艾針藥(同上于是共執國主療其狂疾丨丨丨丨莫不畢具
國君不勝其苦于是酌狂泉飲之飲畢便狂君臣大小其狂若一)每杖策逍遥當其意
得悠然忘反(粲負才尚氣愛好虛遠雖位任隆重不以事務經懷獨步園林詩酒自適家居負郭
丨丨丨丨丨丨丨丨丨丨丨丨丨)不通主人直造竹所(丹陽郡一家頗有竹石粲率爾
步往亦丨丨丨丨丨丨丨丨嘯詠自得主人出語笑欵然俄而車騎羽儀併至門方知是袁尹)昨飲酒
無偶聊相邀耳(粲又嘗步屧白楊郊野間道遇一士大夫便呼與酣飲明日此人謂被知顧到
門求進粲曰丨丨丨丨丨丨丨丨丨)負磚(粲忤于孝武其母候乘輿出丨丨叩頭流血磚碎傷目自此後
粲與人語有誤道眇目者輙涕泣彌日)談客(粲閒居高卧一無所接丨丨文士所見不過一兩人)大
㲰狗(粲據石頭事泄死小兒數歲乳母將投粲門生狄靈慶靈慶抱以首此兒死後靈慶常見兒騎丨丨
丨戲如平常經年餘鬭場忽見一狗走入其家噬殺靈慶此狗即袁郎所常馳也以上袁粲傳)迅寒
急節(袁彖苟蔣之兄弟議夫丨丨丨丨乃見松筠之操)金柄刀子剪爪(彖薄王晏為人
晏請交不答武帝左便殿用丨丨丨丨丨丨晏在側曰外聞有金刀之言恐不宜用此物帝窮問所以晏曰袁
彖為臣說之上怒)貴囚(彖被繫東冶帝遊孫陵望東冶曰冶中有一好丨丨數日因與朝臣幸冶勅見
彖與語明日釋之)楊畔歌(何澗為文惠太子作丨丨丨)側麗(詞甚丨丨太子甚悦袁廓之為
太子洗馬諫曰夫楊畔者既非典雅而聲甚哀思殿下當降意簫韶奈何聽亡國之響以上袁彖傳)以
淚洗所題漆字(顗敗傳首建鄴藏于武庫以漆題顗名為誌至是始還之昂號慟嘔血絶而復
蘇丨丨丨丨丨丨丨皆滅人以為孝感)乾蔭(昂幼孤為從兄彖所養彖卒乃制朞服人有怪而問之昂
答書曰孤子夙以不天幼傾丨丨)華曠(同上開拓房宇處以丨丨)縛衣著棺(昂為豫章内史
丁所生母憂喪還江路風潮暴駭昂乃丨丨丨丨誓同沈溺)膝袒(昂答梁武帝書自承麾旆屆止莫不
丨丨軍門)顛狽(昂謝除臨川王參軍啟摳衣聚足丨丨不勝)賖形於耐罪之族(同上
未有緩憲于斯戮之門丨丨丨丨丨丨丨)風驅電淹(同上仰屬龔行丨丨丨丨)薪粲(同上猶當
降等丨丨乃遂頓釋赭鉗)斂骨吹魂濯疵蕩穢(同上丨丨丨丨還編黔庶丨丨丨丨入楚
游陳)天波既洗雲油遽沐(同上)七歲尚書未為晩達(昂遷吏部尚書
帝謂曰齊明帝用卿為黑頭尚書我用卿為白頭尚書良以多愧對曰臣生四十七年于茲矣四十以前臣之
自有七年以後陛下所養丨丨丨丨丨丨丨丨帝曰士固不妄有名以上袁昂傳)小人如失主
犬(馬仙琕初不降檻送建康梁武勞之謝曰丨丨丨丨丨丨後主飼之便復為用帝笑而美之以上馬仙
琕傳)袁家故為有人(袁憲嘗陪宴承香閤賓退後宣帝留憲與衞尉樊俊徙席山亭談宴終日
帝謂俊曰袁家故為有人以上袁憲傳)釐整浮華剪罰遊惰(孔靖為會稽内史丨丨丨
丨丨丨丨丨由是境内肅清)獻乾薑(孔琇之為臨海太守在任清約罷郡還丨丨丨二千斤齊武帝
嫌其少及知琇之清乃歎息以上孔靖傳)吾當希彼蔡君足下無愧王氏
(沛國劉顯執孔奐手曰昔伯喈墳素悉與仲宣丨丨丨丨丨丨丨丨丨丨丨丨所保書籍尋以相付)多營
麥飯以荷華裹之(齊遣東方老蕭軌來寇陳武尅日决戰乃令奐丨丨丨丨丨丨丨丨丨信
宿之閒得數萬裹)單船臨郡(奐為晉陵太守清白自守妻子並不之官惟以丨丨丨丨)衣氊
(富人殷綺見奐居處儉素乃餉以丨丨一具奐以百姓未周不容獨享温飽却之)有潘陸之華
無園綺之實(後主在東宫欲以江總為太子詹事奐曰江丨丨丨丨丨而丨丨丨丨丨輔弼儲貳
竊謂非才以上孔奐傳)嗣功龜貝(孔琳之駁廢錢議聖王制無用之貨以通有用之財既無毁敗
之費又省難運之苦此錢所以丨丨丨丨歴代不廢者也)濕榖薄絹(同上巧偽之人竟丨丨以要利
制丨丨以充資以上孔琳之傳)一月二十九日醉(孔覬雖醉日居多而明曉政事醒時
判决未嘗有壅衆咸曰孔公丨丨丨丨丨丨丨勝世人二十九日醒也)蓬首緩帶(覬丨丨丨丨風
貌凊嚴以上孔覬傳)因愚習惰(殷道矜幼而不慧詔曰道矜丨丨丨丨久妨清序可除散騎
以上殷景仁傳)清言畢景(殷臻有名行袁粲褚彦回並異之每造一公之席輙丨丨丨丨以上殷
淳傳)蔡家佳兒(會稽郡闕朝議欲用蔡廓武帝曰彼自是丨丨丨丨何關人事)褚佛(帝曰可用
丨丨佛褚淡之小字也)一面之欵(褚裕之為廣州刺史還至都丨丨丨丨無不厚加贈遺以上
褚裕之傳)著芒屩於齋前習行(褚湛之為丹陽尹使其子弟並丨丨丨丨丨丨丨丨或譏
之湛之曰安不忘危也)鬚髯如戟(山隂公主淫恣窺見彦回悦之以白帝帝召彦回西上閣宿十
日公主夜就之備見逼迫彦回不為移志公主謂曰君丨丨丨丨何無丈夫意)遲行緩步便得
宰相矣(明帝嘗曰褚彦回能丨丨丨丨丨丨丨丨丨)以無累之神合有道之
器(嘗聚袁粲舍初秋凉夕風月甚美彦回援琴奏别鵠之曲宫商既調風神諧暢王彧謝莊並在粲坐撫節
而歎曰丨丨丨丨丨丨丨丨丨丨宫商暫離不可得已)欲使著黃羅&KR1596;(明帝疾篤馳使吳郡
召彦回欲託後事彦回至帝坐帳中流涕曰吾近危篤故召卿丨丨丨丨丨丨蓋乳母服也)鰒魚三
十枚(時淮北屬江南無復鰒魚或有間關得至者一枚直數千錢有餉彦回丨丨丨丨丨彦回時雖貴而
貧薄過甚門生有獻計賣之云可得十萬錢彦回變色曰我謂此是食物非曰財貨旦不知堪賣錢聊爾受之
雖復儉乏寧可賣餉取錢也悉與親游噉之少日便盡)褚公眼睛多白(袁粲曰丨丨丨丨丨
丨所謂白虹貫日亡宋者終此人也)願以鄙心寄公之腹(粲謂彦回曰國家所賴唯公與
劉丹陽及僕耳願各自免無使竹帛所笑彦回曰丨丨丨丨丨丨丨丨則可矣然竟不能貞固)賜以金
鏤柄銀柱琵琶(彦回善彈琵琶齊武在東宫丨丨丨丨丨丨丨丨丨)可憐石頭城
(于時民間為之語曰丨丨丨丨丨寧為袁粲死不作彦回生)夢人以卜蓍一具與之
(彦回少時嘗篤病丨丨丨丨丨丨丨丨丨遂差其一年四十八而卒)幢絡(先是庶姓三公轜車未有定制
王儉議官品第一皆加丨丨自彦回始也以上褚彦回傳)騎水牛出弔(彦回子賁與弟蓁居
墓下及王儉薨乃丨丨丨丨丨以繫門外柱入哭盡哀而退家人不知也以上褚賁傳)古樹枯死
更生枝葉(褚翔為義興太守有善政郡西亭有丨丨積年丨丨翔至郡忽丨丨丨丨)空中彈
指(翔少有孝行母病篤詣沙門祈福中夜忽見戶外有異光又聞丨丨丨丨及旦疾遂愈以上褚翔傳)
白瀹雞子(褚澄善醫術為吳郡太守百姓李道念以公事到郡澄見謂曰汝有重疾答曰舊有冷疾
至今五年衆醫不差澄為胗脉曰汝病非冷非熱當是食丨丨丨丨過多所致令取蘇一升煮服之始一夜乃
吐出一物如升涎裹之動開看是雞雛羽翅爪距具足能行走澄曰此未盡更服所餘藥又吐如前者雞十三
頭而病都差以上褚澄傳)不當是一名士耶(齊建元初彦回拜司徒其從兄炤曰門戸
不幸遂有今日之拜使彦回作中書郎而死丨丨丨丨丨丨丨名德不昌遂有期頥之壽以上褚炤傳)黃
紙帽箱(禇炫在選部門庭蕭索賓客罕至出行左右常捧一丨丨丨丨風吹紙剥殆盡)以冠劍
為質(炫病無以市藥丨丨丨丨丨以上褚炫傳)全丁大戶(褚玠為山陰令時丨丨丨丨𩔖
多隱没玠悉搜括增八百餘戸)種蔬菜以自給(玠去官之日不堪自致因留縣境丨丨丨丨丨
丨皇太子知玠無還裝手書賜粟二百斛於是還都)自潤脂膏(或以玠非百里才玠曰吾委輸課最
不後列城除殘去暴姦吏局蹐若謂其不能丨丨丨丨則如來命以為不達從政吾未服也)中口入
腹(玠善騎射嘗從侯安都于徐州出獵遇猛獸玠射之載發皆丨丨丨丨)甚有直繩之稱(
玠為御史中丞丨丨丨丨丨丨以上禇玠傳)方梗閑素(廓以丨丨丨丨為武帝所知)三年
不櫛沐(蔡廓遭母喪性至孝丨丨丨丨丨)我不能為徐干木署紙尾(廓被
徵為吏部尚書問傅亮選事若悉以見付不論不然不能拜也亮以語尚書徐羡之羡之曰黃門郎以下悉以
付蔡自此以上故宜共參同異廓曰丨丨丨丨丨丨丨丨丨丨遂不拜千木羡之小字也選案黃紙錄尚書與
吏部尚書連名故廓言署紙尾也)裁轉背便賣惡於人(文帝入奉大統尚書令傳亮率
百官奉迎廓病不堪前進謂亮曰營陽在吳宜厚供奉一旦不幸卿諸人有殺主之名時亮已與徐羡之議害
少帝乃馳信止之信至已不及羡之大怒曰與人共計云何丨丨丨丨丨丨丨丨)書求夏服(廓奉
兄軌為父家事大小皆諮而後行公禄賞賜一皆入軌有所資須就典者請焉從武帝在彭城妻郗氏丨
丨丨丨廓答書云知須夏服計給事自應相供無須别寄時軌為給事中)平世三公(武帝
常云羊徽蔡廓可丨丨丨丨以上蔡廓傳)可不入非𩔖室(興宗方四歲其父廓
與人書曰小兒神氣似丨丨丨丨丨丨)我年六十行事不及十歲小兒
(廓罷豫章郡還起二宅先成東宅以與兄軌軌罷長沙還送錢五十萬以禆宅直興宗年十一白母曰一家由
來豐儉必共今日宅直不宜受也母悦而從焉軌有愧色謂其子没曰丨丨丨丨丨丨丨丨丨丨丨丨)詳
練清濁(孝武謂興宗曰卿丨丨丨丨以選事相付便可開門當之)贍送(周朗以正言得罪鎻付寧
州親戚故人無敢丨丨)是何天子(興宗每奏選事戴法興巢尚之等輙點定回換僅有存者興宗
于朝堂謂義恭及顔師伯曰主上諒闇不親萬機選舉密事多被刪改非復公筆迹不知丨丨丨丨意)以
避悠悠之請謁耳(沈慶之深慮危禍閉門不通賓客嘗遣左右范羡詣興宗屬事興宗謂羡
曰公關門謝客丨丨丨丨丨丨丨丨身非有求何為見拒)封略山湖(會稽多諸豪右丨丨丨丨妨人
害政興宗皆以法繩之以上蔡興宗傳)躡屐不改(齊明帝錄尚書輔政百寮脱屐到席蔡約丨丨
丨丨)禮度之門(明帝謂江祐曰蔡氏是丨丨丨丨故是可悦以上蔡約傳)不飲郡井
(蔡樽在吳興丨丨丨丨)自種白莧紫茄(齊前自丨丨丨丨丨丨以為常餌)推白牒
於香橙地下(樽嘗奏用瑯琊王筠為殿中郎武帝嫌不取參掌通署乃丨丨丨丨丨丨丨丨)未
嘗有不了事之目(帝曰卿殊不了事樽正色俯身拾牒起曰臣謂舉爾所知無煩參軍署名
臣搏少而仕宦丨丨丨丨丨丨丨丨)向何聾今何聰(帝嘗設大臣麵樽在坐帝頻呼姓名樽竟
不答食麵如故帝覺其負氣乃改喚蔡尚書樽始放筯執笏曰爾帝曰卿丨丨丨丨丨丨對曰臣預為右戚且
職在納言陛下不應以名垂喚以上蔡樽傳)小室賦(蔡凝著丨丨丨以見志以上蔡凝傳)高
風素氣(自廓及凝年移四代丨丨丨丨無乏于時以上論)
南史識小錄卷四
