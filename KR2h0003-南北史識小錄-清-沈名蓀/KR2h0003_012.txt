欽定四庫全書
北史識小錄卷四錢塘沈名蓀
秀水朱昆田同輯
魏列傳
我自敬黃頭(高允將婚於邢氏游雅勸允娶其族允不從雅曰人貴河間邢不勝廣平游人自棄
伯度丨丨丨丨丨以上游雅傳)路邊書地(游明根幼年遭亂為櫟陽王氏奴主使牧羊明根以
壺漿倩人書字丨丨丨丨學之以上游明根傳)本名驢(高閭少為車子送租至平城脩刺謁崔浩
浩與語竒之使為謝中書監表閭丨丨丨浩乃改為閭而字焉)慶踊(冬至大饗羣官孝文親舞於太后前
羣臣皆舞拜上夀閭進曰陛下敦行孝道臣等不勝丨丨以上高閭傳)蓬室草筵(胡叟家於密雲
丨丨丨丨惟以酒自適)螟蛉(叟不事産業常苦饑貧養子字丨丨以自給叟每至貴勝門恒乘一牸牛
弊韋袴褶而已作布囊容三四斛飲噉醉飽盛餘肉餅以付丨丨)以韋弦為幽贄(叟一見高
允曰吳鄭之交以縞紵為美談吾之於子丨丨丨丨丨丨)每節送一壺(叟少孤春秋當祭則先求
旨酒美膳將其所知提壺執俎至郭外空靜處設坐奠拜以盡孝思之敬時燉煌氾潛家善釀酒丨丨丨丨丨
與叟以上胡叟傳)蛇祠碑(胡方回仕赫連屈丐為統萬城銘丨丨丨諸文頗行於世以上胡方回
傳)太山府君子(段暉師事歐陽湯有一童子與暉同志後二年童子辭歸從暉請馬暉戲作木
馬與之童子甚悅謂暉曰吾丨丨丨丨丨奉勅遊學今將歸損子厚贈子後至常伯封侯言終乘馬騰虚而去
段上段承根傳)宿讀(闞駰三史羣言經目則誦時人謂之丨丨)性能多食(駰丨丨丨丨一飯至
三升乃飽以上闞駰傳)欲覓一快女壻(劉延明年十四就博士郭瑀瑀有弟子五百餘
人有女始笄妙選良偶别設一席謂弟子曰吾有一女丨丨丨丨丨誰坐此席者吾當婚焉延明遂奮衣坐
神志湛然曰延明其人也瑀遂以女妻之)碎役(崔光奏延明著業凉城遺文在兹維祖逮孫相去未遠而
今久淪皂隸不獲收異乞敇尚書推檢所屬甄免丨丨以上劉延明傳)亦大癡(宋游道還鄴會霖雨
行旅擁於橋遊道於幕下朝夕宴歌行者曰何時節作此聲也固大癡游道應曰何時節而不作此聲也丨丨
丨)忠清君(兖州刺史李子貞在州貪暴游道案殺之州人為游道生立祠堂像題曰丨丨丨)何
謂醜者必無情(游道重交遊使氣黨俠時人語曰游道獼猴面陸操蝌蚪形意識不關見丨丨
丨丨丨丨丨)族弟遊山(李構嘗因游道會客因戲之曰賢從在門外大好人宜自迎接為通名稱
丨丨丨丨游道出見之乃獼猴而衣帽也以上宋繇傳)小兔為䨲神蟲為蠶(江式求搜
集古今文家表世易風移文字改變篆形謬錯隸體失真俗學鄙習復加虚造乃曰追來為歸巧言為辯丨丨
丨丨丨丨丨丨以上江式傳)發言有章句下筆富文辭(高閭丨丨丨丨丨丨丨丨
丨丨以上論)齇王(王氏世齇鼻江東謂之丨丨)風塵之言想不足介意也
(王慧龍為宋將深憚宋文縱反間太武與慧龍書曰丨丨丨丨丨丨丨丨丨丨)紙帖衣領(王瓊嘗詣
尚書李崇崇儉好以丨丨丨丨瓊哂掣去之)英英濟濟(王遵業延業並應詔作釋奠侍宴詩時人
語曰丨丨丨丨王家兄弟)穿角履(遵業為黃門郎從容恬素若處丘園嘗著丨丨丨好事者多毁新履
以學之以上王慧龍傳)石圖(王劭言符命表開皇初邵州人楊令悊近河得青丨丨一紫丨丨一皆隠
起成文有至尊名下云八方天心永州又得丨丨剖為兩段有楊樹之形黃根青葉汝水得神龜腹卜有文曰
天卜楊興安邑掘地得古鐵板文曰皇始天年賚楊鐵劵王興同州得石龜文曰天子延千年大吉)老子
廟前古枯樹(同上陳留老子祠有枯柏世傳云老子將度世云待枯栢生東南枝迴指當有聖人
出至齊枯柏從下生枝東南上指夜有童子歌曰丨丨丨丨丨丨丨東南枝如繖聖主從此去及至尊收亳州
親至祠樹之下)石多變為玉葱皆變為韮(同上自六年以來遠近山丨丨丨丨丨又
左衛園中丨丨丨丨丨)黃鳳泉二白石(時有人於丨丨丨浴得丨丨丨頗有文理遂附其文
以為其大玉有日月星辰八卦五嶽及二麟雙鳳青龍朱雀騶虞玄武各當其方位又有五行十日十二辰之
名又有天門地戶人門鬼門閉九字又有却非及二鳥其鳥皆人面抱朴子所謂千秋萬歲也其小玉亦有五
岳却非虬犀之象二玉俱有仙人玉女乘雲控鶴之象别有異狀諸神不可盡識蓋風伯雨師山精海若之𩔖
又有天皇大帝皇帝及四帝坐鈎陳北斗三公天將軍土司空老人天倉南河北河五星二十八宿凡四十五
官諸字)妙善菩薩(文獻皇后崩劭上言伏惟大行皇后皆云是丨丨丨丨案八月二十日仁夀宫
内再雨金銀之花大寶殿後夜有神光永安宫北有自然種種音樂震滿虚空如是數日便即升遐後二日苑
内夜有鐘聲二百餘響生天之應顯然也)五觀(上謂劭曰吾有五子三子不才劭進曰黃帝二十五子同
姓者二餘皆異德堯十子舜九子皆不肖夏有丨丨周有三監)閉目凝思盤中之肉輒
為僕從所噉(劭篤好經史用思既專性頗恍惚每至對食丨丨丨丨丨丨丨丨丨丨丨丨丨丨劭
勿之覺惟責肉少厨人以情白劭劭依前閉目伺而獲之以上王劭傳)西門受羊酒東門
沽賣之(鄭羲為西兖州刺史多所受納性又嗇恡人有禮餉者不與杯酒臠肉而丨丨丨丨丨丨丨丨
丨丨)方丈竹堂(孝文饗侍臣於懸弧丨丨丨丨樂作酒酣孝文歌曰白日光天兮無不曜江左一隅
獨未照彭城王勰鄭懿邢巒鄭道昭宋弁皆和歌)詠綴(孝文謂鄭道昭曰自比遷務雖猥與諸才儁不
廢丨丨)乘驢衣韀(鄭子翻隠居滎陽三窟山傲誕不自羈束或有所之造丨丨丨丨破弊而往)
妹夫疎於婦弟(崔昂後妻鄭元禮姊也魏收又昂之妹夫昂嘗持元禮數篇詩示盧思道乃曰
看元禮比來詩詠亦曾不減魏收思道答云未覺元禮賢於魏收且知丨丨丨丨丨丨以上鄭羲傳)大
鄭公小鄭公(鄭道昭為兖州刺史子述祖後復為兖州百姓歌曰丨丨丨丨丨丨相去五十載風
教猶相同)龍吟十弄(述祖能鼔琴自造丨丨丨丨云嘗夢人彈琴寤而寫得當時以為絶妙以上
鄭述祖傳)筆乾(鄭譯有詔徵還見於醴泉宫帝令内史李德林立作詔書復爵沛國公位上柱國高熲戲
謂譯曰丨丨答曰出為方伯杖策言歸不得一錢何以潤筆上大笑)其言亦吃(鄭偉性吃少時常逐
鹿於野失之遇牧豎問焉牧豎答之丨丨丨丨偉怒謂其效己遂射殺之以上鄭道邕傳)徒煩翰
墨不足觀采(直愧南董才無遷固丨丨丨丨丨丨丨丨以上論)寺傍得一狐(薛慶
之為廷尉丞曹夏日於丨丨丨丨丨慶之與廷尉正崔纂或以城狐狡害宜速殺之或以長育之月宜待秋分
二卿裴延儁袁翻互有同異雖曰戲謔辭義可觀以上薛辯傳)五子皆黑(梁主蕭詧獻瑪瑙鍾
周文帝執之顧丞郎曰能擲摴蒱頭得盧者便與鍾已經數人不得至薛端乃執摴蒱頭而言曰非謂此鍾可
貴但思露其誠耳便擲之丨丨丨丨即以賜之以上薛端傳)退不丘壑進不朝市(薛裕
嘗向親友稱韋&KR1509;曰士大夫當聖明之世而無灼然文武之用雖復棲遑徒為勞苦耳至如韋居士丨丨丨丨
丨丨丨丨怡然守道榮辱弗及何其樂也以上薛胄傳)窮游約處(薛濬臨卒遺弟謨書丨丨丨丨
屢絶簞瓢)便成今古(同上忍死待汝已歴一旬汝既未來丨丨丨丨以上薛濬傳)投戟而
出(帝嘗與朝臣論海内姓地人物戲謂薛聪曰世人謂諸薛是蜀人定是蜀人不聪對曰臣遠祖廣德仕漢
時人呼為漢臣九世祖永隨劉備入蜀時人呼為蜀臣今事陛下是虜非蜀也帝笑曰卿幸可自明非蜀何乃
遂復若朕聪因丨丨丨丨帝曰薛監醉耳以上薛聪傳)以酒為韻(中書舍人元翽獻酒肴帝因與
元翌及薛孝通等宴兼奏絃管命翽吹笛帝亦親和之因使元翌等嘲丨丨丨丨薛孝通曰既逢堯舜君願上
萬年夀帝繼其韻)宏放(裴伯茂性多輕忽惟賞孝通孝通以裴丨丨過甚每謂之曰吾以阮籍嵇康何
如管仲樂毅蓋自許經綸抑裴傲也以上薛孝通傳)所謂以蚓投魚耳(陳使傅縡聘齊
以薛道衡兼主客郎接對之縡贈詩五十韻道衡和之南北稱美魏收曰傅縡丨丨丨丨丨丨丨)蹋壁
而卧(道衡每搆文必隠坐空齋丨丨丨丨聞戶外有人便怒其沈思如此)此魚藻之義也
(道衡上高祖文皇帝頌煬帝覽之不悅顧謂蘇威曰道衡致美先朝丨丨丨丨丨丨)借刀子割爪
甲(胡仲操在朝堂就薛孺丨丨丨丨丨丨孺以仲操非雅士竟不與之以上薛道衡傳)盧薛(薛寘
幼覽篇籍好屬文時前中書監盧柔文藻華贍而寘與之方駕故世號曰丨丨焉以上薛寘傳)二欹
器(周文於清徽殿置丨丨丨一為仙人欹器一為水芝欹器薛憕各為頌以上薛憕傳)狂弩(奚康
生從王肅討義陽齊將張伏護自升城樓言辭不遜肅令康生射之望樓射忩扉開即入應箭而斃彼人見箭
皆以為丨丨)大弓兩張長八尺箭麤殆如今之長笛(梁聞康生能引
強弓特作丨丨丨丨丨丨丨把中圍尺有二寸丨丨丨丨丨丨丨丨送與康生便集文武用之平射猶有餘力)
細御銀纏槊(梁直閻徐元明以城内附詔康生迎接賜丨丨丨丨丨一張并棗柰果)鞭像
取舌(康生為相州刺史以天旱令人丨石季龍畫丨復就西門豹祠祈雨不獲令吏丨豹丨以上奚康
生傳)聽下官出一技(尚書李冲典選征官楊大眼往求冲不許大眼曰尚書不見知丨丨丨丨
丨丨便出長繩三丈許繫髻而走繩直如矢馬馳不及)潘將軍(大眼妻潘氏善騎射攻戰游獵之際
潘亦戎裝齊鑣並驅及還營同坐幕下對諸寮佐笑言自得大眼指謂人曰此丨丨丨也)兒子(大眼撫循
士卒呼為兒子)楊大眼至(淮泗荆沔之間童兒啼者恐之云丨丨丨丨無不即止)以為眼
如車輪(王肅弟康謂大眼曰在南聞君之名丨丨丨丨丨丨大眼曰旗鼓相望瞋目奮發足使君目不
能視何必大如車輪)令作露布皆口授之而竟不多識字也(大眼雖不
學恒遣人讀書而坐聽之悉皆記識丨丨丨丨丨丨丨丨丨丨丨丨丨丨丨以上楊大眼傳)排城(崔延
伯攻万俟醜奴伐木别造大排内為鏁柱教習強兵負而趨走號為丨丨以上崔延伯傳)繡衣曲
領(裴安祖曾天熱舍於樹下有鷙鳥逐雉雉急投之遂觸樹而死安祖乃取置隂地徐徐護視良久得蘇喜
而放之後夜夢一丈夫衣冠甚偉著丨丨丨丨向安祖再拜云感君見放故來謝德以上裴安祖傳)石
榴詩(裴澤詠丨丨丨微有托意有人以奏武成武成决杖六十髠頭除名)健婦夫半(澤妻鉅鹿
魏氏至性強立時人以為丨丨丨丨)持白傘白幡(山胡馮宜都等以妖妄惑衆假稱帝號服素衣
丨丨丨丨丨)元壤紫縣(裴仲規對孝文曰陛下棄彼丨丨來宅丨丨)以棃擊案(裴伯
茂因内宴侮慢章武王景哲景哲啓稱伯茂丨丨丨丨傍汙冠服)一飲一酹(伯茂卒友人常景李
渾王元景盧元明魏季景李騫等十許人於墓傍置酒設祭哀哭涕泣丨丨丨丨曰裴中書魂而有靈知吾曹
也乃各賦詩一篇)驥子龍文(裴宣明二子景鸞景鴻並有逸才河東呼景鸞為丨丨景鴻為丨丨
以上裴延儁傳)宅不過三十步(裴佗清白任真不事家産丨丨丨丨丨丨又無田園暑不
張蓋寒不衣裘以上裴佗傳)全無鄉音(裴讞之七歲便勤學楊愔每歎之曰河東士族京官不少
惟此家兄弟丨丨丨丨以上裴讓之傳)西域圖記(時西域諸番多與中國交市裴矩掌其事誘令
言其國俗山川撰丨丨丨丨三卷)我終不成爾名(裴謁之上書直諫文宣將殺之白刃臨頸
辭色不變帝曰癡漢何敢如此楊愔曰望陛下殺以取後世名帝投刀曰小子望我殺爾以取後世名丨丨丨
丨丨丨以上裴矩傳)一日雨一日醉一日病酒(皇甫亮為尚書殿中郎屬有勅
下司各列勤惰亮三日不上省文宣親詰其故亮曰丨丨丨丨丨丨丨丨丨丨文宣以其輸實優容之杖脛三
十而已)為宅中水淹不洩雨即流入床下(亮所居宅洿下標牓賣之將買
者或問其故亮每答云丨丨丨丨丨丨丨丨丨丨丨丨丨由此宅終不售以上皇甫和傳)黃&KR1301;年
少(裴果從軍征討乘黃&KR1301;馬衣青袍每先登陷陣時人號為丨丨丨丨以上裴果傳)日下燦爛
(裴漢善尺牘尤便簿領識理明贍斷割如流相府為之語曰丨丨丨丨有裴漢以上斐寬傳)見羣烏
蔽天從西來(裴俠七歲猶不能言後於洛城丨丨丨丨丨丨丨丨舉手指之而言)葬於桑
東(俠十三遭父憂將擇葬地而行空中有人曰童子何悲丨丨丨丨封公侯時俠宅側有大桑林因葬焉)
漁獵夫(河北有丨丨丨三十人以供郡守俠曰以口腹役人吾所不為也乃悉罷之)獨立使
君(俠嘗與諸牧守俱謁周文周文命俠别立謂諸牧守曰裴俠清慎奉公為天下之最令衆中有如俠者可
與之俱立皆默然無應者乃厚賜俠號為丨丨丨丨)忽聞五鼓便即驚起(俠遇疾沈頓士
友憂之丨丨丨丨丨丨丨丨顧左右曰可向府耶所苦因此而瘳晉公護聞之曰裴俠危篤如此而不廢憂公
因聞鼔聲疾病遂愈此豈非天祐其勤恪也以上裴俠傳)不取片資(薛安都少驍勇善騎射頗
結輕俠諸兄患之安都乃求以一身分出丨丨丨丨兄許之居於别廏遠近交游者爭有送遺馬牛衣服什物
充滿其庭)有聚納之響(薛懷吉為汾州偏丨丨丨丨丨以上薛安都傳)刺彪矛(畢衆
敬以篤老乞還桑梓臨還獻真珠璫四具銀裝劒一口丨丨丨一枚仙人文綾一百疋以上畢衆敬傳)天
狗下(羊祉好慕刑名頗為深文所經之處人號丨丨丨以上羊祉傳)高曳長縑虚張
功捷(韓顯宗破胡松軍帝曰何不作露布也顯宗曰臣頃見鎮南將軍王肅獲賊二三驢馬數匹皆為露
布私每哂之近雖仰憑威靈得摧醜虜禽斬不多脫復丨丨丨丨丨丨丨丨尤而效之其罪彌甚所以歛毫卷
帛解上而已以上韓麒麟傳)木手(李彪為御史中尉號為嚴酷以姦欵難得乃為丨丨擊其脇腋氣絶
而復屬者時有焉以上李彪傳)風鯁(詔高道悅資性忠篤稟操貞亮王公憚其丨丨朕實嘉其一至
以上高道悅傳)頗以奕碁弃日(甄琛舉秀才入都積歲丨丨丨丨丨丨至乃通夜不止手
下蒼頭常令執燭或時睡頓大加其杖如此非一奴後不勝痛楚乃曰郎君辭父母仕官若為讀書執燭不敢
辭罪乃以圍碁日夜不息豈是向京之意而賜杖罰琛慚改從許赤彪借書研習)背如土牛(琛監
决趙修鞭告人曰趙修小人丨丨丨丨殊耐鞭杖)何處放蛆來(琛曾拜官諸賓畢集邢巒晚至
琛謂巒丨丨丨丨丨今晩始顧)風邪響黷(北海王詳推琛阿附趙修奏琛職居直法糾摘是司丨丨
丨丨猶宜劾糾)死則就地排之(同上生則附其形勢丨丨丨丨丨丨)緇點(同上丨丨皇風
塵鄙正化)閒官靜任(琛表今丨丨丨丨猶聽長兼况煩劇要務不得簡能下領)生師保不
如死游肇(琛除定州刺史固辭曰陛下在東宫臣為少保故僕射游肇時為侍中今死贈車騎將軍
儀同三司冀州刺史臣今適為征北將軍定州刺史丨丨丨丨丨丨丨丨)周孔連鑣伊顔接
袵(袁翻諡議觀其狀也則丨丨丨丨丨丨丨丨論其諡也雖窮文盡武無以加焉)屠村掠野(鮮于
修理等反於左人城丨丨丨丨引向州城以上甄琛傳)白兔表(瀛州刺史王質獲白兔將獻託高聪
為表帝見表顧王肅曰在下那得有此才令朕不知肅曰比高聪北徙或其所製帝悟曰必應然也)勒銘
射宫(宣武於河内懷界射矢一里五十餘步侍中高顯等奏盛事竒迹必宜表述請丨丨丨丨永彰聖藝
遂刊銘射所聪為之辭)高聪梨(聪廢於家斷絶人事惟修營園果世稱丨丨丨以為珍異)燒指
吞炭(聪有妓十餘人有子無子皆注籍為妾以悦其情及病欲不適他人並令丨丨丨丨出家為尼以
上高聪傳)苟有良田何憂晚歲(楊侃頗愛琴書好計畫親朋勸其仕侃曰丨丨丨丨丨丨
丨丨但恨無才具耳)風飄水浮(時錢多私鑄稍就薄小乃至丨丨丨丨侃奏鑄五銖以上楊侃傳)
一日一夜書移九通(蜀賊張映龍等謀襲雍州刺史元脩羲懼而請援丨丨丨丨丨丨丨
丨以上楊昱傳)惟畏楊公鐵星(楊津為定州刺史時賊帥鮮于修禮杜洛周殘掠州境津
置爐鑄鐵持以灌賊賊遂相告曰不畏利槊堅城丨丨丨丨丨丨以上楊津傳)頽然獨坐(楊愔
一門昆季就學者三十餘人學庭前有柰樹實落地羣兒咸爭之愔丨丨丨丨季父暐見之大用嗟異謂賓客
曰此兒恬裕有我家風)竹林别室(宅内有茂林遂為愔於竹林邊别葺一室命獨處其中嘗銅盤
具盛饌以飯之因以督厲諸子曰汝輩但如遵彦謹慎自得丨丨丨丨銅盤重肉之食)駒齒未落
已是我家龍文(從父兄昱特相器重謂人曰此兒丨丨丨丨丨丨丨丨丨丨更十歲後當求之
千里外)密含牛血數合(葛榮欲以女妻愔又逼以偽職愔乃托疾丨丨丨丨丨丨於衆中吐
之陽喑不語榮以為信乃止)貧士市瓜取其大者(愔典選取士多以言貌時致謗言以
為愔之用人似丨丨丨丨丨丨丨丨)騎秃尾草驢以方麴鄣面(愔聡記強識半面不
忘後有選人魯漫漢自言猥賤獨不見識愔曰卿前在元子思坊丨丨丨丨丨經見我不下丨丨丨丨丨我何
不識卿漫漢驚服)盧郎潤朗所以比玉(吏唱人名誤以盧士琛為士深士琛自言愔曰
丨丨丨丨丨丨丨丨)以御金為之一眼(愔被執毆擊一目已出太皇太后臨其喪哭曰楊郎
忠而獲罪丨丨丨丨丨丨丨親内之曰以表我意)阿𡡉姑(愔被誅之前童謠曰丨丨丨禍也道人姑
夫死也愔所尚太原公主嘗作尼故曰丨丨丨道人謂廢帝小名主謂帝姑故曰道人姑夫云)殺騏驎
而策蹇驢(愔死仍以中書令趙彦深代總機務陽休之私謂人曰將陟千里丨丨丨丨丨丨丨以
上楊愔傳)死日恨不得一佳伴(愔與燕子獻可朱渾天和鄭子默宋欽道同見害邢子才
流涕曰楊令君雖其人丨丨丨丨丨丨丨丨以上鄭頥傳)五牙(楊素造大艦名丨丨上起樓五層高
百餘尺左右前後置六檣竿並高百五十尺容戰士八百人)清河公即江神也(及伐陳素
率水軍東下舟艦蔽江旌甲耀日素坐平乘大船容貌雄偉陣人望之懼曰丨丨丨丨丨丨丨)巴蛇卒
(陳吕仲肅據荆州之延洲素遣丨丨丨數千乘五牙四艘以檣竿碎賊十餘艦大破之)遊艇子(南海
有五六百家居水為亡命號丨丨丨)金精盤(隋文賜王公以下射素箭第一上手以外國所獻丨丨丨
價直巨萬以賜之以上楊素傳)取颿布為牟甲(楊玄感偽稱來護兒失軍期反遂入黎陽
縣閉城大募勇夫於是丨丨丨丨丨丨)兩手各長尺餘(劉元進餘姚人丨丨丨丨丨丨臂垂
過膝自以相表非常遂聚亡命起兵應玄感以上楊玄感傳)虣世(魏孝文詔王肅丁荼丨丨志等伍胥)
蔬緼(同上窮踰再朞丨丨不改)葬於冲預兩墳之間(肅卒宣武詔杜預之殁窆於晉
陽司空李冲覆舟是託故揚州刺史肅忠義結於二世英惠符于李杜其令丨丨丨丨丨丨丨丨使之神游相
得也)令騎牛從軍(王衍為爾朱仲遠所擒丨丨丨丨丨久乃見釋以上王肅傳)劉石經
(劉芳音義明辨疑者皆往詢問故時人號曰丨丨丨)元冬務隙野罄人閒(芳請遷易郊壇
疏今丨丨丨丨丨丨丨丨遷易郊壇二三為便以上劉芳傳)盧八問訊劉二(文宣崩文士並
作挽歌楊遵彦擇之盧思道用八首劉逖用二首中書郎李愔戲逖曰丨丨丨丨丨丨逖銜之以上劉逖傳)
物祖(劉懋撰諸器物造作之始十五卷名曰丨丨以上劉懋傳)各出錢千文為買
馬(常景恒居事任清儉自守友人刁兵羊深等矜其所乏丨丨丨丨丨而丨丨丨焉)帝局皇廷
(景鑒戒圖讚雖縻爵丨丨焉得而寧之結珮丨丨焉得而榮之以上常景傳)黃㼐少師(郭祚領太
子少師曾從幸東宫明帝幼弱祚持一黃㼐出奉之時人謗祚者號為丨丨丨丨)雲羅(祚請緩營明堂
太學奏今丨丨西舉開納岷蜀戎旗東指靖鎮淮荆)烽驛(同上邊郊多壘丨丨未息)郭兴(郭景尚公
強當世善事權寵世號曰郭兴以上郭祚傳)步眄高上(張彛少而豪放出入殿廷丨丨丨丨以
上張彛傳)□□少年(邢巒表蕭深藻是丨丨丨丨未洽政務以上邢巒傳)牛象鬭於
江南(邢昕副李象使於梁昕好忤物人謂之牛是行也談者謂之丨丨丨丨丨丨以上邢昕傳)兔
絲燕麥南箕北斗(邢子才表今國子雖有學官之名而無教授之實何異丨丨丨丨丨丨丨
丨哉)果餌之屬或置之梁上(子才脫略簡易車服器用充事而已有齋不居坐卧恒在
一小屋丨丨丨丨丨丨丨丨丨賓至下而共噉)日思誤書更是一適(子才有書甚多而不
甚讐校見人校書笑曰何愚之甚天下書至死讀不可遍焉能始復校此丨丨丨丨丨丨丨丨)為狗所
吠(子才與婦甚疎未嘗内宿自云嘗晝入内閣丨丨丨丨)略不識字(邵世息大寳有文情孽子
大德大道丨丨丨丨焉以上邢子才傳)村置一樓樓懸一鼓(李崇為兖州刺史兖土多
劫盜崇乃丨丨丨丨丨丨丨丨盜發之處雙槌亂擊俄頃之間聲布百里便爾擒送)聲筭(宣武詔崇為都
督淮南諸軍事坐敦威重遙運丨丨)卧彪(崇常養壯士數千人寇賊侵邊所向摧破號曰丨丨)賞賜
歲至五三(宣武屢賜璽書慰勉丨丨珍異丨丨丨丨)傷腰折股(孝明靈太后常幸左藏王
公嬪主從者百餘人皆令任力負布絹即以賜之多者過二百匹少者百餘陳留公崇與章武王融獨以所負
多顛仆於地崇乃傷腰融至損脚時人為之語曰陳留章武丨丨丨丨貪人敗𩔖穢我明主)李錐(李世
哲性傾巧善事人世號為丨丨)分遣腹心媪姬出外隂求悅人(孝昌中靈太后
淫縱丨丨丨丨丨丨丨丨丨丨丨丨李神軌為使者所薦寵遇勢傾朝野以上李崇傳)畫履虎尾
踐薄冰於客館(李平為相州刺史前來臺使頗好侵漁平乃丨丨丨丨丨丨丨丨丨丨注頌其
下以示誡焉以上李平傳)善用三短(李諧為人短小六指因癭而舉頥因跛而緩步因謇而徐
言人言李諧丨丨丨丨)藝眉樹鬚(李庶生而天閹崔諶調之曰教弟種鬚以錐遍刺作孔插以馬
尾庶曰先以此方回施貴族丨丨有效然後丨丨世傳諶門有惡疾故庶言及之)羊車鹿車何
所迎(李若帝每狎弄之斛律金每朝賜羊車上殿金曾使人奉啟若為舍人誤奏云在闕下詔命出羊車
若重思知金不至竊言丨丨丨丨丨丨丨帝聞亦笑而不責以上李諧傳)文宗學府獨秀
當年(以上論)浩浩如黃河東注(崔光甚為孝文所知待常曰崔孝伯才丨丨丨丨丨
丨丨固今日之文宗也)四足四翼雞(正始元年有典事史元顯獻丨丨丨丨丨)冠距鳴
將(光表案漢書五行志宣帝黃龍元年未央殿路軨中雌雞化為雄毛變而不鳴不將無距元帝初元中丞
相府史家雌雞伏子漸化為雄丨丨丨丨)聲飲(同上爰發慈旨振撫貧瘼簡費山池減撤丨丨)怪先
妖豫(同上懼災脩德咸致休慶所謂家利而丨丨國興而丨丨)有鴿飛集膝前(光崇信佛
法曾於門下省畫誦讀經丨丨丨丨丨丨遂入於懷緣臂上肩久之乃去道俗讚咏詩頌者數十人以上崔
光傳)涼朔同文䍧越一軌(崔鴻呈奏十六國春秋表漢祖開四百之業歴文景之懷柔蠻
夏世宗之奮揚威武始得丨丨丨丨丨丨丨丨以上崔鴻傳)安得看人眉睫(崔亮居貧傭書
自業時李沖當朝任事亮族兄光往依之謂亮曰安能久事筆硯而不往依李氏也彼家饒書因可得學亮曰
弟妹飢寒豈容獨飽自可觀書於市丨丨丨丨丨丨乎以上崔亮傳)未嘗一片不同(崔光
韶戒子孫曰吾兄弟自幼及老衣服飲食丨丨丨丨丨丨以上崔光韶傳)春思堇惜錢不
買(崔和位平昌太守家巨富而性吝埋錢數百斛其母李丨丨丨丨丨丨丨以上崔道固傳)尚書
亦須我(裴植為尚書志意頗滿欲以政事為己任謂人曰非我須尚書丨丨丨丨丨)僕白君(
裴粲為膠州刺史屬時亢旱土人勸令禱於海神乃為祈請直據胡床舉杯曰丨丨丨)耿王可引
上廳事(青州叛賊耿翔寇亂三齊粲惟高談虛論不事防禦之術翔乘其無備掩襲州城左右白賊至
粲云豈有此理左右又言已入於州門粲乃徐云丨丨丨丨丨丨丨)柳瘨(柳遠性麤放無拘束時人或謂
之丨丨)縱聞亦不解(遠孝武初除儀同開府參軍事放情琴酒之間每出返家人或問消息答
云無所聞丨丨丨丨丨以上裴叔業傳)坐上相看先後間耳(夏侯夬與辛諶庾遵江文
遙等終日遊聚酣飲之際恒相謂曰人生局促何殊朝露丨丨丨丨丨丨丨丨脫有先亡者於良辰美景靈前
飲宴倘或有知庶共歆響及夬亡後三月上已諸人相率至夬靈前仍共酌飲咸見夬在座衣服形容不異平
昔時執杯酒似若勸酬但無語耳以上夏侯道遷傳)送客亭(李元護為齊州刺史卒前月餘京師
無故傳其凶問又城外丨丨丨柱有人書曰李齊州死餞别者見而拭之後復如此以上李元護傳)手
執鞍橋倒立馳騁(傅永拳勇過人能丨丨丨丨丨丨丨丨)上馬能擊賊下
馬作露布(孝文帝每嘆曰丨丨丨丨丨丨丨丨丨丨惟傅脩期爾)諱言老(永為南兖州刺
史年踰八十猶能馳射盤馬奮矟常丨丨丨每自言六十九以上傅永傳)戲不擇人(張僧皓尤
好蒱奕丨丨丨丨以上張烈傳)他食其秋(孫紹表臣等脩律非無勤止署下之日臣乃無名是
謂農夫盡力丨丨丨丨)臣卿乃少(紹後為太府少卿朝見靈太后謂曰卿年稍老矣紹曰臣年雖
老丨丨丨丨太后笑之以上孫紹傳)鸞纛(張普惠乞停胡國珍太上之號表功餘九錫褒假丨丨)
雕蟲小藝微或相許(太后集五品已上博議其事袁翻相難普惠厲聲呵之曰丨丨丨丨
丨丨丨丨至於此處豈卿所及以上張普惠傳)立形於孔像之西(劉道斌在恒農立學
館建孔子廟堂去郡後故吏追思之復丨道斌丨丨丨丨丨丨而拜謁焉以上劉道斌傳)瞎巴(蕭寳
夤反於長安董紹上書求擊之云臣當出丨丨三千生噉蜀子以上董紹傳)浮蓱詩(馮元興被廢乃
為丨丨丨以自喻以上馮元興傳)清郎(袁聿脩為尚書郎十年未曾受升酒之遺尚書邢邵每呼聿脩
為丨丨以上袁聿脩傳)有觸籓之羝羊乘連錢之驄馬(陽休之為中書侍郎
掌詔命士戲嘲休之曰丨丨丨丨丨丨丨丨丨丨丨丨從晉陽而向鄴懷屬書而盈把)衣兩襠甲
手執白棓(休之左遷驍騎將軍文宣郊天休之丨丨丨丨丨丨丨丨魏收嘲之曰義真服未休之曰
我昔為常伯首戴軒冕今處驍游身被衫甲允文允武何必減卿)佞哀詐泣(文宣崩後楊遵彦與
休之魏收等相遇中書省言及喪事收掩淚失聲休之顰眉而已他日遵彦謂曰昨聞諱魏少傅悲不自勝卿
何容都不流涕休之曰天保之世魏侯時遇甚深鄙夫以衆人見待丨丨丨丨實非本懷)我非奴何
忽此授(隆化還鄴舉朝多有遷授封休之為燕郡王乃謂所親曰丨丨丨丨丨丨丨)見一銅
柱趺為蓮花形(初休之在洛夜夢黃河北驛道上行道南有一冡極高大步登冢頭丨丨丨丨
丨丨丨丨丨休之登柱礎上以手捉柱柱遂右轉休之呪曰柱轉三匝吾至三公柱遂三匝而止其夢竟驗云)
陽五伴侣(休之弟俊之多作六言歌辭淫蕩而拙世俗流傳名為丨丨丨丨寫而賣之在市不絶俊
之常過市取而改之言其字誤賣書者曰陽五古之賢人作此伴侣君何所知輕敢議論俊之大喜)家兄
亦不知吾是才士也(俊之自言有文集十卷丨丨丨丨丨丨丨丨丨丨以上陽休之傳)
讀書不免癡(賈思伯與弟思同師事北海隂鳳業竟無資酬之鳳遂質其衣服時人為之語曰隂
生丨丨丨丨丨不識雙鳳脫人衣以上賈思伯傳)聖小兒(祖瑩年十二為中書學生耽書父母恐其
成疾禁之常密於灰中藏火驅逐僮僕父母寢後燃火讀書以衣被蔽塞窗戶恐漏光明為家人所覺由是聲
譽甚盛親族呼為丨丨丨)楚楚翩翩(瑩與陳郡袁翻齊名秀出時人為之語曰京師丨丨袁與祖洛
中丨丨祖與袁)卿定是神口(王肅為悲平城詩云悲平城驅馬入雲中隂山常晦雪荒松無罷風
彭城王勰甚嗟其美欲使肅更咏乃失語云公可更為悲彭城詩肅因戲勰曰何意呼悲平城為悲彭城也勰
有慚色瑩在坐即云悲彭城王公自未見肅云可為誦之瑩應聲云悲彭城楚歌四面起屍積石梁亭血流睢
水裏肅甚嗟賞勰大悅退謂瑩曰丨丨丨丨丨今日若不得卿幾為吳子所屈)何能與人同生
活(瑩嘗曰文章須自出機杼成一家風骨丨丨丨丨丨丨丨也)玉石兼有(瑩筆札無乏天才但
不能均調丨丨丨丨其體裁之制減於袁常焉以上祖瑩傳)連珠孔雀羅(祖珽與陳元康穆子
容任胄元士亮等為聲色之遊諸人嘗就珽宿出山東大文綾并丨丨丨丨丨等百餘疋令諸嫗擲摴蒱戲之)
丈夫一生不負身矣(參軍元景獻故尚書令元世儁子也其妻司馬慶雲女是魏孝靜帝
故博陵長公主所生珽忽迎景獻妻赴席與諸人遞寝其豪縱淫逸如此常云丨丨丨丨丨丨丨丨)藏銅
疊(珽於司馬世雲家飲酒遂丨丨丨二面厨人請搜諸客果於珽懷中得之)耳順尚稱娘子
(珽所乘老馬常稱騮駒又與寡婦王氏奸通每人前相聞往復裴讓之於衆中嘲珽曰卿那得如此詭異老馬
年十歲猶號騮駒奸丨丨丨丨丨丨)失金叵羅於髻上得之(後為神武中外府功曹神
武宴僚屬於坐丨丨丨丨竇泰令飲酒者皆脱帽丨珽丨丨丨丨)以遍略數帙質錢摴
蒱(州客至請賣華林遍略文襄多集書人一日一夜寫畢退其本曰不須也珽丨丨丨丨丨丨丨丨丨文襄
杖之四十)胡桃油(除珽尚藥丞奏造丨丨丨後為割藏免官文宣每見之常呼為賊珽善為丨丨丨以
塗畫後又進之長廣王)牢掌(珽徙光州勅報曰丨丨别駕張奉禮曰牢者地牢也乃為深坑置諸内桎
梏不離其身夜半以蕪菁子燭薰眼因此失明)女媧已來無有也(珽謂人曰陸太姬雖云婦
人實是雄傑丨丨丨丨丨丨丨太姬亦稱珽為國師國寶焉)多事乞索小人(珽附陸媪勢傾
朝野斛律光惡之遥見竊罵云丨丨丨丨丨丨)盲老公(珽欲害光以謠言聞上曰百升飛上天明月照
長安又說謠曰高山崩槲樹舉丨丨丨背上下大斧多事老母不得語云丨丨丨是臣其多事老母似道女侍
中陸氏)弱顔(珽求為領軍後主許之高元海奏珽不合珽求面見云必是元海譖臣帝丨丨不能諱曰
然)推出拍闔(後與陸媪穆提婆議頗同異欲以事連提婆并及陸媪媪聞而懷怒百方排毁遂解
珽侍中僕射遣人丨丨丨丨珽固求面見坐不肯行乃令軍士牽曳而出)雞犬不令鳴吠(珽出
為北徐州刺史會有陳寇珽不閉城門守陴者皆令下城靖坐丨丨丨丨丨丨賊疑人走城空不設警備至夜
珽忽令大呌鼔噪喧天賊衆大驚登時走散以上祖珽傳)狗䑛泉(尒朱羽健所居地曾有狗䑛地
因而穿之得甘泉因名丨丨丨)白蛇(尒朱新興曾行馬羣見一白蛇頭有兩角呪之求畜牧蕃息自是牛
羊駞馬日覺滋盛色别為羣谷量之)池上忽聞簫鼔音(秀容界有池在高山上曰祁連池魏
言天池也新興曾與子榮遊丨丨丨丨丨丨丨謂榮曰古老相傳聞此聲皆至公輔吾年老暮當為汝耳)雙
兔碑(初尒朱榮將討葛榮軍次襄恒遂大獵有雙兔起於馬前榮彎弓誓之曰中則擒葛榮不中則否既
而並應弦而殪三軍大悅及後命立碑於其所號丨丨丨)即今天下便是無賊(莊帝恒不
慮外寇惟恐榮為逆常時諸方未定欲使與之相持及告捷之日每不甚喜謂臨淮王彧曰丨丨丨丨丨丨丨
丨)譬奴走擒獲便休(榮謂元天穆曰葛榮之徒本是奴才乘時作亂丨丨丨丨丨丨丨何
宜今日便言勲也)令貪汙朝貴入圍搏虎(又曰如聞朝士猶自寬縱今秋欲共兄戒
勒士馬校獵嵩原丨丨丨丨丨丨丨丨丨)往便縛取(又曰明年簡選精騎分出江淮蕭衍若降乞萬
戶侯如其不降徑度數千騎丨丨丨丨)樹梨普梨之曲(榮每宴射見天子射中輙起舞呌公
卿悉皆盤旋妃主婦人亦不免隨之舉袂及酒酣耳熱必自匡坐唱虜歌為丨丨丨丨丨丨見臨淮王彧從容
閑雅愛尚風素固令為勅勒舞日暮罷歸便與左右連手蹋地唱㢠廻波樂而出)沙彌重騎一馬
(曾見丨丨丨丨丨丨榮令相觸力窮不復能動遂使傍人以頭相擊死而後已)打蔟戲(魏氏舊俗以正
月十五夜為丨丨丨)婢頭馬肉(平秦王有七百里馬爾朱文略敵以好婢賭取之明日平秦王使人
致請文略殺馬及婢以二銀器盛丨丨丨丨而遺之)彈琵琶吹横笛謠詠倦極便
卧唱挽歌(平秦王訴之於文宣繫於京畿獄文略丨丨丨丨丨丨丨丨丨丨丨丨丨丨丨居數月奪
防者弓矢以射人曰不然天子不憶我)作佳傳(文略大遺魏收金請為父丨丨丨收論榮比韋彭伊
霍蓋由是也以上尒朱榮傳)灅波津令(尒朱兆與世隆謀攻洛先是河邊人夢神謂已曰尒朱家
欲度河用爾作丨丨丨丨為之縮水脈月餘夢者死及兆至有行人自言知水淺處以草往往表插而導焉忽
失其所在兆遂策馬涉渡)袍撥弦矢不得發(是日暴風彭怒黃塵張天兆騎叩宫門宿衛乃
覺彎弓欲射丨丨丨丨丨丨丨)惟有馬蘭草株往往猶在(初齊神武遣孫騰詣兆兆
謂曰還白高兄弟有吉夢今行必克吾比夢吾亡父登一高堆堆傍地悉畊熟丨丨丨丨丨丨丨丨丨丨吾父
顧我令下拔之吾手所至無不盡出以此而言往必有利以上尒朱兆傳)一局子盡倒立
(爾朱世隆與吏部尚書元世儁握槊忽聞局上詨然有聲丨丨丨丨丨丨以上爾朱世隆傳)獻新樂
十二月各一笙(鄭譯丨丨丨丨丨丨丨丨丨每笙用十六管斛斯徵駁之)以佩刀穿
牆送之出(周宣帝肆行非度徵以嘗備師傅上疏極諫譯譖之遂下獄獄卒張元平哀之乃丨丨丨
丨丨丨丨丨元平被捶拷百數而無所言以上斛斯徵傳)苫褐(侯深背杜洛周歸尒朱榮路中遇寇
身被丨丨以上侯深傳)見鳥獸南向者皆不射之(賀拔勝奔梁在南三年梁武遇
之甚厚勝乞師北討神武既不果乃求還梁武許之親餞於南苑勝自是之後每執弓矢丨丨丨丨丨丨丨丨
丨丨以申懷德之意)不見公射久矣請以為歡(勝至關中自以年位素重見周文不
拜尋而自悔周文亦有望焉後從宴昆明池時有雙鳬游池中周文授弓矢於勝曰丨丨丨丨丨丨丨丨丨丨
勝射之一發俱中因拜曰使勝得奉神武以討不庭皆如此也周文大悅以上賀拔勝傳)下床鳴
其頰(齊神武遣翟嵩間賀拔嶽及侯莫陳悅悅誘嶽斬嵩復命於神武神武丨丨丨丨丨曰除吾病者卿
也何日忘之以上賀拔嶽傳)生世不學其猶穴處(雷紹嘗使洛陽見京都禮儀之美還
謂同寮曰徒知邊鄙尚武以圖富貴不謂文學身之寳也丨丨丨丨丨丨丨丨何所見焉以上雷紹傳)口
乾色變(蕭寳夤搆逆毛遐攻其將盧祖遷禽之寳夤以是日拜南郊竊號禮未畢而告敗寳夤懼丨丨
丨丨不遑部伍以上毛遐傳)侍官二三日間唯飲澗水(孝武與神武有隙車駕西
幸漿糗不足丨丨丨丨丨丨丨丨丨丨毛鴻賓奉獻酒食武帝把其手曰寒松勁草所望於卿也事平之日寧
忘主人以上毛鴻賓傳)三石東生散(乙弗朗患積冷周文賜丨丨丨丨丨以上乙弗朗傳)
勿使丞入也(辛琛為滎陽郡丞太守元麗性頗使酒琛每諫之麗後醉輙令閉閣曰丨丨丨丨丨
以上辛琛傳)傳國璽(辛術獲丨丨丨送鄴文宣以璽告於太廟此璽即秦所製方四寸上紐交盤龍
其文曰受命於天既夀永昌二漢相傳又歴魏晉晉懷帝敗没于劉聰聰敗没於石氏石氏敗晉穆帝永和中
濮陽太守戴僧施得之遣督護何融送於建業歴宋齊梁梁敗侯景得之景敗侍中趙思賢以璽投景南兖州
刺史郭元建送於術故術以進焉)大收典籍多是宋齊梁時佳本(辛術定淮
南惟丨丨丨丨丨丨丨丨丨丨丨丨鳩集萬餘卷并顧陸之徒名畫二王以下法書以上辛術傳)兼有
龍陽之重(辛德源美容儀裴讓之特相愛好丨丨丨丨丨丨)枕藉六經(劉逖表薦德源
丨丨丨丨漁獵百氏以上辛德源傳)小犢車(楊機家貧無馬多乘丨丨丨時論許其清白以上
楊機傳)當使夕脫羊裘朝佩珠玉(高恭之嘗謂人曰人生厲心立行貴於見知丨
丨丨丨丨丨丨丨丨丨若時不我知便須退迹江海自求其志)養虺成蛇(元顯逼武牢尒朱榮欲旋
師待秋恭之謂榮曰大王擁百萬之衆輔天子而令諸侯此桓文之舉也今若還師令顥重完守具可謂丨丨
丨丨悔無及矣)置之水上殆欲不沈(恭之請改鑄表薄甚榆莢上貫便破丨丨丨丨丨丨
丨丨)錫炭松砂(同上改鑄大錢則一斤所成止七十六文銅價五十有餘其中人功食料丨丨丨丨
縱復營私不能自潤以上高恭之傳)對寇臨敵略不彎弓(高謙之疏但知將帥或非
其才多遣親者入募惟見奴客充數而已丨丨丨丨丨丨丨丨)桑井(同上頻年以來多有徵發人不堪命
競逃王役不復顧其丨丨憚比刑書)嚴符切勒(同上若聽歸本業徭役微甄則還者必衆今不務以
理還之但丨丨丨丨恐數年之後走者更多)對其兒不撻其父(謙之居家御僮隸丨丨丨
丨丨丨丨母生三子便免其一)佛是九流之一家(謙之以父舅沮渠蒙遜曾據涼土脩涼書
十卷涼國盛事佛道為論貶之稱丨丨丨丨丨丨丨)市列𣙜酒之官邑有告緡之
令(謙之求鑄三銖錢表昔漢之孝武地廣財饒外事四戎遂虚國用丨丨丨丨丨丨丨丨丨丨丨丨以上
高謙之傳)故見敗氊弊被(綦儁性多詐賀拔勝出鎮荆州過儁别因辭儁母儁丨丨丨丨丨丨
勝更遺之錢物以上綦儁傳)有兩狐起御前(山強從獻文獵方山丨丨丨丨丨丨詔強射之
百步内二狐俱獲以上山偉傳)簪帶(末路一言禍延丨丨以上論)
北史識小錄卷四
