南史識小錄卷五
欽定四庫全書
南史識小錄卷六錢塘沈名蓀
秀水朱昆田同輯
齊宗室諸王列傳
外朗内潤(衡陽王道度齊高帝長兄也與高帝俱受學於雷次宗宣帝問次宗二子學業次宗答曰
其兄丨丨其弟丨丨皆良璞也)五色䬳(蕭鈞年五歲所生區貴人病便加慘悴左右依常以丨丨丨飴
之不肯食曰須待姨差)華釵厨子并剪刻錦繡中倒炬鳳皇蓮芰
星月之屬(區貴人以云云賜鈞以為玩弄貴人亡後每歲時及朔望輙開視再拜哽咽見者皆為之
悲)巾箱五經(鈞嘗手自紉書寫五經部為一卷置於巾箱中以備遺忘侍讀賀玠問曰殿下家自
有墳素復何須蝇頭細書别藏巾箱中答曰巾箱中有五經於檢閱既易且一更手寫則永不忘諸王聞而争
效為丨丨丨丨自此始也)身處朱門而情游江海形入紫闥而意在
青雲(會稽孔珪家起園列植桐柳多搆山泉殆窮真趣鈞往游之珪曰殿下處朱門遊紫闥詎得與山人
交邪答曰丨丨丨丨丨丨丨丨丨丨丨丨丨丨丨丨丨丨珪大美之)風情素韵(張融清抗絶俗唯雅
重鈞謂從兄緒曰衡陽王飄飄有凌雲氣其丨丨丨丨彌足可懷融與之游不知老之將至以上衡陽王道
度𫝊)索香火(遙光好吏事頗多慘害足疾不得同朝例乘輿自望賢門入每與明帝久清閒言畢帝丨
丨丨明日必有所誅)皇太子何用講為(蔡仲熊為皇太子講禮未半遙光從容曰文義之事
此是士大夫以為伎藝欲求官耳丨丨丨丨丨丨丨上以為然乃停講)智不及葵(遙光生而躄疾
性多忌人有餉履者以為戲已大被嫌責劉繪嘗為牋云丨丨丨丨亦以忤旨)城内皆夢羣蛇
緣城四出(遙光將敗之夕丨丨丨丨丨丨丨丨丨丨各共說之咸以為異以上始安王遙光𫝊)
鳥自空中翔飛何關人事(遙欣年七歲出齊時有左右小兒善彈飛鳥無不應弦墜
落遙欣謂曰凡戲多端何急彈此丨丨丨丨丨丨丨丨丨丨以上曲江公遙欣𫝊)輕朱被身(穎胄
起家秘書郎高帝謂其父赤斧曰穎胄丨丨丨丨覺其趨進轉美)白□牛(明帝賜穎胄常所乘丨丨
丨)欲鑄壊元日上夀銀酒鎗(明帝每存儉約丨丨丨丨丨丨丨丨丨丨尚書令王
晏等盛稱盛德穎胄曰朝廷盛禮莫過三元此一器既是舊物不足為侈)委任厮小(車昏誅戮羣公
丨丨丨丨)下方黃鐵(長沙寺僧鑄黃金為龍數千兩埋土中歴相𫝊付稱為丨丨丨丨穎胄舉兵因
取此龍以充軍實以上蕭穎胄𫝊)正是汝老鼠所為(穎逹出為豫章内史意甚憒憒未發
前預華林宴酒後於座辭氣不悅沈約因勸酒欲以釋之穎逹大罵約曰我今日形容丨丨丨丨丨丨丨何忽
復勸我酒)尖塚(梁州有古墓曰丨丨或云張騫墓欲有發者輙聞鼔角與外相拒椎埋者懼而退蕭斆謂
無此理求自監督及開唯有銀鏤銅鏡方尺以上蕭穎逹𫝊)絶服(衡陽公諶高祖丨丨族子也)見
炊飯推以與人(初明帝廢立詐諶事剋用為揚州及授南徐諶恚曰丨丨丨丨丨丨丨丨
王晏聞之曰誰復為蕭諶作甌筯者以上衡陽公諶𫝊)瑇瑁床(少帝嘗夜醉乘馬向西步廊馳走如
此兩三將倒坦之諫不從執馬鞚帝運拳擊坦之不著倒地坦之與曹道剛扶抱還夀昌殿丨丨丨上卧)蕭
瘂(坦之微黑無鬚語聲嘶時人號為丨丨)有質錢帖子數百(坦之兄翼宗為海陵郡將
發詔收坦之使者并收翼宗檢家赤貧唯丨丨丨丨丨丨丨還以啟帝原其死以上臨汝侯坦之𫝊)得
白服裠帽見人主(宋元嘉制諸王入齋閣丨丨丨丨丨丨丨丨唯出太極四廂乃備朝服上
與豫章王嶷同生相友睦許依元嘉嶷固辭)小眠齋(嶷又啟曰北第舊邸本自甚華臣往歲作丨丨
丨皆補接為辦無乖格制要是檉柏之華一時新淨)取絹一匹横繫牛角(嶷拜陵還過延
陵季子廟觀沸井有水牛突部伍直兵執牛推問嶷不許丨丨丨丨丨丨丨丨放歸其家)天網宏罩
(唐寓之賊起嶷啟上曰此段小寇出於凶愚丨丨丨丨理不足論)藏丁匿口(同上丨丨丨丨凡諸
條制實長怨府)臣與二三諸彦兄弟友生時復擊贊(武帝嘗問臨川王映
居家何事樂映曰政使劉瓛講禮顧□講易朱廣之講莊老丨丨丨丨丨丨丨丨丨丨丨丨丨丨以此為樂上
大賞之)半岳摧峯中河墜月(勅王融為豫章王嶷銘曰丨丨丨丨丨丨丨丨帝流涕曰
此政吾所欲言也)玉手板(嶷常見形于第後園中乘腰輿指麾處分呼直兵直兵無手板左右授一
丨丨丨與之謂曰橘樹一株死可覓補之)有碑無文(樂藹與竟陵王子良牋欲率荆江湘三州僚吏
為嶷建碑與沈約書請為文約答云郭有道漢末之匹夫非蔡伯喈不足以偶三絶謝安石名族之台輔時無
麗藻迄乃丨丨丨丨)香净(嶷妃庾氏當武帝與嶷位官尚輕每公事晩還飢疲妃躬營飲食雖豐儉隨時
而丨丨適口以上豫章王嶷𫝊)年十二和高松賦(子恪丨丨丨丨從兄子良丨丨丨衛
軍王儉見而竒之)煮椒一斛(遙光勸上併誅高武諸子孫於是勅竟陵王昭胄等六十人入永福
省令太醫丨丨丨丨并命辦數十具棺命舍人沈徽孚曰椒熟則一時賜死)不煩吾復牽率
(子恪兄弟十六人并有才學子恪嘗謂所親曰文史之事諸弟備之矣丨丨丨丨丨丨但退自公無過足矣
以上蕭子恪𫝊)但舉扇一撝(子顯負才氣及掌選見九流賓客不與交言丨丨丨丨丨而已)促
宴(簡文在東宫每引子顯與丨丨)早雁初鶯(子顯自序若乃登高目極臨水送歸風動春朝月明
秋夜丨丨丨丨花開葉落有来斯應每不能已也)體兼衆製文備多方(同上少來所為
詩賦則鴻序一賦丨丨丨丨丨丨丨丨)虚聲易遠(同上頗為好事所𫝊故丨丨丨丨)時才(
中庶子謝嘏出守建安于宣猷堂餞别並召丨丨賦詩同用十五劇韻)舊手(簡文與湘東王令曰王筠
本自丨丨後進有蕭愷可稱信為才子以上蕭子顯傳)大語淺言(勅子雲撰郊廟樂詞曰郊廟歌
詞應須典誥丨丨不得雜用子史文章丨丨)筆狀字體(子雲論書云見敕旨論書一卷商略丨丨
洞徹丨丨)筆力勁駿(子雲書為武帝所重帝嘗論其書曰丨丨丨丨心手相應巧逾杜度美過崔實
當與元常並驅)尺牘之美遠流海外(百濟國使人至建鄴求書逢子雲為郡東陽維舟將
發使人於渚次候之望船三十步行拜行前子雲遣問之答曰侍中丨丨丨丨丨丨丨丨今日所求唯在名迹
子雲乃為停船三日書三十紙與之獲金貨數百萬)答餉外不書好紙(子雲性吝丨丨丨丨
丨丨丨好事者重加賂遺以要其答以上蕭子雲𫝊)工左右書(映丨丨丨丨左右射)風韻
韶靡(映應接賓客丨丨丨丨以上臨川王映𫝊)煥煥蕭四繖(長沙王晃行四武容赫奕
都街時人為之語曰丨丨丨丨丨丨)以馬矟刺道邊枯蘖(武帝嘗幸鍾山晃從駕丨丨丨
丨丨丨丨丨上令左右數人引之銀纏皆卷聚而矟不出乃令晃復馳馬拔之應手便去以上長沙王晃𫝊)
以指畫空中及畫掌(高帝雖為方伯而居處甚貧諸子學書無紙蕭曄常丨丨丨丨丨丨
丨丨學字遂工篆法)破荻為片縱横以為棋局(曄少時無棋局丨丨丨丨丨丨丨丨
丨丨指點行勢遂至名品)愛其羽毛而疎其骨肉(或言曄有非常之相武帝聞之故無
寵於御坐曲宴醉伏地貂抄肉拌帝笑曰汙貂對曰陛下丨丨丨丨丨丨丨丨丨帝不悦)故當小相
推讓(曄嘗與竟陵王子良圍碁子良大北豫章王謂曄曰汝與司徒手談丨丨丨丨丨丨)六箭五
破一皮(曄於華林園射賭凡丨丨丨丨丨丨)桐山(豫章王于第起土山列植桐竹號為丨丨)栖
靈昭景(上顧問曄曄曰臣山卑不曾丨丨丨丨唯有薇蕨直號首陽山帝曰此真勞者之歌也)牛
羸不能取路(冬節問訊諸王皆出曄獨後來上已還便殿曄至引見問之曅稱丨丨丨丨丨丨上
勅車府給副御牛一頭)菘菜䱒魚(王儉詣曄曄留儉設食盤中丨丨丨丨而已以上武陵王曄
𫝊)遇其賞興則詩酒連日(鑠性偏詖丨丨丨丨丨丨丨丨丨情有所廢則兄弟不通
以上桂陽王鑠𫝊)益州市橋忽生小洲(宋泰始中丨丨丨丨丨丨丨丨道士邵碩見之
曰當有貴王臨州)狂華(劉亮為益州刺史齋前石榴樹陵冬生華以問邵碩碩曰此謂丨丨)以一
隻故履縛左脚而行(邵碩元徽二年忽告人云吾命終因卧而死後人見碩在荆州丨丨
丨丨丨丨丨丨丨丨甚疾)淳于(什邡人叚租以丨丨獻鑑古禮器也高三尺六寸六分圍三足四寸圓如
筩銅色黑如漆甚薄上有銅馬以䋲懸馬令去地尺餘灌之以水又以器盛水于下以芒莖當心跪注丨丨以
手振芒則聲如雷清響良久乃絶古所以節樂也)龍角(鑑獻丨丨一枚長九尺三寸色紅有文以上始
興王鑑𫝊)倚井闌為書(江夏王鋒母張氏有容蒼梧王欲通之高帝使匿於張氏舍鋒時年四歲
好學書張家無紙札乃丨丨丨丨丨書滿則洗之已復更書)不拂忩塵(晨興丨丨丨丨先畫塵上
學為書)鳳尾諾(年五歲高帝使學丨丨丨)麒麟賞鳳尾(鋒一學即工高帝大悦以玉麒
麟賜之曰丨丨丨丨丨矣)唯得看孝子圖(武帝時藩邸嚴急諸王不得讀異書五經之外丨丨
丨丨丨丨)寳裝琴(鋒好琴書嘗覲武帝賜以丨丨丨)闍棃琴(仍於御前鼔之大見賞帝謂鄱
陽王鏘曰丨丨丨亦是柳令之流亞)今日違戀不覺文生於性(行事王文和被徵為
益州鋒置酒餞别文和流泪曰下官少來未嘗作詩丨丨丨丨丨丨丨丨丨丨王儉聞之曰江夏可謂善變素
絲者也)闍棃第一法身第二(南郡王昭業亦工書謂武帝曰臣書固應勝江夏王武帝
答曰丨丨丨丨丨丨丨丨法身昭業小名闍棃鋒小名也)非唯七絃而已(江祏曰王有才善匿
以琴授羊景之羊著名而王晦丨丨丨丨丨丨)遂欲為混沌書眉(鋒聞江祏之言歎曰江祏
丨丨丨丨丨丨丨欲益反弊耳寡人聲酒是躭狗馬是好豈復一毫於平生哉當時以為話言以上江夏王
鋒𫝊)金蠶銀璽(宜都王鏗鎮姑熟盜發桓温女塚得金巾箱織金篾為嚴器又有丨丨丨丨)誤
排楠瘤屏風(鏗年十歲與吉景曜商略先言往行左右丨丨丨丨丨丨倒壓其背顔色不異)取
甘蔗插地百步射之(鏗善射嘗以堋的太闊曰終日射侯何難之有乃丨丨丨丨丨丨丨
丨丨十發十中以上宜都王鏗𫝊)拳勇秀出(垣歴生蔡道貴丨丨丨丨當時以比張遼許禇)立
六疾館(文惠太子與竟陵王子良俱好釋氏丨丨丨丨以養窮人)織孔雀毛為裘(文惠
太子丨丨丨丨丨丨光采金翠過於雉頭)政當掃墓待喪(徐文景為文惠太子所暱其父陶仁
謂曰終當滅門丨丨丨丨丨丨耳以上文惠太子長懋𫝊)虞翻舊床(會稽郡閣下有丨丨丨丨
子良罷任還乃取歸)歲獻扇簟(夏禹廟盛有禱祀子良曰禹泣辜表仁菲食旌約服玩果粽足以致
誠使丨丨丨丨而已)為設瓜飲(子良傾意賓客天下才學皆游集焉善立勝事夏月客至丨丨丨丨)
造經唄新聲(子良招致名僧講論佛法丨丨丨丨丨)夢見優鉢曇花(武帝不豫
子良啟進沙門於殿前誦經帝為感丨丨丨丨丨丨子良案佛經宣旨使御府以銅為花插御床四角)淮
中魚無筭皆浮出水上(子良疾篤謂左右曰門外應有異遣人視丨丨丨丨丨丨丨丨
丨丨向城門以上竟陵王子良𫝊)咫尺之内便覺萬里為遥(蕭賁能書善畫於扇
上圖山水丨丨丨丨丨丨丨丨丨丨矜慎不𫝊自娱而已以上巴陵王昭胄𫝊)金薄裹箭脚
(子卿嘗作銀鐙丨丨丨丨丨以上廬陵王子卿𫝊)癫如雷(子響為都督荆州刺史直閣將軍董蠻粗
有氣力子響邀與同行蠻曰殿下丨丨丨敢相隨耶子響曰君敢出此語亦是竒癲)何容得藴藉
(上謂董蠻曰人名蠻復丨丨丨丨丨乃改名仲舒)直是麄疎(子響殺長史司馬等上遣羽林三千
檢捕羣小子響白服登城頻遣信與胡諧之等相聞曰天下豈有兒反身不作賊丨丨丨丨以上魚復侯子
響𫝊)阿五鈍(安陸王子敬武帝第五子也嘗欲立為太子子敬與太孫俱入參畢同出武帝目送子敬
良久曰丨丨丨由此代换之意乃息以上安陸王子敬𫝊)竟齋不萎(晉安王子懋母阮淑媛嘗
病請僧行道有獻蓮花供佛者衆僧以銅罌積水漬其花子懋流涕禮佛曰若使阿姨因此和勝願諸佛令華
丨丨丨丨七日齋畢華更鮮紅視罌中稍有根鬚)能反手於背彎五斛弓(董僧慧丨
丨丨丨丨丨丨丨丨)亦恐田横客笑人(陸超之以清靜雅為子懋所知子懋既敗于琳之勸
其逃亡答曰人皆有死此不足懼吾若逃亡非唯孤普安之眷丨丨丨丨丨丨丨以上晉安王子懋𫝊)蘆
茹丸(子隆年二十一而體過充壯常使徐嗣伯合丨丨丨以服自銷損猶無益以上隨郡王子隆𫝊)
燈纉(子罕母樂容華寢疾子罕晝夜祈禱于時以竹為丨丨照夜此纉宿昔枝葉大茂母病亦愈以上
南海王子罕𫝊)欲移五步亦不得(南海王子罕戍琅琊欲暫游東堂典籖姜秀不許而止還
泣謂母曰兒丨丨丨丨丨丨丨與囚何異)求熊白(邵陵王子貞嘗丨丨丨厨人答典籖不在不敢與)
一挺藕一杯漿(巴東王子響殺行事劉寅武帝聞之謂羣臣曰子響遂反戴僧静大言曰諸王
都自應反何獨巴東帝問其故答曰夫王無故而一時被囚取丨丨丨丨丨丨皆諮籖帥不在則竟日忍渴
以上巴陵王子倫𫝊)輙先燒香嗚咽涕泣(建武中凡三誅諸王明帝每一行事丨丨丨丨
丨丨丨丨衆以此知其夜當殺戮也以上臨賀王子嶽𫝊)玉鳳皇(南康王子琳母荀昭華盛寵後
宫才人位登采女者依例舊賜丨丨丨荀時始為采女得玉鳳皇投地曰我不能例受此乃拜為昭華以上
南康王子琳𫝊)夢金翅鳥搏食小龍(初武帝丨丨丨丨下殿廷丨丨丨丨無數乃飛上天
及明帝初夢方騐以上南郡王子夏𫝊)以步障裹之(寳元同崔慧景反兵敗奔逃數日乃出東
昏召入後堂丨丨丨丨丨令羣小數十人鳴鼔角馳繞其外遣人謂曰汝近圍我亦如此少日乃殺之以上
江夏王寳元𫝊)
齊列傳
胞衣紫色應得鳴鼓角(王敬則母為女巫常謂人曰敬則生時丨丨丨丨丨丨丨丨丨
人笑曰汝子得為人吹角足矣)兩腋下生乳各長數寸(敬則年長丨丨丨丨丨丨丨丨
丨)五色獅子(嘗夢騎丨丨丨丨)汝得既陽縣我亦得司徒公矣
(敬則嘗與既陽縣吏鬭謂曰我若得既陽縣當鞭汝小吏背吏唾其面曰丨丨丨丨丨丨丨丨丨丨丨丨)善
拍張(敬則丨丨丨補刀戟左右宋前廢帝使敬則跳刀高出白虎幢五六尺接無不中仍撫髀拍張甚為
儇捷)有蟲如烏豆集其身(敬則少時於草中射獵丨丨丨丨丨丨丨丨摘去乃脱其處皆
流血敬則惡之詣道士卜道士曰此封侯瑞也)若負誓還神十牛(縣有一部劫逃入山中敬
則遣人致意刧帥使出首當相申論郭下廟神甚酷烈敬則引神為誓必不相負劫帥既出敬則於廟中設酒
會於坐收縛曰吾啟神丨丨丨丨丨丨丨即殺十牛解神并斬諸劫)屠肉枅(敬則入烏程從市過見丨
丨丨歎曰吳興昔無此枅是我少時在此所作也召故人飲酒說平生不以屑也)不意老子遂
與韓非同𫝊(敬則與王儉並即本號開府儀同三司時徐孝嗣於崇禮門候儉因嘲之曰今日可
謂連璧儉曰丨丨丨丨丨丨丨丨丨丨)臣幾落此奴度(武帝令羣臣賦詩敬則曰丨丨丨丨
丨丨上問之敬則曰臣若解書不過作尚書郎令史爾)我宿命應得雨(明帝即位拜敬則大
司馬雨大洪注文武皆失色一客旁言曰公由來如此昔拜丹陽尹吳興時亦然敬則大悅曰丨丨丨丨丨丨)
作懊儂曲(敬則子仲雄善彈琴江左有蔡邕焦尾琴在主衣庫上勅五日一給仲雄仲雄在御前鼓
琴丨丨丨丨)吾終不受金甖(明帝以張瓌為平東將軍密防敬則敬則曰東今有誰祇是欲
平我耳丨丨丨丨丨丨金甖謂鴆酒也)擔篙荷&KR1257;(敬則以舊將舉事百姓丨丨丨丨隨逐之十餘
萬衆)檀公三十六策走是上計(東昏在東宫使人上屋望見征虜亭失火謂敬則至
急裝欲走敬則曰丨丨丨丨丨丨丨丨丨丨汝父子唯應急走耳盖譏檀道濟避魏事也以上王敬則𫝊)
熊蒸(陳顯逹獻丨丨一盤上以充飯)租賧(益部山險諸蠻多不賓服顯逹遣使責其丨丨)精車
牛(顯逹諸子與王敬則諸兒並丨丨丨麗服餙當世快牛稱陳世子青王三郎烏吕文顯折角江瞿曇白鼻
皆集陳舍)麈尾蝇拂是王謝家物(陳顯逹誡其子休尚曰丨丨丨丨丨丨丨丨丨汝不
須捉此)啟上借枕(顯逹侍宴酒後丨丨丨丨帝令與之顯逹撫枕曰臣已年老富貴已足唯少枕
枕死特就陛下乞之上失色曰公醉矣)烏布幔(顯逹據馬圈城魏孝文自領十餘萬騎奄至軍主崔
恭祖胡松以丨丨丨盛顯逹數人擔之出均水口以上陳顯逹𫝊)寄馬鐙一隻(敬兒與沈攸之
司馬劉攘兵情欵敬兒遣使密問攸之起兵否攘兵丨敬兒丨丨丨丨敬兒乃為備)欲移羊叔子
墮泪碑(敬兒又丨丨丨丨丨丨丨丨綱紀諫曰此羊太傅遺德不宜遷動敬兒曰太傅是誰吾不識)
非猪即是狗(敬兒於鄕里為謠言使小兒歌之歌曰天子在何處宅在赤谷口天子是阿誰丨丨
丨丨丨敬兒初名狗兒其弟名猪兒)我車邊猶少斑蘭物(敬兒既得開府又望斑劍語人
曰丨丨丨丨丨丨丨丨)舉體熱(敬兒妻尚氏曰吾昔夢一手熱如火而君得南陽郡元徽中夢一髀
熱如火君得本州建元中夢半體熱尋得開府今復丨丨丨矣)潛於密室中屏人學揖
讓(敬兒初徵為護軍乃丨丨丨丨丨丨丨丨丨丨答對空中俯仰妾侍竊窺笑焉)口自為鼓聲
(敬兒將拜三司謂其妻嫂曰我拜後府開黃閣因丨丨丨丨丨以上王敬兒𫝊)頸非復小豎
等所折(崔慧景征夀陽軍頓白下帝長圍屏除出城送之裁交數言拜辭而去喜曰丨丨丨丨丨丨丨
丨也)並千蠟燭為烽火(江夏王寳玄登北顧樓並丨丨丨丨丨丨丨舉以應崔覺)變服
詐為丈夫(東陽女子婁逞丨丨丨丨丨丨粗知圍碁解文義徧遊公卿仕至揚州議曹從事事發明
帝驅令還東逞始作婦人服而去歎曰如此伎倆還為老嫗豈不惜哉以上崔慧景𫝊)五擲皆盧
(晉安王子勛事平明帝大會新亭樓勞諸軍主摴蒱官賭李安人丨丨丨丨帝大驚曰卿面方如田封侯相也
以上李安人𫝊)口銜三頭(戴僧靜禦魏軍單刀直入魏軍奔退又追斬三級時天寒甚乃脱衣
丨丨丨丨拍浮而還以上戴僧靜𫝊)寫形貼著床壁(桓康膂力絶人所經村邑恣行暴害
江南人畏之以其名怖小兒畫其形于寺中病瘧者丨丨丨丨丨丨無不立愈以上桓康𫝊)厚輪大
郭(曹武在雍州致見錢七十萬皆丨丨丨丨以上曹武𫝊)送金釵二十枚與其愛
妾(周盤龍拒魏軍大破之上喜丨丨丨丨丨丨丨丨丨丨杜氏勅曰餉周公阿杜)衡門蓬戸不
朱斯白(王成買戍角城辭於王儉曰今叚之行必以死報丨丨丨丨丨丨丨儉問其故答曰若不殺
賊便為賊殺弱息不為世子便為孝子孝子則門加堊素世子則門施丹赭)父子兩騎縈攪
數萬人(盤龍子奉叔單馬䧟魏陣俄而一騎還報奉叔已沒盤龍方食棄七筯馳馬奮矟直奔魏陣丨
丨丨丨丨丨丨丨丨魏軍大敗)此貂蟬從兜鍪中生耳(盤龍為散騎常侍光禄大夫武
帝戲之卿著貂蟬何如兜鍪盤龍曰丨丨丨丨丨丨丨丨丨)周郎刀(奉叔常翼單刀二十口出入禁
圍每語人曰丨丨丨不識君)當就刀頭取辦(奉叔嘗就帝求千戸侯許之明帝以為不可忽
謂蕭諶曰若不能見與千戸侯不復應減五百戸不爾周郎丨丨丨丨丨丨耳以上周盤龍𫝊)卿不
賞才乃至此耶(王廣之為馬隊主隨劉勔征殷琰合肥戍又阻兵為寇勔宣令軍中求征合肥
者以大郡賞之廣之曰若得將軍所乘馬判能制敵勔幢主皇甫肅曰廣之敢奪節下馬可斬勔曰觀其意必
能立功即推鞍下馬與之及行果拔合肥廣之謂肅曰節下若從卿言非唯殺壯士亦無以平賊丨丨丨丨丨
丨丨丨以上王廣之𫝊)奉明鏡獻誠(梁武起兵王珍國密遣郗纂丨丨丨丨丨帝斷金以報之
後因侍宴帝問曰卿明鏡尚存昔金何在珍國對曰黃金謹在臣肘不敢失墜以上王珍國𫝊)手不
知書目不識字(張齊丨丨丨丨丨丨丨丨在郡清整吏事甚修)緣路聚糧種蔬
菜(巴西郡居益州之半又當東道衝要刺史經過軍府遠涉多窮匱齊丨丨丨丨丨丨丨行者皆取給焉
以上張齊𫝊)吞刀刮腸飲灰洗胃(高帝故吏竺景秀有過繋郡帝謂荀伯玉曰卿比看
景秀不答云數往候之云若許其自新必丨丨丨丨丨丨丨丨)凡六唾呪之有六龍出
兩腋下(苟伯玉夢高帝乘船在廣陵北渚兩腋下有翅不舒伯玉問何當舒帝曰却後三年伯玉夢中
自謂是呪師丨丨丨丨丨丨丨丨丨丨丨丨翅皆舒還復歛)白服乘畫舴艋(武帝在東宫左
右張景真偏見任遇又多僣侈拜陵還景真丨丨丨丨丨丨坐胡床觀者以為太子)千勑萬令不
如荀公一命(伯玉權動朝右每暫出外軒盖填門嘗遭母憂左率蕭景先侍中王晏共載弔之五
更使巾車未到伯玉宅二里許王侯朝士已盈至下鼔尚未得前及弔而出二人飢乏氣息惙然切齒形于聲
貌明日入宫言便云臣等所見二宫門及齋閣方苟伯玉宅政可設雀羅復言外論云丨丨丨丨丨丨丨丨丨
丨以上荀伯玉𫝊)此味故為南北所推(高帝既為齊王置酒為樂羹膾既至崔祖思曰
丨丨丨丨丨丨丨丨沈文季曰羹膾吳食非思祖所解)&KR1052;羹故應還沈(祖思曰炰鼈膾鯉似
非勾吳之詩文季曰千里&KR1052;羹豈關魯衛帝曰丨丨丨丨丨丨)碧綃蚊幬(祖思陳政事啓宋武節儉
過人張妃房唯丨丨丨丨三齊苮席五盞盤桃花米飯)體唐成儉踵虞為樸(同上㐲惟
陛下丨丨丨丨丨丨丨丨寢殿則素木卑構膳器則陶瓢充御)瓊簮玉笏(同上丨丨丨丨碎以為塵
珍裘綉服焚之若艸)柴車篷館(同上宜察朝士有丨丨丨丨高以殊等)馳禽荒色(同上
丨丨丨丨長違清編)調風變俗(同上則丨丨丨丨不俟終日)常懸一蒲鞭而未
嘗用(崔景真為昌平太守有惠政丨丨丨丨丨丨丨丨丨)纏鬚䋲(崔文仲嘗獻高祖丨丨丨一枚
以上崔祖思𫝊)悵泗(蘇侃塞客吟幹精潭而丨丨枻松洲而悼情)蘭涵風而寫豔
菊籠泉而散英(同上)靚霧(同上恬源丨丨壟首暉霞以上蘇侃𫝊)麥䬳(虞悰性孝
父亡及終喪日唯食丨丨二枚)黃頷臛(悰家富於財而善為滋味豫章王嶷盛饌享賓謂悰曰肴羞有
所遺否悰曰何曾食疏有丨丨丨恨無之)醒酒鯖鮓方(武帝幸芳林園就悰求味悰獻粣及雜肴
數十輿大宫鼎味不及也上就悰求諸飲食方悰秘不出上醉後體不快悰乃獻丨丨丨丨一丨而已以上
虞悰𫝊)遂使宫人頓成傒語(胡諧之南昌人為給事中上方欲奬以貴族盛姻以諧之
家人語傒音不正乃遣宫内四五人往諧之家教子女語二年後帝問曰卿家人音語已正未諧之荅宫人少
臣家人多非唯不能正音丨丨丨丨丨丨丨帝大笑遍向朝臣說之)馬非狗子(諧之既居權要
多所徵求就梁州刺史范栢年求佳馬栢年患之謂使曰丨丨丨丨那可得為應無極之求)臣所居
廉讓之間(范栢年因諮事見宋明帝帝言次及廣州貪泉因問栢年卿州復有此水否荅曰梁州唯
有文川武鄕廉泉讓水又問卿宅在何處曰丨丨丨丨丨丨丨以上胡諧之𫝊)著巳三十年
(虞玩之當高帝鎮東府朝廷致敬玩之為少府猶躡屐造席高帝取屐親視之訛黑斜銳蒵斷以芒接之問曰
卿此屐已幾載玩之曰初釋褐拜征北行佐買之丨丨丨丨丨貧士竟不易辦高帝咨嗟賜以新屐玩之不受
帝問其故荅曰今日之賜恩華俱重但蓍簮敝席復不可遺所以不敢當)至死煩人(玩之於王儉言
論不相饒儉恨之後孔瑄就王儉求會稽五官儉方盥投皂莢於地曰卿鄕俗惡虞玩之丨丨丨丨以上虞
玩之𫝊)親賣皂莢掃帚(明帝憎婦人妬尚書右丞勞彦遠以善碁見親婦妬傷其面帝曰我
為卿斷之何如彦遠率爾從旨遂賜死劉休妻王氏亦妬帝聞之賜休妾勅與王氏二十杖令休于宅後開小店
使王氏丨丨丨丨丨丨以辱之以上劉休𫝊)豈可專據小王(王儉荅陸澄書易體微遠
實貫羣籍丨丨丨丨丨丨謂王弼也)隸事(王儉在尚書省出巾箱几案雜服飾令學士丨丨事多者與之
人人各得一兩物陸澄後來更出諸人所不知事復各數條并舊物奪去)服匿(竟陵王子良得古器小口
方腹而㡳平可容七八升以問澄澄曰此名丨丨單于以與蘇武子良詳視器底有字彷彿可識如澄言)書
厨(陸澄當世稱為碩儒讀易三年不解文義欲撰宋書竟不成王儉戱之曰陸公丨丨也以上陸澄𫝊)
英英門戸(王僧逹為吳郡太守入昌門曰彼有人焉顧琛一公兩掾丨丨丨丨陸子真五世内侍我
之流亞)江東裴樂(張緒稱陸慧曉曰丨丨丨丨也)暑月亦有霜氣(何點稱慧曉心
如照鏡遇形觸物無不朗然王思遠恒如懷水丨丨丨丨丨丨)此池便是醴泉此木便
是交讓(慧曉與張融並宅其間有池池上有楊柳二株何點嘆曰丨丨丨丨丨丨丨丨丨丨丨丨)飲
此水則鄙吝之萌盡矣(劉璉行至吳謂人曰吾聞張融與慧曉並宅其間有水此必有
異味命駕往酌而飲之曰丨丨丨丨丨丨丨丨丨丨)烏熊癡如熊(廬陵王子卿為南豫州刺史帝
稱其小名謂竟陵王子良曰丨丨丨丨丨)三陸(慧曉三子僚任倕並有美名時人謂之丨丨以上陸慧
曉𫝊)於宅内起兩茅屋(陸倕丨丨丨丨丨丨丨杜絶往來晝夜讀書以上陸倕𫝊)永
明體(沈約謝朓王融以氣𩔖相推轂汝南周顒善識聲韻約等文皆用宫商將平上去入四聲以此制韻
有平頭上尾蜂腰鶴膝五字之中音韻悉異兩句之内宫商頓殊不可增減世呼為丨丨丨)天懸壤
隔(陸厥與沈約書一人之思遲速丨丨一家之文工拙丨丨)字不過十巧歷巳不能
盡(沈約荅陸厥書十字之文顛倒相配丨丨丨丨丨丨丨丨丨丨)寧有濯色江波其中
尚有一片是衛文之服(同上士衡雖云煥若爛錦丨丨丨丨丨丨丨丨丨丨丨丨丨丨
丨丨丨)禄簌似隊父唐突人(王斌初為道人於瓦棺寺聽講成實論無復坐處唯僧正
慧超尚空席斌直坐其側慧超不能平乃罵曰那得此道人丨丨丨丨丨丨丨丨因命驅之斌笑曰既有叙勲
僧正何為無隊父道人以上陸厥𫝊)三升粟漿(陸襄母嘗卒患心痛醫方須丨丨丨丨時冬月
日又昏求索無所忽有老人詣門貨漿量如方劑始欲酬直無何失之)人無横死(襄為鄱陽内史
適郡人鮮于琮為亂鄰郡案其黨與因求貨賂皆不得其實唯襄郡枉直無濫人作歌曰鮮于抄後善惡分丨
丨丨丨賴陸君)讐共車(又有彭李二家憤争互相誣告襄引納内室和言解喻之二人自悔咎乃為設
酒食令其盡歡酒罷同載而還人又歌曰陸君政無怨家鬭既罷丨丨丨以上陸襄𫝊)武冠觸燭
火(陸雲公善奕碁常夜侍坐丨丨丨丨丨帝笑謂曰燒卿貂帝將用為侍中故以此戲之)鯿魚舟
(時天泉池新掣丨丨丨形狹而短帝暇日常泛此唯引劉之遴到溉朱异雲公時年位尚輕亦預焉以上陸
雲公𫝊)食鮭嘗有二十七種(庾杲之清貧自業食唯有韭葅[卄瀹]韭生韭雜菜任昉嘗戲
之曰誰謂庾郎貧丨丨丨丨丨丨丨丨)蓮花池(杲之為王儉長史安陸侯蕭𬗟與儉書曰盛府元僚
實難其選庾景行汎淥水依芙蓉何其麗也時人以入儉府為丨丨丨)為蟬冕所映彌有
華采(杲之嘗兼侍中常侍柳世隆在御坐曰庾杲之丨丨丨丨丨丨丨丨丨陛下故當與其即真)家
家題門帖賣宅(杲之嘗兼主客即對魏使使問曰百姓那得丨丨丨丨丨丨丨荅曰朝廷既欲
掃蕩京洛剋復神州所以家家賣宅耳魏使縮鼻而不答以上庾杲之𫝊)置圍棋州邑(明帝
好圍棋丨丨丨丨丨以上王諶𫝊)五花簟白團扇(王儉嘗使賓客隸事多者賞之唯廬江何
憲為勝乃賞以丨丨丨丨丨丨坐簟執扇容氣自得王摛後至儉以所隸示之曰卿能奪之乎摛操筆便成文
章既奥辭亦華美舉坐擊賞摛乃命左右抽憲簟手自掣取扇登車而去儉笑曰所謂大力者負之而趨也)
金天頌(永明八年天忽黃色照地衆莫能解王融上丨丨丨摛曰是非金天所謂榮光武帝大悅以
上王摛𫝊)天閣寳秘(何憲該通羣籍丨丨丨丨人間散逸無遺漏焉)好典故學(孔逷丨丨
丨丨與王儉至交以上何憲𫝊)贈君古人之服(高帝以白羽扇素隱几賜孔靈産曰君有
古人之風丨丨丨丨丨丨)門庭之中草莱不剪(孔珪居宅盛營山水憑几獨酌傍無雜事
丨丨丨丨丨丨丨丨)我以此當兩部鼓吹(中有蛙鳴或問之曰欲為陳蕃乎珪笑荅曰丨
丨丨丨丨丨丨丨何必效蕃)我聽鼓吹嘗不及此(王晏嘗鳴鼓吹侯珪聞羣蛙鳴曰此
殊䀨人耳珪曰丨丨丨丨丨丨丨丨以上孔珪𫝊)推懷投欵(高帝曰吾布衣時劉懷珍便丨丨丨
丨丨以上劉懷珍𫝊)藥似竹根葉似鳬茈(劉靈哲母病躬自祈禱夢見黃衣老公與
藥曰可取此食之疾可立愈靈哲驚覺於枕間得之如言而愈丨丨丨丨於齋前種丨丨丨丨以上劉靈哲
𫝊)常燎麻炬(劉峻好學寄人廡下自課讀書丨丨丨丨從夕逹旦時或昏睡爇其鬚髮及覺復讀
其精力如此)文藻秀出(峻博極羣書丨丨丨丨)山栖志(峻游東陽紫巗山築室居焉為
丨丨丨其文甚美)策錦被事(武帝每引文士策經史事時范雲沈約之徒皆引短推長帝乃悦加
其賞賚曾丨丨丨丨咸言已罄帝試呼問峻峻時貧悴冗散忽請紙筆疏十餘事坐客皆驚帝不覺失色自是
惡之)忌妻悍室(峻自叙敬通有丨丨至于身操井臼余有丨丨亦令家道轗軻)芝殘蕙焚
(同上敬通雖丨丨丨丨其風流郁烈芬芳久而彌盛)聲塵寂寞(同上余丨丨丨丨世不吾知魂魄一
去將同秋草以上劉峻𫝊)雙白鶴循翔廬側(劉霽廬墓哀慟過禮丨丨丨丨丨丨丨以上
劉霽𫝊)長尺二寸(沈約問劉杳何承天纂文竒博其書載張仲師事何出杳曰仲師丨丨丨丨唯
出論衡)&KR1634;酒(杳在任昉坐有人餉丨丨而作搌字昉問杳此字是不杳曰葛洪字苑作木旁□)千
里酒(昉又曰酒有千日醉當是虚言杳曰桂陽程鄕有丨丨丨飲之至家而醉亦其例昉曰吾自當遺忘
實不憶此杳云出楊元鳳所撰置郡記此書仍載其賦三重五品商溪摖里以上劉杳𫝊)以山水
書籍相娱(劉歊博學有文才不娶不仕與族弟訏並隠居求志遨游林澤丨丨丨丨丨丨丨而已)
幽遐(歊性好山水登危履險必盡丨丨)豈可常有愧乎(歊常曰受人者必報不則有愧
吾固無以報人丨丨丨丨丨丨)以孔釋為師(歊革命論余丨丨丨丨丨)願深割無益
之悲(歊寢疾恐貽母憂乃自言笑勉進湯藥謂兄霽杳曰兩兄禄仕足申供養丨丨丨丨丨丨丨)一
蘆䕠藉下一枚覆上(王敬胤遺命不得設復魄旌旐丨丨丨丨丨丨丨丨丨以上劉歊
𫝊)挂檄於樹(張稷辟劉訏為主簿訏乃丨丨丨丨而逃)鹿牀(阮孝緒博學隠居不交當世恒
居一丨丨植竹木寢處其中時人造之未常見也)天半朱霞(孝標常稱訏超超越俗如丨丨丨丨
稱歊矯矯出塵如雲中白鶴皆儉歲之粱稷寒年之綊纊)榖皮巾(訏常著丨丨丨納衣每游山澤輙留
連忘反神理閑止姿貌甚華在林谷之間意氣彌遠或有遇之皆謂神人)氊絮(隆冬之月或無丨丨訏處
之宴然人不覺其飢寒也以上劉訏𫝊)續命田(劉善明於元嘉末遇青州飢荒人相食善明開倉以
濟鄕里百姓呼其家田為丨丨丨)此已籠之鳥(善明為齊高帝策沈攸之曰丨丨丨丨丨耳)
茅齋斧木而已(善明所居丨丨丨丨丨丨床榻几案不加剗削)方寸亂矣豈暇
為廉(善明常云在家當孝為吏當清及累為州郡頗黷貨財崔思祖怪而問之答云管子云鮑子知我因
流涕曰丨丨丨丨丨丨丨丨所得金錢皆以贖母先是魏剋青州善明母在焉被移置代郡故也以上劉善
明𫝊)充秀(劉瓛舉秀才王元會與瓛父惠書曰此歲賢子丨丨州閭可謂得人)蓬室一間(瓛兄
弟三人共處丨丨丨丨為風所倒無以葺之怡然自樂習業不廢)政在孝經(齊高帝踐阼召瓛入
華林園問以為政之道答曰丨丨丨丨帝嘆曰儒者之言可寳萬世)衣裳容髮有足駭者
(瓛與張融王思遠書風嬰貧困加以疎懶丨丨丨丨丨丨丨丨)申白鄒枚(同上有追丨丨而入楚羨
丨丨而游梁者)阿稱便是今世曾子(瓛有至性祖母病疽經年手持膏藥漬指為爛母孔
氏嚴明謂親戚曰丨丨丨丨丨丨丨丨阿稱瓛小名也)穿壁挂履(瓛妻王氏丨丨丨丨土落瓛母
孔氏床上孔氏不悅瓛即出其妻以上劉瓛𫝊)自割鵝炙(劉璡為武陵王曄參軍曄與僚佐飲
丨丨丨丨璡曰應刃落俎是膳夫之事殿下親執鸞刀下官未敢安席)解裳自隔(璡與會稽孔逷
同舟入東於塘上遇一女子逷目送曰美而豔璡曰斯豈士君子所正言乎非吾友也于是丨丨丨丨)向
束帶未竟(兄瓛夜隔壁呼璡璡不答方下床着衣立然後應瓛怪其久璡曰丨丨丨丨丨以上劉
璡𫝊)十對其九(沈約策劉顯經史十事顯對其九約曰老夫昏忘不受策雖然聊識數事不可至十
顯問其五約對其二媿不如也)黃獅子超不及白獅子超(波斯獻生獅子帝問有何
顔色顯曰丨丨丨丨丨丨丨丨丨丨)與上人(時有沙門訟田帝大署曰貞有司未辨徧問莫知顯曰貞
字文為丨丨丨帝因忌其能出之以上劉顯𫝊)竹根如意筍籜冠(高帝謂明僧紹弟慶
符曰卿兄高尚其事亦堯之外臣朕夢想幽人固已勤矣所謂逕路絶風雲通仍賜丨丨丨丨丨丨丨以上
明僧紹𫝊)談書不輟何堪官邪(江祏荐明山賓才堪理劇齊明帝不重學謂祏曰聞山賓
丨丨丨丨丨丨丨丨)激薄停澆(山賓家困乏貨所乘牛既售受錢乃謂買主曰此牛經患漏蹄療差
已久恐後脱發無容不相語買主遽追取錢處士阮孝緒聞之曰此言足使還淳反朴丨丨丨丨矣以上明
山賓𫝊)鹿角書格蚌盤蚌硯白象牙筆(袁承贈庾易以丨丨丨丨丨丨丨丨
丨丨丨丨并贈詩)連理几竹翹書格(易以丨丨丨丨丨丨丨報之以上庾易𫝊)高
齋學士(庾肩吾與劉孝威江伯搖孔敬通申子悦徐防徐摛王囿孔鑠鮑至等十人抄撰衆籍豐其果
饌號丨丨丨丨)胸馳意斷(簡文與湘東論文書故丨丨丨丨之侣)玉徽金銑(同上丨丨
丨丨反為拙目所嗤)巧心妍手(同上有異丨丨終媿丨丨)翠履(同上是以握瑜懷玉之士瞻郢
邦而知退章甫丨丨之人望閩鄕而嘆息)驅染搖襞(同上徒以烟墨不言受其丨丨紙札無情任其
丨丨)必有英絶領袖之者(同上文章未墜丨丨丨丨丨丨丨丨非弟而誰)朱白既
定雌黃有别(同上丨丨丨丨丨丨丨丨使夫懷鼠知慚濫竽自恥以上庾肩吾𫝊)鹿皮
祫(劉虬常服丨丨丨斷榖餌术及胡麻)有白雲徘徊檐戸之内(虬病正晝丨丨丨丨
丨丨丨丨丨又有香氣及磬聲其日卒以上劉虬𫝊)水鏡所宜甄擢(吏部尚書王瞻嘗候
任昉遇劉之遴在坐昉曰此南陽劉之遴學優未仕丨丨丨丨丨丨)荆南秀氣果有異才
(張稷初除僕射託昉為讓表昉令之遴代作撡筆立成昉曰丨丨丨丨丨丨丨丨)榮養(之遴除南郡太
守武帝謂曰卿母年德並高故令卿衣錦還鄕盡丨丨之理)折臂太守(初之遴在荆府嘗寄居南
郡夢前太守袁彖謂曰卿後當為丨丨丨丨即在此中之遴後牛奔墮車折右臂偏直不得屈申書則以手就
筆歎曰豈黥而王乎周捨嘗戲之曰雖復並坐可横政恐陋巷無枕)梁妙士(之遴子三逹能清言及屬
文年十八卒之遴深懷悼恨乃題墓曰丨丨丨以旌之以上劉之遴𫝊)大南郡小南郡(劉之
亨與兄之遴俱為南郡太守時人稱為丨丨丨丨丨丨以上劉之亨𫝊)
南史識小錄卷六
