欽定四庫全書
北史識小錄卷七錢塘沈名蓀
秀水朱昆田同輯
外戚傳
三字石經(洛陽雖經破亂而舊丨丨丨丨宛然猶在至馮熙與常伯夫相繼為州廢毁分
用大至顔落)人唯見佛圖焉知殺人牛也(熙信佛法在諸州鎮建佛
圖精舍合七十二處其營寺塔多在高山秀阜傷殺人牛有沙門勸止之熙曰成就後丨丨丨丨丨
丨丨丨丨丨丨以上馮熙傳)燕爭巢(李惠為雍州刺史廳事有丨丨丨鬭已累日惠令人
掩獲試命綱紀斷之皆辭惠乃使卒以弱竹彈兩燕既而一去一留惠笑謂吏屬曰此留者自計為
巢功重彼去者既經痛楚理無固心群下伏其深察以上李惠傳)太上公太上君
(靈太后父胡國珍追號丨丨秦丨母皇甫氏追號秦丨丨丨)自稱僕射(皇甫度遷左僕
射領左衛將軍度頑蔽每與人言丨丨丨丨以上胡國珍傳)私遊仄密處處追
尋(胡長仁以内戚預朝政酈孝裕陸仁惠盧元亮厚相結託號為三佞長仁丨丨丨丨丨丨丨丨
以上胡長仁傳)不可偷犬似苦桃姊(隋文帝外家族微帝母從弟道貴性
尤頑騃言詞鄙陋初自鄉里徵入長安上見之悲泣道貴略無慼容但連呼帝名云種未定丨丨丨
丨丨丨丨丨苦桃帝母字也以上呂永吉傳)
儒林傳
坐輿據鞍不忘講道(孝文欽明稽古篤好墳籍丨丨丨丨丨丨丨丨)横經著錄
(燕齊趙魏之間丨丨丨丨不可勝數)文章咸盪禮樂同奔(因魏氏喪亂屬尒朱殘酷丨丨丨丨
丨丨丨丨)鏤冰雕朽(丨丨丨丨迄用無成)稽山竹箭加之括羽(貴游之軰飾以
明經可謂丨丨丨丨丨丨丨丨)入里巷之内乞食為資憩桑梓之陰動
逾十數(横經受業之侣徧於鄉邑負笈從宦之徒不遠千里丨丨丨丨丨丨丨丨丨丨丨丨丨丨丨丨
丨丨燕趙之俗此衆尤甚焉)握素懷鉛員冠方領(丨丨丨丨重席解頥之士間出於朝
廷丨丨丨丨執經負笈之生著錄于京邑)碧輅(帝于是服衮冕乘丨丨陳文物□禮容清蹕而臨太學)
師訓紛綸(丨丨丨丨無所取正)黌校(京邑達乎四方皆啟丨丨)方領矩步之徒
(丨丨丨丨丨丨亦轉死溝壑)南人約簡北學深蕪(丨丨丨丨得其英華丨丨丨丨窮其
枝葉以上序)儒謹汎納(張偉丨丨丨丨雖有頑固問至數十偉告諭殷勤曾無愠色以上張偉
傳)有儒者風而無當世之才(梁祚丨丨丨丨丨丨丨丨丨丨以上梁祚傳)植
杖廵舍側岡而哭(平恒有三子並不率父業好酒自棄恒常憤其世衰丨丨丨丨丨丨丨丨)
仕聘濁碎(不為營事婚宦任意官娶曰此軰會是衰頓何煩勞我故丨丨丨丨下得及其門流)一
奴自給(别搆精廬并置經籍於中丨丨丨丨妻子莫得而往酒食亦不與同時有珍美呼時老東安公
一雍得等共飲噉之家人無得嘗焉以上平恒傳)侯釐何官也(游雅與陳竒論典誥雅性護短
因以為嫌嘗辱竒指為小人竒曰公身為君子竒身且小人雅曰君言身且小人君祖父是何人也竒曰祖燕
東部侯釐雅質竒曰丨丨丨丨丨)公貴人不乏樵薪(游雅取竒注論語孝經燒于庭内竒
曰丨丨丨丨丨丨丨何乃然竒論語)夢星墜壓脚(竒初被召夜丨丨丨丨丨明而告人曰星則好
風星則好雨夢星壓脚必無善徵後竟以謗書致戮以上陳竒傳)千載誰知其小(劉獻之見
名法之言掩卷而笑曰若使楊墨之徒不為此言丨丨丨丨丨丨)觀屈原離騷之作自
是狂人(獻之嘗謂所親曰丨丨丨丨丨丨丨丨丨丨丨死其宜矣以上劉獻之傳)别搆戶
牖(張吾貴從酈詮受禮牛天祐受易詮祐粗為開發吾貴覽讀一遍便即丨丨丨丨以上張吾貴傳)理
義長短竟在誰而過無禮見陵也(劉蘭排毁公羊又非董仲舒為國子助教
靜坐讀書有人叩門蘭命引入與蘭坐謂曰君自是學士何為每見毁辱丨丨丨丨丨丨丨丨丨丨丨丨丨丨
今欲相召與君正之言終而出蘭即病死以上劉蘭傳)周流儒肆(孫惠蔚丨丨丨丨有名於冀方)
猶沈涓澮(惠蔚與李彪儒學相知彪位尚書惠蔚仍太廟令孝文從容言曰道固既登龍門而孫蔚
丨丨丨丨)篇第褫落始末淪殘(惠蔚既入東觀見典籍不全或丨丨丨丨丨丨丨丨)校
練句讀(□依前丞盧昶所撰甲乙新錄欲裨殘補缺損有無丨丨丨丨以為定本)惠蔚法師
(惠蔚先单名蔚正始中侍講禁中夜論佛經有愜帝旨詔使加惠號丨丨丨丨焉以上孫惠蔚傳)衣垂
帽落或呌或啼(馬子結為南陽王綽管記綽每出游獵必令子結走馬從禽子結既儒緩丨丨
丨丨丨丨丨丨令騎驅之非墜馬不止綽以為笑)此是老石機杼(石曜為黎陽郡守時丞相
咸陽王世子斛律武都出為兖州刺史性貪暴先過衛縣令丞以下斂絹數千疋遺之至黎陽令左右諷動曜
及縣官曜手持一絹謂武都曰丨丨丨丨丨丨聊以奉贈自此以外並湏出於吏人一毫不敢輙犯武都亦知
曜清素笑而不責以上孫靈暉傳)吾今知真師所在矣(徐遵明初師屯留王聰復師張
吾貴又與平原田猛略就范陽孫買德受業一年復欲去之猛略曰君從師每不終業終恐無成遵明乃指其
心曰丨丨丨丨丨丨丨丨)蠶舍(乃□平原唐遷居于丨丨讀孝經論語毛詩尚書三禮不出門院凡經六
年)彈箏吹笛(時丨丨丨丨以自娛慰)影質(遵明講學二十餘年海内莫不宗仰頥好聚歛
與劉獻之張吾貴皆河北聚徒教授懸納絲粟留衣物以待之名曰丨丨)八十宗(遵明見鄭玄論語序
云書以八寸策誤為丨丨丨因曲為之說其僻也皆如此以上徐遵明傳)腰龜伏節(董徵遷安
州刺史因述職路次過家置酒高會大享邑老乃言曰丨丨返國昔人稱榮丨丨還家云胡不樂以上董徵
傳)羌博士(李業興師事徐遵明時漁陽鮮于靈馥亦聚徒教授而遵明聲譽未高業興詣靈馥靈馥
曰李生久逐丨丨丨何所得也靈馥說左傳業興問其大義數條靈馥不能對于是振衣而起曰羌弟子正如
此耳自是靈馥生徒傾學就遵明業興之為也)討練(博涉百家圖緯風角天文占候無不丨丨)薩四
十家(業興家世農夫雖學殖而舊音不改聘梁梁武問其宗門多少答曰丨丨丨丨使還孫騰謂曰何意
為吳兒所笑對曰業興猶被笑試遣公去當着被罵)誰檢看(邢子才云爾婦疾&KR1155;或問實邪業興曰爾
大癡但道此人疑者半信者半丨丨丨)題帖(業興愛好文籍鳩集不已手自補修躬加丨丨)小人
風(芒山之役有風從西來入營業興曰丨丨丨來當大勝)但道我好雖知妄言故
勝道惡(業興性躁隘論難之際無儒者之風每謂人云丨丨丨丨丨丨丨丨丨丨丨丨以上李業興
傳)春夏務農冬乃入學(李鉉家素貧常丨丨丨丨丨丨丨丨)三秋冬不蓄
枕(鉉用心精苦曾丨丨丨丨丨丨每睡假寐而已以上李鉉傳)邪蒿(國子助教邢峙以經入授皇太
子廚宰進太子食菜有丨丨峙令去之曰此菜有不正之名非殿下宜食文宣聞而嘉之以上邢峙傳)賦
以六合為名(劉晝舉秀才策不第乃恨不學屬文方復緝綴訓藻言甚古拙制一首丨丨丨丨丨
丨自謂絶倫曾以賦呈魏收而不拜收忿之謂曰賦名六合已是大愚文又愚於六合君四體又愚於文)正
似疥駱駝伏而無嫵媚(晝不忿又以示邢子才子才曰君此賦丨丨丨丨丨丨丨丨丨
丨)高才不遇傳(畫求秀才十年不得發憤譔丨丨丨丨丨)興俊縣令(晝常夢貴人若
吏部尚書□補晝交州丨丨丨丨寤而密書記之卒後旬餘其家幼女鬼語聲似晝云我被用為丨丨丨丨得
假暫來辭别云)使我數十卷書行於後世不易齊景之千駟(晝常
目謂博物竒才言好矜大每言丨丨丨丨丨丨丨丨丨丨丨丨丨丨丨丨丨也以上劉晝傳)超棘(馬敬
德趙彦深進之為後主侍講其妻夜夢猛獸將來向之敬德走超叢棘妻伏地不敢動敬德占曰吾當為大官
丨丨過□卿也爾伏地夫人也)孔子不得儀同(敬德以師𫝊恩拜國子祭酒儀同三司金紫光
禄大夫卒其徒曰馬生勝孔子丨丨丨丨丨丨以上馬敬德傳)送步障為遮風寒
(張景仁侍書後主小心恭謹後主愛之景仁多&KR1282;車駕或有行幸在道宿處每丨丨丨丨丨丨丨)與天
子同筆硯傳衣履(景仁為兒時在洛京曾詣國學摹石經許子華遇之國學中執景仁手曰
張郎風骨必當通貴非但官爵遷達乃丨丨丨丨丨丨丨丨丨後景仁位開府數賜衣冠筆硯如子華所言)
事事庸俚(景仁封王其婦姓可莫知氏族所出容制音辭丨丨丨丨既除王妃與諸公主郡君同在
朝謁之列見者為其慙悚)八體取進(景仁以侍書開府封王自倉頡以來丨丨丨丨一人而已以
上張景仁傳)誦易經上篇(權會本貧生無僮僕初任助教恒乘驢其職事處多非晚不歸曾夜
出城東門會獨乘一驢忽有二人一人牽頭一人隨後有似相助其廻動輕漂有異生人漸失路不由本道心
甚怪之遂丨丨丨丨丨第一卷不盡前後二人忽然離散會亦不覺墮驢迷悶至明始覺方知墮處乃是郭外
纔去家數里以上權會傳)偏被教(張彫武家世寒微王元則時為書生停其家彫武少美貌為元
則所愛悅故丨丨丨)帷扆(彫武數譏切寵要獻替丨丨以上張彫武傳)多門戶不可解
(周文置學東舘教諸將子弟以樊深為博士深經學通贍每解書多引漢魏以來諸家義而說之故後生聽其
言者不能曉悟背而譏之曰樊生講書丨丨丨丨丨丨以上樊深傳)學士比三公(宗道暉好
著高翅帽大屐州將初臨輙服以謁見仰頭舉肘拜于屐上自言丨丨丨丨丨)受鞭不漢體(後齊
任城王湝鞭之道暉徐吁安偉安偉出謂人曰我丨丨丨丨丨復躡屐而去)李洛姬肚(冀州人為之語
曰顯公鐘宋公鼔宗道暉屐丨丨丨丨謂之四大顯公沙門也宋公安德太守也&KR0982;姬婦人也)七十二
世乃是羲皇上人(或誑熊安生曰某村古塜是晉河南將軍熊光去七十二世舊有碑為村
人埋匿安生掘地求之不得連年訟焉冀州長史鄭大讙判之曰丨丨丨丨丨丨丨丨丨丨河南將軍晉無此
號訴非理判訖安生率其族向冡而號)觸觸生(安生將通名見徐之才和士間二人相對以徐之才諱雄
和士開諱安乃稱丨丨丨以上熊安生傳)置鼓樹木(黎景熙上書自古至道之君亦皆廣延博
采詢訪芻蕘丨丨丨丨以求其過)六瘼(仝上頃者亢旱踰時人懷望歲陛下爰發明詔廣求丨丨以
上黎景熙傳)釋奠蒼頡(冀儁善隸書特工摹寫教周明帝及宋獻公等書時俗入書學者亦行束
脩之禮謂之謝章儁以書字所興起自蒼頡若同常俗未為合禮遂啟周文丨丨丨丨以上冀儁傳)造此
堂以待之(辛彦之崇信佛道為潞州刺史于城内立浮屠一所並十五層開皇十一年州人張元暴
死數日乃蘇云遊天上見新搆一堂制極崇麗元問其故云潞州刺史辛彦之有功德丨丨丨丨丨丨彦之聞
而不悦其年卒以上辛彦之傳)細脚胡(何妥西域人父丨丨丨通商入蜀□家郫縣)白楊
何妥青楊蕭眘(妥年十七梁湘東王知其聰明召為誦書左右是時蘭陵蕭眘亦有儁才住青
楊卷妥住白楊巷頭時人為之語曰世有兩儁丨丨丨丨丨丨丨丨)無蘇威亦何憂無執
事(妥常上書彈射蘇威威大銜之二年威定考文學妥更相詆訶威勃然曰無何妥不慮無博士妥應聲曰
丨丨丨丨丨丨丨丨丨)六莖五英(妥考定鐘律表顓頊作丨丨帝嚳作丨丨)減瑟足琴
(仝上伏羲丨丨文王丨丨)鞸鐸巾拂四舞(敕太常取妥節度于是作清平瑟三調聲又作八佾
丨丨丨丨丨丨以上何妥傳)蕭包(蕭該包愷並精漢書學者稱丨丨學漢書者宗之以上包愷傳)
五經庫(房暉遠為太常博士太常卿牛弘每稱為丨丨丨以上房暉遠傳)武強交津橋
劉智海家(丨丨丨丨丨丨丨丨丨素多墳籍劉焯就之讀書以上劉焯傳)五事同舉
(劉炫強記默識莫與為儔左畫圓右畫方口誦目數耳聽丨丨丨丨無所遺失)題為連山易魯
史記(時牛弘奏購求天下遺逸之書炫遂偽造書百餘卷丨丨丨丨丨丨丨等錄上送官取賞而去)
故友飄零門徒雨散(炫自為贊丨丨丨丨丨丨丨丨)齊鑣驥騄比翼鵷
鴻(仝上丨丨丨丨丨丨丨丨整紬素于鳳池記言動于麟閣以上劉炫傳)齰舌緘唇(王孝籍詣
牛弘奏記懷抱之内冰火爍脂膏腠理之間風霜侵骨髓安可丨丨丨丨吞聲飲氣)涸鱗窮羽(仝上
咳唾足以活丨丨吹噓可用飛丨丨)待越人之舟楫求魯匠之雲梯(仝上丨丨
丨丨丨丨丨丨丨丨丨丨則必懸于喬樹之枝沒于深泉之㡳)潛鬢髮之内居眉睫之
間(仝上丨丨丨丨丨丨丨丨丨丨子野未曾聞離朱所不見以上王孝籍傳)離騷其文(孝籍
徒丨丨丨丨尚何救也以上論)
文苑傳
淹中稷下漆園黍谷(丨丨丨丨八儒三墨之異丨丨丨丨名法兵農之别)潤古彫
今(辭罕泉源言多胸臆丨丨丨丨有所未遇)綺合綉聯(雅言麗則之竒丨丨丨丨之美)牛毛
麟角(學者如丨丨成者如丨丨)彫琢瓊瑶刻削把梓(丨丨丨丨丨丨丨丨並為龍光
俱稱鴻翼)潘張左束(比于建安之徐陳應劉元康之丨丨丨丨各一時也)終有解作此
理不(後主雖溺于羣小然頗好詠詩幼時嘗讀詩賦語人云丨丨丨丨丨丨丨)江左宫商發
越貴於清綺河朔詞義貞剛重乎氣質(以上序)在馬坊
教奴子書(温子昇為廣陽王深賤客丨丨丨丨丨丨丨)當世才子不過數人
(以子昇為南主客郎中修起居注曾一日不直上黨王天穆時錄尚書事時加捶撻子昇遂逃遁天穆甚怒奏
人代之莊帝曰丨丨丨丨丨丨丨丨豈容為此便相放黜乃寢其奏)恨我詞人數窮百六
(梁使張臯寫子昇文筆傳于江外梁武稱之曰曹植陸機復生于北土丨丨丨丨丨丨丨丨)見其國
主牀頭有書數卷(陽夏守傅標使吐谷渾丨丨丨丨丨丨丨丨丨丨乃子昇文也)陵顔
轢謝含任吐沈(濟陰王暉業嘗云江左文人宋有顔延之謝靈運梁有沈約任昉我子昇足以
丨丨丨丨丨丨丨丨)逋峭難為(子昇為中書郎嘗詣梁客舘受國書自以不修容止謂人曰詩章易
作丨丨丨丨)食弊襦(文襄餓子昇於晉陽獄丨丨丨而死以上温子昇傳)會楯上磨
墨作檄文(荀濟初與梁武帝布衣交知梁武當王然負氣不服謂人曰丨丨丨丨丨丨丨丨)叱
叱氣耳何關遲暮(濟及元僅劉思逸等謀文襄見執楊愔謂曰遲暮何為然濟曰丨丨丨丨
丨丨丨丨以上荀濟傳)非精神所堪今辭君去(李廣嘗欲早朝假寐忽驚覺謂其妻
曰吾向似睡非睡忽見一人出吾身中語曰君用心過苦丨丨丨丨丨丨丨丨丨因而恍惚不樂數日便遇疾
以上李廣傳)陸沉公子(樊孝謙常服東方朔之言陸沉世俗避世金馬遂借丨丨丨丨為主人擬
客難制客誨以自廣)何日更相煩君一到(孝謙行遇轜車嚬眉下淚指方相曰丨丨丨丨
丨丨丨丨數日而卒雇方相送葬仍前所逢者也以上樊遜傳)醜舍人(荀士遜為中書舍人狀貌
甚醜以文辭見重嘗有事須奏遇武成在後庭因左右傳通傳通者不得士遜姓名乃云丨丨丨帝曰必士遜
也看封題果是内人莫不歡笑)鯁慰(梁元帝勅我求才子丨丨良深以上顔之儀傳)命匠刻木
為偶人(柳䛒俊辨多在侍從有所顧問應答如響性嗜酒言雜誹諧煬帝每與嬪后對酒時逢興會輙
遣命之至與同榻共席恩比友朋常猶恨不能夜召乃丨丨丨丨丨丨丨施機關能坐起拜伏以像䛒帝每月
下對飲酒輙令宫人置於座與相酬酢而為歡笑以上柳䛒傳)執大方振長策(許善心梁
書序傳莫不丨丨丨丨丨丨感召風雲驅馳英俊)鼎玉龜符(同上干戈揖讓取之也殊功丨丨丨
丨成之也一致)登丘納麓貫昴入房(同上丨丨丨丨垂訓誥及□謨丨丨丨丨傳夏正與
殷祀)三郊遞襲五勝相沿(同上)冢壁皆殘帷囊同毁(同上丨丨丨丨
不凖無所盜丨丨丨丨陳農何以求)假班嗣之書給王隱之筆(同上丨丨丨丨丨徒
聞其語丨丨丨丨丨未見其人以上許善心傳)恒令其聽事帷中披撿書史(李文
博為薛道衡所知丨丨丨丨丨丨丨丨丨丨丨並察已行事)雖日免十貪郡守亦何
所益(文博謂房玄齡曰今政源混亂丨丨丨丨丨丨丨丨丨丨丨)日之夕矣(楊素嘗與牛弘
退朝侯白謂素曰丨丨丨丨素大笑曰以我為牛羊下來耶)不勝官(文帝令與秘書修國史每將擢
用輙曰白丨丨丨而止後給五品食月餘死時人傷其薄命以上李文博傳)堂邊有修竹(明克
讓年十四釋褐湘東王法曹參軍時舍人朱異在儀賢堂講老子克讓與焉丨丨丨丨丨異令克讓詠之克讓
擥筆輙成卒章曰非君多愛賞誰貴此貞心異甚竒之以上明克讓傳)汝亦來耶(劉臻為儀同性
恍惚躭經覃思至於世事多所遺忘有劉訥者亦任儀同俱為太子學士情好甚密臻住城南訥住城東臻常
欲尋訥謂從者曰汝知劉儀同家乎從者不知尋訥謂臻還家因荅曰知于是引之而去既扣門臻尚未悟謂
至訥家乃據鞍大呼曰劉儀同可出矣其子迎門臻驚曰丨丨丨丨其子答曰此是大人家於是顧盼久之乃
悟叱從者汝大無意吾欲造劉訥耳)扁螺(臻性好㗖蜆以父諱顯音同呼為丨丨)漢聖(臻精于兩
漢書時人稱為丨丨以上劉臻傳)冶葛(諸葛穎遷著作郎甚見親幸出入卧内帝每賜之曲宴輙與皇
后嬪御連席共榻穎因間隙多所諧毁是以時人謂之丨丨以上諸葛穎傳)
孝行傳
誠達泉魚(若乃丨丨丨丨感通鳥獸)温牀扇席灌樹負土(至如丨丨丨丨丨丨
丨丨苟或加人咸為&KR1282;俗以上序)小鳥白質黑眸(王崇母亡權殯宅西崇廬于殯所晝夜哭
泣鳩鴿羣至有一丨丨丨丨丨丨形大於雀朝夕不去以上王崇傳)於墓南作一禪窟
(皇甫遐遭母喪廬於墓側負土為墳復丨丨丨丨丨丨丨隂雨則穿窟晴霽則營墓積以歲年墳高數丈
周廻五十餘步禪窟重臺兩帀總成十有二室中間行道可容百人以上皇甫遐傳)自求代
闇(張元祖喪明三年後讀藥師經見盲者得視之言遂請七僧然七燈七日七夜轉經願祖明目丨丨
丨丨經七日其夜夢見一老翁以金鎞療其祖目三日祖目果明以上張元傳)比寤而瘡
不痛(王頒遇江陵亡入□父僧辯為陳武所殺矢念復仇及大舉伐陳從韓擒虎先鋒夜濟力戰被傷
恐不堪復鬭悲感嗚咽夜中睡夢有人授藥丨丨丨丨丨丨)鬚皆不落其本皆出
自骨中(及陳滅頒密召父在時士卒得千餘人對之涕泣其間壯士或問曰郎君讐恥已雪而悲
哀不止者將不為覇先早死不得手刃之耶請發其坵隴斵櫬焚骨亦可申孝心矣頒頓顙陳謝曰其為
墳塋甚大恐一宵發掘不及其屍諸人請具鍬&KR1257;于是夜發其陵剖棺見陳武帝丨丨丨丨丨丨丨丨丨丨丨
頒遂焚骨取灰投水飲之既而自縛歸罪晉王表其狀文帝捨而不問以上王頒傳)廬前生麻
一株高丈許圍之合拱(鈕因父母喪廬于墓側負土成墳丨丨丨丨丨丨丨丨丨丨丨
丨丨枝葉鬱茂冬夏恒青有鳥栖上因舉聲哭鳥即悲鳴)累德里(因子士雄喪父復廬于墓側負土成
墳隋文帝聞之嘆其父子至孝下詔褒楊號其里為丨丨丨以上鈕因傳)楚丘先生(翟普林楚
丘人也事親以孝開州郡辟皆不就躬耕色飬鄉里謂為丨丨丨丨父母終廬于墓側家有烏犬隨其在墓若
普林哀臨犬亦悲號又有二鵲巢其廬前柏樹入廬馴狎以上翟普林傳)兔常宿廬中(臨河華秋
母終廬墓隋大業初調狐皮郡縣大獵有一兔逐之奔入秋廬中匿秋膝下獵人至廬所異而免之自爾此丨
丨丨丨丨馴其左右以上華秋傳)因畫工圖其形搆廟置之而定省(徐孝
肅早孤不識父及長問其母父狀丨丨丨丨丨丨丨丨丨丨丨丨丨焉朔望享祭以上徐孝肅傳)
節義傳
披褲後襠以辱之(于什門使喻馮䟦䟦止什門什門於羣衆中回身背䟦丨丨丨丨丨丨丨
既而拘留衣裳敗壊略盡蟣虱被體䟦遺其衣服拒而不受以上于什門傳)郎婆(汲固為兖州從事刺
史李式坐事被收時式子憲生始滿月式大言於衆曰程嬰杵臼何如人也固曰今古豈殊遂潛抱憲歸藏及
收捕憲有婢産男以婢兒授之遇赦始出憲呼固夫婦為丨丨以上汲固傳)二十二房(博陵李几
七世同居共財家有二十二房一百九十八口以上李□傳)木鵝(堯君素領河東通守唐義師圍之甚
急行李繼絶君素乃為丨丨置表于頸具論事勢浮之黃河沿流而下河陽守者得之達於東都以上堯君
素傳)城西有王母廟登城望之再拜號泣(張祥為并州司馬漢王諒反遣
將攻之縱火燒其郭下祥見百姓驚駭其丨丨丨丨丨丨丨丨丨丨丨丨丨丨曰百姓何罪致此焚燒神其有
靈可降雨相救言訖郭上雲起雨降而火遂滅以上張季珣傳)
循吏傳
空官(又云無曠庶官言非其人為丨丨也以上序)妻女樵采以自供(張膺為魯郡太
守丨丨丨丨丨丨丨以上張膺傳)方收所重何惜所輕(明亮以常侍授勇武將軍請更
改授不許亮曰今江左未賓書軌宜一方為陛下投命前驅拓定吳會官爵陛下之所輕賤命微臣之所重陛
下丨丨丨丨丨丨丨丨以上明亮傳)荷帙從師(竇瑗年十七便丨丨丨丨)全潔(瑗除廣宗
太守廣宗人情凶戾累政咸見告訟惟瑗一人始終丨丨以上竇瑗傳)六駁食猛獸(兖州境數
有猛獸為暴自張華原為刺史臨政州東北七十里甑山中忽有丨丨丨丨丨咸以為化感所致以上張華
原傳)有過軀貌之用(孟業為清河王嶽法曹形貌短小嶽鄙之後尋業斷決處謂曰卿斷決之
明可為丨丨丨丨丨丨以上孟業傳)我物已寄蘇公矣(蘇瓊為南清河太守姦盜止息
畜牧不收鄰郡富家將財物寄置界内以避盜冀州繹幕縣人成氏大冨為賊攻急告曰丨丨丨丨丨丨丨賊
遂去)徑將我入青雲間(道人道研為濟州沙門統資産巨富在郡多出息常得郡縣為徵及
欲求謁度知其意每見則談問玄理研雖為債數來無由啟口其弟子問其故研曰每見府君丨丨丨丨丨丨
丨何由得論地上事)新瓜一雙(郡人趙穎官至樂陵太守年餘八十致事歸五月中得丨丨丨丨自
來奉瓊穎恃年老苦請遂便為留乃致于聽事梁上竟不割)學生屋(每年春集大儒衛凱隆田元鳳
等講學朝吏文案之暇悉令受書時人指吏曹為丨丨丨以上蘇瓊傳)御傘一枚(梁彦光為岐州
刺史賜丨丨丨丨以厲清正)戴帽餳(梁彦光居相部以靜鎮之人多變詐稱其不能理政坐免後拜
趙州刺史彦光曰臣前待罪相州百姓呼為丨丨丨請復為相州改絃易調從之彦光下車發摘姦隠有若神
明狡猾莫不潛竄以上梁彦光傳)智無窮清鄉公(樊叔略以清鄉公進爵安定郡公遷相州
刺史政為當時第一百姓為之語曰丨丨丨丨丨丨上下正樊安定以上樊叔略傳)馬輿(公孫景茂
年八十餘拜淄州刺史賜以丨丨以上公孫景茂傳)黃銀(辛公義為并州刺史山出丨丨獲之以獻
詔水部郎婁崱就公義禱焉乃聞空中有金石絲竹之響以上辛公義傳)心如鐵石老而
彌篤(帝令薛道衡為天下郡官之狀稱敬肅曰丨丨丨丨丨丨丨丨以上柳儉傳)
酷吏傳
脛纏(下洛侯為秦州刺史貪酷安忍郡人富熾奪人丨丨一具洛侯鞭熾一百截其右腕以上于洛侯傳)
聰強婦人(李洪之微時妻張氏亦丨丨丨丨以上李洪之傳)癩兒刺史(崔暹為瀛州刺
史貪暴安忍嘗出獵州北單騎至人□有汲水婦人暹令飲馬因問曰崔瀛州何如婦人不知是暹答曰百姓何
罪得如此丨丨丨丨以上崔暹傳)無過尚爾况有過耶(燕榮為幽州總管嘗按部道次
見叢荆堪為笞箠命取之輙以試人人或自陳無咎榮曰後有罪當免及後犯細過將撾之人曰前日被杖許
有罪宥之榮曰丨丨丨丨丨丨丨丨以上燕榮傳)以酢灌鼻(元宏嗣每鞠囚丨丨丨丨或㧻弋其
下竅)自腰以下無不蛆生(大業初煬帝潛有遼東意遣弘嗣于東萊海口監造船諸州役
丁苦其捶楚官人當作晝夜立水中略不敢休息丨丨丨丨丨丨丨丨以上元弘嗣傳)裸僧尼驗
有淫狀非童男女者(王文同廵察河北諸郡悉丨丨丨丨丨丨丨丨丨丨丨丨數千人將
殺之以上王文同傳)
隠逸傳
蒲輪結轍(受命哲王守文令主莫不束帛交馳丨丨丨丨以上序)結架巖林(馮亮既雅
愛山冰又兼工思丨丨丨丨甚得栖逸之適)右手執孝經一卷(亮卒遺誡兄子綜斂以衣
幍左手持板丨丨丨丨丨丨丨置尸盤石上去人數里外)大栗十枚(時有夀春道人每旦往看其尸
禽蟲之跡交横左石而初無侵毁又以亮舊識南方法師寄丨丨丨丨置之手中經宿乃為蟲烏盜食而亦不
傷肌體以上馮亮傳)馬卿辭武騎之官枚乘罷弘農之守(豫章王與
崔賾書丨丨丨丨丨丨丨丨丨丨丨丨丨丨每覽史傳嘗竊怪之何乃脫略官榮栖遲藩邸)似陟蒙
山若吞雲夢(仝上視漢臣之三篋丨丨丨丨對梁相之五車丨丨丨丨)山桂偃蹇池
竹檀欒(仝上歌丨丨之丨丨賦丨丨之丨丨)管輅思而不解郭璞注而未
詳(賾答王啟若乃理高象擊丨丨丨丨丨丨事富山海丨丨丨丨丨丨)禀潤天潢承輝日
觀(仝上丨丨丨丨丨丨丨丨雅道邁于東平文藝高于北海)讀論惟取一篇披莊不
過盈尺(仝上祖濬燕南贅客河朔惰游丨丨丨丨丨丨丨丨丨丨丨丨)燕求馬骨薛飬
鷄鳴(仝上但以丨丨丨丨丨丨丨丨謬齒鴻儀虚班驥皂)周桐錫瑞唐水承家(仝上)
玉人(藍田令王曇於藍田山得一丨丨長三四寸著大領衣冠幘奏之詔問群臣莫有識者賾答曰謹案
漢文帝以前未有冠幘即是文帝以來所製也臣見魏大司農盧元明譔嵩高山廟記云有神人以玉為形像
長數寸或出或隠出則令世延長伏惟陛下應天順人定鼎嵩洛嶽神自見臣敢稱慶因再拜百官畢賀以
上崔廓傳)所資惟松水而已(徐則入天台山絶粒養性丨丨丨丨丨丨丨)太極真
人徐君(則初隱縉雲山丨丨丨丨丨丨降之曰汝年出八十當為王者師然後得道也)悅性沖
玄恬神虛白(晉王廣召徐則書深曉義理頗味法門丨丨丨丨丨丨丨丨)栖息煙霞
(仝上餐餌松木丨丨丨丨)霜風已冷海氣將寒(仝上側席幽人夢想巖穴丨丨丨丨丨丨
丨丨偃息茂林道體休愈)無勞束帛賁然來思不待蒲輪去彼空谷
(仝上)草褐蒲衣(則卒後晉王送還定葬書丨丨丨丨餐松餌术)霓裳羽蓋既且騰
雲空槨餘衣詎藉墳隴(仝上以上徐則傳)以如意擊几自樂(張文
詡嘗閒居無事從容嘆曰老冉冉而將至恐修名之不立丨丨丨丨丨丨丨以上張文詡傳)
藝術傳
驛馬星流(容城令徐路善占候□繫冀州獄别駕崔隆宗就禁慰問之路曰昨夜丨丨丨丨計赦須
臾應至俄而赦果至以上張深傳)入鳥村(劉靈助自號燕王大行臺為莊帝舉義兵馴養大鳥稱為
已瑞妄說圖䜟言劉氏當王又云欲知避世丨丨丨以上劉靈助傳)日不移影負荷葉
而歸(李順興年十餘家常為齋器用不周順興言昆明池中有大荷葉可取盛餅食其所居去池十數里
丨丨丨丨順興丨丨丨丨丨脚猶泥)作一老君像面向北作笑狀(順興謂周文曰
可於沙苑北丨丨丨丨丨丨丨丨丨丨丨周文曰何為答曰令笑破蠕蠕及蠕蠕國滅周文憶語遂作順興像
于老君側以上李順興傳)恒嶽仙人(道士由吾道榮聞晉陽有人大明法術乃尋之是人為人
家傭力無名者道家符水禁呪陰陽歴數天文藥性無不通解以道榮好尚乃悉授之歲餘是人謂榮曰我本
丨丨丨丨有少罪過為天官所謫今限滿將歸卿宜送吾至汾水)我貪人間作樂不能
飛上天(有張遠遊者文宣時令與諸術士合九轉金丹及成帝置之玉匣云丨丨丨丨丨丨丨丨丨丨
丨待臨死時取服以上由吾道榮傳)每一沉思不聞雷霆之聲(信都芳常語人
云算歷玄妙機巧精微我丨丨丨丨丨丨丨丨丨丨也以上信都芳傳)開心符(吴遵世少學易入恒
山忽見一老翁授之丨丨丨遵世跪水吞之遂明占卜以上吳遵世傳)道北垂鼻洟者(皇甫
玉善相人齊文襄之自潁川歸文宣從後玉于旁縱觀謂人曰大將軍不作物指文宣曰會丨丨丨丨丨丨)
臉薄盼速(賈子儒私視文襄曰大將軍丨丨丨丨非帝王相也以上皇甫玉傳)河陽幡
(齊軍戰芒山時旂幟盡赤西軍盡黑綦母懷文曰赤火色黑水色水能滅火不宜以赤對黑赤勝水宜改為黃
神武遂改為赭黃所謂丨丨丨者也)宿鐵刀(懷文造丨丨丨其法燒生鐵精以重柔鋌數宿則成剛以
柔鐵為刀脊浴以五牲之溺□以五牲之脂斬甲過三十札今襄國冶家所鑄宿柔鋌是其遺法)指庭
中一棗樹令其布筭子即知其實數(懷文每云昔在晉陽為監館館中有
一蠕蠕客同館胡沙門指語懷文云此人别有異筭術仍丨丨丨丨丨丨丨丨丨丨丨丨丨丨丨丨乃試之并
辯若干純赤若干赤白相半於是剥數之唯少一子筭者曰必不少但更撼之果落一實以上綦母懷文傳)
執白羽扇麾風(陸法和征任約縱火船而逆風不便法和丨丨丨丨丨丨風即返)有香
火因緣(法和在江夏大聚兵艦欲襲襄陽而入武關梁元帝使止之法和曰法和是求佛之人尚不希
釋梵天王坐處豈規王位但于空王佛所與主上丨丨丨丨丨見主上應有報至故救援耳今既被疑是業定
不可改也)荆山居士(法和入濟詣闕通名不稱官爵不稱臣但云丨丨丨丨)屍小縮止
三尺許(法和無疾而告弟子死期至時燒香禮佛坐繩牀而終浴訖將殮丨丨丨丨丨丨丨文宣命開
棺視之空棺而已)越姥(法和在荆郢有少姬年可二十餘自稱丨丨身被法服不肯嫁人恒隨法和東
西或與其私通以上陸法和傳)大哭釋迦牟尼佛(強練者建德中每夜上街衢邊樹丨
丨丨丨丨丨丨或至申旦如此者累月聲甚哀苦俄而廢佛道二教以上強練傳)童子郎(庾質八歲
誦梁元帝玄覽言志等十賦拜丨丨丨以上庾質傳)以手摸書而知其字(盧太翼後
目盲丨丨丨丨丨丨丨丨以上章仇太翼傳)馬上刻漏(耿詢作丨丨丨丨世稱其妙以上耿詢傳)
有蝦蟆從西南來入人門升赤帝坐(房陵王時為太子言東宫多鬼魅上
令蕭吉詣東宫禳邪氣謝土于未地設壇為四門置五帝坐于時寒丨丨丨丨丨丨丨丨丨丨丨丨丨丨還從
人門而出行數步忽然不見以上蕭吉傳)東壁門南第三店為我買魚作
鱠(有人失馬詣楊伯醜卜時伯醜為皇太子召在途遇之立為作卦卦成曰吾不遑為卿說且向西市丨丨
丨丨丨丨丨丨丨丨丨丨丨當得馬矣其人如教須臾得馬以上楊伯醜傳)虚其心而實
其腹(徐之才八歲與從兄康造梁太子詹事汝南周捨宅聽老子捨為設食乃戲之曰徐郎不用心思義
而但事食乎之才答曰蓋聞聖人丨丨丨丨丨丨丨捨嗟賞之)披紅眠帕(袁昂領丹陽尹辟之才為
主簿郡廨遭火之才起望夜中不着衣丨丨丨丨出房映光為昂所見功曹白請免職昂重其才特原之)千
人逐兔一人得之(之才解天文圖䜟之學知午年必有革易啟之文宣大悅時婁太后及勲
貴臣咸曰不可之才云丨丨丨丨丨丨丨丨諸人咸息須定大業何容翻欲學人)石婆(武明太后病之
才弟之範為尚藥典御勑令診候内史皆令呼太后為丨丨蓋有俗忌故改名以厭制之)一量紫綖
靴(之範出告之才曰童謠云周里跂求伽豹祠嫁石婆斬冡作媒人惟得丨丨丨丨丨今太后改名私所致
怪之才曰跂求伽胡言去已豹祠嫁石婆豈有好事斬冡作媒人勿合葬自斬冡唯得紫綖靴者紫之為字此
下系綖者熟當在四月靴是革旁化寧是久物至四月一日后果崩)蛤精疾(有人患脚跟腫痛諸醫莫
之識之才曰丨丨丨也由乘船入海垂脚水中疾者曰實曾如此之才為剖得蛤子二大如榆莢)人瘤
(又有以骨為刀子把者五色斑斕之才曰此丨丨也問得處云於古冡見髑髏額骨長數寸試削視有文理故
用之)一美婦人去地數丈亭亭而立(武成曾病發見空中有五色物變成丨丨
丨丨丨丨丨丨丨丨丨丨食頃變為觀世音之才云此色欲太虛所致即處湯方服數劑疾竟愈)子野
沙汰我(祖珽執政除之才侍中太子太師之才恨曰丨丨丨丨丨珽目疾故以師曠比之)有言
則□近犬便狂(之才嘲王昕姓云丨丨丨丨丨丨丨丨加頸足而為馬施角尾而成羊)生
男則為虜配馬則為驢(盧元明因戲之才曰卿姓是未入人名是子之誤才當為子也
即答云卿姓在上為虐在丘為虚丨丨丨丨丨丨丨丨丨丨)逐李斯東走負帝女南
徂(常與朝士出遊遥望群犬競走諸人試令目之之才即應聲云為是宋鵲為是韓盧為丨丨丨丨丨為丨
丨丨丨丨)卿耆熊白否(李諧于廣坐因稱其父名曰丨丨丨丨丨之才曰平平耳之才父名雄諧
父名平)借君齒(以小史好嚼筆故常執管就元文遥口曰丨丨丨)智牙(武成生齻牙問諸醫
尚藥典御鄧宣文以實對武成怒而撻之後以問之才拜賀曰此是丨丨生丨丨者聰明長夀武成悅而賞之)
妨少年戲笑(之才妻魏廣陽王妹之才從文襄求得為妻和士開知之乃滛其妻之才遇見而避
之曰丨丨丨丨丨)終恐同廣陵散矣(長子林字少卿次子同卿之才以其無學術每嘆曰
丨丨丨丨丨丨丨以上徐騫傳)三縛悉除(全州刺史伊婁穆以疾還京云自腰至臍似有三縳
姚僧垣為處湯三劑丨丨丨丨以上姚僧垣傳)當入靈府中以避之(秦王俊有疾上
召詔許智藏視之俊夜夢其亡妃崔氏泣曰本來相迎如聞許智藏將至其人若到當必相苦為之奈何明夜
俊又夢崔氏曰妾得計矣丨丨丨丨丨丨丨丨及智藏至為診脉曰疾已入心不可救也以上許智藏傳)
翻調安公子(樂人王令言妙達音律煬帝將幸江都令言之子常于戶外彈胡琵琶作丨丨丨丨
丨曲令言時卧室中聞之驚起曰變變急呼其子曰此曲興自早晚其子曰頃來有之令言遂欷歔流涕謂其
子曰汝慎無從行帝必不返子問其故令言曰此曲宫聲往而不返宫君也吾所以知之帝竟被弑于江都以
上萬寳常傳)碎劇怱怱(蔣少游遷將作大匠雖有文藻而不得申其才用恒以□劂繩尺丨丨丨
丨徙倚園湖城殿之側識者為之慨歎以上蔣少游傳)金線錦袍(波斯常獻丨丨丨丨組織殊麗
上命何稠為之稠錦成踰所獻者)六合城(稠制丨丨丨帝于遼左與賊相對夜中施之其城周㢠廻八
里城及女垣合高十仞上布甲士立仗建旂四隅置闕面列一觀觀下三門比明而畢高麗望見謂若神功
以上何稠傳)
北史識小錄卷七
