欽定熱河志卷二十九
行宫五
雲帆月舫
芳渚臨流
雲容水能心
澄泉遶石
澄波疊翠
石磯觀魚
鏡水雲岑
雙湖夾鏡
長虹飲練
甫田叢樾
水流雲在
雲帆月舫彷舟形作室上為樓面北
聖祖御題額曰雲帆月舫在如意洲延薰山館之西窗櫺
洞達綺縠䟽通前挹湖波後銜沙渚波平風軟宛
然水際虚舟也聯凡三一曰似疑畫檝浮天上欲
掛輕風入鏡中一曰秋心宛在水精域晴色遥呈
罨畫天後楹聯曰照澗波縈青雀舫輕橈相趁木
蘭堂
聖祖御製詞
雲帆月舫(調太平時三集)
臨水倣舟形為閣廣一室袤數倍之周以石闌疏
窗掩映宛如駕輕雲浮明月上有樓可登眺亦如
舵樓也
閣影凌波不動濤接靈鼇蓬莱别殿掛雲霄粲揮毫四
季風光總無竭卧聞簫後樂先憂薰絃意藴羲又
御製詞
雲帆月舫恭和
皇祖聖祖仁皇帝御製元韻(調太平時辛酉)
鎮倚朱闌看翠濤壓金鼇層樓十二薄璇霄好抽毫與
物皆春民共樂舞韶簫宇宙太和
一人德地天爻
御製詩
雲帆月舫(壬申)
舟閣傍烟湖浮居有若無波流帆不動漲落棹如孤牖
幔披雲揭樓欄共月扶水原資地載所見未云殊
芳渚臨流由萬壑松風西行稍折而北傍湖一
曲有亭南嚮
聖祖御題額曰芳渚臨流巨石嵌空巉巖秀削夹岸嘉木
灌叢芳草如織清輝倒景迎風自馨游鱗来往於
苔隂遠禽出沒於烟際藻影涵空溪喧流韻洵乎
飛潜動植交呈化機者矣
聖祖御製詩
芳渚臨流(三集)
亭臨曲渚巨石枕流湖水自長橋瀉出至此折而
南行亭左右岸石天成亘二里許蒼苔紫蘚豐草
灌木極似范寬圖畫
隄柳汀沙翡翠茵清流芳渚躍凡鱗數叢夹岸山花放
獨坐臨流惜谷神
御製詩
芳渚臨流恭和
皇祖聖祖仁皇帝御製元韻(辛酉)
池如明鏡草如茵瀺灂時看泳錦鱗自是
天心樂育物花香鳥語總怡神
芳渚臨流(壬申)
孤亭據懸岸座俯水晶宫曦影錯金碧春流泛紫紅塞
情閒入古川氣冷隨風来者為誰氏維詩味不窮
雲容水態梨樹峪之東懸崖列嶂靈澤龍王廟
建焉山麓砥平架屋臨衢壘石為堞其南有殿五
楹東嚮
聖祖御題額曰雲容水態横峯側嶺獻秀争竒有時片雲
觸石則繚白縈青與遥波相際當寫照澄潭空明
澹蕩㴠影流光状難䆒擬盖雲無定容水非一態
也面西樓三楹切漢倚霄疑在天半登臨縱覽氣
象萬千
御題額曰曠觀
聖祖御製詩
雲容水態(三集)
關口之南有室東向緣坡下望綠樹為田青峯如
堵川流溶溶白雲冶冶不知孰為雲孰為水也由
長橋而渡疑入四明山中一徑分過雲南北
雨過雲容易散波流水態長存悠然世俗為念必得經
書考原
御製詩
雲容水態恭和
皇祖聖祖仁皇帝御製元韻(辛酉)
水態溪邊尚爾雲容天際猶存夢裏舂音世遠身沐
恩波我原
雲容水態(壬申)
寄意屬空闊開軒見水雲波輕含蔚靉烟細結漪紋飛
鳥去何極遥舟望莫分祗饒風度處依約櫓聲聞
澄泉遶石入梨樹峪一徑青蒼延緣山趾泉自
石竇出峯迴路轉隨石曲折數里許有亭北向
聖祖御題額曰澄泉遶石後倚層巘前鏡清漪泉流迴洑
如琴筑響如璆琅音雲根綠淨水石相遭之勝備
矣
聖祖御製詩
澄泉遶石(三集)
亭南臨石池西二里許為泉源源自石罅出截架
鳴簹依山引流曲折而至雨後溪壑奔注各作石
堰以遏泥沙故池水常澄澈可鑒
每存高静意至此結衡茅樹密開行路山長疑近郊水
泉遶舊石雉雀樂新巢晴夜荷珠滴露凝衆木梢
御製詩
澄泉遶石恭和
皇祖聖祖仁皇帝御製元韻(辛酉)
不必棟稱玉偏誇茨是茅石泉迴綠野草木遍青郊溪
漲魚添子春深燕補巢琅玕刻畫處猶有兩三梢
澄泉遶石(壬申)
一注亦何取端宜石與停動中原有静秀處總能靈出
匣寧非玉支機本是星山花將釀酒可以駐千齡
澄波叠翠亭三楹北向在如意洲之隂
聖祖御題額曰澄波叠翠湖光一碧遠極天際面北諸峰
岡連嶺屬遥青萬點空翠千尋仰出層霄俛臨無
地斯亭之大觀也亭畔古松一樹根四出盤石上
鱗鬛蒼然時聞松子落聲大可皆合抱云
聖祖御製詩
澄波叠翠(三集)
如意洲之後小亭臨湖湖水清漣澈底北面層巒
重掩雲簇濤湧特開屏障扁舟過此輒為流連正
如韋應物詩云碧泉交幽絶賞愛未能去
叠翠聳千仞澄波屬紫文鑑開倒影列返照共氤氲
御製詩
澄波叠翠恭和
皇祖聖祖仁皇帝御製元韻(辛酉)
月上池開鑑風來水弄文千秋垂
睿藻烟翠共氛氲
澄波叠翠(壬申)
峯翠落湖心悠然意與深遊魚欣覓樹飛鳥訝迷林
宸藻猶雲日崇情自古今烟霞蟠水府深夜有龍吟
石磯觀魚由遠近泉聲而下略彴斜通清溪一
曲有石磯焉俯視澄波潛鱗涵泳噞喁瀺灂悉可
指數如浮空際如在鏡中石平如砥可以坐釣作
亭其上東向額曰石磯觀魚聯曰柳嫩牽詩舫鷗
眠稳釣磯可以想在沼之
文遊仰在川之
聖悟矣
聖祖御製詩
石磯觀魚(三集)
遠近泉聲而南渡石步有亭東向倚山臨溪溪水
清澈修鱗銜尾荇藻交枝歷歷可數溪邊有平石
可坐以垂釣
唱晩漁歌傍石磯空中任鳥帶雲飛羡魚結網何須計
備有長竿墜釣肥
御製詩
石磯觀魚恭和
皇祖聖祖仁皇帝御製元韻(辛酉)
重把青竿坐釣磯閒看溪鳥掠波飛漁歌漫憶吳江水
絶勝鱸魚秋後肥
石磯觀魚(壬申)
野水時深淺遊魚意更嘉名奚辨鯉鰋樂豈避鳬駕或
躍浮波月間喁落壁花坐磯竿不把適可悟南華
鏡水雲岑殿五楹在天宇咸暢閣下西向
聖祖御題額曰鏡水雲岑聯曰阜接東山浮柳嫩泉連西
苑泛花新又曰雙澗常流月千峰自合雲殿倚山
搆極水周三面曲廊外布迴抱如半月檻隂架渚
櫩彩乘漪中懸
御書金山額以狀似紫金浮玉得名下有亭曰芳洲練
影灣環雲峰縹緲北固諸勝如在目前視江心拳
石更覺别開生面也
聖祖御製詩
鏡水雲岑(三集)
後楹依嶺三面臨湖廊廉周遮隨山高下波光嵐
影變化烟雲佳景無邊令人應接不暇
層崕千尺危嶂涵綠幾重碧潭獅徑盤旋道北松枝宛
轉山南沉吟力盡難得懸象俯察仰參至理莫求别伎
經書自有包函
御製詩
鏡水雲岑恭和
皇祖聖祖仁皇帝御製元韻(辛酉)
古樹迷離翠嶂秋波澄澈寒潭畫舫渡人溪北虛窗留
客軒南楓葉槲葉紛錯松枝竹枝差參
宸章千載猶爛妙理萬象都函
鏡水雲岑(壬申)
水鏡涵虛朗岑雲遠接連儘看流動意不著象言詮嵐
影落空翠波光合暝煙仰參兼俯察(懸象皇祖御題有俯察仰參之)
(句)易藴
睿題全
賦得鏡水雲岑(己亥)
水鏡靜含照岑雲動以閒四言留
聖蹟五字破天慳不競觀流處俱遲對在間金山畫如
展(是處亦名金山)玉局帶難扳仁智妙兼會
羹牆望久閑瞠乎行莫逮把筆益慙顔
金山(甲戌)
湖中一峯聳起上建傑閣步廊周遭碧波千頃
皇祖記所云如登妙高峰上北固烟雲海門風月皆歸一
覧真情實景不即不離
銀瀛一朵青蓮聳瑤屏琳岫相環拱龍鱗之石翠羽木
祖洲碧草鋪菶峯枝撐纔出綠雲幽朱閣三層居上頭
恍如妙高陟浮玉北固嵐光與目謀灤江已似惜稱小
寫景天然此真好洞庭樂是鶴鹿鳴猶憶
軒轅茲訪道
金山用舊作遊金山寺再叠蘇軾韻(癸未)
江無塞外與關中宛轉東流同入海歸宿既同源豈殊
此何不可金山在亦峯聳秀亦坡陀包山屋亦圍臨波
層樓阿閣實遜彼但取其意寧取多四十年前
武丁楫南戒北戒一
舜日遠懷南國錫北名玉篆金題璽文赤是時新秋過望
魄冰輪遲上晚微黑須臾朗照大千眀坡翁奇想同堪
驚英雄欺人索須識江心火炬誠何物坡也而誠歴塞
山應更奇想句警頑笑我嘵嘵詞不已如對江海而言
水
䨇湖夹鏡湖水自東北入南滙山泉為小湖山
口石堰横亘隄岸天成南北卧長橋水從西而東
泛衍為大湖跨橋寳坊二其北額曰䨇湖夹鏡南
額則長虹飲練盖隄礄左右分一湖為二也石稜
沙觜迤邐連延每曦光散曉魄影澄秋如玉鏡新
磨冰奩對唘鳬鷖水寉顧影飛翔天水空明烟雲
演漾䨇湖勝境難畫難書矣
聖祖御製詩
山中諸泉從板橋流出滙為一湖在石橋之右復
從石橋下注放為大湖兩湖相連阻以長隄猶西
湖之裏外湖也
連山隔水百泉齊夹鏡平流花兩隄非是天然石岸起
何能人力作雕題
御製詩
䨇湖夹鏡恭和
皇祖聖祖仁皇帝御製元韻(辛酉)
卧波新綠帶痕齊那數餘杭蘇氏隄把筆試吟廿年事
秋風黃葉不堪題
䨇湖夹鏡
長橋界平渚䨇鏡恰連波蕩槳蒼蒲隠鳴鞭碧浪過春
烟低岸柳露氣襲汀荷白也詩無敵於斯津逮多
長虹欽練長橋之南寳坊額曰長虹飲練與雙
湖夾鏡對峙皆
聖祖御題橋碑文石恭勒
御詩于上两岸烟瀾渺瀰楊柳紛敷異花滋蔓掩映白
蓮縟采清芬彌望如一每風來彀縐雨霽蜺横元
暉淨練之詞太白彩虹之句合之兹橋兼擅其勝
矣
聖祖御製詩
長虹飲練(三集)
湖光澄碧一橋卧波橋南種敖漢荷花萬枝間以
内地白蓮錦錯霞變清芬襲人蘇舜欽垂虹橋詩
謂如玉宫銀界徒虚語耳
長虹清逕羅層崕岸柳溪聲月照階淑景千林晴日出
禽鳴處處入音諧
御製詩
長虹飲練恭和
皇祖聖祖仁皇帝御製元韻(辛酉)
武夷帳幄列雲崖為有虹橋可作階此日遊仙重容與
溪聲猶奏綠琴諧
長虹飲練(壬申)
垂虹天際亘望近到猶遥象渚源瓊曲鷗波影綺摇城
疑乾闥幻樂是洞庭調&KR1231;步披三秀何殊陟紫霄
甫田叢樾湖北岸最東亭曰甫田叢樾
聖祖駐蹕山莊於兹
閱習步圍故有取於甫草之義地與萬樹近平原茂木曠
如翳如飛走充盈連羣接翼廣場地迥
靈囿天成不數華林勝概也
聖祖御製詩
甫田叢樾(三集)
流杯之北&KR1000;圃之西平原如掌豐艸茂木麕䴥雉
兔交牣其間秋涼弓勁合烝徒行步圍誠獵場選
地
留憩田間樂曠觀恤閭閻叢林欣賞處遍地豫豐占
御製詩
甫田叢樾恭和
皇祖聖祖仁皇帝御製元韻(辛酉)
緬想雍熙治
深恩被閭閻太平無氣象只向萬民占
甫田叢樾(壬申)
膏壤傍雲涯芸芸動植皆含生適真性妙趣託澄懷試
馬掄懸鏡玩鵝辨折釵周詩徒頌武未若此間佳
水流雲在湖北岸最西亭曰木流雲在
聖祖御題三十六景以茲為殿其地漸近長隄湖水澄虚
空明上下水連天而澄碧雲映日以浮光曰流曰
在水有本而雲無心即一亭之取義動静交呈
淵深妙旨悠然與造化同符矣
聖祖御製詩
水流雲在(三集)
雲無心以出岫水不舍而長流造物者之無盡藏
也杜甫詩云水流心不競雲在意俱遲斯言真有
體騐
雨後雲峰澄水流遠自凝岸花催短鬢高年寸寸增
御製詩
水流雲在恭和
皇祖聖祖仁皇帝御製元韻(辛酉)
秋水與天澄行雲倒浦凝撫今還憶昔乾惕寸衷增
水流雲在(壬申)
留憩觀雲水澄渟會意悠逐章經徧和五字更從頭遊
豫無非事經綸有大猷日流日常在
聖意照千秋
欽定熱河志卷二十九
