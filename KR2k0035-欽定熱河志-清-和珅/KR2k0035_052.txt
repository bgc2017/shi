欽定熱河志卷五十二
疆域四
豐寧縣(即四旗廳)
豐寧縣治在土城子為鑲白旗察哈爾地東正藍
旗北正白旗西鑲黃旗東西距五百二十里南北
距二百二十里縣治東至正藍旗荒地接承德府
界二百五十里西至鑲黃旗十八盤嶺接口北道
屬獨石口廳界二百七十里南至鑲白旗博羅梁
接灤平縣界六十里北至正白旗半壁山接圍場
界一百六十里東南至正藍旗中關接承德府界
一百八十里西南至鑲黃旗大草坪梁接獨石口
廳及灤平縣界二百八十里東北至正藍旗官家
厰接圍場界二百八十里西北至鑲黃旗僧機圖
嶺接口北道屬多倫諾爾廳界三百二十里自縣
治至熱河
行宫一百八十里縣屬村莊詳載於後
土城子為豐寧縣治及土城子廵檢司治
縣屬鑲白旗地以土城子為中東西距九十里
南北距六十八里東至北店子接正白旗界三
十里西至鐡家伙梁接鑲黃旗界六十里南至
波羅梁接灤平縣界六十里北至千佛寺接正
白旗界八里東南至興隆莊接灤平縣界五十
里西南至官兒嶺接鑲黃旗界二十里東北至
北什巴爾台接圍場界一百五十里西北至猪
首營接正白旗界十五里
元寳山溝在縣治東六里東南有元寳山
頭道營在元寳山溝東四里
北店子在頭道營東二十里東接正白旗界灤
河經流其北以上為鑲白旗東境
周家營在北店子東南十五里中踰灤河
太平莊在周家營南二里
興隆莊在太平莊南三里南接灤平縣界以上
為鑲白旗東南境
鞍口在縣治南十二里
孤房兒在鞍口南十三里
哨虎營在孤房兒南十五里
波羅梁在哨虎營東南二十里設波羅梁汛南
接灤平縣界以上為鑲白旗南境
白家營在縣治西三里
門家營在白家營西南十七里
新莊兒在門家營西八里
安家營在新莊兒西北十二里西即鐡家伙梁
接鑲黃旗界以上為鑲白旗西境
沙智營在縣治西北十里
猪首營在沙智營北五里北接正白旗界以上
為鑲白旗北境
少府營在土城子東三十里至北店子東入正
白旗界又東七十里至此復為鑲白旗境
和尚營在少府營北十四里西南有五峰山
台吉營在和尚營西五里
八檔營在和尚營北六里西北境有白雲山
宰桑牛录在八檔營北二十里伊瑪圖川經流
其東
濟爾哈朗圖在宰桑牛录西北五里有
行宫
喇嘛柵在宰桑牛录北十里
白虎溝在喇嘛柵北十里設白虎汛
高麗營在白虎溝西北十五里
柳條溝在高麗營北十五里
步步溝在柳條溝北十里
阿穆呼朗圖在步步溝西五里有
行宫
阿拉超爾營在步步溝西北十二里
蘇魯克在阿拉超爾營北十二里
北什巴爾台在蘇魯克北六里北即伊瑪圖口
接圍場界伊瑪圖川從此入口南行至宰桑牛
录俱伊瑪圖川經流處以上為鑲白旗東北境
右察哈爾鑲白旗地
黃姑屯為黃姑屯廵檢司治在縣治西一百二
十里即波羅河屯有
行宫縣屬正藍旗地以黃姑屯為中東西距二百
里南北距七十八里東至官家營接承德府界
八十里西至沙石堆接正白旗界一百二十里
南至冷水頭接灤平縣界三十里北至坡頼村
接承德府界四十八里東南至中關接承德府
界六十里西南至諾海營接正白旗界五十里
東北至官家厰接圍場界一百四十里西北至
孫家營接鑲白旗界一百二十里
伊遜河溝在黃姑屯東稍北十里東北有筆架
峯
噶岱溝在伊遜河溝東四十五里
官家營在噶岱溝東稍北二十五里以上為正
藍旗東境
什巴爾台在黃姑屯東南二十里有
行宫
韓麻營在什巴爾台東南十里有韓麻營汛
麻花營在韓麻營南十里
石洞子在麻花營西南十里西有雲光洞
中關在麻花營南二十里有
行宫南有固都爾呼逹巴罕又東踰固都爾呼河有
興隆山玲瓏峰其南接承德府界以上為正藍
旗東南境
順德溝在黃姑屯南稍東十里
金厰梁在順德溝南稍東二十里
赤土梁在黃姑屯南十里
冷水頭在赤土梁南二十里以上為正藍旗南境
諾海營在黃姑屯西南五里為正藍旗西南境
藍旗營在黃姑屯西十二里即入正白旗頭道
營界又西八里為鑲白旗少府營界又稍北五
里至此復為正藍旗界
趙小厮溝在藍旗營北又入鑲白旗之和尚營
界至白虎溝復西共八十五里至此復為鑲藍
旗界
沙石堆在趙小厮溝西北二十里西接正白旗
界以上為正藍旗西北境
苖道營在黃姑屯西北二十二里其西有苔山
靠山營在苖道營西北二十五里
平頂山在靠山營西北三十里
通事營在平頂山西北十里
尹家營在通事營西北十里
烏圖厰在尹家營西北五里
十間房在烏圖厰西北十里
孫家營在十間房西北十里西接鑲白旗界以
上為正藍旗北稍西境
阿拉營在黃姑屯北五里
四間房在阿拉營北十里
和洛營在四間房北二里
大湯頭溝在和洛營北十里設大湯頭溝汛
沈家屯在大湯頭溝北十里
坡頼村在沈家屯北八里北接承德府界伊遜
河于此入境經流其東以上為正藍旗北境
張家營在黃姑屯東八十里之官家營東北五
里
韓家營在張家營東北五里
喇嘛廟在韓家營東北五里
荒地在喇嘛廟東北十五里設荒地汛
官家厰在荒地北三十里北接圍場界以上為
正藍旗東北境
右察哈爾正藍旗地
郭家屯為郭家屯巡檢司治在縣治北一百里
大灤河經流其北小灤河會而東南流縣屬
正白旗地以郭家屯為中東西距一百十里南
南北距一百五十二里東至沙石堆二道營接
正藍旗界三十里西至沙爾呼山梁接鑲黃旗
界八十里南至千佛寺接鑲白旗界九十二里
北至半壁山接圍場界六十里東南至四道營
接灤平縣界一百八十七里西南至佟家柵接
鑲白旗界一百三里東北至陳家溝接圍場界
二十里西北至蘇家店接鑲黃旗界六十里
湯頭溝門在郭家屯東十八里
沙石堆二道營在湯頭溝東十二里東接正藍
旗界以上為正白旗東境
沙石堆三道營在沙石堆二道營南十三里
大對山在沙石堆三道營南十二里中踰灤河
南有大對山
四道溝在大對山南五里
高家營在四道溝南七里
舊郭家屯在高家營南五里
三道溝在舊郭家屯東南十三里中踰灤河
馬柵子在三道溝南十里
两間房在馬柵子東三十里
蘇木營在两間房東十里
頭道營在蘇木營東十里入鑲白旗少府營界
又東八里至此復為正白旗界
二道營在頭道營南八里中踰伊瑪圖川
三道營在二道營南五里
四道營在三道營南十二里
喀卜齊爾在四道營西稍南十里中踰伊瑪圖
川南接灤平縣界以上為正白旗東南境
山神廟在郭家屯南三十里
頭道營在山神廟南三十里
二道營在頭道營南十里
藍家營在二道營南十里
千佛寺在藍家營南十二里南接鑲白旗界以
上為正白旗南境
大廟上在郭家屯西南三十里西北有黑山
燕子窩在大廟上西十里
荷包溝在大廟上西南二十里
張小懷營在荷包溝南三里
官兒營在張小懷營西稍北三十里
佟家柵在官兒營南二十里南接鑲白旗界以
上為正白旗西南境
趙家營在郭家屯西四十里
王家舖在趙家營西十里
花家營在王家舖西二十里
線匠營在花家營南二十里
沙爾呼山梁在花家營西十里西接鑲黃旗界
以上為正白旗西境
瓜地在郭家屯西北三十里
摩訶兒溝在瓜地西北十里中踰大灤河
二道河在摩訶兒溝西北十里中踰大灤河
蘇家店在二道河北十里中踰大灤河西北接
鑲黃旗界以上為正白旗西北境
郭家屯營房在郭家屯北五里東有喇嘛山設
郭家屯汛
熱水溝在郭家屯營房北十五里亦名魚梁子
湯山在熱水溝西北二十里中踰小灤河
窟窿山在湯山北十里
半壁山在熱水溝北四十里北接圍場界小灤
河從此入境以上為正白旗北境
陳家溝在郭家屯東北三十里東北接圍場界
為正白旗東境
右察哈爾正白旗地
大閣兒為大閣兒廵檢司治在縣治西一百二
十里縣屬鑲黃旗地以大閣兒為中東西距
二百十里南北距三百三十里東至鐡家伙梁
接鑲白旗界八十里西至十八盤嶺接獨石口
廳界一百三十里南至崗子上接灤平縣界一
百二十里北至僧機圖嶺接多倫諾爾廳界二
百十里東南至官兒領接鑲白旗界一百三十
五里西南至大草坪梁接獨石口廳及灤平縣
界八十里東北至沙爾呼山梁接正白旗界八
十里西北至伊克嶺接獨石口廳界一百二十
里
四道河在大閣兒東八里
蘇公廟在四道河東十七里
長閣兒在蘇公廟東五里
古房兒在長閣兒東十里
姜家營在古房兒東十里
吳家營在姜家營東十里東即鐡家伙梁接鑲
白旗界以上為鑲黃旗東境
龍潭溝在大閣兒東稍南五十里中踰潮河
塔爾黃旗在龍潭溝南十里
鑲黃旗營在塔爾黃旗東二十里
頭道營在鑲黃旗營東十八里
木匠營在頭道營東稍北十四里
石人溝在頭道營東稍南八里
山神廟在石人溝東稍北十五里東即官兒嶺
接鑲白旗界以上為鑲黃旗東南境
窄林兒在塔爾黃旗南二十里中踰潮河
富兒營在窄林兒西南五里
八間房在窄林兒南五里
小遼東在八間房南二十里
崗子上在小遼西南十里南接灤平縣界以上
為鑲黃旗南稍東境
新營子在大閣兒西稍南二十里
燕子窩在大閣兒西南二十里
林家營在燕子窩西南二十里
和尚舖在林家營西二十五里
湯上在林家營西南二十里西北有湯山下有
温泉其西二十五里為平西梁接獨石口廳界
大草坪梁在湯上南二十里中踰湯河西南接
獨石口廳及灤平縣界以上為鑲黃旗西南境
撒袋溝在大閣兒西十五里
五道營在撒袋溝西四十里
十七道溝在五道營西三十里
鄧家柵在十七道溝西二十里
十八盤嶺在鄧家柵西二十五里西踰湯河西
接獨石口廳界以上為鑲黃旗西境
白塔兒在大閣兒北十二里
六間房在白塔兒北十八里
四間房在六間房西北二十里
喇嘛山在四間房西北十里
巴顔哈逹在喇嘛山北七十里
四岔口在巴顔哈逹西北二十里設四岔口汛
小嶺子在喇嘛山西北三十里
伊克嶺在小嶺子西北四十里西北接獨石口
廳界以上為鑲黃旗西北境
洞兒上在六間房北十五里
城根營在洞兒上北二十五里
上黃旗在城根營北十里設上黃旗汛
劉家營在上黃旗汛稍西復北十里
石遼天溝在劉營北四十里
千溝門在石遼天溝北三十里中踰韮菜梁灤
河
驘子溝在千溝門北三十里
僧機圖在驘子溝北二十里中踰灤河設僧機
圖汛其北十里為僧機圖嶺接多倫諾爾廳界
以上為鑲黃旗北境
大黑山在上黃旗汛東北十里東接正白旗界
天財梁在僧機圖汛東稍南四十里東接正白
旗界以上為鑲黃旗東北境
右察哈爾鑲黃旗地
欽定熱河志卷五十二
