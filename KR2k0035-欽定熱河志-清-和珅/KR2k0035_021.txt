欽定四庫全書
欽定熱河志卷二十一
廵典九
御製詩(癸巳)
恭奉
皇太后啟程駐蹕避暑山莊作
高齡避暑塞園清撰吉平明發蹕旌五日節剛三日過今
年程按去年行野芃雲綠緣逢雨場積墉黃正喜晴陌
柳吹風迎面爽較贏秋熱愜輿情
出古北口作
巖城高下踞崔嵬讓水平川百丈開(古北口城牆舊本緣山跨水為之庚)
(寅夏潮河驟漲牆當水衝者俱圯隨發帑繕完辛卯秋河復漲水上牆復圮因思牆值河溜勢難與水相事與)
(其隨葺隨隤徒勞工作毋寧讓地於水以避其衝且今中外一家更無藉此繚垣為命於牆缺處結築瞭樓以)
(偹形勢水面不復遮堵任其暢流為經久策)古季防秋真足鄙清時避暑更
誰猜課官月出非遼遠(文武月選官及外省應行陞調人員自駐蹕熱河後令吏兵二)
(部堂官每月輪值一人帶至行在引見免其在京久候)衛士番更聽往廻(侍衛及護軍等)
(令其前後分班番值俾得休息)曰此雄關關詎此伊犁戶外靖邊埃
五月十四日至避暑山莊
山莊駐蹕每移前(今年夏至在五月初二日以閏在至前故較昨歲早二十日北郊禮)
(成即㳙吉啟蹕亦較上年早半月餘)
夏凊都因
頥大年
方澤祭過譔良日三庚節先(去聲)避炎天(五月二十二日初伏今日尚在伏前)
(七日伏向皇太后緩程安行計十八日至山莊亦尚未入年七月啟程率在伏中未免婪暑猶熾)
後程緩進期安逸此日先臨撫市鄽烟火萬家仰
昔詠(民至皇祖御製山莊三十六景詩有生理農桑事聚萬家又有萬家烟火隨民便之句今休飬生息)
(閱六十餘年井里繁盛更數倍於昔矣)益勤恬飬勵乾乾
出麗正門恭迎
皇太后至避暑山莊喜而成什
昨晚欲霖慮嶺崇今朝快霽迓
徽宫(前晚密雨徹旦昨晨雲氣猶濃懼成霖致淖因有明當西嶺鳳輿度渥矣其𤾉為繾情之句午後漸)
(次開晴今晩遂大霽嶺路坦平恭迓□輿喜慰之城倍切)
夀無量故
福無量喜有同因頌有同鶴是仙禽依砌下松為貞樹列
庭中(松鶴齋奉養也聖母晏居頥)齋前恒奉
慈顔顧萬歲千秋樂莫窮
中秋後一日啟蹕木蘭行圍之作
秋仲例蒐啟蹕應有行必
告候
居興撫遐習武斯攸繋罷彼留兹特未能溪溯石磯還木
約農登西隴復東塍午前税駕行宫近摹帖因之暇几
憑
木蘭廻蹕至避暑山莊恭問
皇太后安喜而成什
向北圍程又一周歸來
安適敬咨諏日增
食履天同健景獻園林
時豫遊六十慕希五十慕八千秋祝萬千秋年年如是申
忱忭不覺其間隙影流
入古北口
秋暖竟殊常(今歲閏月後節氣率早而秋暖較往歲尤長)入關更向陽連看
樹增綠(關外樹尚綠而關内則綠更濃)無礙草微黃官吏紛迎接村莊
富蓋藏翻犂種秋麥一歲總農忙
三十八年五月丙寅
上奉
皇太后啟蹕廵幸塞外是日
皇太后駐蹕湯泉行宫
上駐蹕石槽行宫
降旨蠲免所過地方額賦十分之三己巳出古北口壬
申至熱河行宫丙子
上詣廣仁嶺恭迎
皇太后駕至熱河行宫丁亥
上奉
皇太后於卷阿勝境侍膳七月壬午
賜扈從王公大臣蒙古王公台吉等茶果凡四日丙戍
閱步踏八月戊子
賜扈從王公大臣蒙古王公台吉等茶果凡二日庚寅
土爾扈特貝子沙喇扣肯等入
覲
賜扈從王公大臣蒙古王公台吉及土爾扈特貝子等
茶果凡四日丙申
上奉
皇太后於獅子園侍膳戊戌
上奉
皇太后於卷阿勝境侍膳
賜扈從王公大臣蒙古王公台吉及土爾扈特貝子等
茶果己亥
上萬夀聖節詣
皇太后行宫行禮
御澹泊敬誠殿扈從王公文武大臣官員蒙古王公台
吉及土爾扈特貝子等行慶賀禮
上侍
皇太后膳
賜王公大臣蒙古王公台吉及土爾扈特貝子等宴凡
三日壬寅
上啟蹕行圍木蘭
皇太后仍駐蹕熱河行宫丙午行圍殪虎
駐蹕布敦口丁未行圍殪虎
駐蹕坡賴口辛亥
駐蹕森吉圍蒙古王公等恭進
御宴
閱馬戲甲寅行圍殪熊一虎一
駐蹕永安巴依口九月丁巳朔行圍殪虎
駐蹕薩達克圖庚申
駐蹕阿穆呼朗圖
賜蒙古王公台吉及土爾扈特貝子等飯甲子廻熱河
行宫恭請
皇太后安戊辰
上出麗正門恭送
皇太后廻鑾壬申
上自熱河廻鑾乙亥入古北口戊寅
上奉
皇太后廻圓明園
御製詩(甲午)
恭奉
皇太后啟程駐避暑山莊二律
已過
北郊祭應為避暑行
慈輿循近頓清蹕啟前程旣
愜豫遊志還申温凊情年年
諭頻奉歲歲例無更
東門仍據鞍(出長春園東門御馬而行)送駕列千官豈不林林立欲
求采采難曉風輕拂爽綠野遠開寬一例急需雨嚲鞭
弗忍看
出古北口
潮河水弱翕循川異漲衝城𬗟昔年一自讓流乃無事
(長城舊跨潮河上庚寅夏河水暴漲牆當其衝隨流而圮隨發帑修復舊觀次年秋河復漲牆復圮因思城本)
(佔河何如讓地於水且本朝中外一家又豈在此水上繚垣為藩蔽因命將臨河城垜葺完以備規制而跨河)
(之城即不復築遂得相安無事)即云防北詎斯然清時避暑常來往到
處勑幾勵惕乾遺蹟勝朝多敗壘盖餘百歲息烽煙
至避暑山莊作
廣仁(嶺名)去歲雨憑輿策馬平明此過諸利穡霑膏還憶
彼(去歲關内春夏雨甚佳關外四五月間略缺澤五月十四至山莊日始優霑今歲則關外之澤乃勝關内)
(也)習勞示衆每厪予青山綠水真佳處奥室敞軒各灑
如所愧昔年臨此者依然午夜問軍書
出麗正門恭迎
皇太后至避暑山莊喜而成什
歲歲蘭衢迓
鳳鑾十朝翹企一朝寬
高年養志奉遊豫哀愫顒
躬祝適安近駐緩行斯莅止明山秀水總承
歡諄諄
慈諭期恒例(每承欽奉慈諭以年年如是為例之外實無可言也)祇有欽遵無别
端
山莊啟蹕木蘭行圍之作
齋趋松鶴敬
安諏(山莊内曰松聖母恒憩息處鶴齋)遂以虞旌發蹕騶小潤
寝門廿餘日丕承
家法萬斯秋西成歷覽欣綏屢北部羣隨聚仰流攬轡據
鞍同往歲肯因耽逸懈
貽謀
木蘭廻蹕至避暑山莊恭問
皇太后安喜而成什
乘時脩獮返山莊歷攬秋收喜報穰境是真仙
恣遊豫歡承
王母倍康強霜輕紫槲爭松翠氣暖紅荷共菊黃(廻蹕山莊正當)
(菊花之時而湖中荷花尚有開者節過寒露即内地亦不能若此實為罕覯盖由苑中本有温泉是以地脈融)
(煦而今年氣候倍暖故爾)日上明窗供點筆那忘即景惜流光
進古北口作
巖關此日度歸驂四月流隂一瞬參閭左秋成聊用慰
山東變故頓因慙(夀張奸民王倫倡為白蓮邪教糾衆作亂侵掠夀張陽榖堂邑三縣戕害)
(縣官縱囚劫庫佔据臨清舊城擾&KR0675;旁近村落而山東綠營兵怯懦無用不能攻克因派京兵一千令固倫額)
(駙拉旺多爾濟等帶領特命大學士舒赫德往彼董理軍務並𠡠周元理何煟各統兵於境上邀截逆首自可)
(尅日成擒削平賊黨以靖地方么䯢敢作不靖雖其自取殱誅但四十年來愛養羣黎豈宜尚有此叛逆之衆)
(思之實為憤懣耳)廻頭塞景還瞻北撲面暄風以向南絶壁懸
崖連埤堄爾時民力若為堪
三十九年五月戊辰
上奉
皇太后啟蹕廵幸塞外是日
皇太后駐蹕湯泉行宫
上駐蹕石槽行宫
降旨蠲免所過地方額賦十分之三辛未出古北口甲
戍至熱河行宫戊寅
上詣廣仁嶺恭迎
皇太后駕至熱河行宫七月丁丑
上奉
皇太后於卷阿勝境侍膳
賜扈從王公大臣及蒙古王公台吉等茶果凡四日八
月癸未復
賜扈從王公大臣及蒙古王公台吉等茶果凡三日丙
戍土爾扈特貝勒默們圖等入
覲
賜扈從王公大臣蒙古王公台吉及土爾扈特貝勒台
吉等茶果凡三日庚寅
上御避暑山莊門
閱射都爾伯特貝勒巴桑等入
覲癸巳
上奉
皇太后於卷阿勝境侍膳
賜扈從王公大臣蒙古王公台吉及土爾扈特都爾伯
特貝勒等茶果甲午
上萬夀聖節詣
皇太后行宫行禮
御澹泊敬誠殿扈從王公文武大臣官員蒙古王公台
吉及土爾扈特都爾伯特貝勒等行慶賀禮
上侍
皇太后膳
賜扈從王公大臣蒙古王公台吉及土爾扈特都爾伯
特貝勒等宴凡三日丁酉
上啟蹕行圍木蘭
皇太后仍駐熱河行宫辛丑行圍殪熊
駐蹕海拉蘇台乙巳
駐蹕都穆達烏拉岱蒙古王公等恭進
御宴
閱馬戲九月癸丑行圍殪熊
駐蹕伊遜河甲寅行圍殪熊
駐蹕塔里雅圖乙卯
駐蹕張三營
賜蒙古王公台吉及土爾扈特都爾伯特貝勒等飯並
銀幣有差戊午廻熱河行宫恭請
皇太后安己未
上奉
皇太后於卷阿勝境侍膳
賜御前大臣軍機大臣等飯壬戍
上出麗正門恭送
皇太后廻鑾丙寅
上自熱河廻鑾己巳入古北口壬申
上奉
皇太后廻圓明園
御製詩(乙未)
恭奉
皇太后幸避暑山莊是日啟程即事成什
年年避暑奉
慈闈
慈諭欽承弗敢違土厚氣清宜
夏凊千秋萬載扈
音徽前行
後宿依恒例昔往今來騐道機夜雨朝晴便(平聲)䟦馬習勞
即是𠡠惟幾
出古北口作
秦築長城土色紫因名紫塞至今貽(見崔豹古今注)殘垣剰堵
依然見冠嶺梯巖那搆思興者不知作者苦前人徒遺
(去聲)後人嗤塞邊使不侵中國邊境而今豈謂斯
至避暑山莊即事得句
仁皇避暑此卷阿恭奉
慈輿歲一過適以明禋舉
方澤遂教啟蹕秩南訛仙莊夏景迎吟馬畫嶂晴光濯黛
螺五十餘年憶
恩頋昨朝今日不争多
出麗正門恭迎
皇太后至避暑山莊喜而成什
啟程翼曉雨淋漓
駐蹕湯泉待彴搘(每歲一日慈駕自啟鑾至駐湯莅山莊計十今年初頓山因夜)
(雨稍大漲潦侵橋隨令莊親王永瑺率虎鎗侍衞前往督同司道促治輿梁翼日而得聖母在湯山僅信)
(宿即就道安行是以較向年臨駐熱河之期止多一日)十日縈思一日喜
八旬聖母六旬兒似兹遊豫誠希也祇有
康強永祝之不可不知
孔子訓我惟知不忍言知
熱河啟蹕木蘭行圍之作
武功文德並宜昭
謨烈欽承自
聖堯撰吉行旌指北塞詢
安寝閤謁
東朝獮蒐節合仲秋月往返期惟廿二朝丙夜紅旗仍問
捷幾曾行幄得逍遥
木蘭廻蹕恭問
皇太后安喜而成什
惠遐詰武要惟均蕆事山莊返蹕廵四海臣民咸共仰
高年福祉慶恒申捷旗到早
知而喜
徽閣瞻
增精與神將奉
安輿入京國弗寒猶先(去聲)小陽春
四十年五月壬申
上奉
皇太后啟蹕廵幸塞外是日
皇太后駐蹕湯泉行宫
上駐蹕石槽行宫乙亥出古北口六月戊寅至熱河行
宫癸未
上詣廣仁嶺恭迎
皇太后駕至熱河行宫七月庚午
上奉
皇太后於卷阿勝境侍膳
賜扈從王公大臣蒙古王公台吉等茶果凡二日癸酉
甲戍亦如之乙亥
閱步踏八月戊寅
上奉
皇太后於卷阿勝境侍膳
賜扈從王公大臣蒙古王公台吉等茶果凡二日庚辰
土爾扈特貝子沙拉扣肯等入
覲
賜扈從王公大臣蒙古王公台吉及土爾扈特貝子等
茶果凡三日丁亥復
賜扈從王公大臣蒙古王公台吉及土爾扈特貝子等
茶果戊子
上萬夀聖節詣
皇太后行宫行禮
御澹泊敬誠殿扈從王公大臣官員蒙古王公台吉及
土爾扈特貝子等行慶賀禮
上侍
皇太后膳
賜王公大臣蒙古王公台吉及土爾扈特貝子等宴凡
三日辛卯
上啟蹕行圍木蘭
皇太后仍駐熱河行宫丙申行圍殪熊
駐蹕呼魯蘇台己亥
駐蹕都穆達烏拉岱是日定西將軍阿桂等奏攻克勒
烏圍紅旗報捷
命御前侍衛春寧馳詣
皇太后行宫稱賀癸卯行圍殪虎
駐蹕鄂爾楚克哈達九月丁未行圍殪虎
駐蹕烏蘭哈達戊申行圍殪熊
駐蹕坡賴口己酉行圍殪虎
駐蹕他里雅圖口庚戍
駐蹕張三營
賜蒙古王公台吉及土爾扈特貝子等飯癸丑廻熱河
行宫恭請
皇太后安丁巳出麗正門恭送
皇太后廻鑾辛酉
上自熱河廻鑾甲子入古北口丁卯
上奉
皇太后廻圓明園
御製詩(丙申)
恭奉
皇太后幸避暑山莊啟程之作
東廵廻蹕剛半月北幸啟程又一時無乃太勤車馬爾
未嘗少懈旰宵斯
堯皇家法寧容弛
文母高年合奉怡避暑長兹承夏凊
修齡永祝侍
期頥
出古北口
塞有塞之意古來畏北人發端始蘇李扼險自嬴秦征
戰多傷&KR0675;戍屯良苦辛難言惟守在得要亦相親即此
往來度恒聯中外臣𠡠幾勤一已施惠接嘉賓(自秦人北築長)
(城畏其南下防之愈嚴則隔絶愈甚不知來之乃所以安之我朝家法中外一體世為臣僕皇祖闢)
(此避暑山莊每歲廵幸俾蒙古未出痘生身者皆得意覲見宴賞鍚賚恩益深而情益聯實良法美)
(超越千古云)敢不遵
家法寧徒事豫廵紓懷摛五字揭義示千春
至避暑山莊即景成什
蘭露松風曉氣清廣仁嶺過見巖城萬家烟火滋增倍
(我家及皇祖山莊詩有聚民至萬萬家烟火隨民便之句)五榖倉箱望益誠智水
仁山怡性謐高畦低壠喜天晴更予一節便宜者午夜
軍書罷問程
出麗正門恭迎
皇太后至避暑山莊喜而成什
朝晴夜雨符汛灑路左迎
鑾此夙興十日牽縈欣大慰
萬年康健福駢膺惟兹避暑期恒豫不覺
喬齡逐漸增欲擬求仙為駐景秦皇漢武有明徵
熱河啟蹕木蘭行圍之作
甫過月節發天閑例寓詰(戎)懷(遠)未可刪千百年承
垂
家法廿餘日契闊
慈顔(自八月十六日啟蹕至九月初八日廻蹕山莊問安違侍聖母計二十一日)勤思無
逸欣馬御(是日自山莊乘馬出至尖營始易車)歷攬有收慰穡艱里祇由
旬駐猶早(至中關行宫四十七里)掞辭紀事趁幾閒
木蘭廻蹕至避暑山莊恭問
皇太后安喜而成什
仲秋啟蹕季秋還來往剛消廿日間却比向年增慕志
乃欣先節謁
慈顔
精神逾健
天恒錫山水供
怡日永閒頥養固知此地好微歉者略遠京關
九月十六日避暑山莊廻蹕駐喀喇河屯行宫作
翠羽平明轉蹕輪河干别舘駐逡廵憶來林態纔仲夏
重到山光釀小春瞥眼便為經歲事問心底是惜隂人
甌香研淨多清暇點筆聊因紀此辰
四十一年五月癸未
上奉
皇太后啟蹕廵幸塞外是日
皇太后駐蹕湯泉行宫
上駐蹕石槽行宫
降旨蠲免所過地方額賦十分之三丙戍出古北口己
丑至熱河行宫癸巳
上詣廣仁嶺恭迎
皇太后駕至熱河行宫七月己丑土爾扈特郡王舍楞等
入
覲甲午
上奉
皇太后於卷阿勝境侍膳
賜扈從王公大臣蒙古王公台吉及土爾扈特郡王等
茶果凡五日辛丑
閱步踏八月辛丑
上奉
皇太后於卷阿勝境侍膳
賜扈從王公大臣蒙古王公台吉及土爾扈特郡王等
茶果凡三日甲辰土爾扈特郡王策伯克多爾濟
等入
覲
賜扈從王公大臣蒙古王公大臣及土爾扈特郡王等
茶果凡二日辛亥亦如之壬子
上萬夀聖節詣
皇太后行宫行禮
御澹泊敬誠殿扈從王公文武大臣官員蒙古王公台
吉及土爾扈特郡王等行慶賀禮
上侍
皇太后膳
賜王公大臣蒙古王公台吉及土爾扈特郡王等茶果
凡三日乙卯
上啟蹕行圍木蘭
皇太后仍駐熱河行宫辛酉行圍殪虎
駐蹕那爾蘇台癸亥
駐蹕都穆達烏拉岱蒙古王公恭進
御宴
閱馬戲九月癸酉
駐蹕張三營
賜蒙古王公台吉及土爾扈特郡王等飯
丙子廻熱河行宫恭請
皇太后安庚辰
上出麗正門恭送
皇太后廻鑾甲申
上啟蹕自熱河廻鑾丁亥入古北口庚寅
上奉
皇太后廻圓明園
欽定熱河志卷二十一
