欽定熱河志卷三十五
行宫十一
澹泊敬誠
清舒山館
戒得堂
春好軒
静寄山房
煙雨樓
澹泊敬誠避暑山莊正殿凡七楹
聖祖御題額曰澹泊敬誠宫殿榜多鐫刻兹則恭懸
墨寳萬年
家法
心畫如存每
聖節臚歡遠人肆覲則
御兹殿扈從臣工暨外藩蒙古拜舞趨蹌展儀盛容仰
堯&KR1492;之儉約溯
虞典之精微恭誦
宸章
心源遙契
御書聯曰
先澤志欽承宵衣旰食民依心切念春雨秋暘東西壁聯
曰四面雲山契仁夀萬家煙井念民和曰
祖訓式欽思日監
天行惟健體時乘左右配殿各五楹後殿亦五楹曰衣清
曠亦
聖祖御題墨寳東偏
御書額曰寳筏喻聯曰法雲自護三乘義慧日常開四
照花
御製詩
賦得澹泊敬誠(甲申)
處處瞻
奎藻殷殷仰
聖情標言澹以泊繼曰敬兮誠明志由斯要持心在合并
居存守良矱煩擾去私營(易正義序不煩不擾澹泊不失)無欲函三契
有為得一貞
堯茨垂永煥
虞典溯惟精
清舒山館水心榭東北山川明瑟林樾静深以
清舒山館為最凡五楹恭懸
聖祖御題内曰承慶堂
御書額曰煙霞澄鮮東楹奉
聖祖宸翰牓曰冰奩聯曰解帶挂長松慣住山中忘鹿性
披襟臨積水數行樹下識禽音西楹
御書聯曰高擁三山臨水鑑勤思六宇上春臺内曰含
德齋聯二曰雲移溪樹侵書幌風動巖花點硯池
曰綠野明斜日青山淡晩煙後簷額曰聚雲複岫
山房皆
聖祖御題西南隅别殿曰蘿月松風
御製詩
清舒山館題壁(乙丑)
逕步煙蕪綠染鞋芸窗小憩愛清佳數聲仙樂泉淙磵
大塊文章花綴厓琴在壁間渾太古鹿來窗外識無懷
秋蟲唧唧如相訴多少風光付蘚階
清舒山館(丁夘)
近樹遙峯罨翠光清秋偶此憩山房依然前歲來遊地
重撚吟髭爾許長
山泉過雨冽而清更折枯枝松下烹一縷纔看林際出
片雲忽與半空横
蛩語花香秋未闌書屏書幌曉先寒泉淙劍峽琴誰弄
橡堕苔枰碁自彈
鹿來谷口窺人立魚向溪頭唼藻浮萬彙機緘歸易簡
當前妙藴足硏搜
羲圖虞典陳班几流水高山寄玉琴要識清舒最佳處
一溪一壑稱人心
清舒山館(己巳)
山館重來啟碧疏清秋景色果清舒巖風送爽辭紈扇
林鳥銜花下玉除泉出石甘堪酌茗松依庭茂稱翻書
今年頗覺吟情懶於此婆娑一起予
清舒山館(己巳)
山館從來最暢情開軒况值九秋清多於前度為何事
颯沓空庭落葉聲
最宜觀處皆成畫於暫閒時輒詠詩設使幾餘無二者
更於何處遣情思
霜染丹楓淡復濃扶崖鬱翠見喬松鹿鳴每向閒窗聽
知在蒼煙苐幾峯
潦盡寒潭清見㡳林疎遠岫淡無痕重陽節近黃花放
便是東籬處士村
清舒山館(辛未)
雲窗重此坐清舒峯翠迎人過雨餘前歲今秋饒歴歴
溪聲山色自如如單椒時下呦煙鹿芳沚頻浮唼浪魚
欲倚喬松尋琥珀落來清露濕衣裾
清舒山館對雨(壬申)
山雲漏日午蒸炎凖擬今朝塞雨霑&KR1231;步長橋纔瞬息
珠絲先我掠前檐
書館蕭秋坐雨便窗臨碧沼漠溪煙塞山楚水何分别
祗覺瀟湘意與然
山莊駐蹕尚斯須漸石無勞歎僕夫今歲秋霖不愁過
還愁關内飽霑無
簷響泉聲互酌斟颯涼頓覺襲衣襟無端失却西峯色
遼待時晴取次尋
清舒山館(癸酉)
山館悠然清且舒每來偏覺適幾除雲開遠岫蒼盈牖
風過疎林紅點除
雁背霜空秋意深晴和聊復一登臨泬寥邱壑無宗賞
淡泊生涯静者心
暎日芳菲九月菊過雲錦繡一房山縹緗随意堪抽繹
趁此秋齋片晌閒
清舒山館(甲戍)
清舒舊愛三秋好却悟清舒夏最宜幽聽滿林風颯颯
寒光當戸雨絲絲既深斯静目因遠妙合而凝意與遲
野雀不知人在座將雛時向綠窗窺
清舒山館(乙亥)
迤邐林扉敞碧關清舒聊趁片時閒最宜天朗日晶候
况復山環水抱間野卉向陽還豔冶石泉帶冷自潺湲
坐中撿校前題句不隔如斯孰往還
清舒山館(丁丑)
林扉不用尋山複水之潯又是秋清候依然向會心窗
含千軸畫壁有五絃琴一味寧耽静舉頭
舜日臨
清舒山館(戊寅)
座有瑶琴架有書清秋重此坐清舒禽魚總是忘機侣
山水真成繕性居綠潤鋪林延爽細紅芳戀沼送香徐
題詩四壁饒何事今昔分明静校餘
清舒山館(己夘)
蘭露杉風又一時芸窗棐几小宜之似兹山館寧當負
每至清舒例有詩水繞階前定無滓節臨秋仲若為遲
舊題新什相聯續境詣如何藉自知
清舒山館(庚辰)
蘭蹊步入迥無塵有水潺潺有石磷山館依然臨水石
一迴觸興一迴新
浮雲盡捲東南去爽氣都從西北來明日便當清蹕啟
芸窗今得少徘徊
清舒山館(辛巳)
紆步因延賞騁懷在集虛有書照今古無物惹清舒花
栩莊生蝶池飛寗氏魚秋光自瀟落不異&KR1852;年初
清舒山館(壬午)
新秋促轡以圍期山館歸來仲序宜了識清舒最佳處
可當頓置弗留詞不寒不暖娱人候有月有風速客時
四壁圖書騐今昔綠窗曦影又西移
清舒山館(癸未)
山氣含清又展舒評量真是夏宜居琴書静好晝方永
衣帶涼生風入虚滿地綠雲滋秀草一湖香錦放新蕖
年年題句多粘壁景會惟殊各起予
清舒山館(甲申)
憩館自然會舒志當秋恰值最清期一天快霽與豁目
幾片閒雲不繫思喬樹隂中風喜拂好花芳處露常滋
箇間習静居然合却是吾恒鮮暇時
清舒山館(乙酉)
在在是仙都清舒最愜吾優遊皆道筦
光霽仰
神模露重花房濕秋新草帶紆一年吟一度興會總欣殊
清舒山館(丙戌)
石逕致縈紆雲窗却曠芋遊睎得舒賞樂志足清娱鹿
柴蹤常印蜂房蜜已輸年年有題句觸景緬
軒虞
清舒山館(丁亥)
山向舒間此卜居水欣清處暎紗䟽智仁適會動還静
枕葄無非史與書露卉繞階香帶潤風松拂戸爽生虚
曉秋景概從新閱育物對時益亹予
清舒山館(戊子)
書館山間更水間輕輿迤邐入林關清秋舒志莫過此
片刻憩躬原復還鳥識人來語益絮蛩因節至鬭頻㘖
笑予旬日方斯賞一為(去聲)喜新一少閒
清舒山館(己丑)
林靄全收似啟扉既舒志復引清機鹿知熟徑尋常到
鳥惜芳隂不忍飛境是天然嬴繪畫趣含理要入精微
斯宜久坐領其妙得句便(去聲)旋自笑非
題清舒山館(庚寅)
假山年久似真山况有臨階碧水潺園裏斯當迤東地
林端常見矗西鬟庭餘落葉聲随步窗納浮嵐色伴閒
莫訝叩門新客到應為據座主人還
清舒山館(辛夘)
山莊歲歲臨山館秋孟怱怱忽季秋葉落隔窗疑雨落
水流過砌共時流向陽暖處每久坐值暇餘中此澷遊
景曰清哉莫如静興於舒矣更宜收
清舒山館(壬辰)
綠隂深處徑尋前便有書堂枕碧川清矣衣衫如照鏡
舒哉心意頓忘筌鹿看岸隔食苹野鳥訝窗開窺簟筵
山静日長適逢會子西妙處得天然
題清舒山館(癸巳)
山館四時清惟秋清且舒何以知其然山蒼林漸疏雨
後涼必增風前暑早祛騁目望則遠披襟爽有餘惟是
幾政繁未能静讀書
清舒山館(甲午)
歲歲有題留寧當頓置不舒懷略此際清景最於秋日
遠樹隂張(去聲)氣&KR0765;花露稠門前一灣水駒隙共斯流
題清舒山館(乙未)
雲消不著片絲留氣爽天高可事遊山館由來是初至
閒情何必異前秋(向年啟駕每於秋序即近歲於夏月至山莊而臨此山館仍率逢秋月也)
清眸舒志故如此厭故喜新得免不(駐此逾月而初至者雖因少暇亦因)
(新構處率先往故自嘲云)題壁年年原弗闕笑無佳句勝殊酬
題清舒山館(丙申)
綠隂喜清遠夏日正舒長遂與尋新徑依然得古堂泥
融留鹿篆樹爽奏蟬簧原是常來處會心每異常
清舒山館(己亥)
山之複更水之隈别館偏宜擇向開清聽所欣謖濤耳
舒懷都為快晴哉兩年歲月如疇昔七字吟哦屬儻來
身有餘閒志無逸文筵未肯久徘徊
清舒山館(庚子)
秋入清謀目雲間暢舒心有風皆送爽無樹不張隂臺
館藏幽奥詩書待秘尋笑予少暇者餘月始來臨
清舒山館(辛丑)
清是三秋最霽惟一念舒月餘忽過彼幾暇始臨予苔
徑尋今步芸窗展昔書伊人真薄福
承慶愧其儲(是處摠名清舒山館前堂額曰承慶乃皇祖御書盖以賜舊皇太子者也我)(皇)
(祖何嘗不欲其承慶而彼自不能承每一瞻仰惕然自儆亦以戒我後人)
清舒山館書懷(壬寅)
山館内書堂
題額曰承慶有深意存焉即景緬
祖聖盖以居儲宫繼繩慎
提命奈何其福薄
庭訓弗聰聽去年曾有句期我後人儆(去年題清舒山館有伊人真薄福)
(其承慶愧儲之句)然後人視予予其敢不敬
先業苟微乖兆民或少病予罪其誰諉怵惕恒憂怲是用
泐長言偶來輒自鏡
賦得冰匳(癸未)
清舒山館裏精舍曰冰匳清夜誰懸鏡冰輪常在檐
當時邀月姊此日𬗟
軒髯睫眼卌年過寒光依舊恬
題含德齋(辛巳)
書齋額含德每憩𬗟
堯箴俛仰禽魚趣無非精一心
神詮昔曾揭理境此堪尋永懋日新志如承師保臨
含德齋(癸未)
水貴有曲折山貴有環抱苟其無含蓄一往奚稱好書
堂山水間簷額𬗟
聖藻德何獨不然㴠養期深造不敏請事斯竹素資探討
含德齋(丁亥)
複岫聚雲處(屋檐後有岫山皇祖御書聚雲複房扁)金風玉露秋有懷
皆入静無景不澄眸大塊開生面
天文仰上頭至今歌樂利含
德永貽庥
含德齋(戊子)
滿屋馥芸香書㡡有縹緗與稽資汲古撫序正宜凉孔
思(去聲)知仁樂
軒文日月光萬年含
祖德銘志那能忘
含德齋(庚寅)
已德不欲炫宋儒著涵養人德不欲忌包荒玩易象
奎章勒檐楣含之為義廣韓文更申論能含吉乃享齋額
當盤銘日新勵敬仰
含德齋(丙申)
已德不須誇要在含而蓄人德不須忌要在含而育含
德之義大淑身治世屬書齋適在兹水抱山之曲即景
多藴藉循名應佩服
堯章豈徒云武銘可同讀
敬題含德齋(己亥)
書齋仰
奎文含德標簷際兩字具大端千秋
示深義為君撫寰宇其難守神器必有德可含方致歌樂
利德豈易云乎愛民一言備勤心繼
前規永懷詔後世
敬題含德齋(庚子)
含德垂
堯文所包義實廣在兹當言兹則我蒙
撫養舞象何知識成器叨
深賞即今佛仔肩敢忍孤疇曩雖幸未隕越惟益勵劬勥
含德齋(壬寅)
德有小人與君子含殊致人及在已在已之德能自含
是謂葆光誠善美我施以德致人含堯舜病諸誠艱矣
有孚惠心貴勿問(向嘗為乾清宫五屏風銘有安民若句何莫如惠施惠心勿問元吉易辭之)
(盖謂我施德惠非違道干譽之為而欲天下人之爱戴此非問乎此非不孚乎且九五為君位亦不應計及人)
(之爱戴也因繹含德二字之義有會於此復申其旨)期他含德亦私耳
聖人兩語所包廣欽瞻有會申其旨
戒得堂清舒山館之東堂五楹南嚮
御題額曰戒得堂聯曰
祖德紹稀齡戒垂務廣聖言明要道矩仰從心恭繹
御製前後二記仰見
頤和養粹
聖敬日躋凡
聖祖引而未發之旨
敷言繹思昭示無極所以闡精一之心𫝊廣帝王之法
戒胥於是乎在堂之後廡曰鏡香亭堂北層樓特
起以待皓魄顔曰問月樓樓之東為羣玉亭其南
有軒曰含古自軒而南為來薰書屋又南為佳蔭
室室外俯臨流水有齋三楹與室相對曰面水齋
御製文
戒得堂記(庚子)
孔子三戒之論朱子注謂以理勝之則不為血氣所使
又引范氏之言以為養其志氣故不為血氣所動蒙引
又引新安陳櫟之語以為志亦定向於理志有善惡理
無不善諸說繹聖析理亦既擇之精而語之詳矣我
皇祖聖夀望七時嘗欲鐫通用小璽命内廷翰臣擬文皆
無當
聖意者乃定戒之在得字用之此語聞之張照盖爾時伊
在南書房裏行也然當時
聖意引而未發予今年亦屇七&KR1030;於元旦試筆即櫽括此
語為什兹駐蹕避暑山莊乃
皇祖朝乾夕惕用此璽之處而予受
恩之所也適作書堂於清虚山館之左即以此題額而為
記以闡
皇祖之義曰帝王之學與佔畢書生有不同則所戒亦當
各異未定方剛之戒兹不復論兹所戒者當在得矣而
得豈與庶人同乎欲得賢材而用之此可戒乎欲得億
萬年永承
天眷此可戒乎欲得寰宇安寧萬姓樂業此可戒乎欲得
五風十雨屢綏普徧此可戒乎若夫欲得貨財為瓊林
大盈金花内帑之私則是剜肉補創自速其亡之舉古
有明戒而戒及此其亦小矣因敬思
皇祖所云戒得者其在擴土兼遠之為乎擴土兼遠之不
已必有窮兵黷武之事我
皇祖雖征朔漠復衞藏非窮兵也不得已也予小子欽承
先志亦既平伊犂定回部靖金川擴土不為不遐兼遠不
為不備然非敢恃兵之強將之略而窮黷以遂已之欲
亦惟是不得已而用之耳幸蒙
天助諸事順成今則夀登七旬亦既老矣尚何所不足敢
弗以
皇祖之戒為戒乎如是則先儒所謂志氣血氣胥不外一
理然此理實非佔畢儒生所得同而或有合於我
仁祖垂示萬禩之義乎
戒得堂後記(辛丑)
戒得之義於前記言之宜無不盡兹後記何為而作也
曰前記之義盖言其欲得兹後記之義乃言其已得欲
得者有形得與失任彼其過小已得者無形得與失任
已其過大兹後記之戒所以不可不謹不可不作也夫
已得則有形而吾謂之無形且曰任已而其過大者何
試以吾之所得者言之平伊犂定回部靖金川不為不
遐不為不備是皆有形者然而消息盈虚之理滿損謙
益之機伏於無形苟有或渝復隍隨之故戊寅之歲作
勒銘伊犂之碑於凡栽培傾覆之道屯種萬里外非計
之得三致意焉至今亦廿餘年矣荷
大之寵疆宇日以安耕闢日以廣方敢言有形之得而吾
心之慄慄危懼於無形以戒夫或有所失而不能保其
得全之意豈謂此一記遂足以息吾肩而䣃吾責哉亦
惟日慎一日以待吾歸政之日而已爾
御製詩
題戒得堂(辛丑)
書堂昨夏始經營蹕駐宛看此落成攻匪庶民大雅異
戒惟老者魯論精庭餘古樹全鋪蔭階繞新花自放榮
雖曰殷勤曾著記(得通皇祖聖夀望七時嘗鐫戒之在用小璽庚子駐蹕山莊作書堂)
(於清舒山館之左因題曰戒得堂並為記以闡皇祖垂示萬禩之義)斯干爰處愧猶生
題戒得堂(壬寅)
泐筆壬寅尚欠詩山莊蒞止已多時曾無
羲畫高輝字(是處為新構故無皇祖御書)宜有藐躬祖述詞(見堂記)雨
鮮庭莎錄猶淺雲生峯樹白徒披即今亟望甘霖得此
得又安能戒之
問月樓(辛丑)
室宇近東山見月遲他處因之置層樓幾(去聲)以先瞻顧
假使登西山先斯早亦固自笑同孟語五十步百步問
之意在兹青蓮非所慕
問月樓(壬寅)
東嶺鬱嵯峨高樓出樹科每因先見月最愛俯臨波弗
計滿和半多供吟與哦如誠云致問不離(應作去聲讀見月令)畢
云何
來薰書屋口號(辛丑)
書屋來薰額棟虹每來亦必值薰風五絃揮處歌觧阜
翹仰重華廻莫同
來薰書屋口號(壬寅)
清泠書屋玉壺冰避暑眞稱此絶勝風自南來正薰也
解吾民愠又何曾
佳蔭室(辛丑)
有堂斯有室顯密要相資曼轉步廊接窈深憩席披就
喬(樹也山莊多古樹每就其下為室致古趣而得佳蔭)為小築得蔭實偏宜幾暇
無煩暑怡哉學古時
佳蔭室(壬寅)
邇日炎蒸劇都因勿雨然室猶嘉蔭下窗啟爽風延不
必揮羽扇耐堪披&KR1500;編摛詞惟望澤此是我心懸
含古軒(辛丑)
軒弗設窗櫺而此窗櫺設支則延爽凉閉亦足幽悦插
架有芸編坐可閒翻閱是中含古意味之趣無竭
面水齋有會(辛丑)
臨水搆書齋水光漾窗裏觀瀾豈不佳而却蔽糊紙因
之設玻瓈通明無隔矣有魚任潛躍有鷺任立起即今
生秋風凉亦避席几障而弗致礙可以契禪理
羣玉亭(辛丑)
山色四鄰曲逕通翼然亭子宛其中設如策府方羣玉
枕葄興心亦不窮
題鏡香亭(壬寅)
戒得堂後廡臨池荷花盛開因名之曰鏡香亭而
系以詩
堂隂半𤱔方塘鑿此鏡由來不藉磨底事座間香撲鼻
知因亭畔籟吹荷馥馡非爇沈檀鼎紅白是鋪錦繡窠
設以花中擬君子得之豈合戒其多
得趣室
大食玻璃窗牖糊千巖萬壑景來輸坐看罨畫無窮趣
得自他乎得自吾
詠戒得堂牙刻九思屏(壬寅)
書堂接軒廡因敞設清防牙刻鷺乾數(鷺鷥數九盖寓九思之義)圖
兼蓮萃芳前三詮以補後九寓誠良終日得思義原同
戒義長
春好軒萬樹園東南濱湖軒五楹
御題額曰春好軒嘉樹駢羅文石碁布當
清蹕經臨多在夏秋而麗景暄妍和風韶暢萬彙熙
怡如在恒春
化字中也内楹額曰花際霞峯聯曰上塞寄遙情煙雲
入畫南榮開勝覽花鳥知春後為永佑寺浮圖撑
空影在庭際軒後一亭額曰巢翠亭
御製詩
春好軒(丙子)
年年清蹕傍秋巡那值東風入座新忽笑拘墟寧謂是
階前粲者豈非春
春好軒(己夘)
地是恒春地莊原無暑莊仙林萬古秀真卉四時芳送
語禽如識躍潛魚不忙文聰虚且静敲句坐因長
春好軒(庚辰)
清暇偶憩文軒標題兩字堪論依然甌香硯淨而無花
馥鳥喧落葉亂填書帙鳴鹿已懶苹原(鹿過時則不鳴)莫謂芳
菲節遠貞下行將起元
春好軒有述(辛巳)
兀為四德長仁實四性君以此言四序了知都是春蘅
臯構廣軒棟宇樸且淳每來雖凛秋生意常懷新猶憶
孟子言萬物備我身藹如可云息盎若當以純願言敷
惠和躋臺薄海民
春好軒題句(壬午)
四圍錦簇霜枝麗一院芳含秋卉新都道仙莊稱避暑
寧知勝地有恒春能言鳥起閒翻影入夢蝶來香滿身
萬物熙熙遊化宇至今總是戴
堯仁
春好軒題句(癸未)
秋則常來夏偶居冬曾駐為(去聲)宴員渠惟餘春未六騶
到默識元為(平聲)四德初樹張(去聲)葉皆由英始花彈苞總
覺韶如羲經註出真消息不用韋編更展書
春好軒(甲申)
春好如何好好於想像中每來率秋月亦自有花紅萬
物一生意四時總化工定期目擊者寧不付東風
春好軒(丙戌)
花開花落自春秋繞砌繁英灧露稠試看蜂忙與蝶亂
寧知時序有遷流
題春好軒(丁亥)
天高氣爽湊蕭晨繞砌繁英灧露新軒外又憑七月景
胸中常養十分春蝶薰翅紫花間栩鹿戴茸黃林際馴
(鹿角戴茸黃色尚未出尖則不甚肥必俟秋深氣&KR0765;然後牝牡合羣可即鹿矣)且自對時玩生
意无虞慢擬傍巖廵
題春好軒(壬辰)
今年先到逮半月已是東皇駕早還訝是虚名題玉額
每教過節叩雲關三庚散步渾延爽七字搜吟聊趁閒
菊放九秋荷六月春光無日不人間
題春好軒(己亥)
早來或夏遲冬偶恒此當秋弗遇春問我一言何謂好
曰他四德首惟仁胸中常養十分盎砌下試觀衆卉誾
生意各懷即元長(上聲)其間責實已名循
巢翠亭(丁丑)
喬柯翁蔚一亭幽雲海中間不繋舟謾道秋風紛葉落
檐間意足翠隂留
巢翠亭(己夘)
灌木嘉隂翠尚濃虚亭聊且失干峯前年惜翠心何似
(丁丑詠此亭有漫道秋風紛葉落檐間意足翠隂留之句)流水行雲勒壁蹤
巢翠亭口號(癸未)
喬木千尋疎落落翠如圓布綠油幕凡禽其杪安敢棲
只宜放出籠中鶴
巢翠亭即景(甲申)
重翠隂中一笠虚巖棲訝可喚巢居斯之絜矩未能信
風俗何曾太古如
巢翠亭(丙戌)
喬樹四週圍一亭在深處秋來翠尚濃佳隂綠雲布習
習時奏籟泠泠亦滴露森森既惬望寂寂還澄慮即境
擬巢窠可似香山悟
巢翠亭(壬辰)
盖影喬林萬葉交虚亭擬唤翠雲巢坐來九夏多寒意
那更唐詩讀孟郊
巢翠亭口號(己亥)
葉雲濃佈翠婆娑巢意無殊安樂窩遐想穴居野處世
一亭猶覺此為多
巢翠亭(辛丑)
喬樹中間八柱空翠雲櫛櫛護籠葱巢居雖以為亭額
慚愧時無上古風
巢翠亭(壬寅)
雨濯林枝萬翠交良禽擇木稳而巢虚亭却似不相讓
無意其中有意包
静寄山房環澄湖踞平阜䆳宇穆然淵静門南
向牓曰月色江聲中為静寄山房聯曰雄筆振清
詞追賞得煙雲之趣佳辰逢勝景乘閒探邱壑之
奇軒網虚明簷楹清寂又内為瑩心堂額曰閒止
聯二曰自有山川連北極天然風景勝西湖曰取
歡知仁樂寄暢山水音又内為湖山罨畫聯曰水
當窗面天然白山接林端分外青並
聖祖御題山房宛在水中而旁環萬峯以静寄名者歸動
於静合知於仁伏誦
宸篇人生而静天之性山古以深日亦長
聖心寄託悠然如見矣
御製詩
静寄山房(己夘)
碧草白沙步野塘槐隂還有讀書堂人生而静天之性
山古以深日亦長那慕征僑學仙術惟希周孔養心方
睿題咀嚼義彌永縱覺瞠乎敢不蘉
静寄山房(辛巳)
六根意無定出入刹那頃與其寄於動寧教寄於静静
固不在外亦頗觀乎境不然佛成道奚在明星耿山房
翠微間而帶清溪泂花木脱凡姿禽魚契平等大圓鏡
智中吾將事清省
静寄山房四題(辛巳)
假山
翠扶青蔚圍孱顔那藉疊石於其間信知小許勝大許
誰云假山非真山世間真假已紛矣棗葉湏彌寧繋此
却看嶷然幾岫中時有英英白雲起
魚磯
列谿之魚鮮且碩坐磯學釣藉苔席得魚固佳否亦可
意在山青與水碧吕望釣得為公鄕嚴光釣失仍得名
擲竿大笑非吾事不如放去任闖萍
秋英
我愛秋英勝春英春英木本秋草本草也猶能芳颯時
固勝木逐韶華遠堂前堂後羅丁星冷黃悽紫難為名
山蝶入叢看不見飛上研山滿案馨
樝棃
山中有樝秋已熟閒庭自落聲簌簌野果含霜味亦佳
何必張公珍大谷朔桃期棗總虚譽鳥啄鹿銜那禁渠
英嗤傖父饋酸味酸味回甘甘有餘
静寄山房(癸未)
山房却在水中央緬想
當年趣寄長詎獨塵祛清淨界真教道愜知仁鄊成隂喬
樹天然爽過雨閒花自在香謾說田盤此數典(盤山十六景總)
(名之曰静寄山莊)會心何處不
羹牆
静寄山房(丙戌)
軒楹臨水裔水在萬山中不盡智仁趣由來氣味同
至人歸静寄百世仰
鴻功試看靈臺闢寧因遊賞攻
静寄山房(壬寅)
向浦碧波臨循隄芳徑尋静專玩周易寄勝仰
堯襟釋躁藴醇粹含虚悦湛深田盤此數典肯構永銘心
静寄山房二詠(乙未)
月色江聲為避暑山莊三十六景之一其中堂扁
曰静寄山房
皇祖御書也敬成二律以志景仰
纔見錘峯側忽升璇宇空萬方含一照卅景與俱融(三十)
(六景舉成數也)塞樹標丹綠野花紛紫紅色皆有所藉月固不
居功露共
堯年灧魄懷謝賦沖千江歸至静那論印來同
右月色六韻
河水非江也江聲到處流西岷寧地限武列有川悠觸
石響随作落灘韻未收五音足概耳六律可同不喻鑑
思唐語觀瀾娱
舜眸遊波去無寄無寄却是留
右江聲六韻
静寄山房(丙申)
山館别清舒山房臨静寄無過一溪隔過橋數武至歲
久庭樹喬雨後樹隂翠葉蟬無躁音藻魚有潛意率足
静以觀而寓寄之致
静寄山房有會(己亥)
山房額静寄
聖藻義仰尋寄静意猶小静字義實深寄於静為逸片時
圖娱心静亦寄應會兩儀互為斟動之寄易知静之寄
難諶設能體静寄大公因物任是真隂陽撰詎悦山水
音
題静寄山房(庚子)
山莊無不静是處静無過遠俗遙遮嶺澄懷近繞波最
宜讀周易况值幸時和寄興非關動
神堯詔我多
瑩心堂(乙亥)
煙波淡以如
奎藻光猶宛繹思惟服膺將為出治本
瑩心堂(戊寅)
䟽榭碧湖中澄觀若鏡空最堪窮理趣可以令機融望
去寥蕭野披來颯沓風一輪端正好朗照此心同
瑩心堂(己夘)
秋湖四面古堂深
寳額雲楣號瑩心政本不惟操治鏡理源兼可滌塵襟波
涵玳箔虚無色風入霞衣萃蔡音
臨董書看原勝董(堂中董書皇祖御筆臨猶存)敬思
當日惜分隂
瑩心堂(庚辰)
平湖候冷碧波凝颯灑冬堂又絶勝自是瑩心多好會
那更(平聲)真對玉壺冰
瑩心堂(癸未)
塞水滙成湖軒堂湖上圖印心澄到底謀目趣偏殊鏡
裏真如是旃摩那藉夫敬窺
題額意出治寓深謨
瑩心堂(甲申)
萬機惟一心堯典曰明欽譬以旃摩鏡猶之模笵金虚
堂池上静秋水面前臨翹首瞻
奎畫
聖人詔我深
瑩心堂(丙戌)
堂圍綠水瑩心清樹態山容漾影明欲效冲虚為鑑照
妍媸祗任物來呈
瑩心堂(丁亥)
碧静林堂渌水潯
羲文觸目玩辭深𬗟懷
四海規為鏡敬識
千秋照在心
恩擬汪洋垂自昔繼勤夙夜勉從今山莊歲歲聰聽近豈
是無端為(去聲)豫臨
瑩心堂
水心構書堂即以名瑩心堂瑩斯誠易心瑩義實深苟
非體危微率為(去聲)私欲侵一指蔽當前泰山不見岑動
静貴交養内外胥用欽
奎章每敬繹
昔訓恒垂今
瑩心堂(癸巳)
青山遙映戸碧水近縈門花錦麗非艷松濤静不喧江
淹&KR1030;間詠樂廣傳中論方寸常求瑩斯為出治源
瑩心堂(丙申)
四面水圍鏡一庭山敞襟書堂幽致静暇日步延尋會
意道堪味循名實可吟瑩心思治理
睿藻示人深
瑩心堂(壬寅)
塞垣艱致水此處水周堂心喜清波瑩目欽
聖藻煌月臨真澹沱風入總文章澄志非無事萬幾静答
忙
煙雨樓如意洲北舊名青蓮島建樓五楹
御題額曰煙雨樓聯曰百尺起空濛碧涵蓮島八窗臨
渺瀰澄印鴛湖樓四面臨水一碧無際每當山雨
湖煙頓增勝概嘉禾咫尺宛在中央樓外青楊蓊
蔚搆屋三楹曰青楊書屋山頂有亭翼然曰翼亭
溪傍搆齋與青蓮島相對曰對山齋
御製詩
題煙雨樓二首(辛丑)
攜圖去歲興工始斷手今年蕆事勤數典可知自元璙
賡詩更以憶陳羣(烟雨樓本錢元璙所創為嘉禾勝蹟向年南巡屢次經臨時錢陳羣在籍)
(賡和頗多樓中並有陳羣書趙孟頫耕織圖詩屏)最宜雨態煙容處無礙天高
地廣文却勝南巡憑賞者平湖風遞芰荷芬
十五年違煙雨樓昨春未免借情投雖然寫景原藏弆
(去歲寫煙雨樓圖一貯内府一存浙江兹于山莊内肖圖為之)莫若肖形可詠遊底論
南吳及北塞敢忘後樂與先憂凴欄俯視清泠鏡武列
鴛湖異水不
煙雨樓四詠
晴為煙則隂為雨羃實浮空淡蕩然盈手無形還不濕
試嘘分半又凝全飄飄初自鼎頭裊漠漠旋從簾角連
承德朝炊萬家起(熱河自民便皇祖肇建山莊有萬家烟火隨之句今將百年樂利)
(北貽庥屹然京一大都會矣)至今樂利沐
堯年
右煙
大斯霶霈細霏微總助樓中潤景祈春望其興恒未至
(春多望雨時尚未至山莊也)夏愁已甚冀無違豈常㕍塞豫而樂此
似鴛湖是也非暑雨自多怨咨者思艱每用緬
前徽
右雨
青蓮島本水中央石刻三言
聖藻煌(是處本名青蓮島煙雨樓即築於此)接壘假山因綴景相資高閣作
清防玲瓏頗具邱壑勢咫尺寧勞笻屐忙掩映四隣真
者在不知孰幻孰為常
右假山
借詢樹以若為真獨十八公名亶循駐島應從疏仡代
得朋惟有大椿隣煙恒冬亦雨恒夏月自秋而風自春
摩詰後生猶絮語奚稱種作老龍鱗
右真樹
登煙雨樓即景
為喜嘉禾樓望意搆樓玉塞俯澄瀛適當煙雨呈暑景
便拾級梯攬潤情去歲巡南因肖北今朝責實果循名
循名可耳無須甚時我心中正盼晴
題董誥煙雨樓圖
素壁詞臣命寫圖遂看即景貌鴛湖是煙是雨真無定
為北為南了不殊何必避嫌云著相果然入妙協清娱
春巡昨况分明在依戀民情略繾吾
寫煙雨樓圖用去歲煙雨樓圖詩韻(此亦弆懋勤殿者)
曾兩圖臨米(昨歲仿小米為煙雨樓圖凡二一弆嘉禾本處一弆懋勤殿)怱怱已過
時兹於塞之浙亦復畫而詩那辨異同鏡都饒煙雨絲
函三原是一舊韻偶賡之
煙雨樓對雨(壬寅)
西南雲起有雷鳴眨眼天中雴雨傾竪灑横排函暢意
繁弦急管莫形聲八窗那得珠簾捲四宇紛披銀竹晶
略釋渴憂生逸趣高樓今日善循名
煙雨樓晴望(七月朔日)(壬寅)
新秋今日逢月朔月朔晴占一月諧便與登樓聊騁目
可知霽景正開懷錘峯帽嶺縱横影蓮島鴛湖借助佳
何必循名曰煙雨八徵洪範駐無乖
煙雨樓秋望(壬寅)
玉露金風爽素秋聘懷更上一層樓千林日閃畫初展
五榖雲黃寳逮收鶴意喜高駐空唳(山莊之鶴清曉每飛鳴雲際而翔集)
(不離本處盖鶴喜高空而栖止有定也)鹿聲試朗出巖&KR0687;嬴他攜李惟春
望豈識山莊澄景遒
青楊書屋(辛丑)
塞上之樹多青楊或亦名之為小葉閜砢拔枝干青雲
亦不知經幾千劫適構書屋於其下蔽虧天日森&KR1372;㙷
曰古寧非牧馬場曰今乃半攤書篋文何幸武何弗幸
喬枝率附兩無涉
青楊書屋(壬寅)
玉塞青楊殊白楊櫛櫛銀雲葉獨小其下樸屋搆三間
樹老因之屋亦老太古以來風月枝秋與吟蛩春與鳥
却笑建木及靈椿等閒名被人間曉
翼亭(辛丑)
嶮巘入巖扉緣梯上翠微假山真結搆四柱據巔巍歐
曰有翼臨劉云無翼飛於是有無間吾將觀其幾
翼亭(壬寅)
山頂有亭臨翼然聚名遂與額楣懸由來惡旨殊六一
却以樂深擬智仙
青蓮島歌(辛丑)
山莊舊有青蓮島峭峰三言泐
聖藻借問島上何所有千年之松五色草詭石破硪坡曼
延襟帶塞湖波浩渺塵跡不到舟可通方之蓬閬奚邇
藐我欲肖為煙雨樓相度無如此地好飾云肯搆何敢
當景仰高山樸為寳作歌敬詠青蓮島
佛口所宣
佛手拈一部華嚴真義了
對山歌(辛丑)
煙雨樓傍構溪齋面面波光罨紗牖而我名之曰對山
對山之義人知否齋前堆石頗&KR0785;瓏如堂如霍如岡阜
雖非取於太湖遙塞巒為我藏斯久取之無盡用不竭
明月清風與共友粗皮詭質戴蒼苔樹根受氣仍盤紏
待其抽枝並發葉何異四隣舊林藪彼以大稱此小勝
真何必是假寧否坐向屹□一囅然聊學恭軍為享帚
對山齋(壬寅)
山莊無處不小齋而齋對山特名此却非崇岡峻嶺叢
青蓮島上數峯耳詭石玲瓏假借堆久假不歸則真矣
大者勝弗如小勝濟者勝應悟是理
欽定熱河志卷三十五
