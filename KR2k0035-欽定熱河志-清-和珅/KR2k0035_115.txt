欽定熱河志卷一百十六
藝文十
本朝
詩
恭和
御製幸避暑山莊啟蹕之作元韻嵇璜
新霽塵清七萃毫輕雲濃樹隠周遭嘉年金德先
徵穰閏月炎官未許饕
行健共瞻龍騎騁
頒恩又喜
鳳綸叨
吟鞭重指蠮螉塞望裏晴峯勢漸高
前題和珅
曙光拂輦曉凉毫啟
蹕欣逢吉日遭車駕香輪迎旭過馬啣玉勒逐風饕錦
衣齊楚櫜鞬屬黃褶趨蹌扈從叨老稚盈途羣額
手衆星環拱
北辰高
前題梁國治
飛旆天閑選駿毫玉鞭影裏翠周遭烟臯雨潤三
農喜餅餌風香百室饕占白果徵前諺合謄黃行
見歲
恩叨千官跽送清塵路馬跡雲中向北高
恭和
御製至避暑山莊駐蹕即事得句元韻嵇璜
香花層擁
羽旂前
殿閣含薰愜静便上界清凉信無暑半空紛郁望非
烟書成輿志恢三輔地奉
宸遊鞏萬年指點雲山說蓬島就中圖畫本天然
恭和
御製題戒得堂元韻謝墉
八紘都是
睿謨營丹雘欣從樸斵成
念切得人兼得歲
心傳惟一又惟精
堂懸
寶訓垂金鑑函貯
鴻章炳玉榮理氣
發明昭萬禩帝王學自異儒生(恭讀以帝御製戒得堂記王之得與)
(佔畢書生異如欲得賢材欲得年豐俱不在所戒而戒在開疆拓土洵為萬古不刊之鴻)
(論)
前題董誥
矩協從心自寡營葺堂申鍳聿觀成四言夙
契雲章煥
兩記新成寶翰精
澹泊同源松棟翼
清舒近映竹苞榮不貪義藴昭然揭
帝範原殊佔畢生
前題孔毓文
館傍清舒意匠營
書堂結構閱年成無私共仰
宸居正有戒還欽
寶訓精月印
心淵千古鑑花開
睿草四時榮
古稀天子超前聖
聖學原從
聖敬生
恭和
御製溥仁寺瞻禮作元韻和珅
寺因羣辟創
鍚額見能仁頌祝
千齡永皈依萬國親祥雲梵宇現佛樹塞垣春終古無
生滅真同極樂民
前題梁國治
至矣公能溥難名
聖與
仁香花供自昔
雲日仰如親空界諸天近聲聞萬里春
堯風傳擊壤處處太和民
前題杜玉林
創始昭
純嘏重熙仰
至仁繼承惟
祖烈瞻慕必
躬親億萬斯年慶三千大地春羣蕃長效順化宇盡堯
民
恭和
御製扎什倫布廟疊去歲韻元韻和珅
佛法無邊四部彌來從重譯肇鴻釐行因圓滿聊
歸寂諦示宏深普兆熙高弟尚留傳貝葉長松依
舊挺香枝可知幻相皆空色過去還同現在為
前題謝墉
願力能將四大彌襌宗飛鍚祝蕃釐歸依得仰
妙顔霽圓寂還留微笑熙樹坐恒思翻葉葉燈傳無盡
照枝枝比丘百八三千律
聖證無為寓有為
前題馮應榴
宗風宣播大千彌丕曜禪燈祝
佛釐自識應身原不住偶來
夀世騐
重熙長開梵夾三車法先兆娑羅七葉枝(見羅樹御製寫娑識語)
帝為羣生期普度憑將無礙證無為(普超御製偈蠢蠢度佐我無為)
(治)
恭和
御製題烟雨樓二首元韻杜玉林
名勝堪誇吳下景山莊構築彷勒摹空蒙直似臨
鴛水渺瀰遙看浴鷺羣樹罨入忩呈活畫雲垂列
嶂縱竒文青蓮島是真瓊島引入薰風菡萏芬
樓外煙波波上樓鳬鷖拍拍葦間投列湖南北供
憑眺淛水東西記
豫遊耕織每關天下樂雨暘尚厪
聖人憂(熱河雨水稍多即開聖念盼晴殊切旋霽)
省方他日重經處風物嘉禾媿遜不
恭和
御製篋韘用癸巳恭題
皇祖御用韘詩韻元韻和珅
廿連十九傳竒中
神射真堪絶古今想見和荆調佽手不殊矍圃妙從心
殪豵欣頌騶虞什弆篋知同琬琰欽珍重
天題決拾句函封豈獨數華琳
前題謝墉
武功開國由來久
聖孝承家直到今
命中早殷
貽厥意珍藏彌切
僾然心銘
恩彝器膚公奏昭
德雅方
手澤欽枯矢石砮輝
册府萬年
法守炳華琳
前題董誥
躬勤決拾垂謨遠
祖訓留貽聿毖今詎以韋弦呈炯鑑直如盤鼎契
精心三驅洞貫羣藩仰什襲函
題億載欽纉
武常懷無逸所珍緘奚啻護瑤琳
恭和
御製題錢陳羣和韻書册再疊甲午詩韻元韻
嵇璜
田間賡拜閱居諸睠舊
深恩重賁書同直昔嘗推宿學
賜歸後更擅高譽品題泉石甘娱老宏奬風流愛起予
尚記扁舟歸秀水談詩夜半雨聲疎
恭和
御製綠毯八韻元韻嵇璜
平沙嫩綠敷葱蔚細毯鋪來
避暑莊彌望疑分三秀種叢生愛傍百花場鴨頭淺
染挼篮水螺髻濃連峭碧岡雨織如絲方更密風
裁似剪不教長柔毫倍勝鴛為綺暖席寕煩麝送
芳好擬吉雲移九景恰符朱草滿中唐行看白鹿
扶
雕輦坐倚青山作隠囊敬誦
宸章昭儉德罽賓遠致詎稱良
前題謝墉
得意應從吉雲國多情絶勝五橋莊地靈織就莎
蘿毯天巧鋪成町畽場麌麌行時供飽食茸茸茁
處遍層岡繡屏臚列輝高下瀑布飛流界短長金
碧畫圖相映帶芩蒿雅詠共芬芳華苹朱草嗤東
漢野火春風陋晩唐烟靄恍籠青錦段露㾗凝溢
彩絲囊
來遊小憩文茵展仙鹿扶
鑾當吉良
前題圖敏
林巒地擅錘峯秀圖畫天開玉塞莊乍喜碧蕪初
被徑恰疑翠罽已鋪場緐英作陣連高塢密剡成
茵襯遠岡繚繞平添雲錦麗毿㲚遥引綠絲長鶴
蹤淺印留輕篆燕蹴飛花雜衆芳得氣豐葺滋
上苑乘時綠縟遍中唐地衣似展移春檻彩筆應歸
拾翠囊略仿堯階茨土意氍毺奚必羡工良
恭和
御製題秀起堂元韻嵇璜
書堂攬秀據巖嵬選勝真宜避暑來泉韻直從千
澗落山容頓覺一時開
意超象表佺期集
興溢毫端甫白陪此是蓬壺最高處塵蹤愧未列輿儓
前題和珅
堂名秀起勢嵬嵬萬壑千巖入座來澗落飛流知
雨過窗延晴爽對風開一庭松翠閒中賞四面雲
巒靜裏陪蘚印苔㾗留鹿蹟掃除無事付園儓
前題梁國治
堂臨西峪切雲嵬秀色真從太古來山水清音
前句在畫圖生面隔年開松風迢逓千巖應石勢參差
萬笏陪最好秋天摹淡墨寫成仿作米家儓
前題孔毓文
山堂上倚碧嵬嵬攬勝頻邀
御輦來雲構高臨丹壑啟日輪近碾翠烟開竒峯特立
當軒拱茂樹周遭入座陪到此應知閭闔迥三壺
仙島亦輿儓
前題圖敏
峯崇西峪入雲嵬堂俯平林秀色來四面常時屏
嶂列十洲仙境畫圖開高居祗有烟霞護上界惟
應鸞鳳陪塞苑名山多
福地都教蓬閬作輿儓
恭和
御製幸避暑山莊啟蹕之作元韻和珅
古稀天子所無逸
時御欣瞻策馬行曉日曈曨迎
彩仗薰風披拂發
神京田塍潤澤融冬雪刈穫登場曝近晴夾路農民
齊額手
豫遊休助愜羣情
前題謝墉
方澤
逥鑾昭
聖敬康衢策馬仰
乾行八荒而外皆吾闥三古以來孰與京
申儆官箴嚴舉錯(時治民上厪念東省吏依申嚴黜陟)
軫懷農事課晴隂(時)(上以雨澤未透時軫懷形諸歌詠)騰歡一路歌
休助
郅治交孚
上下情
前題董誥
豫遊每歲無非事吉戊初程
夙駕行
豐水百年開上塞薰風七頓指
灤京玉驄
親御觀民物繡甸
殷懷課雨晴忭慶不徒徵擊壤林巒亦有媚兹情
前題戴衢亨
至日
方壇迴
法駕詰朝星駟肅
天行凉生巖壑宜
仙籞秀鬱川原遡上京(熱河為金上京地)麥穟香來喧老稚
柳絲風起候隂晴小臣幸預鷄翹末簮筆難忘鳬
藻情
恭和
御製出古北口咏事元韻梁國治
筦鑰
神京極望開興桓山翠撲鞍來一丸泥豈雄關恃六
幕天教塞宇恢野水縈紆環曲岸行人指點說荒
臺
九重軫念惟民力壯築空勞可自咍
前題戴衢亨
層□高傍九霄開清曉遙傳
警蹕來上塞舊稱天險固重關今見
帝圖恢耕䎫樂歲饒豐壤烟雨前朝冷舊臺多事邊墻
誇萬堞行人駐馬辴然咍
恭和
御製常山峪行宫三疊舊作韻元韻和珅
出關程按頓山館近巖前靈峪青林裏
離宫碧澗邊充庖苹鹿脯列鼎菜羹筵移
仗消長晝拈詩度小年風來
行殿爽雨過塞峯妍明日河屯路
鑾輿趁曉肩
前題梁國治
行殿常山峪周廬翠嶂前石梁郵記里土嶺界雄邊
雲起生松牖風薰韻藻筵卑宫欽
禹德
駐輦溯
堯年境寫三壺秀
篇題八景妍秋來
迴蹕路豐穫喜赬肩
前題嵩貴
路出千盤上浮嵐滿目前林巒高不極塞甸迥無
邊羽葆停
清蹕
奎章煥
御筵尋幽仍八景
拈韻疊三年澗嚮空邇静山光晩更妍莫言遊騁地
聖學念仔肩
恭和
御製山雨元韻和珅
時若甘霖恰值期雲生遠岫雨飄絲春苗已見登
場富秋稼還欣出土滋老圃老農情得得引恬引
飬樂嘻嘻塞田高下都如此猶自勤劬勞來之
恭和
御製至喀喇河屯用前作韻元韻汪永錫
河干仍際雨來期瑟瑟微凉又散絲傍砌已添蒼
蘚潤捲簾彌愛碧峯滋
内閑馬過方超躍外服人來亦笑嘻更是一年安樂
景
聖心長與衆同之
前題戴衢亨
仙莊七日指前期小駐河屯歇雨絲地擅膏腴烟火
輳天成坰牧水泉滋
豫遊夏諺迎
鑾幸笑語春臺擊壤嘻欵塞名王齊拜舞
帝車遥過拊循之
恭和
御製至避暑山莊即事得句元韻嵇璜
度嶺香花簇曉郵
山莊景物比
皇州百年禮樂聲明洽一郡官師府事修弦誦儒風斯
盛矣方蓬勝境有殊不
熙朝釀化孚中外
世德從來本作求
前題嵩貴
七日程更報曉郵迎
鑾喜氣滿邊州市㕓早見三條集禮樂新看四術修一
豫一遊胥樂只成都成邑足方不
皇衷更切持盈意富教殷勤事講求
前題汪永錫
聖教覃敷速置郵絃歌化被古興州儒風正直殷繁啟
士行原依樸質修習禮明詩今若此掄材選俊昔
曾不就瞻歲許親
雲日何事漸摩更别求
恭和
御製永佑寺瞻禮元韻和珅
輪奐仙莊
廟貎崇每先瞻禮致虔衷
纘承
光烈思䋲
武繼述
前徽念集躬塔影高齊南北嶺鐸聲嚮引去來風(寺有舍利塔高)
(矗雲表)
宏功至孝登仁夀拜頌
羲軒聖揆同
前題梁國治
到此先瞻
廟貎崇洋洋如在凛
淵衷百年歌詠思
文祖萬國懷柔集
聖躬震旦光華惟
佛日時薰長養有
皇風梵天世界歸仁夀
功德從知示現同
恭和
御製寫心精舍元韻嵇璜
聖心合
天心浩浩自抒寫存心以養諸從心不踰也要惟致中和
詎使根塵惹瀰綸遍寰瀛栽培及拱把行其所無
事而無非事者
指示底安瀾懷保心寧捨
恭和
御製烟雨樓對雨元韻和珅
檻拂薰風静籟鳴雨中夏木翠如傾冥濛望裏渾
無蹟淅瀝聽來寂有聲山色四圍青似染波光一
片潔逾晶從知
睿藻標題後遠勝江南舊擅名
前題阿肅
萬樹凉颸槭槭鳴荷珠碎濺聚還傾窗紗虛映烟
巒色檐溜飛流雪瀑聲潑墨濃雲横靉靆鎔銀平
水漾光晶鴛湖好景移
仙苑自荷
宸章倍擅名
前題杜玉林
遠和泉聲瀉澗鳴近翻荷蓋作珠傾全消暑氣延
風景漸點秋空識樹聲禾黍芄時添滲灑松篁洗
後益光晶塞山烟雨供
宸豫坐覺滮湖浪得名
前題嵩貴
㶁㶁奔流繞砌鳴迷濛咫尺雨如傾劈將幾縷飛
梭影迸作千行潄玉聲列檻螺分巒湧翠侵簾縠
净沼含晶
宸懷恰喜層軒賞不數鴛湖舊擅名
恭和
御製溥仁寺瞻禮元韻阿肅
紺園羽衛肅鈎陳全地規模煥一新
堂構今看基
克紹升恒舊記
福長申拓開蓮界真香滿養到松鱗古色皴白髮耆民迎
翠輦齊歌
世德頌能仁
恭和
御製題文津閣元韻和珅
全書四庫
御披成不是文章藉墨卿塞上瑤函聊有待
宫中首部早依程(今春首部告成先陳設津文淵閣其餘文溯文源文二三四部)
(陸續告竣以次陳設)淵溯源津斯最後史經子集各分贏戊
申閱歲期非遠
仙館行看庋架盈
前題謝墉
經筵成禮慶書成喜宴恭叨厠墨卿(仲春墉奉)(經筵臣命講書)
(禮成與宴恭和聖製)珥筆熙春遊
册府屬車清夏扈
雲程佇瞻
幾暇三庚愜還比珍藏二酉贏歲歲
來遊得津逮萬篇
奎藻玉函盈
恭和
御製荷二首元韻和珅
清静偏宜静裏觀紅粧點綴碧溪灘薰風譜入
虞絃調十里荷香在
筆端
塞湖蕩漾芰荷風蓮葉田田翠間紅綠水一堤新
漲滿好山分占岸西東
前題謝墉
清净妙明如是觀早供
宸賞發湖灘亦仙亦佛亦君子三教何曾有異端
亭亭獨立裊薰風隔斷塵凡萬輭紅
靈沼静看魚躍處戲南戲北戲西東
前題董誥
亭亭不異液池觀玉井分來映碧灘月白風清塵
不到净因先得證
毫端
掩冉清芬引塞風水晶缽裏曙雲紅
作歌好譜江南曲戲看噞喁西復東
前題錢載
物理天時入
静觀芙渠五月已盈灘人烟輳處風先暖旋轉真關氣
候端(恭繹月下御注往年熱河荷花於六月始開今五旬已放向嘗為氣候詩有或者人)
(烟輳以致默轉旋之句即此亦見一端誠以暖律駕幸山莊順時與務熱河近歲民物蕃昌)
(先吹適見於荷花之早發地氣所轉天氣應之理有必然者矣)
柳烟蒲雨更蘋風冉冉亭亭白間紅畫出六橋山
正曉裏湖西隔裏湖東
前題戴衢亨
蓬萊佳處愜
澄觀五月荷花發蓼灘水閣清凉天一碧忽看
仙藻下雲端
色是漪漣香是風田田斜接畫橋紅藕船十丈仙
人種净植分來
太液東
恭和
御製題所放倪瓉獅子林圖五疊前韻元韻
梁國治
古淡天然展
石渠墨池
臨倣復
題書山形水勢都因彼繪意詩情亦起
予初地香幢參玉版片時銀漏轉金胥
幾閒五疊紆清賞選勝真兼曠奥如
恭和
御製遊獅子園元韻梁國治
獅峯想像寶蓮居松牖依然
茂對餘示現緣同
三世佛紹聞衣凛
一人予□懸榜字
天垂象輪近秋光月向諸玉燈錦淙瞻宛在如來法界證
真如
前題杜玉林
瑞啟
龍池興慶居我
皇遊豫萬幾餘高標
聖蹟瞻猶昔
永念薪傳凛在
予景色關情重過此年華瞥眼未忘諸
祥雲深處䦕屏幛崒□獅峯畫不如
前題戴衢亨
萬年松牖慶
那居獅嶺名園
締構餘
上夀古稀
恩溯昔
亶聰
天授德懷予岡鳴翽鳳曾來此池躍
飛龍孰擬諸最是林泉邀
眷顧塞山長頌日升如
恭和
御製晴碧亭憶舊元韻嵇璜
山莊勝處九夏凉盤空晴翠澄流碧翼然亭子踞山
隂憶是當年
賜居宅貽謀篤慶切
堯心佳氣葱葱護層壁
歡承
温語傍
仙舟卿雲瑞捧初升
日撫序俄看甲子周敬溯
恩慈如夙昔山翠依然萬疊横松青不改四時質
古稀天子日孜孜與天同健誠無息濤聲謖謖韻
薰絃䋲
武維殷兼述
德
前題嵩貴
翼然亭峙溪山隈萬壑松隂罨層碧棟牖疑從太
古來巖阿夙擅神仙宅雲霞舒卷圖畫開謖謖奔
濤捲蒼壁此地當年仰
賜居松翠千春如一日山色寧論舊與新溪聲但覺今猶
昔
九重付托萬年心此亭依約皆堪質即今
避暑&KR0681;山莊
幾暇游歌憩焉息
康彊福履古云稀敬𫐠
祖恩承一德
前題戴衢亨
晴碧亭前萬壑松嚮徹晴霄舞空碧此松曾侍
軒皇來中有萬古之
仙宅宅傍巖洞含清幽一徑烟蘿上層壁溪流如練石
如屏水色山光似當日
古稀天子純慕心六十年來
恩溯昔昔時階下五粒松樛枝盡作蒼龍質松花松實自
年年不數征僑駐胎息願陳天保頌如松萬載青
青懷
舊德
恭和
御製題戒得堂元韻和珅
堂成作記復題詩去夏今秋閱歲時顔額義明尼
父訓發端别見武公詞庭依翠磴嵐光擁砌繞清
溪細縠披得
位得
名並得
夀總因善戒始兼之
恭和
御製觀瀑元韻戴衢亨
瀑源構亭子秀與諸峯殊垂紳象宛爾摐玉聲淵
乎風泉迴宜眺雲構不可模目謀勝耳謀空色語
非誣會心豈在遠静觀有是夫蒙為德所育漸乃
聖之謨
文津從此滙願以覘道符
恭和
御製題山近軒元韻和珅
巖軒清爽却炎愁山近
璇題造化遊静挹嵐光憑翠巘平分雨色借新秋都因
地僻由
心曠幻作雲停與水流一度登臨一吟咏
聖情更厪普沾優
前題梁國治
甘膏昨已慰農愁霽後凉軒奉
豫遊地迥近山宜避暑庭空得樹愛先秋濃涵雨氣煙
嵐重影落湖光翠黛流多少塞田邀渥澤片雲生
處萬家優
前題孔毓文
時雨能銷望雨愁名軒
幾暇暢來遊雲林繞壑清忘暑山翠當窗爽欲秋碧宇
半銜斜照遠青霄還見晩虹流隂晴往往關
宸念載頌
恩膏到處優
恭和
御製古松書屋作歌元韻和珅
岩阿閱歴不計年鎮古塞山秦漢前
書屋之傍如偃蓋八千靈椿差比肩歲寒不改後雕
操凌霜傲雪節錯而根蟠特立自鮮蔦蘿緣結楹
恰在岩石間青青鬱鬱庭前與檐際更有文禽馴
鹿終日相迴旋欲撫古松問其春秋凡幾度太古
以來十八公號傳
書屋結隣仍情山靈呵護焉
前題梁國治
松栢之夀不記年此松母乃羲皇前築室方丈隔
塵境啟戸欲拍洪崖肩
山莊福地氣深厚其上石挺下有蛟虬蟠蒼髯一叟
來何緣白鹿黃鶴遊其間山中甲子問以幾歲月
去來萬里羲娥雲霧交縈旋曾聞大椿之夀春秋
八千歲生物不測難以名言傳
古稀天子無量於此古松何有焉
前題嵩貴
古松柯葉閱年年靈根秀鬱高峯前倚天拔地一
千尺下視雲壑相差肩書屋
仙莊擅幽夐蒼苔一徑屈曲争縈蟠樛枝不受蔦蘿
緣宿雲盡日依其間黃山白嶽突兀現眼底時有
千年老鶴振嚮凌風旋偓佺之倫餐英服實不足
數又如名材老向岩阿傳
顔曰古松書屋兩美相得益彰焉
前題戴衢亨
山如太古日似年書屋迥出層峯前亭亭松樹巖
華蓋羞與凡木同比肩畢宏偉偃畫不得白書疑
有風雨蒼虬蟠仙之人兮空萬緣谷神往往棲其
間下有千年琥珀照幽磵上有枯籘百尺倒掛相
迴旋此松與屋不知孰賓孰為主岩阿古榦幸遇
天筆傳屋之名也不朽松之際會豈偶焉
恭和
御製偶見元韻董誥
萬物並育天地心蝝息蚑行無棄委
聖人仁心覆載同物物總歸在宥裏山莊羍麑偃樹根
麑母伎伎從奔徙
宸矚偶及煦嫗周見生不忍見其死因
命遙護候母來果看䑛乳弭雙耳於物天性固有然烝
民夷秉尤懿美胡笳感動駝哺駒(詩有御製詠駝胡笳奏其)
(旁哀腔鳴嗚嗚感駝心生憐乳駒乃如初之句)雌雄跳蕭鶴領子(製鶴御領)
(子詩有透壳宛成形淋滲未能立鴉鵲或來侵跳蕭護之急之句)
聖製體物教孝慈伏讀油然心生矣又如行圍放鹿毆
(有開御製巴顔布爾哈蘇台放鹿詩圍放犬羊恣其毆深山之句)
好生德洽有如是獸長麛麌斯一端吁嗟騶虞葭茁彼
何况
仁民保赤萬倍此
恭和
御製霞標弗待月元韻董誥
霞標弗
待月跋馬則依然年年木蘭
御弧矢龍驤馳驟相迴旋
聖人寓意不留意待與不待此意胥同焉霞標弗待月
虛白光生祥止止大千世界圓明中萬川一印非
虛語金波穆穆錘峯升寶幢華鬘雲呈喜
天心無待無弗待智珠朗照無窮矣光明净鏡纖翳空
問之望舒應識此旨耳
恭和
御製批摺元韻和珅
封章必
親披乙夜勤政要四十餘年來
古稀邁益劭眷兹農務時
厪念司民告時若見休徵盛夏不致澇有司視殿最黜
陟示陞調
仙莊避暑居每禱甘霖膏休助在
豫遊豈是山水樂凌晨運
丹毫恩惠發郵報鑿井與耕田
帝力皆周到纖微無不遺遑云治本約所以召和甘雨
集不愁淖
聖人止九過首慎視民傲
前題戴衢亨
仙莊每歲來
躬覽萬機要批决洞無遺
諮訪意彌劭為厪農畝私每佇驛章告綢繆課早遲瑣
屑占晴澇勖滋清慎勤軫彼租庸調今年三輔區
隂雨芄苖膏懸知塞北豐更說江南樂齊州沃野
滋豫壤甘霖報秦隴燕代間屈指秋成到休哉播
嘉祥所貴登儉約時清鮮訟争人和欣普淖似聞
擊壤民鼔腹羲皇傲
恭和
御製蒙古田元韻嵇璜
大漠逐水草擇善處斯去地氣本難齊不耕何以
穫内外扎薩克久矣偹藩牧羣領與谷量蕃滋是
所務稞蕎雖耐寒霜早亦可慮中外
今一家風尚已非故耕鑿習而安雨𤾉籌以豫板升
得攸居花當又何懼或專學農圃分地嫻力作或
仍習射生獷野性已除撥茶兼屯糓萬里安且固
前代三衛人擁強恃殷庶兹同編戸者頗識田間
趣我
皇舉秋蒐講武歲有素名王扈三驅
至意於是寓綏遠兼畏懷奚待象胥諭
前題錢載
邊氓耕獵牧三者不可去蒙古寖忘舊乃惟力播
穫(叶)昔時告天收猶不廢獵牧(叶蒙恭讀俗種御注古舊田)
(畢含之去不復耘及穫之曰靠天收)
國朝設用之從征在軍務農而不習武是宜善所慮
洪惟
文皇朝大勲紀掌故蒙古實先服勍者使偹豫今聞青海
嬉嘗偪黑帳懼(黑帳房番人)耕䎫何不為獵牧何不作
(邇者青海好飲偷安番人不惟不之畏轉被劫奪蒙天恩訓飭令莫忘舊俗)厄魯特
諸部獵牧豈其除給之暖地耕飽則遐情固如村
板升稠依山種落庶(叶土臣恭讀拜甡御注蒙古語瓦屋曰明人訛為)
(板升)馴為邊外風近同邊内趣
皇心顧以籌邊部還其素射獵畜牧勤兵即農隙寓爾
田報有秋舊俗重
宣諭
恭和
御製上駟元韻嵇璜
聖人盡物性至理通馭馬止須害者捐不患知者寡往
年慶武成西極歸宇下渥洼之所産歲貢其常也
飛黃來服皂龍媒亦紛若但得牧養方寧以奔踶
舍除蓐則於春庇庌則於夏僕緣而拊之順時馬
弗訝
玉轡控自安金埓塵不惹俶儻權竒姿豈至汗盈把
駿尾偶肅肅仍既佶閑且
皇心悦以豫薄言斯駉者良田愛護致亦本性馴雅習
慣成自然勞逸不可假格物在𩔖情停鞭
得句寫
恭和
御製題鏡香亭元韻梁國治
新亭戒得堂隂後水色山光月盪磨四面鏡波搖
露檻一川香氣聚風荷疎莖宛轉通鷗路密葉週
遭隠翠窠盡日氤氲吹不散南薰添入
御毫多
前題戴衢亨
香到鏡中涵㶑灔鏡宜香裏謝瑩磨炎消池館風
生葛雨歇
山莊水放荷曲檻浮漪窺鷺浴飛檐倒影綴珠窠空明
天上清凉界自在真芬得已多
恭和
御製清舒山館書懷元韻梁國治
承
天子萬年繼體鍾餘慶
題額凛
心傳惟
聖能知
聖於斯
深意存永言膺
寶命窈矣無形視穆矣無聲聽仰兹
羲畫懸夙夜如提儆懿夫
德日新實惟
皇自敬問察逮芻蕘中外求利病求寧
觀厥成未釋
中心怲五字編
雲楣萬古垂金鏡
恭和
御製戴衢亨獲麅即賜之因成是什並令和韻元韻
戴衢亨
扈獵材難下乘充長楊賦手愧專攻獻生敢謂
天庖佐拜
賜兼傳
聖藻雄官笴應弦輸力薄詞林載筆荷
恩融携歸喜倍期門侣一例
頒禽未許同
欽定熱河志卷一百十六
