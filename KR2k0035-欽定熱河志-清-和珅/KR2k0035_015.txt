欽定四庫全書
欽定熱河志卷十五
巡典三
御製詩(辛酉)
三秋時序萬寳告成命駕出口廵狩遵
祖制也經過州縣百姓扶老携幼歡呼爽路閭閻之間戶
有蓋藏埸多&KR1367;穗深愜朕志爰下詔蠲免田租以
示嘉惠元元之意
武備由來重時巡意更深當秋排法駕預日足甘霖旭
耀旌旗影風𫝊鼓角音停鑾問農事獻曝見民心戶有
倉箱積人多樂豫吟輿惜猶似昔
祖德到於今觧澤心無吝紹
庭志倍欽茲行當黽勉詎一為從禽
至博羅河屯四十八旗諸蒙古王等來接
天恩歌有歲
祖澤賴無窮巡狩三秋日趨承萬里風歡聲毳帳合佳氣
幔城通來享同遐邇咸賓混外中誠輸陳厥篚燕賜詠
敦弓永念覃敷慶懷柔倍惕衷
賜蒙古諸王公等宴
屏藩伊古重遐邇迄今同巡狩邊關外趨陪禮法中恩
胥叨列土親不異分桐三爵應須遍舟行實可崇詩猶
歌湛露騷豈擅雄風永念恊和治乾乾倍省躬
迴鑾
盤遊有度慎三驅翠嶺蒼崖輦路紆指日榆關迴蹕處
重看秋壠綠添蘇
入古北口
羽蓋駸駸度玉關三秋巡狩薄言還愛看綠麥鋪平甸
漫憶黃羊遍塞山
出塞雜詠用上平聲韻
雕輿繡羽颯金風曉發都城旭影紅十部簫韶翻似海
三千車騎氣如虹
邊關峯色翠芙蓉萬古隄防笑祖龍守德由來勝守險
金湯禮義是提封
静夜離宫月在窗獨裁章奏灺金釭鴈鳴遠浦𫝊霜信
人過孤村引吠厖
塞上峯巒萬景竒笳聲傍晩譜涼伊玉臺疊進琉璃酒
氊屋周懸虎豹皮
極北山高近紫微片雲常作雪霏霏黃羊白鹿鋪平野
好試今秋苐一圍
龍沙八月似冬初獻賦長楊滿屬車最愛楓林新似染
折來題句手親書
警蹕何勞健騎趍會同中外豈伊殊王庭圍合春風滿
幔屋筵開湛露濡
漫道陳倉獲碧雞天狼一色萬頭齊蒲萄釀酒燕支色
不數江南數北鞮
鐡騎番兒鴈字排霜鋒掌樣淨磨揩新豐空有如澠酒
辜負當年白鼻騧
日射高峯紫霧開驂驔羽騎蔽山來鸞旗影颺雲林外
清蹕聲聲北狩迴
平明雨洗屬車塵蹀躞驊騮稱意馴濯濯烟鬟看黛重
萋萋麥壠愛青新
塞上山高截片雲常看晴雨半峰分三千色日熊羆士
十二天閑驥騄羣
青兕黃牛滿澤原欣看天餉助歸轅戍兒夜半吹羌笛
此日春風度玉門
當年勝事紀呼韓從獵争如各部攅羊酪馬酮都獻賣
旋收歸轡别興安
時巡詎止閱邊關喜見年豐一解顔摇颺翠華佳氣滿
都中争道六龍還
乾隆六年七月戊子
上奉
皇太后啟蹕巡幸塞外己丑奉
諭旨朕初次行圍所有經過州縣前經屢降諭旨不令
絲毫擾累但安營除道未免有資民力著將該地方
本年應徵額賦酌量蠲免統計十分之三以昭朕體
恤閭閻之至意壬辰出古北口八月乙未
駐蹕喀喇河屯丁酉
上以邊糈緊要時值米價平減
特命發帑購買貯熱河古北口等處以裕軍儲戊戌
上行圍未蘭奉
皇太后自喀喇河屯啓行己亥
駐蹕博羅河屯蒙古諸王公等恭迎
聖駕乙巳
上萬夀聖節詣
皇太后行殿行禮
御行殿扈從王公文武大臣官員及蒙古王公台吉等
行慶賀禮
賜王公大臣蒙古王公台吉等宴
駐蹕凖烏拉岱九月乙丑
駕迴至熱河行宫庚午
上奉
皇太后自熱河逥鑾辛未重陽節
上奉
皇太后於喀喇河屯行宫逍遥樓登高乙亥入古北口壬
午
上奉
皇太后迴圓明園
御製詩(癸亥)
七月初八日因往盛京叩謁
祖陵恭奉
皇太后始發圓明園作
虞采綏旌次第排金風凑爽滿天佳王途于邁高秋淨
帳殿承
歡愛日諧望裏關東多王氣行經塞北暢清懷緜緜寳穡
秋成近觸撥吾悰詎有涯
出口
山自穹窿水自潺扼吭朔塞此雄關當年萬里朱殷地
巡狩三秋數往還
至博羅河屯蒙古四十八旗諸王公等來迎
時巡經葆塞肆覲集遊藩(莊子願遊其藩此言遊牧之藩也)願入千牛
衛欣看萬馬屯充庭誠納悃錫宴許歡言念此
詒謀遠長懷
列祖恩
賜蒙古諸王公等宴
穹窿幔屋塞烟浮賓客從容禮法脩魚麗徵詩欣既醉
兕觥開宴詠其觩却教此日懷維翰不比當年畏脱甌
告我後人勤纘續
祖宗德澤敢忘不
樂奏名王起進觴晶陽高映赭帷黃酪酥為酒當秋得
牛馬輸芹以谷量三爵尚賢奚側弁四侯觀德鄙穿楊
列朝政教周寰海況是宗姻受澤長
八年七月戊子
上奉
皇太后啓蹕詣
盛京恭謁
三陵取道熱河奉
諭旨朕奉
皇太后前往盛京恭謁
祖陵經過州縣不令絲毫擾累但安營除道未免有資民
力朕心軫念著直隸總督高斌奉天府尹霍備查明
各該地方本年錢糧應徵數目請旨蠲免以昭朕體
恤閭閻之至意壬辰出古北口癸巳
駐蹕常山峪
賜密雲縣脩橋官員人等飯食銀幣有差乙未至熱河
行宫己亥
上行圍木蘭奉
皇太后自熱河啓行庚子
駐蹕博羅河屯蒙古諸王公等恭迎
聖駕丁未
上奉
皇太后自木蘭啓行由諸蒙古地方恭詣
盛京
駐蹕庫哩葉圖塔拉敖漢郡王等恭進
御宴庚戍
駐蹕哈達和碩土默特貝子等恭進
御宴八月壬子
駐蹕必疏台蒙古諸王公等恭進
御宴辛酉
駐蹕齊爾伯庫癸亥
上萬夀聖節詣
皇太后行殿行禮
御行殿扈從王公文武大臣官員及蒙古王公台吉等
行慶賀禮
賜王公大臣蒙古王公台吉等宴乙丑中秋節
上詣
皇太后行殿侍膳
駐蹕烏塔圖科爾沁親王等恭進
御宴(嗣後九月癸夘迴鑾駕至入盛京十月辛亥自盛京丑山海關)十月甲戌
上奉
皇太后自
盛京廻宫
御製詩(乙丑)
出古北口
棲山駕海帶秦遼拓抱中原迴近霄此日無煩誇地險
當年見說控天驕金甌詎恃一丸固玉燭恒慚六幕調
来往巡農兼閱武萬年家法仰
神堯
車駕至博羅河屯肆覲四十八旗並喀爾喀青海
諸蒙古得詩八韻
爽籟揚華斿前驅駐外郵迺田依古重肆覲以時修
文母慈暉奉
仁皇家法留日中張羽蓋道左迓氊裘久矣皆歸化于焉
盡仰流詎予恩有逮嘉爾職誠酬扈從馳千旅逶迤擁
六虯來同思
祖澤長此勖懷柔
賜蒙古王公等宴
異域為天府來賓届月氐(是歲青海諸王公幷來)繡郊千帳合駐
野六龍齊坂卉蒸霞爛山雲傍澗低地高隣北極恩下
逮東鞮錫宴晴暉皜徵詩湛露凄娱觀陳角觗獻技習
駒踶(月令注拘繋騰躍之駒防踶齧蒙古則執駒以施鞍轡令幼童騎之任其踶齧然後駒得馴而成良)
(馬常獻此戲以助宴樂之觀俗所云騎打馯者也)三爵斯頒矣千秋胥樂兮貽
謀懷
祖德
天若敬常稽
十年七月壬辰
上奉
皇太后啓蹕巡幸塞外奉
諭旨乾隆八年朕恭謁
祖陵經過之州縣蠲免錢粮十分之三今年直隸地方間
有雨澤未能霑足之處前已降旨緩徵此次出口行
圍所有經過地方不令絲毫擾累但安營除道未免
有資民力著將近京一帶及宣府等處車駕經由之
州縣本年應徵額賦蠲十分之四並宣諭官民等知
之又奉
諭旨朕向來巡幸所過地方𣲖員嚴查隨從官兵人等
不許躁踐農田滋擾百姓此次啓行之時正值秋成
在望禾稼尚未登場誠恐約束不嚴以致踐踏禾黍
有妨農務著都統護軍統領多𣲖官兵沿途察看嚴
加鈐轄其隨從官員兵丁亦令將家人跟役自行管
束如有不遵禁令傷及田禾者即行查參乙未出古
北口
上以熱河米價未平
命撥二溝地方米數千石運往平糶戊戍至熱河行宫
八月癸卯
上行圍木蘭奉
皇太后自熱河啓行甲辰
駐蹕博羅河屯蒙古諸王公等恭迎
聖駕乙巳
駐蹕張三營
命以密雲古北口運到漕米及喀喇河屯廳四旗廳倉
粟酌撥平糶兵民貧無力者借給己酉
駐蹕凖烏拉岱
賜蒙古王公台吉等宴庚戍行圍殪虎辛亥
駐蹕都木逹烏拉岱
賜蒙古王公台吉等宴壬子
上萬壽聖節詣
皇太后行殿行禮
御行殿扈從王公文武大臣官員及蒙古王公台吉等
行慶賀禮
賜王公大臣蒙古王公台吉等宴甲寅
駐蹕巴顔溝乙卯
賜扈從王公大臣蒙古王公台吉等宴乙丑
駕自庫爾齊勒巡幸多倫諾爾九月壬午入張家口甲
午
上奉
皇太后迴圓明園
御製詩(丁卯)
秋日恭奉
皇太后巡行塞外曉發圓明園即景成什
拂曙行旌發金天凑好晴有風皆遞爽無露不晞明野
水溪邊退塞山馬上迎
大安欣奉處觸目慶西成
塞堞倚層巒遥遥雲際看整輜塵净路策馬潦收灘纓
犬思馳足韝鷹欲奮翰時巡古有制詎是重遊盤
三時勤望歲歴覽夙憂舒黃已禾堆圃青還菜繞廬花
邊蝶引轡樹底鳥窺閭得句催賡韻鄒枚在屬車
長空莽霽烟柳外聽鳴鞭秋色真佳矣農功庶慰焉風
清人意適川闊騎行連閱塞兼修武
仁皇丕烈𫝊
出古北口
繆尋遺蹟問燕秦埤堄棲荆雉堞堙不信匃奴號驕子
端知嬴政是癡人懋遷已見閭閻富勤樸還蘄俗尚淳
百歲熙和經外戸黔黎欣奉屬車塵
賜宴諸外藩
豹尾龍旌駐塞陲穹窿帷幕慶雲披底將外視稱甌脫
即看來賓逮月支千禩永遵清制度中朝間(去聲)用漢威儀
挏官三爵何須限正是秋高湛露時
中秋日侍
皇太后宴
野曠高秋淨天空素月光漢懸蟾閣影風送桂輪香露
宇宵方永帷宫夕未凉南山應有約隔歲一
稱觴(塞外行圍問歲舉行率值中秋節令云)
木蘭迴圍駐蹕避暑山莊
山容紫翠劇增憐迎面西風大獮旋别館重來纔隔月
六驄此去動經年荷如憶夏泛新豓樹不言涼以意傅
迴首朔雲稠叠處射鴻應在那層邊
秋深潦水盡寒塘鳬雁乘波下幾行翠管誰教翻楚曲
疏眉雅解易唐粧楓排列嶂欺霜綠菊先重陽冒雨黃
即景試吟親切句每因代謝悟真常
重九日侍
皇太后宴
樹杪雲標地鴻賓鹿侣天巖齋臨繡野村景蕩朝烟節
以題糕設杯因獻
壽傳山靈應忭喜重見菊花筵
進古北口
鳴梢旋度玉關雄秋老林巖颯颯風回首龍庭程已杳
前瞻畿甸氣方葱屏藩北界金湯壯來往南朝玉帛通
樓櫓堞垣須整飭由來設險重王公
侵晨策馬尚行霜關内暄妍迥異常似寄丹楓塞以外
便逄綠柳嶺之陽題糕數日纔過節納稼千村已滌場
何幸今年如舊歲長官須計有餘藏
十二年七月戊申
上奉
皇太后啟蹕巡幸塞外辛亥出古北口乙卯至熱河行宫
戊午
賜蒙古王公等宴八月庚申
御無暑清凉
賜扈從王公大臣等宴辛酉
上行圍木蘭奉
皇太后自熱河啟行壬戌
駐蹕博羅河屯蒙古諸王公等恭迎
聖駕戊辰
駐蹕凖烏拉岱
賜蒙古王公台吉等宴辛未
上萬夀聖節詣
皇太后行殿行禮
御行殿扈從王公文武大臣官員及蒙古王公台吉等
行慶賀禮
賜王公大臣蒙古王公台吉等宴
駐蹕布爾哈蘇台癸酉中秋節
上詣
皇太后行殿侍膳
賜扈從王公大臣蒙古王公台吉等宴
駐蹕巴顔溝九月戊子朔
駐蹕白虎溝
降旨蠲免所過地方額賦十分之三庚寅
駐蹕博羅河屯
賜蒙古王公台吉等宴壬辰迴熱河行宫丙申重陽節
上奉
皇太后幸錘峰落照登高侍膳
賜扈從王公大臣等宴丁酉奉
皇太后自熱河迴鑾辛丑八古北口丙午奉
皇太后迴宫
御製詩(己巳)
塞上行圍奉
皇太后啟駕載覽西成有象即景秋曉成吟
七襄雲物九秋清(是日七夕節)正值朝来湊快晴頻歲巡遊奉
慈輦乘時蒐狩發行旌千畦香撲黃雲徧列嶂屏拖碧靄
横邀得
壽康賜言笑勝常年看好西成
駐蹕避暑山莊因成近體六韻
較獵臨藩塞行秋駐御莊軒庭懸
聖日巖壑蔚
龍光思示諸兒法(臨御以來是歲始携諸皇子扈從)欣承
文母慶沿途看寳穡勝地息雲驤五字吟新句千言詠舊
章(舊作山莊百韻詩書於壁間)觸緣皆可樂何事轉神傷
延薰山館召太學士傅恒史貽直及内翰侍御諸
臣賜膳賦詩輙成首倡
雨後晨清齊景開山莊相共賞靈臺智仁樂在山兮水
賡詠才看鄒與枚巖下仙泉鳴
舜樂庭間温樹識
堯培
舊時侍從今元老鳩杖中朝未扈來(如大學士張廷玉來保今皆以年高在朝)
(辦理政務不扈駕來此矣)
蒙古王公等進宴因賦六韻
玉磧開嘉宴穹廬覆慶雲輸誠因素切獻曝亦堪欣
上壽尊
王母傾心奉大君酪酥為湛露䍲牸作香芹勇闘撲跤戲
雄看詐馬羣懷柔仰
祖烈巡狩勉時勤
萬夀節賜宴王公藩王及廷臣因成近體
晴光蕩漾瑞烟浮介夀龍堆勝十洲白雪調歌白雪塞
(預日微雪)鹿鳴詩賦鹿鳴秋侍臣羣獻南山頌嘉客來添海
屋籌我有歛時深祝願
慈寧福履永悠悠
中秋日侍
皇太后宴
中秋節自好上塞景尤清咫尺廣寒界依微仙樂聲雪
開千嶂秀風助一天晴邀得
慈顔喜山靈與(去聲)有榮
翠几堆花餅鮮盤侑野麋千秋最圓夜五字又成
時北斗懸金幕南山獻桂卮吳剛修不到輪外
一枝枝
賜宴蒙古王公及行圍諸軍校因遣各歸部
落
秋郊罷合圍六轡駐騑騑令日開佳宴康衢敞御幃輸
誠悅藩翰布澤錫恩輝千二百軍校驅馳聽指揮遍教
霑湛露同得被陽暉執役令時切和親歲幣非讙譁權
弛禁犒勞底從威懷肉無嘲朔(蒙古人受賜所食餘肉率懷之歸且以為敬云)
轒轀滿載歸
九月朔日行圍迴蹕駐避暑山莊之作
秋獮言歸自木蘭山莊容與憩征鞍飽觀豐稔情堪快
暫豫心神樂豈盤泉界綠雲供鹿飲山留紅葉
待人看前年已設登高約(將於此登高然後迴鑾)早見孤亭聳
翠巒
重臨雲館坐明窗真覺流隂逝水漎塞上山容雖獨出
園中秋景實無雙檜松晩翠拏蒼巘鳬鴈間心樂碧江
每到朅然頻憶舊塵根底事未全降
山莊駐蹕勝日開筵恰迴秋獮之鑾兼值年豐之
慶雖順時而行樂憶去歲而難忘詩以述志爰賦
五言
十日駐山莊三秋逢有年行圍既訓士懷遠已廵邊此
焉乃少憩繩
武增惕乾況復近菊節正可列餻筵稱觴獻
慈夀嘉會集羣賢念兹亮工侣胥任籌治權勞逸共心膂
憂樂思後先去歲事滋紛迴首豈忘旃際和斯惟幸
持盈當益虔
重陽日侍
皇太后登高攬勝之作
遙峯近嶺罨烟光高處瓊樓了不涼為要重陽酬令節
暫教十日駐山莊綵絲結佩仙萸紫
玉座稱觴夀菊黃稍異宫中行樂處稔秋俯眺遍倉箱
入古北口
人工真可奪天工界限風光迥不同今日入關逢綠柳
前朝背樹憶丹楓黍稔是處欣都稔睥眈當年勢尚雄
地脉千秋自無恙陡懷壯士對西風
十四年七月癸丑
上奉
皇太后啓蹕巡幸塞外
降旨蠲免所過地方賦額十分之三丙午出古北口
庚申至熱河行宫壬戌
賜扈從王公大臣等宴甲子
御延薰山館
賜扈從大學士内廷諸臣宴丁夘
上行圍木蘭奉
皇太后自熱河啓行戊辰
駐蹕博羅河屯蒙古諸王公等恭迎
聖駕己巳
駐蹕張三營
賜蒙古王公台吉等宴辛未行圍殪熊
駐蹕雲特穆爾昂阿八月庚辰
駐蹕巴顔溝蒙古諸王公等恭進
御宴壬午行圍殪虎
駐蹕色埒昂阿戊子
駐蹕巴顔溝
上詣
皇太后行殿侍膳
賜扈從王公大臣蒙古王公台吉等宴己丑
上萬夀聖節詣
皇太后行殿行禮
御行殿扈從王公文武大臣官員及蒙古王公台吉等行慶
賀禮
賜王公大臣蒙古王公台吉等宴辛夘中秋節
上詣
皇太后行殿侍膳
賜扈從王公大臣蒙古王公台吉等宴行圍殪虎
駐蹕都呼岱辛丑行圍殪虎
駐蹕烏蘭哈達癸夘
駐蹕張三營
賜扈從王公大臣蒙古王公台吉並隨圍兵丁等飯
九月丙午朔迴熱河行宫丁未
賜扈從王公大臣蒙古王公等宴庚戌
賜扈從大學士内廷諸臣宴甲寅重陽節
上奉
皇太后幸錘峯落照登高侍膳
賜扈從王公大臣蒙古王公等宴乙夘
上奉
皇太后自熱河迴鑾戊午入古北口庚午
上奉
皇太后迴宫
御製詩(辛未)
奉
皇太后出口行圍撰吉起程即事十韻
習武兼觀俗遵循
家法常
鴻規思纉紹
鶴算喜康彊隔歲廵邊徼乘時選獵場所期綏内外即
以靖封疆啟蹕撰良日横鞭趁曉涼都人𫝊燕喜衞卒逞
鷹揚列嶂挼藍近千畦環秀長朗懸晴靄碧香擁午雲
黃隨駐行秋輦行臨避暑莊
卷阿留勝蹟泉石待徜徉
駐蹕避暑山莊詩成近體
仙館金&KR1195;莅葆旂行秋駐輦恰相宜會心即境真雙美
得意微吟又一時繞
膝常欣承色笑
含飴每切意恩私邊關内外西城近有喜吾民許共知
山莊啟程之作
兩日山莊駐清蹕三秋塞獮發行旌灑塵細已霏涼雨
送爽輕剛直快晴背眄渝關千嶂叠徑穿澗水一橋横
詎惟習武勤邊計欲答賢王愛戴誠
蒙古王公例於波羅河屯晉接即事得句
塞上秋蒐又隔年碧空爽氣正澄鮮仰流左谷右賢後
就日車塵馬足前望去圍場欣咫尺携來獵卒列盈千
一家中外非容易馭遠
鴻猷勉繼旃
宴蒙古諸部落即席得句
四野天垂連大漠三秋日朗徹穹廬藉兹牲酒聊歡
衆詎是恩膏漫頌予立馬看餘詐馬繼左賢賜已右賢
如不拘禮數敦誠意嘉爾風猶似古初
木蘭迴蹕駐避暑山莊即景成什
山莊秋半饒清致六轡言旋自木蘭祗以行時修武備肯
教耽獵久遊盤雲如避去拖綃白楓似隨來嵌壁丹
新月過弦澄碧落要留此對玉輪圍(將於山莊度中秋節故云)
十六年七月壬申
上奉
皇太后啟蹕廵幸塞外癸酉
降旨蠲免所過地方額賦十分之三其夏月被雹成災
者蠲免十分之五乙亥出古北口戍寅至熱河行
宫庚辰
上行圍木蘭奉
皇太后自熱河啟行辛巳
駐蹕博羅河屯蒙古諸王公等恭迎
聖駕(每年屯迎皇上秋獮木蘭蒙古諸王公等皆於博羅河駕如駐蹕山莊時恭遇)
(萬夀聖節則蒙古諸王公等即於喀喇河屯迎駕歲以為例)壬午
駐蹕張三營
賜蒙古王公台吉等宴丁亥
駐蹕竒木魯成昂阿蒙古諸王公等恭進
御宴八月甲午朔
駐蹕烏蘭哈達
賜扈從王公大臣蒙古王公台吉等宴辛丑
駐蹕博羅河屯
賜蒙古王公台吉等宴癸夘迴熱河行宫乙巳
御如意洲
賜扈從王公大學等宴丙午
上萬夀聖節詣
皇太后行宫行禮
御澹泊敬誠殿扈從王公文武大臣官員等行慶賀禮
上奉
皇太后於卷阿勝境侍膳
賜王公大臣等宴凡三日己酉
上奉
皇太后自熱河迴鑾壬子入古北口丁巳
上奉
皇太后迴圓明園
御製詩(壬申)
塞上秋蒐奉
皇太后自圓明園啟蹕六韻
玉塞行時獮金旌發曉秋詎緣循往例實用纘
先猷蹕指山莊駐章馳驛路郵宵衣無内外歲事竊咨諏
慈履欣康健民歌恊豫遊嚲鞭成五字記里又從頭
賜蒙古王公等宴
青海何曾阻玉關清秋來覲忘途艱(蒙古四十九旂以及喀爾喀青海有)
(未出痘者多因塞上行圍來謁今歲于山莊度萬夀節故畢集是地俟行禮)可無三接酬誠
素況復萬幾當務間未習朝儀曕北闕許隨典屬祝
南山嘉賓旨酒同和樂
仁祖懷柔想像間
山莊啟蹕木蘭行圍之作
山莊行慶攬衢歌寳月團圞節並過蒐狩九秋應在即
棲遲廿日覺無何輕嵐别岫雲封戸細雨遙源水漲波
更有予心欣慰處石田仍獲勝常禾
宴蒙古諸王公
瑞雲卿擁拂廬穹詐馬筵陳許貢衷典屬威儀五等列
本朝恩數一家同屏藩各守無踰志敦樸羣欣有古風
咨爾嘉賓思乃業自綿帶礪福無窮
木蘭迴蹕駐避暑山莊之作
瀟灑山莊憩轡宜塞蒐小别未逾時風前落葉蕭蕭
下霜後飛泉㶑㶑垂湘筆每因幾暇點芸帷還趁午暄
披山靈為我重渲染萬嶂丹青態越竒
從容偏愛一忩暉菊有黃花暎座馡收拾雲山還澹泊
啟資思慮入精微鹿聲招侣臨高呌鴈羽知寒背北飛
打疊行幐詩就帙好因攸吉駕言歸
入古北口
曲折盤塞山長城遙在目昨記古長城𫝊名自我獨(今秋)
(木蘭行圍悉所謂古長城者為之作說)地險本邱陵詎事遠舂築徒資後
人議那勝前人躅蒐狩返翠華深秋轉暄淑納稼圃積
黃連村樹餘綠未盡熙老幼豈免勞臣僕入關誦古語
愔愔式金玉
十七年七月丁丑
上奉
皇太后啟蹕廵幸塞外已夘
降旨蠲免所過地方額賦十分之三庚辰出古北口
命賞
盛京吉林黑龍江學習隨圍人員縀疋其兵丁各賞一月
錢糧癸未至熱河行宫八月甲午
御如意洲
賜扈從王公大臣等宴戊戌
御萬樹園
賜扈從王公大臣蒙古王公台吉等宴庚子
御如意洲復
賜扈從王公大臣蒙古王公台吉等宴辛丑
上萬夀聖節詣
皇太后行宫行禮
御澹泊敬誠殿扈從王公文武大臣官員及蒙古王公台
吉等行慶賀禮
上奉
皇太后於卷阿勝境侍膳
賜王公大臣蒙古王公台吉等宴甲辰
上行圍木蘭奉
皇太后自熱河起行壬子
駐蹕準烏拉岱蒙古王公等恭進
御宴丙辰
駐蹕默爾根烏里雅蘇台
上奉
皇太后閱馬戲九月辛酉
駐蹕布祜圖
賜扈從王公大臣蒙古王公台吉等宴丙寅重陽節
上詣
皇太后行殿侍膳
賜扈從王公大臣蒙古王公台吉等宴
駐蹕阿貴圖庚午迴熱河行宫癸酉
上奉
皇太后自熱河迴鑾丙子入古北口已夘
上奉
皇太后迴圓明園
御製詩(癸酉)
秋蒐木蘭啟蹕之作
秋是較蒐天平明啟翠旃
東朝常奉豫武烈每繩
先背歛西山霧遙澄北嶺煙沿途看寳穡興會益軒然
駐蹕避暑山莊作
山館延緣駐翠旌每來偏值素秋清宜人山色看無厭
入晝溪聲聽有情間染丹楓出綠樹全教蛩語代蟬鳴今
年鹿信虞遲却兩日權停便擬行
山莊啟蹕之作
較獵乘時正&KR1006;秋巖關爽氣拂旌斿晴開塞囿千峰近
雨挽山莊一日留野水拍橋沙漲落晚禾積圃石田收無
遺地力繁生齒為此欣然為此憂
木蘭迴蹕駐避暑山莊作
木蘭秋獮薄言旋山館重教此憩延菊有黃華幽傍砌
桂餘金粟馥噴筵隔林麋哨聲遲鹿(鹿哨早而麋哨遲山莊内所有皆麋)
(木蘭乃鹿)寫棟雲飛影亂煙往返停留頻屬詠箋揮壁勒自
年年
無幾何時往返周山容紫翠闘深秋風吹落葉如聞雨
潦盡寒潭遠見洲點綴閒雲晴晦幻依遲别館性情投
去時怱遽鳴征轡攬結今應數日留
十八年八月戊戌
上奉
皇太后啟蹕廵幸塞外己亥
降旨蠲免所過地方額賦十分之三辛丑出古北口甲
辰至熱河行宫丁未
上行圍木蘭奉
皇太后自熱河啟行九月癸丑朔
駐蹕穆壘喀喇沁昂阿
賜蒙古王公台吉等宴辛酉重陽節
上詣
皇太后行殿侍膳
賜扈從王公大臣蒙古王公台吉等宴是日
駐蹕巴顔溝癸酉迴熱河行宫甲戌
御如意洲
賜扈從王公大臣等宴丁丑復
賜扈從王公大臣等宴庚辰
上奉
皇太后自熱河迴鑾十月癸未入古北口丙戌
上奉
皇太后迴圓明園
欽定熱河志卷十五
