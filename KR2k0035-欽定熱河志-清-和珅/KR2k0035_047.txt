欽定四庫全書
欽定熱河志卷四十七
圍場三
行圍儀注
凡木蘭
行圍先期降
旨應行事宜各衙門照例預備嚮導大臣率嚮導官兵
於
大駕所經之地飭所司儲備宗人府内閣部院司寺
奏請
欽點扈從王公大臣官員兩翼八旗
奏請
欽派前鋒護軍統領理藩院行文扎薩克王公等先時
戒備隨圍執事
駕行前一日遣官以秋獮虔告
奉先殿届期
皇上御行衣乘馬出宫翊衛諸臣前引後扈百官采服
跪送
駕如
巡幸儀自乾隆六年以後間歲一舉十六年以後每歲
舉行至熱河
駐蹕避暑山莊中秋後
啟蹕行圍將
啟蹕
行在兵部領
行圍禁令管圍大臣帶領隨圍官兵至圍場祗候先以
百餘騎小獵於平甸撒圍
國語曰阿逹密入圍場後
御行營(規制詳後)護軍統領率官兵先往度地廣狹立
御營扈從官兵等以次安帳行營前後嚴巡徼止夜行
違者論如法先期前鋒於一二里外設卡倫每日
五更管圍大臣率蒙古佈圍人先往其餘扈從人
等及輜重均毋許先出卡倫平明
上啟蹕先駐看城(規制詳後)佈圍用蒙古一千二百五十人
圍中以大黃纛為中權其名曰佛勒兩翼左正白
右正紅曰梅勒兩翼前各以一藍旗為前哨曰烏
圖哩(纛俱以綢為之不加緣正幅不施繒繡縿徑六尺四寸斿徑六尺杆長一丈四尺五寸以)
(竹為之不加髹漆黑旄)前哨進後隊以次隨發由遠而近繞
圍場兩翼前各數騎擁纛飛馳曰跑烏圖哩將會
於看城呼瑪喇哈則圍合矣
皇上出看城
躬佩櫜鞬具弓矢莅圍所各獸羣集
上引弓射後令
御前大臣侍衛隨射者曰納勒布密如有逸出圍者許
官兵追射之命中者紀諸冊圍中有熊虎諸猛獸
則管圍大臣遣侍衛馳報看城
上策騎親至其處
命虎鎗官兵掩殺或
御神鎗及弓矢立殪之圍中麅鹿過多則開一面放之
未初罷圍
駕還行營陳牲數獲
頒賜扈從王公大臣官員
行圍竣出哨
遣隨圍蒙古各歸部落迴
蹕自熱河旋京師告秋獮禮成
聖祖御製詩
塞外偶述(二集)
曉霧迷前嶺蒙茸露未晞林中呼鹿罷山上射熊歸水
繞周廬曲原高衆幕圍時平疆域遠萬里盡庭扉
世宗御製詩
大獵
五校琱弓勁三秋野獸肥乘時講武事大獮振兵威狡
兔寧藏跡封熊悉入圍獵歸數軍實落日照龍旂
中秋從獵塞外
萬里清輝度塞寒一輪飛鏡耀雲端穹廬影静金波蘸
行漏聲沉玉露溥光射龍沙明遠磧香飄仙桂拂層巒
普天今夕同忻賞何以趨承
膝下歡
御製詩
獵(辛酉)
秋蒐文囿是王庭
祖澤貽今赫濯靈桓﨣健兒身掠鷂驃姚車騎箭流星龍
堆露冷鳥蒼鹿沙塞風高語白翎大兕小豝親射得駝
峯高架進
慈寧
秋日奉
皇太后口外行圍
列塞騰千騎三秋駕六飛校蒐遵
祖制問寢奉
慈闈纚纚田車好祁祁原獸肥金風如有意爽氣襲征衣
代是熙和候秋當獮狩時風雲森羽衛物象擁旌旗皎
日曈曨照凉颸左右吹近光多父老前導莫驅馳
秋原零白露羣鹿應時鳴駭野車徒勝彌川草木平祗
期軍律整無取大庖盈誰獻長楊賦臨風憶客卿
暮色滿平川行宫景物妍砌蛩喧此夕梧月照當年
皇祖曾停蹕孫臣獲侍筵幾多承雨露追想倍悽然
行漏催寒夜銀檠虎帳懸霜笳鳴塞上星斗掛天邊牧
馬聞呼聚飛鴻列陣旋禽荒曾有戒無逸誦終篇
當秋鷹羽疾度塞馬蹄輕目極山川秀詩含草木清天
高雲帶影風勁壑𫝊聲更值西成好沿途喜氣迎
獵(癸亥)
雲歛高空淨素秋較蒐倩浰驟驊騮山翁山媪將毋訟
天餉天公已富酬五校龍旌疑霧曳三驅羽騎訝星流
清風吉甫羣陪輩吉日應同雅在周
呦鹿聲高露漸濃護霜雲傍紫芙蓉鴻侗輕騎看羅列
駢衍徽車亦沇溶壯士同能扡蒼豨名王争羡扈青龍
匪誇多獸因農隙謾擬長楊弄筆鋒
射熊
寥蕭玉宇拂秋風掌樣霜鋒好射熊却笑漢皇猶赤帝
空輸女子是英雄
獵(乙丑)
吉日詠車攻秋原豐草中古來稱玉塞南國勝雲瞢左
右賢王會騂騏我馬同傍林張雉罟跨谷列麋罞觪角
風霜勁銛鋒霹靂雄兩行成雁迤一貫總鴻絧更命開
三面羣看發五豵眼前旋起嶂耳後欲生風詎敢從心
欲多因習武功煌煌
仁祖制景仰似崆峒
獵(丁卯)
金&KR1195;秩序玉旻清大獮乘時晃旆旌雲棧迥疑懸索度
川塗還教貫魚行午原合處規弓滿曉翼舒時象鳥征
虎圈豹房休更築谷蠡左右是林衡
呦鹿
&KR0687;鹿秋深鳴其聲隔澗聞雄者各護雌争長難同羣合
圍廣甸中麌麌乃畢臻避人相率馳命侣無區分不惟
忘妬猜而轉情相親䦧牆禦外侮獸然何况人
獵(己巳)
山青雲白塞垣清快試秋圍趁曉晴淺水穿林衝暗
渡横岡冒霧落斜行雁行左右排千騎魚貫聫翩認五
旌日暮頒禽喧弗禁為田猶足見虞情
奇花瑞草總含芬少坐岡巒亦可欣幾樹濃青幾樹赤
半峯晴藹半峯雲獸驚避箭敺叢夥人語呼圍隔嶂聞
倩浰鴻絧原有度即兹深寓教三軍
放鹿
出谷霜風嚴冒嶺朝烟霿合圍廓堂皇輕騎劇鴻絧彌
縱無漏罅呦鹿周却衆應弦紛屢踣疊雙頻命中他他
已鋪原祁祁互奔撞肩怠繁弱張手疲遊龍鞚大庖既
云足頒殺逮僕從於物誡盡取多或棄無用因命佽飛
徒罷射快一縱歸林得所樂失侣懷餘慟習武會常來
孳息仍厨供非希湯網名儒臣漫陳頌
獵(辛未)
豐草長林獸所都時平習武試三驅林霜始降鷹嫌葉
野露猶霑馬惜蕪豈必虞人竭陂澤未能君子遠庖厨
日斜頒獲帷城外惠逮惟均洽衆娛
行圍四詠(壬申)
撒圍
塞山萬壑糾獵士五更行(蒙古管圍諸王公每以五更率獵士先往撒圍)撒陣
常衝黑成行始質明蠶叢度袵席魚麗辨徽旌曾不言
勞苦嘉哉奉上情
待圍
兩旗合帳殿(設布城為看圍所奉始合皇大后觀覧兩翼首旗各馳至此為則衆騎以次徐)
(進云)千騎列雲涯試看止齊勢端稱左右宜彌縫休欲速
磬控尚需時勒馬平岡待斐然立就詩
合圍
周却笑繁重善御信何稱豈有車從獸何殊屠命僧詭
馳我所戒連中衆多能佗藉無須亟留資歲歲仍
罷圍
地不傷農事情還聫衆歡陳牲蔽芳甸頒獲逮儒冠(漢大)
(臣隨圍者頒獲每及之)習武毋忘業暢遊亦戒盤控弦教憩息西
日在槍竿
圍中獲白麅詩以紀之(有序)
昨秋蒙古台吉必力滚逹賴以白麅進嘉其應時
獻夀曾為之圖而紀以詩今行獮塞上於巴顔河
落圍中復生致此毛色純潔性特馴擾周却所僅
見也拈吟紀實匪侈祥符
瑞獸貺三靈嘉符應六星性馴豈鋌走質異似來庭晴
彩丹砂煉毛章白玉亭不教施赤羽端合飼蒼苓詞客
希成頌仙人夙駕軿底須宣史館曾未註禽經
圍中獲生麅致之避暑山莊即目得句
生麅無數獲圍中放入山莊楓桕叢取之外囿置中囿
豈是深謀荀息同
行圍四詠疊去歲韻(癸酉)
撒圍
秋令木蘭獵年來率按行伐齊既以習紀律亦因明據
嶺排羣伍沿蹊致兩旌詎徒恣從獸要寓詰戎情
待圍
中軍例徐進猶在白雲涯選勝居其要乘閒酌所宜層
巒疊嶂際翠栢紫楓時隠若山靈詔依然合有詩
合圍
如星之拱所擬月以圓稱嶺碧遥拖柳峯圍迥矗僧(碧柳)
(嶺僧機圖皆圍場内地)周遮羣效力馳射各呈能靈囿天然闢朝
家奕世仍
罷圍
素志常銘内臨歡戒極歡息教歸布帳招底藉皮冠炊
熟地為竈割鮮草作盤披星仍迨曉晏起敢三竿
雨獵
虞人破曉驟前斿圍合秋山雨脚稠成局不教𫝊罷獵
佳名漫擬魏文侯
千峯頃刻吐雲奇一陣凉絲馬上披頗念征人歎漸石
關中秋麥却宜時
度嶺踰溝萬點繁瀑垂何必藉遥源雨衣不漏知需瓦
譎諫還因憶讜言
時止時霏煙景宜凌風赤羽未嫌遲數番馳射徐收伍
跋涉吾原衆共之
小獵(甲戊)
諸部皆擕獵騎行為聽指使各將誠便教小試龍沙坦
嘉彼殷勤奉上情
麋鹿雖無饒雉兔平川淺草吉驎飛(所乘馬名順吉麟)肅罝不
藉爰爰中嘉兆今秋第一圍
黍田牧野間平岡愛看雲容漸作黃分付獵人避蹂躪
便因失次審何妨
魚貫雁行循律度控弦按隊識尊親忽臨中次𫝊收獵
已避長途廿里塵
霧獵
磧山作霧亦太奇白綿青嶂紛高低依微迴薄幻晴晦
窈鬱散漫迷東西蒙古慣見不介意依然塞甸陳獵騎
林中即鹿有虞人吾亦因之射生試風來霧散嵐嶺清
偏伍不亂魚貫行據鞍大笑有如是區區何數劉雄鳴
即事從覘奉上誠
射虎行(乙亥)
虞人來報虎負嵎羽林親率往斃諸度岡紀壑不數里
榛叢早見藏於莬鉆鎗如雪周邅布眈眈有猛無逃處
忽然挺走衆辟易欲往前山據深樹安吉驄如闞虎騮
(二馬名闞虎騮今老矣是日所御者乃安吉驄云)籋雲一策飛鳥愁追奔肯使
牛哀逸夏服在右烏號柔馥然中要只一矢炳文高架
駝峯紫厄魯齚舌頌盛稜(是日新附諸厄魯特台吉適至)笑謂今朝偶
然耳
雨獵(丙子)
炎蒸為雨信有哉獵騎已布&KR1204;脚來連嶺隔谷罷誰是
便冒霡霂催龍媒時忽飄絲時忽止光怪千峯難狀擬
勁羽雖濕亦能飛駭鹿欲藏還瞥起應弦馥中萬人喜
厄魯咋舌銜其指雨衣宜瓦非所知南北之強異張弛
儒冠著製候和門不議今朝復有此
行圍即事
秋獮乘時歲一來神臯素節静無埃迾千二百騎惟羽
布左右中官是材木葉已看吹籟落野花還自冒霜開
揆文奮武難偏廢點筆賡箋每召枚
神心妙逹是清秋地迥興安景更遒雲影山光含動静
泉聲葉響騐沉浮目鴻霞表懷因遠耳鹿崖邊興亦留
校量常年得佳話隨圍今後有渠搜
兩翼鴻絧隔嶺張黃麾據勢獨堂堂如身使臂臂使指
舉綱有目目有綱地豈稻秔馳騁得林真錦繡詠歌常
山靈似有相應處子墨虚文免賦揚
雪獵(丁丑)
一夜朔風吹凍雲高峯低谷皆皴玉雖寒不濕可三驅
連網周阹謝千軸供役左賢還右賢是皆慣馬且耐寒
習勞示矩可辭冷我亦因之試玉韉六霙時止復時灑磬
控疑驟藍田野丹黃青綠繢銀崚塞景清都入吟寫麗
龜釋彌真快哉紫狐輕點祥花皚陡憶伊犁大於掌官
軍尚待歌歸來
放鹿
麀鹿逾常夥開圍任赴榛聊因學宣牧(木蘭之獸本如苑中所牧留以)
(孳息亦欲取之不盡之意耳)匪欲博湯仁悠逝得其所分頒逮尚均
寧遼待取報明歲獵甡甡
叢薄行(戊寅)
叢薄之中聞有虎三子逐逐隨其母鎗斃於菟及一子
其二曳尾藏深莽惡獸應弗留餘孽是非所云不探卵
(叶)因命生擒觀壯材羽林徼&KR1224;皆暴怒兩人搏一何足
云一人獨攫誠堪詡其名乃曰貝多爾索倫侍衛中英
楚手尾挈領安且詳須臾虎兕入柙擄被斑絝白涉鋪
張豈似今朝萬目覩喜亦詎為萬目覩適有新歸化布
魯
圍中(己卯)
圍中選勝坐翠垠嘉樹為蓋莎為茵時看足底飛白雲
風吹落葉左右紛目不見俗心無塵我豈長林樂隠淪
頗覺巢由不我擯隔川忽過蒼鹿羣圍遠未致驚迸奔
擇肥命中施花神(於虎用虎神鎗於鹿用花神鎗皆皇祖時所貽武功良具)立斃
其肉實鮮新奔走蒙古及索倫舉火即析山之薪割生
炙熟不逡巡鸞刀手試嘗其&KR1569;呼前分賜飽德均上下
和樂胥歡欣由來古俗匪自今(叶)景宗小哉安足論
雪獵
榑桑日出鹿罷鳴興安放圍趁曉晴須臾山頂塞雲興
□□□□空谷横配藜浩唐□冥宜鏤冰翦水霏祥霙
側峯横嶺忽瑶京丹楓翠栢胥著英剏景宜視復宜聽
怒號萬竅不一聲砰磅汩㶏駕廣陵鏦鏦錚錚兵馬行
又如張樂於洞庭八音繁會歸和平是謂山靈示厥靈
鴻絧□騎夙慣經淫淫裔裔緣峻嶒迷津失岐又豈曾
圍合廣甸無逸麖毳服蒙茸凌寒輕瓦衣不漏漫譏評
烏號夏服手中抨命處藝殪奚足稱嘉哉札薩奉上情
(四十九旗諸札薩克蒙古隨圍執役較之喀爾喀青海及新厄魯特歸化尤久與八旗察哈爾遂無分别矣)
上下和樂延休禎亦不詡言戎索成玉田蹙踏旋歸營
和門侍立漢九卿褒衣博帶誠儒生相如之賦爾應能
射虎行
圍中報有虎負嵎佽飛親率往殱諸隔谷白額欲潛遁
神鎗一發早中(去聲)渠驚避深林曳尾掉迾騎前遮容遠
趒金桃皮弓雕羽箭凌秋風如餓䲭呌馥然入其要害
處眈眈雙目淪精曜蔚皮載駝聊足欣攘臂下車真可
笑
放鹿行
邇年迤西率未到今來欲一窮其奥獵所未經獸所都
湯武敺民義可曉(叶)夷阬拔鹵嗟太勤供役惟千二百
人峯嶤谷阻弗遺棄雁行魚貫聫汾沄放圍隊疎漸進
密麌麌之盛過沮漆大宛青總金僕姑或羣或友燕悉
率肩疲腕怠獲他他廣原奔迸猶餘多物亦命也戒盡
殛取之無厭理則那𫝊宣開圍任逸避長林豐草悠然
逝索倫笑我喣嫗仁搢紳詡我祝網義詡我笑我兩弗
居蓄養外囿斯深意
九月朔日作(庚辰)
秋季惟朔旦塞圍第一場千山斂雲氣萬樹絢晴光迥
巘鴻絧合深溪魚貫長咸賓逮回部(入覲之都爾伯特親王策凌烏巴什)
(等向曾豫觀塞圍其回部酋長霍集斯伯克霍什克伯克等以賜爵留居京邸並屬櫜鞬從□則自今歲始云)
執役有名王(舊扎薩克王公台吉等率所部蒙古隨圍執役歲以為常)柔遠繩
先切詰戎寓意良寧當懈幾務獵罷閱封章
行圍二首
天府神臯百獸甡細莎灌木静無塵最欣悉率升大阜
底籍要遮事斥闉割胾炙鮮猶古俗炊金饌玉直癡人
舊藩新部衆同樂獨者惟斯染翰頻
千二百人各職司率先扎薩恐淹期(衆扎薩克每日於五更時領衆前往)
(撤圍圍將合即親至獵場率先馳射以均勞逸不令踰時久待)尊為元后親為父威實
何須恩實宜峻坂有時亦馳下神鎗無故不空施從來
柔遠兹常厪武定遐懷益慎兹
雪獵十韻(九月十七日)
塞雲低靉靅朔雪灑雰霏萬嶂增嚴氣千林纈索輝月
同光不濕風似定還飛壓帽輕於絮堆衣幻作璣藩王
羣扈蹕漠嶺早張圍誰肯氊裘著都欣玉策揮襯蹄致
馬疾刷羽益雕威搜穴虎呈迹炙鮮鹿薦肥彌漫迷澗
戶飄瞥嫿林扉乞相寒江上一蓑披得歸
木蘭行圍即事襍詠八首(辛巳)
將謂秋深栢陗寒新紅濃綠尚興安賡詩自有諸學士
執役方來衆可汗
魚麗雁字謼縝紛習獵由來寓習軍敢謂拓邊還定武
周書垂訓此尊聞
抨矢彎弧忘臂病(今秋頗覺臂略痛)亦因乘興亦先身都爾(平聲)
伯特烏梁海况有新來觀化人
黃幕高張面翠崚筵開灑馬錦雲騰呼韓上夀尋常事
漢史嗤他太艷稱
氊廬雖是不懷居宜月宜風便有餘適暇挑燈惟著句
勝前歲此治軍書
丹楓翠栢金官繢山色溪聲大塊文寓意由來不留意
閙中無礙静中欣
崇山尚自行泥淖今歲秋霖盛絶殊陡憶楊橋歌瓠子
即今歸舊有成無
粗觀大意過秋山詩稿將盈篇幅間何必多今從杜語
非關藏拙實偷閒
雨獵(七月廿六日)(壬午)
塞山清曉雲如油須臾雨羃千峯頭獵騎已放奚事止
看城早駐藍旗斿(凡行圍以大黃纛為中權以白紅二旗居左右翼之中兩翼前各以一藍)
(旗分隊馳進至二藍旗俱會駐看城則回合矣)櫜鞬策馬便親往衝煙冒霧尋
清遊灑空時霏時却息巖枝澗葉翻銀流干二百卒宿
精練鴻絧尚致野獸稠弓漸無礙燥手濡無礙柔一發
中其麌再發斃其麀四十八旗夙習見哈薩厄魯心服
尤中朝或有諳古者謂當罷獵學文侯既不受譽毁寧
受詰武身先意所留一之為甚亦弗再𫝊宣明雨當停
蒐
甸獵(乙酉)
甸獵非山獵平原草未黃入崖斯小試便路例成常(始入)
(圍場駐行營次日方佈大圍以路便簡百餘騎小獵平甸年來率成常例)驚雉蔽空起(崖口内野)
(雉較往歲尢多)呼鷹逐影颺蘭中初獲鹿飛騎進
仙莊(是日祗獲一鹿以初獵所得遣侍衛馳至山莊恭進)
雨獵
圍佈秋山落驟霖罷之轉厪失人心文侯彼其(去聲)不同
道扎薩今誠有共欽馬選上閑馳濘坂鹿飛一箭斃深
林(冐雨獵騎不免迷失山谷故圍中鹿少祗見二鹿各一箭斃之)文臣鵠立和門候凉
雨猶當濕弗禁
大學士尹繼善隨圍因請詩走筆成什調之(丙戌)
久置馳生耳後風(過五旬後雖每歲行圍然不似向年御飛騎下峻阪矣)偶然蘭
阪驟雲驄雖抛射鵠五年閱(向喜射鵠幾暇常集侍衛等試射中的恒十之八九)
(自壬午以後因臂病不能如志弗為者五年於兹而馬射則仍緞送如常也)原屢中(去聲)麚片
刻中(廿四日圍中發矢連斃五鹿廿五日復殪其三尹繼善見之驚為神異因命其射一疲卧之鹿則第)
(三箭始著鹿身轉蹷起帶箭而去)祗以賤良衆屬目笑稱馬步一張弓
(綠營不嫺馳騁馬弓之力率减於步弓遂有以馬步一張弓誇於衆者若我滿州則馬射更為得力故其弓較)
(步弓尤強尹繼善久莅外任習聞綠營語因戲及之)隨圍老翰催成什譎諫相如
同不同
行圍二首一韻前章即景後章即事
高秋塞景入精微按轡行吟契静機水似客彈山陽曲
山如僧著水田衣霜前紅葉纔方染暖後綠隂猶覺肥
應接何妨略無暇畫屏匼匝四隣圍
千騎周環一徑微嶤峯標處識僧機(峯名向賦夷齊松即在峯下)控
弦總是無前士提馬偏宜短後衣弋迥賓鴻常墮落炙
生祁鹿正鮮肥藩屏遠近同傾仰王制難循不合圍
雪獵(丁亥)
靈山有靈騐圍展雪來隨帶日飛冰片不雲佈野陂拂
林重燦蕊著鹿總成麋(鹿皮無白章惟麋獨有興安有鹿而無麋迤南始間有)馳
射原無礙便宜更是詩
射熊行
虞人來報熊咆林佽飛親率崇椒尋倏眒羣逐出叢樾
一箭要害洞中(去聲)深馥焉肆地目精散封駞有力馱難
任復報翠微出其子駐馬掩搏觀勇士須臾子路入檻籠
手羆足麢寧虛揣畜之虎圈暫貸生平原不射非所擬
雨獵(戊子)
大幹以北氣愈寒仲秋之杪例落雪今歲暄暖所罕逢
山雲作雨殊清絶圍衆已佈難中止縱送何妨衝雨獵
馬馳草坂偃濕莖鹿出林岡帶飛葉千二百騎益鳬藻
漸石霑裳非所說和門鵠立候儒冠布帳烹茶樂應别
獵(己丑)
萬嶺烟開紫翠光行圍詩興亦因償丹楓白樺皆堪詠
日暖霜遲未覺凉峻坂疾馳不復作前禽連中固如常
匣封飛逓軍營奏駐馬批裁務妥詳(合圍後已策騎至山巔適經略大學)
(士𫝊恒奏函由六百里逓到即於馬上□□批答並𫝊諭指授機宜以期妥速集事旋至獵場射鹿連有所殪)
(仍無愆晷刻也)
雪獵(庚寅)
雪獵非如雨馳驅興越豪不虞箭羽濕偏喜獸蹤邅(雪鋪)
(白色獸蹤益顯見)馬習手中轡鷹翻臂上絛詩情在何處鏤出
玉峯高
雪(九月十一日)
塞雲羃嶺漸霏微遂作六花彌谷飛一例玉驄馳磬控
為(去聲)他撒就滿山圍(佈圍今謂之撒圍)
配藜合沓亂飛浮鏤莽雕林致最幽却是粘衣盡乾雪
底須止獵學文侯
迷離不辨潛林獸突出還教倒應弦所獲今朝多白鹿
寧煩祥瑞詡文篇
拈毫詠素我原閒創景多欣值此間凍凝(去聲)岡巒應作
滑𫝊宣明日罷圍還(尚餘塔里雅圖一圍因念雪積山間入夜必凍獵騎蹴滑非宜遂傳)
(諭罷圍即於十二日出哨駐張三營)
射生手(壬辰)
國語及蒙古語皆謂之默爾根選善馳能命中者
為之圍中射中獸則命若輩隨蹤獲取
射生手射生手諸部人中無不有掄其精者侍兩傍御
弧中(去聲)獸隨獲取射生手數近百挾弓抨矢舒雙翼百
人中必有一中(去聲後同)中則都稱射生得千二百騎圍如
輪驅來悉率宴一人百射那能必百中弗中羣憮中羣
頌詰戎示度以已先奚啻十目之所觀一節亦識為君
難
行圍偶詠(癸巳)
飛騎藍旗谷嚮宣(撒圍時兩翼俱以藍旗為首每翼數騎擁纛飛馳謂之跑烏圖哩將至看)
(城喧呼瑪喇哈則圍合矣)彌縫兩翼拱中權待暄以出笑兹日視地
而馳慙昔年時亦擇肥能命中無非示衆弗忘前細思
頗合為君道不息自強曰體乾
罷圍(甲午)
屢曾雪獵喜為詩卷密放彌各有時適以萬林攢霰落
遂教千騎免圍披未能親罷魏文慙(去聲)也覺吾衰宣聖
思策馬還營慰心處迤南應雨麥田滋
雨獵(八月廿一日)(丙申)
曰雨誠逢雨山靈不爽靈(是日駐海喇堪山前)忽霏一天白却隠
萬峯青圍撒難中止(佈圍俗謂之撒圍)馬馳隨密零擇肥仍命
中(去聲)少習業猶寧
題苹鹿玉韘(己亥)
白露為霜苹野披肌肥色澤樂伊尼(梵各鹿曰伊尼)合圍命中
兹重舉(木蘭秋獮詰戎惠遠之意存焉兹既過二十七月依例行之弗以長年圖逸罷圍也)出哨
尋幽久不為(哨鹿必趁天未曉鹿方鳴之時歴險尋幽而後得雖國家習勞舊制意聖母每)
(以厪念故久不為矣今重思之不覺㴘然)弓矢既調資佽手畫圖堪勝祗𫝊
皮設如發羽方省度慎弗失之鍳在兹
雨獵(八月二十二日辛丑)
詰旦遥山早撒圍山雲忽挾紬絲霏擬如親往𫝊罷獵
却是千人已濕衣(是日出營時即微雨而撒圍者率於寅刻即前往由遥山徐徐而進以待)
(然人皆備而具而往遂於雨中行獵蒙古供獵者千二百人云千者舉成數耳)
農人霑體還途足獵騎衝烟亦冐雲各有所司計衣食
誰能一例免辛勤
見說山靈果是靈洗山雨為衆人經(是日經海喇汗山此處山神靈異凡)
(人衆經過必有雨試之屢騐俗謂之洗山云)倏看萬瀑全拖白何礙千峰暫
斂青
孟氏名言衆共之從來雨獵每勤斯(向過此屢有雨獵之作)軟弓
仍可家風試(往年騎射俱挽強自臂病後弓力大減今年逾七十雖軟弓仍可命中蓋國俗向有)
(軟弓長箭快馬輕刀之語為長技云)中鹿其長何足竒
雪獵(八月二十七日)
雪獵全勝雨況經習馬鞍獸蹤現莫隠山逕凍微乾罄
控隨心穏復陶被體寒須臾紅日朗玉失萬峰攅
雜詠
辛酉木蘭從獵者晨星一二見
康熙逮今辛丑四十載一二晨星靡孑遺
入獵乘輿避曉涼(向年木蘭行圍即於清晨策馬近年以春秋漸增曉涼乘輿至等城上圍)
(則仍控馳如前也)調閑軟步試平岡無須重讀相如諫鄭重而
今自合當
新舊諸藩逮百旗(從獵蒙古王公内扎薩克四十九旗又喀爾喀四部及四衛拉特并青海)
(等部落各扎薩克不下百餘旗我朝中外一家之盛實史冊所未見云)底應甌脱外觀之
或為子輩或孫輩親我老人左右隨
癸亥學談蒙古語回番唐古遞通多(余自乾隆八年習蒙古語二十五年)
(平回部習回語四十一年平金川習番語四十五年因班禪來謁並習唐古忒語皆以學而能也而不學者光)
(隂玩愒吾未如之何矣)笑他玩日愒時者自畫無成奈汝何
殪虎行(壬寅)
秋獮額勒蘇那西(額勒蘇蒙古語謂沙西那謂岡是日圍埸地名)麌□之羣紛
其多肩墮腕疲獲已夥又報虎負崇山阿隔谷擇勝駐
馬視佽飛健士週遮羅眈眈猛獸不能出翻陟峭壁沿
嵯峨刺矛發矢不能到於菟意謂逃生過虎神鎗合此
際用向壁命中無時何墮崖衆進獸已斃頽然横陳荒
草陂二子竄入攅石窟搜穴易殪祗頃俄魏明不忍寧
謂此除惡務盡語豈訛
戴衢亨獲麅即賜之因成是什並令和韻
圍合山原飛走充儒臣扈蹕詠車攻拈毫倚馬本多秀
入帳執禽乃獨雄(九月朔日阿□格究圍場於等城待圍時圍中逸出一□修撰載衢亨執)
(之以獻因即賜之)獵騎訝看非等類文班喜語共和融狀元端
是讓前輩(丙申年木蘭行圍時大學士于敏中於行帳中獲一鹿以獻有獻禽署閭部之句于敏中)
(乾隆丁巳修撰也)大鹿小麅獲則同
欽定熱河志卷四十七
