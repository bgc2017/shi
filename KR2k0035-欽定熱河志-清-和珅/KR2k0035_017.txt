欽定四庫全書
欽定熱河志卷十七
巡典五
御製詩(戊寅)
恭奉
皇太后口外行圍起程日書事
氣爽時當大獮候世平塞是外虞陲國朝武備千秋獨
仁祖勤勞萬禩貽
迤邐楊村復柳莊停鞭問瘼不妨詳老安保赤厪宵旰
萬歲千齡奉
夀康
黍隴禾塍近熟秋實堅實好蔚如油可知夏五憂偏劇
纔博今來少釋愁
出古北口
莫問臨洮及滄海愛看雲白與山青出關爽氣迎人面
入畫秋光惬性靈何代隄防此乘障常時來往似行庭
可知守德勝守險益凜冰淵祝太寧
至避暑山莊作
虔奉
慈輿又駐兹
堯年寳額至今垂本予起愛起敬處值此宜風宜月時蟲
是秋音喧砌角山猶古色罨簾眉也知吟興行將發且復
從容藴蓄之
中秋侍
皇太后宴
歲歲時行奉
大安山莊慶節侍
慈歡光明徧照恒沙界端正何須七寳攢高下巖楓疑桂
馥友羣野鹿共蟾看底緣益覺中秋好地迥樓臺近廣
寒
熱河啟蹕木蘭行圍之作
山莊行慶中秋度呦鹿鳴時可重(去聲)遲野水寒灘循迤
邐舊藩新附盡追隨幾重(平聲)塞樹含霜色一縷村煙起
曉炊更有予心誠慰處告成多稼幸如茨
木蘭迴蹕駐避暑山莊之作
木蘭脩獮薄言廻小駐山莊鎬宴開未久秋風催轡去
訝同日影上窗來千層錦樹紅兼綠一道玉溪漩復洄
尋鹿得欣否亦可(園中麋鹿甚多時鎗獲之)為他巖景耐徘徊
二十三年七月庚子
上奉
皇太后啟蹕巡幸塞外
降旨蠲免所過地方額賦十分之三癸夘出古北口丙
午至熱河行宫辛亥
上奉
皇太后于卷阿勝境侍膳
賜扈從王公大臣蒙古王公台吉等茶果凡三日八月
丙辰復
賜王公大臣蒙古王公台吉等茶果凡六日乙丑
上侍
皇太后膳丙寅
上萬夀聖節詣
皇太后行宫行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴丁夘亦如之戊辰中
秋節
上侍
皇太后膳
賜扈從王公大臣蒙古王公台吉等宴己巳
上行圍木蘭奉
皇太后自熱河啟行癸未行圍殪虎
駐蹕鄂爾楚克哈達九月丙戌
駐蹕布祜圖東布魯特使臣車里克齊等入
覲
賜扈從王公大臣及布魯特使臣等宴丁亥行圍殪虎
駐蹕庫庫英圖己丑
駐蹕薩爾巴里哈達東布魯特使臣舍爾伯克等入
覲
賜扈從王公大臣及布魯特使臣等宴庚寅
駐蹕按巴鳩和洛蒙古諸王公等恭進
御宴
上奉
皇太后閱馬戲辛夘
駐蹕烏蘭哈達東布魯特使臣舒庫爾等入
覲
賜扈從王公大臣及布魯特使臣等宴壬辰重陽節
上詣
皇太后行殿侍膳
賜扈從王公大臣蒙古王公台吉及布魯特使臣等宴
是日
駐蹕阿貴圖癸巳
駐蹕張三營
賜扈從王公大臣蒙古王公台吉及布魯特使臣等並
隨圍兵丁等飯丙申迴熱河行宫丁酉
上侍
皇太后膳
賜扈從王公大臣蒙古王公台吉及布魯特使臣等宴
御萬樹園
賜觀火戲及健銳營兵立馬技戊戌復
御萬樹園
賜觀火戲己亥
上奉
皇太后自熱河迴鑾壬寅入古北口乙巳
上奉
皇太后迴圓明園
御製詩(已夘)
恭奉
皇太后幸避暑山莊曉秋啟駕
秋蒐武緯亦文經例事山莊數日停玉露金風排法駕
千秋萬歲奉
慈寧
諸部行將奉屬車巖關古北是門閭朝家武備超千古
顧語兒孫慎守諸
芃芃禾黍遍原田轉歉希豐實賴
天兩月景光異爾許向來曾未敢期然
出古北口
前朝霖雨潮河漲浮橋促就待馬上輜重一一命徐渡
爭進擁擠反無當巡狩從來寓習軍何妨小試善將將
塞關歲歲常經過居民識熟無煩訶關外輿梁駕未得
避潦有路遵巖阿塞田不與内地同最慮山水當其衝
低粱高黍胥芃芃山水驟過沙壓蓬一隅亦厪災民窮
惟期九㝢均歌豐
恭奉
皇太后駐蹕避暑山莊
山莊避暑建
堯年每至山莊暑已蠲却是秋高尚婪熱要知
天佑為遲田(今年得雨夏至後俙種甚遲常虞節凉霜早乃今秋炎熱異常禾黍得以實堅實好誠感)
(帡幪大造之賜)率欣即景輒掞筆可緩行蒐慢著鞭(遇閏節早原擬)
(七月過望即往木蘭行圍兹以婪熱鹿未呦鳴故改期仍過八月望啟行)
色養
武繩莫非事敢因遊豫弛乾乾
中秋日侍
皇太后宴
獻
夀東朝祝南極承
歡北塞擬西池以天下
養樂莫大值秋月佳景更竒動桂浮蘭彼徒爾慶霄綺節
此為宜由來
家法貽千禩松鶴延齡
昔有詩(三十六景中松鶴清越乃后處皇祖奉養寧夀宫皇太也)
避暑山莊啟蹕木蘭行圍之作
候暄程為改節過獵斯宜呦鹿云將發行驄豈重遲霜
霏山路迥潦退野橋支納稼村村接秋成歴閱之
木蘭迴蹕駐避暑山莊作
木蘭廿日事秋蒐臨樂何曾忘(去聲)運籌去盼佳音迴尚
爾今看美景昨如流疊峰錦樹紅贏綠落峽琴泉沈且
浮似此溪山可孤負三朝合著翠華留
進古北口
兩月行秋翠蹕旋石城埤堄進雄邊天時寒暖一朝異
地脈東西萬里延昨過溪山已古物再來風月指明年
翹農意乃無終始宿麥行將閱野田
二十四年七月壬子
上奉
皇太后啟蹕巡幸塞外
降旨蠲免所過地方額賦十分之三丙辰出古北口己
未至熱河行宫丁夘
上奉
皇太后于卷阿勝境侍膳
賜扈從王公大臣蒙古王公台吉等茶果凡十日八月
己丑
上侍
皇太后膳
賜扈從王公大臣及蒙古王公台吉等宴庚寅
上萬夀聖節詣
皇太后行宫行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴辛夘亦如之壬辰中
秋節
上侍
皇太后膳
賜扈從王公大臣及蒙古王公台吉等宴癸巳
上行圍木蘭奉
皇太后自熱河啟行甲午
駐蹕博羅河屯蒙古王公等恭迎
聖駕辛丑
駐蹕布爾哈蘇台壬寅
駐蹕巴顏溝蒙古王公等恭進
御宴
上奉
皇太后閱馬戲癸夘行圍殪虎
駐蹕鄂爾楚克哈達甲辰
賜扈從王公大臣蒙古王公台吉並隨圍兵丁等飯九
月庚戌行圍殪虎
駐蹕齊爾博庫昂阿甲寅
駐蹕哈里雅爾
賜扈從王公大臣蒙古王公台吉並隨圍兵丁等飯乙
夘行圍殪虎
駐蹕巴顏托羅海丙辰重陽節
駐蹕舒隆哈達
上詣
皇太后行殿侍膳
賜扈從王公大臣蒙古王公台吉等飯丁巳
駐蹕濟爾哈朗圖
賜扈從王公大臣蒙古王公台吉等飯庚申迴熱河行
宫癸亥
上奉
皇太后自熱河迴鑾丙寅入古北口己巳
上奉
皇太后迴圓明園
御製詩(庚辰)
八月十八日恭奉
皇太后木蘭行圍啟蹕之作
每歲金秋舉獮苗悠悠旌旆馬蕭蕭承
歡内外都無間繩
武覲揚亦孔昭示法子孫從啟蹕(每歲木蘭行圍諸皇子皇孫畢從俾習勞也)
隨圍賓客扈來朝(今年蒙古諸賓客以祝萬夀來京者衆即由此扈駕而行)新攜回
部鶻師赤(回部霍集斯等皆令隨圍彼中放雕鶻者謂之鶻師赤如元史稱司鷹者謂之錫保赤之)
(𩔖)高處興安試放雕(雕鶻宜於高處就下放之滿洲蒙古以騎射為重若回部厄魯特則)
(以此為重云)
降旨免經過州縣納賦
經過賦免十分三今歲還教依往例秋豐任土正所當
於民傷恩寧傷義掃除罷受僱錢歸築納完更無餘事
衹虞中飽澤鮮均申命有司察蠧吏
出古北口得詩四首
年年獮狩此經過外戸何須亟禁訶天捲秋雲歸塞嶺
潦收川水退潮河
綏豐關外可能同馬上昨猶卜度中佳象今朝真目擊
村村比櫛更崇墉
從征新附賦歸歟樂土興州安室廬(凖噶爾渠帥達什達瓦部衆於乙亥)
(年内附屢遷至山莊普寧寺前為建室廬俾得聚聚族安居從征效力回部有功凱旋歸里今隨該管大臣臣等迎駕)
(至古北口外)齊禮漸教遵式度虔隨典屬迎(去聲)鑾輿
口北耕民來往熟不譏更不必言征試詢慣事遊辭者
應作何為塞上行
至避暑山莊六韵
昨夜雨而晴金曦曉更晶沿途塵氣淨過嶺樹姿迎
仁祖豫遊地
慈親奉養情閭閻欣輻輳部落扈旄旌信是仙莊美常逢
秋景清今年遲鹿候信宿便登程
熱河啟蹕幸木蘭作
慶典今年舉帝京秋蒐因致緩登程衹教仙苑一朝駐
消得清詩廿首成新附羣蕃道旁送遠來諸部馬前迎
可知遊豫無非事侯度懷柔永厪情
重陽日侍
皇太后膳
今朝乃重九佳節不宜孤月日均陽數川原逼上都登
高隨處可獻
夀與山俱紫塞如丹禁千秋奉
懿娛
蒙古王公等進宴即席得句
木蘭歲歲秋圍舉東道名藩許獻芹(舊例木蘭行圍扎薩克盟長等進公)
(宴家宴凡數次朕命合數宴為一所貢之馬駝牛羊並却不納既以聯中外一家之情兼寓體恤之意云)幕
設崇岡菊節度(是日重九)席聯新部雁行分(隨圍之都爾伯特親王策凌烏)
(巴什等回部郡王霍集斯伯克等並命預宴列坐)湯羊美勝八珍膳詐馬催來
千錦羣諸伎畢陳行賞罷一家和樂萬方聞
至張三營行宫賜宴諸蒙古疊丁丑舊作韵
示遠圍期兩日加罷圍依舊見黃華曦迎暖谷人披襖
雪點嶤峰樹戴花自為驅馳聊布惠可知中外總為家
洛那有宴仍教預(丁丑此宴哈薩克陪臣亦適預)嘉彼鱗流仰集遐
木蘭迴蹕至避暑山莊作
鹿期促駕駐兩日塞上行圍倏又迴美土如斯可漫去
遠人爾許况攜來(時回部郡王霍集斯伯克等自京隨駕都爾伯特親王策凌烏巴什等以)
(入覲扈從秋蒐而哈薩克陪臣都勒特赫勒等亦赴木蘭朝謁既命觀圍並攜至山莊錫宴)從容宴
樂應教預假藉清涼得久陪繩
武惠遐綿奕葉山莊嘉兆自
天開
入古北口
秋仲經過冬孟還流隂瞥眼往來間敷恩示度無非事
暮詠朝披亦未閒向暖鸞鈴入閭左就荒雉堞鎖孱顔
千村納稼饒衣褐幸慰吾民卒歲艱
二十五年八月己丑
上奉
皇太后啟蹕巡幸塞外
降旨蠲免所過地方額賦十分之三壬辰出古北口丙
申至熱河行宫戊戌
上行圍木蘭奉
皇太后自熱河啟行己亥
駐蹕博羅河屯蒙古王公等恭迎
聖駕辛丑
駐蹕舒隆哈達
賜扈從王公大臣蒙古王公台吉等飯九月甲辰
駐蹕哈里雅爾乙巳行圍殪虎丙午行圍殪虎
駐蹕吉蘭烏里雅蘇庚戌重陽節
上詣
皇太后行殿侍膳蒙古王公等恭進
御宴
上奉
皇太后閱馬戲是日行圍殪虎
駐蹕薩爾巴里哈達甲寅
駐蹕鄂爾楚克哈達
賜扈從王公大臣蒙古王公台吉並隨圍兵丁等飯癸
亥
駐蹕木壘喀喇沁左部哈薩克使臣都勒特赫勒等入
覲
賜扈從王公大臣蒙古王公台吉都爾伯特親王策凌
烏巴什回部郡王霍集斯伯克及哈薩克使臣等
宴丙寅
駐蹕張三營
賜蒙古王公台吉及哈薩克使臣等並隨圍兵丁等飯
己巳迴熱河行宫十月癸酉
上奉
皇太后於卷阿勝境侍膳
賜扈從王公大臣蒙古王公台吉都爾伯特親王回部
郡王及哈薩克使臣等茶果凡十日癸未
御萬樹園
賜扈從王公大臣及蒙古王公台吉等觀火戲甲申亦
如之乙酉
上奉
皇太后自熱河迴鑾戊子入古北口辛夘
上奉
皇太后迴圓明園
御製詩(辛巳)
七月十七日幸熱河以雨濘命諴親王恭扈
皇太后駕俟路燥後行雨中登程跋馬成什
撰良啟駕早𫝊宣可以秋霖遽易旃敬念
慈寧登大慶雅宜
安樂養高年親藩扈
蹕候塗治宫眷隨行視
膳便涉潦何妨徐按轡習勞更欲閱農田
出古北口即事四首
千山雨過水歸壑五日晴浮爽拂人古北年年雖熟路
一番秋景一番新
潮河波湧搆橋艱野舫乘浮過石灘負捆牽䭾爭問渡
滿川旅况駐驄看
山蹊避潦昔曾經廿里行宫午憩停厄魯興州來扈駕
哈邦弗著戴花翎(厄魯特舊著哈爾邦帽今居熱河者皆易中國冠服來接駕哈爾急呼之)
(則為一字云)
隔河迎駕畢招來奔走宣勞實壯哉一百年前此關外
却看頽廢有屯臺
至避暑山莊即事
三朝秋潦暫稽程策渡輕裝趁快晴咫尺仙莊亦莅止
萬千寳穡可登盈
堯年家法依然仰
任馭輿梁已就成侍衞馳來知
悦豫慰哉懸切寸心誠
七月晦日恭迎
皇太后駕至避暑山莊因成長句
時巡減從敬前驅令日
安輿登坦途
溫凊旬餘闊
萱戺
起居十里迓蘭衢仙莊依例鶴齋憩(松鶴齋即殿聖母寢)佳景欽
承
鳳輦扶澗葉巖葩都瑞色千秋萬歲奉
慈娱
熱河啟蹕幸木蘭作
山莊留駐俟橋搘鹿候秋分難再遲幾縷雲徂澄碧落
數灣漲退露蒼涯舊圍喀喇沁遼待新附烏梁海並隨
示度頒恩均有事此行寧衹為遊嬉
木蘭迴蹕至避暑山莊作
仲秋啟蹕返深秋彌月無何駒影遒迴望木蘭雲共遠
到來仙苑景還稠楓丹每向松邊見泉響偏於風處流
如此佳山可漫置合教數日翠華留
入古北口作
綠樹看從關外迴暖延秋序倍長哉(往歲迴鑾時關外林空關内復見綠)
(樹今秋倍暖關外樹葉依然未落云)總緣
慈慶因而篤信是
天庥栽者培邊計古休問守禦民生今祇懋匡徕迎鑾祝
嘏輿情聽(古北提督及直隸總兵等備經壇祝聖母夀因聽之)陽月欣臨
夀域開
二十六年七月癸丑
上啟蹕巡幸塞外時以雨潦
命和碩諴親王允袐恭扈
皇太后駕俟天晴擇吉啟行
上沿途周視派大臣侍衛督官兵等修治輦路奉迎
安輿
降旨蠲免所過地方額賦十分之三己未出古北口庚
申
駐蹕常山峪是日
皇太后駕自圓明園啟行壬戌
上至熱河行宫丙寅
上詣廣仁嶺恭迎
皇太后駕至熱河行宫戊辰
上奉
皇太后於卷阿勝境侍膳
賜扈從王公大臣蒙古王公台吉等茶果凡七日丙子
復
賜茶果凡三日己夘
上萬夀聖節詣
皇太后行宫行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴凡三日甲申乙酉亦
如之辛夘
上行圍木蘭奉
皇太后自熱河啟行壬辰
駐蹕博羅河屯蒙古王公等恭迎
聖駕甲午
駐蹕阿貴圖乙未
駐蹕海拉蘇台九月丁酉行圍殪虎
駐蹕納喇蘇台辛丑
駐蹕巴顏溝蒙古王公等恭進
御宴
上奉
皇太后閱馬戲癸夘
駐蹕鄂爾楚克哈達甲辰重陽節
上詣
皇太后行殿侍膳
賜扈從王公大臣蒙古王公台吉並隨圍兵丁等飯是
日
駐蹕扎克丹鄂佛洛乙巳行圍殪虎二豹一
駐蹕伊綿峪丁未行圍殪虎
駐蹕博羅昂阿己酉
駐蹕庫庫英圖
賜扈從王公大臣蒙古王公台吉並隨圍兵丁等飯癸
丑行圍殪虎
駐蹕永安拜昂阿丁巳
駐蹕濟爾哈朗圖
賜扈從王公大臣蒙古王公台吉並隨圍兵丁等飯庚
申迴熱河行宫乙丑
上奉
皇太后自熱河迴鑾十月戊辰入古北口辛未
上奉
皇太后迴圓明園
欽定熱河志卷十七
