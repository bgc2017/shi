欽定熱河志卷八
天章八
御製詩
處暑日雨(七月廿九日)(丁亥)
庚伏昨朝盡婪暑今日處猶恐炎或留滌之以凉雨山
莊到三日輜重率至所益欣利晩田兼弗厪行旅溟濛
萬峯煙潺湲千澗滸畫意惟米芾詩情合杜甫更覺饒
兩翁鹿聲聞隔岵
題和闐玉應真觀泉圖
是玉為和闐珍品向命玉工成此圖而不戒於癸
未之回祿英氣盡矣然琢磨結搆不可冺焉則以
匹之常玩置於山莊夫一炬之不抵又何有三日
之燒焉誠如白居易之言斯天下終無真玉矣觸
目興懷因成是什
厜㕒卓錫偶觀泉祝水能生十丈蓮慢誚精英同假玉
(居易詩註云真玉燒三日不熱)可知寂滅是真禪一塵微裏何妨轉大
火聚中如是全求劍莫尋契舟處白居易語豈其然
題金廷標襍花四種
石榴
細葉繁枝護大紅開常弗謝畫屏中何須重舉元徽(崔)
語阿措真看不畏風
蜀葵
蜀葵亦有向陽名紫萼娉婷且自榮不置階前照曦影
誰知二物假和誠(蜀葵不向陽而韓琦許衡輩謂之向日故戲及之)
百合
素質應羞時世裝陸游家蓺兩叢芳不曾睡鴨夕薰换
撲鼻居然百合香
金絲桃
塞外宛看塞外花階前形影映横斜去年命寫尋常事
今日誰知珍重加(時廷標已物故每遇其畫輙珍惜題句)
晴
昨朝雨竟日傍曉霽開雲詎為山遊適惟因農務欣秋
陽熾高曝碧雨淨纖氛風過叢林下還垂珠露紛
午熱
烟火庶山莊年來熱亦常曝懸秋日赤催得稼雲黃未
可蔵紈扇還教换葛裳河名真不負谷口愛乘凉
曉凉
山中有定候午熱暮朝凉已覺寒侵簟便當厚著裳望
欣澄碧宇坐欲近陽光塞景自如是人情却鮮常
雨(閏七月初五日)
午熱蒸成凑雨雲秋期五日不為勤半宵粉絮纔方密
清曉烟絲遂以棼鄉滴蚌珠叢樹葉色蔵螺黛遠山紋
既霑終覺宜暘好當晝千峯歛霧氛
濬川
野潦挾沙草塞川每淤壅易見流咉咽艱致水洶溶鳩
工事畚鍤䟽治除鬱擁廓然清泚呈月入金波湧渚際
遊鷗鳬池心悅鯉鮦其下乃深湖原不勞力董
山雲一首
山雲幾片冉冉興旋佈長空作隂矣借問豐隆一何神
適纔午熱緣有此霏為細霔固無妨散露新蟾益可喜
即事
深谷樹蒙密熱欲□葛裳盤旋登峻巔風來滿意凉始
登亦覺勞其熱不可當既至凉風披弗勞爽奚償為學
及為政視此均可方
新月
新月逮上弦徘徊漸有光入夕更雲散時現半輪匡清
影漏疎樹暎我燕寢堂適已命輿歸坐賞亦足償何必
復登樓高致學謝郎
清閒口號
人言難得是清閒我略清閒輙赧顔設使樂斯更何慮
滿招憂亦在其間
雨(閏七月十三日)
連朝晴已好思得雨湔暄細霔潤以久濯枝聲弗喧池
寒荷有淚林濕鳥無言原圃滋蕎菜農民笑倚門
即事
南暖北漸寒秋收别遲早邇來接南音次第西成報(叶)
率稱雨𤾉時可以登萬寶畿輔實目擊其他披閱曉湖
北及安徽近江或被潦不過彼省中百一災誠小然亦
命妥恤毋致有餓殍合之寰宇觀今歲堪云好何脩而
遇斯益勉勤民道
細雨口號
細雨看不見濛濛暗濕衣放他巖際鹿潤草且增肥
晴
前日細雨渥終朝昨日雲猶散未盡清曉喜轉西北風
片片薄雲去相引本來不致愁霖多究覺宜𤾉利隰畛
霑哉非潦農幸誠爽矣弗寒時協允吾心略慰是斯辰
泰而不驕益恪謹
曉凉
曉凉衣著棉萬嶂晃晴煙誠慮霜行至旋思塞固然閒
雲消迴宇野水落前川卓午原暄暖催收晚種田
策馬
策馬石城外觀農近若何菜瓜村舍護&KR1367;穗圃場多已
有西成象較於去歲過(去歲塞外頗旱今年晴雨應時故收成倍豐)山田任
墾闢誰與計陞科
即景
昨朝細雨零蕎菜欣滋長今日快霽逢禾&KR0927;熟晴爽兼
之西北風雲淨天高朗千山生翠煙萬畝登秋象陸續
閱奏書各省率豐穰處順懼滿盈抑志勵深想
夜雨(八月初四日)
半月宜晴暢三更落雨喧近聞簷滴瀝遙想樹冥昏凉
意侵宵枕農功厪野村大田收已定菜圃正滋繁
即景
即景為題信口拈山莊樂事實無厭蒼麋巖際行行見
紅葉林間漸漸添碧宇雲稀天廓落寒潭潦盡水沈潛
詎惟攬結供吟興靜會端知理趣兼
新月
愛看秋中月偏於塞上逢冰眉纔想像漢角已舂容萬
葉□寒影一彎開藻胸吟安剛五字倏忽隠西峯
中秋即事
千秋逢令節萬歲奉
慈寧地迥光疑近夕昇輪欲停丹楓未蔵色金桂正含馨
雲雁鳴蟾曲宵麋借&KR0693;形巖關益寥朗瀑水自清泠明
曉發蒐轡(十六日早即起蹕幸木蘭每歲率以為常)羽林燦衆星
村行三首
野橋人跡點輕霜過閏中秋已迫凉却喜山田都銍艾
納收無暇畝棲糧
一水溯源凡幾度短長木彴接迴溪相聞雞犬安耕鑿
淳樸閭閻景入題
去年關外微嫌旱今歲山村普報豐又苦穫同無處糶
嗟哉民瘼竟何窮
即事
行令宜秋獵覲光有大宛(哈薩克陪臣杜勒特克勒等入覲即於和門宣見並賜以)
(櫜鞬裘服俾扈行圍)錦雲披草木祁鹿滿山原武帳歸閒憩驛章
閱喜言
東朝真累慶五世弄元孫(是日驛章至知得曾孫之喜仰惟皇太后慶育元孫五世)
(含飴益徵母以多福即馳使奏聞聖洽慈禧)
物性
鵰鶚擊狐狼鷹鸇搏雉&KR0693;狐狼害牲畜雉免供鼎鑊(叶)
弱雉免易與強狐狼難捕不求易避難朝歌錯節遇鶻
師識物性用各當厥務鷙百不如一孔融語非誤器使
豈殊斯頋難審其素
負暄口號
陽巘試負暄憩勞更披暖迴想延凉時其意何相遠
山行遇雨之作
廿日餘程喜快晴山莊兹雨遇山行自因問景聊憑輦
衆弗歌勞為駐旌赴岫濃雲如有約落林濕葉却無聲
遙遙南望生欣處秋麥播齊潤始萌
曉起
塞苑背秋將涉冬夜長曉起敢耽慵曙簷有鳥如𫝊漏
山寺無僧亦撞鐘且未展書玩義理却先問政致勤恭
金烏旋自東南上西北高輝幾箇峯
拈題
信手拈題信口哦樹頭葉少樹根多秋山四璧明無障
野水平湖凍不波雉避風蔵深草谷鹿知寒下向陽坡
授衣時節豳詩詠蒿目民艱竟若何
熱(戊子)
塞外宜爽凉翻覺熱如許其中有權衡明朝當處暑炎
官設孤注婪尾力一弩固知届秋後長此安容覩獨是
蒸山雲夜來慮作雨
晴
過午天中淨斂雲晶陽高暴散濃雰白含沙岸魚鱗影
翠現石峯螺黛紋晴值孟秋真叶序風來西北果超羣
宜農仍復利行旅即景拈吟慰以欣
中元夕放河燈
此日值中元河燈舊例存是花皆並蒂出水却無根紅
朵東西泛金光上下翻寧須學唐代百萬飾蘭盆
按舊唐書王縉傳代宗七月望日於内道場造盂蘭
盆飾以金翠所費百萬事雖奢靡亦不無過甚之詞
今山莊所設盂蘭盆及河燈所費不過數百金以今
較昔知其言為誣矣
山中
山中午熱早晩凉是謂不常乃其常午熱樹隂坐納爽
早晩凉著裌衣裳弗凉鹿那致肥澤弗熱稼豈成雲黃
相資並濟欣兩得吾亦隨時賞景光
濬溪
塞山雨景竒萬瀑爭騰奮然每挾沙石注溪致淤填(叶)
必有事濬疏方得清流進畚喿集衆力給值工成迅長
溪復舊觀風漪還月印我因悟為學克已貴不悋心源
苟茅塞亦賴以時濬
即景
昨晚細雨潤蕎菜今晨快晴暄禾&KR0927;曰晴曰雨兩宜時
幸共良農值綏屢(叶)碧空寥廓淨纖雲曉凉披處青山
覩青山綠水真稱遊却恐斯非無逸所
題錢維城九秋圖
秋海棠
態與小名定不差馬嵬坡下斷腸花臨風仍似恨瓶史
侍婢如何判鄭家
紫茉莉
艷葩繁葉護苔墻茉莉應輸時世粧獨有一般懷慊處
誰知衣紫反無香
秋葵
蕊擎火齊瓣裁金那說西風凉不禁自有丹心稱向日
陽光照處却無心
翦秋羅
綠葉已看當夏發紅葩惟是到利開此花解識時寒暖
應節輕羅早翦裁
洋菊
一例秋芳種益襍出竒競勝態姍兮雖然得與東籬並
陶令何曾識海西
玉簪
聲價非高品自潔幽香淨色護墻隂東村儘有效顰者
也解摘來頭上簪
金桂
粟想芳蕤金想黃西風常與逐蜂狂誰知一種江南卉
也做中秋塞北香(秋花九種維城圖以進避暑山莊者山莊今亦有桂云)
紫木槿
五月開花至九月番番綻朵不妨秋無心學取長生術
却是卉中壽者流
翠桃(紫雲花江南俗名翠桃)
度索寧無草本花彩霞幻作翠為霞漫言枝上缺秋實
意寓傾陽亦可嘉(維城自識有小草傾陽之語)
即景
晨寒前日欲裝綿午熱今朝頓熾然無礙延凉有溪榭
却欣催熟利山田蒸雲出岫還歸岫漲水上川落下川
擬減豪吟圖靜賞興因即景又成篇
即事
正厪南方雨若何驛章次第報非訛霑來霈澤三省遍
救得秋成大半多(彰寳奏江蘇各屬七月間圴霑&KR0584;雨水鄉仍可豐收惟高阜補種不及者)
(間有一隅被旱馮鈐奏安徽七月以來雨均優渥高田尚可種蕎較窪地收成僅減十之一二永德奏浙西自)
(入七月以來雨澤勻透晚禾長發可冀冇秋浙東早稻已穫通計八分前因江浙夏雨愆期隨諭各督撫察勘)
(妥辦今節次覽奏稍為慰懷)亦有高田終莫及仍教長吏察無詑旰
宵惟是勤民□敢恣遊歌卷者阿
中秋即景
石梃邊昇端正輪山莊秋節又從新樂聲喜有鹿聲和
樹影都成桂影勻光曜遍含大千界
慈寧永奉萬年巡宫庭樂豈分中外扈從那無望思人
雨(八月廿二日)
名山果有神過必雨隨輪喜是圍剛畢對宜幕展頻洗
山(哨内巴龍桑蘇台山能作風雨謂之海喇堪每圍場過輙雨名曰洗山)露蒼樹灑道淨
黃塵傍晩收雲片嶤峯倚碧旻
八月二十三日作
三十三番誦
遺詔五旬八歲似
親年如何便
棄臣民去痛處無言仰望
天
暖
興安暖異常磬控稱棉裳拂樹惟輕籟點岡纔薄霜草
青騰馬健楓紫厲鷹揚氊室開窗坐千峯繪綠蒼
雪(九月初三日)
中宵聞雪落一刻變暄寒不測有如是竒逢殊可觀𫝊
宣教罷獵迤邐且&KR1088;鞍萬樹珠為綴千峯玉作□谷虚
堪問路林密莫分巒駝漫嫌䭾重鳥蔵得託安彌空方
即即望遠正漫漫帳殿驀前到開窗素景看
題錢維城雪景
生面塞山雪景披侍臣扈蹕寫神姿朱樓白屋渾無藉
玉嶺銀峯别有竒布帳邀途鬻酒暖(哨内許市民隨行每有於路旁設小)
(布帳搘其前幅温酒以鬻僕從過者或沽飲禦寒)氊廬到宿帶冰支四宜居(氊廬)
(三楹中室顔曰四宜居為視事延見臣工之所)獨饒清致收瀹三清(茶名)又一時
登臺待月上遂策馬遊山至湖復泛舟攬景得詩
八韻(己丑)
過望月遲上登臺暫憩留纔看湧東嶺旋覺照西樓低
則輪飛迅光於鏡攬遒緣梯降不離按轡䟦相儔萬木
紛如影千峯幻似流隂森都入趣汗漫正堪遊出谷原
隨馬臨湖復命舟笑他蘇玉局曾得擬斯不
即事
山中早晩凉袷衣猶覺怯卓午原炎蒸單衣仍揮箑凉
以催鹿肥持銃尋山峽炎以曝禾熟觀田俯樓堞隨時
賞景光於心頗為惬陡意師啓行(傅恒奏七月二十日自騰越起程至野牛)
(壩督促船成即分路進勦)便因望馳捷
夜雨(七月廿五日)
山莊駐浹旬日日逢晴霽雖曰惬觀山吾寧為遊戲京
畿報屢霑(昨京兆奏京城及近畿初九得雨茂十四夜復陣雨數寸田禾倍為暢)口外鮮遍
暨大田已結穗不雨無害事蕎麥及菜蔬得雨乃暢遂
以此冀優霖切切慮難置晩雲暗千峯頗有作雨勢入
夕落&KR1268;&KR1854;時疎時密繼數(入聲)問霈如何高枕那能寐逹曉
知渥足籌農真慰意自春逮秋初時若蒙
天賜即今甫望澤甫望旋叨
惠自問奚以承敬勤勉弗替
曉晴二首
優霑夜雨歇清晨日射雲開霽景新正喜宜暘利秋稼
軍書又報遠夷賓(經略大學士傅恒奏猛拱土司遣大頭目詣軍營乞降云其土司久有歸)
(順天朝之心向為緬賊所阻今緬酋所遣防守戛鳩之盞拉機因其國中有事撤回竝知經略大臣統大兵進)
(勦願率屬内附迎候王師情辭極為誠懇遂優賞而納其降猛拱為江外一大聚落首先投誠適傅恒進兵在)
(即實師行順遂之先徵也)
猛拱迎師早備船統軍萬里國威宣乘機速進雖應爾
未免遙遥意念懸(猛拱所屬有船二百餘其土司願在戛鳩濟師並預偫芻□供億恭順有)
(足嘉者傅恒不俟我軍到齊即簡勁旋五千先率往渡戛鳩江由猛拱進至蠻暮西岸籌聯水陸聲勢甚協機)
(宜益深綣念)
曉
千林宿雨收萬巘曙烟泮谷風送曉寒旭影錘峯燦袷
衣尚覺凉昨熱避如幻無定中之定塞外秋恒見𫝊宣
問軍章可曾遞䮉𫝊
雨(八月初四日)
山雲鋪厚絮晩雨落棼絲雅助仲秋景未遇十日期既
疎還密繼從夕入宵宜菜圃與蕎坂及時潤益滋
晴
千林歛朝靄一晌放新晴雲脚遥天去源頭漲水生農
功既慰志山景足怡情正接軍營報時暘利啓程(經略火學)
(士傅恒奏騰越自七月初十日起晴多雨少十八日以後連日皆晴二十日啓行天氣尤為霽朗軍行利便士)
(氣歡騰此誠仰頼□天恩佑助實深項)
雨(八月初七日)
夜雨達清晨優霑真惬人遠山蔵不見喬樹潤來勻煙
舫無須泛石蹊有可循林中逢濕鹿較比往時馴
晴
四山雲歛碧空晴既渥宜暘皜日晶額手心同老農樂
無勞較量待西成
中秋夕即景
午熱知有雨(是日微雨)宵晴特應時中秋誠不負上塞雅相
宜點綴雲偏好晦明峯亦竒天香盆桂放即是廣寒枝
微雨(八月十八日)
西來地燥略生塵傍晩山雲落雨勻未致淋漓礙行路
也教飄灑悅農人菜畦蕎隴皆潤意苔砌楓庭總靜因
安樂窩如邵康節(是處地名濟爾哈朗圖行宫蒙古語謂安樂也)那能點易逮
其津
出關(庚寅)
出關馬上益逢凉迤邐山蹊度野莊峽水易流潦未逮
秋田薄穫圃餘蔵飛鴻嘹唳高還下曡樹菁葱綠間黃
吟緒今來圖少輯其如觸目有題償
微雨(八月廿五日)
半月晴真好山雲傍午皴遂霏珠點細旋羃玉虚勻鹿
濕避深樾魚喁上藴淪明朝應啓蹕汎灑恰清塵
即景
秋是木蘭好深秋益可人常年迴蹕候今歲佈圍辰(今歲)
(進哨較每年計遲十日常時重陽前後即可迴至張三營兹則九月初合圍伊始)塞冷雨為雪
境山地不塵却看活錦繡飄颺玉嶙峋
儀鎗行
按鎗本鼎𩔖又酒器俗以為刀槍之槍又火器亦
名為鎗均誤也作儀鎗行因並識之
羽林中有虎鎗騎用以持鎗尋虎刺闞如負嵎孰敢攖
賈勇直前弗退避乃有儀鎗厠其間所司導引為儀衛
鑾輿發處必前行不取枝精取數備短白其褂亦佩鎗
(虎鎗人著短白褂别於衆)險谷叢林曾未識虎鎗䟦涉覓虎蹤儀鎗
日受虎鎗賜(每日𫝊饍例有虎鎗之賜皆儀鎗者食之)莊叟寓意說支離世
間誠復有其事
十月朔日作
入哨三日行已速(今歲因朕六旬慶節自京啓蹕較常年遲一月餘且□後節氣亦早至山)
(莊駐三日即幸木蘭及旋蹕熱河氣候仍然和暖聖母深以塞苑頋居為適因復駐半月始行回鑾)
出圍半月駐猶應明當清蹕言旋矣幾度拈毫得句曾
水態山容小春麗千秋萬歲
懿歡承朝中此日例頒朔壽錫寰區百廿增(每歲十月朔日例於午門)
(前頒來歲之朔曾諭司天時憲自辛夘年為始於紀年慶增注六十一歲至百二十歲使花甲環周益綿壽世之)
欽定熱河志卷八
