欽定熱河志卷七十六
藩衞二
藩衞以熱河諸部為尤近我
皇上歲舉秋田依
光咫尺乃者
特詔國史館會同理藩院採輯各蒙古王公部落事蹟
編列表傳追闡成勞俾垂簡冊矧兹熱河近部千
里同風謹稽原始列為表志云爾
喀喇沁
喀喇沁在平泉州(即八溝廳)建昌縣(即塔子溝廳)境内明初
以元海烏梁海(舊作兀良哈今改正)置外衞自全寧歴喜峯
近宣府曰朵顔衞地在大寧衞北永樂初以大寧
地賜三衞部長遂内徙此為朵顔衞所據後併於
察哈爾以地予其塔布囊是為喀喇沁我
朝天聰二年塔布囊蘇布地偕色楞等舉部歸誠編
為左右翼二旗康熙四十四年又增設扎薩克一
旗凡三旗右翼旗在平泉州(即八溝廳)西北境東至土
默特右翼及敖漢界西至熱河及圍場界南至平
泉州及左翼旗界北至翁牛特右翼界增設之扎
薩克一旗即在右翼之中左翼旗在建昌縣(即塔子溝)
南境東至錦州府邊門界西至平泉州界南至永
平府邊墻界北至右翼旗界其封爵則有多羅郡
王多羅貝勒鎮國公輔國公頭等塔布囊公品級
諸號
多羅郡王崇德元年始封蘇布地之子古魯思
竒布為貝子賜號多羅杜稜世襲掌右翼扎薩克
事順治七年晉封為多羅貝勒康熙七年晉封其
子班逹爾沙為多羅郡王
多羅貝勒順治五年始封色楞為鎮國公世襲
掌左翼扎薩克事康熙五十五年晉封其孫善穆
巴喇什為固山貝子雍正九年晉封善穆巴喇什
之子僧衮扎布為多羅貝勒
又乾隆七年僧衮扎布之子扎拉豐阿封為輔國
公二十年晉封郡王以罪削爵二十四年復封固
山貝子四十四年晉封貝勒
鎮國公乾隆七年封僧衮扎布之子呼圖靈阿
為固山貝子十四年降鎮國公四十四年呼圖靈
阿之子濟克濟逹扎布襲鎮國公
又乾隆八年封右翼旗之敏珠爾拉布坦為輔國
公二十四年晉封固山貝子二十五年敏珠爾拉
布坦之子丹怎達爾扎降襲鎮國公
輔國公雍正八年封右翼旗之羅布藏車布登
為輔國公雍正九年以扎薩克旗之頭等塔布囊
達穆巴陣亡追封輔國公世襲
扎薩克頭等塔布囊公品級康熙四十四年以
格勒爾所部繁盛增至三十八佐領别置一旗封
為頭等塔布囊掌本旗扎薩克事五十九年格勒
爾所飬伊弟之子喀寧阿襲乾隆十九年賞給喀
寧阿之子齊齊克公品級
按雍正十年别封喀喇沁旗屬額爾德尼為輔
國公後無襲附識於此
翁牛特
翁牛特在赤峯縣(即烏蘭哈逹廳)境明初為烏梁海地後
自稱翁牛特我
朝天聰七年其濟農索音偕貝勒東等舉部歸誠編
為左右翼二旗右翼旗東至敖漢及左翼旗界西
至圍場界南至喀喇沁右翼界北至左翼旗及克
什克騰界左翼旗東至阿祿科爾沁及奈曼界西
至右翼旗及克什克騰界南至敖漢界北至巴林
界其封爵則有多羅郡王多羅貝勒固山貝子鎮
國公諸號
多羅郡王崇德元年始封索音為多羅杜稜郡
王世襲掌右翼扎薩克事雍正五年索音之四世
孫倉津以罪削爵以其叔鄂齊爾襲(鄂齊爾於康熙六十一年)
(封輔國公尋晉封固山貝子至是襲郡王其子羅布藏於雍正五年襲爵為固山貝子十年晉封多)
(羅貝勒至十一年襲郡王)
多羅貝勒崇德元年始封東為多羅逹爾罕岱
青貝子世襲掌左翼扎薩克事康熙元年晉封其
叟色為貝勒
固山貝子雍正十一年封右翼旗之額爾德尼
為固山貝子
鎮國公國初有噶爾瑪率屬來歸且立軍功封
為鎮國公入右翼旗世襲
土默特
土默特在朝陽縣(即三座塔廳)境明初以元後烏梁海
置外衞自義州歴廣寧至遼河曰泰寧衞即以其
部長掌衞事其地本在營州衞北永樂初徙衞於
内地此為泰寧衞所據嘉靖以後小王子之裔居
此者號曰土蠻是為土默特我
朝天聰三年台吉俄木布偕塔布囊善巴等舉部歸
誠後編為左右翼二旗右翼旗東至錦州府邊門
及左翼旗西至喀喇沁右翼旗界南至喀喇沁左
翼界北至敖漢及奈曼界左翼旗東至楊檉木牧
厰界西至右翼旗界南至義州邊門界北至喀爾
喀左翼界其封爵則有多羅貝勒固山貝子諸號
其喀爾喀多羅貝勒附焉
多羅貝勒崇德元年始封善巴為鎮國公賜號
多羅逹爾罕世襲掌左翼扎薩克事康熙元年晉
封其子卓里克圖為多羅貝勒
固山貝子順治五年封古穆為鎮國公世襲掌
右翼扎薩克事康熙元年晉封為固山貝子
喀爾喀多羅貝勒康熙四年有喀爾喀台吉巴
爾布冰圖因喀爾喀内亂率屬來歸附入土默特
旗内封為多羅貝勒世襲
敖漢
敖漢在建昌縣(即塔子溝廳)北境明代為喀爾喀所據
後分與其弟號曰敖漢素屬於察哈爾我
朝天聰元年其貝勒塞臣卓里克圖舉部歸誠編為
一旗其地東至奈曼界西至喀喇沁右翼界南至
土默特右翼界北至翁牛特左翼界其封爵則有
多羅郡王固山貝子輔國公諸號
多羅郡王崇德元年始封塞臣卓里克圖之子
班第為多羅郡王世襲掌本旗扎薩克事
又國初有索諾木杜稜因察哈爾之亂率屬來歸
且立軍功順治五年始封其子密濟克為多羅郡
王世襲
固山貝子雍正七年封固山額駙羅布藏為輔
國公十年以軍功晉封固山貝子乾隆八年晉封
多羅貝勒十八年羅布藏之子垂濟扎爾降襲貝
子
又乾隆二十四年封羅布藏什拉布為輔國公三
十七年晉鎮國公四十年晉封貝子
輔國公乾隆十八年封桑濟扎爾為輔國公
奈曼
奈曼在朝陽縣(即三座塔廳)北境明時為喀爾喀所據
後分與其弟號曰奈曼素屬於察哈爾我
朝天聰元年其台吉衮楚克舉部歸誠編為一旗其
地東至喀爾喀左翼界西至敖漢界南至土默特
界北至翁牛特界其封爵則有多羅郡王
多羅郡王崇德元年始封衮楚克為多羅達罕
郡王世襲掌本旗扎薩克事
按康熙十四年别封奈曼旗屬烏魯木濟為固
山貝子格勒爾為輔國公並於三十七年削爵
無襲附識於此
巴林
巴林在赤峯縣(即烏蘭哈逹廳)北境明初為烏梁海地後
為巴林部所據與喀爾喀為兄弟行素屬於察哈
爾我
朝天聰二年其貝勒塞特里偕滿珠習禮舉部歸誠
編為左右翼二旗其地東至阿祿科爾沁界西至
克什克騰界北至烏朱穆秦界南至翁牛特界其
封爵則有多羅郡王固山貝子輔國公諸號
多羅郡王順治五年始封塞特里之子塞布騰
為輔國公七年以額駙晉封多羅郡王世襲雍正
元年其四世孫里木布以罪削爵八年以里木布
之叔輔國公桑里逹襲封郡王乾隆十九年桑里
逹之子林沁
恩加親王品級二十一年林沁之子巴圖仍襲郡王
固山貝子順治五年始封滿珠習里為固山貝
子世襲
又封塞稜為固山貝子年代無考並世襲
輔國公乾隆八年封林沁為輔國公後晉郡王
(見前郡王條下)二十一年林沁之子德勒克襲輔國公
喀爾喀左翼
喀爾喀左翼在朝陽縣(即三座塔廳)東北境明時為喀
爾喀貝勒古木布伊勒登所居素屬西北扎薩克
圖汗我
朝康熙三年舉部歸誠編為一旗稱喀爾喀左翼其
地東至科爾沁界西至奈曼界南至土默特界北
至扎魯特界其封爵則有多羅貝勒
多羅貝勒康熙三年始封古木布伊勒登為多
羅貝勒世襲
欽定熱河志卷七十六
