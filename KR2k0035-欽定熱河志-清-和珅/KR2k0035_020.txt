欽定四庫全書
欽定熱河志卷二十
巡典八
御製詩
恭奉
皇太后啟行幸熱河駐蹕木蘭行圍之作
慶辰佳節遞都過合奉
慈輿幸熱河習武未宜疏駟鐵矢音恒是詠卷阿
恩深顧復行常侍(恒蒙之例慈諭宜循聫情皇祖每歲幸熱河習武施惠外藩所幸)
(加慈體日益康強每奉豫遊大福懿顔必豐厚誠亘古未有之慶也)
體益康強喜實多納稼更無慮蹂躪潦餘旋轉幸如何(今年)
(閏月中雨水過多瀕河地有被澇者六月以後雨𤾉頗調高阜稼仍美好昨楊廷璋奏統計通省收成八分有)
(餘兹蹕路所經則大田悉已登場沿村囷鹿頗積竟得轉歉為收督臣言果不妄為之慶慰)
出古北口感懷
古北復鳴鞭今秋殊往年異常經潦漲格外命恩宣(六月)
(間潮河異漲衝齧城根舊垣随圮兵民廬舍亦多有漂捐者特派大臣同提督王進泰查勘撫䘏即開倉平糶)
(以資接濟並發内府金四萬兩倍賞被水兵民補葺屋宇仍飭遣工匠繕復城牆今經過則塞門已修築如舊)
(室廬亦漸次完整惟城牆則待補築更念災餘物價稍昂官兵衣食未免拮据復加恩賞借一季餉銀俾生計)
(充裕)廬舍苟完矣雉墉未築焉長城真自壞觸景倍悽然
(每歲巡行大學士傅恒無不扈蹕今物故矣去歲征緬之役本不欲遣往以其敦請甚力命往經略乃以勤勞)
(受瘴致殞失此賢臣每懷耿耿悔之無及矣)
至避暑山莊作
慶典原無廢習蒐略遲啟蹕過中秋行將蘭塞千圍合
(外藩例備千二百人行圍)且許山莊三日留(今歲啟行遲山莊祗駐三日便赴木蘭行圍)
錦繡開屏間(去聲)紅綠珮環淙峽互渟流迎鑾萬姓休稱
謝(六月間熱河山水驟漲居民廬舍被淹業已加恩撫䘏並賞銀葺治屋宇仍發倉粟平糶以資日用今來)
(萬衆歡呼叩謝朕實廑災餘元氣之未能遽復也)元氣還廑可復不
出麗正門恭迎
皇太后至避暑山莊即事成什
昨宵數問夜何如為是連朝闊
起居老幼黔黎𩔖善錫動言式右史堪書街衢已復舊觀
矣(六月間山水猝發紅橋以西地勢稍低者市□多被衝損隨倍賞内帑葺治今已整繕如舊)警蹕
奚須遠避諸策馬躬迎
聖母喜六旬子帝掖
安輿
木蘭行圍自熱河啟蹕作
雲收萬嶂喜新晴獵馬虞旌值啟程習武繩前奉
慈訓承歡惜闊繫深情積看穀圃秋原穫潤逼蘭衢塵不
生舊部新藩都效職翩聫鞠&KR0957;路傍迎
重陽日蒙古王公等進宴即席成什
今歲行蒐十日遲重陽恰度木蘭時登山無地非高處
進宴有心值節期詐馬依然元制度什榜(讀作平聲)底藉漢
威儀歷觀史冊如兹少虔鞏金甌慎自持
至避暑山莊恭問
皇太后安喜而成什
三度減圍期(今年較往歲凡减三圍)問
安心早馳䟎程瞻
懿履仙境適
慈頤廿日
身益徤千秋願若斯吾惟知以喜不忍憶宣尼
入古北口
朔氣變寒嚴休工春日僉(塞山盿壘頹垣固無事修葺而此正當路衝觀瞻所繫故)
(發内帑重築近塞地土凍早城工暫停力作俟春融興工)本無事修葺徒以繫觀瞻
省歲麥籠𤱔禦冬舍接閻安民企黃霸築塞鄙蒙恬
三十五年八月己丑
上奉
皇太后啟蹕巡幸塞外是日
皇太后駐蹕湯泉行宫
上駐蹕石槽行宫(謹按每年地方啟蹕巡幸係直降旨蠲免所過額賦是歲隸省)
(輪免正賦之年所過地方已在普蠲之内)壬辰出古北口
降旨加恩豫賞古北口駐防及綠營兵丁一季錢粮乙
未至熱河行宮
降旨加恩豫賞熱河駐防及綠營兵丁一季錢粮丁酉
上詣廣仁嶺恭迎
皇太后駕至熱河行宫己亥
上啟蹕行圍木蘭
皇太后仍駐熱河行宫九月乙巳行圍殪虎
駐蹕準烏拉岱戊申行圍殪虎
駐蹕巴顔溝壬子
駐蹕按鳩和洛昂阿蒙古王公等恭進
御宴
閱馬戲乙夘
駐蹕張三營
賜蒙古王公台吉並隨圍兵丁等飯戊午迴熱河行宫
恭請
皇太后安十月甲戌
上奉
皇太后自熱河迴鑾丙子入古北口庚辰
上奉
皇太后迴圓明園
御製詩(辛夘)
七月十日啟程幸熱河駐蹕木蘭行圍即事疊去
歲啟蹕詩韻(有序)
三驅獮候吉涓將啟虞旌兩日秋霖漲盛致稽蹕
路展行期之信宿快晴已過洗車遣衛士以經營
稳渡無煩涉馬牽舟誠速昨來正報梁成灑道何
頻晨後又逢雨集豈柔金之生水信有恒占乃旬
歲而一經竟無愆度辛巳之成規可按
大安之豫適宜遵小
駐御園計里略同緩頓先臨行館詰朝仍勑停鑾惟農事
之關心積潦懼妨良稼幸田功之蓄目如雲暢好
高原十五蠲租倍常年而更咨善䘏七言紀事疊
舊韻而兼誌惄懷
膩霖今歲又逢過生水陰金屢漲河(辛未辛巳皆大雨水今歲又然或以)
(辛為陰金值歲主多水占騐之說豈果有之乎)橋待畢成權駐
輦途看可治先(去聲)循阿幸然高隴仍秋熟惜矣低田受潦
多滿望懼將作虚望(今歲春夏少雨自夏至後膏澤優霑早稼晩禾並皆芃茂滿擬可望)
(豐收乃七月朔日以來大雨兩晝夜漲潦殊盛深懼妨農今沿途所見高田豐蔚可觀實為得之意外然下隰)
(業已受傷勑免經過租賦十分之五視常例有加並令督臣勘察被水成災者照例撫䘏用副廑念)自慙
之外更云何
白河水漲待橋未成因暫返御園恭問
皇太后安即事書懷(有序)
伏庚甫退時行宿漲猶留處暑初交置頓成杠未
遍諮首途而請紆掖
輦稍須東上之園率前導而期偫方舟徐駐適中之館乃
問白河而徑度戒道將需半旬因瞻
紫籞而依馳詢
安已經三昔爰迴御苑敬侍
慈顔雖兩辛之卜胥符演潤或緣乎歲紀而一水之占倍
惕沮塗偏軫夫農功至如典重詰戎佇俟風高而
表扈矧若恩推懷遠行看日近以迎鑾是用摛言
以當誌事
今歲秋霖過辛巳□奚異漲候橋搘五朝待那安清蹕
(密雲地外白河水勢湍急深至二丈餘不能及時減落搘柱既難以施工牽舟又艱於速致努三在彼督辦橋)
(座云非四五日弗克蕆事若因此停蹕久待殊為無益且違定省已閱三日因於十三日仍迴御園恭請)
(成再聖母安俟奏報橋奉安輿啟行)三日闊應謁
聖慈遮莫園中仍復返逍遥河上豈其宜箕疇默騐咎徵
應惕與慚俱祗自知
恭奉
皇太后啟程之作
臨河轉蹕謁
徽萱五日徘徊駐御園漲退橋成馳奏牘秋高途治啟
鑾軒(前以白河漲盛密雲橋難猝成仍回御園駐蹕敬詢聖母起居既命努三等於河干董視架橋並遣)
(侍衛往來詢促昨始奏報剋日成梁遂於十九日恭奉安輿啟行而經凃坦治如常則由豫勅步兵代為)
(執役因行賞以旌之)已期舊例可違約(每歲巡辛木蘭隨圍之扎薩克王公台吉等例於古)
(北口外次第迎鑾今已逾期十日豈可復令其久待乎)况覲新來待沛恩(土爾扈特汗渥)
(巴錫等率全部來歸諭令於木蘭覲謁觀園回至山莊宴賚一切亦須早為部署也)尚有低田存
潦水民艱一路重詳論
出古北口
柔金勝剛金生水自倍蓰秋初漲潮河勢過昨歲已而
何新築城嚙根復致圯頼人知豫防避潦早遷徙所以
災轉輕不幸中幸耳(今歲潮河漲勢較去歲更甚因軍民等曾經水患七月初一等日見)
(天雨晝夜不止即徙高處豫防水至雖廬舍被衝而人無傷損猶為不幸中之幸然人鮮寧居亦堪廑念因發)
(帑賞葺房屋並開倉平糶賞借月粮以資口食兹復降旨將旗營各兵糧歲支本色兩季使米穀留餘贍給永)
(期饒裕)經過漲已消沙痕存岸涘頽牆埋草木原占川路
峙再築仍再傾當讓地於水(昨歲新修邊牆復經水傾圮兹親臨閱視其地適當)
(來水之衝盪擊勢所難免不宜與水相争因諭就缺處結築礟臺以存規制現傾之垣竟毋庸補修使讓地於)
(水可杜後患)宣命罷重為庶免紛更屢如云弛禦邊禦邊豈
繋此(自古長城之築原以設險禦邊已昧在德之訓我朝幅員遠訖口外仍屬近畿即蒙古新舊諸藩皆)
(隸臣僕并不得僅云中外一家更無可議為輕弛邊備又何藉此重門之禦屢事修復滋費耶)
至避暑山莊即事有作
漲消橋就坦途培至止還遲十日來(初傳旨於七月八日啟鑾因雨展期)
(兩日復以白河漲盛密雲橋難猝就仍自懷柔回駐御園直至督促橋成於十九日啟程較每常至山莊計遲)
(旬日)嶺過廣仁境詄蕩門臨麗正象昭回峯容水態如相
迓松牖雲莊暢好陪不事招徠歸遠域行看嘉宴此重
開(土爾扈特汗渥巴錫等率全部十萬衆投誠其汗及台吉等遠來覲謁計九月中旬可至山莊當於萬樹)
(園開宴行賞如都爾伯特策凌等之例也)
出麗正門恭迎
皇太后即事誌喜
橋稳途平
鳳輦移
康強逢吉謁
慈怡無疆慶外有餘慶不敢期間願永期簷際錘峯對閬
苑階前列水即瑤池神仙境藴中和氣豫養
高年百倍宜
熱河啟蹕幸木蘭行圍之作
有方必告敬詢
安綪茷㫋旌指木蘭宿雨汎塵途不濘曉雲漏日氣非寒
問程已熟行來近納稼逢饒志為寬適報遠人歸順至
朝家蒐典俾同觀
木蘭旋蹕至避暑山莊即事有作
木蘭肄武罷秋圍是日山莊旋蹕歸勑政旰宵仍别殿
詢
安歡喜謁
慈闈舊藩莅止入邸舍(四十八旗王公等以執役歲久此間或有置邸舍者)新附隨
來换黻衣(土爾扈特台吉渥巴錫等於木蘭入覲後即令其隨至山莊將行宴賚是日先加封爵並)
(視其秩予以章服有差)行慶施恩舉次第園看萬樹有光輝
恭奉
皇太后自熱河還蹕之作
行慶柔倈畢蕆儀栢冬旋蹕指京師仙莊歲至漫迴顧
仁嶺雲齊景仰思(鹿仁嶺康熙五十七年賜名來往所必經)一路承
歡申愛敬
高年益徤愜衷私如斯百度猶無厭層巘喬松與永期
三十六年七月戊申
上奉
皇太后啟蹕巡幸塞外
降旨以今歲雨水較大加恩蠲免所過地方額賦十分
之五其被水成災者仍照例察䘏
上駐蹕石槽行宫庚戍
上諭今年七月雨水較大已展期兩日啟鑾及過蘭溝
時橋雖已成而未能堅整即遣使奏聞
皇太后請暫
駐御園俟沿途橋座俱成再請
啟駕朕仍先駐石槽行宫閱視所經橋道以便掖
輦安行今日駐蹕懷柔縣遣福隆安馳往密雲察看河勢
情形據奏白河盛漲勢難驟落牽舟駕梁均非可以
剋日施工因思既不能按程遄行而坐待橋成為時
太久亦屬無益著於十三日仍回蹕圓明園恭請
皇太后安俟努三督率修理橋座完成奏到時再行傳旨
起程是日
命議叙沿途修理橋道各官辛亥迴圓明園丁巳
上奉
皇太后自圓明園啟行是日
皇太后駐蹕湯泉行宫
上駐蹕石槽行宫庚申出古北口癸亥至熱河行宫甲
子
上詣廣仁嶺恭迎
皇太后駕至熱河行宫丙寅
上奉
皇太后於卷阿勝境侍膳
賜扈從王公大臣蒙古王公台吉等茶果凡三日八月
庚午復
賜扈從王公大臣蒙古王公台吉等茶果凡七日庚辰
亦如之辛巳
上萬壽聖節詣
皇太后行宫行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴凡三日癸巳
上啟蹕行圍木蘭
皇太后仍駐熱河行宫九月乙巳
駐蹕伊綿峪土爾扈特台吉渥巴錫等入
覲丙午
駐蹕薩爾巴里哈逹
賜扈從王公大臣蒙古王公台吉及土爾扈特台吉等
宴丁未
駐蹕按巴鳩和洛昂阿蒙古王公等恭進
御宴
閱馬戲戊申行圍殪虎
駐蹕烏蘭哈達庚戌行圍殪虎
駐蹕他星雅圖阿辛亥
駐蹕張三營
賜蒙古王公台吉及土爾扈特台吉並隨圍兵丁等飯
甲寅迴熱河行宫恭請
皇太后安丙辰
御萬樹園
賜扈從王公大臣蒙古王公台吉及土爾扈特汗渥巴
錫等南掌國貢使叭西哩門遮昆宴
賜王公大臣蒙古王公台吉等表裏及土爾扈特汗渥
巴錫等銀幣有差戊午
賜扈從王公大臣蒙古王公台吉及土爾扈特汗渥巴
錫等宴凡三日辛酉後
御萬樹園
賜宴觀火戲凡二日癸亥復
賜扈從王公大臣蒙古王公台吉及土爾扈特汗渥巴
錫等宴十月己巳
上奉
皇太后自熱河迴鑾辛未入古北口乙亥
上奉
皇太后迴圓明園
御製詩(壬辰)
恭奉
皇太后幸避暑山莊即事二律(有序)
獮待行時塞舘駐原夙莅莊宜避暑
慈幃凊適寧居因念昨秋積雨漲川橋煩再架何如當夏
蠲辰啟蹕途怏覩先登既稟承
聖母以忻俞遂宣命諸司以豫飭時則炎蒸未熾薰拂微
凉四朝甫過
北郊六舍言循東道
高年順志緩程更
安御肩輿令典習勤前導仍肄驅閑駟矧官人而課績時
幾不廢疇咨復減從以恤勞更番并容休代幸篝
車之滿獲晩麰雲尚鋪黃欣烜潤之均調早稼油
都瀉碧雖先秋較逾匝月豐迺全占惟愛曰欲至
萬年喜誠永矢長言再系短引兼成
又奉
慈遊逮啟行較常時早月餘程秋霖恐蹈咋年跡
夏凊真循避暑名最利禾濃侵曉露宜收麥湊接朝晴依
然乘馬烟郊歷送駕人瞻喜倍生
承
歡
顧愛並殷如山舘
康遊八袠餘展頓敬圖
早憩息(每歲懷柔皇太后初頓頓而駐湯山行宫次日壽駐縣後即按常行今以聖母)
(逾八旬尤宜安適擬自懷柔以下凡中道程益皇祖所建舊行宫皆可憩息因恭奉臨駐冀緩而到)
(益早并沿途祗備肩輿御行倍適頥養)肩輿自覺
益安舒因成
徐進增情戀仍復先行例道除祗識此他非所識宣尼深
語敢萌予
出古北口即事
東方曉日萬峯明山路盤旋策馬行巖堞軸頹半有地
市鄽櫛此永無征(凡關皆有征税惟古北口不設𣙜司遵皇祖遺制也)旅人那
慮漸石濘農父偏欣曬麥晴讓水即為治水策費財奚
事築邊城
古北口邊牆緣山跨水以築潮河穿水門入庚寅夏
大雨數日河漲數丈餘奔騰突激繚垣及城闉皆毁
於水以其為經涂觀瞻所繋發衡緡繕完之辛夘秋
霖又盛河漲如前新繕垣復圮迨出口臨閱察其故
蓋邊牆踞河上正當其衝河流即移逼城根非可人
力争禦若屢弛屢葺雖無力役勞民之事而縻金錢
疲工作非計也至於遏其勢致横溢傷民廬益非計
也且今中外一家關以外尚隸畿輔又安藉此防邊
為北門固屹然壯觀餘堞本無所輕重因命視牆峙
處結築礟臺以具規制闕者委之於河使其暢流順
軌行水之智貴乎因勢利導讓之乃所以治之然於
此正可若夫内地民稠之處則又不可
六月朔日至避暑山莊即事成什
皇祖山莊此
剏居每來
恩訓不忘初快晴喜共將旬及避暑到猶早月餘(今歲因昨秋霖)
(&KR1369;稽程啟鑾時早途中每日晴霽凉爽倍勝常年到山莊較早一月冇半於避暑亦為名實相副云)因以
循名勵責實敢惟玩物益孜予
高年駐近遲四宿(每歲縣餘皇太后初頓駐湯山次頓駐懷柔仍按常程到山莊祗遲一宿)
(今歲自懷柔以下凡中道四宿皇祖所建舊行宫皆奉聖母駐憩較常則遲矣蓋程益緩而駐益早)
(冀增安頣養得倍適耳)屈指殷心迓
鳳輿
出麗正門恭迎
皇太后至山莊喜成是什
愉怡候道邊迎
駕命趨前(詢先至安後奉候歲㦤旨命策馬山莊恭以為常)倍迎
高齡健却紓十日懸山林供
爽眺溫凊適清便孝則吾何敢慕誠過舜年
熱河啟蹕幸木蘭行圍之作
節過啟程依例常平明清蹕發仙莊或輿或馬遵
慈訓多黍多稌閱歲穰野郭山村經迤邐舊藩新部扈相
將詰戎義以行圍寓
家法聰聽百世長
木蘭迴蹕至避暑山莊恭請
皇太后安喜而成什
復不過時歸不賖歸來
食履悉康嘉
萬年祝願冀如願四海為家兹更家秋暖葉林紅間綠雨
輕塞宇霧成霞(是日重陽微雨)黃州詩稱(去聲)重陽節可耐庭前
潤菊花
出麗正門恭送
皇太后啟鑾之作
今巡步輩奉
慈歡税近先行取日寬(今年肩輿皇大后幸熱河因奉並御緩行慈顔甚喜)
(承均)(懿旨於九月十二日先行按途間所有小行宫駐憩計行十一日朕仍十六日啟行於廿二日)
(同至御園以中頓小行宫不能容多人駐宿也)仍擬御園共早到欽承
懿訓永年刊前旌嶺路瞻徐發後軔山莊駐暫盤去送來
迎意何極南山為祝鎮斯看
入古北口
仲夏出關秋入關倏如信宿往和還乍逢夾路草猶綠
故合依峯樹未殷敗壘徒教留埤堄(皆仄聲)崇墉欣看接
鄽闤迤南見麥思早雪因識人情知足艱
三十七年五月己未
上奉
皇太后啟蹕巡幸塞外是日
皇太后駐蹕湯泉行宫
上駐蹕石槽行宫
降旨蠲免所過地方額賦十分之三壬戌出古北口六
月乙丑朔至熱河行宫己巳
上詣廣仁嶺恭迎
皇太后駕至熱河行宫七月戊午
賜扈從王公大臣蒙古王公台吉等茶果凡三日辛酉
上御澹泊敬誠殿土爾扈特郡王巴木巴爾貝子布顔
楚克等入
覲
賜巴木巴爾布顔楚克王如意洋表鼻烟壺並
賜巴木巴等頂帶冠服有差壬戌
閱步踏八月庚子
上侍
皇太后膳
賜扈從王公大臣蒙古王公台吉及土爾扈特郡王貝
子等茶果凡六日甲戍亦如之乙亥
上萬夀聖節詣
皇太后行宫行禮
御澹泊敬誠殿扈從王公文武大臣官員蒙古王公台
吉及土爾扈特郡王貝子等行慶賀禮
上侍
皇太后膳
賜王公大臣蒙古王公台吉及土爾扈特郡王貝子等
宴凡日丙子
上御萬樹園觀火戱戊寅
上啟蹕行圍木蘭
皇太后仍駐熱河行宫丙戌
駐蹕阿爾蘇台蒙古王等恭進
御宴
閱馬戱九月戊戌
駐蹕張三營
賜蒙古王公台吉及土爾扈特郡王貝子等飯辛丑迴
熱河行宫恭請
皇太后安甲辰
上出麗正門恭送
皇太后迴鑾戊申
上自熱河迴鑾辛亥入古北口甲寅
上奉
皇太后迴圓明園
欽定熱河志卷二十
