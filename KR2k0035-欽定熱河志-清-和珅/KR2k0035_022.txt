欽定四庫全書
欽定熱河志卷二十二
廵典十
御製詩(己亥)
幸避暑山莊唘程之作(有序)
典具如初法駕展七程之始禮循乎古吉行踰兩
載而遥𬗟
祖制之常遵秋蒐仍飭歎
慈歡之夙奉
夏凊難追時則柳陌微涼梅霖正霽爰御驄而曉發習勞
還似當年憶扶
輦以徐臻紀事頓殊前度歴山郵而臨避暑北道依然排
星罕以指清河東門詄若撫盈眸之禾黍劭農藉
用慰焉接撲面之雲嵐顧我何為情也適來行館
合有新吟朅爾宣毫忍披舊什長言誌感小引抒
懷
又是常年避暑時由來兩歲未行斯分明似昔全殊境
展轉於懷那措詞經國
深猷述
祖德奉
輿欽養𬗟
慈儀山莊指日蹕將駐踊懼難為即景詩
出古北口
兩年未此度巖關昔歲情懷想像間戎詰敢因忘
祖制
歡承那再奉
慈顔閭閻滋庶籌衣食市肆無征任往還(古北口雖設關門商賈出入例)
(不征稅)承德府新興學校兼觀士習可雍嫻
至避暑山莊得句
承德新陞以府名四民歡忭路旁迎山河自是萬古閱
寒暑忽教兩歲更雖曰勵躬法
祖志傷哉廻首養
親情初來例有詩篇紀慙愧無端七字成
熱河唘蹕木蘭行圍之作
中秋節過唘蒐程
祖制昭垂奕葉明肯以長年有所倦亦惟勵已不渝誠乍
驚兩歲倥&KR1555;閱益切諸藩愛戴情廻望難堪追憶處幾
曾清曉問
安行(向年唘蹕幸木蘭日必先詣情出告之禮於今追憶實難為)(慈闈請)(安申)
木蘭廻蹕至避暑山莊作
往還原自向年同疊樹高低綠變紅稅駕徒然駐塞苑
問
安那復謁
慈宫即今對景淡無味憶昔承
歡恨不竆清夜芸齋頻有夢夢醒其奈總成空
四十四年五月乙未
上唘蹕廵幸塞外是日
駐蹕石槽行宫
降旨蠲免所過地方額賦十分之三戊戌出古北口辛
丑至熱河行宫丁未
上詣
文廟行釋奠禮(詳見學校門)七月丙午
上御卷阿勝境
賜扈從王公大臣蒙古王公台吉茶果丁未巳酉亦如
之庚戌
閱步踏八月甲寅
上御卷阿勝境
賜扈從王公大臣蒙古王公台吉茶果凡六日乙卯土
爾扈特貝子竒布坦等入
覲丁巳杜爾伯特札薩克台吉伯拜等入
覲並
賜茶果癸亥亦如之甲子
上萬夀聖節
御澹泊敬誠殿扈從王公文武大臣官員蒙古王公台
吉及土爾扈特貝子杜爾伯特札薩克台吉等行
慶賀禮
御卷阿勝境
賜王公大臣蒙古王公台吉及土爾扈特貝子杜爾伯
特札薩克台吉等茶果凡三日戊辰
上唘蹕行圍木蘭丙子
駐蹕穆逹烏拉岱蒙古王公進
御宴
閱馬戲丁丑行圍殪虎
駐蹕巴顔布爾哈蘇台九月甲申行圍殪虎
駐蹕伊遜河丙戌
駐蹕張三營
賜蒙古王公台吉及土爾扈特貝子杜爾伯特札薩克
台吉等飯己丑
上廻熱河行宫甲午
上唘蹕自熱河廻鑾丁酉入古北口庚子
上廻圓明園
御製詩(庚子)
幸避暑山莊啟程之作
祭
澤𫝊臚遴庶士蕆諸務益敬勤增廵方歸未半月閱避暑
諏惟吉日應鷺序鴛行列班聚玉鞭珠勒啟行仍古
稀天子猶乘馬(廻蹕旬日各官北郊殿試散館選翰林引見文武諸務次第悉舉即於二)
(十一日啟程幸避暑山莊凌暑策騎控御如常雖年已七十未覺鞍馬煩勞也)無逸幾(去聲)垂元
與曾
出古北口
千載巖城雖就隤亦餘埤堄枕崔嵬藉看歴代興亡蹟
不外一言德險該禾黍青䓤經雨後黔黎踴躍識鑾來
守斯足矣為門戶慚愧伊犂萬里恢
至避暑山莊駐蹕即事一律
過嶺(廣仁)遙看日上東山莊萬木翠雲籠右祠(城隍廟)左廟
(文廟)胥瞻曁後海先河此意同避暑兼因避曠典(朕五旬六旬大)
(慶之年皆於宫中御殿受賀後乃啟蹕來熱河今年有所不欲故照常例五月即啟行)致閒返以
致躋公(熱河官吏兵民乃略有綴景為迎鑾慶夀之舉雖事已成然非所喜也)雖然昨歲
曾經駐切切懷思未解衷
八月十三日於避暑山莊行七旬慶典即事成什
御殿庚寅禮未仍(每歲誕辰率在山莊逢大慶始於京師御殿受賀故庚寅歲有十年一度)
(一臨軒之句今歲以不能似庚寅率羣臣於舉行慈寕宫行禮故不忍御殿受賀祇在山莊照例)山
莊聊聽慶岡陵七旬屈指數(上聲)今古六帝因心騐法懲
(三代以後帝王享國年逾七旬者六帝漢武帝梁高祖唐明皇宋高宗元世祖明太祖其中可法者惟元世祖)
(明太祖然亦不能無遺憾焉其餘皆予所鄙以為戒者)北塞駢田朝衆部西天歡
喜祝神僧(班禪額爾德呢自後藏遠來慶祝各蒙古王公台吉喀爾喀衛拉特等一聞其来無不歡)
(忭踴躍實為我國家吉祥盛事)宜言吉日弗言慽東望
松齋慽不勝(正殿之左即率羣松鶴齋為昔年逢萬夀節臣行禮之處)
避暑山莊廻鑾謁
陵駐蹕喀喇河屯之作
踐祚之初廿五曾居諸忽逮七旬增未其隕越深蒙
業用是
東西敬謁
陵蹙蹕罷圍非少懈(今年予七旬初度禮應恭謁即於兩陵虔申展謁因罷木蘭行圍八)
(月二十八日自熱河啟行計廽蹕至圓明園仍在九月下旬初)指莊豫訂勵丕承灤陽
别墅行來近穏度輿梁衆喜仍(昨因夏潦浮橋難立往來行人問渡稽滯兹秋)
(爽連晴輿梁穩度扈從人等並無䟦涉之苦)
入古北口
敬以謁
陵清蹕旋巖關入乃早常年寥寥空宇净雲氣(昨夜微雨)矗矗
諸峰朗霽烟石彴紫橋歛秋潦崇墉比櫛獲山田迤南
窪地多遭沴繾彼忘兹祇&KR0832;然
四十五年五月己亥
上啟蹕廵幸塞外是日
駐蹕石槽行宫
降旨蠲免所過地方額賦十分之三壬寅出古北口乙
巳至熱河行宫七月癸巳年班回部葉爾羌三品
阿竒木伯克貝子色提布阿爾第等又杜爾伯特
親王策楞悟巴什土爾扈特貝子沙拉扣肯等恭
祝
萬夀及喀什噶爾四品噶咱納齊伯克愛逹爾之子烏
曾克等入
覲
上御依清曠殿並
召見
賜茶甲午木坪宣慰司堅木恭囊康及各上司土舍頭
日等入
覲於惠廸吉門外丁酉班禪額爾德呢自後藏至(詳見徠遠)
(門)於澹泊敬誠殿跪請
聖安
上御依清曠殿
賜坐
賜茶果
命班禪額爾德呢至須彌福夀之廟居住庚子
上御萬樹園
賜班禪額爾德呢等並扈從王公大臣蒙古王公台吉
及回部阿竒木伯克貝子杜爾伯特親王土爾扈
特貝子及木坪宣慰司等宴
賞賚金幣有差辛丑杜爾伯特汗嗎克蘇爾札布等土
爾扈特郡王色楞等恭祝
萬夀入
覲
上御卷阿勝境並
召見
命同班禪額爾德呢等並扈從王公大臣蒙古王公台
吉及回部阿竒木伯克貝子杜爾伯特親王土爾
扈特貝子及木坪宣慰司等
賜茶果壬寅悟梁海散秩大臣伊素特等恭祝
萬夀入
覲
上御卷阿勝境
召見
命同扈從王公大臣蒙古王公台吉及回部阿竒木伯
克貝子杜爾伯特汗土爾扈特郡王及木坪宣慰
司等
賜茶果癸卯甲辰乙巳皆如之丙午
閱步踏八月戊申
上御卷阿勝境
賜扈從王公大臣蒙古王公台吉及回部郡王阿竒木
伯克貝子杜爾伯特汗土爾扈特郡王悟梁海散
秩大臣及木坪宣慰司等茶果乙酉
上御卷阿勝境
賜班禪額爾德呢等及扈從王公大臣蒙古王公台吉
回部郡王阿竒木伯克貝子杜爾伯特汗土爾扈
特郡王及木坪宣慰司等茶果庚戌辛亥皆如之
丁巳
上御避暑山莊宫門土爾扈特汗策凌那木札爾等及
朝鮮正使錦城尉朴明源等同時入
覲恭祝
萬夀跪請
聖安戊午
上御卷阿勝境
賜班禪額爾德呢等並扈從王公大臣蒙古王公台吉
回部郡王阿竒木伯克貝子杜爾伯特汗土爾扈
特汗朝鮮正使及木坪宣尉司等茶果己未
上萬夀聖節
御澹泊敬誠殿扈從王公大臣文武官員蒙古王公大
臣貝勒台吉回部郡王阿竒木伯克貝子杜爾伯
特汗土爾扈特汗朝鮮正使悟梁海散秩大臣及
木坪宣慰司等行慶賀禮並
命隨至卷阿勝境
賜茶果庚申
上御卷阿勝境復
賜茶果是晩
上御萬樹園
賜班禪額爾德呢等並扈從王公大臣蒙古王公台吉
回部郡王及阿竒木伯克貝子杜爾伯特汗土爾
扈特汗朝鮮正使及木坪宣慰司等觀火戲辛酉
上御卷阿勝境
賜扈從王公大臣蒙古王公台吉等茶果壬戌亦如之
是晩
上御萬樹園
賜班禪額爾德呢等並扈從王公大臣蒙古王公台吉
等觀火戲乙丑
上御萬樹園
賜班禪額爾德呢等並扈從王公大臣蒙古王公台吉
等宴甲戍
上自熱河廻鑾謁
陵九月丁丑入古北口乙未
上廻圓明園
御製詩(辛丑)
幸避暑山莊啟蹕之作
通宵雲淨曉晴豪避暑行廵例向遭衣用袷紗破晨爽
帽垂釐毳却炎饕東門依舊千官送廣甸懷新多稼叨
袖嚲玉鞭控珠勒(珠勒雖為鞍轡用語然國語及蒙古語皆為小步馬之稱即俗所為走馬)
(也)敢為圖逸謝年高
出古北口
按頓行宫清蹕移巖關度處爽風披今來古往供詩料
敗壘殘垣入畫姿萬里原非一時舉一心恒繋萬年思
固知不藉兹為守却恐侵尋或守兹
至避暑山莊駐蹕即事得句
山莊避暑例依前是日行旌涖止便皜日揚輝瀼麥露
輕風拂爽引槐烟
經營敬迎垂奕世䟦涉寧當謝長(上聲)年仍擬木蘭親校獵
徒云即鹿豈其然
八月十六日避暑山莊啟蹕往木蘭之作
去歲罷圍因大慶今年行獮例依常中秋甫過餅瓜節
上塞非遙麅鹿場幾度溪橋消野漲歴觀村圃得中穰
(近年塞外雨雖勤然旋雨旋霽不致大潦尚有三䮒之收)古稀有一仍䋲
武不息體乾勵自強
木蘭廻蹕至避暑山莊作
廻看射鹿木蘭邊千里雲收淨碧天蒞止山莊秋又季
搜吟書屋景當前峯容林態自終古
安問
歡承異昔年不可無言紀時日有言祇益意悽然
四十六年閏五月庚戍
上啟蹕廵幸塞外是日
駐蹕石槽行宫
降旨蠲免所過地方額賦十分之三癸丑出古北口丙
辰至熱河行宫七月辛酉安南國使臣阮維宏等
於惠廸吉門外道旁瞻覲
天顔
上加賞該國王縀疋及使臣等銀幣有差乙丑
上御卷阿聖境
賜扈從王公大臣蒙古王公貝勒額駙台吉等茶果凡
五日庚午
閱步踏入月壬申
上御卷阿勝境
賜扈從王公大臣蒙古王公貝勒台吉等茶果癸酉甲
戌皆如之乙亥
上御卷阿勝境土爾扈特台吉額爾德呢等入
覲
召見
賜茶並
命同扈從王公大臣蒙古王公貝勒台吉等
賜茶果丙子亦如之丁丑哲布尊丹巴胡土克圖入
覲
上御依清曠殿
召見
賜茶戊寅杜爾伯特扎薩克台吉布爾布逹爾濟等入
覲於惠迪吉門外跪迎
聖駕庚辰
上御萬樹園
賜扈從王公大臣蒙古王公貝勒台吉等及哲布尊丹
巴胡土克圖並土爾扈特台吉杜爾伯特札薩克
台吉等宴是晩
上御萬樹園
賜扈從王公大臣蒙古王公貝勒台吉等及哲布尊丹
巴胡土克圖並土爾扈特台吉杜爾伯特札薩克
台吉等茶果觀火戲壬午
上御卷阿勝境
賜扈從王公蒙古王公貝勒台吉等及土爾扈特杜爾
伯特等茶果癸未
上萬夀聖節
御澹泊敬誠殿扈從王公大臣文武官員等行慶賀禮
御卷阿勝境
賜扈從王公大臣蒙古王公貝勒台吉等及土爾扈特
台吉杜爾伯特台吉等茶果甲申
上御卷阿勝境
賜扈從王公大臣蒙古王公貝勒台吉及土爾扈特台
吉杜爾伯特台吉等茶果乙酉亦如之丙戍
上唘蹕行圍木蘭庚寅行圍殪虎
駐蹕海拉蘇台己亥行圍殪虎
駐蹕阿穆巴究溝口喀拉沁郡王那特納錫第恭進
御宴
閱馬戲九月庚子朔行圍殪虎
駐蹕烏蘭哈達癸卯
駐蹕張三營
賜蒙古王公貝勒台吉等飯丙午
上廻熱河行宫乙卯
上唘蹕自熱河廻鑾戊午入古北口壬寅
上廻圓明園
御製詩壬寅
幸避暑山莊啟蹕之作
老年人率不禁暑避暑誠應每歲行况是山莊貽
聖祖遂教吉日發都京前朝炎熱兹更(平聲)爽左近霑霖此
却晴步出東門仍御馬旣勤已亦愜輿情
出古北口詠事
古北今城夜戸開山莊避暑復兹來有懷莫致雄關守
無黨惟欣王道恢沙壓水衝餘廢址巖梯嶺冠尚存臺
弗資民力那能此似此勞民信可咍
至避暑山莊即事得句
宿雨清塵度嶺郵府今承德昔興州人勤農賈滋而庶
戶有絃歌教以脩(學政金士松歲試承德府生童甫畢率令諸生於是日迎駕)冉問
孔云斯正合李唐趙宋此能不撫時益切持盈志
曰奉無私莫外求
啟蹕木蘭之作
霽景川原麗曉晴撰辰却喜發虞旌自強一已仍乘馬
扈蹕諸藩衣是鶯(扈駕衆蒙古賜黃祫者多眞一朵黃雲也)幾曲野橋新漲
到滿空清籟嫩凉輕秋收非稔亦非歉三鬴差堪慰細氓
木蘭廽蹕至避暑山莊作
往還廿日覺無何颯景山莊換幾多已是丹楓贏翠柳
却看黃菊伴紅荷雀如話别簷頭噪雁解傳霜嶺外過
詩本黃綾頁將滿合饒默賞閣吟哦
四十七年五月戊申
上啟蹕廵幸塞外是日
駐蹕石槽行宮
降旨蠲免所過地方額賦十分之三辛亥出古北口甲
寅至熱河行宫七月己未
上御卷阿勝境
賜扈從王公大臣蒙古王公貝勒台吉等茶果凡五日
甲子
閱步踏八月戊辰
上御卷阿勝境土爾扈特頭等台吉阿拉克巴等入
覲
召見
賜茶
命同扈從王公大臣蒙古王公貝勒台吉等
賜茶果並
賞冠服金幣有差己巳土爾扈特協理台吉德爾德史
等入
覲
上御卷阿勝境
召見
賜茶並
命同扈從王公大臣蒙古王公貝勒台吉等及土爾扈
特頭等台吉等
賜茶果並
賜冠服金幣有差庚午
上御卷阿勝境
賜扈從王公大臣蒙古王公貝勒台吉及土爾扈特台
吉等茶果辛未
上御卷阿勝境都爾伯特貝子羅卜藏薩木坦等入
覲
召見
賜茶並
命同扈從王公大臣蒙古王公貝勒台吉等並土爾扈
特台吉等
賜茶果並
賜冠服金幣有差壬申
上御卷阿勝境
賜扈從王公大臣蒙古王公貝勒台吉等並土爾扈特
台吉都爾伯特貝子等茶果丙子亦如之丁丑
上萬夀聖節
御澹泊敬誠殿王公大臣文武官員等行慶賀禮
御卷阿勝境
賜扈從王公大臣蒙古王公貝勒台吉等並土爾扈特
台吉都爾伯特貝子等茶果戊寅
上御卷阿勝境
賜扈從王公大臣蒙古王公貝勒台吉等並土爾扈特
台吉都爾伯特貝子等茶果癸未
上啟蹕行圍木蘭甲午行圍殪虎
駐蹕額勒蘇什那九月乙未朔
駐蹕阿穆巴究溝口喀拉沁郡王納特那鍚第恭進
御宴
閱馬戲丙申行圍殪虎
駐蹕烏蘭哈達己亥
駐蹕張三營
賜蒙古王公貝勒台吉等飯壬寅
上廻熱河行宫庚戍
上啟蹕自熱河廻鑾甲寅入古北口丙辰
上廻圓明園
欽定熱河志卷二十二
