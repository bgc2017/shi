欽定熱河志卷四十二
行宫十八
獅子園
獅子園園以傍獅子嶺得名我
世宗憲皇帝在藩邸扈從
賜居於此中多
世宗題額園額乃
聖祖賜書也東西宫門五楹其南碧水廻還北岸亭三楹
額曰翠柏蒼松逾橋而南恭懸
聖祖仁皇帝賜額前五楹額曰芳蘭砌書院東環以廻廊
中峙方亭又東南殿三楹額曰水情月意後殿三
楹東有亭
聖祖御書額曰環翠橋之北為正殿有待月亭在殿東南
前殿五楹
世祖御書聯曰日往月來明至道花香鳥語露眞機
皇上御書聯曰西屏翠嶂常堪挹北戶清風不礙塵後
殿三楹東五楹額曰片雲舒卷又東北三楹為護
雲莊我
皇上御書額西北七楹額曰羣山環翠東北為草房又
東北曲徑窈深殿五楹額曰澄懷更内五楹庭前
植松柏各一額曰松柏室後三楹為忘言館其西
跨澗為小堂三楹曰秋水澗兩額並我
皇上御書斯地當園東北隅景最幽邃西南為妙高堂
恭懸
聖祖題額堂五楹踞山峯最高處
皇上御書聯曰風吹縠面文章好詩托峯眉氣象舒其
南為法林寺殿三楹有鐘樓峙其旁殿後佛樓三
楹額曰普門隨現聯曰妙蓮峯對青山峙甘露林
成紫竹環寺内聯額皆
皇上御書洪惟
列聖繼承治臻巍煥
奎文寳翰
雲日留輝我
皇上念篤紹
庭歲時展詣
慕思所積題詠尤多恭讀
世宗聖製
皇上御製詩仰見
授受淵微
心𫝊有自所由覲
光掦
烈至於億萬年也
世宗御製詩
熱河園中避暑
别業遥連上苑邊承恩避暑興怡然蘭舟曉泛晴波裏
荷盖擎珠顆顆圓
園中即景
林亭幽静晩風涼水氣侵衣荇藻香好景片時期莫負
開忩披卷意徜徉
中元登獅子嶺感懷
晩登獅子嶺四望淨雲煙葉落瘦崖樹雨過響澗泉人
顔移歲月秋色老山川令節須酬賞天空月正圓
妙高堂
碧峯頂上結茆廬可擬巢由物外居雲變白衣眼底事
風翻貝葉案頭書性天融會無今古心月圓明徹太虚
睡起北忩時一嘯千山答響自如如
獅子園夏日
石屋荆扉枕翠岡煙巒朝夕鬱丹蒼棋敲綠樹隂中局
酒泛紅薇架下觴珠箔晝摇新竹影玉池晩送嫩荷香
居閒謾謂全無事一榻臨風蠂夢長
御製詩
獅子園即事(辛酉)
避暑山莊之北有獅子嶺嶺下建園因以獅子名
皇考藩邸時扈
駕來此所居之
賜園也乾隆六年秋八月因塞外行圍廻道至此曷勝
趨
庭之感即事書懷爰成長律
憶昔趋
庭日重經避暑園壁題餘
手澤孺慕想
親恩閱歲階梧古丁年書室存塵生煮茗具菌茁玩花軒
廵狩今方始桮棬此重捫無從窺領膩莫可展冬温永
念
劬勞至空驚日月奔徘徊瞻碧落神愴向誰言
獅子園二首(癸亥)
軒榭啟清秋溪池尚碧流虚無餘想像清暇此淹留梧
蔭惟添密蛩音更助愁趨
庭空有憶視
膳竟無由
壁有曾題字齋無向讀書苔青增砌古山静覺窗虚幻
景歸蕉葉流隂駭日車獅峯誠善吼不動只如如
獅子園三首(有序)(丙戍)
辛酉秋初至避暑山莊曾詣園一遊不勝
雲日之感後以分賜果親王弗復往者廿餘年矣茲聞園
頽廢特甚而王又已背世念此地為
皇考舊日所興息且吾少小問
安讀書處也不可以有山莊而聽其荒落無存仍命奉宸
重事修葺復舊觀而止策馬相視因成三律誌懷
獅園弗重到瞥眼廿餘年藩邸曾分賜佳城又棄捐荒
頽茲已甚修葺可仍延少小聞
詩處廻翹倍黯然
牆裏收燕麥階前長兔葵無端偶遊涉不忍重(去聲)追思
列水遠縈帶獅峯近嵂嵜倪家林適合
宗旨彼奚窺
樓擬名華萼園非例奉誠罥楹鳥衝葛食野鹿銜苹迅
矣歲時閱幻兮興廢更精藍重(平聲)搆築藉欲悟無生
重葺獅子園落成奉
皇太后遊覽詩以誌事(丁亥)
去歲斯園偶訪之兔葵燕麥景淒其因教葺築復舊觀
(去聲)宛看落成如向為峯峙千秋善獅吼境同昔日躍龍
池奉
慈豈不心深慶
聖藻重瞻有所思
獅峯
不是
㬅殊此現身如何獅子面前馴箇間祇合忘諸慮稽首皈
依清淨因
再遊獅子園
獅峯崒嵂屋檐前避暑山莊隔一川臺榭維新適此日
林泉依舊憶當年境無俗韻入圖畫鳥有佳音勝管絃
記得黃園工位置(倪瓉獅子林今為蘇州黃氏園亭園中樹石皆雲林結搆并自為之圖其)
(圖今蔵石渠寳笈)倪迂小巧詎天然
獅子園襍詠
山色
幾年不見佛頭青依舊葱朧翠滿庭悟到色空眞寂所
身標清淨鎮亭亭
鐘聲
山寺從新葺法林一聲鐘響七條音旣云本是無生滅
何事悽然又繾心
砌花
秋芳浥露自葳蕤年去年來付不知記得童時閒鬭草
偏於色樣覓新竒
庭樹
無情庭樹亦婆娑高拂簷雲淺覆莎秋月春風凡幾度
不因今昔較如何
水月
繞堂野水正澄鮮新月依然掛碧天入影那論滿與半
當年曾暎指頭禪
松風
盤拏虬盖峙階墀颯沓偏宜風入之應為(去聲)吾心有所
感特教寒籟掃無遺
鳥語
庭樹棲禽窺畫堂今來不似昨荒涼分明是說廢興閱
解語何須藉冶長
蛩音
椿叢鼓脇作聲長露與為清風與揚一晌憑欄聽唧唧
助予或亦似歐陽
遊獅子園(戊子)
維新成去歲重至又今秋
聖日如常照隙駒眞是遒山園時景颯書屋古香留佔畢
髫年處居然已白頭
獅子園六詠
山色
山色借林色林生賴山生一二二而一無情與有情
溪聲
溪聲雨後壯萬籟鳴都收轟湱音恒在不共水東流
鳥語
樹密致鳥喜鳴非不得平誰能解其義惟愛聽其聲
蛩吟
鼓脇草叢中可聞不可見兒童甕為城乃復督之戰
砌花
秋花饒野意紅紫紛丁星不謂無人賞風前也吐馨
庭草
誰曾工織罽翠毯庭前披示儉觀生意皆堪唘廸思
恭奉
皇太后遊獅子園
金風皜日仲秋天欣奉
慈遊坻苑便
鳳輦鎮看祥擁護獅峯如獻
夀因緣手調甘旨叨
加進目覩山川覺倍妍
膝下依依承色笑不殊四十六年前
遊獅子園(己丑)
面挹澄波背倚峯清遊策騎偶從容今來歲月寧殊
昔獅吼園林本
躍龍澗口野流微帶冷墀頭嘉蔭越加濃不堪仰首高空
望雲白山青聳叠重
恭奉
皇太后遊獅子園
獅園近非遠飬
志奉來臨最是童遊處越生孺慕心花香知露重樹古得
隂深歡喜承
慈諭千秋例自今
恭奉
皇太后遊獅子園即景成什(庚寅)
嫩暖輕寒逮小春(是日立冬十月節)山園咫尺稱(去聲)遊廵
聖慈憶舊增歡豫興慶依前美奐輪雪積巖隂横鏤玉冰
垂泉表直流銀鴒原本是樂羣地何事居然獨六旬
恭奉
皇太后遊獅子園即景成什(辛卯)
昨霄微雨曉来晴早協涓辰侍
輦行路淨塵埃足底迅園生歡喜面前迎溪聲過漲為音
細花色當秋作意榮獻
壽南山近可指
萬年不盡共予情
夏日遊獅子園(壬辰)
獅子園無六里遙曉遊到亦不崇朝叠溪過雨聲雄澗
峻嶺收雲朗徹霄一晌風涼生簟席四圍山色入松寮趨
庭頓忘垂髫况五十年来白髮饒
恭奉
皇太后遊獅子園即景成什
玉露金風爽仲秋獅園龍沼奉
慈遊倪家圖畫誠小矣唐邸亭臯可匹不到處
懿歡承繞膝此間孺慕境從頭六旬餘子
八旬母往事奚稱潁蜀侯
遊獅子園憶舊(癸巳)
山莊
仁祖豫遊陪此處獅園
慈父開據座
曼殊瞻即佛趨庭鯉也憶猶孩祇今避暑仍如
昔有暇乘驄必一來五十餘年彈指頃碧峯依舊净無埃
恭奉
皇太后遊獅子園
石棧雲逵不藉尋
邸居
安輦奉來臨
萬年恒侍
慈顔豫此地益增孺慕心曲澗清音繞砌下雄峯翠影落
庭隂御園疊石勞摹擬(昨歲於長春園隙地仿倪瓉獅子林之意叠石為假山構臺榭)
(以肖之曾題詩以紀勝兹坐對獅峯不啻米芾臨書所謂眞者在前矣)那及天然獅子林
遊獅子園有作(甲午)
布達拉西獅子峯(普陀宗乘之廟在獅子園東是日瞻禮路便一遊番語布達拉華言切音)
(謂普陀譯之則靈鷲也)舊園遊憩一從容青山萬古標靈鷲碧水
當年起
躍龍聞禮聞詩
恩昔𬗟曰乾曰惕已今恭那辭雙鬢星星點祇看鱗蒼階
下松
恭奉
聖母遊獅子園(甲午)
歲歲今朝奉
豫廵(近年來率以八月初十日奉聖母遊此並賜食)欣陪
賜食笑言申南山獻
夀方當面
西母延禧自有神耳順年庚慕同孺秋中風日藹疑春膝
前歡喜承
恩諭恒例如斯訂約頻
遊獅子園(乙未)
邸園乘暇一遊廵山色波光若相(入聲)親說法門前舊獅
子種松戶外老龍鱗長(上聲)年偏憶少年事今日原同昔
日人書室設還刮目待愧哉語著阿蒙眞
恭奉
皇太后遊獅子園因成長句(乙未)
歷歲承
歡秋仲天(每歲以八月初十日恭奉聖母侍饍於此)
邸園賜食
懿恩宣金風玉露景逾美山峙川流
算益綿古柏不期覆簷茂塞花恒是繞階妍六齡始此學
佔畢(子六歲時即隨皇考居此)瞥眼光隂六十年
遊獅子園(丙申)
咫尺獅園路不遥言遊聊趁爽涼朝初來憶過六旬歲
(憶予六齡時初隨六十皇考居此園忽忽不覺度年矣)重到那堪七字消舞象
忽殊彼綵服聞詩未異此松寮思量欲弗負
期望惟有孜孜愼旰宵
恭奉
聖母遊獅子園是日
聖母賜食喜成長句誌事(丙申)
賜食恒於嘉節前(每歲俱於八月初十日恭奉食於聖母幸獅子園遊覽並蒙賜此因)
(十二以後即富於卷阿勝境奉聖母陳慶節宴賞也)
邸園陪
豫渥恩宣幾曾昔日殊斯日却是今年非昨年愛景直思
駐羲馭承
歡永願奉
雲軿舊藩新部齊隨扈成教都欣到漠堧
獅子園襍詠(丙申)
山色
横嶺豎峯圖畫間今朝得句以幾閒當年
庭訓參崖略書院分明號樂山(園中有樂山書院皇祖所賜額也)
鐘聲
魚静梵吟鯨發響招提原不住僧家七言成在一聲裏
拙速寧須詡八义
砌花
春花以樹秋花草戍削丁星别有情漫惜能言鳥不下
試聽根底露蛩聲
庭樹
作隊庭柯雙映堂秋中葉色已含霜魯卿猶自勤封植
而我於斯可恝忘
水月
千江一印悟禪徒楊葉機鋒亦識乎設以片雲遮碧宇
水中影亦費撈摸
松風
太古松應不計歲九秋風入實生寒此聲此色公天下
弘景高情量未寬
鳥語
婆娑塞樹對雲軒棲鳥何時不解言縱鮮紅花有紅葉
迷離也不讓春園
蛩音
少小於斯觀彼鬭中年曾是賦其詩(昔嘗作鬭蟋蟀長歌見樂善堂全集)
而今覺得都無味但一聞聲一惜時
獅子園即事(己亥)
北山一帶列精藍瞻禮便因
邸籞探冬夏别兹忽經二歲年計則已為三松隂竹籟撫
如故月宇雲居步尚諳向憶
椿今
萱並憶即斯景况對何堪
獅子園疊丙申舊作韻(己亥)
底事斯來廻異前面增皴皺髮增宣居憂雖度憂緣境
撫已惟慙已長年
賜食依然看象席(每歲八月初十日恭奉食於聖母幸獅子園遊覽並蒙賜此今邸)
(園如舊而憶晨復至追)(慈豫難陪轉瞬三年兹昔時情事曷勝悲戚)侍
遊那再掖
翬軿悲吟七字廣前韻埋恨千秋誌塞堧
遊獅子園(庚子)
邸園咫尺山莊北具體而微饒僻清是日輕輿一尋勝無
端舊蹟每牽情漫參貝葉經中句不異金閶書裏行(謂倪)
(瓉獅子林今春駐蘇州曾一遊)設以獅峯近相較(園外南山獅子峯與園正相對以此得名)
贏他假藉祗𫝊名
遊獅子園(辛丑)
獅子峯隂居
賜昔額題仍是
御毫揮有懷因便為一豫無逸敢皇懈萬幾頻問郵籖心
不懌(閏五月廿三日據阿桂奏十五日大舉攻勦將賊匪卡子四座攻得復乘賊散回攻得賊人大卡殱)
(戮賊匪甚多隨於左近四面拏卡聯絡接應海蘭察將明亮等即帶兵駐守次日天明又佔得兩處山包並)
(賊營迤西本布爾廟燒燬殺賊甚多現在官兵接連佔至黃河邊兩岸俱有兵丁水手防範賊勢窮蹙不日可)
(勦除净盡等語今又隔數日惟晝夜盼望捷音耳)忍看畫障景如依詩成數首
旋歸去行漏曾非四刻違
遊獅子園(壬寅)
六歲時初來此居(予自六歲時初隨十餘皇考居此園計今六年)何當七十
二還餘老年偏憶少年事今日仍猶昔日予内聖外王
學瞠若
祖功
宗德任肩諸獅園敬仰
前題額(園名賜額皇祖御筆也)重搆獅林學恧如(近肖倪瓉吳中獅子林於山莊)
(并倣其圖弆之)
樂山書院(丁亥)
舊蹟園林在承
歡事可稽當時曾
賜額(樂山書院辛卯年)(賜皇祖額也)此日重(去聲)瞻
題最愜仁之樂從知静者倪問堂成久近年與我同齊
樂山書院(戊子)
額是
堯年賜堂猶
舜日臨樂山仁者静自
昔訓於今涼籟下喬樹晴光蕩遠岑片時鳴蹕返無那欲
留心
樂山書院(己丑)
書齋懸
賜額每至仰
奎光忩納峯還嶺畫過(平聲)倪與黃朝煙纔欲泮秋樹未全
蒼仁者樂山趣體仁
垂訓長
樂山書院(壬辰)
書院廻溪上
當年賜額顔
宸章歷三代眞畫納千山樂可占仁德遊惟值政閒那無
會心處
家法在斯間
樂山書院有會(癸巳)
勲華家法賜臨池
題額於斯因惠之即景樂山惟趣永寓言愛物要仁施孰
非
訓也今猶
昔豈外復哉克以為字裏行間皆至道尊聞仍貴在行知
樂山書院(甲午)
書院依然在樂山題柍桭
放勲親賜額尼父昔詮仁雨後峯姿濯風前林態皴偶憑
堪體驗欲去且逡廵
樂山書院(乙未)
階前渌溪繞忩外好山羅書院歷年古幾閒此日過樂
思仁者静修擬石之磨不必縹緗展幽研資益多
樂山書院(丙申)
書院
皇考成額名
皇祖賜孫臣今日來敢懈繼繩志爾時多伯叔問誰能此
類以此益勉旃恐負
心傳意為君止於仁樂山仁之事
樂山書院(己亥)
重來書院坐
兩字樂山標每覩
堯文麗便思孔語昭聖功明以示王道豈其遥鑚仰夫誰
事末由徒自焦
樂山書院(辛丑)
樂山意豈在山也當日趨庭景逼眞問禮問詩都且置
為君𬗟
示止於仁
題樂山書院(壬寅)
樂山仁者事山以静為德静亦仁之端三一一三即仁
静存乎心山實為境域心境更非二渾一在己克樂豈
繫峯林五言識規則
護雲莊(戊子)
靈山解出雲雲出山還蔵韓愈有佳文其意頗可方巖
居雖不多高下如仙莊寫楹挹靉靅帶几霑衣裳觀雲
似圖畫對雲成詩章西成兹已定晴雨胥無妨斂忽一
空碧變却萬頃黃
護雲莊(己丑)
淨歛天衣一片無村莊近遠眼前俱腰䥥銍艾黃雲遍
即此寧非護者乎
護雲莊(癸巳)
夏雲正作竒峯際峯護莊如雲護莊恰目滃濛岰
㠡入不因分别見眞常
護雲莊(甲午)
夏山能出雲雲出山還護莊在萬山中護雲此其故容
容幻高低靄靄紛布濩膏澤旣已霑繼霑豈辭屢分明
點筆處廻望失歸路
護雲莊有會(乙未)
名山能出雲雲出仍護山莊塢倚山搆護雲莊則然譬
之君愛民民亦親君焉相資相得彰是理本易詮彼其
秦越視如浮雲蔽天有會因成謠此謠非等閒
護雲莊(丙申)
雲護及護雲一二二而一從龍雲龍從昌黎言豈失負
山構雲莊三楹架書室容容與為入英英與為出安得
無事坐其理探精密
護雲莊(己亥)
偶步護雲莊雲無朗霽光雖非望霖際頗覺值晴長夏
日方騰赫巖風忽似藏何當名副實一雨變新涼
護雲莊口號(庚子)
屈指雨過十餘日炎風暑氣熾如熏雖非亟望然需澤
(自二十一日雨後晴霄十餘日山田又不免待澤矣)分付巖莊莫護雲(謂莫護而不使出為雨也)
草房(丁亥)
草堂棲碧岑樸構稱(去聲)山林蕭緯仰如在茅茨示到今
秋風來席颯日影入簾深小坐旋言去惟留五字吟
草房(戊子)
豈乏樓臺高下披草房乃覺與山宜翻書恰得嘉樹傳
昔日今朝有所思
草房(己丑)
草房據崥崹四面羅巖谷
昔非寓茅茨今實勝華屋軒庭俯空闊暢可縱遥目不遑
曰怡情惟是思敦樸
草房(壬辰)
巖屋三間號草房樸敦儉示
訓垂長偶來却愧茨茅者嵐靄恒斯納景光
草房(癸巳)
黃州竹樓記重覆得廿稔草更脆於竹五十餘年審盖
因易以瓦而草名猶恁愛生忩前觀
示儉階際品流水與行雲時光共苒荏
草房
瓦屋依舊草房名楣梠樸淳筆研清新構御園斯數典
(今熙春園抱樸草堂之旁可構草房盖取法於此)承
先示儉總關情
草房(乙未)
雖非土階&KR1231;步登誅茅自昔草房稱漫疑點綴增巖景
哀伯還云清廟曾
草房(丙申)
應匪茨茅
當日心(我綴景皇考於潛邸時建此草房無過尚樸原無茅茨土階之想也)誰知階土
訓垂今草堂抱樸御園搆(丁亥年於圓明園搆草堂名之曰抱樸實數典自此)鼻祖
却從此處尋
草房(己亥)
不敢輕因易瓦為依然三架以茅茨閒庭小立餘深思
黃屋非堯
志早垂
草房(辛丑)
房草猶然
示儉垂閒庭到惜去遲遲量包四海三間屋寧渠茅簷學
樂飢
草房(壬寅)
巖房猶自號誅茅筮得天山上九爻却憶窮簷多凍餒
憂同饑溺那能抛
松柏室(丁亥)
名室以松柏收㡡惟縹緗觸懷每生慕憶
昔那能忘石古苔痕重山秋樹色涼喬柯無改度倚巘鎮
蒼蒼
松柏室(戊子)
兩樹嘉隂滿院披吟風垂露景凄其誰知松柏逾拱把
却憶同予共長時
松柏室(己丑)
謖籟悠然戶外𫝊童童階際碧參天種時伯仲清暉閣
(圓明園清暉閣前松遭回禄曾有喬松歎之作)却以山中養大年
松柏室(辛卯)
庭前植雙樹一柏一蒼松形作龍鱗老影蟠虬盖重春
秋閱年度朝暮伴雲封擬欲諮詩禮徘徊竟莫從
松柏室(壬辰)
庭前松柏翠深沉一陣涼風滿院隂對峙於斯恒落落
感懷那識不言心
松柏室(癸巳)
峙松種柏
昔時意仰漢瞻雲此日心五十年前景如昨欲抛悲緒不
能禁
松柏室(甲午)
東溝書室更清竒棧道溪橋歷訪之柏翠松青鎮如是
翹瞻霄漢引清悲
松柏室(乙未)
獅子園來此必來聞詩聞禮望悠哉階前松柏森森老
同我髫年培植材
松柏室(丙申)
松柏雖異種性同節並堅強晳邑中黔不害皆為賢鬱
鬱植庭際童童蔭簷前可識
聖人意如讀高士篇山楓及谷柳於汝何有焉
松柏室(己亥)
一柏恒看對一松交枝佈葉翠隂濃元方之側季方立
餘者其間可漫容
松柏室口號(辛丑)
庭間不種其他樹足識
當年育物心六十餘年
貽手澤試看滿院佈嘉隂
松柏室(壬寅)
松是向長柏禽慶分明異姓弟和兄笑他五嶽名山到
(謂向禽)玉塞獅峯可識名
妙高堂(辛酉)
虚堂搆峯巔叢樾羊腸繞平臨出岫雲俯視歸林鳥百
里如目前溪壑殊了了庭饒白鹿遊塵借清風掃我來
已深秋萬木丹黃老身依泉石間興寄煙霞表
妙高堂(丁亥)
迥臨已是高無二俯視還欣妙入虚我亦金山撫蘇蹟
(金山有蘇東坡題妙高臺)壤霄那更較何如
妙高堂(壬辰)
園裏有山此最高
奎章興擬大蘇豪易金何必招提建留帶還嫌名象操雲
外一峯現獅吼風前萬樹捲松濤
兩言意永奚煩綴繹詠徒勞首重(去聲)搔
妙高堂(癸巳)
園内斯堂迥騁眸萬景開林巒供俯照霄漢與平陪碧
海分明是金山仿彿猜妙高誠在此玉局小乎哉
妙高堂(甲午)
妙高所以妙高處更誰同萬景無遁象太虚有不空(不空)
(之空出梵典)身將心共適機與物皆融奮迅蹲獅子如聞善
吼雄
妙高堂(乙未)
園内最高處諸峯莫與齊直臨半空白俯暢一川低顥
氣堪平吸浮邱可右擕是宜諸慮淨憶
舊每悽兮
妙高堂(丙申)
堂名肖浮玉所異山與水俯視林海翻鯨波豈殊此詎
必舳艫泛時有烟雲起乃知
奎章垂(額名筆書皇祖御賜)初非出虚擬欲喚彼東坡斟酌其間
理
妙高堂(己亥)
不到凡塵處惟應顥氣俱近山都拜下一室若棲無觀
妙寧須李稱高欲笑蘇明春伏牛上試與問同殊
妙高堂叠去歲韻(庚子)
散懷一峯迥入望四鄰俱山色今原古雲容有若無略
同往雉兔豈必禁樵蘇昨甫登浮玉澄觀了不殊
妙高堂(辛丑)
園内最高山每來必陟攀人間塵不到松下鶴常還禪悦
𬗟
隨喜(昔年即取皇考喜開示禪理妙高東坡金山之意云)今題怡昔顔東坡造初
地不擬透重關
妙高堂(壬寅)
高言山之體妙言山之用體固迥出羣用亦堪娛衆出
羣自静標娛衆在清供體用本互資清静原相共設非
澄懷對率難契幽綜
忘言館
入齋極幽僻開牖對崚嶒葉有紅相綠雲時散復凝隠
非學顔闔嘯似聽孫登合此蠲諸慮忘言得未能
忘言館(辛丑)
巖館最深處林巒互吐呑静當冺外務悦可駐高奔讓
棗無存弟(少時於此比肩者為和親王後以此園賜果親王居之今皆早棄世矣)含飴有
弄孫觸懷偏憶舊夫那得忘言
忘言館(壬寅)
書館稱樸不稱華小斲三間而已矣背峙翠屏嶻嶭山
面樸素帶清泠水智仁合撰趋有餘放彌卷退妙無已
曰合忘言未易忘舊詠新題紛視此
法林寺戱題(辛酉)
書齋禪室杳然清午静時聞鐘磬聲此日經過重想像
當年佔俾一儒生
秋水澗(戊子)
小堂跨澗臨崔嵬名之秋水意悠哉莫訝涸壑無曲注
欲看潺湲雨後來
澄懷堂(戊子)
書堂搆東崦曲徑窈而深
昔日澄懷處今朝想
像臨幾曾窺理窟藉此見
天心小立渾忘去松風颯滿襟
待月亭口號(壬寅)
遊山馳驛屢吟詩(余於遊覽寓意不留尹繼善嘗有馳驛觀山之喻向曾屢詠及之)寓
意不留語素知小坐須行消半刻幾曾巖月待於斯
賦得片雲舒卷(辛卯)
片雲飛作影西東四字
題楣寓意崇
當日蕭閒樂無盡
後時糺縵藴其中即看出岫舒還卷依舊寫楹散復籠一
歲獅峯遊一度去來不繋或堪同
欽定熱河志卷四十二
