欽定四庫全書
欽定熱河志卷十八
巡典六
御製詩(壬午)
七月八日恭奉
皇太后木蘭行圍啟蹕之作
通閏由來秋氣早孟秋初吉啟龍旃懸知瞻就迎諸部
最喜
康強奉大年按頓依然息衆力逐程特厪閱農田黍稌遭澇
稀垂穗帑濟租蠲遑忍延
出古北口作
秦代長城太古秋清時來往習秋蒐刀耕火種率由出
壘敗垣頽那藉修真是不征譏亦簡(凡關皆有稅惟古北自康熙年間即)
(不征稅至今因之)幸因弗澇穫還稠度關多稼欣逢慶一百年
前有此不
恭奉
皇太后至避暑山莊即事一律
遼退今秋早半月
大安日日奉同行(去歲阻澇因先啟蹕隨路視槁道俱妥始命諴親王恭奉聖母就道)
高年康健真堪慶
祖德恢鴻益厪情地自清涼聽午熱(是日微熱)黍方秀實利西
成廣仁嶺度山莊近恰有排班哈薩迎(時哈薩克汗阿布賚遣陪臣蘇)
(爾統都勒特赫勒等入覲適至山莊即於嶺前迎接)
避暑山莊啟蹕木蘭行圍之作
白露今年早中元度啟程野橋取路直潦水落潭平晩
稼偏宜熱秋空正快晴貴山求宿衞笑許鑒葵誠(哈薩克汗)
(阿布賚遣使請安為其所遣陪臣鄂莫爾色楞白特爾二人懇留備羽林之屬因命為乾凊門侍衞遷往伊犁)
木蘭迴蹕駐避暑山莊作
圍期今歲促廿五日云旋行慶兼施惠秋清正月圓天
香屋有桂霜勒浦餘蓮晩熱蒸為雨聽之言發泉
萬樹園賜宴即席得句
叢樾中間甫野長(甫田叢樾為三十六景之一又名萬樹園)清秋嘉宴拂廬
張北宛西海胥來賀
祖德宗功正未央詎曰銷兵應凱樂益欽守器慎幾康訓
恭儉亦示慈惠幣帛均頒實篚箱
重陽日侍
皇太后宴
皓氣澄秋日日加山莊重九更堪誇登高全攬川原美
獻
壽欣當風物嘉綺嶺低昂綴紅葉芳階錯落綻黃花宮中
行樂真行樂玉塞彤庭總一家
雪(九月十四日是日入古北口)
夜報塞天同起雲凌晨玉葉遂翩紛無林不作銀花影
有嶂皆成冰綺紋酒店旗飄近方見僧房鐘響遠猶聞
入關廿里原秋雨南北寒暄一嶺分
二十七年七月戊辰
上奉
皇太后啟蹕巡幸塞外
降旨以夏雨過多加恩蠲免所過地方額賦十分之五
辛未出古北口甲戌至熱河行宮哈薩克使臣蘇
爾統都勒特赫勒等入
覲丙子
上行圍木蘭奉
皇太后自熱河啟行丁亥
駐蹕伊緜峪
賜扈從王公大臣蒙古王公台吉及哈薩克使臣等宴
八月丁酉
駐蹕張三營
賜扈從王公大臣蒙古王公台吉及哈薩克使臣等並
隨圍兵丁等飯庚子迴熱河行宮壬寅
上奉
皇太后於卷阿勝境侍膳
賜扈從王公大臣蒙古王公台吉及哈薩克使臣等宴
癸夘
上萬壽聖節詣
皇太后行宮行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴凡三日丙午
御萬樹園
賜宴觀火戲及健銳營兵丁馬技丁未
御延薰山館
賜軍機大臣御前侍衞等飯戊申
上侍
皇太后膳
賜扈從王公大臣蒙古王公台吉及哈薩克使臣等茶
果凡四日甲寅復
賜茶果凡四日九月戊辰重陽節
上奉
皇太后于延薰山館侍膳庚午
上奉
皇太后自熱河迴鑾癸酉入古北口丙子
上奉
皇太后迴圓明園
御製詩(癸未)
恭奉
皇太后啟蹕幸避暑山莊作(有序)
麥風扇牖北至正爾迎旬霉雨收林南訛於焉叶
序佇園齋之待葺志奉
慈娛臨塞館以來遊言循
祖制同朝啟駕率衞士以前驅按頓
徐征命親藩而扈從時也青黃稍接茒簷餠餌香新晹雨
維時清甽稑穜穎擢汙菜已滌觀民而誌輯河渠
輸輓無勞阜俗則經籌食貨倉粟散因陳之積頒
逮周廬窖煤資挹取之供直平近市仙莊宜
避暑前郵即迓
安輿秘殿稱延薰駐蹕疇咨法從披六曹之政牘排日封
函掄九品之選人閱時輪對幾餘典學寧孤修晷
於長嬴農隙詰戎更跂高秋於大野因詹吉旆用
冠行編
有事園齋待葺修山莊先節奉
慈遊(每歲秋月啟駕兹以修葺園齋啟程較早月餘)按程徐進
高年適避暑真宜
夏凊留稍喜青黃資食接更看高下蔚苗稠長途歴歴觀
農况敢為巡行忽本謀
降旨免經過州縣賦十分之五詩以誌事
歴歲來巡例免三昨年加二為遭渰正當元氣未復際
仍與優恩普被湛夏長已佳誠滿望秋成待至敢輕談
閭閻已自無征調(近畿歉收州縣應行蠲緩各項已屢經降旨格外蠲緩命歲二月内復命)
(將勘不成灾之處本年應徵錢粮㮣緩至秋成後再行酌量帶徵是二麥收穫時催租之吏可以掃迹矣)二
麥登埸任負擔
出古北口
浮翠千巒烘曉晴觀民按轡出長城天然龍幹分南北
便覺爽風拂面迎
潮河如帶向南流敗壘頽垣不事修設待修兹為守禦
繫桑已是失長謀
關外從來禾&KR0927;佳夏田飽看蔚苗皆歉餘况復秋成遠
不敢欣懷祗懼懷
興州厄魯例來迎效力馳驅各盡誠三十年前皆勁敵
念兹惟益凛持盈
至避暑山莊駐蹕作
山莊避暑
祖功深待葺園齋用早臨綠嶼青峯新景色對時育物舊
神心欲憑福地遣煩緒自有雲山啟静吟明日
慈輿便言至歡迎
夏凊仰
徽音
出麗正門恭迎
皇太后駕至山莊
策驄山市迓
金輿七日翹心一日紓仙地清凉宜
攝飬雲齋松鶴奉
興居(山莊内殿名皇太后所御内松鶴齋)愛看畫影偏遲砌便有炎風解
避䟽
食履高年增健旺樂同天下始從予
秋日奉
皇太后遊山作
遊山秋最宜延爽謝炎時千嶂
安輿導六宮寳馬隨佳隂猶翠葉清馥在紅蕤行樂真行
樂寰中許共知
熱河啟蹕幸木蘭作
秋蒐雖例事啟蹕又從新桂節纔方過鸞旗此重(去聲)陳
鹿音遥接待馬意近精神且復覘心願村村納稼巡
蒙古王公等進宴即席得句
大野涼秋皜日晶筵張黃幕傍行營千羣馬集英姿試
九白駝牽吉兆呈例事詎惟遵典屬歡言恒是鑒抒誠漢
唐此地寧有此益凛冰淵戒滿盈
賜蒙古王公等宴並頒賞執役者
獵期不欲久半月適應還程喜行宮近筵開駐蹕閒笙
簧洽有秩幣帛與均頒詎止循常例懷柔切此間
木蘭迴蹕至避暑山莊
仲秋啟蹕返深秋紫翠林光頓改眸隔嶂鹿鳴全似喚
上窗駒影信如流引成渠水聲添冷吐得巖嵐幻益浮
到此精微契神處可能五日不為(平聲)畱
入古北口見閭閻秋成有象詩以誌慰
雄關詎止此提對壁壘猶看架嶺重四閱月惟消一瞬
幾章詩耳付千峯魚鱗塍幸秋成好馬首路欣暖景逢
洊饉閭閻藉稍濟敢言元氣復吾農
二十八年五月甲戌
上奉
皇太后啟蹕巡幸塞外是日
皇太后駐蹕湯泉行宮
上駐蹕石槽行宮(因)(駐蹕皇太后懿旨于啟鑾日□湯泉後至山莊一日程)
(較緩馳詣上遵奉皇太后慈諭每日或間日遣侍衞等行宮請安遂為)
(歲例云)
降旨以上年被災之後仍加恩蠲免所過地方額賦十
分之五丁丑出古北口庚辰至熱河行宮辛巳
上詣廣仁嶺恭迎
皇太后駕至熱河行宮癸未
降旨賞給管守熱河行宮千總太監及兵丁等錢糧有
差八月丙戌
上奉
皇太后於卷阿勝境侍膳
賜扈從王公大臣蒙古王公台吉等茶果凡七日甲午
丙申亦如之丁酉
上萬壽聖節詣
皇太后行宮行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴凡三日辛丑
上行圍木蘭奉
皇太后自熱河啟行丙午行圍殪虎
駐蹕呼魯蘇台戊申
駐蹕納喇蘇台達巴罕蒙古王公等恭進
御宴
上奉
皇太后閱馬戲己酉
駐蹕都穆逹烏拉岱壬子行圍殪虎
駐蹕鄂爾楚克哈達甲寅行圍殪虎
駐蹕扎克丹鄂佛洛九月丁巳行圍殪虎
駐蹕薩爾巴里哈逹辛酉
駐蹕烏穆呼朗圖
賜扈從王公大臣蒙古王公台吉並隨圍兵丁等飯癸
亥重陽節
上詣
皇太后行殿侍膳是日
駐蹕博羅河屯乙丑迴熱河行宮庚午
上奉
皇太后自熱河迴鑾癸酉入古北口丙子
上奉
皇太后迴圓明園
御製詩(甲申)
恭奉
皇太后啟蹕幸避暑山莊作
爽颸皎日曉秋天蘭上行將試大畋敬奉
慈輿循後頓(向每日奉夏月慈輦逐程而進以便問懿旨安自去歲幸山莊奉皇太后)
(欲同日起程是日駐湯泉較近而後一日至山莊例則程既緩而隨從諸人至均適便朕欽遵遂以為)爰
驅清蹕啟前旃浮橋潦水收新漲彌野香風拂甫田歲
歲塞巡觀寳穡最佳寳穡是今年
降旨免經過州縣賦十分之三詩以誌事
北巡經赤縣例免三弗取去歲及前年乃至十之五誠
以遭洊饑民艱厪心苦兩熟幸去歲(去歲麥既收秋田亦頗稔)元氣
復未覩今夏麥勝昨大田若晹雨按轡所經歴翼翼芃
稷&KR0927;登埸在指日審足資三鬴可以按恒例免三增惠
汝其實賦幾何寧如遇豐廡
天恩信博濟人事終小補
出古北口作
昨夜微陰詰旦晴千山翠色益晶明今朝秋末三庚盡
便有涼風馬上迎
雉堞依然棲絶峯亡秦寧可恃提封若無竟海巖巖者
今日誰因笑祖龍
因山為市操(去聲)奇嬴列販從來不事征(凡關口例有稅惟古北獨無盖)
(地民皇祖欲加恩此至今遵以為例)百歲老人歌
厚德街旁一例執香迎
高下秋田苖總芃果然關外勝關中宜晹邇日心誠慰
因慰翻殷懼滿衷
至避暑山莊駐蹕成什
每歲臨秋避暑莊逮云至止暑先藏去年曾一觀其妙
(去歲夏月即恭奉皇太后駐此)
夏凊真稱樂以長預此清塵成例典(見前作)明當
愛日仰
康強幾閒那得饒清靜不盡吟題正待償
出麗正門恭迎
皇太后駕至山莊
昨宵霏細雨誠恐礙
輿行半夜全開霽歡生策馬迎
康強緣
大德遊豫
喜西成自益無疆
夀詎惟必得名
熱河啟蹕往木蘭作
雨過沙溪潦水收川原銍艾喜迎眸興飛捺鉢初排駕
願愜甌窶幸滿篝守吏分疆遞來接村民生計自為謀
輕於什一山田賦莫慢催科事苦求
八月廿六日蒙古王公等獻宴即席得句
資生四種既繁稠(蒙古以馬駝牛馬四種為資生之具)更喜谷間稼稔收
(内扎薩克今亦大半種藝并招致農民收田租之利矣)朋酒稱觥遵往歲霽雲覆
幕讌中秋千山錦繡高低疊一水笙簧宛轉流綽爾齊
終(蒙古彈火不思吹笳奏曲謂之綽爾齊)觀灑馬(即詐馬俗謂之騎逹駻)古風偏愛
以時修
迴蹕至避暑山莊作
乘時大獮木蘭迴三日仙莊擬暫陪(擬於此駐蹕三日憩衆)彌月
看他纔眼瞥百年例此得心開樹餘綠葉因山暖菊有
黃華傍砌栽靄靄明窗上曦影箇中依舊引吟裁
入古北口即事
溯游潮水又迴轅萬壑羣山鎖隘門塞上秋猶不覺冷
關中曦故喜披温行看綠幕連前路(往歲塞外葉落入關猶見綠樹今歲)
(秋暖塞外樹亦尚未凋)饒積黃墉接野村剛為吾民慶逢稔何來
穀賤有煩言(畿輔今歲秋成為數十年所罕遇而民間反有傷農之歎可見人心太不知足其何)
(以承之憮天佑耶為然)
二十九年七月丁夘
上奉
皇太后啟蹕巡幸塞外是日
皇太后駐蹕湯泉行宮
上駐蹕石槽行宮
降旨蠲免所過地方額賦十分之三庚午出古北口癸
酉至熱河行宮
上詣廣仁嶺恭迎
皇太后駕至熱河行宮丁丑
上奉
皇太后于卷阿勝境侍膳
賜扈從王公大臣蒙古王公台吉等茶果凡三日八月
辛巳復
賜茶果凡七日辛夘
上侍
皇太后膳
賜扈從王公大臣及蒙古王公台吉等宴壬辰
上萬壽聖節詣
皇太后行宮行禮
御澹泊敬誠殿扈從王公文武大臣官員及蒙古王公
台吉等行慶賀禮
上侍
皇太后膳
賜王公大臣蒙古王公台吉等宴凡三日戊戌
上行圍木蘭奉
皇太后自熱河啟行乙巳
駐蹕永安拜昂阿蒙古王公等恭進
御宴
上奉
皇太后閱馬戲己酉
駐蹕永安拜色欽
賜扈從王公大臣蒙古王公台吉並隨圍兵丁等飯九
月辛亥行圍殪豹
駐蹕庫爾圖察罕乙夘行圍殪豹
駐蹕伊緜峪丙辰行圍殪虎二
駐蹕扎克丹卾佛洛戊午重陽節
上詣
皇太后行殿侍膳
賜扈從王公大臣蒙古王公台吉並隨圍兵丁等飯是
日
駐蹕鄂爾楚克哈逹丙寅
駐蹕張三營
賜扈從王公大臣蒙古王公台吉並隨圍兵丁等飯己
巳迴熱河行宮癸酉
上奉
皇太后自熱河迴鑾丙子入古北口十月丙戌
上奉
皇太后迴圓明園
御製詩(乙酉)
恭奉
皇太后啟蹕幸避暑山莊作
撰吉秋巡啟析旌宜人風物叶金行寒浮曉氣波間漾
朗射初陽樹底明按例
康輿循後頓清塵快馬肅前程高低近遠良苗秀額慶西
成卜屢成
出古北口作
曉色滄涼滿谷寒高峯纔見日三竿昨朝午熱知何處
水抱山縈隔幾盤
鎻鑰尋常壯北門栖巖秦壘至今存戒嚴守此應遲矣
貽笑那堪更僕論
多稼今秋内外同未登埸敢道綏豐山村却報迎人象
老幼都看喜氣融
至避暑山莊作
萬疊螺峯蔚霽光行秋又復駐山莊蔽波荷錦猶呈綺
徧野禾雲欲作黃歴看塞田眞有幸每居巖館勵無荒
今宵數問應何礙為是明朝迓
夀康
出麗正門恭迎
皇太后駕至山莊駐蹕
七朝
行殿隔十里榮驄迎固是
起居悉(途間隔日馳使請適安知起居安)寧紓懸企誠仙莊開詄蕩
愛日仰光明寳穡沿途好知堪
豫懿情
木蘭啟蹕紀事(有序)
桂輪香滿剛澄塞上之華楓板紅新恰繪蘭巾之
景迺薰館駐經匝月當秋而獵騎方嫺繄慶霄酺
逮連朝既望而貉郵宜表溯昔
祖謨敬繼掖
安輿以廵幸為常迨今
慈夀益增居
文囿而頥和斯當皇妃皇子留代
温凊之忱塞水塞山近奉
豫遊之樂移頓鼓循記里問
安則驛置恒馳周阹圖按司虞數獲則鮮肥可逹顧今歲
豐符留熟篝車紓省歛之懷矧此行觀侍員渠櫜
犍識從公之義詰戌習衆身先弗獲辭勞養
志娛
親體適袛期履泰雖曰鹿町苹露兩旬餘之
定省偶暌敬惟鶴逕松風
萬千歲之居寧伊始爰永言以識事同吉日之命篇
秋蒐意寓
聖人深無逸詰戎聯衆心一已自應勵朝夕
高齡却合豫園林鹿鳴鶴舞供
清玩水驛山郵報吉音逾廿往還兹啟蹕
萬斯年例始斯今
雨中蒙古王公等進宴詩以誌事
穹幕華筵備已齊來臨那避雨雲低大都事欲從人願
于是言寧藉象鞮侑酒不妨歌一闋(所謂綽爾多密者蒙古備宴必用之)
教駣(音陶)可罷馬千蹏(即騎逹駻也是日以雨濘命罷之)行營歸轡原非
遠煙景諸峯恰入題
重九日張三營行宫賜蒙古王公等宴賚即事得
句
蒐成依例賚藩翰每値重陽興倍歡(此地値重九宴賚者逮兹凡三度矣)
執役雖無過廿日施恩要欲遍千官輕雲綴宇魚鱗碎
積雪依峯玉色寒獨是今番疎獻節南山遥望祝
釐安
木蘭迴蹕至避暑山莊請
皇太后安恭悉
起居和適欣成長句書懷
快霽兼欣息夜風蒐迴問
寢
祖時同(康熙年間園必自木蘭迴)(皇祖奉詣問安慈寕駐蹕山莊親兹敬遵其例云)
松留舊綠如新綠楓染深紅及淺紅翹企慰哉心切切
康強悉矣喜融融敬遵
慈訓兹成例(蒙間成例聖母諭以自此將歲循康熙年欽承之下曷勝欣依)於萬
斯年願豈窮
入古北口作
石城埤堄倚雲開渡去潮河又渡廻稔歲圃場無隙地
前朝鎻鑰有高臺今秋收更昨秋勝出口看周入口來
綏屢同民樂飽暖何修慶遇益欽哉
三十年七月辛巳
上奉
皇太后巡幸塞外是日
皇太后駐蹕湯泉行宫
上駐蹕石槽行宮壬午
降旨蠲免所過地方額賦十分之三甲申出古北口丁
亥至熱河行宮戊子
上詣廣仁嶺恭迎
皇太后駕至熱河行宮辛丑
上奉
皇太后於卷阿勝境侍膳
賜扈從王公大臣蒙古王公台吉等茶果凡三日八月
乙巳復
賜王公大臣蒙古王公台吉等茶果凡七日癸丑
上奉
皇太后於萬樹園侍膳
賜蒙古王公台吉及都爾伯特親王策凌烏巴什等宴乙邜
上侍
皇太后膳
賜扈從王公大臣蒙古王公台吉及都爾伯特親王策
凌烏巴什等宴丙辰
上萬壽聖節詣
皇太后行宮行禮
御澹泊敬誠殿扈從王公文武大臣官員蒙古王公吉
吉及都爾伯特親王策凌烏巴什等行慶賀禮
上侍
皇太后膳
賜王公大臣蒙古王公台吉及都爾伯特親王策凌烏
巴什等宴凡三日己未
上啟蹕行圍木蘭
皇太后仍駐熱河行宮(增)(上以命)(皇妃皇太后聖壽益皇子留侍山)
(莊請等)(上啟行後間日遣侍衞安進鮮歲以為例)癸亥行圍殪熊
駐蹕海拉蘇台甲子行圍殪熊
駐蹕呼魯蘇台丁夘
駐蹕都穆逹烏拉岱蒙古王公等恭進
御宴九月己夘行圍殪虎
駐蹕布爾哈蘇台壬午
駐蹕張三營
賜蒙古王公台吉並隨圍兵丁等飯甲申迴熱河行宮
恭請
皇太后安己丑
上奉
皇太后自熱河迴鑾壬辰入古北口乙未
上奉
皇太后迴圓明園
欽定熱河志卷十八
