欽定熱河志卷六十七
山三
建昌縣(即塔子溝廳)
月華山在建昌縣東南一百八十里有石竇東
西相通高一丈五尺廣倍之土人稱窟窿山山有
林泉寺存元大德中僧無際撰月華山林泉寺碑
元一統志月華山在惠州東一百九十里
按元大德林泉寺碑文稱大寧東南三舍餘有
山名月華突然秀出面山之腹有巖竇號曰空
峒知是山以洞稱勝由来久矣又稱山在惠州
東錦川鄉知建昌縣東南境為元時惠州東境
此山即志稱在州東一百九十里者是也
長夀山在建昌縣東北六十里大城子西山有
元雲峯真人康太真墓碑又距山四百步許有玉
京觀舊址存元至元二十四年李察撰利州長夀
山玉京觀地產碑
黃金山在建昌縣東南三十五里□延七十里
山石礧砢遠望作黃金色山半有石洞西南半里
有泉涌出冬夏不竭
巴顔濟魯克山漢名牛心山在建昌縣東南一
百十里喀喇沁左翼境為左翼貝子旗駐處
鄂倫和固諾克山在建昌縣属喀喇沁左翼東
十二里
布祜圖山漢名白鹿山在建昌縣属喀喇沁左
翼東三十里即古白狼山
漢書地理志白狼縣有白狼山故以名縣
三國志魏武紀北征烏丸引軍出盧龍塞東指柳
城未至二百里登白狼山
魏書地形志營州建德郡石城縣有白鹿山祠
水經注石城川水東流逕石城縣故城南北屈逕
白鹿山西即白狼山也
元一統志白狼山在建州南二十五里
按一統志原本以此為古白狼山引水經注謂
白鹿山即白狼山為據考魏書地形志營州建
德郡石城縣有白鹿山祠則白狼山之改稱白
鹿山當始於魏時其實一山也考漢書白狼縣
縣以山名魏武稱未至柳城二百里登白狼山
又田疇𫝊稱登白狼山去柳城二百餘里水經
注亦云未至柳城二百里登白狼山望柳城是
白狼山當在柳城之西南二百里古柳城與龍
城相近(詳見建置沿革門)今為朝陽縣治三座塔即龍
城故地布祜圖山北距三座塔約二百里而遥
正當古柳城之西南知為古白狼山也水經注
稱石城川水東逕石城縣故城南北屈逕白鹿
山即白狼山又東注白狼水是白狼山本與白
狼水相近北魏石城縣在今建昌縣南(詳見建置沿革)
(門)白狼水即今大凌河(詳見水門)𤼵源于喀喇沁左
翼南亦在建昌縣南境而布祜圖山即居其東
方位均與相合元一統志謂山在建州南蓋今
建昌縣南境本元建州地也
邁拉蘇台喀喇山漢名柏樹山在建昌縣属喀
喇沁左翼東四十餘里蒐濟河發源於此又左翼
西北八十里及左翼北八十里各有邁拉蘇台喀
喇山
香爐山在建昌縣属喀喇沁左翼東稍北一百
五十餘里
阿布察山在建昌縣属喀喇沁左翼東南五里
塔本逹巴罕漢名五嶺在建昌縣属喀喇沁左
翼東南三十里有塔本泉
噶海圖波羅山在建昌縣属喀喇沁左翼東南
五十六里
紗帽山在建昌縣属喀喇沁左翼東南七十里
山頂一峯形如岸幘故名
伯爾克喀喇山在建昌縣属喀喇沁左翼東南
八十六里
青石嶺在建昌縣属喀喇沁左翼東南一百六
十里其南接寧遠州明水塘門界
錫喇哈逹圖山在建昌縣属喀喇沁左翼南五
里大凌河河流經其麓
摩該圖逹巴罕在建昌縣属喀喇沁左翼南三
十里摩該圖河發源於此
翁噶里勒圖山在建昌縣属喀喇沁左翼南四
十五里
額里葉逹巴罕在建昌縣属喀喇沁左翼南七
十里額里葉河發源於此
托和多喀喇山在建昌縣属喀喇沁左翼南七
十里蒐濟河流經其麓
瑞雲山在建昌縣属喀喇沁左翼南七十里山
有五洞第一洞廣二丈五尺高一丈五尺中有佛
像石罅玲瓏五色互映雕繪之功所不及旁行一
竇竇底石若純漆自壁以上白如堊秉燭視之具
種種草木禽獸形第二洞廣五尺高三尺中隠四
竇其二為墜石所塞不得入其二皆深丈許石作
黃金色亦具人物形第三洞無他異第四第五洞
皆廣七尺高五尺上下相通狀如重屋洞南坡下
有泉水極清冽東流會蒐濟河泉南二里又有一
洞内生石筍如人背立形變態種種悉出天工山
有雲谿觀舊址存元至正七年張道中撰瑞州海
濱鄉周家莊雲谿觀碑
元一統志雲巖洞在瑞州西一百三十里周家莊
按元雲谿觀碑稱瑞州北二百里許有山曰瑞
雲山洞曰天一大洞今土人但稱為雲山洞元
一統志作雲巖洞在瑞州西蓋此地在元時為
瑞州西北境也
鎚子山在建昌縣属喀喇沁左翼南九十里
塔本陀羅海山漢名五鳳山在建昌縣属喀喇
沁左翼南一百里
青山嶺在建昌縣属喀喇沁左翼南一百餘里
布勒圖喀喇山漢名寬山在建昌縣属喀喇沁
左翼南九十餘里布勒圖河發源於此
威遜圖山漢名樺山在建昌縣属喀喇沁左翼
西南四十里大凌河流經其麓
柞子嶺在建昌縣属喀喇沁左翼西南一百里
呼什哈圖山漢名栗山在建昌縣属喀喇沁左
翼西南一百餘里
貴石嶺在建昌縣属喀喇沁左翼西南一百十
里
察罕額里葉山漢名白鷹山在建昌縣属喀喇
沁左翼西南一百四十里
托蘇圖喀喇山在建昌縣属喀喇沁左翼西五
里和爾圖河發源於此
胡圖克圖喀喇山在建昌縣属喀喇沁左翼西
三十里
僧機圖山漢名窟窿山在建昌縣属喀喇沁左翼
西四十里僧機圖河發源於此
占塔噶爾山在建昌縣属喀喇沁左翼西五十
里
和爾圖逹巴罕亦名長嶺又名順山嶺在建昌
縣属喀喇沁左翼西八十五里
托津圖喀喇山在建昌縣属喀喇沁左翼西一
百四十里
額林畢老圖逹巴罕在建昌縣属喀喇沁左翼
西一百四十里
固沁喀卜齊爾谷在建昌縣属喀喇沁左翼西
一百四十餘里
察喇齊山在建昌縣属喀喇沁左翼西北三十
里
鴻吉爾岱山在建昌縣属喀喇沁左翼西北六
十里賽音台河發源於此
巴顔烏蘭山漢名大赤山在建昌縣属喀喇沁
左翼西北七十里
巴顔察罕山漢名大白山在建昌縣属喀喇沁
左翼西北八十里
庫克山在建昌縣属喀喇沁左翼西北一百四
十里
逹罕碩隆山漢名騮山在建昌縣属喀喇沁左
翼北十二里
波羅特爾格山漢名車輪山在建昌縣属喀喇
沁左翼北二十七里
弩山亦名弓梢山在建昌縣属喀喇沁左翼北
四十里
齊巴噶圖山漢名棗山在建昌縣属喀喇沁左
翼北七十五里
哈逹圖陀羅海山在建昌縣属喀喇沁左翼北
九十里
烏蘭哈逹圖山在建昌縣属喀喇沁左翼北一
百里
哈勒渾穆克阿瑪爾吉山漢名温泉北山在建
昌縣属喀喇沁左翼北一百餘里山南有温泉
固爾班圖勒噶山漢名鼎足山在建昌縣北敖
漢境為敖漢郡王駐處
哈逹圖陀羅海山在建昌縣属敖漢東十五里
按此與縣南喀喇沁左翼境之哈逹圖陀羅海
山别
沙爾呼塔蘇爾海額勒蘇岡在建昌縣属敖漢
東六十里
巴爾斯陀羅海山在建昌縣属敖漢東南五十
里
察罕齊老台山在建昌縣属敖漢東南七十里
納卜塔遜山在建昌縣属敖漢東南七十餘里
布祜圖山漢名白鹿山在建昌縣属敖漢東南
九十五里
按此與喀喇沁左翼境之布祜圖山别山當古
龍城之北境十六國春秋後燕錄慕容熙北登
白鹿山北燕錄太平初丁零氐楊道獵於白鹿
山為契丹所獲或即指此苐其地並非荒遠史
稱熙登白鹿山士卒為虎狼所害及凍死者五
千餘人則未免失實我
皇上御批通鑑輯覽以為已甚之辭而未揆事理洵足
正前史之譌
哈喇納山在建昌縣属敖漢東南一百里
巴顔布拉克山漢名富泉山在建昌縣属敖漢
東南一百十里
騰格里山漢名天山在建昌縣属敖漢南三十
里又南五十里復有騰格里山亦名天山
烘郭爾鄂博山在建昌縣属敖漢南四十五里
鄂博圖山在建昌縣属敖漢南五十里
鄂爾吉勒喀喇山亦名盤道山在建昌縣属敖
漢南六十里
巴噶伊瑪圖山漢名小羳羊山在建昌縣属敖
漢南一百十里
伊克伊瑪圖山漢名大羳羊山在建昌縣属敖
漢南一百二十里
庫克徹勒山在建昌縣属敖漢南一百三十里
齊老台逹巴罕在建昌縣属敖漢南二百里
威布爾罕山在建昌縣属敖漢西南九十五里
哈畢爾噶山在建昌縣属敖漢西南一百二十
里
庫里葉圖山亦名道場山在建昌縣属敖漢西
南一百三十里
烏蘭布庫克山在建昌縣属敖漢西南一百三
十餘里
庫爾竒勒山在建昌縣属敖漢西南一百五十
里
僧機陀羅海山在建昌縣属敖漢西七十里山
有石洞
昂噶勒津山在建昌縣属敖漢西七十里
畢樓台山在建昌縣属敖漢西九十里
庫德里山在建昌縣属敖漢西九十餘里
庫楞布哈山亦名紫陽山在建昌縣属敖漢西
九十餘里
哈卜塔海山在建昌縣属敖漢西九十五里
按此與朝陽縣土默特左翼之哈卜塔海山别
巴顔逹頼山在建昌縣属敖漢西一百里
阿噶爾圖山在建昌縣属敖漢西一百餘里
多倫逹巴罕漢名七嶺在建昌縣属敖漢西一
百餘里
濟魯克山在建昌縣属敖漢西一百五里
齊巴噶山漢名棗山在建昌縣属敖漢西一百
十里
按此與建昌縣南喀喇沁左翼及朝陽縣土默
特右翼境之棗山俱别
巴雅海山在建昌縣属敖漢西北六十里
阿爾齊蘭德勒蘇岡在建昌縣属敖漢北三十
五里
鄂逹木波羅山亦名寬山在建昌縣属敖漢北
四十五里
噶察喀喇山在建昌縣属敖漢北六十里
畢齊克圖烏蘭哈逹在建昌縣属敖漢北七十
里
碩隆陀羅海山在建昌縣属敖漢北七十餘里
扎固圖察罕陀羅海山在建昌縣属敖漢北八
十里
逹爾逹額勒蘇岡在建昌縣属敖漢東北五十
里
阿里瑪圖谷漢名梨谷在建昌縣属敖漢東北
七十里
庫爾竒勒哈逹在建昌縣属敖漢東北七十五
里老河之中大河夾流此山亭然孤峙
朝陽縣(即三座塔廳)
固爾班蘇巴爾罕山漢名三塔山以山有三古
塔故名在朝陽縣治西
雲蒙山在朝陽縣東南一百七十里山周四十
餘里四望陂陀逶迤相属一峯突起數百丈常有
雲氣蒙之故名山下一泉炎嘆不竭
古槐山在朝陽縣南六十里山有朝陽洞亦名
槐樹洞洞高二丈廣五尺石罅貫穿如蜂窠中有
石佛像一
千佛洞在朝陽縣南八十里距古槐山朝陽洞
二十里石磴盤廻繞山如束躡級而登山半有洞
洞口徑二十餘丈入洞内數武徑岐而三各循石
隙﨑嶇引入繚曲往復最為幽絶其一東出徑十
丈深三丈餘中有大小石佛像今按完好者纔七
八十尊鏤刻精巧洞外斷碑鐫大悲陀羅尼咒為
遼統和二十三年所造
五佛洞在千佛洞南二十里中有石佛像
羊山在朝陽縣南一百二十里高峰矗雲林木
蔽翳上建靈祐宫
黑山在朝陽縣西二十里有泉出石洞中滙而
為潭徑三四尺清深不涸
昂吉山在朝陽縣西五十里周三十餘里上有
卧佛寺有石佛像一高八尺餘寺中存遼應歴七
年石幢記
興隆山在朝陽縣西六十五里其東十餘里與
昂吉山相接亦有朝陽洞
巴顔華山漢名大華山在朝陽縣東北土默特
右翼境其南為右翼貝子駐處巴圖察罕河發源
於此又右翼東四十里及右翼北十五里各有巴
顔華山
遼史地理志興中府有大華山
按朝陽縣為遼興中府地今巴顔華山即志所
稱大華山也又元一統志稱華山在利州東一
百六十里形勢孤聳宛若華嶽故名利州属今
建昌縣東境建昌縣東界至朝陽縣治一百三
十里山在州東一百六十里已當入今朝陽縣
界在朝陽縣治東境與今巴顔華山方位亦相
合
密逹木山在朝陽縣属土默特右翼東十三里
又左翼西十餘里亦有密逹木山
塔本陀羅海山漢名五鳳山在朝陽縣属土默
特右翼東四十里格爾庫爾台河發源於此
蓮花山在朝陽縣属土默特右翼東六十里
翁額勒庫山漢名麝香山在朝陽縣属土默特
右翼東八十餘里翁額勒庫河發源於此
遼史地理志興中府有麝香厓天授皇帝刻石在
焉
按石刻今不存
蘇巴爾罕岡漢名石塔岡在朝陽縣属土默特
右翼東九十里哈柳圖河發源於此
華陀羅海山在朝陽縣属土默特右翼東九十
餘里
鳳凰山在朝陽縣属土默特右翼東南二十里
羣峯連亘周九十餘里山椒一塔聳峙諸峯抱之
如翠鳳昂首張翼形故名山亦有朝陽洞洞有卧
石佛像又塔旁一里有小洞亦有佛像以銅為之
其北麓去朝陽洞二十里山勢伏而復起土人别
名曰麒麟山實一山也山半西向有三洞夜半嘗
聞木魚聲因名聞仙洞即古龍山也
十六國春秋前燕錄慕容皝以柳城之北龍山之
西福地也使築龍城
水經注白狼水東北流逕龍山西又北流逕黃龍
城東
元一統志和龍山在興中州東南北長六十里東
西廣三十里一峯特聳號曰天柱孤峯
按前燕慕容皝於柳城之北龍山之西築龍城
前燕錄稱有黑龍白龍各一見於龍山皝親觀
之祭以太牢二龍交首嬉翔觧角而去皝大悅
號所居新宫曰和龍宫所云龍山之西水經注
及遼史所引或作龍山之南考龍城故地為今
之三座塔即固爾班蘇巴爾罕城若以龍城在
山之西則龍山當在三座塔城東境若龍城在
山之南則龍山又當在三座塔城北境今考水
經注載白狼水先東北流逕龍山西然後北流
逕黃龍城東則龍山當在龍城之東境迤南可
知也又考栢山廢城有遼乾統八年耶律劭撰
靈巖寺碑稱北連龍岫前俯郡城則龍山又當
在栢山之北也今鳳凰山在三座塔城之東南
白狼水(即今大凌河)正流經其西與水經注相合又
在栢山之北五十里與遼碑相合元一統志亦
謂和龍山在興中州東是龍山之在三座塔東
信而有徵矣且古龍山既為慕容燕所建都必
其山勢雄竒足稱巨鎮今鳳凰山綿亘廣遠勝
蹟頗多其為即古龍山自無可疑元一統志又
稱和龍山南北長六十里東西三十里遼天授
皇帝嘗獵其間獲一香麝因命其崖曰麝香崖
峪曰駐龍峪泉曰神射泉所稱天柱孤峯乃元
時興中八景之一至於麝香崖駐龍峪神射泉
之名並見於遼史興中州下麝香崖在今土默
特右翼東八十餘里駐龍峪在今土默特右翼
南三十餘里而元一統志皆繫之於龍山者蓋
此山形勢廣遠凡附近之峰皆其支脉耳山在
元時猶稱龍山其改稱為鳳凰山者當始於近
代龍鳳之名古今互異而實即一山蓋猶白狼
山之改稱白鹿山也
栢山亦名𤇺臺山在朝陽縣属土默特右翼東
七十里山有十六峯盤欎四十餘里山頂有遼安
德州城廢基斷井頽垣猶可辨識山半有遼靈巖
寺舊址乾統八年耶律劭碑尚存
元一統志興中州南三十里綿亘栢山
按栢山中靈巖寺碑有里人施烽臺山四面隙
地之語知遼時本名烽臺山元志稱興中州南
綿亘栢山又三座塔城内有元安思道通法寺
上下院地產碑稱北至栢山是栢山之名自元
始著也
喀喇竒靈圖山在朝陽縣属土默特右翼東南
八十里
臺圖山在朝陽縣属土默特右翼南五里
蘇巴爾噶圖山亦名平山又名神應山在朝陽
縣属土默特右翼南三十里衮齊老河發源於此
弩祿拉呼山亦名駐龍峪在朝陽縣属土默特
右翼南三十餘里
遼史地理志興中府有駐龍峪
哈扎噶爾山在朝陽縣属土默特右翼南六十
里
阿爾扎噶爾山在朝陽縣属土默特右翼南七
十里
烏蘭哈逹在朝陽縣属土默特右翼南九十里
托魯克台山在朝陽縣属土默特右翼西南一
百二十里
庫里葉圖山亦名道場山在朝陽縣属土默特
右翼西南一百五十里山半有二洞内有石佛像
按此與建昌縣属敖漢境之庫里葉圖山别
卓昌吉爾山在朝陽縣属土默特右翼西南二
百餘里斜柔三十餘里山形中斷山南有穆壘河
流貫其中夾山麓有泉注之下流為小凌河
威遜圖喀喇山在朝陽縣属土默特右翼西南
二百里又右翼西北一百九十里亦有威遜圖喀
喇山布爾噶蘇台河發源於此
明安喀喇山在朝陽縣属土默特右翼西南二
百二十里山色深黝千峰競秀故名頂有石洞洞
旁三泉交流為小凌河之源
巴顔濟魯克山漢名牛心山在朝陽縣属土默
特右翼西南二百五十里
按此與建昌縣属喀喇沁左翼之巴顔濟魯克
山别
盤嶺在朝陽縣属土默特右翼西南二百八十
里
鄂博圖察罕和碩山在朝陽縣属土默特右翼
西南二百九十里
喀喇脱歡山漢名釜山在朝陽縣属土默特右
翼西六十里有喀喇脱歡泉山有重修金山神廟
碑
按碑稱金山神廟及文内金山之上字蹟分明
知舊又名金山金釜互異則字之譌耳
波羅和碩山漢名青山在朝陽縣属土默特右
翼西九十五里
卓沁喀喇山亦名鳳凰山在朝陽縣属土默特
右翼西一百里山頂有洞西北有古塔一
按古龍山在龍城之東為今土默特右翼東南
之鳳凰山詳見前條若一統志原本於外藩統
部載龍山在土默特右翼西一百里又於土默
特部載鳳凰山在右翼西一百里道里相符知
即以此鳳凰山為古龍山與十六國春秋水經
注及遼靈巖寺碑元一統志諸書所載方位不
合未足為據
博爾竒烏蘭哈逹在朝陽縣属土默特右翼西
一百里上有石洞
齊巴噶圖喀喇山漢名棗山在朝陽縣属土默
特右翼西一百二十里
按此與建昌縣属喀喇沁左翼之棗山别
察卜齊克散噶察山亦名妬山在朝陽縣属土
默特右翼西一百五十里
哈卜塔海華山在朝陽縣属土默特右翼西一
百六十里察罕河發源於此
蘇巴爾噶圖和碩山漢名石塔峰山在朝陽縣
属土默特右翼西一百八十里上有三塔
騰格里蒙克山漢名天保山在朝陽縣属土默
特右翼西二百里
哈逹圖喀喇和碩山在朝陽縣属土默特右翼
西二百餘里
瑪尼圖山亦名鐡幡杆山在朝陽縣属土默特
右翼西北七十里
温都爾華山漢名香高山在朝陽縣属土默特
右翼西北七十里
遼史地理志興中府有香高山
布魯爾喀喇山在朝陽縣属土默特右翼西北
一百二十里
青鸞嶺在朝陽縣属土默特右翼西北一百八
十里嶺北有古塔一嶺上巨石縱横向稱險峻元
時曾加開鑿有元統三年興中州平治道塗碑尚
存側一名青山嶺
曾公亮武經總要大定府東至營州界青山嶺一
百七十里亦作青巒嶺
元一統志青巒嶺在興中州西八十里有金巖寺
按青鸞即青巒字𫝊寫之異實一山也
呼什哈圖喀喇山漢名栗山在朝陽縣属土默
特右翼西北一百八十餘里上有四塔
按此與建昌縣属喀喇沁左翼之栗山别
多倫和爾和山漢名七寳山在朝陽縣属土默
特右翼北六十里什巴爾台河𤼵源於此
輝果爾山在朝陽縣属土默特右翼北一百里
卓索河𤼵源於此
喀爾克沁山亦名錦屏山在朝陽縣属土默特
右翼北一百餘里
綽諾圖山漢名狼山在朝陽縣属土默特右翼
北一百十里山有古塔半圮山麓有金三學寺舊
址大定五年韓長嗣撰三學寺碑尚存
按金三學寺碑文稱北登狼山知山在興中府
北境與今方位相合
烏蘭山漢名赤山在朝陽縣属土默特右翼東
北六十里
鍚喇得卜色克山亦名馬鞍山在朝陽縣属土
默特右翼東北九十里
鄂斯和爾巴山在朝陽縣属土默特右翼東北
九十餘里
波羅輝波羅温都爾山在朝陽縣属土默特右
翼東北一百二十里
烏里雅蘇台山漢名楊山在朝陽縣属土默特
右翼東北一百三十里
哈特哈山亦名旱龍潭山在朝陽縣属東北二
百八十里土默特左翼境為左翼貝勒駐處
烏納格圖山漢名野狐山在朝陽縣属土默特
左翼東南三十里
蘇巴爾噶圖山漢名石塔山在朝陽縣属土默
特左翼東南六十里山頂有石塔一山半有石洞
按此與土默特右翼境之蘇巴爾噶圖山别
和爾博勒津山漢名七金山在朝陽縣属土默
特左翼東南七十里
烏拉布爾圖山在朝陽縣属土默特左翼東南
八十里
庫特古爾多和碩山在朝陽縣属土默特左翼
南十里
伊瑪圖山漢名羖羊山在朝陽縣属土默特左
翼西南三十里又左翼西北八十里復有伊瑪圖
山亦名羖羊山
固爾班温都爾山在朝陽縣属土默特左翼西
南四十里
波羅孟固山漢名青金山在朝陽縣属土默特
左翼西七十里
摩該波羅山漢名青蛇山在朝陽縣属土默特
左翼西北四十八里鍚喇塔拉河發源於此
超圖喀喇山漢名黑山在朝陽縣属土默特左
翼西北五十里
邁逹里山漢名彌勒山在朝陽縣属土默特左
翼西北六十里伊瑪圖河𤼵源於此
齊老圖山漢名石峰山在朝陽縣属土默特左
翼西北八十里
喀喇陀羅海山漢名黑頂山在朝陽縣属土默
特左翼西北一百里鷂鷹河發源於此
托津圖山在朝陽縣属土默特左翼北五里
布爾罕逹巴罕亦名盤道嶺在朝陽縣属土默
特左翼北八里
伊克翁山在朝陽縣属土默特左翼北三十五
里山麓有古塔一
巴噶翁山在朝陽縣属土默特左翼北四十里
台吉圖山在朝陽縣属土默特左翼北四十餘
里山西有古塔一
阿罕里陀羅海山在朝陽縣属土默特左翼北
七十里
哈卜塔海山亦名馬盂山在朝陽縣属土默特
左翼北七十五里
固爾班喇呼山在朝陽縣属奈曼東南五十里
巴顔喀喇山漢名大黑山在朝陽縣属奈曼東
南八十里
烏蘭哈逹在朝陽縣属奈曼東南一百里
按此與土默特右翼及建昌縣属喀喇沁左翼
境之烏蘭哈逹别
博羅輝博羅温都爾山在朝陽縣属奈曼東南
一百四十里
按此與土默特右翼境之博羅輝博羅温都爾
山别
塔本陀羅海山漢名五鳳山在朝陽縣属奈曼
南五十五里圖爾根河發源於此
按此與土默特右翼境及建昌縣属喀喇沁左
翼境之塔本陀羅海山别
瑪尼喀喇山在朝陽縣属奈曼南一百二十里
布祜圖山漢名鹿兒山在朝陽縣属奈曼西南
八十里
按此與敖漢境及建昌縣属喀喇沁左翼境之
布祜圖山别
沙爾呼塔蘇爾海岡在朝陽縣属奈曼西五十
五里
哈納察罕岡在朝陽縣属奈曼北一百里
哈納岡在朝陽縣属奈曼東北八十五里
欽定熱河志卷六十七
