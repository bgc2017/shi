欽定四庫全書
欽定熱河志卷一百十一
藝文五
本朝
詩
虎神鎗歌(有序)汪由敦
虎神鎗者
聖祖仁皇帝嘗御以殪虎命曰神鎗志異也
皇上行圍所至&KR0591;御負之以從猛獸當之無不摧斃
今年秋岳樂圍中於三百餘步外殪洞中伏虎
御製文紀其事(臣)竊謂鎗固神抑由
智勇天亶用之者神也敬為之歌
塞垣嵱嵷伏虎多壓山壯士排長戈斑斑白額恃
牙爪獨踞深洞藏巖阿巖阿百尺徑路絶隔谷獵
徒來指說
天子前岡正合圍手舉神鎗纔一瞥電掣横飛星火流
雷轟直劈蒼崖裂怒吼狂跳強負嵎陷腦洞胸俄
掃穴神鎗竒中此最竒精良溯自
聖祖貽軼才狡獸惟所施發無不貫無不糜火攻猛烈豈
輕試除殘去惡理則宜獵埸引滿日飛鞚藩部萬
人争目送幽陰黶合往輒摧共仰
天威本天縱詰戎纉武法守昭兹事由來邦政重琱戈
垂矢典册陳夏鼎商盤謨誥誦寶𫝊武庫鎮五兵
神器善承須善用
扈從觀獵恭紀汪由敦
龍沙繡嶺秋早霜天留奥區作獵埸順時行獮
神武揚藩部選徒千二百萃傱沇溶盡賁獲蜚遽游梟
手能格霜蹄蹴踏披雲根雙搴風纛排天閽包嵕
蔽崿氣可吞駭鹿驚麕困奔仆希間突衝横錯&KR1541;
堵牆櫛比餘拗怒黃間滿彀動有神呼聲楓拉凌
高旻一開生路昭
皇仁霧散塵飛各騰驀獻尾旌門如獻馘車箱駝背紛
他藉上林羽獵矜竒觀扈游
異數容據鞍承
恩一洗書生酸
塞外雜咏進
呈蔣溥
氊廬
千人可坐帳伊那棟宇居然載以駝牆似編籬風
陣入蓋疑張繖雨聲多到門一任生青草捲幔偏
宜對碧蘿别有雙簷人字樣都稱安樂得行窩
駝裝
貼地何曾千里駝遥裝不慮塞程多載將家具還
行具度盡危坡與淺坡沙際奔泉蹄印闊柳邊作
隊項鈴過歸來雉兔紛他藉負重須防偶一蹉
馬絆
分將官馬足驅馳維縶休教起遯思耳後風生來
玉埒脊端霜重立金羈竿為閑廐繩為皂水滿山
前草滿陂竊轡詭銜防夜逸一聲嘶向夢中知
風竿
入望高低各颭摇竿頭斜曳颺層霄危檣亂矗風
帆挂山店初開酒旆招圖就忽翻前度樣燈明認
取舊時標影收人卧周廬静夜柝沉沉響徹宵
雨溝
不同積潦塔兒頭雨集皆盈底用愁深淺但消一
勺水縱横如界十夫溝掘成我僕痡瘏力學得伊
孫詰曲流卓帳未安先命鍤端知前事有綢繆
設卡
星廬萬帳簇紅雲人絶譁聲地少氛
御路兩旁雙卡立大營四面八旗分其風無敢收逋馬
入夜先呵越隊軍部勒森嚴兵法合圍間數獲足
論勲
地竈
掘得團瓢三尺土煨將榾柮一鑪深不須曲直先
防突但取圍圓可駕&KR1092;夕饌晨炊經再用燎薪揚
火未全黔若教祭竈比隣請日日招邀繼自今
安市
昨於何去適何來論價争贏咲語豗小聚空場半
日事坐㕓列肆一時開生涯但逐行人便竒貨難
居日用材征税不輸
恩例久萬人歌舞塞垣回
征衣
寬博誰言利走趨裁縫熨貼趁征途長裾斷處剛
容膝短後穿來恰半軀最喜逐熊誇捷步偏宜騎
馬向平蕪路旁争羡鵝黃褶豹尾斑中按隊俱
銅晷
十二辰中别正初不須測影土圭如璣衡運轉原
銅鑄度數分明匪筆書妙製創由泰西法遺規傳
得指南餘行人按候尤稱便起頓無諐汝與予
頒鹿
俟俟儦儦或友羣獻豜豳雅意虔申豈知雨血風
毛後偏逮調弓執戟人拜
賜榮霑誇部落分甘
恩許洽臣隣罷圍按簿如山積未渫猶看士怒嗔
和詩
圍間
宣示捧
新詩馬上吟成帳下披日月三霄光莫繪韶咸九奏響
難追盛時雅頌誠多幸
上聖文章附見知後乘鄒枚羣槖筆每賡
天藻自慚媸
前題錢陳羣
氊廬
過眼川原一刹那亭名擇勝付輕駝窗開北牖迎
風遠幔卷西偏得月多雪重乍融連雨點草長緣
隟入晴蘿無窮烟景隨時領不羡堯夫安樂窝
駝裝
檢點行裝上駱駝笑看家具亦無多山根遠望疑
危石柳外斜堆似亂坡鼻孔絲穿雲際擁蹄涔沙
印水邊過行人立馬遙相待更戒相將慎勿蹉
馬絆
周防騄駬莫長馳逸足從來有遠思利用繩之三
尺法聊云與以片時羈低頭且喜加官草緩步何
妨近澤陂要使調良馴本姓籋雲只恐未能知
風竿
風時欲舞意飄摇環衛周廬傍九霄夜月偶依人
影亂夕陽一向馬頭招四時花草凴翻樣萬族禽
魚各自標更映紅燈燦珠斗酒家帘已落清宵
雨溝
一聲琴筑落牀頭高枕無煩旅客愁畚鍤加功資
蕩瀉淺深得法合涂溝彎環偷得羊腸樣活潑渾
如鶯脰流帳下兒童須省錄要知未雨好綢繆
設卡
皇居往往覆祥雲四面貔貅净遠氛豁聞千林連野澗
綿延兩翼引繩分星羅直似長楊道壁立寧同細
柳軍遥指射鵰烟靄靄更傳殪兕早書勲
地竈
不是燒丹探火候寧同掘井及泉深春厨尚要芟
秋草(塞外春時尚無草色)故竈欣看試舊鬵(間有歸途行厨即用去時舊竈)
(者)豈必代庖方可治何須曲突始能黔偶然增減
尋常事史册陳謀豈似今
安市
趁市隨行若子來日中逐逐復豗豗蘆簾葦席排
偏密馬後車前擁不開一夕所需無賸物千家資
用有餘材塞垣老幼歌休助共說
皇程去即回
征衣
豹尾班中逐隊趨家家裝束事長途博寬最笑蹣
跚步短小偏宜精悍軀涴處袖中丹禁筆香痕襟
上塞垣蕪歸來好付閨人手更待明年扈從俱
銅晷
姬旦南車是太初候陰觀象孰之如銅圭恰合西
洋製玉尺兼傳南正書九行(去聲)納來懷袖裏五方
辨出雨晴餘
一人行殿猶宵旰尚
曰分陰實起予(今人雅合分陰惜陶侃名言實起予御製詩中句也)
頒鹿
按簿如陵頒或羣頒來右膘自
天申拖全下拜趨君長割肉歸遺屬小人貫串隨車紛
餽歲炙燔促坐洽比隣餘波早沐投醪賜厮養銜
恩孰敢嗔
和詩
鈞韶天上出新詩傳寫詞臣五夜披復旦歌成
情自愜卷阿遊罷景堪追(捷如上每作詩皆即景成章天授從臣應詔賡)
(和往往遲一二日恭繳)
九重朗照誰邀賞一字能安便受知迴憶
屬車曾珥筆無鹽自笑老逾媸
避暑山莊感
恩紀事十六首尹繼善
塞上峯青霽景鮮重來正值早秋天
山莊記得曾陪宴彈指光隂十二年
好雨恰隨
鑾輅至已看渥澤遍山田誰知
宵旰勤民意猶待霶𩃱望遠天
避暑時聞
帝作歌
新題舊詠揭巍峩
皇心總在同民樂得句攸關稼穡多
曾誇白下有卷阿(江南攝山卷阿御題白下)紀勝留題
睿藻多山色松濤猶入夢此間風景更如何(蒙瞻卷恩得阿)
(勝境)
蓬瀛深處許從遊點點芙蕖引
御舟錦䌫徐牽明鏡裏清香不斷綠隂稠(曾侍至如御舟)
(意洲)
一片澄泓映碧空窗明水殿引涼風鴛行列坐筵
開處四面雲山在眼中(延薰山館賜宴)
蕊榜懸&KR0707;目未經古稀年過喜添丁嘉魚湛露歌
初罷又譜新聲一笑聽(今歲典試春圍今演上以似初生子調之入新)
(劇)
翠石環階樹繞廊
嘉名迪吉舊山房(蒙惠迪恩遊吉)玻瓈鏡映峯千疊勝景
渾如屋裏藏
白鹿泉邊夕照樓曾聞彷彿此清幽(江南棲霞日行宫有)
(夕佳小樓迪吉上云似惠)而今得入方壺裏不向棲霞憶舊
遊
高下亭臺倚翠螺凝眸西望樹尤多(西有萬樹園)綠隂
深處紅塵少曲徑時時見鹿過
講武承平
示典型
特教圖寫付丹青衰年見獵心彌喜未得隨班入畫屏
(瞻殿壁張木蘭圖閱實深欣羡)
宫牆數仞入門難體恤
恩深得一觀多少林巒探未遍又從堤外促歸鞍
柔遠頻看禮數加諸藩列侍雁行斜分嘗
賜饌歡聲動中外於今總一家
無才叨領
御前班步履滿跚亦赧顔日接君王難解語都疑隊内
有南蠻(蠻子上以臣似戱告諸藩)
游藝咸欽妙入神每從釣弋見
施仁
御厨珍味頻
頒賜獲鹿尤先及近臣(蒙鹿肉賜)
公餘退食正風凉荔子瓶開滿院香嶺嶠一年來
一度白頭能得幾回嘗(蒙荔枝賜)
木蘭隨圍感
恩紀事十六首尹繼善
霓旌動處武維揚猛士聲喧共陟岡信是
天威能遠播道旁拜舞盡名王
山頭搏獸競追奔緩步偏邀
體恤恩指向諸藩頻
笑語南蠻今日亦櫜鞬
萬騎歡騰繞
玉驄駑駘有興亦嘶風冰競一路防顛仆時在
天顔顧盻中
行圍四面宛如牆暫歇
金鞍坐曉涼得鹿燔柴先告祭(圍中得鹿先祭山神)近臣拜
賜共分嘗
路遶層巒入塞雲麕麋連中躍千軍從知
聖智由
天縱寧止多能迥出羣
從心應手共稱竒下馬旋催和
御詩試問詞臣與猛將
乃文乃武孰能師
遼東猶記常隨獵五十餘年竟未曾
指示開弓
親駐馬偶然倖中豈臣能
射到疲麅已可慚况容矢發再而三那知帶箭還
馳去老不如人一笑堪
風入蹄輕句豈虚驊騮進止自安舒(上駟屢得良驥均賜)
(嘉名)同邀秣飼供驅策駑鈍依然愧不如
鞭絲直上撥雲開林外聲聞兩翼催
顧問登山還懼否
垂憐真似護嬰孩
風生一嘯動林隈獵騎飛馳報虎來祗為蒼生除
猛獸不辭策馬上崔嵬
飛鎗百步信如神殪虎横拖嶺上陳時向貔貅申
告戒恐教輕進或傷人
獸中猛力數封熊與鹿同遊傍石叢共訝神鎗聲
震處一齊應響殪林中(中熊上施神鎗並中一鹿)
麋鹿羣殷望澤情奔騰四野向人鳴得蒙一面開
仁網豐草長林獲再生(圍中圈鹿或過多之上命開一面放)
收圍
行殿集藩王四面雲開翠幕張樂奏清平頒
厚賞同聲忭舞慶重陽(重陽調清平)(賜宴演李白賞賫諸藩)
一路西風馬上催年衰何幸此番來
賜腥
賜食
恩難數並得雲山飽看回
恭和
御製常山峪行宫原韻汪由敦
碧嶂開
行殿
宸遊廿載前
文孫掦
大烈
法駕閱重邊
駐輦循軒檻分甘憶
几筵
貽謀全盛日休養屢豐年積歲林增密經秋壑更妍
宸章攄至孝繩
武頌時肩
恭和
御製謁
陵便道駐蹕
皇祖避暑山莊曷勝今昔之感元韻梁詩正
大孝謁
陵園西風度板原橋山瞻
列祖巖館感
文孫避暑曾開築當秋一息轅追思擕抱樂彌訝景光
奔清澗長流淼重林美蔭緐
龍文題額煥鶴步印莎存事往頻增憶腸迴默自論更殷
堂構念貽厥永銜
恩
恭和
御製出古北口元韻錢陳羣
蠮螉左折限燕遼一線天門矗半霄遠勢晴添蒼
集健輕程秋與紫駝驕千盤迴互山容淨十館更
番士氣調(遼史自古北口東北迤邐七百里内凡列館十)扶杖關民低笑
語共𫝊
日顙𩔖
神堯
恭和
御製出古北口元韻沈起元
嚴關非漢月非秦村落雲連古戍堙紫塞漫𫝊重
險地青山長住太平人磵泉漲後聲猶壯農戶豐
時俗盡淳邊草邊花承
輦道欣將膏露灑清塵
恭和
御製圖興安絡緯兼題以句元韻梁詩正
露草依栖伴蟓蛉馬蹄乍蹴趯來青興安小種曾
傳說前度秋風眼始經(臣於乾隆八年扈之駕出口始一見)
早警凉秋唧唧鳴風晨雨夕助淒清兒童一例編
籠貯水飲瓜餐别有情
凌寒蠕動上花枝寫入
仙毫秋意遲為補豳風圖未備七言新製塞原詩
行行香夢杳難尋幔屋寒聽蟋蟀吟識取
聖人詩畫意要憐征士苦單衾
恭和
御製曉行二首元韻史貽直
仗外青峯峙翠標
六龍法駕啟晴朝初暾半映玲瓏壑淺水斜通迤邐橋
巖樹綠低風動樾野花紅亞露垂翹村民遥識停
鸞馭時有天香夾道飄
澗泉迴繞碧磷磷點綴涼波𤼵渚蘋隐隠曉鴉開
遠寺遥遥嘶馬渡前津如枰塞畆多嘉穎似沐秋
林絶點塵足慰
皇衷唯稔歲倉箱寧患小民貧
前題蔣溥
疏星幾點逗林標塞意將添白露朝修黛自環深
淺谷偃虹頻接短長橋山田穗重懸珠顆沙岸花
明濕翠翹却望層霄多霽色
龍旗展處瑞烟飄
蒼霞片片石磷磷欲采秋芳向澗蘋金菡萏光分
疊巘玉宗琤響瀉迴津烟中翠刹初開署雨後青
楓不染塵碌碡村村場圃築
睿懷猶軫塞農貧
恭和
御製波羅河屯作元韻汪由敦
行殿清秋曲蓋停嵐光環繞翠為屏百年藩部蒙
恩澤萬里邊陲慶乂寧樂奏廣筵羅毳幕歡騰夾陛拜
珠庭
鴻猷遠紹
神堯烈雨露頻霑塞草馨
恭和
御製行營元韻汪由敦
千帳拱星營如弦
御路清黃中開
法座璧合儼重城列部仍聫署分門各建旌風雲入
睿想箕畢協羣情甫草宜言狩屏藩會遠迎車攻邁周
雅
宸藻更天成
秋迥蒼茫野天低平遠山鉤陳肅周衛壁壘警嚴
關風幕千燈聚霜&KR0707;半月彎遥雲横作帶近澗曲
如環班馬凌晨發明駞向夕間咸欽
聲教訖絶塞達瀛寰
前題劉綸
帳殿啟連營邊垣入望清魁杓區九野
華蓋接重城掌舍傳施枑行人識抗旌徼荒來按部
琛賮競輸情夜竈烟光散晨裝爽氣迎昇平如可
繪
王會佇圖成
侍從千廬合臨流復面山
龍光依
日馭虎旅衛
天關燈幌明星麗弓衣寶月彎知時壺漏永戒道戟枝
環列肆柴車便長芻櫪馬間共欣隨豹尾勝絶擅
人寰
恭和
御製登興安大嶺歌元韻汪由敦
昔聞興安大嶺上可摩蒼天粤自鴻濛作判五嶽
五鎮奠方域洩雲致雨造化分命司其權秋視三
公旅四望祠官典禮自古然兹山傑峙大漠外山
經失志莫識其從前
聖祖神武爍四表幅員所際遠軼太古先龍沙
清蹕偶經此武陵果有桃花源神叢奥區塵跡不可到飛
黃在御振鬛登崇巔彷彿金支翠旓互摩戞底事
滄瀛縹緲求神仙我
皇丕膺鴻緒繼
祖武紹庭上下夙夜加勤&KR1050;四經大獵横紫塞緬溯
遣蹟親舉白玉鞭旋御虎帳灑
奎藻謂身所歷非僅竹素之𫝊言興安大嶺上可摩蒼
天前年曾謁五臺之淨域昨年曾登泰岱之名山
應真膜拜嶽祗導&KR0655;雲不起淨卷兜羅綿兹來旭
杲騰躍扶桑外靉靆瀰漫倏若干步帷幕亘接連
宓妃玉女星軿遠障蔽不比浮邱揚袂洪崖許拍
肩金戈鐵馬出飛棧鯨波鷺濤盪驚川霓裳羽衣
嫋翩&KR1473;玉徽流水儷幽蘭蒼茫不測厚坤意神竒
變幻詎可常理詮無乃效靈酬貺荅肸嚮上干
天筆勒此煒煌卓犖之大篇不然何為詰旦遽明霽陽
開陰闔殊判焉
宸章一讀一咋舌屈宋李杜頫首臣僕間雲隨飛龍降
霄氣卷舒一氣交盤旋惟見白榆歷歷舉手摘素
䨲玉杵守廣寒又見白虎敦圉驂金官踆烏皜皜
迥晴暄俯視齊烟九點復有九經營晹谷濛汜耕
芝田洞庭窈窕張廣樂湘靈瑶瑟廿五絃塗山圭
璧集萬國葱珩鞭琫垂紛繙
神心晃朗大圓鏡垓埏蟠際羅其全談天雕龍陋衍奭
崑崙靈宫何侈㫋興安大嶺上可摩蒼天仰頼
雲漢章萬古長流傳
前題劉綸
&KR1509;哉乎興安幾不知天山之上復有天域中名勝
區三百六古來登封代七十二對此難與刌度而
銖權蕃王别部厥號翁牛特唯見蟠龍插翠拱者
頫者跂者各各獻狀兒孫然水如伊遜疋練未足
纓其側峯如大青瓦螺詎能睨其前孰亭毒是孕
毓是乾經坤絡開必先伏聞
皇撫疆索四至八到窮流源綏服之臣再拜請納地文
囿直跨陰崖巔至今懸樁設蕞儼如畫神臯黋朗
宜有祖氣窟宅圜靈仙靈仙之縡亦遼邈烏在視
公視侯秩孔虔土人告語嶺頭草樹有手不敢指
薦以鄂博羅供帨幢笴箙或弭鞭或云上通帝座
之一炁或云下俯齊州之九點雖辯士猶絀於喻
言噫吁&KR1077;幾不知天山之上復有天&KR1544;爽肸嚮理莫
詧謂天非天山非山雨不待呼龍燒燕廣野甘溜
霑芊綿電不待投壺天笑玉虚散景紛翩連大塊
者何飌伯不得堙其竅布鼓者何阿香不得弛其
肩有時晻㫲發遠曜有時濎濙迴長川乃知取精
用物闢奥窔奚趐姬之甫草漢上蘭朔野巃嵸實
巨鎮披圖按牒誰釋詮
聖時懷柔固無外
奎章况軼摩崖篇欲四三謨三二典以升介邱寧闕焉
從官嗛嗛口皆禁有生但識岱東華西衡南恒北
嵩中間醯雞舞甕鼃坐井又若摩牛踏迹空盤旋
帝曰往哉疇作繪(是日善張迴蹕繪圖命贊若澄)丹青滿㡧收高
寒期門受餐翊前導手排宿霧延清暄麻皮鼠跡
互攅簇肯留半掌為平田邊陲壯觀兹第一上之
當宁繹繹馳道來如絃髣髴諸真欲報貺霓旌羽葆纚
纚而繙繙即看繩行&KR1297;懸表雄峙職方之誌匪獨
寰中全
至人有德不在險搜神述異咸舍㫋噫吁&KR1077;幾不知天
山之上復有天陳詩跼縮竊愧盧仝馬異劉义傳
恭和
御製回鑾至喀喇河屯作元韻劉綸
輦路迴環繞塞河
山莊僅隔一程多雙懸墖影清如昨獨秀錘峯遠若
何月屇授衣應薦爽風過落帽尚回和
離宫應識
天懷愜蕃部先聞擊壤歌
經時扈從喜騰軒駑質行慚駿足奔古牒青猶環
馬首秋葩紅已綻雲根新符不待郵傳換舊帳重
尋卓歇存取次入關三宿近盡擕行卷紀
恩言
恭和
御製入古北口元韻史貽直
誰言天險出神工中外今知雨露同秋入關城清
輦路日臨
仙仗絢霜楓萬家殷阜人烟聚百雉巍峩地勢雄多
少邊民深愛戴
鑾迴遮拜繡旂風
恭和
御製寒瓜元韻阿克敦
寒瓜别種亦常蔬風雨田間
採錄餘縷縷繩牽縈蔓後離離實好繫門初麤梁欣得
餐能佐甘瓠烹來味儘如七月詩中應補入不愁
老圃食無魚
恭和
御製山田元韻嵇璜
凡民務生計詎宜禁所之關外山可田歲久蕪不
治蒙古事畜收肥瘠俱所遺邊氓窺此利招攜來
窮黎連塍及寸壤人力無不齊幸兹風雨時辛苦
慰一犂磽确變腴土游曠兩有資分疆或興議
帝命下所司務俾中外安民隠若察眉
前題金德瑛
高低皆犖确有人疆場之斷石闢荆棘始覺蕪穢
治當昔生齒寡土或有曠遺五方今雜聚招徠憫
窮黎老幼攜筐餉丁壯用力齊颯然山雨過頳汗
把一犁艱難且勿說猶勝全無資拊循冺争奪疆
界慎職司庶幾磽瘠壤樂業咸開眉
恭和
御製永恬居元韻劉綸
東巖花發晨西嶺雲歸暮居常與之恬山亦水其
趣
聖性皆天遊停鑣竚清路此中一邱壑太古心已具於
焉契真詮象外得言寤靈臺及卷阿名義資補注
恭和
御製山莊起程之作元韻梁詩正
山館兩宵資憩息塞程初軔樹麾旌宜秋薄霧方
侵曉解事西風乍作晴翠挹青螺峯遠近香飄華
黍畆縱横佇看重譯賢王集望拜前騶效欵誠
恭和
御製氊廬元韻梁詩正
度地搘持穏隨程舒卷如延青窗半敞生白室中
虛乙夜明然燭重簾護展書莫論寬與窄天地一
籧廬
恭和
御製即事元韻阿克敦
帷宫隨事洽清歡霧氣初凝木石寒列嶂依營詩境
遠高原縱轡獵場寬水筒行汲泉還繞樵斧聲聞
路曲盤自是游情契真宰江南塞北豈殊觀
恭和
御製於木蘭作元韻劉綸
朔野古區脱置頓若鄉縣四十有八部三年歌載
見不待披黃圖要荒等候甸因資軍實脩用使巗疆奠
泉甘而草肥樂此羣材囿賓服敢自封獻地供
蒐狩伐樹禁射生育物與時茂土名多巴顔(富也)德産信
云富
巗花候
慈輩向暖争斕斑秋風未滿
旆令序遲初寒簡卒佐游激負弩來𫝊餐
聖孝調六膳捦解喜登盤
鍵關設枑木地利匪專美表界蕃落間避馬行且
止天山成
上苑往牒罕倫比遠馭在堂階
前猷隆至理
文武常兼資伊古垂令譽我
皇勤玉趾習勞溯厥初穆納控興桓指掌羅方隅邊垣
饒稌黍蹴踏防前驅
申旦集徒御洞壑開深幽講武協
天行蓐收正司秋驩嘑知獲雋彳亍紛攀留捎鞍見
頒禽戢戢多駢頭
郵籖促封匭
問夜關
堯心復此寸隂惜罷獵先
成吟詞臣如望洋微涓慚酌斟嗤彼上林賦矢此卷阿
音
一舍便移徙萬竈騰烟光柴車行叱叱作市牽牛
羊懽迎衆君長諏日咸擎觴上
壽聽山呼
錫祚垂鴻龐
時巡考虞典罙阻通四隩陳風更觀物
性天徵所樂暗雲歛天未萬笏插清昊願言勒貞珉紀
實崇典要
恭和
御製塞上秋蒐奉
皇太后自圓明園啟蹕六韻元韻德保
玉輦天邊發行看塞上秋
時巡遵
祖訓講武展
皇猷乾惕深
行幄
恩波遍宿郵蘭輿承
色笑蔀屋入詢諏宫柳迎
清蹕
宸章記舊遊馬前隨指點佳氣擁山頭
恭和
御製聞淮南得雨元韻德保
時霖優渥急封函報道淮南水盡甘灌溉已聞勒
夏五空濛端可賀秋三樂憂有序心常惕風雨無
愆
德不慚比戸定知沾
聖澤非關財賦在東南
恭和
御製長城元韻德保
長城設險勢方豪空憶亡羊尚補牢但使雄關分
内外遂教滄海動波濤金墉不解蕭牆患粉堞會
同束馬勞千古人來城上望笑他堅壘敵弓刀
恭和
御製灤陽别墅元韻德保
烟抹崇巒草色青灤河環抱碧泠泠檻依幽壑風
當戶座俯清流月在庭試馬正逢秋隼健開軒偏
愛野芳馨吾
皇茂對添佳興隠約秋聲静裏聽
恭和
御製凉元韻德保
輕葛無端欲改為秋風乍引劇紛披祗因人在層
巒上頓覺凉生七月時深徑曉行綿易早小橋徐
渡水流遲節隨地變寒暄異茂對還聞繫
睿思
恭和
御製小金山元韻德保
緬思浮玉山嶒嶸勢砐硪下臨萬里江上結千年
果何如此峯秀數椽適延坐藉彼以金名無須錦
繡裹登臨仰
聖蹤結搆天成妥即小作大觀山靈應許可
恭和
御製桂元韻德保
丹桂當秋帶露鮮香飄
御座恰開筵月輪枝滿逢嘉慶山館聲和應
睿篇影向高低千樹合花看中外一家連秋來多少延
齡蕊散馥無如此卉賢
恭和
御製霧元韻德保
大塊文章險以奇雲氣變幻山可移塞上山多常
隠豹飛烟縹緲無東西沾衣欲濕疑細雨妙哉嘘
吸伊誰為我
皇登山初校獵從官雷動瞻旂旗樹木森布匹練染絲
絲縷縷縈虬枝仙人空中起樓閣圖畫天然臨碧
池頃刻九霄如綿墜恍行萬馬羣奔馳谷嵐捲散
青天現羽林屹立麕麚迷
神武天縱君王備
祖法垂裕昭繩其道旁文臣失遠路按轡遣使交詢咨走
筆寫出千萬象下馬齊讀
軒轅詩
恭和
御製行圍獲白麅詩元韻德保
車駕動仙靈瑶光散碧星舍貞馴在野應瑞獻於庭潔
愛秋雲壑游宜上苑亭出羣標素質養性飽芳苓
得不煩彤矢歸看映玉軿夀仁徵物象何必著丹
經
恭和
御製行圍四詠元韻德保
撒圍
千二百軍士分旂逐隊行不知山崱屴秪凛令嚴
明左右飛雙翼迴還列五旌恭勤諸部落踴躍洽
皇情
待圍
箕斗天邊下停鞭立水涯自知收縱得無不往來
宜霜迥盤鵰路風高射虎時攻車猶未合吉日早
歌詩
合圍
高低緣谷勢密布網堪稱整似縱横陣嚴如戒律
僧三驅士同力壹發
聖多能講武
皇猷盛秋蒐舊典仍
罷圍
圍罷烟雲捲情聫中外歡
頒恩到藩服觀獵及彈冠育物仁開網陳牲
孝奉盤喜承
文母宴愛日上風竿
恭和
御製行圍四詠元韻介福
撒圍
獵騎衝霜動深林踏葉行乍看初日起漸覺萬山
明馬度梯雲路人呼出樹旌諸蕃忻效命踴躍奉
皇情
待圍
山半
行城列圍來遠澗涯令同嚴陣日典與詰戎宜一線
綿聫處雙旌合抱時微臣忻從獵吉日續賡詩
合圍
塞外秋蒐候寧同羽獵稱霜寒明似雪石古瘦於
僧撇捩弦聲發超騰馬力能一圍更一嶺樂意不
相仍
罷圍
恩威式蕃服遊豫博
慈歡摰羽歸鷹架天閑卸馬冠腥頒中使騎
賜重大官盤拜
澤歸廬晩燈光認遠竿
恭和
御製九日元韻蔣溥
獵場此日恰周遭塞外風雲氣象豪排檻山光千
疊秀生花
天藻九秋高萸囊佩處香盈袖菊盞斟來色映袍從古
獲熊占得士侍臣紀實喜抽豪(圍場熊次皇上親射二日京師)
(發榜)
恭和
御製罷獵出崖口元韻汪由敦
歸程經谷口獵騎散千羣氣尚從公壯情緣拜
賜欣懷柔
先烈遠纉述
聖心殷一讀豐碑句乾坤煥大文
恭和
御製波羅行宫作元韻汪由敦
輦路逶迤候獵歸
離宫閒敞暫相違菊花過節留餘豔(時重陽後二日)松翠淩
空散遠暉弭節偶閒從味道詰戎深意在防微
山莊隔日應重到坐攬朝嵐與夕霏
恭和
御製灤陽别墅元韻秦蕙田
水勢山容一攬收
翠華臨幸正清秋四圍烟樹紛無數百道風泉在上頭
奇境得來因地設
藻思溢出似川流碧波清嶂幽尋處歲歲榮經
御墨留
恭和
御製雙墖山元韻嵇璜
窣堵波明入畫圖雙尖馬耳故應殊一鞭重指灤
河北絶勝扁舟西子湖
前題德保
寶鐸連峯儼畫圖誰參慧業象文殊西來一曲灤
河水彷彿靈蹤鎮五湖
恭和
御製汲伊遜水烹茶元韻汪由敦
秘製三清稱絶品竹爐風雅名高甚佳泉往往天作合
相得益彰
精鍳審
皇都玉泉塞伊遜下澤藴奇鍾異禀崑山傍玉石抵
鵲行汲尋常付厨廩一後
真賞逹
至尊第一之名斯共稔
行秋哨鹿入木蘭溯源百曲頻咨諗撒圍虎帳試注兹
味别淄澠入無朕松枝石銚活火煎雲膄雋永清
不凛雖云地遠遐荒隔那比玉泉依席衽金漿甘
醴何足方半月程供大官飪
恭和
御製灤陽别墅元韻王際華
别苑綠隂稠
鸞旂此暫留人間方入暑天上已迎秋當牖高峯列
侵階激水流窈然多静賞花木正修修
欽定熱河志卷一百十一
