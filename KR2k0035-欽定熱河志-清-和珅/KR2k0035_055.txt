欽定熱河志卷五十五
建置沿革一
承德府属全境自慕容燕都龍城始有建置可言
越晉以前上溯周秦雖鄰界北邊總未入内地疆
域為州郡所不及若太平寰宇記引開元十道略
舜築柳城既荒遠不可考遼史地理志以中京大
定府為虞營州則不知舜分青州為營州所得者
遼東之地不得逾遼水以西也盖今承德府境於
禹貢為冀州邊外而虞及殷周幽州之邊外也秦
漢而還在漁陽右北平遼西三郡邊外為諸部分
據北魏雖設安營二州亦與奚契丹雜居遼金與
元各建郡縣而宅中未久故址旋荒明棄大寧視
為外域我
國家撫臨函夏中外一家設廳分治以来久成都會
近復改設府州縣規制不殊内地珥筆扈從之臣
親承
指示得識其山川道里數千年沿革之迹釐然可考兹
倣史記年表之例以地為經以時為緯為承德府
建置沿革全表而周秦以来並按代編纂各糸以
圖用便省覽志建置沿革第七
承德府全属州縣分境建置沿革考略
熱河全境設承德府及所属一州五縣其建置沿
革自周秦迄元明援據史書旁採碑碣按代考証
已偹見前卷兹復舉府本境及州縣各境析時代
以從疆域分舉大凡用便觀覽如承德府本境則
周秦為東胡地漢為匈奴左地武帝時為塞地後
入烏桓後漢初為烏桓地後属鮮卑中部魏為鮮
卑軻比能地後與素利彌加厥機諸部雜居晉初
為鮮卑叚氏地北境為宇文氏地後併入慕容氏
為前燕地苻堅時為秦地属幽州慕容垂復國後
為後燕地属幽州馮跋時為北燕地北魏為安州
廣陽郡燕樂縣地北境厙莫奚地後併入厙莫奚
北齊周隋唐因之(隋唐去厙莫字但名奚)遼為中京道澤州
灤河縣及北安州地金為北京路興州興化縣宜
興縣地大定府神山縣地元為上都路興州興安
縣宜興縣地大寧路惠州地明初為興州衛廢入
諾音(舊作朵顔今改正)衛
本朝初内属雍正元年設熱河廳十一年改設承德
州乾隆七年罷州仍設熱河廳四十三年改設今
府此承德府本境之建置沿革也灤平縣境則周
為東胡地秦初為東胡地後併入匈奴漢為匈奴
左地武帝時為塞地後入烏桓後漢初為烏桓地
後属鮮卑中部魏為鮮卑地晉初鮮卑叚氏地後
併入慕容氏為前燕地苻堅時為秦地属幽州後
燕復國屬幽州後為北燕地北魏為安州廣陽郡
廣陽縣地西境為禦夷鎮地後併入厙莫奚北齊
周隋唐因之遼為中京道北安州地西境奚王府
地金為北京路興州興化縣宜興縣元為上都路
興州興安縣宜興縣地明初為興州衛後廢入諾
音衛
本朝初内属乾隆七年設喀喇河屯廳四十三年改
設今縣此灤平縣境之建置沿革也豐寧縣境則
周為東胡地秦初為東胡地後併入匈奴漢為匈
奴左地武帝時為塞地後入烏桓後漢初為烏桓
地後属鮮卑中部魏為鮮卑地晉初為鮮卑宇文
氏地後入慕容氏為前燕地苻堅時為秦地属幽
州後燕復國属幽州後為北燕地北魏為安州廣
陽郡燕樂縣方城縣地西南境為禦夷鎮地北境
為厙莫奚地後併入厙莫奚北齊周隋唐因之遼
為中京道北安州利氏縣西境奚王府地金為北
京路興州興化縣宜興縣地西北境兼得西京道
桓州地元為上都路興州興安縣宜興縣地西北
境兼得開平府開平縣地明初為興州衛地西北
境為開平衛地後俱廢入諾音衛
本朝初内属乾隆元年設四旗廳四十三年改設今
縣此豐寧縣境之建置沿革也平泉州境則周初
為山戎地後併入東胡秦初為東胡地後併入匈
奴漢為匈奴左地武帝時為塞地後入烏桓後漢
初為烏桓地後属鮮卑東部魏為鮮卑地晉初為
鮮卑段氏地後併入慕容氏為前燕地苻堅時為
秦地属幽州後属平州後燕復國属平州尋改營
州後為北燕地北魏為營州建德郡陽武縣冀陽
郡平剛縣北齊為營州建德郡冀陽郡地周時為
北齊高保寧地隋為遼西郡地西境為奚地唐為
奚地遼為中京大定府大定縣長興縣勸農縣富
庶縣文定縣升平縣歸化縣金源縣恩州恩化縣
澤州神山縣金為北京大定府大定縣長興縣富
庶縣金源縣神山縣元為大寧路大定縣(後改大寧縣)
富庶縣金源縣惠州明初為大寧衛新城衛富峪
衛會州衛後俱廢入諾音衛
本朝初内属雍正七年設八溝廳乾隆四十三年改
設今州此平泉州境之建置沿革也赤峰縣境則
周初為山戎地後併入東胡秦初為東胡地後併
入匈奴漢初為匈奴左地武帝時為塞地後入烏
桓後漢初為烏桓地後属鮮卑東部魏為鮮卑地
晉初為鮮卑段氏地北境為宇文氏地後併入慕
容氏為前燕地苻堅時為秦地初属幽州後属平
州後燕復國属平州尋改營州後為北燕地北魏
為厙莫奚地北齊周時因之隋唐時為契丹地遼
為中京道高州三韓縣上京道松山州松山縣饒
州長樂縣臨河縣安民縣上京臨潢府臨潢縣定
覇縣保和縣潞縣宣化縣金為北京路大定府三
韓縣松山縣静封縣全州安豐縣臨潢府臨潢縣
盧川縣元為大寕路高州上都路松州全寧路全
寧縣兼得魯王分地明初為大寧衛全寧衛地後
廢入諾音衛
本朝初内属雍正七年設八溝廳為廳北境地乾隆
三十九年析置烏蘭哈逹廳四十三年改設今縣
此赤峰縣境之建置沿革也建昌縣境則周初為
山戎地後併入東胡秦初為東胡地後併入匈奴
漢初為匈奴左地武帝時為塞地後入烏桓後漢
初為烏桓地後属鮮卑東部魏為鮮卑地晉初為
鮮卑宇文氏地後併入慕容氏為前燕地苻堅時
為秦地初属幽州後属平州後燕復國属平州尋
改營州後為北燕地北魏為營州建德郡石城縣
廣都縣冀陽郡柳城縣北境為契丹地北齊為營
州建德郡地北境為契丹地周時為北齊高保寧
地北境為契丹地隋為遼西郡地北境為契丹地
唐為營州柳城郡柳城縣地後與契丹雜居北境
契丹地西境奚地遼為中京道利州阜俗縣澤州
龍山縣榆州和衆縣永和縣東南境兼得隰州海
濱縣地北境惠州惠和縣兼得高州三韓縣地金
為北京路利州阜俗縣龍山縣大定府和衆縣東
南境兼得瑞州海濱縣北境大定府惠和縣兼得
三韓縣地元為大寧路和衆縣龍山縣利州東南
境兼得瑞州地南境惠州地北境惠和縣明初為
營州衛地後入泰寧衛
本朝初内属乾隆三年設塔子溝廳四十三年改設
今縣此建昌縣境之建置沿革也朝陽縣境則周
初為山戎山地後併入東胡戰國時東南境属燕
秦初為東胡地後併入匈奴漢初為匈奴左地武
帝時為塞地後入烏桓後漢初為烏桓地後属鮮
卑東部魏為鮮卑地晉初為鮮卑宇文氏地後併
入慕容氏為前燕地苻堅時為秦地初属幽州後
属平州後燕復國属平州尋改營州後為北燕地
北魏為營州昌黎郡龍城縣廣興縣定荒縣地北
境為契丹地北齊為營州龍城縣廣興縣北境為
契丹地周時為北齊高保寧地北境為契丹地隋
初為營州建德郡後廢州置總管府改置遼西郡
龍山縣後改柳城縣北境為契丹地唐為營州柳
城郡後與契丹雜居北境為契丹遼為中京道興
中府興中縣營邱縣象雷縣閭山縣建州永覇縣
永康縣安德州安德縣川州咸康縣宏理縣宜民
縣武安州武安縣成州同昌縣東境兼得宜州宏
政縣西境兼得大定府神水縣東南境兼得来州
地金為北京路興中府興中縣建州永覇縣永德
縣宜民縣大定府武平縣東境兼得義州宏政縣
同昌縣元為大寧路興中州建州川州武平縣東
境兼得義州懿州地西北境兼得魯王分地明初
為營州衛地後廢入泰寧衛
本朝初内屬乾隆三年設塔子溝廳為廳東境地三
十九年析置三座塔廳四十三年改設今縣此朝
陽縣境之建置沿革也前卷分撰各表皆以時為
經以地為緯兹復以地為經以時為緯彙撰列表
一篇著于左方
欽定熱河志卷五十五
