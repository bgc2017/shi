欽定熱河志卷一百六
外記四
明
按前卷叙次及唐其遼金元三朝本境已為内
地故不錄錄明代烏梁海諸酋之隸於本地者
以為外記之終焉
烏梁海
按大寧故烏梁海地也元為大寧路明永樂改
北平行都司為大寧都司徙保定而以大寧故
地卑三衛隸今境者諾音(舊作朵顔今改正)泰寧三衛
其福餘衛不居境内故不叙錄
托爾楚(舊作脱兒火察又作脱兒察又作脱魯忽察兒今改正)哈拉固岱
(舊作哈兒兀歹今改正)
葉向高諾音三衛考洪武二十一年故元宗室遼
王阿拉實哩(舊作阿里失禮今改正)及諾音諸酋内附詔立
三衛自全寧扺喜峰近宣府為諾音衛以托爾楚
為指揮同知
明史諾音𫝊永樂元年使指揮蕭尚都齎敕諭明
年夏頭目托爾楚等隨尚都來朝貢馬命托爾楚
為左軍都督府都督僉事哈爾固岱為都督指揮
同知掌諾音衛事賜誥印冠帶及白金沙幣襲衣
明太宗實錄永樂元年十一月丙子烏梁海頭目
哈拉固岱遣其部属托郭斯(舊作脱忽今改正)等來朝貢
馬命禮部賜幣襲衣並賞馬直十一年十一月諾
音衛都督僉事托爾楚遣人貢馬命禮部遣指揮
多爾濟(舊作孟秃歌今改正)等賫金帛往賜之
默爾格(舊作孟秃歌今改正)
明太宗實錄永樂三年冬十月乙丑命來朝韃靼
頭目默德格等為諾音衛副千戸賜冠帶襲衣並
銀沙綵幣有差
都哩圖(舊作都兒秃今改正)
明太宗實錄永樂五月正月癸亥諾音衛指揮都
哩圖等率所部頭目諾木衮特木(舊作奴温塔木今改正)等
來朝貢馬賜鈔幣有差
噶布拉(舊作斡不兒今改正)
明太宗實錄永樂十五年又十一月乙亥諾音衛
頭目噶布拉等來朝貢馬賜鈔有差
哲辰(舊作者赤今改正)阿爾庫哩(舊作阿兒苦哩今改正)
明宣宗實錄宣德元年冬十月乙酉賜諾音衛指
揮僉事哲辰泰寧衛指揮僉事阿爾庫哩等綵幣
表裏襲衣靴襪有差
烏塔(舊作兀台今改正)旺孔圖(舊作宅者禿今改正)實都爾岱
(舊作失秃兒朵今改正)鼐爾巴哈(舊作乃兒不花今改正)圖罕(舊作)
(禿干今改正)和爾實(舊作火兒失今改正)巴罕(舊作保罕今改正)
納延特穆爾(舊作乃顔帖木兒今改正)卓郭勒台(舊作扎忽魯台今改)
(正)庫爾(舊作古里今改正)
明宣宗實錄十一月己未諾音衛故指揮僉事烏
塔子旺扎圖實都爾岱子鼐爾巴哈圖罕子和爾
實巴罕之孫納延特穆爾故千戸卓郭勒台子庫
爾等十六人
阿實克特穆爾(舊作阿失帖木兒今改正)
明宣宗實錄宣德二年十二月丁巳諾音等衛指
揮僉事阿實克特爾等來朝貢馬
旺扎勒特穆爾(舊作完者鐵木兒今改正)
明宣宗實錄宣德四年三月諾音等衛頭目旺扎
勒特穆爾等來朝貢馬七年十二月癸卯以諾音
衛指揮僉事旺扎勒特穆爾属遣人朝貢賜勅奬
諭併賜金織文綺綵絹
哈喇哈斯(舊作哈喇哈孫今改正)
明史諾音𫝊宣宗七年秋以諾音頭目哈喇哈斯
恭事朝廷久加賜金綵幣表裏有差
恩楚(舊作安出今改正)
明宣宗實錄宣德七年七月戊午遣賜諾音衛都
督指揮僉事恩楚等
成格勒(舊作逞吉兒今改正)
明宣宗實錄宣德七年十一月丙子諾音等衛指
揮僉事成格勒等來朝貢馬十二月戊子賜諾音
衛指揮僉事成格勤等鈔綵幣絹布有差
布達拉和克(舊作不哈兒花斡今改正)
明宣宗實錄宣德八年二月辛卯諾音等衛指揮
布達拉和克遣千戸巴爾貢馬及方物癸卯賜諾
音等衛千戸巴爾等鈔綵幣絹布衣金織紆絲襲
衣有差
多羅干(舊作朵羅干今改正)
明宣宗實錄宣德八年秋七月乙亥諾音衛都督
僉事托爾楚卒其子多羅干遣人進馬且請襲職
遂命多羅干為都督指揮同知陞都指揮僉事哈
喇哈斯亦為都督指揮同知
明英宗實錄天順三年三月甲辰陞諾音衛都督
同知多羅干為右都督
哈瑪爾台(舊作哈瑪歹今改正)
明宣宗實錄宣德九年六月甲寅諾音衛指揮哈
瑪爾台等七人來朝且奏邊事賜鈔綵幣表裏金
織襲衣有差
巴延特穆爾(舊作伯顔帖木兒今改正)托克托沁(舊作脱脱赤今改正)
多羅特穆爾(舊作朵羅帖木兒今改正)珠爾噶岱(舊作只兒瓦歹)
(今改正)廸錦(舊作倒斤今改正)達蘭特穆爾(舊作朵蘭帖木兒今)
(改正)章圖(舊作宅秃今改正)伯特(舊作伯台今改正)綽爾齊
(舊作拙秃今改正)呼喇呼(舊作忽烈谷今改正)特穆爾(舊作帖木兒今)
(改正)博羅(舊作索羅今改正)烏蘭阿古(舊作兀剌阿互今改正)
竒爾岱(舊作曲列歹今改正)鼐爾巴哈(舊作納兒不花今改正)噶
爾薩(舊作歌里子今改正)永和爾(舊作容乞兒今改正)阿勒楚爾
岱(舊作安出兀歹今改正)巴海(舊作把愛今改正)威台(舊作委塔今改)
(正)固哩勒(舊作苦列兒今改正)董實哩(舊作董失里今改正)多羅
圖(舊作朵羅禿今改正)蒙克圖(舊作忙歌禿今改正)努圖克巴哈
(舊作奴塔不花今改正)賞都阿果穆爾(舊作阿古蠻今改正)鼐
爾章(舊作能列占今改正)阿勒哈(舊作阿魯花今改正)徹辰圖(舊作)
(扯扯禿人作扯扯土今改正)實哩(舊作失來今改正)格爾根(舊作歌魯)
(歌今改正)托克托巴哈(舊作脱脱不花今改正)哈喇塔拉(舊作)
(哈剌哈兒今改正)察實(舊作擦實今改正)格哷克(舊作歌羅該今改正)
鄂拉齊(舊作阿倫赤今改正)訥克林(舊作捏可來今改正)迦凌
巴(舊作赤蘭伯今改正)巴爾台(舊作卜台今改正)古裕(舊作歸均今改)
(正)阿爾齊默克(舊作阿兒乞□今改正)穆爾岱(舊作夘打今改)
(正)布濟克(舊作卜齊今改正)烏遜特穆爾(舊作兀孫帖木兒今)
(改正)呼圖哩(舊作歡娛兒今改正)恩克特木爾(舊作俺克帖木兒今)
(改正)多和圖(舊作□忽秃今改正)穆爾薩(舊作迷兒咱今改正)誇
喇哈(舊作苦郎哈今改正)托克托(舊作脱脱今改正)伯勒齊(舊作)
(李齊今改正)伯勒(舊作孛來今改正)阿延特穆爾(舊作奄顔帖木)
(兒今改正)呼蘭台(舊作忽蘭台今改正)伊楞烏(舊作亦剌兀今改正)
哈齊哈(舊作哈即哈今改正)圖們德勒(舊作土木得兒今改正)都
薩阿(舊作土領阿今改正)蒙克(舊作猛可今改正)枽阿(舊作顔&KR3292;今改)
(正)伊克特穆爾(舊作影克帖木兒今改正)蒙克薩勒(舊作猛克)
(塞兒今改正)托克托博羅(舊作脱脱孛兒今改正)克卜特特
格(舊作肯帖帖該今改正)滿濟勤噶(舊作滿滿劄該今改正)
按以上諸人並見明英宗憲宗實錄皆以入貢
來朝為名而隂合額森(舊作也先今改正)輩為邊患明
綱不振甘受其愚耳因其事實略同故不贅述
僅存其名如右
特穆爾博羅(舊作帖木兒孛羅今改正)
明孝宗實錄宏治十六年正月己丑諾音衛指揮
特穆博羅等來貢並賜紗縀衣服等物
哈當(舊作花當今改正)巴爾斯(舊作把兒孫今改正)
鄭曉吾學編正德初部落既蕃陽順隂逆累肆侵
盗諾音都督哈當求添貢其子巴爾斯深入虜掠
烏梁海諾音為大部諾音哈當為貴種十年巴爾
斯入馬蘭峪塞殺參將陳乾遣都督桂勇討之巴
爾斯遣察克圖(舊作扯托今改正)等來言請入貢且獻馬
贖殺乾罪未幾入寇參將魏祥全軍覆没
葉向高諾音三衛考兵部尙書王瓊建議諭哈當
必以巴爾斯償乾(陳乾等先戰没馬蘭峪)乃罷兵許貢哈當
言巴爾斯已遠遁請入馬贖殺乾罪瓊初持議堅
後竟許哈當貢
明史諾音𫝊哈當退去屯註紅羅山匿巴爾斯使
其子達哈(舊作打哈今改正)等入朝請罪詔釋不問
明史世宗實錄嘉靖二年六月癸丑都給事中許
復禮言頃諾音衛巴爾斯以逆回被虜人口守臣
言其功因授巴爾斯千戶臣竊聞巴爾斯往年殺
害參將陳乾上未伏法而反加秩乞追奪之各守
臣曲為陳情亦宜懲戒上曰巴爾斯待後有勞績
奏來授職各邊鎮被虜逃回人守臣從實報若匿
情罔上者罪之
葉向高諾音三衛考肅皇帝立都御史孟春言巴
爾斯修貢謹又歸我人畜請予一秩詔予千戶給
事中許復禮謂不宜予事乃格是時巴爾斯與小
王子婚屢誘敵入寇都督馬永禦之頗有斬獲孟
春復請毋惜一官以餌敵御史盧瓊疏罷之
格爾博羅(舊作革列孛羅今改正)格爾台(舊作革蘭台今改正)
鄭曉吾學編格爾台者哈當孫也哈當長子格爾
博羅早死其弟巴爾斯驍勇屢謀奪適諸酋惡之
不相附尋亦死哈當種人皆附格爾台格爾台遂
入寇漁陽諸小關堡皆殘破嘉靖十一年九月巡
撫王大用欲通諾音與厚賂城其霿靈山不果是
時酋阿多哈喇齊(舊作阿堆哈剌赤今改正)數入建昌喜峰太
平諸塞殺掠人畜格爾台又乞陞官兵部言大用
喜事請以毛伯温代大用出漁陽廵撫十十年格
爾台求添貢衛三百人不許請衛二百人又不許
時時出沒塞下輒云結小王子旦夕大舉入塞會
諳達(舊作俺答今改正)濟農(舊作吉囊今改正)自大同深入太原
不得已許其補前貢失斯者衛二百人
蒙克岱(舊作猛可歹今改正)
明武宗實錄正德八年十二月癸亥諾音衛差頭
目蒙克岱等貢馬補賀萬夀聖節並賞綵幣等物
實琳博羅(舊作失林孛羅今改正)
明武宗實錄正德十年閏四月戊寅命諾音衛所
鎮撫實琳博羅襲祖職右都督
伊克拜(舊作影克卜今改正)
明世宗實錄嘉靖八年十月丁丑諾音衛頭目伊
克拜等貢馬補賀聖節賜宴賞給如例
圖爾哈(舊作土兒罕今改正)
明世宗實錄嘉靖十六年十一月甲辰給賞諾音
衛圖爾哈等綵縀表裏有差
伊克(舊作影克今改正)
葉向高諾音三衛考嘉靖二十七年格爾台死子
伊克襲三十八年巴爾爾(舊作巴都兒今改正)十萬騎挟諾
音酋伊克哈該(舊作哈兒今改正)為鄉導潰墻深入明年
伊克勾巴圖爾犯一片石遊擊郭琥敗之
伯克(舊作伯革今改正)達哈(舊作打哈今改正)
明史諾音𫝊當巴爾斯犯邊時詔削其職巴爾斯
死其子伯克入貢嘉靖九年詔興伯克父爵而達
哈自以哈當子不得職怒遂先後掠冷口擦崖喜
峰間參將袁繼勲等失於防禦皆逮治
按伯克襲父爵從廵撫順天僉都御史周期雍
奏也明實錄在嘉靖十年壬子此作九年者誤
台達爾(舊作歹答兒今改正)
明世宗實錄嘉靖十三年十一月壬辰諾音三衛
都督台建爾各差頭目雙和爾(舊作可升合兒今改正)等入
賀冬至節宴賞如例
巴爾斯哈喇(舊作伯思哈兒今改正)
明世宗實錄嘉靖三十五年六月癸夘諾音都指
揮巴爾斯哈喇引間諜數人窺邊會守備詹承恩
引兵出哨盡殺之
綽滿(舊作炒蠻今改正)阿雅爾台(舊作阿牙塔今改正)多和(舊作)
(董灰今改正)
明世宗實錄嘉靖四十年二月乙酉陞諾音衛正
千戸綽滿及頭目阿雅爾台俱為都指揮僉事頭
目多和為正千戶以進送人馬盔甲及報事有功
也
博羅(舊作孛孛今改正)
明穆宗實錄隆慶五年正月庚戌諾音衛博羅等
補賀長至令節宴賞如例
多和倫(舊作董忽力今改正)
葉向高諾音三衛考多和倫勾土蠻十萬人入寇
勢甚猖獗折墻出至棒棰崖迷失道墜坑死無算
是後督臣譚倫總兵戚繼光協謀練兵增垣控制
有方迄隆慶三衛奉職稍謹邊恃稍安
按明諾音三衛即今哈喇沁地自永樂中以大
寧地卑三衛始拓地至今承德府境其間不應
有土蠻當属土默特之訛今土默特左右翼二
旗在朝陽縣(舊塔子溝廳北境)之東北境與喀喇沁接
壞當時三衛聯結理或然也至棒棰崖今土人
尚呼為棒棰山當即磬錘峰自古北口外道殊
逕坦以本地人行熟路何至迷失且山不甚高
何至墜死無算皆緣中土昧于譯音𫝊聞失寔
以至紀載訛淆其不足憑𩔖如此耳
圖罕(舊作通罕今改正)
明史諾音𫝊朵顔國罕者諳達子星哈(舊作辛愛今改正)
妻父也嘉靖四十二年古北哨卒出關為諾音所
撲殺俄圖罕叩關求賞副總兵吳鎮伏兵執之總
督楊選將為牽制星哈計乃拘繫圖罕令其子更
尖為質三衛恨甚遂導諳達入掠順義及三河
昌昂(舊作長昂今改正)
明史諾音𫝊萬歷初諾音昌昂益強挾賞不遂數
紏衆入掠截諸番貢道十二年秋復導土蠻以四
千騎分掠三山三道溝錦州諸處守臣李松請急
剿昌昂等朝議不從僅革其月賞于是昌昂益跋
扈自恣擾諸邊十七年入寇又二年大掠獨石路
二十二年復擁衆犯中後所攻入小屯臺明年潜
入喜峰口二十九年納欵請復寧前木市許之三
十四年昌昂死諸子稍長
按明實錄正統三年朵顔衛所属哈拉該(舊作哈喇)
(該今改正)衛指揮納克林(舊作捏可來今改正)等來朝欵有誤
字哈拉該當是人名無此衛名姑闕之
欽定熱河志卷一百六
