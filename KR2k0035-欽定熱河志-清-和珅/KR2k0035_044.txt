欽定熱河志卷四十四
行宫二十
王家營行宫
常山峪行宫
巴克什營行宫
兩間房行宫
釣魚臺行宫
黃土坎行宫
中關行宫
什巴爾台行宫
波羅河屯行宫
張三營行宫
濟爾哈朗圖行宫
阿穆呼朗圖行宫
王家營行宫在常山峪東北四十里康熙四十
三年建牓曰引流成溪凡四重東西所亦如之其
陽面山地勢平曠澗壑交流宫内廊軒接比院宇
高明右則居民鱗次場圃縱横烟村掩映宛在豳
風圖畫間也
常山峪行宫在兩間房東北三十三里康熙五
十九年建南嚮殿五楹曰蔚藻堂内曰青雲梯西
曰虛白軒後曰如是室宫基面山丹崖翠壁列若
屏障軒窗披覽領妙延清蔚藻堂之右曰翠風埭
曰綠樾徑曰楓香坂曰陵霞亭皆創於
聖祖時我
皇上標為八景
御書題額分章成詠
天藻敷華地靈增勝矣
御製詩
常山峪行宫(辛酉)
憶昔髫齡際趨陪
聖祖前于今巡幸至駐蹕故宫邊湛露曾叨
澤含飴想侍
筵秋風悲此日軒屋尚當年鳥語如懷舊花香故逞妍
恩勤終古慕承顯一身肩
再疊前韻
經國猷垂後承家志繼前三秋修武備萬乘閱嚴邊勝
地停鑾御離宫啟玉筵欣逢無事日喜覩有秋年插笏
峯爭秀披圖景鬭妍永懷
無競烈景仰懼難肩
常山峪行宫疊舊韻(癸亥)
景愛三秋始
恩思廿載前
音容魂夢裏歲月鹿蕉邊小憩松篁閣還陳翰墨筵誠知
仙是幻堪以日為年列岫迎窗翠間花繞砌妍繼繩吾
未逮矢此一心肩
常山峪行宫八景
綠樾徑
灌木盤山腰濃陰日蓊翳豁開壺中天迥異人間世
虛白軒
虚空能生白一氣常函三閒情空外寄妙道箇中參
青雲梯
青雲信有梯丹崖暫延佇鹿豕出翠微逢迎務光侣
楓香阪
清吟步修阪衣袂泛秋涼金風颯然過微聞山楓香
蔚藻堂
花木暢生意大地蔚菁藻忘言入靜觀忻然愜懷抱
如是室
如是如是室坐對清秋山遊山室中人不費往與還
翠風埭
野木不知名雨後增新翠誰云塞北山却有江南致
陵霞亭
危亭搆峯頂面面青㟏岈踏石片雲飛去作天邊霞
常山峪行宫懷舊(己丑)
青雲叢處敞離宫
昔日今時駐蹕同捲幔山嵐千面合開軒巗樹四隣通垂
紳瀑水無心白對客閒花著意紅廿載
恩勤成一瞬幾番青睞仰高空
常山峪行宫八景
綠樾徑
灌木重重翠鬱森秋來猶自有清隂攜笻不為尋佳勝
觸目無窮山水心
虛白軒
架得蕭軒三五楹偶來輒喜向虚明前秋詩約分明在
指點烟嵐是舊盟
青雲梯
幾疊林巒碧靄凝盤紆界道一條冰幽偏不是青雲路
只許詩人偶一登
楓香阪
欲紅未紅楓樹枝寥蕭涼籟襲人吹恍疑身在耆闍窟
參得香林拖地眉
蔚藻堂
清秋巒壑澹煙光翰墨香生蔚藻堂西抹東塗渾不藉
由來大塊假文章
如是室
室名如是如何是如是室名如是何而我朅來吟七字
今原非此昔非他
翠風埭
叢林籟作風含翠曲埭秋來葉有丹一嘯蘇門天地闊
飄飄直欲駕仙鸞
陵霞亭
亭子峰巔四望賖衣裾輕拂惹煙霞問誰倚石雲根動
散作天邊一縷斜
常山峪行宫即景(丁夘)
捲幔秋光到座邊雲開為我矗青蓮步苔衣濕蛩吟露
望坂楓香鹿呌烟自是林泉多藴藉依然書史得周旋
饒他只有松陰鶴夜夜空山抱月眠
常山峪行宫晚秋
山容似畫淡彌趣秋色如詩老益工拾級丹梯搴露荔
背屏翠壁眄霜楓
谷口風來聲覺壯溪頭潦盡影含清朝隮一縷因移石
去作白雲天外横
嶢峯無數入窗紗寫照窗前了不差正慮遙天無點綴
林邊恰噪晩歸鴉
急雨驅雲增暮寒秋英繞砌濕闌干遣懷不苦吟情澁
底用拈鬚一字安
常山峪行宫八景(己巳)
綠樾徑
隔歲未尋綠樾徑當秋恰到白雲間行圍塞上看山好
路便先教看好山
虛白齋
行宫結字底須多據景標名便可歌虚室三間無别物
到來惟見萬籖羅
青雲梯
嫩翠濃青杳莫分天風吹織紫綃雯自知不是安期侣
是底胡然步入雲
楓香阪
仙人石室青霞封偓佺招我相陪從琥珀遺堯不曾食
念兹長謝遊仙蹤
蔚藻堂
吟句無煩求俊逸淺言亦可暢清懷翠崖有問如何答
記我今朝意甚佳
如是室
自是新秋坐清晝不殊前歲對閒窗碧空似我澄無滓
何所得來心可降
翠風埭
巗樹風過翠浪翻重重罨秀入山軒未教楓色霜前紫
且聽溪聲雨後喧
陵霞亭
峰頂有亭真翼然下臨無地上空天莫云一宿堂堂過
暮靄朝嵐結覽全
常山峪行宫八景(辛未)
綠樾徑
一逕引人入勝千林苑爾相親怪底宜來雨後懸崖濺
沫垂紳
虚白軒
小軒虛白堪怡匡床憑几棲遲驀憶前秋此際清光不
隔多時
青雲梯
蓊匌千重罨秀巉巗百級絶塵大似子房竒士陳平何
物堪倫
楓香阪
青楓過雨霏香詰曲蘭椒里強陟頂砉然長嘯千峰紫
翠夕陽
蔚藻堂
蔚藻爾時書堂每來翰墨生香正擬摛詞且置無過大
塊文章
如是室
秋初山有餘翠霽後室生爽寒最是長宜靜坐奈予每
少幾閒
翠風埭
威紆翠埭林穿草蟲花蝶風前俯仰物物自得會心一
為听然
陵霞亭
夷嵕位置孤亭四隣山色來青六法誰能貌取嵐靄都
無定形
常山峪行宫疊舊作韻(乙亥)
行宫向題句勒壁跡成前此曰方綏遠流沙已擴邊凱
歸應勞酒新附合賓筵翠䍐臨遙塞黃雲閱有年窗問
一晌靜霽後萬峰妍詎曰今無事吾方未息肩
常山峪行宫作(丙子)
依綠搆行館標紅見早楓秋光逢塞外詩意滿窗中
常山峪行宫疊舊作韻(戊寅)
好山如活畫面面向人前拱北近仙境(去避暑山莊九十餘里)維
南帶古邊(古北口一帶古邊界地)堂皇開太室俎豆展賓筵風自
無塵地雲猶謌旦年聘懷真致靜得句欲娟妍最喜翠
微表洪崖可拍肩
再題常山峪行宫八景(庚辰)
綠樾徑
塞山秋中綠猶濃過雨蹊留白鹿蹤却是今來添别致
幾枝紅葉出高峰
虚白軒
一年兩度坐文軒生白恒斯悟漆園七字寧云聊即景
清機爾許箇中存
青雲梯
層層綠樹蔚巗梯尋鹿常教步屧躋宇宙以來便有此
龍門却誤擬夷齊
楓香阪
青楓茈虒鎖雲巒意蕊心香靜鼻觀設置江南文翰地
又將儀比麝和蘭
蔚藻堂
背山臨水得書堂一宿居停有縹緗更不課虛將叩寂
蔚然大塊假文章
如是室
山恒如是室如是一晌棲遲似去年何必炷香參白業
金剛四句會當前
翠風埭
莫道山風無色相巖枝澗葉與形容泠然往返誰相見
惟有洪厓及赤松
陵霞亭
孤亭迥出衆山頭暮靄朝嵐漾若流峰不黃山三十六
也從雲海泛虛舟
七月廿四日常山峪行宫作(辛巳)
潦盡朗秋晴
大安亦啟程(是日諴親王奏報恭奉慈輦登程駐石槽)溪橋胥穏駕(沿途留諸臣董)
(率地方吏修除橋路皆就)巖館忽前迎香撲青楓坂虚生白室楹後
山親獲鹿飛騎進
行營
再題常山峪行宫八景(癸未)
綠樾徑
今年綠樾真綠樾為是尋蹊當夏時批閱封章尚餘暇
不妨一再與題詩
虛白軒
生白惟虛藴妙理一年一度此言徵明朝仍便怱怱去
故是斯軒所獨恒
青雲梯
千層蔚綠倚嶙峋階級分明總絶塵為問尋梯進步者
幾人真是箇中人
楓香阪
塞山露重如垂雨飛翠流芬潤意凝幾度青楓林下過
衆香國裏得相應
蔚藻堂
靜中動是山水態動裏靜惟花鳥情看待主人無别物
起吟佳趣面前呈
如是室
延清觀妙會心皆擬議寧因梵帙排虚室設為刮目待
猶如是亦底稱佳
翠風埭
無色形天有色形鳴條送爽復流青東坡昔日乘涼處
翠幕張如擇勝亭
陵霞亭
煙霞負帶迥孤超支父方回若可招賦讀天台工體物
居然塞外赤城標
常山峪行宫即景(乙酉)
玉露金風候崇山峻嶺間居停有古屋是日闢林關窗
納三秋爽門縈一水環置郵𫝊閣本批閱敢偷閒
再題常山峪行宫八景(丙戌)
綠樾徑
曉秋叢樾綠猶濃過雨縱横印鹿蹤徑欲循蹊到深處
忽然一片白雲封
虛白軒
曰虛曰白曰秋時止止生祥引妙思不改昔時此軒射
悽然為憶此
含飴
青雲梯
青青疊樹蔚如雲意寄菁蔥亦自欣不似登龍題鳳輦
於中覓路望徒勤
楓香坂
散步楓林馥郁然此香非火亦非煙晩華自叶天然靜
李賀空稱蜀國弦
蔚藻堂
山葩應恐漏離騷那數人間八斗曹却笑綺言猶未戒
依然對景一揮毫
如是室
天地干支似轂旋今秋丙戌豈殊前屏風
聖藻書唐句却閱流陰六十年(室内屏風有絶句皇祖御筆唐人七言八首乃)
(康熙丙戌年所書閱今星甲適周荏苒流光瞻仰益增追慕)
翠風埭
樾埭秋風翠浪翻有聲為寂不為喧了知未可畫工寫
雅合攜將静者論
陵霞亭
塞天過雨大羅淨祗剰東南幾片霞著我山亭霞以上
騁懷遊目正無涯
常山峪行宫即景(丁亥)
南北連山色東西接路程有軒真可憩無牖不含清近
聽禽鳴樹遙看鹿食苹偶因吟舊句仍復發新情
常山峪晩坐納凉(癸巳)
巖館西峯陰尚早滿庭喬樹發輕颸何曾關外熱關内
畢竟候常非候移有暇拈毫還摘句乘凉橅古亦臨池
晩來西北油雲佈滌暑惟時兩正宜
常山峪行宫作(甲午)
去歲行宫此納凉(去歲於此有晩坐納涼之作)今來凉却逼衣裳都
緣前日過山雨遂致峭風解夏陽路近因之到常早齋
虛覺以静無忙支窗西北巗雲蔚其庶雨乎引領望
再題常山峪行宫八景(丙申)
綠樾徑
萬綠叢中一徑延循門得入景無邊興來擬欲賡前什
不覺光陰隔十年(八景詩凡六作止丙戌歲逮今丙申已越十年矣)
虛白軒
電光石火忽旬歲筆點牋鋪又一時比似虚軒生白者
自無而有亦如斯
青雲梯
行宫計里駐來均例以閣章到此辰(向例三日内閣發本一次自啟鑾後)
(計日發報必當至常山峪行宫故云)宣召諸臣悉批答阿誰不是步雲人
楓香坂
非煙而靄復非雲葉葉枝枝吐淨芬最是此香無火氣
了當領以不聞聞
如是室
素屏
羲畫寫唐詩(室内素屏八扇丙戌歲翰如皇祖御書唐句逮今七十餘年藻新每一仰瞻倍)
(生欽慕)拱讀恒生若
見思明月清風七十載室猶如是景光披
蔚藻堂
書堂七十春秋閱猶憶當年
聖藻垂趨侍幼齡方舞象(康熙壬寅余年甫十二趨侍山莊穫覩聖藻親揮雖未能)
(窺測見餘如)(筆妙而追憶之天文□動也)
天文妙處未能窺
翠風埭
陣雨收雲纔片刻層層埭樾翠如湔風來西北翻林海
雅勝五音奏管絃
陵霞亭
八柱山亭特據高肩輿尋勝陟蘭皐颯然爽氣滿襟袖
霞舉因之興亦豪
再題常山峪行宫八景(己亥)
綠樾徑
夏仲千林葉已稠容容張蓋綠如油步來却恐滅明笑
在彼仍當行不由
虚白軒
重到雲軒頓覺悲憶常
夏凊適於斯歡娛掖
輦那能再虚矣白乎付不知
青雲梯
幾疊青林罨碧疏雲如更復擬梯如寄言菅蒯慕斯者
踏實還當戒踏虛
楓香坂
山楓過雨浴芳馨低坂高陵一色青展步分明淨香界
恰宜小閱梵王經
如是室
如是寧云談佛偈今朝如是有餘思屏風八扇
奎文煥(室内屏風為絶句皇祖御書唐人七言八首)繼述
鴻規豈外兹
蔚藻堂
不須啟祕更抽妍大塊文章列目前試看形形與色色
起予無盡自天然
翠風埭
風豈翠乎林翠之請觀葉颭與枝披一般飛動菁蔥者
舍巽二能能更誰
陵霞亭
岡頭一笠欲凌空階下鋪雲日照紅設以赤城相比擬
亦堪賦句傲興公
常山峪行宫晩景(庚子)
雨後夏增爽況於關外居四山雲吞吐一谷稼幪與高
樹夕陽朗閒庭晩籟虛例斯批閣本有暇亦翻書
常山峪行宫八景(辛丑)
綠樾徑
行過獨樹如張繖忽入連林似設帷一例青油布陰處
問誰煮靛染為之
虚白軒
此軒終歲守恒虚此日忽看生白與借問誰為領妙者
究之非彼亦非予
青雲梯
展步層巗認作梯分明百級有高低士無賢不肖由此
應識南華論物齊
楓香坂
山花野草無不馥何事其香獨屬楓意謂秋來變霜露
饒他幾點特餘紅
如是室
向年入室人如是今歲入仍如是人試曰相應定何者
一篇說著古稀新
蔚藻堂
遠觀近攬總相宜筆硯精良又此時三百一言蔽之耳
笑予何必以多為
翠風埭
風自有聲却無色偶參合相愜於斯泠泠天籟翻崕落
借得林光與翠之
陵霞亭
西嶺翻來晩照明林欺霞色鬭新晴今朝祗喜無纖翳
豈計尋常點大清
常山峪行宫三疊舊作韻(壬寅)
黃土纔過嶺(青石梁東為黃土嶺過嶺即常山峪)常山見目前蹕途數里
近行館一溪邊知路步幽徑據床梯翰筵耐他今日景
伴我古稀年野鳥殷勤語閒花自在妍
聖蹤欽想像瞠若敢云肩
巴克什營行宫出古北口十里許以巴克什營
為止頓殿五楹南嚮後殿左右各二重旁東西嚮
康熙四十九年建規制純樸南望邊牆高出山上
雉堞參差與雲烟出沒惟聞潮河聲奔流入塞自
昔安屯置戍之區今日田疇井里婦子嘻然不覺
在邊關外矣
兩間房行宫塞外多山出古北口四十餘里為
兩間房行宫康熙四十一年建南嚮殿五楹額曰
秀抱清芬曰鏡風含月後殿越小橋當山東北隅
曰澄秋軒盤折而東高出木杪有亭曰暢遂題額
並
御書塞外山川此地首當形勝自昔以兩間得名者今
且成聚成都農鄽布列烟火相望雞犬之聲相聞
矣
御製詩
兩間房行宫即景(甲申)
樹陰深處覺微涼脱却單衣換袷裳開戸對山如話舊
隔林見鹿不能詳庭禽喜客殷勤語砌卉當秋自在芳
墾種人家已滿百昔名猶說兩間房
兩間房行宫即景(丁亥)
數典猶稱房兩間而今倍蓰聚鄽闤到來循逕欣憑座
所喜開窗便見山繞砌秋花饒野意當庭古栢越蒼顔
綠旗擬武陳觀罷(古北口提標兵每於此陳習勁弓藤牌角勝枝輒於行宫門校閱行賞)
著句聊消片刻間
兩間房行宫即景(丙申)
塞外氣本清矧值新晴後白水自繞門青山欣入牖行
館架五楹詎止兩間久每來供靜憩樸室饒虛受披襟
喜爽涼夏五如秋九況罷軍書問兼冀農功有心怡神
自謐得句亦無垢
釣魚臺行宫在避暑山莊東北十三里乾隆七
年建自熱河
啟蹕至木蘭中關為首程釣魚臺為止頓宫門南嚮殿
東嚮廊環邃宇亭枕屏山地距山莊甚近工人舊
呼雙黃寺當熱河上流三源既會水勢涵蓄實産
嘉魚故名釣魚臺云
黃土坎行宫在釣魚臺東北十七里康熙五十
六年建自熱河至中關
清蹕止頓者再一為釣魚臺一則黃土坎也南嚮殿五
楹後殿九楹左右各三重院宇明淨規制淳樸宫
之北則賽音河會人固都爾呼河鄽道元水經注
所謂武列水三川合派者也
中關行宫在黃土坎行宫東北七十里康熙五
十一年建南嚮五楹牓曰松間明月後殿牓曰雲
林蔚秀聯曰松籟座中聞笙竽風遞山屏窗外列
錦繡雲開過
行宫東十餘里有峰嶄然洞穴嵌空錫名玲瓏峰自
宫中望之縹緲雲際若方壺圓嶠可望而不可即
也
什巴爾台行宫在中關行宫北三十七里康熙
五十九年建自中關至波羅河屯以什巴爾台為
止頓南嚮大殿五楹後為永懷堂左傍喬峰石倚
蘭若殿後陟山及半有亭清溪遠岫曠望高深俯
視則塞田萬頃秋稼盈疇可以見豐亨之景象可
以驗
膏澤之旁流也
波羅河屯行宫在什巴爾台行宫北十八里康
熙四十二年建殿南嚮後依崇巘前俯平林有額
曰山泉賞曰秋澄景清曰簷際千峰聯曰山月滿
庭篩竹影松風遶壑亂泉聲東望筆架三峯岧嶤
隠見益知塞山清奥藴秀含靈又非荆關筆墨所
能到也
御製詩
駐蹕波羅河屯(丁夘)
凉颸獵獵裊旌斿乾鵲喧鳴霽景浮塞外山川還似昔
谷中禾黍摠登秋離宫平楚依清賞金令豐原事大蒐
鱗集名藩環道左愧予何德此懷柔
迴鑾至波羅河屯
大獮時修返翠鑾築場正及按途看村炊香氣騰饘粥
頓解心顔為益餐
此櫛崇墉似去秋今來稍解望年愁長官道左休誇稔
畊九餘三好共籌
行宫秋景尚清嘉喜先重陽對菊花丹翠林光依畫壁
淺深山色入窗紗
波羅河屯作(己巳)
塞館清涼車駕停仰流鱗集衆藩屏亦咨力穡秋稱好
(蒙古今亦知稼穡為重矣)更喜攻駒境永寧長計何須誇絶幕恩柔
遂以撫來庭尋常視此殊艱致
謨烈躬承勉德馨
波羅河屯行宫作(壬申)
秋日散清輝秋空澄碧落我意與之然去來何執著寒
花步今逕陰樹褰昔幕會心足希夷容膝且寬綽是處
有縹緗無妨讀書樂
波羅河屯行宫作
塞垣秋獮薄言歸别館纔經廿日違便有迎人三徑菊
更欣送暖一窗暉興餘豪處應還澹思不紛時可入微
試看滿庭張錦樹風來落葉亦霏霏
波羅河屯行宫作(癸酉)
一谷輕寒破曉風幾灣流水溯源通已看别館行來近
且喜山田報處豐過雨秋苔依砌綠含霜野菓綴枝紅
底緣到此多吟興筆架三峰正峙東(行宫東山峰矗立土人名曰筆架山)
波羅河屯行宫疊舊歲韻
白雲背塞垣紅葉間邨落流來内地民日久成土著何
敢誇奠甌惟是欽調幕連朝閱豐收劭農心為綽别館
景依然靜憩饒清樂
九日波羅河屯行宫作(乙亥)
秋獮言從塞上還行宫佳節值清閒花餻惠逮鐻鍝長
綵筆吟聯侍從班數朵金鈴還栗里三峯玉架儼龍山
(行宫東山三峯矗立名筆架山)詔人萬古如斯景河畔盈盈月一彎
波羅河屯行宫即景(己夘)
山峯過筆架(行宫東峯俗名筆架山)誰歟凌鮑謝河屯到波羅誰
歟演檀那由來名象曾何關梵言華語都須刪太古以
來此川野數宇行宫蔥舊間風清月白鎮如是那識客
往與客還
波羅河屯行宫即事(庚辰)
雲裏遙看筆架峰到來行館憩從容鶻師狗監先來候
甫草山猶隔幾重
一株松樹滿庭陰可識離宫歲月深攬鏡霜華略增昔
於中不改繼繩心
秋宇剛欣霽色䨑西山薈蔚復淒淒宣𫝊支帳尋高昇
今夜恐防雨漲溪
於波羅河屯行館作(乙酉)
處處有行館匪奢惟樸佳秋蒐常駐蹕
聖藻永懸齋雲外山為障風前葉點階晩來霏細雨吟興
又安排
於波羅河屯行宫作(丁亥)
青城何代蹟(蒙古語波羅為青又謂舊河屯為城此處有舊城蹟故得名)蔓草護堆
沙獵囿經常駐行宫樸弗華向暄逢綠樹應節有黃花
(是日重陽)明便承
慈豫山莊喜不遐
迴圍至波羅河屯行宫作
外藩都遣去内吏屢迎來納稼野村畢駐旌行館開潦
消崕脚聳葉落樹根堆再宿山莊莅心馳先幾迴
波羅河屯即景(己丑)
舊城今不見(蒙古語舊謂波羅城謂河屯)新戸日加增難考金元蹟
欣看稼穡登黃雲一谷滿素節仲秋憑筆架矗東壁(行宮)
(東有筆架峯)聞誰倚筆能
於波羅河屯作二首一韻(丙申)
青城仍此度(蒙古語波羅青色又訓舊河屯城也)民舍較前增内外寧界
限耕桑到處興柔遐要安近勉繼亦貽繩蜀郡洞天在
仙蹤底藉徵
秋收逢倍好高廩圃場增筆架度峰峻(行宫東三峰峙立土人謂之筆)
(架山)詩裁即景興怡神行畫坐騁目緩鞭繩菜坂略資雨
隨時驗庶徵
至波羅河屯行宫作(壬寅)
筆架遠瞻峰(在行宫之東山)行行别館逢風開林逕路露茂菜
田濃最是心之賞(室懸山泉賞額得之皇祖御筆也向有賦作)寧惟膝所
容青城譯舊語(波羅河屯蒙古語譯漢則為青城)懶惰問仙蹤
賦得山泉賞(壬午)
雲房
聖藻懸
志在賞山泉堪會知仁趣都包今古詮動歸緣有静後
樂以憂先實政吾猶未
崇情祗喟然
張三營行宫在波羅河屯行宫北六十二里康
熙四十二年建北即石片子也地近崖口山勢雄
竒峭拔積翠霏藍送爽迎秋雲烟萬狀歲行
秋獮東道由波羅河屯
駐蹕於此殿額曰雲山寥廓過此則
御行營逮木蘭
迴蹕
宴賞從獵諸蒙古亦多於此舉行云
御製詩
木蘭迴蹕駐張三營行宫之作(丙子)
駸駸羽騎木蘭迴别館依然此去來窸窣聲中楓葉下
馣馦香處菊花開圃場且喜千村稔槖籥明參一氣培
輔相對時繄我責無厭從獸豈宜哉
出哨駐張三營行宫作(丙申)
出哨行宫駐翠旄木蘭北望興猶豪往來幾日無多子
窗牖明曦爾許高先節黃花標菊逸經霜綠樹識松操
諸藩散遣教歸去行賞因之奬衆勞
張三營行宫即事(己亥)
夜雨曉來晴山蹊歷坦平當秋看納稼未午駐行旌執
役迎獵騎(喀爾沁隨來之佈圍蒙古例於此接駕)獻新來射生不同往年
事(向年入崖口之前先遣射生者於圍場外捕得麅鹿即遣侍衛馳進慈闈以獻新味迴思往事不禁)
(戚然)慽慽若為情
濟爾哈朗圖行宫在波羅河屯行宫西北二十
八里入圍埸有二道東道自張三營入崖口西道
自濟爾哈朗圖及阿穆呼朗圖入伊瑪圖口乾隆
二十四年
命建行宫於兹地制最簡樸殿内
御書聯曰所無逸而安行蒐講武亦有秋可樂省歛歌
豐濟爾哈朗圖者蒙古語安樂所也地在伊瑪圖
川之右水泉甘美庶草蔚豐因以得名
御製詩
濟爾哈朗圖行宫作(己夘)
濟爾哈朗圖者蒙古語謂安樂所也凡水草佳處
則名之以居波羅河屯卜克打坂之中命發内府
餘儲建行宫數宇以省行營駝載之勞工既落成
蹕適旋駐賦以七字詩得二章
北來按頓有行宫(自熱河至崖口沿路行宫皆皇祖時所建)卜克今年路
再通致遠欲休羣畜力(木蘭中以有獵場日行不過廿數里自卜克至此七十餘里駝)
(載為勞故建行宫以息物力)發儲匪藉庶民攻溪山不盡足真趣藻
繢毋施愛樸風容膝已佳此多矣禹無間處企難同
納稼田餘&KR1367;穗多富秋歷閱喜無過一溪流水村前繞
四面晴山戸外羅便犒諸藩歌湛露(是日以圍罷宴賚諸外藩及行圍衆)
(蒙古)僉宣翰苑詠卷阿蘇門審勢差相似不約而同安樂
窩
濟爾哈朗圖行宫疊去歲韻(庚辰)
幾架巗齋也號宫山姿入望四鄰通恰欣秋令來棲宿
況復西陲罷戰攻白石磷磷溪漲雨翠峰濯濯樹搖風
分明去歲初經地此日襟懷了不同
已安容膝底須多茅土階茨較太過山是真圖非筆染
戸無長物有書羅愛觀颯景開虛牖不盡崇情寄迥阿
秋雨既優晴實好豐隆傍晩劈雲窩
濟爾哈朗圖行宫作(壬午)
卜克(嶺名)今秋西取途先臨濟爾哈朗(讀作平聲)圖戰櫜早慶
貞符彼(己夘過卜克嶺曾有詩時尚未定西域也)安樂(蒙古語濟爾哈朗漢語為安樂也)非
謀悦志吾黃野稼逢澇餘有碧空雲歛晩來無勤民習
武均心黽詎為高齋景足娛
濟爾哈朗圖行宫作(癸巳)
巖館枕烟郊獵還駐翠旓詎寧容膝愜那免暢懷嘲白
髮存公道蒼山是故交巒楓盡紅葉庭柳尚青梢毆氏
書畫舫邵家安樂巢(蒙古語濟爾哈朗圖即漢語安樂所也)芸編如有語
慙愧四年抛(未由此處行者蓋四年矣)
濟爾哈朗圖行宫作(壬午)
癸巳向曾駐壬寅今重(去聲)臨訝看松檜古消幾樂哀心
葉自當秋落鳥如話别吟九年纔一瞬何以惜分陰
四照亭口號
行館依山圍石牆山亭四照額楣昂雖云遊目宜因迥
可識一心遍萬方
阿穆呼朗圖行宫在濟爾哈朗圖行宫北四十
三里乾隆二十七年建殿内
御書聯曰勝地叶貞符詩賡櫜戢那居供静憩疇演康
寧當西入圍場之路間歲
清蹕一臨架構無多而山色泉聲足資
聽覽地在伊瑪圖口之外於獵場最近櫜鞬左右以候
六飛阿穆呼朗圖者蒙古語康寧也
御製詩
阿穆呼朗圖行宫作(壬午)
一宿圍場近搆齋此憩停天然足山水成趣得軒庭率
省牽䭾力堪頤情性靈顧名每思義寰海願康寧(蒙古語阿)
(穆呼朗漢語為康寧也)
阿穆呼朗圖行宫作(甲申)
一由旬里路非遙滿谷秋田倍覺饒數宇軒庭頗足憩
千廬竿幟各為招石泉陡澗銀拖界霽景嶤峰翠落標
甌研適當神謐處閒來摛句亦清超
阿穆呼朗圖行宫疊壬午舊作韻(丙戌)
今歲從西進(自東入木蘭由崖口進自西入則自伊瑪圖口進今歲由西此處為必經之路)行
宫一宿停秋中涼滿谷樹久陰(去聲)盈庭景與神心洽山
資翰墨靈射生獲新鹿(命人於近圍場處獲鹿即遣騎進山莊)使騎獻
慈寧
阿穆呼朗圖行宫作(己丑)
秋獵路由西於焉駐馬蹄三年如昨日(自丙戌至今始從此路進)一
晌閱前題蛩脇報寒鼔鳥喉話别啼嶺名欣卜克(進圍西嶺)
(曰卜克向屢有詩頗叶貞符)願即協佳叶(經略大學士傅恒月初當自戛鳩至猛拱佇盼侠音)
阿穆呼朗圖行宫即事(壬寅)
獵蹕又從西十年景迅兮一區山表見千騎路傍徯(蒙古)
(行圍者千二百騎舉成數也以今日來迎)至止成新憩徘徊讀舊題虞人呈
初獲覩物益增悽(丙戌年經此獲鹿即馳進慈山莊有射生獲新鹿使騎獻寧之句)
(今已不可復得祗增悽感)
欽定熱河志卷四十四
