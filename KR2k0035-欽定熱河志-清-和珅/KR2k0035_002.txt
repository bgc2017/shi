欽定四庫全書
欽定熱河志卷二
天章二
聖祖御製詩
塞外對雨(初集)
奮雷殿殷鳴大澤飛雨千山萬山白草色花香濯更新
荒岡處處流泉脈回望神京接塞雲雨聲應得四郊聞
黍苗翼翼平疇遠多少農人話夜分
塞北早秋
萬馬邊聲合千旓嶂口開霜威隨出塞秋色壮登臺雁
度連營去鷹呼絶巘回蒼茫雲海月永夜照龍堆
興安夜
連峰横亘塞東西緹幕高臨百尺梯坐覺銀河天際近
仰看珠斗夜深低
夏日口外寄宫中(二集)
翠蓋鸞旌出平明刻漏同油雲驅暑氣時雨引清風山
脈經年秀泉形此日充遙遙千里外回首憶深宫
養病塞北
寒蟬鳴野樹旅雁過秋蓬嶺外皆紅葉城邊有綠桐身
虚苦夏熱多病愛清風山色猶然在人顔漸不同幸無
烽火事喜有智神功
古北塞上望月
桂樹清光挂碧天雲開萬里塞無烟遠人向背由敷政
惟在籌邊與任賢
口外中秋
荒外天低夜有霜一輪明月照蒼涼不貪玉宇瓊樓看
獨在遐陬理外疆
塞外新秋(三集)
松塞雲峰轉邊陲秋氣長楓林消溽暑柏葉送清香禾
黍宜關外情懷喜夜凉年豐還重穀處處有餘糧
夜聞雷雨大作曉賦志喜
秋成望澤意懸懸駐蹕山莊已數天雷送溪聲連夜雨
罏凝香靄潤鸞牋開襟漏報殘鐘曙破夢茶敲活火煎
半百無文惟自樂頓教心地作清漣
賦得綠樹隂濃夏日長
綠槐影蔭碧紗厨茂樹紛紛葉漸殊綿雨新霖消九夏
薰風初熱未三驅末垂蟬咽濃隂下修景雲開炎署無
長日山中吟詠畢氣清塞外鄙涼珠
古戍三絶
隠隠山頭皆古戍中原民力盡邊城曾聞父老經年戰
回首生靈血淚盈
其二
金甌永固識人和萬里烽烟發興多設使山林有暗曉
更須太息論如何
其三
舊日山中罷馬歎今時避暑樂清風窮兵豈若為觀德
仁義無私八表同
賦得雨灑石壁來
潤葉隨風洗綠枝羣峰著雨盡離披隂霖又念農家業
事事何煩先預知
每日屆炎暑即赴口外掖
輦視膳朝夕温清自初夏
皇太后偶爾違和故不至此清涼之境因詠懷一首敬書
于箑頭恭
進以接清風而舒遠慕之微悃而已
遙想京中暑氣闌猶思上苑有冰紈山莊咫尺何曾遠
欲進瑤池一笑看
避暑駐蹕山莊六月間隂霖少晴自立秋日晴霽
喜懷
亢陽望十雨霪雨思晴天累日貫秋序終朝潦水緜身
雖無暑汗心實抱迍邅忽覩西風緊油雲逐嶺巔
山莊夜雨聽灤河溜聲
臨流震耳似驚潮滚滚泠泠眺綺寮夜色初分秋景霽
風聲已送積霖飄皆因百壑歸來遠非是孤川自去饒
何比長江無棄物小河水涸豈容橈
山莊書懷賜大學士
待旦勤勤望雨晴京南塞北察安氓已知雲斂無霪潦
未卜田間有稻稉八月秋成歡宇内四方風景解春卿
大川舟楫同憂慽更覺凝承信洛英
賦得山林引興長(四集)
曾讀杜詩解紛紛議論多遇時非泰運行道至蹉跎托
迹山林趣披懷水石歌千年賦比興後世豈能過
詠夏
甘泉日永秩南訛清氣重雲入句多性理精研過盛夏
豈因白首廢編摩
其二
信風已盡接朱明長養舂容草木亨潄露調冰消暑氣
何如心静則神清
山居即事
清商方至催蟬急林葉吟風暑漸遙三伏炎蒸纔過半
山居徧地喜禾苗
秋幸出郊見收成志喜
節屆商秋早農忙屢歲豐柴門歌再稔比屋樂同風人
煙多慶色霜樹雜微紅極目高低景山川一望中
其二
滌暑高風至中分白露微草肥宜牧馬林薄好行圍水
向階前注峯排雲外稀斜陽臨帳殿晩色秘天機
賦得冬日可愛
復卦初生處景隨玉管回前旗分鳥道後仗向龍堆愛
日冬偏暖臨橋冰未開寬河行幸地越嶺少塵埃
京中報到霖雨普霑
亢陽愁久旱霖雨滿溝渠倏忽枯枝潤須臾卷葉舒千
村勤襏襫萬頃足犁鋤企望收成後欣看穀賤書
夏至
山莊逢夏至齋戒禁中同翠渚萍先綠荷池花未紅葛
衣求體便蔬食養心功偶得因幾暇偷閒碧樹叢
山中自詠
一生何事不斟量老至偷閒自可傷倦體每思依石憩
俗情且喜對山忘舂容無計尋方便荏苒誰能駐景光
濯足滄浪清水在企思歸詠舞雩傍
山居
迎薰避暑駐山莊四顧重重邱壑長雨後雛鶯歌密樹
風前練雀舞斜廊静觀得趣無非景佳興涵虚可致凉
烹茗汲泉清意味箇中誰解有真香
喜嶺外水土
霜凝肥草净無塵處處泉源漾碧津食少事多宵旰老
暫偷閒暇養吾身
世宗御製詩
夏日泛舟
殿閣風生波面凉溯洄徐泛芰荷香柳隂深處停橈看
無數纖鯈戲碧塘
晩泛
畫橈閒泛暮霞明風細波微暑氣輕更轉碧山尋勝蹟
恰逢雙鶴似相迎
月下閒步
閒行曲岸邊西嶺暮蒼然草蔓迷幽徑橋危咽細泉溪
風吹緩帶夜色逼唫肩徙倚看林杪雲間月影遷
觀雨
密雨如膏灑碧絲稻花漠漠遶長陂虚齋睡起推忩看
私喜甘霖正及時
前廊
曲廊斜轉接修篁坐倚層巖意興長細草敷榮侵榻綠
野花争艷襲衣香碧梧枝上聽蟬噪翠柳隄邊看鶴翔
此際閒身無一事怡然嘯詠自徜徉
書齋秋暄
幽齋新雨後爽氣泛池荷碧落疎星淡晴忩皓月多隔
花聞漏滴倚枕和漁歌更愛流螢好悠揚拂檻過
扈
蹕途中觀穫
秋爽獵邊城天高氣象清登場占物候觀穫暢
皇情巖谷縈車騎雲霞拂旆旌豫游叨扈從薄劣愧
恩榮
塞外中秋
駐蹕邊庭夜中秋一鏡圓遙從滄海畔飛落碧峯巔溢彩
浮堯斝流輝拂舜筵坐深光愈迥景物倍清妍
塞外秋興二首
路出關山外秋空日漸高清霜凝曉旆寒色透征袍風
勁飛鷹捷川長獵騎豪
皇威揚四遠邊徼戢弓刀
其二
駐蹕依林麓風多野水鳴旌旗飄暮靄鐃吹咽邊聲雞塞
霜逾白龍沙月更清卻看
行殿外諸部盡歡迎
避暑口外
爽塏高原古上都鬱蒸節候熱全無千尋木蔭招凉扇
幾道泉飛辟暑珠時任鏤冰為鳥獸灣從銷夏泛菰蒲
(銷夏灣在吳郡洞庭西山)何如此地隨
仙蹕披拂清風勝舞雩
口外山村
鳥外窺烟樹微茫磧路斜地寒宜種黍坡暖好栽瓜比
戶裁駝褐居人置兔罝誰將淳樸意傳寫入中華
田家即事二首
沙磧高低禾黍盈羣飛銅雀遶田鳴竹弓蒿矢堪驅嚇
漫向黃雲試射聲
其二
戍烽罷舉息征塵肆力耕耘屬幸民榆柳隂疎秋社近
緣邊笳鼓賽田神
塞上晩眺
倒影餘霞麗晴沙入望平千峯含暮靄萬幕起秋聲度
壟牛羊下歸鞍雉兔盈割鮮將進酒邊月照高旌
雨後
凉雨晴偏好邊秋氣轉清虹從林杪斷月傍隴頭生落
葉飄含潤回沙溜有聲仰觀羣雁度寒影貼雲明
途次暑雨
泱漭夏雲屯滂沱塞雨繁繞渠沙路淨注澗石泉渾鸛
浴依邱垤駝鳴傍水源凉颸起林末吹入小行軒
山頂船樓
樓居製倣船居好山檻風如水檻多飄渺千峯翻翠浪
怒號萬木吼蒼波晴霞片片開帆影禽鳥聲聲唱棹歌
閒拄一篙雲外泛青松白石任吟哦
早起寄都中諸弟
曉起輕寒透薄帷風光節物暗催移正當邊塞秋臨早
况是關山月落遲一雁孤鳴驚旅夢千峯攢立動詩思
鳳城諸弟應相憶好對黃花泛酒卮
熱河閒詠七首
塞北開
行殿忩臨萬壑松雲封雙塔嶺烟鎻磬錘峯飄渺層巒接
盤迥曲徑重紅塵難到處何事不從容
其二
一人臨塞北萬里息邊鋒朽木含生意閒花逞冶容䕫
魈潛隠跡虎豹盡藏蹤羣動無紛擾惟聞響梵鐘
其三
避冗原無意搜竒念久灰境幽饒野趣山静絶浮埃馴
鹿時來去閒雲自往回長年頥養得何畏景光催
其四
卜居豈為避三庚巒壑幽深氣象清絶頂蒼松多古韻
前川皓月倍常明薄衾坐擁渾忘我高枕欹吟别有情
萬籟寂然銀漢轉一聲破夢曙鐘鳴
其五
泠泠碧澗勝絲竹叠叠蒼嵓列畫圖異卉手拈陳几案
野蔬親摘付庖厨閒中隨展經千頁睡起新烹茶半壺
莫謂超羣解遺世廟堂清福一慵愚
其六
山深地僻塵囂隔斜蔭苑堂百尺松石辟有斑憑雨鑿
柴門無鑰倩雲封盤巖曲磴留麋跡繞砌平沙印鶴蹤
夢覺南窗何所事獨吟獨酌儘從容
其七
閒來忘署兼忘我浩氣沖融貫太虚城市山林君子宅
山林城市帝王居不尋仙客談元旨懶覓高僧講梵書
天地古今惟一嘯悠然自得有誰如
熱河道中
山色嵐光映馬韉軟沙細草緩鳴鞭花開遍野時飛蝶
雲散晴空好射鳶孤店酒帘飄柳外幾家溪水遶門前
穿林暮返擕鋤叟略彴欹斜度晩烟
初夏扈
蹕熱河
行苑留
仙蹕層巒儼赤城烟光濃樹色暑氣散泉聲地僻花偏艷
山深夢亦清瞻依忻
聖豫風物慰
皇情
山亭
蔦蘿滿樹帶烟垂篩月梳風作幔帷流水似琴還似筑
青山宜畫又宜詩饑鼯竊果緣枝捷乳雉呼羣出草遲
獨倚石闌舒遠目亭前幽谷起雲時
畫欄
薰風披拂畫欄東照眼榴花爛漫紅暑氣不親松閣内
清隂常在竹窗中由來邱壑情堪寄即此蓬瀛路可通
次第藥階香晩露纖纖新月上梧桐
御製詩
曉行(辛酉)
滴窮玉漏夜闌干習習金風拂曉鞍野馬出山涼氣肅
陽烏隠樹曙光寒孤村犬吠門猶掩古驛人行露未乾
一幅河陽秋旅意不須重展畫圖看
耆民趙可立一百二歲矣扶兒迎謁道左尚能道
前朝事
龐眉皓髮扶鳩杖道左擕兒望翠華為說平生無外慕
村居勤樸課桑麻
山行
萬壑千巖宿霧封朝暾光射見重重霜前楓色丹猶嫩
霽後山容翠更濃烟塢雲程頻借問農夫野叟每相逢
愛聽塞上傳聞語一百年來不舉烽
野渡
秋水添新漲晨光羃野烟漂波沙失岸策渡馬為船孤
沚歸鴻集寒流絶塞連蒼茫迷近遠源在白雲邊
凉
山行凉氣逼烟徑露華濡村爨寒難起峰巒曉欲鋪丹
黃楓葉染嘹唳雁聲呼松雪傳真蹟邊關逆旅圖
秉燭待章奏未至
不為巡遊懈勅幾離宫獨坐厪民依銀檠猶待封章至
鳥路應遲驛騎飛風裊爐香移夜漏月明虎帳正宵衣
今秋稍解祈年慮遍野黃雲擁六騑
新月
山静秋深新月小楸梧風動驚栖鳥歸羣牧馬聽人呼唧
唧蛩音泣寒草猶憶昨年太液池金波搖漾光琉璃飛觴
沸管詎不樂風餐露宿將何為將何為清歌一曲有所思
塞上曉行
馬踏霜華怯曉寒聲聲傳警列材官潺湲溪水行行渡
罨畫山峯面面看壮士試開弓五石高人猶卧日三竿
昇平閱武兼巡狩觸目吟懷興未闌
關山月
關山月秋倍明塞楓磧草涼颸生皎皎懸空漠海白沙蛩
霜雁寒聲并關山月今異昔烽烟久靖田疇闢不似當年戌
卒憶家鄉亦或戰場覆沒孤魂魄關山月昔異今即今秋
蒐乘興惟閒吟前車堪作後車鑒持盈保泰惕予心
霧
密鎖千林樹迷離暗曉光乍看平野白却失遠山蒼捲速
全消日收遲為護霜(塞上霧多則霜降遲)停鞭遙望處添得幾峰黃
馬上吟
白雲紅樹闘清秋盤鬱層巒紫翠浮霧捲馬頭山忽見
橋臨谷口水微流停鞭愛看邊鴻度隔峪時聞野鹿呦
笑我躭詩猶喜獵每逢佳景興偏留
中秋夜對月
崖巔升玉魄流彩座中移明是今宵甚看尤邊塞宜桂
香初想處笳韻未終時猶憶幃城外秋思動者誰
塞上秋
塞遠朝逾冷霜濃曉倍晴千山紛葉落萬籟怒秋聲雲
净天容闊秋澄眼界明御風懷列子襟袖颯然清
夜静讀書
日暮促歸鞍龍堆夜氣寒銀檠輝幔屋玉魄上槍竿(嶺也)
把卷光明暎忘言子細看邊笳忽吹動幾處落梅殘
將軍塔爾岱久著勤勞養年私第今聞朕出口行
圍不辭勞瘁而來詩以賜之
百戰歸來矍鑠身凌烟姓氏竟誰倫養閒合適林中趣
憐爾仍隨輦後塵赫奕虎符叨寵舊輝煌竹簡紀功新
為詢閱歷疆場事幾度聞之厪念頻
塞上行
綠含眉黛遠山斜點綴楓林襯彩霞莫遣寒笳吹玉塞
更裁新句詠龍沙
野田積土有人耕蕎麥收時秋麥生謾道貳師能闢地
當年空築受降城
塞上中秋月似霜牧羣歌起叠伊凉歸駝都載新蒐鹿
絶少征人夜望鄉
荒山時見有城闉舊話翻驚入聽新自是太平無戰伐
莫教歡樂忘艱辛
秋山
秋山雨霽别穠纖觸目詩題逐便拈落葉風前自瀟灑
野蔬霜後更清甜磧程遼闊行行遠樹色丹黃日日添
射獵歸來迴望處紅霞猶遶數峯尖
聞畿輔雨澤霑足喜而有作
六飛迤邐閱西成已慰祈年午夜情封奏更聞霑渥澤
郊原秋麥想新耕
塞上秋景
盧龍風日寒況復臨素節芸黃帶露稀峯翠經霜潔宇
空雲影淡流冷泉聲咽夙志慕高清對此聊怡悦
霧行
霧行那識山程遠鳥道羊腸望轉紆却似阮劉迷洞口
不知咫尺是方壺
晴
雲開山露翠霜重樹添黃北望塞千里南飛雁一行馬
蹄歸路疾詩思客途長去去龍堆遠微吟興渺茫
馬上口號
蕎麥收時秋麥青駸駸羽騎别龍坰一川郊墅静朝旭
四面峯巒展畫屏
於章古台作
畋餘迴六轡行行歷村落皜日懸秋空虚籟吟幽壑萬
畝綠含菲千林黃隕蘀田饒&KR1367;穗遺戶有倉箱樂覽兹
一開顔幾多民命托
雨
油雲迷遠岫急雨落平川飛迥如噴玉懸岩似響泉待
晴開幔屋撫景擘花牋返照呈新霽山原轉净妍
曉行
薄霧遙封迷客路樹紅雲白暮秋時鳴鞭未覺行來遠
兩岸蒼山呌畫眉
古寺
蘭若依然水石幽層層屏嶂俯清流苔封古塔全身現
塵閉禪房半偈留鳥去山林餘暮靄客來時節正深秋
如如色相如如在重費闍黎苦募脩
曉日
曉日光寒白露凄馬蹄藉草不沾泥炊烟細裊村帘外
殘月猶懸嶺樹西塞上山川皆畫意途中風景盡詩題
楓林沙坂經行處不數蘇公十里堤
雨
山雨曉廉纖詩情觸目拈憑將遙黛洗微覺峭寒添瀐
漬由歸轡溟濛下細簾白雲纔散處露出數峯尖
冷
地近邊關煖霜催節候寒却饒秋草綠間有早楓丹雁
字依南寫龍堆直北看平蹊堪策騎十里軟沙乾
曉景(癸亥)
山隠金烏越峭寒谷迴曉景已三竿如茵似毯莎猶綠
欲墜還留露未殘人指青帘沽濁酒馬臨白沚飲清瀾
楓岑槲阪遲詩約塞上重吟一片丹
野老
野老抱兒立不知避星驂道傍思獻曝韭薤堆滿盤此
翁非任棠却似悟龐參
中元日作
谷口涼來夕靄横廣寒宫殿即瑤京幻春火樹千枝燦
貼水金蓮萬朵榮秋到中元纔約略月臨朔地倍光明
當時此日無來去的的河燈是證盟
山居
山居幽致許誰同變態煙雲曉暮中橡子墜林疑驟雨
石泉赴澗似迴風野花帶露全凝白峯桕欺霜未作紅
只有蒼松無改度晩來依舊月䑃朧
鹿柴朝開野鹿來相將孤鶴立莓苔雲驅曉霧惟空宇
露下秋臯絶點埃石劍攢青猶屴崱水衣縈碧任潺洄
擬將底事消清暇雪色吟箋取次裁
巖腰軒閣俯高秋徨倚如登百尺樓野馬出山斜照沒
玉蟾上樹晩涼浮目窮碧落心胷闊袖引金颸今古收
只許詞臣伴清切酣吟每每遞詩郵
熱河示扈蹕諸臣
秉燭批黃漏點移豈因遊豫廢疇咨當年鵷侣今猶在
應憶
仁皇避暑時
野渡
殘月斜風曉青山白水鄉渡溪回望處烟靄正迷茫
對月
虚庭人静晩涼多弄影銀蟾拂女蘿一種離宫秋夜月
當時曾照繞梁歌
嶺峻還疑月出遲倚楹吟望恰移時却同昨歲新秋景
露滿金盤花滿枝
荒村
荒村臨野水環背多青山籬落何蕭疎秋花帶露殷蝸
舍晝逾静鹿柴夜不關禾黍彌平疇蒹葭颭曲灣木石
與居處黃白相往還借問是何境桃源非人間
曉行即景
篤速青驄趁曉行雲途烟驛洒然清疎星漸斂秋河影
殘月遙連曙色明野渡水寒無馬飲荒村人静有雞鳴
朝嵐盡捲千峯紫極目郊原暢遠情
瀼瀼白露湛青莎日照如煙泛遠波古寺不聞清磬響
柴扉半掩野人歌菁葱眉色迎青嶂替戾鈴聲過紫駝
何必伊涼尋舊譜磧程塞景入吟多
掛缾叠前韻
蘅臯掇菁藻氊室伴清嘉却喜多風韻偏宜對月華紛
披紅豔夥掩映綠叢斜還似文軒側微吟倚碧紗
雨
塞山旋雨復旋晴作陣靈風馬上迎忽過千絲迴望處
螺峯新沐一川明
蓊渤重雲生足底下山剛值雨漫空莫之敢指惟凝望
兩岫高高駕彩虹
誰把珠簾馬上垂謂宜畫也復宜詩捲雲片刻西風疾
青嶂重開霽後竒
雨衣宜瓦仍妨漏争似氊廬雨不妨忽憶郊畿秋麦候
掉頭南望興徜徉
不借豐隆並雨師山靈自為洗山姿(塞上大山多著靈異凡較獵後必有)
(微雨俗云洗山亦竒事也)也愁跋涉非容易幸是多人止頓時
暮
下舂隠桑榆槍竿横夕靄轅門鳴鼓角周廬列旌旆獵
火燎平原人馬聲喧會時巡伊古重武備我朝最上
陵展積忱便途經塞外皇皇
祖宗業金甌鞏且泰來王無近遠奕世斯永賴治安吾多
慚繼序遑敢懈
閱章奏
勅幾豈為豫遊荒驛路馳來閣部章額幸公田歌樂歲
志期國士用賓王不教遊議淆心鏡喜是嘉謀納耳黃
業業兢兢承重器
五朝仁治正光昌
塞上行
昔年今日此龍沙中外情聫久一家幾處荒荆餘敗壘
千秋興廢繫懷賒
露浥烟蕪欲作霜午衣猶熱曉衣凉皇州此際殘蟬咽
已見南飛雁一行
馬足駞□踏馬鞍迴看天外矗槍竿山靈有問如何答
前歲詩盟未敢寒
丹楓翠柏妙山容野墅溪村也間逢最是牧羊估馬客
於今都識重良農
葆吹聲聲傍晩摐氊廬倚咏剪銀釭春風已度榆關外
謾唱涼州水調腔
山村
幾家負郭静無塵矮屋疎籬野趣真門枕清溪聆㶁濊
忩舍翠嶂看嶙峋東流鎮日來西澗南舍常時候北鄰
最是烟霞足供養住山不是住山人
霧
塞山寒作霧明晦半峯分沾袂渾疑雨飛空似布雲隔
溪尋略彴近樹辨榆枌能遲嚴霜信農家想樂聞
路旁
路旁兩苾芻頭頂金經跪衮衮紅塵中嘵嘵殊未已迹
同獻賦來意為施檀起我聞佛無欲安事莊嚴美其徒
云苦行其師應不喜勞勞天下人名利網中死逃此乃
出家胡為復入此
静坐讀朱子詩因效其體
龍沙萬聲息虎帳一燈閒理窟微能著心芽邪自閑清
風來嶺表明月出林間妙道當前在憧憧空往還
行漏
行漏鳴丁丁晦明毫不爽循環十二時豈識有今曩而
人於其間却分去來想有智不如無對之增慨慷
熱
塞景渾無定午暄曉暮涼甫欣過嶺背便覺畏曦光看
樹全餘綠馳莎半染黃今年芻牧好共喜未沾霜
八月朔日作
形勝行行攬年芳歷歷收關山連北塞雲物近中秋輻
輳來諸部逶迤駕六虬近光陪後乘輸悃導前斿覩此
瞻依切寧予德澤流鴻猷思
祖業燕翼逮孫謀更喜隨
慈輦無妨視膳羞筵開親捧爵津渡手扶輈丙夜封章覽
良辰藻思抽詞臣隨豹尾壮士擁旄頭人帶秋陽色衣
霑湛露浮鄗京佳氣繞指日謁
珠丘
聞近京一帶得雨喜而有作
行旅慮久霖跋涉沾塗泥南畝種麥人方望秋雨滋自
我始于役二旬已有竒未遭滂沱苦率遇晴霽宜豈不
利輜重中心有所思思彼隴畝間來牟正其時亢暘土
脈乾耰鋤將安施忽覽封章奏膏澤自天垂四郊一犁
雨雨公還及私良農既不悞塞路仍如兹雨暘各適可
孰非大造貽懸懸差已慰芃芃猶可期迴鑾歷綠疇應
有喜農詩
即事
輕輿緩過叢榆路曉煙濛濛迷白露荆籬土室學荒村
爽籟寒風呌枯樹樹旁迤邐獵騎過驚起爰爰樹根兔
壮士未及彎烏號深巷已見歇驕怒三窟乍失遭奮噬
犬主持獻迎鸞輅還兔更命賜白金憐伊芹曝心殷注
見韋韝毳幕人似此輸忱實可賦
新月
節近中秋且未中生西已見半開弓一天素彩誰能賦
萬里寒光訝許同為問龍坰吟皎潔何殊松閣寫朦朧
前年塞景依然在不信流隂𩔖轉蓬
夜雨
塞山能作雲峰頭幾縷布有渰始萋萋如絲肖霏霧數
日苦塵壒喜此甘膏㴻濕潤忽被野延綿乃入暮牧馬
聲漸息啼蛩乍如訴欹枕聽浙瀝曠懷良可賦丙夜漏
點闌微見星河露明朝發征鞍清切秋煙路
弦月
塞天懸半鏡西嶺迓流蟾鳥道微茫辨霜華取次添近
河光漸隠入樹影猶纖不必遲眠愛清吟意亦忺
野流
野流西去復東來日日鳴鞭渡幾回照水汀花紅爛漫
試霜江草綠䯱䰄匪同洛浦當年遇用盡陳王八斗才
極目烟波方浩渺然疑源在白雲隈
閒
日往月來運不已寒暑遞催羌誰始屈信相感本無心
槖籥萬物孰愈此自我東行今月餘塞程正值清秋美
朝逐原獸控青驄夜覽封章蘭燄紫行過村落詠桑麻
時坐溪頭捕魴鯉分堋較射燕嘉賓更復行宫視甘旨
旁人云我身已勞我覺我心甚安止設使憧憧復搖搖
九重宴坐豈其是窮神至化我未能且學鄭崇心似水
夕
牧馬已斂羣行人率止頓萬幕旌幟别傍晩各歸趁山
靄送寒來陸露猶餘潤懷抱既已適翰墨差堪論去歲
松梢月依舊忩間印
鏡
滿月光明秋水流共人歡喜共人愁塞山磧草歸清照
個裏曾無一點留
暮雨朝晴
暮雨朝晴不悞行程朝晴暮雨有益禾黍天地之大人
猶憾所欲必得羌何厭君不見得隴望蜀疇能免甑破
不頋人應鮮
八月十四日隂
璇霄桂魄欲圓時乍見鱗空天幕垂為恐多人動秋思
不教流影白榆枝
谷風初息嶺雲横玉䨲朦朧半掩晴不道豐隆偏解妬
纖阿也讓十分明
碧空月御似遲留觸撥詩腸塞景收明日冰輪應滿放
一年能得幾中秋
隂(乙丑)
有渰看萋萋千峯黯若迷問誰增旅况乍不辨前蹊景
寫米顛筆詩歌豕白蹄晩田猶待澤莫漫慮霑泥
閒
行宫批答奏章還贏得山齋片晌閒心所忽教愁緒觸
晩田缺雨見途間
雨
塞山能作雲日暮馳蒼狗乍失天泬寥不辨峯前後祁
祁灑空宇霏霏沃林藪六蹕駐離宫啟我文紗牖匡床
遲寝息蘭席延俄久畿輔多望霖默禱常自咎况從京
國來所見率焦畝今年幸秋遲十日猶堪守是雨利荳
蕎聞諸田間叟賑恤澤豈溥祗恃天恩厚遑慮跋涉艱
跋涉時所有引領望關南此際曾霑否
聞京師得雨喜而有作
九夏望甘霖愁多常罪已入秋始霑潤黍禾半蘇起農
人盻兩收趁種蕎靡靡胡乃復亢陽穉苗黃欲萎我從
都城來所見率如此縱修時巡典豈似覩豐喜五民坐
待賑不肯輕去里(去歲直隸頗冇收又以有司撫恤得宜故今夏雖旱而無流離凍餒之形)
(以此少慰云)此情堪憫惻部例豈其是(舊例夏灾不出九月今朕時巡見有歉形)
(無暇待九月施賑之例矣)徵租免正供平糶逮遐鄙小補庸有濟恩
膏實所恃出關逢澤降京師卜何似喜接奏章來知渥
良田矣倚楹覺心舒傳餐識膳旨嗟嗟爾農夫錢鏄庶
堪庤
秋曉
塞垣朝暮寒况值中秋月山空增料峭晨凉薄肌髮白
露在蘭苕輕烟霏荔埒匪盻洞庭波木葉亦微脱素心
淡空宇夜氣清明發金颸復颯沓峯嵐互出沒蕭然愜
襟抱極目碧天闊
秋窗夜雨
秋窗一夜雨凄其竹柏風聞淅瀝吹憶得去年今夕景
香生新桂伴吟詩
帶濕螢光暗裏流無眠支枕興悠悠征人漫賦漸漸石
多少良農慰有秋
曉行即景
樹色山容面面移鳴鞭畫意鎮相隨風沿谷口來偏速
日隔峯頭出較遲馬識塗尋剛淺渡鳥驚人向最高枝
前秋曉景分明會結還參不即離
沈家邨
午過沈家村茅簷隠叢枳耕農六七戶長年作鄰里生
子不知書有媍惟修簋菽粟可果腹不羡肉食鄙布棉
可禦寒豈用求錦綺覽此太古風如入桃源裏山田有
餘地歲歲修耒耜一耕而一休種斂隨時舉(叶)却如東
坡言富人稼多美我來秋雨過禾黍香風起高低例繡
塍有秋庶可擬風景異所經藉以稍慰喜尚聞村老言
近遠率如是金鞭不肯揚黃雲度演迆殷憂半去懷孰
非余赤子
風
著物欣含爽驅雲合放晴豈懷分别見因境愛憎生翼
翼催苗實蕭蕭助馬鳴高峯停轡處萬里向虚明
爽
北地風添勁鳴條呌野原送來迎袂爽散去鬱人暄峯
翠凝雲薄林丹綴露繁驂驔森七萃翊衛列千屯切景
吟龍塞懸清愛鳥暾烟嵐開朗處濃叠故山存
新秋月
連日翳秋雲䑃朧度哉魄今朝碧宇净恰值上弦夕西
嶺掛銀鉤東岡映虚白隔林散疎影入水澄空跡嫦娥
作中秋益復饒光澤圓規底須盻塞景聊堪適
塞上山
層峯高矗覺天低蔚綠縈丹霽景䨑樹列周崖成鹿柴
花披亂錦點霜蹊經時幾欲忘龍塞佳處還教遲馬蹄
自古詩人多未到獨留生面待誰題
關山月四首
林中策杖雅宜騷客之招座上停杯聿稱詩人之
問况乎金秋云仲玉魄就圓值此日之龍堆益增
佳麗非昔年之雁塞惟助凄凉聊即景以拈題用
寓懷而展興體成七絶詩各一章
嶺頭月
侵人夕靄怯衣單是處川原近廣寒却似今朝東嶺上
嫦娥雙手奉金盤
平湖月
平湖淼淼望無窮鏡樣圓規印碧空何異洞庭微葉脱
鷗波瀲灔鯉魚風
磧中月
笛裏關山牧馬嘶秋聲秋色總詩題誰知此夜中庭月
曾照當年戍卒啼
氊廬月
鈴索欄邊憶桂花垂垂金粟幾枝斜結璘獨不孤詩約
依舊光明映綠紗
中秋夜作
東岡出較遲露立意何為但是秋中月那無即景詩看
從峰口吐延得樹頭移塞景清如此秋思動者誰
塞雨
塞雨灑深秋清吟興邈悠遙峰青乍掩空宇白如流牧
馬聲全息虞人火未收蒼茫烟靄意恰似凭江樓
度林霑落葉拂鳥濕輕翰沙磧渾無坱蹄涔略有瀾却
迷千里翠微覺一番寒贏得氊廬暇拈題興未闌
意行
意行騎馬徐馺婆塞山磧水來參我忽上層峯下視雲
如泛千里凌風舸潦收㵎口汲冷泉葉脱枝頭摘殘果
松厓雨後綠髯張楓岸霜前赤霞鎻縈青繚白含大虚
乾端坤倪豁&KR1766;閜更從天外眄遙尖點點烟螺殊砐硪
飛來靈鷲只虚名似對雄風言堀堁應接無暇足吟拈
千仞岡頭凝慮坐今朝御鳳小遊仙洪崖右拍赤松左
曠觀契妙所得多謂予從禽聊復可
曉月
過望月就匡大明引朝暾寒光尚欲流素影直可捫中
秋倏已徂撫景懷高奔谿霜點清冷巒烟互吐吞西宇
不忍傾隠隠留纖痕
即事
忽捲朝嵐露嶂屏芙蓉面面佛頭青瀑飛天半徐聽處
疑是東陽水樂亭
紫翠繽紛萬状竒停鞭攬結恰移時有情詩思無聲畫
誰為山靈一寫之
繡壁
繡壁雲開當面時是他是我費尋思若云他我原無二
碧眼胡僧笑汝癡
讀書效朱子體(丁邜)
古人曾有言力學如行路設不進一步即為退一步高
秋駐行宫清暇鮮幾務耽書有宿緣娛此深山暮即景
自體驗未覺勝前度踟蹰生愧慙空復尋章句
行漏
塞北燕南隨境别風晨雨夜報時同因之悟得相應處
只在尋常不息中
凉
塞雨能增冷秋山不障寒馬蹄輕可試鷹羽勁思摶埭
草將霏白巒楓欲作丹總催秋稼納農慶築場寬
曉行
曉行亘驛路袷衣侵峭涼愛此晨曦殷離離白露光馬
度阪莎濕風拂崖荔香山田銅雀鳴秋稼如雲黃誰云
地利遺墾植彌遐荒究不免饑寒翻以增徊徨
新月
西宇遙看掛玉弓中秋數(上聲)日未云中已勝十一月中
月普照三千空外空
椒風荔影共徘徊疑是仙家白玉臺漫說錢塘潮好看
萬山齊赴湧金堆
朦朧烟樹夜齋清借助遙村雙杵鳴會得前秋詩境界
太虚何物惹閒情
沈家村
前歲沈家村他處歉秋此較好今歲沈家村却同他處
登萬寳安得遍海宇皆似沈家村旱暵可戽澇可洩五
穀常穫孳雞豚村内老翁抱其孫憮然獨不喜蹙眉相
與言三時勤農實已憊遠近俱收向誰賣
塞山
塞山紛合沓遠近望中分有樹都張錦無峰不範雲馬
前横黛影空際疊螺紋孫綽天台賦那如大塊文
雨
塞雨灑涼秋山雲湧似流輕寒增幕底野水漲谿頭牧
馬嘶聲壮飢鷹側翅愁命車傳罷獵聊學魏文侯
止頓就平崖千廬次第排攻車雖有制漸石亦堪懷楓
嶺湔紅葉蘭臯潤綠荄消閒帷殿裏書史作生涯
晴
急雨如飛晴亦速袷衣馬首頓生涼擘雲朱鳥天中杲
朗照千峰紫翠光
椒風
謖謖椒風壮商聲果是商入林驚落葉隔嶺淡晨光藉
草全霑露純綿且禦涼吟成聊紀節屬賦讓歐陽
八月初十日對月有作
東嶺漸徘徊流光朗磧臺弓弦將欲滿桂樹若為栽五
日何須盻中秋依舊來棘闈相照處遙企得真才
曉行即景
夜雨釀晨寒曦輪隠峰半旋旋暖光吐林樾增輝絢露
重馬蹄濕巒迴鳥道轉曠谷捲千幕野火騰餘爨氣壓
不能升結作白雲片始穿雲際出忽據雲上看乃知嵐
靄竒總自人意幻攬轡立斯須清吟紀所見
中秋即景
豈誇朗朗與昭昭大漠凄清天泬寥萬里隂晴同此夕
千秋吟賞逮今宵緐絃急管聲翻閙氊室藤窗興自饒
莫更翠峰升極頂嫦娥那許便呼招
叠舊歲中秋帖子韻并令梁詩正蒋溥和之(有序)
羲和轉歲仍當少昊蕭辰塞磧宜秋恰值望蟾佳
節眄側峰與横嶺都歸朗照之中更荔露而蘿烟
總助廣寒之景單椒止頓萬幕雲披蘭殿稱觴千
秋山對歡同中外翠瓜并花餅分頒澤逮輿儓原
鹿與澤麋遍及又何必中庭地白歎秋思之誰家
塞外草衰感邊聲之四起者哉因思鸞牋綵帖創
自去年便教步韵連吟用酬今夕縱非彤墀瑣闥
陪屬車者越有鄒枚何妨摛藻拈豪居右座者莫
期司馬爰成首倡各進載賡
風清月白好秋閒應節吟詩不可刪底事今宵輪見早
此山高外更無山
嫦娥還守一輪光彷彿風吹桂子香今夕三條銀燭下
萬人昂首眄雲匡
帖子宜春例可師堆盤瓜餅入新詩偶拈舊韻氊帷裡
不異秋風太液池
籟是仙韶松是樓廣寒法曲讌中秋便教即景龍堆畔
也勝徵詞玉殿頭
曉月
泫露凄風碧漢陲寒光偏共曉光披莫嫌規影將虧半
不讓團圞三五時
蕭疎涼影落楓楸白處微知澗水流西嶺不教飛度速
應緣回首惜中秋
大漠四更山吐月秋風八月馬嘶晨前年詩景分明在
瑩目清光不染塵
山雨
山雨斜飛馬上看崿峰浴翠樹湔丹溟濛作勢霏林霧
倏忽奔流漲峽瀾麥隴菜畦方沐澤氊廬布帳漫愁寒
清吟别有關心處萬慮何能一慽歡
閱本口占
此豐彼歉總難同物理人情豈易窮只有孜孜勤政意
無分塞外與宫中
霜
塞垣先識冷白露早為霜度草無留綠霏林不約黃蕭
森餘夜氣熠燿晃晨光鴻雁偏知信南飛呌數行
山市行
海客談蜃樓絳宫明滅杳難覩齊人詡瀛洲三島荒唐
無處所豈如山市擅竒觀惜乎初未聞之古秋山行旅
舊曾圖烟樹蒼茫知幾許水氣嵐光同一如爰為標名
詩以譜雁塞龍堆萬嶺盤風清霜白九秋序曉星初上
殘月明寥天將曙朱輪吐停鞭絶頂少徘徊山腰薈蔚
纔一縷非烟非霧復非雲如嶽如樓更如櫓須臾變幻
滿空白幾點金焦露齲齲翠柏丹楓時隠現陡壁懸崖
互容與乍合倏離難捉摸馬騰波赴誰部伍如從雲海
泛騫槎咫尺琳宫並瑤圃谷神游戲有是哉畫家留白
此鼻祖
暖
侵尋軟暖變輕寒柳尚拖青楓半丹因識秋光留避暑
(木蘭行獵畢將迴蹕駐避暑山莊)從教涼意别興安風緣谷曠全非峭
天為山疏漸覺寬菜圃蕎畦均倍穫農功南望頓生歡
九月朔日作
夜雨漲野水曉風驅絮雲驛路九秋景客鞭涼露晨鹿
柴有人家烟火東西鄰塞行將及月聞雞意却欣萬里
玉關外憶彼長戍人
村行
山田收罷圃場盈拍拍時聞耞板聲一路好秋經飽看
思量不負嚲鞭行
蔭槐環柳柴扉接背嶂臨溪板屋重不道古來征戍地
家家水碓熟冬舂
老翁曝背繞兒孫莫笑田家老瓦盆東舍炊烟引西舍
後村流水到前村
韭圃松畦生意足豆棚瓠架葉聲乾從容茅店咨終歲
迤邐蘭衢破曉寒
點綴霜華白石津蓽門隠映静無塵隔林却見青帘颭
便有尋廬問酒人
婦織男耕長作計雞鳴犬吠鎮相聞即看邊外閭閻富
百歲熙和豈易云
即景
萬嶂自縝紛中峰獨出羣紅霏殷露葉白重護霜雲漲
影懸崖落剽聲古寺聞詩人易看待點筆與平分
一嶺界雙水雙流滙一溪問誰為布置莫與識端倪野
鳥呼名異山田納稼齊侵鑣寒氣重滿谷霽烟低
素節凄清裏秋山來往中賞心隨所遇拈詠詎從同樹
耐微霜緣峰銜落照紅豁然無點翳寄興在長空
振蘀行
山莊逥蹕林猶綠一夜霏霜幻何速兼以谷風颯沓
之振蘀須臾萬山秃鹿呌榛烟失所藏幽禽下樹&KR2154;
殘黃平湖貼貼如湔錦奚必三湘七澤傍宛轉忙飛
更問委憶六年前曾詠此同時賡者存歿半况兹薄
質胡可恃
雨(戲成一韻體)
剛覺詩題少山靈送雨霏應緣留宿宿便與駐騑
騑罨牖峰無滓迎階菊有馡晴開雲巘迥畫境是
耶非
曉行
寒峭霜蹄重長村復短村意行供攬結到處足雞
豚度寺聞清磬停鞭愛曉暾石田租稅少無慮吏
敲門
欽定熱河志卷二
