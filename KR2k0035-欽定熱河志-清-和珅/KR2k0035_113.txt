欽定熱河志卷一百十四
藝文八
本朝
詩
恭和
御製遥亭行宫晩坐元韻于敏中
頓次黃圖信宿經第三
行館按程停度關駝影峯前黑(因次日過南天門車馱俱于日晡先行)連
帳炊煙柳外青景繪秋塍鋪迤邐
詩催夜漏遞玎玲朝晴未礙聽宵雨既愜農歡復旅寧
前題國柱
路轉山㘭
翠䍐經天開
仙館玉驂停門前多稼連雲碧檻外交柯接地青氣
霽烟林秋澹沱雨晴蘿嶂石瓏玲物華元不關
宸賞萬寳時登萬國寧
恭和
御製出古北口元韻國柱
劍作雙崖壁作關馬頭翠叠石孱顔前驅羽騎鳴
鞘上風勁琱弓月半彎
嚴關瑞氣望如龍雉堞連雲苔蘚封歌咏太平邊
地樂年年
恩澤到秋濃
昔時塹鑿誇重險
今日耕畬慶屢豐高下黃雲凝遠目築場納稼厪
宸衷
恭和
御製兩間房行宫即景元韻尹繼善
恰在濃陰古木間數椽清淨接通闤環村曲引溪
中水入戸平看屋裏山只愛桑麻饒野趣還容童
叟近
天顔誰知五夜𫝊銀箭猶凛
時幾未肯閒
前題于敏中
塞堤迴望翠微間
行籞連村帶隧闤兩桁涼移槖駝樹(兩宫門内植樹行足資涼蔭)一
房雲渲大癡山(是處山屏極似黃公望畫法)堆盤珍品叨
頒獲(鹿臣上于後山鎗殪一得蒙分賜)列坐榮階荷
賜顔(蒙)(閱古北口技勇兵于前宫門時臣賜坐列于御侍衛之次)早捧研朱
詩帖下
聖人真惜寸陰閒
前題觀保
熙熙景繪往來間真有衢尊酌市闤路折平沙逢
古戍(是日過古城川)烟消一角露秋山
對時慶協農夫願較藝懽騰猛士顔仰見分陰珍尺璧
還將
睿藻答
幾閒(聊消御製冇著句片刻閒句)
恭和
御製至喀喇河屯即事元韻觀保
原隰畇畇頌既平翰屛肅肅馬頭迎緩期
特沛如春澤閱歲偏殷就
日誠高樹欲遮雲去跡遥村忽遞雨來聲(時驟雨即止)拍隄
漲水流方急又聽山蟬噪晩晴
恭和
御製至避暑山莊即事得句元韻嵩貴
勝地何年始剔鬘清流遠映市分關最佳閏在新
秋月信美
莊為避暑山卜稔正欣暘雨若承
歡更適凊温間
來遊總為同民樂
有喜詩傳
有喜顔
恭和
御製清舒山館元韻雙慶
依然川觀與巖居水石玲瓏映碧疏曲磵細生雲
護硯平林遥帶月臨書地當舒曠遥峯列秋到清
佳玉宇虛共識
宸衷勤茂育
幾閒還自凛咨予
恭和
御製遥亭行宫晩坐元韻觀保
吉行三日程紅橋帶
仙館筠檻列櫹槮紅泉映清淺
至人心鏡澄
秘閣温飈遣坐看夕曛移靜對餘霞展
覽風軫休助秋獮勤邦典
恭和
御製南天門攬勝軒作元韻錢維城
去天尺五豁鴻逵勝㮣當軒一覽披初日高涵晴
漢影曉烟低渲遠山姿頻來碧落經行處快是青
雲得附時呼吸可通閶闔近上頭
旌旆見如兹
前題邊繼祖
天門一線闢雲逵攬勝
臨觀曉霧披樓堞萬千環遠勢岡巒七二聳雄姿(山自太行)
(來凡七十二㘭蜿蜒二千里)
盛朝聲教通南朔邊歲安恬歷歲時自是德城同覆
載八荒我闥信
今兹
恭和
御製出古北口原韻于敏中
嚴關洞敞
蹕郵遵塞外猶然甸服民笑彼長城紛繕築孰為魏趙
孰燕秦(秦築長城史稱其因邊山險塹可繕者繕之而魏惠王趙武靈王燕昭王亦皆有築)
(長城事)
節臨處暑露微涼(是日為處暑前一日)禾黍鋪棻近拂裳萬
騎騰驤環擁衛共瞻良吉
御飛黃(良吉黃馬也上所御名)
雲開留斡度遥蹊藩部迎
鑾鞠&KR0957;齊比似雁臣孚
德信何人不奉大車輗
恭和
御製駐喀喇河屯元韻于敏中
當時元魏建方城舊跡淆訛辨始明(舊時以喀喇河屯等為白)
(檀諸縣地今遵所不旨枝輯熱河志乃知長城以外實漢晉郡縣及惟北魏始於建安州治方)
(城縣益信此說之誤)萬姓板升成土著百年沃壤變刀耕灤
河東繞
宫牆碧葦峪西來
輦路晴向晩灑塵微雨過鳴鳩不用載前旌
恭和
御製題宜照齋元韻莊存與
高齋妙得新秋景為喜秋光戶向西夕霽林含疎
潤致晩涼山畫淡閒題巧當簾額餘霞綺却上簷
牙新月低
御筆捧來冰雪句
清詞應共玉壺攜
恭和
御製夜遊山月作歌元韻于敏中
太古塞上太古月碧落秋光靜相寄霞標矗化須
彌巔一鏡飛淩大輪四
乘驄迎月緣丹梯超出尋常泛湖例&KR1509;哉溪數登
虬龍何有東坡務赤壁玉清七寳光映鞍
俯視壺鴻朗厓際蟾蜍爬沙亦吐輝桂華窅窊本無翳
雲螭直躡最上層
返轡環州指如意還語纖阿策飈騎碾向天心景全萃
恭和
御製濬溪元韻錢維城
苑溪漲急雨雨過流不奮疏之利用鍤湱爾去其填
新淤既漸通前源乃徐進出山濁復清繞岸曲而
迅舟豈泛堂㘭橋寧滓泥印晝夜活活來不猛亦
不悋
聖人利濟仁視此一川濬
恭和
御製出古北口元韻劉星煒
雙旌獵獵度重門夾道周廬拱塞垣跪受白金文
綺
賚虎毛壯士最銜
恩(古北口兵衣虎文衣者尤稱健銳)
山農也效夕葵情染彩為臺一簣成萬歲舞來
天亦笑呼龍乞與六時晴
仄徑迢迢方軌過謾言盤馬似旋螺偏槍嶺上堆
濃綠留為金源訂語訛
名藩膜拜□官日(蒙古王公于是日迎駕)裨販腰纏服賈
時(古北口例不征)底事郅都矜守險屬車載筆有奚斯
恭和
御製千尺雪元韻李中簡
知是銀河第幾灣架岩叠瀑弄潺湲分明一段寒
山色風雨飛來碧落間
滙作平流遠派長前溪添得芰荷香六花不散青
峰頂自送
桐軒碾玉涼
恭和
御題宜照齋元韻申甫
天半霞標似赤城捲簾疎快暢
皇情靜無不照能涵動雨亦殊佳豈但晴遠岫列窗多
畫意飛泉潄石作琴聲
智仁山水原相契
勝賞千秋有定評
前題李中簡
山如屏障樹如城昕夕徘徊愜
聖情香逗嫩黃岩桂午影翻涼碧井梧晴緣階苔蘚無
塵跡隔屋笙簧有澗聲一自嘉名署宜照清光高
下入
吟評
恭和
御製秀起堂元韻于敏中
仙莊宜畫復宜居西峪
登臨盡攬諸四面屏圍皆罨翠中天
堂冠欲淩虛雲蒸樹角看成采秋澹峯眉許列疏應
有山靈喜相語
來游先得慰傒予(每年年初駐蹕數日後方至秀起堂今莅山莊即至其處)
前題申甫
層巒秀起對山居
寳翰垂光義取諸邱壑遠多蔵曲折雲烟高不礙空虚
山㘭樹色千章靜嶺背泉聲一脈疏敬仰
宸襟通造化茂時育物總關予
恭和
御製木蘭行圍自熱河起蹕作元韻奉寬
宿霧齊收放曉晴高秋講武紀初程山河影裏櫜
鞬隊禾黍香中士女情雁齒橋平虹乍偃龍鱗樹
古鬛方生最欣挾纊羅藩騎早有期門獻獸迎
恭和
御製入崖口元韻劉統勲
崖外穀登場崖中雉網張霜留千樹白日轉萬峰
黃驅任前禽去蹄寧得兔忘明朝𫝊
大獵宛馬試騰驤
恭和
御製儀鎗行元韻莊存與
傳聞搏虎掣虎騎卞莊巧以兩虎刺匹婦奪拳不
顧身戾蟲磨牙竟潜避
國家教士必使能奎踽令手鎗自衛一二超足殿其
曹虎鎗抽作儀鎗備韜鋒詎若錐處嚢乃如麟有
角不試循名責實多所慙不愆于儀便榮賜
聖人辨職爰作歌更考古文詳指事
前題申甫
練影如飛馳突騎捋虎之鬚工擊刺空林黃葉響
秋風白額踆踆遠相避
六龍整馭法乾行七萃如雲盛儀衛其中亦有虎鎗人
白挺長矛器良備彼知奔走效前驅較藝真難一
一試
奎章敬誦儀鎗行轉幸流傳拜
榮賜官厨飽啖聚儔侣變色驚談刺虎事
恭和
御製關外元韻奉寬
雨後山情分外佳蔭程柳碧望中皆此來寳穡茨
梁密行見茅檐比櫛排蝶翅輕翻三逕草豆花碎點
半扉柴潦餘不礙西成好極目田原慰
聖懷
恭和
御製秀起堂元韻金甡
懸圃瓊臺信有諸倚天拔地復誰如
高居特起絳霄上秀色還分碧落餘衹覺星垣羅象緯
何殊月府傍清虛
仙毫拈出嫏嬛秘想像人間未見書
前題申甫
秋澄似水映方諸秀起堂前益湛如即論此間應
第一儘多佳處是其餘嵐光潑翠涵清景山勢淩
空逗碧虚更與編年垂
聖藻五雲深護
御屏書
恭和
御製玉岑精舍元韻金甡
精廬不厭入山深森竦瑶簮仰百尋閒送岫雲兼
吐納靜聆谷鳥學謳吟逍遥自足娛真性冲穆偏
宜飬道心鐫刻永垂
天藻麗玉峰晴色煥苔岑
恭和
御製題桄榔木盂元韻程景伊
摩挲舊物歷年存敬仰
先朝樸素敦塞外園亭傳守器海南風月想蟠根劚由巧
匠疑山骨挹向清溪識水源就裏會心含至道
神孫觸處感
鴻恩
前題金甡
南邦底貢厥名存彛器常陳古所敦斑駁紛呈疑
鏟甲輪囷旁茁似蟠根模成本寓方圓象酌取還
分涇渭源
銘重盤盂揚
祖訓獻琛薄海總懷恩
前題申甫
孔甲銘惟字體存
山莊舊物古風敦覆盂安益懷
前烈刳木成還念本根園外梅花吟卧樹亭邊月色近靈
源摩挲質理堅如鐵多少
栽培造就恩
恭和
御製即事元韻申甫
藕汀蘭沚愜
清娛四面山疑碧玉郛拳足偶看林際鶴梳翎時見水
中鳬泉因雨後如珠濺花到秋來似錦鋪動靜總
教徵
樂夀
宸懷契亦在兹乎
恭和
御製賦得片雲舒卷元韻國柱
舒卷無心岫影東片雲高並翠螺崇早看普蔭寰
瀛裏時復騰輝磵壑中共仰
璇題紅日映漫誇舊詠絳紗籠晴空㵳泬秋容淡浩浩
天懷孰許同
恭和
御製熱河啟蹕幸木蘭行圍之作申甫
嶺雲極北接興安邊塞雄逾古賀蘭蒐典正乘秋
氣肅林霏微逗曉光寒梯航遠至
皇風暢禾黍初登野望寬計日
鳴梢入崖口翠巖千尺畫中觀
恭和
御製口外元韻竇光鼐
古北雄關外千山應接多峰迴常礙日路轉每循
河
省歲籌晹雨連雲見麥禾好風資長飬輕拂
翠旗過
前題國柱
近塞居人聚黃雲入望多擘沙閒作隴引水自成
河綠潤千章木青分夾嶺禾西成今歲好
帝蹕喜經過
恭和
御製塞湖載月之作元韻申甫
至人心若鏡隨地得清景矧兹塞上湖不知幾千頃濊
濊
聖澤涵洋洋天趣領少焉明月出桂輪掛松嶺水光與
月光㒺非真實境輕舟載月行水中見舟影但覺
水與月湛然同一靜
宸懷於此豁道妙相與永遥夜岸風涼玉衡低素綆
前題竇光鼐
寒山歛夕霏
涼館延浩景明湖碧無烟㶑灧餘百頃具舟倚南磯
目遊心已領維時月幾望皓然上岑嶺
蘭槳邀素輝沿泛足佳境汗漫琉璃界浮動山河影
棹移輪猶遲纜結練逾靜
睿思寄廣寒雲漢相與永觀海欲溯瀾汲深愧短綆
恭和
御製熱河初建城隍廟元韻申甫
棟宇新崇
勑保庸通神明德本無壅赤烏久紀專祠建紫塞今欣
廟食供八蜡報功稽祀典五章錫命著褒封興桓
民物憑呵護嶽凟精英助協恭禮接人天諸佛近
(熱河新建普陀宗乘廟)職分彰癉有司從(兩廡列善惡二司)捍災禦
患威靈遠
省歲觀成盛事逢熙皞益徵安土俗盈寧永與庇耕農
貞珉奕奕
奎文炳
寳翰欽瞻墨妙宗
恭和
御製詠荷元韻嵇璜
浦荷有意迎
清蹕較比常年及早開新沐
毫端珠露潤陋他凡卉盡輿臺
未離色相已離塵華頂移來銀漢濱欣侍
玉皇香案側定知太乙是仙人
前題蔣元益
田田正屆蕤賓節如意洲邊作意開最是碧虚澄
遠翠波心紅影上重臺
麗色曉明霞綺外清姿夕寫鏡湖濱花猶解識摛
華早何況深霑
湛露人
恭和
御製恭詠
皇祖鹿角椅元韻申甫
星角雙撑取用全深山不記養茸年切磋敬
仰
成勞著位置常瞻
祖德綿玉樹倒垂含潤澤
蓮臺高湧並清妍
行宫法物同
豐鎬尚象因材本自然
恭和
御製遊獅子園憶舊元韻嵇璜
獅園舊傍塞園陪萬丈榮光勝境開庭際穉松今
合抱道旁耆老昔童孩有那最憶
前規遠無逸長遵
家法来望裏青峯羅佛髻頻經宿雨净炎埃
恭和
御製過九松山元韻梁國治
松勢迴翔萬壑低青田黃鶴渺難稽即看黛色縈
丹嶂遂有濤聲卷碧溪近塞雲封依咫尺下山苔
徑乍東西九株指點知焉是路轉林深入望齊
恭和
御製永佑寺瞻禮元韻梁國治
孫謀纉
武協時行瞻就年年此
展誠四塞河山維
禹蹟
九重堂構自
天成秋田載旆依
前典
神御垂衣感
聖情扈特歸從二萬里共球來賀樂昇平
恭和
御製題秀起堂元韻梁國治
堂開西峪接雲高晻靄還宜萬景韜天外綺霞銜
日末雲端烟樹點秋毫晴高欲下千年鶴松籟微
聞萬頃濤秀色欲名難比似四山空翠影周遭
恭和
御製永安莽喀元韻于敏中
場選榆林迤右邊(語大營榆樹駐海拉蘇台蒙古謂冇處也圍場在大)
(營西南)白沙紅樹景天然
寳騮到處頻呼雋(連中上乘寳吉騮馳射四鹿衆皆歡呼)華褶
頒來儼序賢(是日蒙古王公有於翎四人御前射鹿者蒙賜黃褶二人花以旌其能)圍
凖十三初發軔(今歲自永安莽喀至塔里雅圖凡十三圍場)騎掄千二
各彎弦擇肥馳進
慈寧饍(前侍上以親射鹿衛馳進)(皇遣御太后)
纘武承
歡例萬年
前題梁國治
涼風白露翠微邊沙苑重岡尚宛然塞上選徒因
習武圍中數獲即觀賢名藩一一欣隨轡
御箭雙雙看應弦此日
晨鮮飛騎進
萬年長奉似
初年
欽定熱河志卷一百十四
