欽定四庫全書
廣西通志卷二十六
屯田
唐中宗景隆末王晙為桂州都督州兵舊仰食衡
永晙始築羅郛罷戍卒埭江開屯田數千頃以息
轉運
元和初韋丹為容州刺史教民耕織止惰游築州
城周十三里屯田二十四所教種牟麥仁化大行
宋理宗景定三年都省言廣西諸郡措置屯田已
有小效若邕欽宜融柳潯諸州能一體講行可省
糴運詔守臣任責措置經略安撫提領課以殿最
仍條具来上
元至元二十九年秋七月併左右兩道歸廣西宣
慰司置元帥府烏克遜澤為廣西兩江道宣慰副
使僉都元帥府事邕管徼外蠻峝澤循行竝得其
阨塞處布畫遠邇募民伉健者四千六百餘戶置
雷留那扶十屯列營堡守之陂水墾田築八堨以
節瀦洩得稻田若干畝歲收穀若干石為軍儲三
十年平章劉國傑將兵征交阯湖廣行省平章哈
喇哈遜戒飭將吏無擾民軍中肅然俄有旨發湖
湘富民萬家屯田廣西以圖交阯哈喇哈遜密遣
使奏曰往年遠征瘡痍未復今又徙民瘴鄉必將
怨叛吏莫知其奏抱卷請署弗答吏再請則曰姑
緩之未幾使還報罷民皆感悅廣西元帥府請募
南丹五千戶屯田事上行省哈喇哈遜曰此土著
之民誠為便之内足以實空地外足以制交阯之
寇可不煩士卒而饋餉有餘即命度地立為五屯
統以屯長給牛種農具與之
成宗大德六年黃勝許叛逃之交阯遺棄水田五
百四十五頃七畝部民有吕英者言募牧蘭等處
及融慶谿峝猺獞民丁於上浪忠州諸處同屯種
十年平大任峝賊黃德寧等以其所遺田續置藤
州屯田
上浪屯一千二百八十二戶忠州屯六百一十四
戶那扶屯一千零九戶雷留屯一百八十七戶水
口田屯一千五百九十九戶續增藤州屯二百零
八頃一十九畝
明洪武間以糧餉匱乏命諸將分屯龍江等處復
設各衛所創制屯田以都司統攝每軍種田五十
畝為一分或百畝或七十畝或三十畝二十畝不
等大率衛所軍士以三分守城七分屯種又有二
八一九四六中半等例皆隨地而異廣西都司竝
所屬衛所屯田共五百一十三頃四十畝
永樂五年增置廣西按察司僉事盤量屯田
正統八年廣西桂林等衛所屯田每軍加給一十
畝如有餘剰田地即令軍舍及勾補軍旗如數撥
給照例納糧
天順八年蒼梧縣民梁思齊等請調獞兵耕守馬
江牙梳等巢乃調五屯獞韋公莊等凡七十八人
墾蒼梧平政鄉田撥糧復其雜役
成化初總督韓雍奏原上隆知州岑鐸遷治碧灘
立城堡仍將附近藤峽賊人占種并絶戶田土撥
與所管内土兵耕種後左江寇定復徙歸德思恩
等處狼甲於潯護守復業農土即以故絶遺田與
之耕食有糧無差
嘉靖中都御史王守仁平八寨乃議築城於周安
堡遷南丹衛官軍及其家衆以居充守禦清理其
地屯田并各賊占據田土分撥耕種使得為業又
遷江八所皆土官舊有狼兵數千因緣賊勢今願
得立功自贖應許率兵入屯與南丹衛軍共力築
城城完之日於城外别築營堡與衛軍犄角而守
亦各分撥所遺賊田使之屯種以資衣糧
隆慶六年巡撫郭應聘擊破府江諸賊巢乃以三
峝東西岸仙迴高天各田分給土目領之畫界堡
戍
萬歷八年築大峝城招獞民屯種北科先征羅旁
六十三山諸猺願受約束師還復負固乃議築城
於大峝移參將鎮之分列左右營舍以田招獞民
百餘人耕守
本朝定鼎各衛所俱經裁汰所屬屯田悉載全書歸
併各府州縣管徵桂林等九府原額及附徵屯田
共一千九百一十八頃三十八畝一分四釐零内
除荒一百八十頃零一畝五分九釐零實徵一千
七百三十八頃三十六畝五分零康熙十九年里
民首出二百一十五頃三十八畝七分二釐零内
除荒四十四頃六十九畝五分四釐實徵一百七
十頃零六十九畝一分七釐零雍正四五各年編
徵新墾陞科并七八九年里民首報共三十三頃
四十八畝四分三釐零又雍正七八九年首報并
編徵新墾未入全書共一十五頃五十七畝二分
零共田一千九百五十八頃二十四畝六分零
應徵實徵及附徵首出編徵首報本折米共二萬
零三百一十八石四斗七升八合零内折色米一
萬九千三百四十一石一斗九升五合本色米九
百七十七石二斗八升三合零内半徵折色該銀
三百九十兩零九錢二分零半徵本色該米四百
八十八石六斗四升一合零
應徵熟折糧銀并仙迴峝獞租銀共八千三百六
十八兩九錢二分七釐零
應徵馬平賓州屯丁一百二十八丁康熙三十五
年至五十年審增二十二丁該丁銀五十一兩零
三釐
免徵永寧州撥給狼兵贍田三千七百畝雍正十
年巡撫金鉷會題永寧州之桐木富禄常安三鎮
舊有兵田贍田每狼兵一名給田一圍頭目一名
給田二圍官屬及管事等一名給田一圍每圍計
田二十畝桐木狼兵久經裁汰田歸民戶輸納富
禄鎮兵田一千三百八十畝該鎮贍田三百二十
畝常安鎮兵田一千六百八十畝該鎮贍田三百
二十畝原在額荒數内永寧界連柳郡猺獞雜處
先經添設巡檢駐轄二鎮適中地每月仍應添撥
狼兵巡防堡隘即將前項田畝循例分給耕種免
其陞科以資養贍并將頭目管事人等革去餘剰
田圍添設狼兵九名奉准在案
桂林府屬臨桂靈川興安陽朔義寧全州六州縣
原額屯田共二百四十頃零三分二釐零内除荒
三十五頃七十三畝一分八釐零實徵二百零四
頃二十七畝一分四釐零康熙十九年里民首出
一百一十五頃八十七畝八分五釐零内除荒四
十四頃六十九畝五分四釐實徵七十一頃一十
八畝三分一釐零雍正七八兩年里民首報并各
年陞科共七十四畝零二釐共田二百七十六頃
三十四畝四分七釐零編徵不等
應徵實徵及首出首報本折色米共三千三百一
十八石六斗六升八合零内折色米三千零九十
三石八斗一升一合本色米二百二十四石八斗
五升七合零内半徵折色該銀八十九兩九錢四
分二釐零半徵本色該米一百一十二石四斗二
升八合零
應徵折糧銀一千四百二十六兩零三分零
臨桂縣原額桂林中右二衛屯田一十頃零九十
二畝五分七釐零全熟
應徵額編本色米一百零九石二斗五升七合零
内半徵折色該銀四十三兩七錢零二釐零半徵
本色該米五十四石六斗二升八合零
靈川縣原額桂林中右二衛屯田一十三頃八十
四畝内除荒三頃五十一畝六分七釐實徵一十
頃零三十二畝三分三釐康熙十九年里民首出
一頃四十四畝一分内除荒二十畝零四分三釐
實徵一頃二十三畝六分七釐零共田一十一頃
五十六畝
應徵實徵及首出本色米共一百一十五石六斗
内半徵折色該銀四十六兩二錢四分半徵本色
該米五十七石八斗
興安縣原額桂林中右二衛屯田二十六頃七十
八畝五分全熟康熙十九年里民首出四十二頃
八十九畝七分九釐内除荒一十七頃六十三畝
一分三釐實徵二十五頃二十六畝六分六釐零
雍正七八兩年里民首報并各年陞科共三十九
畝零二釐零共田五十二頃四十四畝一分八釐
零
應徵實徵及首出折色米共五百二十四石四斗
一升八合零
應徵折糧銀三百一十四兩六錢五分一釐零
陽朔縣原額桂林中右二衛屯田二十四頃一十
七畝九分内除荒一頃八十一畝三分實徵二十
二頃三十六畝六分
應徵額編折色米二百二十三石六斗六升
應徵折糧銀一百七十八兩九錢二分八釐
永福縣原額桂林中右二衛二屯一十五頃零二
畝内除荒三頃六十二畝實徵一十一頃四十畝
康熙十九年里民首出一十四頃七十九畝二分
内除荒一十二頃五十七畝四分實徵二頃二十
一畝八分雍正八年陞科一十五畝共田一十三
頃七十六畝八分
應徵實徵及首出折色米共一百三十七石六斗
八升
應徵折糧銀共八十二兩六錢零八釐
義寧縣原額桂林中右二衛屯田三十一頃四十
一畝五分二釐零内除荒一頃七十三畝一分二
釐零實徵二十九頃六十八畝三分九釐零康熙
十九年里民首出三十畝零七分七釐零内除荒
二十畝零五分一釐零實徵一十畝零二分五釐
雍正七年里民首報三十五畝共田三十頃零一
十三畝六分五釐零
應徵實徵及首出折色米共三百零一石六斗三
升五合零
應徵折糧銀一百八十兩零九錢八分一釐零
全州原額守禦千戶所屯田六十頃零七十九畝
六分三釐内除荒二十一頃二十畝零八分六釐
實徵三十九頃五十八畝七分六釐零康熙十九
年里民首出五十六頃三十三畝九分九釐零内
除荒一十四頃零八畝零六釐實徵四十二頃二
十五畝九分二釐零共田八十一頃八十四畝六
分九釐零
應徵實徵及首出折色米共八百四十石零四斗
二升二合
應徵折糧銀二百九十四兩一錢四分七釐零
灌陽縣原額桂林中右二衛及輕資守禦所屯田
五十七頃零四畝二分内除荒三頃八十四畝二
分二釐實徵五十三頃一十九畝九分八釐康熙
十九年里民首出輕資屯田一十畝共田五十三
頃二十九畝九分八釐
應徵實徵及首出折色米共一千零六十五石九
斗九升六合
應徵折糧銀三百七十四兩七錢一分五釐零
平樂府屬平樂恭城富川賀縣修仁荔浦六縣原
額屯田共二百六十五頃九十七畝九分九釐零
内除荒六十畝實徵二百六十五頃三十七畝九
分九釐零康熙十九年里民首出中右二衛屯田
九十九頃五十畝零八分六釐共田三百六十四
頃八十八畝八分五釐零編徵不等
應徵實徵及首報本折米共三千五百四十六石
七斗七升九合零内折色米三千二百零五石三
斗零一合零本色米三百四十一石四斗七升八
合零内半徵折色該銀一百三十六兩五錢九分
一釐零半徵本色該米一百七十石零七斗三升
九合零
應徵折糧銀併富川折租銀共一千八百八十二
兩三錢九分五釐零
應徵本府徑自徵收仙迴峝獞屯租一十五兩全
熟
平樂縣原額平樂所及桂林右衛屯餘田五十四
頃三十畝零二分一釐零全熟
應徵額編折色米六百二十石零九斗七升七合
零
應徵折糧銀三百兩零一錢一分三釐零
恭城縣原額桂林中右二衛屯餘田一百零六頃
六十畝零八釐全熟康熙十九年里民首出中右
二衛屯田九十九頃五十畝零八分六釐二項共
二百零六頃一十畝零九分四釐零
應徵額編及首出折色米共一千九百六十石零
五斗三升一合零
應徵折糧銀一千二百一十九兩二錢九分八釐
零
富川縣原額守禦所屯田一十五頃九十畝内除
荒六十畝實徵一十五頃三十畝
應徵實徵折色米三百零六石
應徵折糧銀一百二十三兩七錢二分八釐零又
徵折租銀七十六兩五錢
賀縣原額守禦所屯田二十三頃八十五畝三分
二釐零全熟
應徵額編折色米二百八十七石八斗七升二合
零
應徵折糧銀一百兩零七錢五分五釐零
荔浦縣原額桂林中右二衛屯并西喃屯共田五
十三頃三十三畝四分九釐全熟
應徵額編本折米三百零七石二斗五升八合零
内折色米二十九石九斗二升本色米二百七十
七石三斗三升内半徵折色該銀一百一十兩零
九錢三分二釐半徵本色該米一百三十八石六
斗六升五合
應徵折糧銀六十二兩
修仁縣原額桂林右衛屯田一十一頃九十八畝
八分八釐全熟
應徵額編本色米六十四石一斗四升零内半徵
折色該銀二十五兩六錢五分六釐半徵本色該
米三十二石零七升
梧州府屬蒼梧容縣懷集三縣原額屯餘丈復併
附徵田共四百四十頃零六十六畝四分四釐零
内除荒二十六頃二十二畝八分四釐零實徵四
百一十四頃四十三畝六分雍正七八兩年里民
首報并各年編徵新墾二十五頃八十四畝九分
九釐零共田四百四十頃零二十八畝五分九釐
零
應徵實徵及編徵首報新墾折色米共四千二百
八十九石五斗五升六合零
應徵折糧銀一千七百一十九兩二錢零六釐零
蒼梧縣原額梧州守禦千戶所屯田丈復新增共
四十四頃二十七畝九分七釐零全熟
應徵額編折色米五百三十一石三斗七升三合
零
應徵折糧銀二百一十二兩五錢四分九釐零
容縣原額守禦千戶所屯餘舍戶田一百一十七
頃五十六畝二分七釐零内除荒二十六頃二十
二畝八分四釐零實徵九十一頃三十三畝四分
二釐零雍正六七八各年編徵新墾并里民首報
二十五頃八十四畝九分九釐零共田一百一十
七頃一十八畝四分一釐零
應徵實徵及新墾首報折色米共八百六十石零
一斗三升一合零
應徵折糧銀共三百零一兩零四分六釐零
懷集縣原額守禦千戶所屯田二十六頃八十畝
又附徵餘田二百五十二頃零二畝二分共田二
百七十八頃八十二畝二分全熟
應徵額編及附徵併丈復折色米共二千八百九
十八石零五升二合
應徵折糧銀及馬丁銀共一千二百零五兩六錢
一分一釐
潯州府屬桂平貴縣二縣屯田共三十八頃二十
七畝三分二釐零又撥隸武宣縣屯田四十七頃
九十九畝零六釐共八十六頃二十六畝三分八
釐零内除荒二十五頃九十四畝四分五釐零實
徵六十頃零三十一畝九分三釐零雍正七年編
徵新墾一十畝里民首報一頃一十五畝三分六
釐共田六十一頃五十七畝二分九釐零
應徵實徵及編徵本折米共一千一百四十五石
七斗二升二合零内本色米二百零八石二斗二
升四合折色米九百三十七石四斗九升八合零
應徵折糧銀四百一十四兩九錢九分二釐零
桂平縣原額潯州衛屯田一十五頃六十畝内除
荒五頃二十八畝八分七釐零實徵一十頃零三
十一畝一分二釐零雍正七年編徵新墾一十畝
共田一十頃零四十一畝一分二釐零
應徵實徵及編徵本色米二百零八石二斗二升
四合零
應徵馬丁銀三十九兩九錢九分四釐零
貴縣原額奉議衛向貴二所屯田共二十二頃六
十七畝三分二釐零内除荒二頃三十六畝一分
三釐零實徵二十頃零三十一畝一分八釐零雍
正七年里民首報一頃一十五畝三分六釐共田
二十一頃四十六畝五分五釐零
應徵實徵及首報折色米共八百一十石零三斗
九升九合零
應徵折糧銀三百二十四兩一錢五分九釐零
武宣縣原額柳州衛千戶所屯田四十七頃九十
九畝零六釐零内除荒一十八頃二十九畝四分
四釐零實徵二十九頃六十九畝六分二釐零
應徵實徵折色米一百二十七石零九升九合零
應徵折糧五十兩零八錢三分九釐零
南寧府屬宣化横州原額屯田共三百九十頃零
一十七畝九分五釐零内除荒四十二頃七十四
畝八分二釐零實徵三百四十七頃四十三畝一
分二釐零雍正九年附生遵例新墾二十一畝又
雍正八九兩年首報未入全書一十三頃六十畝
零五分八釐零共田三百六十一頃二十四畝七
分零
應徵實徵折色米三千七百二十六石五斗九升
二合零
應徵折糧銀一千三百三十八兩八錢一分七釐
零
宣化縣原額南寧衛屯餘田三百一十六頃一十
三畝二分九釐零内除荒四十二頃七十四畝八
分二釐零實徵二百七十三頃三十八畝四分六
釐零雍正九年附生遵例墾捐二十一畝又雍正
八九兩年首報未入全書一十三頃六十畝零五
分八釐零共田八十七頃二十畝零四分零
應徵實徵折色米二千三百八十一石四斗六升
七合零
應徵折糧銀九百零五兩六錢八分七釐零
横州原額馴象衛屯田七十四頃零四畝六分五
釐零全熟
應徵額編折色米一千三百四十五石一斗二升
五合零
應徵折糧銀四百三十三兩一錢三分零
太平府屬(止崇善一縣有屯田不列府總)
崇善縣原額屯田地塘共一十頃零六畝四分七
釐零全熟
應徵額編折色米五百零三石二斗三升五合零
應徵折糧銀二百五十一兩六錢一分七釐零
柳州府屬馬平象州来賓原額屯田一百八十五
頃二十三畝九分七釐零内除荒一十四頃七十
四畝四分六釐零實徵一百七十頃零四十九畝
五分一釐零雍正七九兩年里民首報墾熟共五
頃七十四畝五分五釐零共田一百七十六頃二
十四畝零七釐零
應徵實徵及首報折色米共七百三十六石四斗
八升四合零
應徵折糧銀併附徵熟餉銀共一百五十七兩八
錢八分七釐零
應徵馬平縣屯餘丁三十二丁該丁銀一十六兩
馬平縣原額柳州衛屯田一百七十八頃零三畝
九分七釐零内除荒一十一頃九十四畝二分一
釐零實徵一百六十六頃零九畝七分六釐零雍
正七九兩年里民首報共五頃四十三畝九分零
共田一百七十一頃五十三畝六分七釐零
應徵實徵及首報折色米共六百四十二石四斗
零四合零
應徵折糧銀一百一十二兩四錢二分零
應徵屯餘丁三十二丁該丁銀一十六兩
象州原額守禦所屯田四頃二十畝内除荒二頃
六十一畝七分五釐實徵一頃五十八畝二分五
釐雍正七年里民首報一十二畝一分五釐共田
一頃七十畝零四分
應徵額編併首報共折色米三十四石零八升
應徵折糧銀七兩八錢三分八釐零
来賓縣原額来賓千戶所屯田三頃内除荒一十
八畝五分實徵二頃八十一畝五分雍正九年里
民首報墾熟一十八畝五分
應徵實徵折色米六十石
應徵折糧銀一十八兩
應徵附徵熟餉銀一十九兩六錢二分九釐
慶遠府屬宜山思恩二縣原額屯田三十五頃五
十四畝六分内除荒三頃零八分五釐實徵三十
二頃五十三畝七分五釐
應徵實徵折色米五百一十二石四斗九升五合
零
應徵折糧銀二百三十一兩四錢九分七釐零
宜山縣原額慶遠衛屯田九頃六十畝零一分全
熟
應徵額編折色米五十三石七斗六升五合零
應徵折糧銀四十八兩零五釐
思恩縣原額屯田二十五頃九十四畝五分内除
荒三頃零八分五釐實徵二十二頃九十三畝六
分五釐
應徵額編折色米四百五十八石七斗三升
應徵折糧銀一百八十三兩四錢九分二釐
思恩府屬武緣及賓州遷江上林原額屯田一百
八十七頃九十七畝零七釐零内除荒二十七頃
五十三畝五分九釐零實徵一百六十頃零四十
三畝四分八釐零雍正五年編徵新墾九十一畝
七分八釐零共田一百六十一頃三十五畝二分
六釐零
應徵額編及實徵本色折色米共一千五百五十
六石五斗四升六合零内折色米一千三百五十
三石八斗二升二合零賓州本色米二百零二石
七斗二升四合零
應徵折糧銀七百一十七兩四錢八分八釐零
應徵賓州屯丁及審增共一百一十八丁零一釐
該丁銀三十五兩四錢零三釐
武緣縣原額守禦千戶所屯田四頃零八畝全熟
應徵額編折色米二百零四石
應徵折糧銀一百一十四兩五錢七分九釐零
賓州原額屯田二十四頃三十一畝八分三釐内
除荒三頃九十三畝三分五釐零實徵二十頃零
三十八畝四分七釐零
應徵實徵本色米二百零二石七斗二升四合零
應徵屯丁九十六丁零一釐康熙三十五年至五
十年審增二十二丁共一百一十八丁零一釐該
徵丁銀三十五兩四錢零三釐
遷江縣原額南丹衛屯田一百一十五頃三十一
畝五分五釐内除荒一十四頃三十畝零二分實
徵一百零一頃零一畝三分五釐零
應徵額編折色米四百三十二石三斗三升四合
零
應徵折糧銀二百零三兩一錢九分七釐零
上林縣原額南丹衛屯田四十四頃二十五畝七
分零内除荒九頃三十畝零四釐零實熟三十四
頃九十五畝六分六釐零雍正五年編徵新墾陞
科九十一畝七分八釐零共田三十五頃八十七
畝四分四釐零
應徵實徵折色米七百一十七石四斗八升八合
零
應徵折糧銀二百一十五兩二錢四分六釐零
直隸鬱林州本州及附徵陸川縣四寨餘田并北
流縣屯餘丈復共七十六頃四十六畝九分一釐
内除荒三頃四十七畝零四釐零實徵七十二頃
九十九畝八分六釐零雍正四年編徵新墾一十
七畝六分三釐零雍正七年里民首報五十三畝
六分三釐零共田七十三頃七十一畝一分三釐
零
應徵實徵及編徵首報折色米共九百八十二石
四斗零一合零
應徵折糧銀三百九十八兩四錢六分四釐零
鬱林州原額守禦千戶所屯餘丈復田共四十三
頃五十六畝一分九釐零内除荒三頃四十七畝
零四釐實熟四十頃零九畝一分四釐零附徵陸
川縣四寨餘田九頃一十五畝三分三釐共實徵
田四十九頃二十四畝四分八釐零雍正四年編
徵新墾一十七畝六分三釐雍正七年里民首報
五十三畝六分三釐零共田四十九頃九十五畝
七分五釐零
應徵實徵及編徵首報折色米共六百七十五石
八斗一升一合零
應徵折糧銀二百四十五兩一錢六分九釐零
北流縣原額鬱林所屯田二十三頃七十五畝三
分八釐全熟
應徵額編折色米三百零六石五斗九升零
應徵折糧銀一百五十三兩二錢九分五釐零
廣西通志卷二十六
