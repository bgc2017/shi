欽定四庫全書
廣西通志卷二十七
鹽法(關税附)
鹽鐵始於齊征𣙜昉於漢彼夫天地山海之藏商
市貨物之聚公家量取以供經費而少寬田賦崇
本抑未之微意經國所必籌也粤西食鹽仰給粤
東往昔官般商配法久而弊偽潛生我
皇上愛養元元事事為謀樂利西鹽改銷變通盡善復
軫念竈丁艱苦飭議收私杜私各條引不滯而課
易完民皆無憂淡食矣至如地不愛寶坑冶之役
令行而姦自息非夫普美利於不言者歟若乃關
司橋市節制以宜而行旅益願出於其塗仁固有
先於𣙜且算者易曰有孚惠心惟勤哉志鹽法附
關税
漢元封初鹽官二十八郡嶺粤之區有南海蒼梧
東漢郡有鹽官隨事廣狹置令長及丞主鹽税
唐乾元元年籍游民業鹽者為亭戶免雜徭盜鬻
者論以法後自淮北置巡院十三嶺南其一捕私
鹽者姦盜為之衰息
乾符中中書鄭畋請以嶺南鹽鐵委廣州節度使
韋荷歲煮海取鹽直四十萬緡市米以贍安南軍
食
宋廣州東莞静安等十三場歲鬻鹽二萬四千餘
石以給本路及西路之昭桂州江南之南安軍廉
州白石石康二場歲鬻鹽三萬石以給本州及容
白欽化蒙龔藤象宜柳邕潯貴賓梧横南儀鬱林
州又高竇春雷融瓊諸州各鬻以給本州無定額
(初鹽每一百一十觔為石後以廉州鹽田月出不充差減其半)
天聖後東西海場十三皆領於廣州歲鬻五十一
萬三千六百八十六石以給東西二路
南渡二廣之鹽皆屬於漕司量諸州歲用而給之
鹽然廣東俗富猶可通商廣西地廣漠而彫瘁食
鹽有限商賈難行自東廣而出乘大水無灘磧其
勢甚易自西廣而出水小多灘磧其勢甚難建炎
末鬻鈔未幾復止然官般客鈔亦屢有更革東西
兩漕屢有分合
紹興元年十二月復置廣西茶鹽司八年詔廣西
鹽歲以十分為率二分令欽廉雷化高五州官賣
餘八分行鈔法又詔廣東鹽九分行鈔法一分産
鹽州縣出賣廣南土曠民貧賦入不給故漕司鬻
鹽以其息什四為州用可以粗給而民無加賦昭
州歲收買鹽錢三萬六千緡以七千緡代潯貴州
上供赴經略司買馬餘為州用及罷官賣遂科七
千緡於民戶謂之縻費錢焉
乾道四年罷鹽鈔令廣西漕司自認鈔錢二十萬
其後再行鈔法而州縣間率以鈔抑售於民其害
甚於官般九年詔廣西復行官般官賣法
淳熙三年以廣西轉運司歲收官鹽息錢三分撥
諸州七分充漕計從經略使張栻請也栻去而漕
臣趙公澣增鹽直觔百錢為百六十欽州歲賣鹽
千斛而五增之六年侍御史江溥以為言上黜公
澣詔閩廣賣鹽自有舊額定直自今毋得擅增臣
寮上言竊見廣西州郡恃鹽以為食而制其輕重
之權者轉運使也然一路地理之遠近舟車之便
否戶口之多寡商賈之去來郡異而縣不同如邕
宜融等州民戶稀少不通行旅所賣之鹽不過本
處而常患數多昭賀與梧賓柳等州當東西水陸
要衝食鹽既多益而發泄而常患數少欲望我聖
慈下臣此章於運司使之度一路利便之要别行
裁定於公家無所虧於民間無所害實為一方久
遠之利七年減廣西諸州歲貢鹽數九年以胡廷
直提廣東同措置廣西鹽事十五年詔曰廣南在
數千里外疾痛難於上聞朕憫之尤切蓋鹽者民
資以食向也官利其贏轉而自鬻久為民疾朕為
之更令俾通販而杜官鬻民同以為利矣然利於
民者官不便焉必胥動以浮言且朕知恤民而已
浮言奚恤矧置監司守令以為民朕有美意弗廣
其推顧撓而壞之可乎自今如或有此必寘之法
於是命詹儀之知静江府併廣東西鹽事為一司
其兩路賣鹽歲以十六萬五千籮為額儀之等言
兩路鹽且以十萬籮為額俟三數年視其增虧乃
增其額所有客鈔東西路通貨錢與免以便商販
十六年經略應孟明言廣中自行鈔法五六年間
州縣率以鈔抑售於民其害有甚於官般詔孟明
朱晞顔與提舉廣西鹽事王光祖從長措置經久
利便毋致再有科抑之弊
紹熙元年冬十月減廣西五縣鹽直五年八月詔
歲減廣西鹽額十萬緡
元至元十三年初立廣海鹽課提舉司辦鹽二萬
四千引三十年又立廣西石康鹽課提舉司三十
一年廣西鹽先給引於民而徵其直私鹽日横及
官自鬻鹽民復不售詔先以鹽與民而後徵之
成宗元貞二年增鹽價鈔一引為六十五貫鹽戶
造鹽為十貫獨廣西如故
大德十年增一萬一千引
至大元年又增餘鹽一萬五千引二年十二月尚
書省臣言鹽價每引宜增為至大銀鈔四兩廣西
者如故其煮鹽工本請增為至大銀鈔四錢制可
延祐二年正餘鹽通為五萬一百六十五引
明初湖廣全省俱行淮鹽後因兩廣用兵廣西設
厰於梧州并許行湖廣衡永二府每鹽一引納米
二斗成化間巡撫韓雍以收積米多改官鹽一引
許帶餘鹽四引官鹽一引納銀五分餘鹽每引納
銀一錢後都御史秦紘又請官鹽每引增帶餘鹽
二引仍前例抽收此外又多餘鹽觔准令自首每
引抽銀二錢
正德六年御史解冕條議官鹽一引止許帶餘鹽
三引仍量其地方鹽價貴賤抽收廣西餘鹽一引
納銀五分有引官鹽並免納銀但有多餘鹽觔盡
罰入官不准自首
嘉靖初督臣議請餘鹽仍例許帶六引正鹽免其
納銀餘鹽每引納銀一錢五分其夾帶多鹽仍許
自首每引納銀二錢五分此外仍有隱匿不盡者
各盤鹽委官盤出入官治罪
隆慶五年巡撫殷正茂以古田之役出官帑萬金
市蒼梧商鹽上桂林鬻其息資戍兵餉
萬歷二年題請遣官買運廣鹽置鹽運司副提舉
二員於梧州使相灌輸謂之官運八年題定歲運
鹽五萬四千四百五十四包每包工價銀一分九
釐顧運官往往圖賤售或又欲取盈故議有成色
三等鹽有消滷鹽有洗砂鹽十三年屯鹽僉事陳
性學條行六事自是市鹽皆酌時價其消滷洗砂
三等鹽皆罷
百粤風土記粤西食鹽非地所産皆取給於粤東
粤東饒而粤西瘠商不樂至不得已官自為市蓋
自唐劉晏行常平鹽歲取贏錢百餘萬以給軍餉
官禄行之至今國朝以楚之長寶衡永四郡郴道
二州皆附於桂林行鹽每歲於粤東買七千五百
引引十四包包百二十五觔官造船給直及往返
工費一歲二運遣官統之而商分任焉又許私帶
十之一謂之商鹽與官鹽搭配出售取其餘息以
餉營兵歲可得二萬緡但鹽出於東東人往往齮
齕西商商益重困而奸偽百出雖欲禁之不可得
已
國朝原定額大引一萬八千道康熙四年巡撫金光
祖
題減九千道又湖廣衡州寳慶改食淮鹽割去四千
五百零九道實存銷大引四千四百九十一道又
富川縣額銷東省大引八百道賀縣額銷東省大
引六百七十道通共行銷大引五千九百六十一
道
康熙二十一年將富川賀縣二縣大引五百八十
八道勻撥南太柳思四府屬代銷宣化縣九十八
道横州九十八道養利州四十九道永康州四十
九道馬平縣一百九十六道武緣縣九十八道富
川縣尚存銷四百八十道賀縣尚存銷四百零二
道
康熙三十二年每大引一道改為小引十道計改
小引五萬九千六百一十道
康熙四十八年將靈川陽朔義寧三縣小引三千
四百三十五道改撥興安全州灌陽三州縣勻銷
靈川縣撥全州二千一百零九道陽朔縣撥灌陽
縣七百道義寧縣撥興安縣二百六十九道灌陽
縣三百五十七道
又富賀二縣小引四千六百二十道勻撥平樂永
安修仁荔浦恭城昭平六州縣代銷富川縣撥平
樂縣七百五十八道永安州六百七十道修仁縣
二百一十六道荔浦縣四百二十道昭平縣一百
一十五道賀縣撥恭城縣一千八百七十八道昭
平縣五百六十八道
又宣化横州武緣三縣代富川賀縣行銷東省小
引各九百八十道共二千九百四十道改撥百色
埠專銷
懷集縣行東省大引六百道其税解西省其餉徑
解東省
一鹽觔每一大引行鹽二千一百觔康熙二十年
每引加鹽二百六十二觔半三十二年改為小引
每引行鹽二百三十六觔四兩雍正二年改照淮
鹽例每引配鹽二百三十五觔通計行鹽一千四
百萬零八千三百五十觔(懷集行銷鹽不在内)
一行銷鹽觔原係商販水客康熙二十一年因商
客無現銀查僉殷實各商認領分運二十二年將
南太思三府改食廉州鹽鬱林等七州縣改食高
州鹽三十二年革去水客總歸埠商辦運四十六
年將總商禁革令各州縣自募土著殷商承充雍
正二年將西省引鹽改歸官運官銷(懷集商銷額鹽十二年奉
准並歸官運官銷)十年准將秤頭餘鹽價銀於額鹽外另
買備鹽二萬四千包盤運梧倉存貯凡遇引鹽遲
缺撥銷仍即抵還永為預備之用黔省古州新闢
苖疆是年奏准廣西酌撥善後鹽五百包差平其
直以資鹽用設埠試銷嗣後隨將餘鹽撥引運梧
令柳州府代運貯倉以備埠員接運售銷黎平一
府酌議通銷廣鹽十二年將各場歲收餘鹽酌撥
西省運銷自十一年引鹽為始桂林平樂潯州柳
州慶遠五府屬賓州一州遷江上林二縣及梧州
之蒼梧藤縣太平之永康養利二州配運惠州白
沙&KR2063;下二場生鹽每額鹽十包加銷餘鹽二包共
應銷餘鹽一萬二千三百七十包南寧太平思恩
三府配運廉場熟鹽每額鹽十包加銷餘鹽一包
共加銷餘鹽六千三百五十一包内除三府加銷
一千九百零五包外其餘分撥南寧太平思恩等
府各土屬及新改之寧明領銷南寧之土忠州其
原銷新寧州引鹽改歸百色埠代銷鎮安府之歸
順州及向武都康等土州向食交鹽今亦應酌撥
領銷其奉議一州仍歸百色埠銷引鬱林等五州
縣及梧州府之岑溪容縣配運高場熟鹽每額鹽
十包加銷餘鹽一包除七州縣加銷一千二百四
十七包容縣原代銷陸川引鹽三百九十一包仍
令代銷及帶銷加一餘鹽外容縣岑溪北流三縣
再令銷餘鹽二千九百一十二包共銷餘鹽四千
一百五十九包
一商引西税及富川賀縣懷集西税共銀三萬二
千一百七十四兩七錢九分四釐零康熙二十年
每引加鹽二百六十二觔八兩計加税銀一萬二
千九百九十一兩零二十一年將水客私加食費
銀二千三百四十七兩一錢四分三釐零歸入西
税項下徵收二十二年奉行豁免閏月引課三十
二年廣西鹽課奉免加增通共税銀四萬七千五
百一十四兩六錢三分八釐零外船頭銀一百零
四兩
一原額東餉銀一萬一千五百四十六兩零(懷集縣徑
解餉費在内)康熙二十年加餉銀六千二百兩零二十
五年奉行每引停徵銀五分計減銀三百二十八
兩零三十一年加餉銀二百八十二兩三十二年
革去水客將水客軍餉餘鹽倉膳銀八千八百四
十三兩零商人引餉餘鹽銀二千三百九十一兩
零及額外時值銀五百九十九兩零共一萬一千
八百三十五兩零歸入額内名曰綑徵總令埠商
彙輸四十六年將餘費歸入正項共銀三萬六千
七百三十二兩通共餉銀六萬六千二百六十八
兩二錢六分五釐零外黃江厰包税銀三百七十
五兩零
桂林府屬臨桂靈川興安陽朔永福義寧全州灌
陽八州縣原額大引共一千四百八十八道七分
康熙三十二年每一大引改為十小引計改小引
一萬四千八百八十七道
額徵西税銀一萬一千七百零二兩零二分二釐
零
額徵餉費銀一萬八千八百二十三兩六錢零八
釐零
臨桂縣原額大引六百零八道六分康熙三十二
年改為小引六千零八十六道
額徵西税銀四千七百八十三兩五錢三分二釐
零
額徵餉費銀七千六百九十五兩三錢三分七釐
零
靈川縣原額大引四百一十道零九分康熙三十
二年改為小引四千一百零九道四十八年將小
引二千一百零九道改撥全州勻銷實存銷小引
二千道
額徵西税銀一千五百七十一兩九錢七分九釐
零
額徵餉費銀二千五百二十八兩八錢六分五釐
零
興安縣原額大引七十三道一分康熙三十二年
改為小引七百三十一道四十八年將義寧縣小
引二百六十九道歸入本縣共行銷小引一千道
額徵西税銀七百八十五兩九錢八分九釐零
額徵餉費銀一千二百六十四兩四錢三分二釐
零
陽朔縣原額大引一百一十四道五分康熙三十
二年改為小引一千一百四十五道四十八年將
小引七百道改撥灌陽縣勻銷實存銷小引四百
四十五道
額徵西税銀三百四十九兩七錢六分五釐零
額徵餉費銀五百六十二兩六錢七分二釐零
永福縣原額大引三十二道五分康熙三十二年
改為小引三百二十五道
額徵西税銀二百五十五兩四錢四分六釐零
額徵餉費銀四百一十兩零九錢四分零
義寧縣原額大引一百零二道六分康熙三十二
年改為小引一千零二十六道四十八年將小引
三百五十七道改撥灌陽縣又將二百六十九道
撥興安縣勻銷實存銷小引四百道
額徵西税銀三百一十四兩三錢九分五釐零
額徵餉費銀五百零五兩七錢七分三釐零
全州原額大引八十八道八分康熙三十二年改
為小引八百八十八道四十八年將靈川縣小引
二千一百零九道歸入本州共行銷二千九百九
十七道
額徵西税銀二千三百五十五兩六錢一分零
額徵餉費銀三千七百八十九兩五錢零五釐零
灌陽縣原額大引五十七道七分康熙三十二年
改為小引五百七十七道四十八年將陽朔縣小
引七百道義寧縣小引三百五十七道勻歸入本
縣共行銷小引一千六百三十四道
額徵西税銀一千二百八十四兩三錢零六釐零
額徵餉費銀二千零六十六兩零八分三釐零
平樂府屬平樂恭城富川賀縣荔浦修仁昭平永
安八州縣原額大引共一千六百三十六道四分
康熙二十一年將富川賀縣大引五百八十八道
勻撥於南太柳思四府代銷實存銷大引一千零
四十八道四分三十二年每一大引改為十小引
計改小引一萬零四百八十四道
額徵西税銀八千二百四十兩零三錢一分一釐
零
額徵餉費銀一萬三千七百二十一兩五錢零六
釐零
平樂縣原額大引三十九道七分康熙三十二年
改為小引三百九十七道四十八年將富川縣引
七百五十八道勻撥歸入本縣共行銷小引一千
一百五十五道
額徵西税銀九百零七兩八錢一分七釐零
額徵餉費銀一千五百兩零五錢八分八釐零
恭城縣原額大引二十一道八分康熙三十二年
改為小引二百一十八道四十八年將賀縣小引
一千八百七十九道勻撥歸入本縣共行銷小引
二千零九十七道
額徵西税銀一千六百四十八兩二錢二分零
額徵餉費銀二千七百五十兩零五錢一分九釐
零
富川縣原額大引八百道康熙二十一年將大引
三百二十道撥於南太柳思四府屬代銷外實存
銷大引四百八十道三十二年改為小引四千八
百道四十八年將小引二千一百七十九道勻撥
平樂永安修仁荔蒲昭平各州縣外實存銷小引
二千六百二十一道
額徵西税銀二千零六十兩零七分八釐零
額徵餉費銀三千四百五十一兩九錢五分一釐
零
賀縣原額大引六百七十道康熙二十一年將大
引二百六十八道撥於南太柳思四府屬代銷外
實存銷大引四百零二道三十二年改為小引四
千零二十道四十八年將小引一千八百七十九
道勻撥恭城縣又將五百六十八道勻撥昭平縣
實存銷小引一千五百七十三道
額徵西税銀一千二百三十六兩三錢六分一釐
零
額徵餉費銀二千零七十一兩六錢九分七釐零
荔蒲縣原額大引二十二道康熙三十二年改為
小引二百二十道四十八年將富川縣小引四百
二十道勻撥歸入本縣共行銷小引六百四十道
額徵西税銀五百零三兩零三分三釐零
額徵餉費銀八百三十一兩四錢九分三釐零
修仁縣原額大引一十一道三分康熙三十二年
改為小引一百一十三道四十八年將富川縣小
引二百一十六道勻撥歸入本縣共行銷小引三
百二十九道
額徵西税銀二百五十八兩五錢九分零
額徵餉費銀四百二十七兩四錢四分四釐零
昭平縣原額大引三十六道五分康熙三十二年
改為小引三百六十五道四十八年將富川縣小
引一百一十五道賀縣小引五百六十八道勻撥
歸入本縣共行銷小引一千零四十八道
額徵西税銀八百二十三兩七錢一分七釐零
額徵餉費銀一千三百六十一兩三錢二分四釐
零
永安州原額大引三十五道一分康熙三十二年
改為小引三百五十一道四十八年將富川縣小
引六百七十道勻撥歸入本州共行銷小引一千
零二十一道
額徵西税銀八百零二兩四錢九分五釐零
額徵餉費銀一千三百二十六兩四錢九分零
梧州府屬蒼梧藤縣容縣岑溪四縣懷集係領東
省之引其餉費徑解東省其税解西省彙解原額
大引共九百三十三道康熙三十二年每一大引
改為十小引計改小引九千三百三十道
額徵西税銀三千二百七十九兩一錢四分三釐
零
額徵餉費銀三千五百六十三兩七錢二分九釐
零
蒼梧縣原額大引一百七十道零六分康熙三十
二年改為小引一千七百零六道
額徵西税銀一千三百四十兩零八錢九分八釐零
額徵餉費銀二千一百五十八兩三錢九分二釐
零
藤縣原額大引六十三道七分康熙三十二年改
為小引六百三十七道
額徵西税銀五百兩零六錢七分五釐零
額徵餉費銀八百零五兩九錢一分七釐零
容縣原額大引五十八道五分康熙三十二年改
為小引五百八十五道
額徵西税銀四百五十九兩八錢零三釐零
額徵餉費銀三百五十五兩一錢八分一釐零
岑溪縣原額大引四十道零二分康熙三十二年
改為小引四百零二道
額徵西税銀三百一十五兩九錢六分七釐零
額徵餉費銀二百四十四兩二錢三分九釐零
懷集縣原額銷東省大引六百道康熙三十二年
改為小引六千道
額徵西税銀六百六十一兩八錢
額徵餉費銀三千九百八十三兩六錢五分三釐
零(此項餉銀係該縣徑解東省)
潯州府屬桂平平南貴縣武宣四縣原額大引共
三百三十八道四分康熙三十二年改為小引三
千三百八十四道
額徵西税銀二千六百五十九兩七錢八分七釐
零
額徵餉費銀四千二百八十一兩三錢四分一釐
零
桂平縣原額大引一百三十九道八分康熙三十
二年改為小引一千三百九十八道
額徵西税銀一千零九十八兩八錢一分三釐零
額徵餉費銀一千七百六十八兩六錢九分八釐
零
平南縣原額大引四十三道四分康熙三十二年
改為小引四百三十四道
額徵西税銀三百四十一兩一錢一分九釐零
額徵餉費銀五百四十九兩零八分七釐零
貴縣原額大引一百三十道零八分康熙三十二
年改為小引一千三百零八道
額徵西税銀一千零二十八兩零七分四釐零
額徵餉費銀一千六百五十四兩八錢五分三釐
零
武宣縣原額大引二十四道四分康熙三十二年
改為小引二百四十四道
額徵西税銀一百九十一兩七錢八分一釐零
額徵餉費銀三百零八兩七錢零三釐零
南寧府屬宣化横州上思新寧隆安永淳六州縣
原額大引共六百三十七道九分康熙二十一年
將富賀二縣大引一百九十六道勻撥府屬代銷
共大引八百三十三道九分三十二年改為小引
八千三百三十九道四十八年將代銷小引一千
九百六十道改撥武緣縣百色埠行銷實銷小引
六千三百七十九道
額徵西税銀五千零一十三兩八錢二分五釐零
額徵餉費銀三千八百七十八兩零一分零
宣化縣原額大引二百三十四道三分康熙二十
一年將富賀二縣大引九十八道勻撥本縣代銷
共大引三百三十二道三分三十二年改為小引
三千三百二十三道四十八年將代銷小引九百
八十道改撥武緣縣百色埠行銷實銷小引二千
三百四十三道
額徵西税銀一千八百四十一兩五錢七分三釐
零
額徵餉費銀一千四百二十四兩六錢七分五釐
零
横州原額大引八十五道七分康熙二十一年將
富賀二縣大引九十八道勻撥本州代銷共大引
一百八十三道七分三十二年改為小引一千八
百三十七道四十八年將代銷小引九百八十道
改撥武緣縣百色埠行銷實銷小引八百五十七道
額徵西税銀六百七十三兩五錢九分三釐零
額徵餉費銀五百二十兩零三錢二分六釐零
上思州原額大引一十七道九分康熙三十二年
改為小引一百七十九道
額徵西税銀一百四十兩零六錢九分二釐零
額徵餉費銀一百零八兩八錢四分二釐零
新寧州原額大引一百四十八道七分康熙三十
二年改為小引一千四百八十七道
額徵西税銀一千一百六十八兩七錢六分六釐
零
額徵餉費銀九百零四兩一錢七分九釐零
隆安縣原額大引四十一道六分康熙三十二年
改為小引四百一十六道
額徵西税銀三百二十六兩九錢七分一釐零
額徵餉費銀二百五十二兩九錢五分一釐零
永淳縣原額大引一百零九道七分康熙三十二
年改為小引一千零九十七道
額徵西税銀八百六十二兩二錢三分零
額徵餉費銀六百六十七兩零三分七釐零
太平府屬崇善左州養利永康四州縣原額崇善
左州額銷大引一百二十八道七分養利永康代
銷富賀二縣共九十八道通共行銷大引二百二
十六道七分康熙三十二年改為小引二千二百
六十七道
額徵西税銀一千七百八十一兩八錢三分六釐
零
額徵餉費銀一千四百二十七兩二錢二分三釐
零
崇善縣原額大引三十五道八分康熙三十二年
改為小引三百五十八道
額徵西税銀二百八十一兩三錢八分四釐零
額徵餉費銀二百一十七兩三錢五分八釐零
左州原額大引九十二道九分康熙三十二年改
為小引九百二十九道
額徵西税銀七百三十兩一錢八分四釐零
額徵餉費銀五百六十四兩零三分九釐零
養利州原代銷富賀二縣大引四十九道康熙三
十二年改為小引四百九十道
額徵西税銀三百八十五兩一錢三分四釐零
額徵餉費銀三百二十二兩九錢一分三釐零
永康州原代銷富賀二縣大引四十九道康熙三
十二年改為小引四百九十道
額徵西税銀三百八十五兩一錢三分四釐零
額徵餉費銀三百二十二兩九錢一分三釐零
柳州府屬馬平雒容羅城柳城融縣懷遠象州及
來賓八州縣原額大引二百四十道七分康熙二
十一年將富賀二縣大引一百九十六道勻撥府
屬代銷共大引四百三十六道七分三十二年改
為小引四千三百六十七道
額徵西税銀三千四百三十二兩四錢一分三釐
零
額徵餉費銀五千六百二十六兩六錢七分四釐
零
馬平縣原額大引一十三道四分康熙二十一年
將富賀大引一百九十六道勻撥本縣代銷共大
引二百零九道四分三十二年改為小引二千零
九十四道
額徵西税銀一千六百四十五兩八錢六分二釐
零
額徵餉費銀二千七百五十兩零九錢二分六釐
零
雒容縣原額大引五道三分康熙三十二年改為
小引五十三道
額徵西税銀四十一兩六錢五分七釐零
額徵餉費銀六十七兩零五分四釐零
羅城縣原額大引一十三道九分康熙三十二年
改為小引一百三十九道
額徵西税銀一百零九兩二錢五分二釐零
額徵餉費銀一百七十五兩八錢五分九釐零
柳城縣原額大引一十六道三分康熙三十二年
改為小引一百六十三道
額徵西税銀一百二十八兩一錢一分六釐零
額徵餉費銀二百零六兩二錢二分三釐零
融縣原額大引三十三道八分康熙三十二年改
為小引三百三十八道
額徵西税銀二百六十五兩六錢六分四釐零
額徵餉費銀四百二十七兩六錢三分零
懷遠縣原額大引三十五道六分康熙三十二年
改為小引三百五十六道
額徵西税銀二百七十九兩八錢一分二釐零
額徵餉費銀四百五十兩零四錢零三釐零
象州原額大引一百零九道九分康熙三十二年
改為小引一千零九十九道
額徵西税銀八百六十三兩八錢零二釐零
額徵餉費銀一千三百九十兩零四錢三分零
來賓縣原額大引一十二道五分康熙三十二年
改為小引一百二十五道
額徵西税銀九十八兩二錢四分八釐零
額徵餉費銀一百五十八兩一錢四分七釐零
慶遠府屬宜山河池天河思恩一州三縣原額大
引一百四十四道康熙三十二年改為小引一千
四百四十道
額徵西税銀一千一百三十一兩八錢二分四釐
零
額徵餉費銀一千八百二十一兩八錢五分四釐
零
宜山縣原額大引五十四道一分康熙三十二年
改為小引五百四十一道
額徵西税銀四百二十五兩二錢二分零
額徵餉費銀六百八十四兩四錢六分一釐零
河池州原額大引三十五道六分康熙三十二年
改為小引三百五十六道
額徵西税銀二百七十九兩八錢一分二釐零
額徵餉費銀四百五十兩零四錢零三釐零
天河縣原額大引八道二分康熙三十二年改為
小引八十二道
額徵西税銀六十四兩四錢五分一釐零
額徵餉費銀一百零三兩七錢四分四釐零
思恩縣原額大引四十六道一分康熙三十二年
改為小引四百六十一道
額徵西税銀三百六十二兩三錢四分一釐零
額徵餉費銀五百八十三兩二錢四分六釐零
思恩府屬武緣縣及百色埠又新隸賓州遷江上
林一州二縣原額大引三百一十五道四分康熙
二十一年勻撥武緣代銷富川賀縣大引九十八
道共大引四百一十三道四分三十二年改為小
引四千一百三十四道四十八年將武緣代銷富
賀小引改撥百色埠九百八十道又宣化横州代
銷富賀小引改撥百色埠行銷一千九百六十道
共銷小引六千零九十四道
額徵西税銀四千七百八十九兩八錢零八釐零
額徵餉費銀四千九百零三兩九錢五分零
武緣縣原額大引一百五十五道六分康熙二十
一年將富賀大引九十八道勻撥本縣代銷共大
引二百五十三道六分三十二年改為小引二千
五百三十六道四十八年將代銷小引九百八十
道改撥百色埠行銷實行銷小引一千五百五十
六道
額徵西税銀一千二百二十二兩九錢八分九釐
零
額徵餉費銀九百四十四兩七錢二分零
百色埠康熙二十一年將富賀二縣大引勻撥宣
化縣代銷九十八道横州代銷九十八道武緣代
銷九十八道共大引二百九十四道三十二年改
為小引二千九百四十道四十八年改撥百色埠
代銷
額徵西税銀二千三百一十兩零八錢零九釐零
額徵餉費銀一千九百三十七兩四錢七分八釐
零
賓州原額大引八十七道康熙三十二年改為小
引八百七十道
額徵西税銀六百八十三兩八錢一分零
額徵餉費銀一千一百兩零七錢零三釐零
遷江縣原額大引一十五道八分康熙三十二年
改為小引一百五十八道
額徵西税銀一百二十四兩一錢八分六釐零
額徵餉費銀一百九十九兩八錢九分八釐零
上林縣原額大引五十七道康熙三十二年改為
小引五百七十道
額徵西税銀四百四十八兩零一分四釐零
額徵餉費銀七百二十一兩一錢五分一釐零
直隸鬱林州屬本州及博白北流陸川興業一州
四縣原額大引共六百九十七道八分康熙三十
二年改為小引六千九百七十八道
額徵西税銀五千四百八十四兩六錢三分四釐
零
額徵餉費銀四千二百三十六兩六錢七分二釐
零
鬱林州原額大引二百一十二道六分康熙三十
二年改為小引二千一百二十六道
額徵西税銀一千六百七十一兩零一分三釐零
額徵餉費銀一千二百九十兩零七錢九分三釐
零
博白縣原額大引七十四道五分康熙三十二年
改為小引七百四十五道
額徵西税銀五百八十五兩五錢六分二釐零
額徵餉費銀四百五十二兩三錢二分四釐零
北流縣原額大引一百三十三道七分康熙三十
二年改為小引一千三百三十七道
額徵西税銀一千零五十兩零八錢六分八釐零
額徵餉費銀八百一十一兩七錢五分七釐零
陸川縣原額大引一百四十二道九分康熙三十
二年改為小引一千四百二十九道
額徵西税銀一千一百二十三兩一錢七分九釐
零
額徵餉費銀八百六十七兩六錢一分三釐零
興業縣原額大引一百三十四道一分康熙三十
二年改為小引一千三百四十一道
額徵西税銀一千零五十四兩零一分二釐零
額徵餉費銀八百一十四兩一錢八分五釐零
廣西通志卷二十七
