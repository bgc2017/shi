欽定四庫全書
廣西通志卷二十一
溝洫
尚書稱禹濬畎澮距川孔子贊禹盡力溝洫水之
為利大矣順其利而利之聖人輔相天地之宜焉
皇上德協神禹數年來畿輔營田江南新渠堰洞庭巨
浸且為堤以艤舟所發帑金不可數計何在非軫
切民依者歟粤西天末遠厪
宸衷湘之北灕之南注靈澤於海陽又導南渠之舊逹
永福而為通津萬世因以利頼矣石堤既堅流泉
斯暢官夫粤者闢荒土而康農功以為旱乾水溢
之備可無接跡前賢仰副
朝廷德意耶志溝洫
桂林府
臨桂縣(附郭)
琴潭水在城西南十里羣山中有一小山巨石林
立其下空洞成潭四時不涸水聲如琴灌田千畆
光明山水在城西十里山勢峭立有穴通明世𫝊
馬賨出獵一犬逐兔入穴尾其後見有水可䟽遂
決之為于家莊
西湖在城西三里闊七百餘畆元至元間已淤塞
成田僅餘一線水出注陽江
白竹湖在城西南三十里冬夏不涸灌田百餘畆
靈陂在城東北二十里唐中宗時桂州都督王晙
開屯田堰水舊基久廢宋乾道間經略李浩即其
地開營田再築此陂隨又廢壊淳熙中經略詹儀
之重修教授陳邕有記
潤塘耿塘在城東十五里俱利灌溉
龍塘在縣東十五里(舊志作西)近通湖塘
湖塘在城東與龍塘近上下塘相通冬夏不涸灌
溉甚廣
沙塘在西鄉古丹里去城十五里可溉田畆
石家塘在縣南鄉灌田數百畆
陡河自縣屬辨塘山流出獅子巖滙分水塘一東
流曲折十五里至太平脚陡經蔣家壩至相思江
口入灕江一西流灣折十五里至鰱魚陡下大灣
逹蘇橋合永福江以至柳州舊時所建止鰱魚一
陡奔流激湍壘石多已頹圯雍正七年疊蒙
皇仁軫念西南水利發帑興修與興安靈渠工役並舉
於是建閘水之陡二十座鑿去礙船之石三百八
十六處開濬河流如石槽形水得容蓄長流不竭
又泝流而上經懷遠逹古州且為黔粤通津農田
商楫萬世攸頼
青巖嵅上下有塘頗深秋冬不涸名為青潭流出
白藤嵅轉至爛橋堡漫散秦村白竹堡老虎冲等
處連絡灌田千餘頃其水歸於相思江
灌塘在城南四十里灌田數百畆
黃察塘在城南四十里灌田數百畆
大浪塘在城南五十里四季不涸灌田數百畆
甕水洞塘在城南六十里四時不涸灌田千餘畆
洛塘在城南八十里四時不涸灌田千餘畆
羅漢塘在城南六十里四時不涸灌田千餘畆
廣穴口塘在城南六十五里四時不涸灌田千餘
畆
鵝頸盛水塘在城南五十五里又名散肚谷四時
不涸灌田數百畆
金龜塘在城南十五里塘中有一小山山頭似金
龜其水秋冬不涸
隴塘在城西六十五里秋冬不涸灌田五百餘畆
賀塘在城西六十五里灌田三百餘畆
四陂塘在城西六十五里塞水灌田六百餘畆
横山口蘇橋河發源一自信江離城四十里一自
&KR1278;背離城三十里二水至横山口蘇橋合流經塘
村石墨新宅共六里至白鏡橋直通六圈橋大灣
與鰱魚陡水合入大河
新宅陡在城西三十六里
上耳陡去新宅十六里
遶江廟門陡去上耳三里相近有黃嶺背陡
周陂頭陡去廟門六里
石架橋陡去周陂三里
六圈橋上陡去石架二里自横山口蘇橋河至六
圈各陡俱在西鄉雍正十一年採紳民公議於水
陡水淺處酌量建陡遇旱得資灌溉并將一路白
鏡步塘周陂等低橋架高以通行舟
靈川縣
灕江水一來自東北至興安縣分水塘分流而南
一來自西北由湖廣城步縣經縣治貝子嶺六都
一圖地方至甘棠渡白石潭歸入灕江隨處築堰
立車灌溉田畆
官陂東家陂黃騎陂俱在縣西
神陂曹陂吕陂大陂俱在縣南
烏陂白陂新陂桂陂金陂俱在縣東南
中陂栢陂陡陂黃陂道陂俱在縣北
布陂南陂黃南陂高陂俱在縣西南
龍泉在縣西三里
鳳狀泉出巖中
淦江在縣東十五里出興安界
帶融南北二堰在城西北知縣黃士垐重修
興安縣
陡河自縣屬海陽山發源流至縣城北三里秦史
禄始築石為堤以堵禦湍流一注於北曰湘江一
注於南曰灕江俗以其有七十二灣三十六陡因
名陡河漢馬援唐李渤及宋元明諸名臣相繼修
築我
朝康熙五十二三四年間巡撫陳元龍捐通省俸工
二萬四千兩有竒委員修葺迄今十有餘年陡座
石埂傾圯將半加以水勢冲決不由故道另成新
河以致舊河淤塞水無涓滴數千百畆糧田之資
灌溉者每虞枯槁雍正八年總督鄂爾泰巡撫金
鉷恭奉
宸命履地相度具興修事宜委本縣知縣王勍董之鳩
工庀材堵截新河之流疏濬舊河之淤各處堰壩
悉皆完固蓄瀉水源事雖因功實倍剏始焉
十函在縣東靈渠内慮水潦齧隄為患開置十函
以分水勢灌田始便
八字陂在縣舊學宫東半里許源出雙女井至寳
塔寺前分流形如八字
龍鳳水在縣東形如龍鳳泉出巖中
趙家陂在縣西七里源出牛婆嶺
辛家堰在縣南一里源出雙女井四季不涸
斜陂在縣北四里源分靈渠之一函
觀陂在縣西五十里源出陸川江黃栢江二水合
流由陸峝至楊家庄築堰名觀陂
清水河在縣南源出牛頭嶺
五百堰在縣東十五里源出乳峝巖
原家堰在縣東十里源出仙人橋
西江堰在縣西十二里
上桂堰在縣南七十五里源出磨嶺
洲坡堰在縣南六十五里源出豆腐巖
黃獺堰在縣西八十里源出土江
滑石堰在縣西六十五里源出漕溪
平龍堰在縣西五十里源出土江溪
周堰在縣西五十里源出月江
千工堰在縣西南五十五里源出富江板背山
杉木堰在縣西四十五里源出西延眠羊寨
三坡堰在縣北二十里源出灌陽界之燕嶺山
湖坡堰在縣北二十里源出東鄉莫川
八母堰在縣北二十五里源出東鄉九龍峰
龍塘堰在縣北二十五里源出東五都燕嶺山
昌坡在縣東三十里坡上嶺形如昌字即靈渠上
流各堰陂灌溉通縣田畆
陽朔縣
桂水在縣治前自臨桂流入故名濱河灌溉頗廣
靈陂在縣西因龍成渠民築為陂以灌田
神陂在縣西北七十里
清綠陂在縣西五十里
官塘瑞蓮塘濁水塘清白塘俱在縣西
永寧州
山旱堰大宅堰瓦窰堰田心堰雙牌堰
江西堰大門堰石頭堰牛河陂塘渡
陂八寨陂西寨陂富河陂大巖陂木
車陂乍頭陂南樓陂古車陂紫竹陂
江口陂底塘甕窰塘大河塘
水頭泉在州西三十里從石穴中流出可資灌溉
永福縣
銀峝水在縣西北二十里銀峝一帶臨水田畆悉
資灌溉
下窰小洫在縣西二里自山澗流出灌銀峝田數
百畆流合大江
白鶴池在縣西
大陂在毛峝里謝家村
寺門陂在銀峝里
豸嶺陂在豸嶺村
大塘在縣南村
古栗陂在邊山里
源頭陂在黃嶺
羅陂在南宅里
大放陂在羅錦墟
大河陂在金勝村
金田大陂在龍溪里
河密陂在彭庄里
刺陂在植索
大泉陂張家陂俱在的橋村
簡陂在曾村
羊陂在松明塘
桐古陂在桐古里
車陂在塘外洲
馬家陂在十里舗
小段陂在小段村
大江灘陂在下宅
石虎頭陂在靈山
官陂在佛塘
大塘陂在白竹堡
和陂在道公灣
河陂在板塘里河陂村
郊草塘在余村以上各陂塘通邑田畆悉資灌溉
義寧縣
秋陂在縣西北三里由大穴陂南流至泗江有雨
不須築天旱至秋方築故名秋陂
智惠陂在縣西北十六里智惠江
對陂在縣西北十五里源發牛路山由智惠陂流
至對嶺前
古邦陂在縣西北二十五里
大穴陂在縣北二十里源發丁嶺合雞籠二山由
甕潭流下至一大穴
甕潭陂在縣北四十里
石濠陂在縣南二里石濠江
古育塘在縣西五里
衡塘在縣西北十里
曳江陂河陂志陂雪陂社門陂七帳
陂二塻坡三塻陂古樂陂王陂鵝浪
陂河伯陂林潭陂塘頭陂蓴陂壺塘
以上陂塘坐落各里悉資灌溉
全州
大源頭正江源歌渡源三源相並在州正東
萬鄉去城七十里水出峽口逹昇鄉歌陂逆流會
大河築堰灌田
大清潭小清潭在州正南恩鄉去城四十五里
經石塘墟花橋蔣家坡等處築堰灌田
焦江源在州西南建鄉去城一百二十里溝水通
礙江陂麻子渡等處築堰灌田
經家塘野馬塘在州西南建鄉山冲水通麻子
渡河順流灌田
界首洛口在州正西源出興安縣海陽山通蔣家
陂三江口築堰架車灌田
三千界黃栢岡二源在州西北宜鄉去城一百
三十里溝水出羅江至焦川咸水等處築小陂灌
田
大神殿獨石嶺粟家源三源俱在州正北萬
鄉去州七十里溝水順流經車底龍水占陂橋渡
等處築堰灌田
山川河在州北長鄉去城五十里源出覆釡山溝
水順流出大陂經橋渡逹飛鸞橋築堰架車灌田
玉陛源在州東北昇鄉去城一百一十里溝水順
流經上下堰陂出硃塘界横陂黃上陂上陂堰金
山堰石馬堰文橋等處架車灌田
大井頭袁家塘俱在昇鄉二水並入歌陂
李家塘廟頭上山塘下山塘俱在昇鄉由宜
湘至沙平築堰架車灌田
犀牛潭在萬鄉潭水澄泓深不見底每逢天旱忽
層波疊浪翻湧如潮一時江水大漲田野皆蘇
丁源江在萬鄉其水下灌全家田峯嶺社山鄧家
等處
粒塘竹塘腰股塘蓮花塘上肥塘俱在
昇鄉水出山冲蓄以灌田
長春塘新塘在建鄉蓄山水以溉田畆
灌陽縣
縣之大江為灌水自興安界流入經全州合湘水
其縣屬諸小溪分流入灌江者黑石吳川安樂市
溪瑞溪在縣南大溪在縣西南並自湖廣永明界
流出縣北之沙羅龍川縣西之鹽川烈溪東江並
自興安界流出又牛江水亦在縣西自恭城古子
嶺流出縣東之朋江水自湖廣道州流出龜溪自
桂巖流出唐安水自木催村山巖流出唐安橋諸
水各鄉田畆所資灌溉頗廣
同車壩先公壩馬口石塘俱在縣東
龍家壩龍門壩上壩俱在縣南
大陂塘烏龜塘老婢塘倒風塘石井塘
古城塘青塘蔣家壩冷水壩婆娘壩
俱在縣西
李家大塘龍河壩仁陂俱在縣北
九龍井在縣西十五里源深莫測
人字陂楓木陂車頭陂唐村陂大車陂
官莊陂江東陂古跡塘秦家塘犀牛
塘俱在縣北
平樂府
平樂縣(附郭)
思懃江在昭平二里源出富川縣丹霞洞
洛江歸化江大小桐江思庇江馬江
上廂水自焦洞山冲流出下廂水自大浪溪山冲
流出東鄉里水自沙江駱家二處流出樂山里水
自大冲窰水滻二處流出安樂里水自昭平秧家
流出津平里水自恭城河流出諸水各就地築壩
灌溉田畆
周塘堰在縣東鄉里四時不涸
隴陂壕陂水梁塘在城北嘉應廟前
龍頭磯堤在城北明弘治正德間恭城江水屢漲
前街衝為巨浸學宫漂沒民舍蕩析城闉僅存後
街一綫至萬歷三十年知府張一棟詳允三院建
立石堤引水西流自亭子脚迄上冲口計長八十
五丈闊六丈高二丈五尺水患始息又為久遠計
將絶戶莫加試田招佃承墾每歲收租除納正供
外餘為修築石堤之費
國朝康熙二年里書誤將此租造入奏銷内自此修
築不時即廉幹有司捐俸補苴而資費易竭難計
久遠
恭城縣
河頭堰在縣東北隅發源永明縣出洞口成大澗
居民隨處築堤蓄水至常家村西江口與大河合
千家堰在龍虎關下五里發源永明縣至縣約百
里堰長五十餘丈寬丈餘灌溉田畆甚廣相𫝊前
明築堰時工大難成有李秀才偕巡檢張國安親
董其事堰成皆卒因葬堰傍後修堰者祝祭於墓
則堰固
石溪小澗出縣北圓光巖下附近田畆多資灌溉
東溪在縣北仙姑廟前泉水長流里民引以灌田
富川縣
東鄉上九都水自龍富源井流出下九都水自湖
廣江華縣上五堡流出西鄉水自槽碓沙溪大小
浪流出南鄉水自昭平賀縣暨神源大源流出北
鄉水自湖廣永明縣及本縣木櫳福溪等處流出
諸水各鄉皆隨地築堵灌溉田畆
天生泉水在縣東南六十里麥嶺廳治北深約三
尺許味甚甘冽與塘水異
白霞陂在縣西
洲陂在靈亭鄉
西溝水發源於西屛山
龍壕陂大陂靄石陂冷水陂周家陂
古岷陂東車坡江洲陂蒙家陂古城陂
白家陂龍井陂女灘陂鍾子陂黃家
陂羊頭陂水口陂石角陂下洞陂虞
家陂穴田陂駱家陂盧徑陂鯉魚陂
深陂沙魚塘蝦子塘董官塘長沙塘
蓮花塘大蓮塘沙溪塘三張塘長慶塘
木園塘龍窝塘螺螄塘嶺北塘鷓鴣
塘清塘石園塘石牛塘馬晶塘朱家
塘金鸞壩
賀縣
上六里水為賀江自富川長流而下沿河之田架
車灌溉水田居半中六里水為臨江源自桂嶺流
入居民塞壩灌田一邑禾榖多半産此下六里水
源出深冲南木等處與東粤相連田多兩熟
玉山泉在縣西北
沸水泉在縣西二十里
白玉陂在縣境
仇大陂在文林鄉
頭陂在信都鄉
深冲水敷綱水俱在信都鄉下五里
荔浦縣
浪陂陽陂大陂俱在坊郭里蓄水灌田
掛灘沙地五龍沙洞上車黃灘下
車黃朗諸水皆濱江築壩架車灌田
馬頭石鑑甘棠陂頭諸壩俱在綠水河里
民堰水灌田
大耑富里下龍崩江口隨處支流架車引
水灌田
荔江古錢灘二堰俱在永蘇里
已承潭廟塘潭俱係支流築堰架車引以灌田
義雷潭在縣三里土嶺濱江旁一洞水深不可測
内一鱖魚長丈餘相𫝊為神物遇大旱祈雨不應
以閙藥投潭中或用巫術往擊即時雷雨大作又
云此舉定斃一二人固未可輕犯也
利市巖在通津里水流不息灌溉田禾里民奉水
源太子以祀之
犀牛井在縣北十里寨脚村山下相𫝊曾見犀牛
蹄跡尚存其水清潔冬温夏涼源流不竭近井之
田賴以灌潤
枯梅井在咸亨里之西道村向𫝊淵泉數丈青山
五寨左近糧田實資灌溉今塞里民每欲尋故址
開鑿不可得
修仁縣
象鼻潭大山潭腰潭塔底潭盤古潭
龜潭瀨潭長潭龍公潭龍母潭俱在修
江内江水湍激處並堪灌田
大壩在城南十里周川里田畆資以灌溉
馬蹄江堰水縣西南一帶田畆資以灌溉
榕樹壩在縣南八里源出頂元山下經東嶺大陂
頭縣南大洞田畆資以灌溉
東坡壩在縣東五里由修江抵瀨江隨處築堰灌
田
昭平縣
大神旱冲羊母蓮塘赤馬里埠秧
家塘吊陂俱在昭平里隨處架車引流灌田
井口舌窟羊橋峝背峝新塘莧菜塘
石圍塘龍巖黃土石角潘虞大壩俱在
二五都
山脚桃陂大壬冲車陂招賢鄉田畆俱資灌溉
狗牙陂白沙陂古袍陂白石陂春冲甽
馬江里田畆資以灌溉
馬灘坪黃姚陂俱在寧化里資以灌田
山兒脚下灘古峝中峝俱在文化里灌溉
田畆
羅旺石脚黃婆茶冲鴨橋石仁土
城九冲各溝水俱在恩來里灌溉田畆
永安州
城内一渠自東至西各設鐵柵水由渠而入經州
署出金帶橋城南田數十頃並資灌溉
石牛潭在城北七里廣十餘畆其源莫測
清風溝在城北三十里
東鄉水源自高天古帶喇崖等處流出西鄉水源
自平坦伏峝花洲等處流出南鄉水源出各山溪
滙流於眉江北鄉水源自金四江流出會古皂河
諸水四鄉田畆各築堰壩養蓄以資灌溉
梧州府
蒼梧縣(附郭)
思良江在城北二十里流合桂江築陂架車灌田
八十餘頃
東安江在城東北四十里流歸大江築陂架車灌
田三十餘頃
龍江在城西北五十里流與桂江合築陂灌田四
十餘頃
須羅江在城西南六十里流歸大江築陂灌田九
十餘畆
長行江在城西南三十里流滙大江築陂灌田九
十頃
安平江在城西七十里流滙大江築陂灌田七十
餘頃
沙村陂石塔陂俱在東安鄉
漏塘陂在長行鄉
林灘陂在吉陽鄉
大陂在多賢鄉
思蓋陂在吉陽鄉古鳳村
提舗陂在平樂鄉提舗村
張峝陂在長行鄉曇金村
和逹陂在長行鄉和村
大地陂在長行鄉上垣村以上各陂本鄉田畆共
資灌溉
藤縣
濛埇在城東二里一都大屋洞田畆悉資灌溉
孔肚在城東四十里八都古祀屋底下宥古載等
處田畆並資灌溉
牛嶺洞在城南八十里十八都潭村烏院田畆並
資灌溉
聖塘在城南一百二十里其水經義昌河入繡江
二十一都地雞峝心古龍等處田畆並資灌溉
曇亭在城東南八十里二十五都上陶下陶黃山
大倉等處田畆並資灌溉
秧洞在城西五十里三十都山塘埤峝歐村白竹
木雞山口等處田畆並資灌溉
大陂在城北七里四十一都底峝上峝平厲登競
等處田畆並資灌溉
蓮洞在城西六十里四十三都上岸下岸田畆並
資灌溉
雙洞在城西八十里四十六都平峝新村姚村馬
塘栗塘等處田畆並資灌溉
古斗在城北四百里其水經榕樹河滙濛江大黎
里長灘古榜柯木白合花洲等處田畆並資灌溉
蓮塘陂在縣西四十里
大埇陂在縣南三十里
合水陂在縣北四十里
法埇陂在義昌鄉
黃鑿洞在縣南二十里
富埜洞在縣東十里
羅龍洞在縣西百里以上陂洞各里田畆共資灌
溉
容縣
思登陂在城西五里自城東北二里陽灣江流下
架車灌田數百頃
李家陂在城西北五里水由城西七里河流下架
車灌田百餘頃
水源陂在招賢里自城東北四十里思羅江流下
灌田百餘頃
石村陂在羅面里水由城西南一百二十里渭龍
江流下灌田百餘頃
蓮塘陂在城南二里灌田三十頃
岑溪縣
瀧底江上流小水有七竹子河流經永業鄉北科
大峝水經連城鄉白鳩河龍潭水俱經歸義鄉龍
船赤水二河烏峽小水俱流出上化鄉並架車灌
田
皇華江上流小水有三白蝶水南鄉水羅末水俱
發源山澗流遶連城南鄉下化各鄉田畆並資灌
溉
大車陂在城南
淞塘在城東有泉出
井汶在城西北有泉出
仲塘陂大塘陂赤水陂小溪澗水化陂
俱在歸義鄉
斷河陂在城東二十里
秋風陂在羅沙三村
曇略陂源出龍潭以上陂塘各里田畆共資灌溉
懷集縣
官陂在縣西六十里灌田數十頃
大逕陂在縣西三十里
藜懸陂在縣西西水里
斥水陂在縣西四十里灌田數十頃
金鵝陂在縣西五十里灌田十餘頃
甘寺陂上益陂下益陂橋寧陂大利陂
俱在大溪北
平林陂在縣西北四十里灌田數十頃
甘洞陂原名新陂在縣南十里陳孔二姓築
獞家陂在懷溪南明嘉靖間知縣翁堯英倡築萬
歷末水决知縣謝君惠重築灌田百餘頃
林古陂勤坑陂新陂滑林陂南巴陂俱
在縣東十里灌田數十頃
勤坑陂在縣西北
石貢陂在高村堡
山口大陂在石貢陂右
居□陂在縣西南獨週里
甘巖水母池在西水里
三丫陂在三丫堡
白佳陂在寨林堡
三□塘在村廂堡
赤岡塘百了塘俱在紗帽岡
譚華塘在畆田堡
柳菜泉在梁村堡以上陂塘各里田畆共資灌溉
潯州府
桂平縣(附郭)
横眉水在城西南七十里經上都里灌溉田畆
繡江在城南經上中都秀里灌溉田畆
官江汛口在城南六十里源出白石山經下中都
上中秀永和等里灌溉田畆
蓬浪江在城西三十里經厚禄趙甫武平永和等
里灌溉田畆
大冲口在城西一里源出西山下經永和里七里
洞綠塘橋等處灌溉田畆
官冲口在城西一里經永和里官橋蕉木等村灌
溉田畆
弩灘口離城七十里源出羅禄洞經崇姜大宣等
里灌溉田畆
石徑冲口在城東三十里經吉大軍陵等里灌溉
田畆
平安冲口在城東四十里經吉大二里灌溉田畆
都耶江在城北四十里經大宣崇姜里灌溉田畆
大黃江在城北五十里經大宣一二里灌溉田畆
平南縣
烏江即驛側小江烏路里田畆資以灌溉
白馬江在縣東六十里全村雞頭等峝田畆資以
灌溉
秦川河在城東三十五里川一川三川四等里田
畆資以灌溉
相思江在城西四十里水自官塘分流歸政朋化
二里田畆資以灌溉
白沙江在城東南四十里大烏里田畆資以灌溉
大同江在城東北八十里大同里田畆資以灌溉
武林江在城東四十里
龔江在縣南門外二江共六小河分流四境引以
灌田
貴縣
横眉江在縣東六十里郭南四圖七圖田畆並資
灌溉
汛江在縣南三里源出郭南一圖其二圖三圖田畆並資灌溉
寳江在縣西一里山西山南郭西水北水南各里
田畆並資灌溉
沙江在縣東七里北山郭北各里田畆並資灌溉
思繳江在縣南三十里郭南懷北各里田畆並資
灌溉
武思江在縣西六十里懷南懷西各里田畆並資
灌溉
東津江在縣東四十里郭南四五六里田畆並資
灌溉
乾河在縣北四十里秋冬常涸夏月水漲沿河各
里田畆資以灌溉
武宣縣
靈湖在縣東二十里泉出地中四時不竭左廂里
田畆資以灌溉
庾村潭大定塘俱在縣北四十里泉流不涸西
鄉里田畆資以灌溉
東鄉山泉在縣東八十里東鄉里田畆資以灌溉
董村龍塘壩在縣西三十里古毫里田畆資以灌
溉
南寧府
宣化縣(附郭)
長山水溝在上東四圖離城二百五十里築壩灌
田三千餘畆
凌暮村水溝源出山澗離城一百二十里築堰架
車灌田四千餘畆
那連水溝在上南八圖離城五十里架車灌田甚
廣
下雷水溝在西鄉三圖離城三十里築堰灌田五
百餘畆
那埠水溝在太平五圖離城七十里築堰灌田甚
廣
銅鼓陂在城北二十五里明永樂二年築後崩潰
成化中知府劉淵復築又潰嘉靖十五年知府郭
楠砌築取水至北湖蘇盧二村賴以灌田
羅賴陂在城北三十里水由龍門小溪出陂灌溉
田畆
龍門陂在太平鄉明知府郭楠以舊址低下移上
丈餘通上下圳以息爭端
大安陂在城東七十里
吞雹陂在城北十五里
白龍塘在城北五公祠旁
那堪陂大鬱陂俱在上東鄉
川山陂古浪陂渌王水陂俱在上南鄉
羕水陂淮滕陂淮南陂那馬陂上流陂
淮寧陂淮贈陂淮賢陂淮彔陂羅稔
陂石翁陂甘燕陂黃陂龍陂陳陂俱
在下東鄉
張村陂在西鄉
横州
鳳凰村水溝在州南鄉離城八十里春夏築堰灌
田
簕竹村山澗在州南鄉源出靈山春夏築堰灌田
蓮塘白沙村小澗在州北鄉離城五十里源出陶
墟春夏築堰灌田
交椅八屯村小陂在州從化鄉離城四十里源出
震龍山春夏引水灌田
長塘村小澗在從化鄉春夏築堰灌田
石罅村小澗在州高登里離城八十五里春夏築
堰灌田
長寨村山澗亦在高登里石靈塘楊塘黃天塘灌
溉頗廣
武流江在州樂山鄉六答村離城五十里源出廣
東合浦縣界灌溉頗廣
蘇雲陂在博合張村峝源出貴縣石狗山春夏引
水灌田
歌蠻陂在州北三十里張村
從化陂在州北二十五里
石井陂在州北二十里
宋村陂在州北五里
快龍陂在州西北六十里
馬畔陂在州西北七十里
陂角陂在州北四十五里
思綠陂在州北五十里香江村
茶村陂中黃陂俱在州東北五十里
六藍陂在州北六十里
洛塘陂在州東北六十里六旺村
鴉陂在州東北六十五里
陂頭陂在州東北九十五里
甘樂陂在州西五十里
龍潭陂在州東南五十里
上思州
明江在城南半里源出十萬山流至那板渌浪等
處合衆溪灌溉田畆
䭾造溪在城東二十里源出東曉山土人引水灌
田
䭾白溪在城北七十五里田溝滙而成溪蓄水灌
田
東陂池在城東門外二池相連蓄水灌田
渠渴陂在城西一里
蓮陂池在東郭
𣲖闕陂在獅山後
新寧州
汪庄河在州屬三都源出忠州流至隴廪岜特等
村架車灌田
岜河在州屬六都源出江州流至蘭村架車灌田
那密溝在州南五里其水長流不竭定安村民築
堰灌田
趙公堰在州南三里明萬歷六年知州趙宗鳳所
築四十二年知州劉銓復築
陳公堰在趙公堰旁明萬歷十年知州陳躍潛所
築其餘各村泉水多從山下流出引以灌田不立
名號
隆安縣
羅其江在縣東十里
渌水江在縣東南二十五里二江發源萬承州流
至縣屬沿江一帶田畆並資灌溉
冲柳溪䭾良溪投玉溪俱在縣西
萬家源橋王溪䭾賴溪䭾渌溪䭾興溪
梅龜溪俱在縣南
墓烏溪橋峻溪俱在縣東南
剥落溪在城外近溪田畆各資灌溉
永淳縣
紅花江在縣東十五里源出山穴流至滕山村灌
溉田畆甚廣
秋風江在縣西三十里沿江田畆資以灌溉
震龍潭在縣東北一百里由震龍流至富都橋灌
溉田畆
磨練陂露墟陂公陵陂甘棠陂急水陂
龍歌陂均墟陂俱在縣北修德鄉
鶴嶺陂古寧陂三乂陂六臺陂鄧村陂
何村陂俱在縣北靈竹鄉以上各陂治水灌田
頗廣
果化土州
布亮村水溝一道源出大覽流歸古旺州屬田畆
高低隨流灌溉其餘並無溝洫
歸德土州
州前陂闊二丈長十有五丈
國朝土知州黃彪鑿
渌下橋濫泥溝一道
布益橋水溝一道
陸塘橋水溝三道
坡峝橋水溝三道
馬頭村水溝二道各源皆出州屬北山窟過峽穿
巖或𨼆或見隨處灌田
忠州土州
□咘水在州南十餘里從南方嶺畔山麓流出渌
燕郝章郝佐等處田畆資以灌溉
遷隆峝
城南小河横遶峝城流出思州土州沿河田畆資
以灌溉
太平府
崇善縣(附郭)
大陂在科𣲖村側疏為二溝左逹周那右逹澤岸
縣之賦税多賴此陂
水陂在縣求村上流明宣德年間土官趙暹開鑿
未就嘉靖四十年知府章藹復加疏濬尋去知縣
吳輔國繼之終以財力不足中止
左州
橋龍江自舊陀陵縣三清山合諸水流經州境諸
村糧田皆資灌溉
龍泉在州東吉村土人呼為咘隴石下湧出滙為
一池以灌田
養利州
靈陂在州治北水出石中引以灌田知州王淧所
開
瀑布泉出觀音巖在州南五里深丈許引流灌田
永康州
造陂在城南二里源從萬承流下
陽陂在城西三里源從大山出灌州前田畆
舊縣溪壩在城西五里西山下引水灌溉舊縣一
帶及城南近郭糧田
綠甕江壩在城西南十里各處山谷及思同舊州
各村州治前南岸一帶糧田皆疏深溝引水灌溉
布練溪壩在城西南三十里自布練村隴呈那攬
谷藏隴怌等村民田皆築壩引水灌溉
豐溪壩在城北十里豐村坡窟那樓等村民田皆
引水灌溉
羅圍溪壩在城北八十里源發羅圍村山渌弼那
籌等村民田皆資灌溉
天巡溪壩在城北六十里渌飲天巡等村民田皆
資灌溉
新縣江壩在州西南八十里四圖五圖各村民田
皆資灌溉
光村壩在城西一百二十里近水各村皆資灌溉
布泡泉布馬泉布泊泉三泉皆在州西南二
十五里六十八十里不等
寧明州
明江在城東南二里祥村婆元村農驢村各田資
以灌溉
小水溪在城東北順流而下那□婆瓜琴力捧揚
等村咸資灌溉
太平土州
泗汶壩在州西北一自安平州一自恩城州合流
經州前入崇善縣慶村土民築壩分潤州前沿江
各處田禾
𣲖教壩在州東北由恩城州排村流出州治旁備
等村居民築壩灌潤田畆
雙路村水溝流自恩城歴雙路諸村以灌田
安平土州
小溪二條在州西北一出下雷土州一出上典村
流經七十里滙合州前出太平土州俱築壩架車
引水灌溉各村田畆
恩城土州
茫浪水溝在城東六里豐村田畆戽水以資灌溉
𣲖板壩在城西一里滙合安平州之水引流灌溉
田畆
排村水溝在城南五里滙歸太平土州引流灌溉
田畆
王村水溝在城北二十里近村田畆以資灌溉
那敏村泉在城東五里
菊&KR2126;留泉在城西一里
萬承土州
靈泉在香夀山離城半里其泉寬三尺深二尺水
味甘美多汲不竭不汲不溢故名
玉帶泉在州東半里玉屛山流出繞過州前四里
又文秀泉連珠泉俱在州北滙流出山洞資灌田
思崖泉有二源在州西五里流溉田畆甚廣舊志
即玉帶諸泉水又䭾崑泉䭾合泉興良泉□咘泉
石痕泉皆隨地異名山窟細流
茗盈土州
觀音巖水在州東二里灌田三十畆
板顯咘水即咘顯水在州北半里灌田十頃八畆
□哨水在州南十八里灌田六十畆
咘壤水□落水俱在州西半里灌田十畆
全茗土州
布壤泉源出州北流過州前又西入大利水可以
灌田
咘顯泉源出州北合咘壤之水共出茗盈土州引
流灌田兩州數爭其利明萬歷二年立石分界乃
息
大利泉在州南十里源出龍英土州亦滙流茗盈
土州
□囂泉源出州西北二十五里流出四里至龍英
土州
龍英土州
西溪離城十五里源發上映土州
北溪離城三十里源發向武都康二土州
西南溪離城五十里源自下雷土州
南溪離城四十里源自恩城下雷二土州四溪土
民皆築壩架車取水澆灌田畆
結安土州
州西北十五里布卑村水從村旁垂釣山洞穴湧
出順流東下約十里許兩岸田畆均資灌溉春夏
長流秋冬漸涸
結倫土州
布吝泉離州三里即在布吝山發源直遶州前築
壩蓄水灌溉田地
思陵土州
白玉泉在城東一里灌溉城外咘橋田五百餘畆
昆仆塘在城東五里每年蓄水防旱灌田
江州土州
壩黃(土語謂壩為𣲖)在州治南二里發源渌湄灌溉馬平
那蕩田
坡荳壩在州東半里灌溉那印田
坡忙在州治北半里灌溉渠泡田
窰瓦壩在州治北一里灌溉那墳田
雷劈壩在州西二十里發源波巴渌灌溉呌及田
新安壩在州西十里灌溉板榖田
壩普在州治西三里灌溉那召田
壩卑在州治西一里灌溉剥巖田
壩吞在州治西半里灌溉巴漢田
錢壩在州西門外灌溉那錢田
䭾河壩在州西北二里灌溉䭾河田
壩黃榖在州治北三里灌溉那暮田
那暮壩在州北七里灌溉枯淡田
枯淡壩在州北十里灌溉獨山田
脉那壩在州西北二十里灌溉湯穠田流注大河
上石西土州
州南小水自憑祥州流入又東經下石西州多石
磧細流潺潺近水之田稍資灌溉
下石西土州
弄花山泉州東北三里石穴湧出近水之民築堰
灌田
白樂山泉州西北半里石穴湧水成澗築堰灌田
石泉州西南一里俗名咘字泉築堰灌田
上下凍土州
介僯澗在州西北二十七里
那花澗在州西二十二里
倫村澗在州西南七里皆蓄水灌溉田畆
憑祥土州
州城外小溪夏漲冬消一出那堪村咘浦巖洞一
出温村咘板巖穴二水交流遶過城西北二十五
里出州治平公隘合安南國七源州小河順流至
下龍司州治地方山多田少並無平原大峝可以
開溝作洫納水消流土性又極乾燥田多在山嶺
脚下雨多則衝壊禾苖稍旱即乾涸
思州土州
北溪源發那桐村東至□□入江
東溪源發那桃隘至海淵哨入江
西溪源發八哨山至板棍入江
南溪源發安南入䭾膺隘繞内外三峝入江
羅白土縣
布滿泉在縣東北由石竅湧出
羅陽土縣
縣西南三里小川自永康州發源流入縣出新寧
州下灣村滙歸大河歲中築壩架車澆灌田禾百
畆其川水春夏漲滿秋冬乾涸
下龍司
遵峝上甲溝一條自山脚流出降村新村亞村至
上育村緣上育四面皆高山水無消處旱則賴之
灌溉久雨有水澇之憂
遵峝中甲溝一條自菊更山脚流出角村那印村
三屯村田之低窪者必先渰澇旱年則收有十分
武盈峝有泉流出布泊村至䭾門村入大河二村
之田均賴灌溉
上龍土司
古甑泉離城三十里四時長流不竭中江各村之
田賴之
布沙泉離城東北六十里自暖村山脚流灌各村
民田
壩母泉離城東北四十里發源壩母山脚灌潤各
村之田
鎮安府
天保泉在城北三十里水自穴中流出春夏淙淙
資以養田
石洞水源出城西鑒山四時不竭咸資灌溉
蓮花塘在城南澄波渟泓可溉田數頃
那盎陂在府東三里瀦水溉田
歸順州
龍潭在州治東北三里水出山澗由晚巷那都等
村滙歸化甲頻峝灌田三百餘畆
鵝泉在州西十里泉出田邊由淰岸村歸古弄村
灌田五十餘畆
奉議州
播龍溝在州東北
里賴溝在州東南沿溝田畆並資灌溉與田州土
州合界
都康土州
黎塘在州南二里
劄空陂在州西泉水湧流壘築為陂與黎塘俱有
灌溉之利
塘濱山泉在州東北湧流不絶入山林土縣之會
田又上旱山村泉自州北北流經鎮安東峝村及
奉議之去界可資舊田
上映土州
州之東為岜風泉水州之西為咘底泉水皆自山
穴晝夜湧出夾州治而北至州前合源入龍英州
界州中田疇賴其灌溉
向武土州
乃塘在州治前大乃溪水經此東南經舊州入上
林土縣界
下雷土州
州南小河一道遶過州前流經苑甲地方築壩架
車引水灌田
州東北小溪一道源出上映州流至州屬中甲地
方開溝分水灌田
州西南小河一道源出交阯下琅州流至州屬更
甲地方築壩架車引水灌田
湖潤寨
䭾馬溪在城西半里
䭾來溪在城西一里源出歸順州流合䭾馬溪
䭾洸溪在城西南十里由歸順州流至寨之團村
築堰開渠引水灌田
柳州府
馬平縣(附郭)
三江河在府城南一自三都流至二都其周村江
灣潭村等處田畆資以灌溉又自潭村入地至杜
村流出經樟木梘度上梧下梧新陂等處築堰灌
田一自蜈蚣村流至樟木壩其石羣竹脚魯陂等
村田畆資以灌溉一由四都那魚山脚流至一都
其樟卯五九深定都落等村田畆資以灌溉
黃陂在府城西
白蓮池在府城西北關外有九竅出泉
長塘在駕鶴山下
雒容縣
三乂河源出永寧州三黃江頭村流遶舊縣合三
小溪一在洛斗鄉來自永寧州由板龍村直抵黃
村一在豐軌鄉由了蘭村抵南鄉清潭石朋等村
沼溪數十餘處田畆並資灌溉
六寨山下有二泉湧出民田賴以灌溉
板與永福大河合流洛清江灌溉田畆
羅城縣
縣屬川源出慶遠府天河縣山澗流經龍梁山分
為二一入黃金河一由銀村自縣西遶城而南流
灌西山南郊一帶田畆又泉在東門外學宫左資
溉東山一帶田畆
犀牛潭在城東十里山脚菖蒲堡田資以灌溉
黃金河在城北五十里自通道山流出四堡灌溉
田畆
武陽壩在縣北六十里發源於四堡流至寨登村
灌溉田畆
龍泉潭在縣西新圍村流灌田畆十有餘頃
柳城縣
古清溪沙埠溪龍潭俱在東鄉
洛焰溪黃花溪龍活溪俱在南鄉
葛蔴溪廖村潭横冲溪俱在西鄉
古站溪梁八泉牛皮陂東海塘石林池
俱在北鄉
融縣
寳江浪溪江俱在縣東北源自義寧永寧羅城
通道江折流入縣合融江二江居民各就瀕水處
設木障石為陂春夏秋資溉田畆冬則截流取魚
中開濠口丈許以通舟楫陂隨沙勢修築無定所
清潭在縣東南七里流入靈壽溪
安靈潭在縣西南十里相近有古鼎潭
都博塘長塘俱在縣西南二十里秋冬不涸
沙灣陂在縣北鐵坑
大陂下陂俱在縣西二十六里
龍陂瀾石陂新田陂俱在縣東南一百二十
里清流鎮
相思陂楊柳陂大梘陂俱在縣東南一百五
十里
西楊陂大巖陂上陂俱在縣西六十里鵝頸
鎮
龍頭陂在縣西北三里源自鯉魚巖來
南岸陂在靈巖之後
魯班陂在靈巖之前
樂一陂在縣西南四十里
黎陂在樂一陂之南
雙梁陂在黎陂之東南
宏巖陂在縣東五十里
龍巖陂距大陂五里
盧略陂在龍巖陂之北
高階陂距龍巖陂十里
黎羅陂距高階陂五里
低汶陂在高階陂之北
石巖陂堡門陂樟木陂在灣峝村
大灣陂太平陂響水陂三汊陂潮水陂
銀潭陂跳石陂魚梁陂溜陂木瓊陂
銅鼓陂式木陂長逕陂以上溪流堰壩灌
溉田畆
懷遠縣
北路小溪在縣東北三十里源出上甕山流至板
江會潯溶大河沿溪原有板壁壩楊家壩又新築
牛頭壩水坪壩隨處架車灌田
雷峝小溪在縣東十里源出雷峝山脚流至板江
歸潯溶大河沿溪有雷峝壩堰水架車灌田
象州
果漏山有泉出焉在城東五十里流經弄荒等村
北下里田畆資以灌溉
果朴山出有水源在城南四十里流經古星等村
南鄉里田畆資以灌溉
那移山出有水源在城東南五十里從武宣縣而
來流經羅秀金雞等村南鄉下半里田畆資以灌
溉
黃桑猺山出有水源在城東八十里流經東安堡
等村東鄉里田畆資以灌溉
東温猺山出有水源在城東一百八十里流經落
田等村安上里田畆資以灌溉
聖塘山出有水源在城東八十里流經江頭等村
安中里田畆資以灌溉
羅脉山出有水源在城北一百里流經平石等村
北上里田畆資以灌溉
長洞猺山出有水源在城北一百五十里流經古
譚等村昌化里田畆並資灌溉
西鄉里尚茂村出有泉水在城西四十五里由尚
茂香爐等村滙歸大河該里隨處架車灌田
大蓮塘在城東
三里塘在城南三里
温泉源出熱水村
一澗二澗三澗四澗俱在城北
慈悲壩在南鄉
東泉源在城北
古鳳壩在北下里明知州李維岳捐築
來賓縣
凌口村在城西六十里泉出山脚流經凌陶寺村
石門等處灌溉田畆
白馬潭在城西三十里泉出山脚深潭流經苟懷
村灌溉田畆
落沙村在城北三十里泉出地中流經清水橋馬
丈村灌溉田畆
水口村在城北八十五里泉出山脚深潭經藤村
馬寨下馬等村又穿過巖洞山底流至法通歪潭
古排黃欖并北漢等村一帶田畆並資灌溉
蓮花村在城南九十里泉出地中自石牙村流入
五里塘經甘鸞盤梭古潭波直抵陸村何藏水汲
塘西一帶田畆並資灌溉
慶遠府
宜山縣(附郭)
默流江源出龍門經雒目黃猺至主寨黑洞西流
獨山東流彭嶺中通馬泗灌三處田畆
流馬江在永泰里滙合龍江灌常道一帶田畆
謝莫江在順安里
小濛江北流以西灌白馬等處田畆
九龍江自陂以上民資水利灌溉田畆
橋養江從山谿北流灌橋頭田畆
龍泉在城南二里灌田甚溥泉上有歐公橋宋黃
山谷改名龍濟
百葉泉在城東三里澄綠橋左
銅鼓泉在城南六里
宥勞泉從中里南出北流
㜑寨泉東流而南灌本寨田畆
覃塘泉西流
大暑源在廣旛地
思活源在上里源深而𣲖遠流合龍江灌溉甚廣
放生池在城東南門外即古樓塘
黃麻逹塘灌潭藏中圓等處田畆
苧流塘水出地穴灌舊軍城田畆
龍塘在城南三里其水下流灌溉甚廣
潭臺陂在城東八里
官陂在城南六里堰水分流東西灌溉
洛夀陂小曹陂西窰車江陂卓江陂
牛軛潭陂在府城南六里
新南關陂在新城外
白牛陂王陂二壩在蘇村
官峝水源出官峝山
江陂水東流灌郭夏田畆
全水龍瀨水□滑水
懷丁水在河池所可灌田數百頃
河池州
懷德陂在州西二里舊懷德縣境水自西來灌楊
村田二百餘畆
羅家水陂在都銘里灌下蕩鹽田等處田畆
官村陂在惟建里上疃灌田千餘頃
那壇江在江邊里那壇村
蔣村陂在英羅里上疃灌田千餘頃
畾石堰灌田數百畆
天河縣
蒙隘水灌古黎思農二里田畆
三潮水在城西十里一日三潮因名聖水引流溉
田民立祠祀之
芭芒寨泉灌思合里兩岸田畆
東川巖西川巖灌水陂
魚梁水附近田畆並資灌溉
藍潭四水合流歸仁里田畆資以灌溉
陵峝水福禄里田畆資以灌溉
東小江水東流入羅城縣界又東北流合龍江環
江田畆資以灌溉
思恩縣
石巖峝在縣東二十里三峰下巖穴寬五六丈有
泉湧出灌田三百餘畆
挨村堰愛陂在安黎里源出翁江休巖下灌田
五百餘畆
上善泉在石狗里上善村灌田四百餘畆
飛峝泉在城北十里北羅村灌田五百餘畆思恩府
硃砂江粟谷江俱灌田
惠泉源出田間小阜長流不竭由通津關出繞墟
市又有水源由大明山繞過府城逹南寧大江居
民築壩截其下流架車灌田
武緣縣
那楞水在縣東六十里源出三等山流至渡頭江
築堰架車灌田七十餘頃
䭾作水在縣東一百里源由恩隴驛流經梁䦒村
遶至渡頭江築堰架車灌田一百餘頃
䭾内水在縣東七十里源出大明山由韋朗㭍䦒
村至渡頭江築壩架車灌田二百餘頃
東烟水在縣東南六十里源出烟山由駟馬橋鄧
橋會西江下流築壩架車灌田一百餘頃
頂峰水在縣南六十里源出高峰流至八橋鄧橋
會西江下流築壩架車灌田八十餘頃
泊水在縣南五十里源出白山流至八橋鄧橋會
西江下流架車灌田七十餘頃
响水在縣西五十里源出鄭山流至西江架車灌
田一百五十餘頃
西江在縣西門外源出大明山遶過府城經止戈
永寧地方直抵西江歸南寧大江隨處築堰架車
灌田一百四十餘頃
賓州
渌道塘渌塘山澗水二道來自南方至丁橋合流
春夏水漲灌溉州屬田畆
新官陂在城西一里
舊官陂在城西二里
唐陂托陂俱在上郎青鄉
州學陂在城東一里
寳江陂在城東
上郎青鄉陂十三處
下郎青鄉陂十處
上賓化鄉陂七處
下賓化鄉陂十二處
安城鄉陂十一處
瑯琊鄉陂十二處
䧟塘龍塘明鏡塘沙陵塘俱蓄水灌田
馬潭塘遇旱祀之即雨
遷江縣
北三江在城東北五十里一源出忻城板黃村一
源出牛蠟村合流以灌田此外雖有城東清水河
西北紅水河二道苐兩岸高陡築堰架車溝洫之
利鮮焉
上林縣
感化鄉一圖陂五座
感化鄉二圖陂十座
上林鄉一圖陂九座
下無虞鄉一圖陂三座又名李見陂
下無虞鄉三圖陂三座
田州土州
&KR1963;歐溝在州西南一百二十里源出萬山&KR1963;歐村
田畆資以灌溉
剥布溝在州東南八十里源出剥布山洞剥布&KR1963;
郎等村田畆並資灌溉
那兔溝在州西三百二十里源出山穴那兔村田
畆資以灌溉
練溝在州北三百七十里源出武龍山東威渌律
怕包等村田畆資以灌溉
冷水溝在州北七十里源出隆里山&KR1963;造剥董忻
峝浪等村田畆資以灌溉
隆溝即播龍溝在州北二百四十里源出隆里山
零板班賴琴練等村田畆資以灌溉
里定溝即里賴溝在州西北三百二十里源出山
穴里定村田畆資以灌溉
篆溝在州北二百四十里源出東蘭州平寒界三
坡羅等村田畆並資灌溉
上林土縣
布八山泉自縣前滙合大河民間築堰引水灌田
含甲索村小水綿延二十里築堤灌田
白山土司
九娘江源出興隆地方經那馬城頭流入清水江
沿江田畆資以灌溉
蘆江自丹良地方流入南寧之歸德土州沿江田
畆資以灌溉
小溪流經司前近溪田畆資以灌溉
興隆土司
渌波溝流至楊塘溝紆迴八里
隊楊溝流至感谷溝綿延十里
岜楊溝流至齊隴溝止五里
塘逹溝流至古零橋縈迴九里
東坎溝流至留波溝止六里沿溝田畆並資灌溉
那馬土司
穠企水在城西一十三里灌上下馬安地方田畆
蘇㙔水流注紅水江灌周鹿城頭等處田畆
定羅土司
鎖龍橋溝水由舊城土司地方流至司屬灌木凌
傲揮城頭等處田畆
舊城土司
紅水江由都陽土司流至司治東北沿江田畆資
以灌溉
崠嶁水在司西北三里近水田畆資以灌溉
䭾感水在司治東南流經羊志城頭灌溉田畆
下旺土司
穠溪溝在司治西南三十五里水出山澗滙歸上
林土縣大河
石溪溝在司西北六里水出山澗滙歸剥合村與
穠溪溝水合流出上林土縣大河
道溪溝在司治北十里水出山澗滙歸砦伏村與
波岌水合流出舊城土司河各溝水附近田畆並
資灌溉
安定土司
韋太村山水去司治七十里源出洞穴灌上段接
學中段各城頭田畆其餘陂塘堰壩俱無定名各
隨土俗村名呼之春夏蓄水秋冬多涸
都陽土司
上段二城頭澗水源出興隆地方滙歸司屬灌田
一十餘頃
布岜溝布敬潭俱在司治西南合流下段三城
頭地方灌田一十一頃
排門三村塘水在下段下布城頭灌溉田畆
古零土司
司前溝水流繞司治東南二十五里附近田畆並
資灌溉
半城頭溝水自古王村山脚流經古統桐棋伏板
等村沿溝田畆並資灌溉
通感那學溝水在司治東南源出清水隘流灌通
感那學等處田畆
下畔城頭溝水由上林中畔流灌司屬下畔城頭
田畆
十八畸□溝水源出那馬地方流灌司屬黎村大
豐布梅等處田畆
泗城府
淪伍溝源出布鱷泉府治西岸田畆資以灌溉
太平溝源出凌雲山下府治南岸田畆資以灌溉
站墟溝源出唐興站墟皈樂等處田畆資以灌溉
龍川溝源出平寺山下龍川甲一帶田畆資以灌
溉
直隸鬱林州
南流江在城東五十里合羅望江架車灌六廂東
寧鄉一帶田畆
羅望江在城北五十里灌六廂東寧貴平二鄉田
畆
鴨橋江在城西北三十五里灌貴平鄉一帶田畆
定川江在城西北八十里灌貴平富民二鄉田畆
橋麗江在城西南六十里灌東寧富民二鄉田畆
沙田江在城西五十里灌富民鄉一帶田畆
瑞泉在富民鄉藤釐坡泉水穴地出長流不竭約
灌田三千餘畆詳見禨祥
官陂在城北五里
綠袁陂錦陂俱在城北二十里
銀水陂在城東北十里
河埠陂在城北五十里
林陂在城東三十里
鵶橋陂在城南三十里
三山陂在城西二十里
都豪陂在城西三十里
赤墈陂在城西四十里以上各陂四鄉田畆並資
灌溉
博白縣
龍母陂在城東十里灌田三十餘頃
官塘陂天塘陂俱在城南一里
江口陂在城南一百里可利鄉江村灌田二十餘
頃
雙魚陂在城南一百三十里中致鄉吳村灌田五
十餘頃
梁橋陂在城西四里官田垌灌田十餘頃
陳宥陂王家陂六灌陂
縣屬多崇山峻嶺田畆盡在山澗之旁澗流附近
乃資灌溉堰壩頗少
北流縣
一廂在城北十里開渠蓄水灌田千餘畆
二廂在城西十五里其水發源黃嶺山由城西火
燒橋遶流城北經通仙登龍等橋流合圭江架車
灌田一千一百餘畆
冲龍里在城北二十里其水發源大容山由中村
經落桑江合圭江架車灌田一千三百餘畆
都隴里在城東北三十里其水發源平河經牛埇
堰流至冲龍會落桑江架車灌田一千六百餘畆
吉京里在城西北四十里其水發源桃冲河經龍
狗陂會蓼藍河合黃冲河又自村前小河落桑江
架車灌田一千五百餘畆
平凌里在城西五十里其水發源清灣嶺經東門
陂羅軍陂灌田一千五百餘畆
石二里在城西北四十里其水發源榕山雙金嶺
由清灣流至茂林橋架車灌田一千一百九十餘
畆
小一里在城東五十里其水發源大竹箬葉山經
擡盆嶺合清水口出大河架車灌田一千四百餘
畆
波一里在城南七十里其水發源三□河經中和
水石脚河會王坡水出圭江架車灌田二千五百
餘畆
波二里在城南一百四十里其水發源謝仙河由
南清定良河會帽山河至獨猪河入圭江架車灌
田三千二百餘畆
卞一里在城南一百四十里其水發源癩屎河由
跟斗河會圭江架車灌田二千三百餘畆
卞二里在城南一百六十里其水發源由子河由
白米河至温湯流歸廣東化州架車灌田二千七
百餘畆
卞三里在城南一百六十里其水發源麒麟嶺經
聞龍河會化州白梅水架車灌田二千畆
扶來里在城正南一百八十里其水發源花根山
自龍鬱逕屋底陂經老鴉山直抵大王灣架車灌
田三千四百餘畆
大塘陂在縣西二廂
坑塘陂大坡陂俱在城東小勞一里
都莫陂在西鄉都隴里
横岡陂在扶來里
大斗陂在冲龍里
東門陂黃江陂龍陂俱在吉京里以上各陂
溉田甚廣
陸川縣
官陂在城北三里
石子陂在城東北二里
老鴉陂在城西北五里
暗螺陂在城南三十里
沙料陂在城東北二十餘里
掃歴陂在城南一里
山碓陂在城北六十里
黃欖陂在城北七十里
鵝公陂在城南九十里
温泉在城南一里
地辣泉在城北七十里以上陂泉通邑田畆並資
灌溉
興業縣
通濟江在城南門外源出葵山流歸鳴水江在城
里一帶田畆共資灌溉
通津江在城南門外流經通濟鳴水諸江在城里
田畆共資灌溉
湛江在城北五十里來自鬱林州青南山流至貴
縣軍渡江平三里一帶田畆共資灌溉
岑江在城南十里興二里一帶田畆共資灌溉
西水江在城東北四十里源出鬱林州界通貴縣
江平二里一帶田畆共資灌溉
龍母江在城北三十里平一里田畆共資灌溉
大碑江在城西南四十里源出六峰流抵樟木江
興二里興良里灌田並由兹水
龍穿江在城西北十里源出葵山流抵岑江興三
里灌田共由兹水
黃桑峽水在城西北四十里流滙岑江興良里灌
田由此水
馬山江在城南八里源出龍穿流滙岑江興一里
溉田由此水
南山陂在城北二里
石羊陂大林陂俱在城東北二里
竹山陂在城東南五里
都陵陂龍江陂俱在興德鄉
木林陂在城東五里
東馬陂在城西北十里以上各陂里民並資灌溉
廣西通志卷二十一
