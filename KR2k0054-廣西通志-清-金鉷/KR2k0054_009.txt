欽定四庫全書
廣西通志卷八
沿革
太平府
省西南千三百里為太平府外與交阯壤錯内則
土司鱗比是天南之鎖鑰粤右之屛蔽也古為駱
越地漢屬交阯晉以來蠻獠居之唐為羈縻州宋
於左右二江置五寨一曰太平元廢寨置太平路
於麗江明改路為府初治䭾盧未幾復還麗江
國朝以直隸土府州縣并屬焉康熙二十八年陀陵
縣土官黃姓故絶省入永康州五十八年思明州
土官黃而芸以貪殘參革雍正三年龍州土官趙
殿灴以貪婪參革分龍州為上下龍司設土巡檢
二五年以通判移駐經理鎮南關水陸隘口七年
下龍巡檢趙墉復以貪劣參審即委通判兼攝改
思明州為寧明州十年請改思明土府為土州以
安馬等五十村寨隸寧明添設流官知州凡領州
四縣一司一土州十七土縣二土司一
崇善縣左州養利州永康州寧明州
思州土州太平土州安平土州恩城土州
萬承土州茗盈土州全茗土州龍英土
州佶倫土州結安土州鎮遠土州都結
土州思陵土州江州土州憑祥土州上
下石西土州上下凍土州羅白土縣羅陽
土縣下龍司上龍土司
太平府
崇善縣(附郭)
左州
養利州
永康州
寧明州
思州土州(雍正十年思明土府改)
太平土州
安平土州
恩城土州
萬承土州
茗盈土州
全茗土州
龍英土州
佶倫土州
結安土州
鎮遠土州
都結土州
思陵土州
江州土州
憑祥土州
上下石西土州
上下凍土州
羅白土縣
羅陽土縣
下龍司(上龍土司建置同)
鎮安府
省西二千一百三十里為鎮安府西接交阯北抵
牂牁山有感䭾盤石是為鎮安水有枯榕泓渰會
於右江盖職方之絕徼西南之屏蔽也漢屬交阯
宋於鎮安峝建右江鎮安軍民宣撫司元為鎮安
路明初改為府
本朝因之康熙二年以土官岑姓故絶改設流官通
判隸思恩府雍正七年設知府以奉議都康向武
歸順上映小鎮安來屬九年歸順土知州岑佐祚
驕縱不職題參改流官治焉十年以南寧之下雷
土州湖潤寨改隸鎮安府領州二土州四附土州
一寨一
歸順州奉議州都康土州向武土州上
映土州附小鎮安下雷土州湖潤寨
鎮安府
歸順州(雍正九年改流)
奉議州
都康土州
向武土州
上映土州
小鎮安
下雷土州
湖潤寨
廣西通志卷八
