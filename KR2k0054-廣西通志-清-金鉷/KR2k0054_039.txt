欽定四庫全書
廣西通志卷三十八
學校
南寧府
府學在府治北舊在城外沙市後徙城中南隅址
凡數易宋遷城西寳慶丙午安撫使謝守明遷於
城中五花嶺即今學淳祐戊申督學使梁應龍重
修鄧容記元宣慰使趙修已重修文璧記明洪武
三年署府事焦源教授謝成伯重修正統間知府
陳鼒完舊益新修殿廡講堂齋舍塑聖賢像造樂
器弘治間郡守蕭蕙劉芳正德間李津相繼修飾
中為聖殿兩翼為東西廡前為戟門又前為櫺星
門左右為四齋曰志道據德依仁游藝門有半月
池護以石欄障以屛牆有箴亭射圃公廨嘉靖間
知府郭楠朱黼王貞吉先後重修規制悉備又於
戟門左建文昌祠兵燹後僅存櫺星戟門正殿文
昌祠餘俱圯
國朝康熙四年知府虞宗岱同知劉光榮倡修明倫
堂雍正元年左江道靳治齊於學宫之東創建崇
聖祠五間奉換祠額添設追封五世王爵神牌並
備祭器二年知府慕國琠捐修正殿及兩廡又府
學名宦鄉賢向附於兩廡知府慕國琠於兩廡下
捐建名宦鄉賢二祠各三間十年知府張漢重修
大成殿及兩廡鄉賢名宦各祠并捐貲置祭器樂
器有碑記
敷文書院在府城内北即縣學舊址明嘉靖七年
新建伯王守仁建萬歷十一年兵備道陳紀修明
末燬基址為兵舍
國朝康熙九年分巡道宋翔知府韓章修復之
東泉書院在府城内明嘉靖六年建祀督府東泉
姚公鏌歲久頽圯四十二年知府方瑜移奉東泉
公像於敷文書院與王陽明並祀
東郭書院在府城東一里明嘉靖二十九年知府
王貞吉以千佛堂改建今廢
西郭書院在府城西一里明嘉靖二十九年知府
王貞吉即崇善寺改建今廢
中郭書院在府城南五里明嘉靖二十九年知府
王貞吉因堡平廢寺修建今廢
宣化縣學明洪武三年建於城之西北正統二年
御史唐慎改遷城内十一年知縣盧彰重建塑聖
賢像正德十六年知府盛瀧重建堂齋門舍嘉靖
八年遷附府學之右文廟總於府學十年更定如
府學制二十九年知府王貞吉重修萬歷四十年
知府蔡淑逵重修有記後兵燹圯廢春秋致祭仍
附府學
國朝順治初年復建康熙三十八年知府孫明忠知
縣白洵重建殿廡戟門啓聖祠及名宦鄉賢祠明
倫堂四十九年知府戴錦知縣吳澄建櫺星門宫
牆下馬牌濬泮池五十年知府戴錦知縣吳澄修
大成殿啓聖祠雍正元年奉文改換崇聖祠額添
設神牌祭器八年知縣黃其炳重修殿廡
忠義祠在城内西門節孝祠在忠義祠右雍正三
年知縣趙成章奉文即式南修和二書院改建五
年知府黑天池署縣事新寧州知州徐德秩俱重
修
學田一頃二十六畝額徵租銀一十二兩五錢
(附)義學在城内西
國朝康熙五十五年知府沈元佐建雍正五年知府
黑天池署縣徐德秩修
社學五所明嘉靖間建今廢
隆安縣學明嘉靖十六年知縣章珪建在城北三
十九年知縣姚居易遷於城東郊有記四十二年
知府方瑜捐貲續成學制乃備萬歷十四年毁於
潦知縣袁璧重修明末兵燹久圯
國朝康熙十一年知縣查繼甲倡建歲久頽圯十八
年知縣史宗瓚二十二年知縣徐黃嗣相繼修葺
二十五年知縣盛國俊捐修正殿戟門泮池鞏橋
三十年知縣楊夑訓導李克成典史司朝常倡率
紳士重修日久復圯五十八年知縣王輅同儒學
紳士捐修正殿及兩廡雍正元年知縣趙溯岸奉
文改啓聖祠為崇聖祠添造神牌祭器六年署縣
事新寧州知州徐德秩同教諭喻聖傳倡率紳士
捐修殿廡及名宦祠明倫堂八年知縣劉觀棟重
建崇聖祠
節孝祠在西門内
國朝雍正二年知縣趙溯岸建
學田七十三畝三分額徵租銀三兩三錢九分零
(附)社學明萬歷二年知縣何一麒在城内外共建
四十二處明季俱圯
國朝康熙二十五年知縣盛國俊於學宫側建社學
一所縣十里每里各建一所日久復圯雍正二年
知縣趙溯岸於西鄉六圖建復
横州學在城外西崇儒坊舊為寧浦郡學建置無
考元至元間達嚕噶齊多爾濟重建張九垓記明
洪武三年知州薛明理因舊址重建三十二年學
正徐浩修宣德間知州郭交儀學正孔定建齋舍
講堂景泰間知州曾文玉學正盧瑞建戟門兩廡
櫺星門嘉靖十一年建啓聖祠敬一箴亭碑萬歷
二十九年署州事推官張邦教增置學田以贍貧
士四十五年知州劉子誠遷學於北郭報恩寺崇
禎八年復建於舊址
國朝順治十四年學正朱英重修雍正二年知州劉
斌奉文改啓聖祠為崇聖祠添設神牌訓導張炳
造祭器三年知州劉斌學正蒙銓訓導張炳重修
殿廡門牆
忠義節孝二祠在州城中雍正二年如式建
學田三百畝零四分九釐零額徵租銀二十三兩
三錢二分零
淮南書院在州西明正德間知州黃琮建今廢
豫庵書院在學右今廢
(附)義學康熙四十年知州柯宗仁建在馴象衛舊
署雍正二年知州劉斌重建
社學在高登樂山從化北鄉四村雍正二年知州
劉斌捐建
永淳縣學舊在江北明洪武三十六年知縣孫道
源遷於江南崇禎間知縣姜大球復遷江北
國朝康熙二十一年知縣王心喆又遷建於江之南
二十五年知縣董學禮復遷江北今所四十四年
知縣徐鳳池建兩廡啓聖祠名宦鄉賢祠櫺星門
五十一年知縣萬晉豐修五十七年知縣凌森美
建明倫堂雍正元年知縣朱琰教諭唐榦重修奉
文改換崇聖祠額增造神牌祭器七年知縣朱肇
基修宫牆
忠義祠在縣治南雍正三年建
節孝祠在縣治西雍正三年修建
學田一頃六十一畝六分二釐零額徵租銀一十
兩零二錢三分零外水一冬糧米一石三斗五升
又舖三十五間徵租銀一十八兩魚塘一口徵租
銀八錢河塘一口徵租銀七錢學前地徵租銀一
兩
大同書院在城内南即舊童公祠明崇禎九年知
縣容文烶改建今廢
大觀書院在城内今廢又縣署右徐公書院
國朝康熙四十六年士民為知縣徐鳳池建
騰蛟書院在城内明嘉靖十四年知縣方鵬建今
廢
(附)義學在城南門内東偏
國朝康熙五十八年知縣凌森美建雍正四年知縣
朱琰遷建東門内
新寧州學明隆慶六年左江道霍與瑕開建州治
詳請建學卜城内東隅地創造殿廡堂齋門祠池
亭規制悉備歲久傾圯崇禎十三年知州王文林
重修兵燹復燬
國朝順治初重修康熙五十九年知州顧延琮修建
規宏舊制雍正元年奉文改換崇聖祠額添設神
牌祭器四年知州徐德秩重修殿廡及崇聖祠
上思州學明正德五年知州羅環請於督學選秀
士肄業南寧府學十一年署州事通判陳琠始請
建學校次年頒儒學印記十三年知州黎磐建廟
於郭外之東嘉靖十三年知州陳世瞻遷城内東
隅二十三年知州周璞益恢前址三十一年燬於
兵三十二年署州事吏目藺時習三十三年知州
詹世龍三十七年知州李時芳重修郭應聘記歲
久荒頽崇禎十六年署州事徐美修未幾復圯
國朝順治十六年知州高科署州事照磨葉汝懋康
熙二十三年知州戴夢熊相繼建修正殿兩廡戟
門櫺星門泮池橋啓聖名宦鄉賢祠明倫堂藏書
閣規制大備雍正元年奉文改換崇聖祠額添設
神牌祭器
節孝祠在州城内東雍正四年奉建
學田租歲納銀三十四兩八錢内除納回本州扣
作丁糧外實額銀三十四兩四錢三分零支給貧
生為膏火資
(附)義學二所在州城東學宫左康熙二十三年知
縣戴夢熊立
太平府
府學明洪武三十年知府陳惟德始建於城内北
隅學宫卑隘後遷於城外東南向正統間知府蔣
彦廣重建成化十二年知府何楚英重修丘濬記
弘治十三年知府謝瑚遷東向正德間知府徐球
仍復舊地南向萬歷十七年知府張步雲重修復
改東向後經江州賊燬
國朝順治十八年知府馬正午建尋圯康熙六年知
府高不矜重修三十六年知府徐越知縣王言再
修復圯五十八年知府王&KR1397;率通學捐貲重修雍
正元年奉文改啓聖祠為崇聖祠添設追封五世
王爵神牌及祭器
學田林村田一千地在左州林村氓月田氓月渡
頭田共五百五十地在崇善舊縣俱嘉靖中知府
徐師臯捐俸置那賴峝田二十五爿匠驢田十二
爿俱萬歷三年知府蔡迎恩捐俸置
靜庵書院在府城隍廟西祀前知府胡世寧
筆花書院在北門内西嘉靖二十一年為前參政
翁萬達建
(附)義學雍正二年知府甘汝來建於高公祠前延
師課士
社學一十七所明知府周允建二所知縣何道臨
建一十五所
崇善縣學初選士肄業府庠
國朝雍正元年知縣周夢錦詳請興建規制粗具取
進生員四名武生四名撥府學訓導督課春秋丁
祭仍附府學
左州學明嘉靖八年知州周墨初建於州城北二
十七年戊申知州鄧體靜重修隆慶四年知州林
烋建明倫堂名宦祠六年知州袁昌祚遷於城西
門外萬歷四十年知州蕭貽朔遷於城南門崇禎
十二年知州李之清復遷於城北舊地己丑交趾
犯境殘毁
國朝康熙六年知州紀振邊修復大殿二十五年知
州李拱極學正唐學益續修旋圯四十八年知州
李銓捐俸建大成殿兩廡泮池戟門櫺星門率皆
修葺後復傾圯六十一年知州羅士奎學正關士
勲倡通學捐貲仍遷建於城南門内雍正元年奉
文改換崇聖祠額添設神牌祭器四年知州王國
祚建名宦鄉賢祠六年知州趙宏印建明倫堂
學田原額一十七畝二分明萬歷二十七年巡撫
楊芳提學駱日昇知州方岱捐銀買置
養利州學舊在城外北二里明萬歷初知州王之
緒建二十七年知州劉夢齡遷入城西
國朝順治十八年知州傅天寵重修後圯康熙三十
二年知州汪溶日捐資重建雍正元年奉文改崇
聖祠額添造神牌祭器七年知州徐德秩捐修殿
廡及崇聖名宦鄉賢祠又同學正朱若遜捐資建
明倫堂
學田二十九畝額徵租銀八兩四錢七分零
(附)社學三所俱萬歷三年知州王之緒建今廢
永康州學明萬歷三十六年知州葉時敏建崇禎
九年知州李喬春重修
國朝康熙四年知州趙森重修十四年災二十一年
知州吳尚庚重建未竣罷任去二十五年知州許
延邵學正謝明英率通學生員張炳等捐貲重建
復毁四十五年知州徐樹庸捐貲重建殿廡未竟
五十八年知州李秀發捐俸倡衆重建雍正元年
奉文改換崇聖祠額添設神牌祭器四年知州江
莪八年知州朱掄學正曹維翰訓導蔣尚潔各捐
資重建崇聖祠及明倫堂
學田一百畝在懷隴係思同土州養膳田明萬歷
三十六年知州葉時敏詳請入學以六十畝歸兩
齋教官以四十畝分給八名廩生為膏火資
麗澤書院在城内
國朝康熙二十七年知州許延邵建今廢
(附)義學在儒學署後
國朝雍正二年知州江莪修建
社學在城内明萬歷三十六年知州葉時敏設
寧明州學在明江城即思明土府學明萬歷二十
七年同知王一岳土知府黃承祖建三十三年同
知蘇日登條議修學並出貲以佐三十七年參議
劉庭蕙同知朱鳴時相繼修建年遠頽圯
國朝康熙九年同知王之仕蕭如芝相繼修建康熙
二十八年同知陳達土知府黃維鼎教授高熊徵
重建雍正元年奉文改換崇聖祠額添設神牌祭
器雍正十一年改州學
學田明土官黃承祖抄没叛目陸祐以所有田塘
歸學並無頃畝
太子泉書院在明江城西門外明永樂間土知府
黃廣成建解縉謫交阯嘗於此與廣成賦咏結歡
今廢
南陂書院在明江城内
國朝康熙二十九年教授高熊徵建
(附)太平土州學
國朝雍正二年土知州李蕃建於城西霸嶺殿廡門
牆崇聖名宦鄉賢祠明倫堂規制咸備
鎮安府
府學在城内東北隅
國朝康熙七年通判彭權創建雍正九年知府孔傳
堂修葺正殿兩廡櫺星門增建崇聖祠繕書殿額
(附)義學在府署西
歸順州學州經改土設流現議興建
節孝祠在州署左
國朝雍正五年建
奉議州學
國朝雍正二年州判程旦建
學田三十畝額徵租銀一兩二錢
(附)義學在州署西
國朝雍正五年州判邵銓建
(附)上映土州義學三間在州署東久建歷年土知
州延師捐給脩脯
下雷土州義學在州衙左
國朝雍正元年創建
柳州府
府學創自唐初元和間刺史柳宗元重修有記明
洪武六年同知莫玉以地湫隘弗稱徙府治西北
隅永樂五年推官陸楷等重修未就知府馬應坤
續成之宣德四年推官鄭士庶改禮殿及講堂門
廡齋舍廨宇庖湢皆備有記天順元年知府龔遂
增建後堂及東西齋陳邦琳記弘治間知府周欽
作石橋於泮池上闢射圃於學東嘉靖間知府鄧
鋐王三接重建後圯崇禎二年知府胡世儁重修
有記明末兵毁
國朝康熙間守道黃惟鍛知府劉永清重修十九年
燬知府江皋草創之二十四年巡道周訓成捐修
兩門二十七年巡道唐宗堯知府張曰任相繼修
葺五十三年知府趙世勲修大成殿五十七年知
府黃之孝重修規制始備雍正二年署巡撫韓良
輔改修啓聖祠為崇聖祠添造追封五世王爵神
牌捐置祭器
馬平縣學前代止有路學至明洪武間縣丞唐叔
達始建於城外羅池街東弘治九年知府李文安
重建嘉靖六年知府胥文相繼修殿廡戟門堂齋
十六年知府鄧鋐建敬一亭三十一年知府顧霑
推官徐仲相重修四十年巡按御史高應芳檄同
知任宇知縣張集重修有記明末兵毁
國朝康熙五年守道戴璣知縣閻興邦鼎建十九年
燬二十二年知縣金人望復建以憂去其後知縣
朱廷銓王言相繼完葺四十二年知縣台聯甲復
修五十三年大水衝塌僅存大殿五十七年知府
黃之孝修明倫堂五十八年知縣高元貞修啓聖
祠雍正三年巡撫李紱提督韓良輔布政使黃叔
琬按察使甘汝來巡道喬于瀛知府王國坦知縣
楊為棫公捐鼎修併改啓聖祠為崇聖祠添設神
牌祭器
忠義節孝二祠
國朝雍正三年建造
學田原額二頃一十三畝零額徵租銀一十一兩
五錢零
同仁書院在縣舊址明成化丁未巡按御史李廷
珍建今廢
駕鶴書院在城東駕鶴山今廢
(附)義學在城内
社學在城東
雒容縣學舊在城北遷城東南宋季燬元至元間
重建元末復燬明洪武六年知縣李仁遷於縣治
西成化間修建正德十五年燬萬歷三年遷縣重
建知縣樊于震鄧林春先後經營十三年推官李
遠成之明末復燬
國朝康熙二十二年知縣林世定訓導唐聖輔倡集
紳士重建雍正元年奉文改崇聖祠額添造神牌
祭器
忠義節孝二祠在縣治西雍正二年建
羅城縣學舊在縣東鳳凰山前明洪武三年知縣
杜原建四年縣丞于志祖續成之明末遷城内東
北隅尋燼於兵
國朝順治十五年署縣事苗爾蔭草創於舊址康熙
元年知縣于成龍重建於東門外三十六年知縣
王永清修兩廡啓聖名宦鄉賢祠四十一年知縣
趙瑞晉重建啓聖祠明倫堂雍正二年奉文改換
崇聖祠額添設神牌祭器
節孝祠在縣東城内
國朝雍正二年知縣徐恪遵建
學田原置七頃五十八畝零每畝科租不等共銀
一十三兩零四釐納糧免差起解學政康熙四年
知縣于成龍查清畝數坐落立石垂後額徵租銀
二十四兩
(附)義學在鄉賢祠下
國朝康熙五十七年知縣王斗樞建
柳城縣學原在龍江舊城明洪武三年縣丞陳祖
政遷於縣治西南十八年知縣張志諒永樂七年
知縣聶盟先後修理成化間知縣余書遷城内北
隅十四年督學吳玉命遷縣治東正德六年知縣
許珊重建堂廡戟門嘉靖五年推官馮來駿遷建
今基署縣事通判蕭鼎繼完其功明末兵燹頻仍
僅存遺址
國朝康熙二十年知縣駱斯才重建三十年知縣彭
士檟重修六十一年知縣蘇潮修兩廡戟門櫺星
門雍正三年知縣丁文麟奉文改換崇聖祠額添
造神牌祭器七年知縣周之瑚修十年知縣楊恒
捐建明倫堂三間儀門一座凡殿廡牆垣復皆修
整
忠義節孝二祠在學宫左
國朝雍正四年署知縣李振宗建
學田一頃二十四畝八分零額徵租銀四兩一錢
零
融縣學宋建於真仙巖之前乾道三年郡守劉襄
重修淳熙間郡守張适修禮殿嘉熙丙子郡守韓
休卿遷下郭驄馬坊蔡安國記元至正間燬於兵
明初建於橋頭嘉慶坊正統十一年知縣嚴霜遷
於西城内朱指揮宅地正德元年知縣吳清十五
年知縣曾俊先後修造嘉靖四十一年署縣謝紹
祖始建啓聖公祠教諭朱應畿記萬歷九年教諭
蔣行可訓導何元佐建明倫堂四十年鑿泮池邑
人王法記明末燬於兵
國朝順治十八年知縣吳守兹重建康熙二十年知
縣熊飛渭重建殿廡王如辰記二十七年知縣張
廷柱教諭蔣俊修啓聖祠三十二年知縣梁廷桂
教諭毛三鱣建宫牆五十年知縣吳從龍重建戟
門五十四年知縣牛天宿遷明倫堂於大殿後五
十五年署縣佟世英修正殿及櫺星門五十八年
知縣張元正教諭唐宜甲重建戟門五楹雍正元
年奉文改換崇聖祠額添造神牌祭器八年知縣
陸嘉謨教諭文奕遠訓導歐纘袁重修正殿宫牆
鄉賢祠
忠義節孝二祠在學宫左側
國朝雍正五年知縣劉克一建
學田一十畝九分零額徵租銀三錢三分零地一
所在橋頭嘉慶坊
真仙書院在真仙巖宋守李興時建久廢
正心書院今廢
懷遠縣學在縣治東明萬歷中遷縣時知縣蘇朝
陽建兵燹後圯廢
國朝康熙五十二年知縣張廷超修建大成殿東西
廡名宦祠五十四年知縣王楫修啓聖祠雍正元
年奉文改換崇聖祠額添造神牌祭器七年知縣
陸嘉謨修明倫堂八年知縣粘鼎玉教諭謝之炯
訓導李良相修建戟門櫺星門泮池宫牆
節孝祠
國朝雍正五年知縣王景獻建
學田一十四畝三分零徵銀四兩二錢
(附)社學在古宜甲雍正二年知縣陳鏌建
象州學唐大歷十二年建在城外東南隅明洪武
二年增拓東城儒學在城内同知李永修建永樂
間知州朱良弼余存諒相繼修葺宣德十年燬正
統五年巡按御史朱良暹屬知州何敬重建嘉靖
十二年知州林益建明倫堂二十三年署州事陳
陵建啓聖祠未就學正霍桂成之祠尋圯二十四
年知州吳必學重建後廟祠俱圯萬歷四年知州
謝一楓重建十三年兵巡道郭棐知州李維岳捐
俸重修
國朝康熙四十九年知州張天訓修大成殿兩廡戟
門櫺星門啓聖名宦鄉賢祠雍正元年改換崇聖
祠額增造神牌祭器三年知州陸廷光修明倫堂
五年學正蕭禮讓重修宫牆
學田四頃一十二畝租銀二十八兩三錢二分零
(附)義學在城内西雍正二年知州徐德秩建八年
知州陸埰修未竣調任知州孫嵩捐貲完工立有
碑記
來賓縣學舊在縣東南宋開寳中建元季燬於兵
明洪武三年縣丞孫仕安訓導權明孫重修嘉靖
十四年知縣王璣重建堂齋後燬
國朝康熙八年署縣事王國章捐俸遷於城北九年
知縣王紹祖修偽逆變亂傾廢二十九年知縣張
震捐俸重建雍正元年奉文改換崇聖祠額添造
神牌祭器二年知縣郭拱極重修明倫堂
學田一頃七十一畝零在大田等村離城四十里
額徵租銀二十兩零二錢零
(附)義學在城内
國朝雍正八年知縣吳逢年建
慶遠府
府學宋慶歷三年始建在城南崇寧三年立石鐫
辟雍詔於廡下淳熙四年知州事韓璧始遷於城
内開國坊張栻記慶元二年知州事陳表臣置學
田以助養士六年知州事耿明撤而新之又建閣
於堂後陳涇記後燬於兵久未建復明洪武初通
判王毅重修堂齋正統十二年知府楊禧重建始
鑿泮池天順八年知府周一清重建乃廣其制立
題名及建學碑陳文記成化二十一年知府馬駉
弘治三年知府汪溥相繼修葺十二年知府姜琯
修殿堂齋廡重建號房廨宇明末燬
國朝康熙六年知府趙開雍重建舉人鮑傑生員江
元載捐貲成之後經逆寇焚燬二十三年知府白
啓明倡率紳士捐貲重建正殿兩廡及名宦鄉賢
祠四十三年知府焦映漢率各屬官重修雍正元
年奉文改啓聖祠為崇聖祠添造追封五世王爵
神牌祭器八年知府徐嘉賓同知錢志和重修殿
廡崇聖名宦鄉賢祠及明倫堂
學田三十畝每畝租銀五分共徵租銀一兩五錢
龍谿書院在西門内宋嘉定九年權州事張自明
因太史黃庭堅謫宜時僦居於此即舊址建祠塑
孔子顔仲像創講堂上為魁星閣東西翼以十室
為齋四曰共學適道與立與權前為重門有池曰
墨池亭曰寳華延師授徒捐貲置田以贍焉有記
今廢田亦無考
四賢書院在東門内舊為東嶽祠明嘉靖二年知
府王顯高改為書院祀宋吕璹趙抃黃庭堅馮京
龍江書院在城中大街
國朝康熙五十六年知府高茂選建有記
宜山縣學在府學西宋淳熙十年知州趙與榮修
元猺賊為亂久廢明洪武三年縣丞張叔廉重建
天順間知府周一清撤而新之尋圯弘治六年知
縣任球重修十二年知府姜琯知縣李謐續修正
德元年知縣徐志道縣丞胡通七年知縣金麒求
相繼修葺堂齋立科貢題名碑明末毁廢春秋二
祭皆附府學
國朝康熙四十七年知府李世仁知縣陳學海重修
殿廡門牆祠宇
忠義祠在東城外節孝祠在城内水井塘
國朝雍正三年知縣傅峻建
學田一十五畝每畝租銀四分共徵租銀六錢
(附)義學在東門内雍正十一年知縣陳謨修
河池州學弘治十七年知州何昱學正張翰建嘉
靖五年知州周鉞移州治重建聖殿明倫堂於州
治西萬歷九年知州梁紹震重修止茅屋三楹
國朝康熙六年知州王玉麐遷於州治後北山椒開
泮池於山麓左右兩廡啓聖祠明倫堂皆備尋圯
二十三年知州劉安國重建三十三年知州黃志
璋建啓聖祠復俱圯雍正元年奉文改換崇聖祠
額添造神牌祭器七年知州陳舜明捐貲重建殿
廡門牆崇聖名宦鄉賢祠明倫堂俱皆煥然一新
學田在下里共一十二圩額徵租銀一十兩
(附)義學在學宫前
國朝雍正四年知州陳舜明捐建
天河縣學原在縣西元末廢於寇明洪武五年縣
丞王居禮創建七年訓導喻遷善徙東禪寺側正
統七年署縣事照磨何政始遷於今城北地重建
殿廡門堂齋舍景泰三年燬成化二十三年知縣
楊榮修葺正殿重建堂廡齋舍規制復新弘治間
知縣史玹正德八年知縣魏朝陽十五年知縣尚
汝弼先後修葺崇禎六年知縣楊文煥重修日久
頽圯
國朝順治間僅修蓋茅舍尋燬康熙二十四年知縣
黃湂捐俸建大成殿三間雍正元年知縣吳鍾芬
重建兩廡櫺星門奉文改換崇聖祠額添造神牌
祭器諸制煥然一新規模始備
學田十畝額徵租銀四錢
思恩縣學在縣城南門外明萬歷三十六年知縣
楊天啓創建崇禎十七年燬於兵
國朝康熙二年知縣翁世庸仍舊址捐建復殿廡門
牆啓聖名宦鄉賢祠及明倫堂八年知縣謝銓修
甲寅後荒圯二十三年知縣鮑復相捐俸修建雍
正元年奉文改換崇聖祠額添造神牌祭器三年
知縣梁楷訓導何文煜修兩廡戟門崇聖名宦鄉
賢祠併移建明倫堂六年知縣林協訓導何文煜
修櫺星門濬泮池築宫牆
東蘭州新改土歸流現議建學
茘波縣(改隸黔省)原未立學
國朝康熙二十一年知縣劉棻申明捐貲建學於南
門内復設義館教訓苗童尋圯四十七年知縣岳
維重建雍正二年巡撫李紱
題准設學知縣蘇潮捐建仍換崇聖祠額添設神牌
祭器三年修葺殿廡祠堂
義田租銀八十九兩米十石禾六百六十秤布二
十件康熙二十一年知縣劉棻募墾撥給義館生
徒
思恩府
府學舊在府治南明正統十二年土知府岑瑛建
萬節記嘉靖八年徙府治遂改建於城外南郊一
里萬歷六年知府侯國治遷建於城内府治東即
今學殿廡祠堂及教授署無不咸備天啓四年知
府葛中選建櫺星門
國朝康熙十一年知府金夢麟建名宦鄉賢二祠五
十六年知府趙完璧重修殿廡戟門明倫堂雍正
元年知府戴朝選重修大殿明倫堂奉文改啓聖
祠為崇聖祠添設追封五世王爵神牌并造祭器
學田一十八畝塘二口額徵租銀共四兩
陽明書院在府治西明萬歷間知府侯國治建今
廢
(附)義學在南門外
國朝雍正元年知府戴朝選修
武緣縣學唐武德中建宋天聖九年重修明洪武
二年建於城外南夀寧寺右宣德九年知縣黃宗
廣建明倫堂正統八年縣丞封純景泰三年縣丞
梁晚昌教諭譚經前後修建弘治十七年燬正德
二年御史顔頤夀遷城内南街十五年知縣姚明
誠重修自遷學後武緣科目久缺嘉靖十二年知
縣馬汝頤復遷南門外撤夀寧寺為之二十五年
知縣鄧體靜復遷寺右舊址四十一年南寧府知
府方瑜委署印經歴徐恩教諭鄭豫夫修葺議者
以方向有偏故人文終不如弘治前隆慶元年通
學以遷向狀呈巡按御史朱炳如知縣楊大韶合
紳士復新之萬歷十二年知縣鄭學醇重修四十
一年知縣李先春移建於北門城内
國朝康熙三十九年知縣劉以貴捐修啓聖祠四十
九年知縣孫兆奎重修殿廡雍正元年奉文改換
崇聖祠額添造神牌祭器二年知縣王尅修明倫
堂
忠義節孝兩祠
國朝雍正三年知縣王勊遵建於學宫内外
學田原額田塘税畝通共一頃二十三畝零除荒
外實徵熟銀六兩二錢零
(附)義學在縣署東
國朝康熙五十五年署縣事王琳捐建
社學明隆慶初知縣楊大韶建五所後俱圯
國朝雍正三年知縣王勊捐建八年知縣艾光紱捐
修
賓州學在州南元皇慶中判官陳應建泰定乙丑
知州王渥置祭器王廷誘記至正末燬明洪武二
年知州馮榮周樂相繼修建正德八年兵備副使
陳錫分巡僉事徐海重修隆慶萬歷間兵備副使
鄭一龍郭棐先後重建明末燬
國朝康熙四年知州吕陳亮重建尋圯二十一年知
州余忠震重建四十八年知州胡范修明倫堂五
十七年署州事范從益同州屬紳衿捐貲修葺雍
正元年奉文改換崇聖祠額添造神牌祭器
忠義節孝二祠
國朝雍正元年知州甯鴻佐建
學田二百九十一畝在安城額徵租銀二十一兩
二錢
敷文書院在州治左明嘉靖七年建今廢
遷江縣學在縣西明洪武三年建二十三年燬知
縣梁護重修永樂五年重建復燬知縣梁蠡復修
規制略備後圯
國朝順治九年知縣高際運改建於城中覆以茅草
康熙八年知縣李如華易以瓦并建東西兩廡及
戟門經逆兵殘燬二十一年知縣曹雲鵬捐俸修
整殿廡又建啓聖祠雍正元年奉文改換崇聖祠
額添設神牌祭器八年署知縣黃士昇捐俸重修
學田一頃一十四畝五分額徵租銀一十二兩四
錢零
上林縣學在縣署南古澄州門内明洪武三年縣
丞周偉重建弘治間知縣向龍重修嘉靖九年知
縣方田拓地增建萬歷元年知縣王一岳重修歲
久圯壊
國朝康熙四十三年知縣張邵振捐俸重建四十八
年知縣田㴶重修規制乃備雍正元年奉文改換
崇聖祠額添造神牌祭器
學田二十四畝額徵租銀三兩二錢
(附)義學舊在城北郊久圯康熙四十八年知縣田
㴶於學宫右空地捐建義館一所
(附)田州土州學
國朝雍正二年土知州岑應祺詳請捐建殿廡門牆
池坊咸備又建崇聖名宦鄉賢祠
義學在州署東
國朝康熙六十年土知州岑應祺建
泗城府
府學在隔江西岸
國朝康熙二十年土知府岑繼禄建雍正元年奉文
改換崇聖祠額添造神牌祭器
(附)義學向未設
國朝雍正八年知府祖良範建於府治大街
西隆州學
國朝康熙五十年知州陳大輦捐建
西林縣學在縣署東
國朝雍正二年知縣孫來賀建
(附)義學
國朝康熙二十二年知縣唐如則建雍正七年署縣
事張以仁修
直隸鬱林州
州學舊在州治南一里宋至道二年建元至正三
年知州張阿勒坦巴哈遷建今州治西南成賢坊地
别多喇卜丹記明洪武二年州同知王彬重修正統
七年知州柴衡建明倫堂立題名碑曾才魯記十
四年知州廖震建殿廡堂齋成化四年知州向珍
修弘治十二年知州李永珍修彭甫記正德十一
年州人梁璉易櫺星門以石十六年兩廡傾圯知
州張詔修建隆慶二年州同闞繼禹重修萬歷十
三年知州江龍重修十九年副使蘇濬修啓聖諸
祠堂後築方塘低䨟前拓地為泮池浚西北之泉
入焉明季圯燬
國朝康熙二年知州馬有用因舊址修建正殿兩廡
戟門啓聖祠二十五年知州賈有福重修正殿兩
廡啓聖祠復建明倫堂周以土垣五十二年知州
郜超修正殿戟門啓聖祠鄉賢祠五十五年學正
李栻修明倫堂雍正元年奉文改換崇聖祠額添
造神牌祭器
忠義節孝二祠
國朝雍正二年署知州蕭烜光建學宫内外
學田四頃八十畝八分九釐在西岸離城二十里
共徵租銀三十一兩二分零
興文書院在州治前明萬歷二十四年改建為提
學道行署後圯
(附)社學六所分設西南二廂東寧撫康貴平富民
四鄉
博白縣學唐貞觀初建於城南一里宋開寳五年
遷城東一里紹興後圯慶元戊午知縣李大章重
建曾丰記明洪武三年縣丞孔時郁建正統元年
縣丞朱勖主簿張本忠重修七年知縣程節遷縣
治南成化四年寇燬副使范鏞遷於平政門外嘉
靖六年教諭柯挺之申請遷於城東舊址四十三
年署縣事藤縣縣丞王宗予遷建城内縣治西廟
制咸備萬歷十五年知縣謝國光重修三十七年
知縣譚岳重修四十八年建尊經閣知縣張茂芹
署縣同知陳熙韶繼成之
國朝康熙三年知縣史縉重修十三年寇燬惟聖殿
兩廡存三十二年署縣事鬱林知州黃暉烈建啓
聖祠四十五年知縣趙世功修四十八年知縣程
鑣捐俸倡率官僚紳士節次重建戟門櫺星門明
倫堂敬一亭開泮池築四周垣牆五十六年知縣
王之麟重建改正南向雍正元年知縣蕭烜光重
修復奉文改換崇聖祠額添造神牌祭器七年署
縣事孫嵩補修
忠義節孝二祠
國朝雍正二年知縣蕭烜光建
學田一頃五十七畝三分零在西鄉離城七十里
共租銀一十四兩一錢零内除荒一十三畝二分
現徵熟田租銀一十二兩九錢七分零
養正書院在縣治分司東今廢
(附)社學二所一在城隍廟一在文星橋
北流縣學唐貞觀三年建於登龍橋西元大德二
年知縣侯仁遷寳圭驛東至大二年主簿吳天質
建殿廡延祐四年知縣羅天祐遷於驛西至正二
十六年燬於火遷縣治西南一里明洪武十一年
知縣陳天文仍舊址重建天順四年寇燬成化七
年都御史韓雍改築城池以學基建縣治而建學
於縣治東北隅弘治五年知縣羅嵩遷城東一里
十年知縣曾源重修周孟中記嘉靖十三年知縣
彭黼復遷城内縣治東北後再徙城外東崇禎四
年知縣劉修已仍遷城内舊址
國朝康熙元年署縣事安九埏復遷建於舊址明倫
堂右七年知縣王德淑建名宦鄉賢二祠二十五
年知縣尚國正邑紳陳廷藩建啓聖祠明倫堂五
十七年知縣遲之金重修正殿及兩廡門牆名宦
鄉賢二祠雍正元年知縣袁宗佺奉文改換崇聖
祠額添造神牌祭器
忠義祠在崇聖祠旁節孝祠在城隍廟右
國朝雍正二年知縣袁宗佺建
學田七十八畝七分二釐在西河離城一里額徵
租銀一十三兩七錢二分有竒又康熙元年署縣
事安九埏捐貲另置田共米五石六斗遞年納租
入學原係民糧仍在縣徵收
養正書院在城東舊學前明同知施宗誼建久圯
起潛書院在學校北今圯
(附)義學在東門外
國朝雍正三年知縣劉興第建
社學在波一里
國朝康熙四十四年知縣陳獻德建
陸川縣學宋淳化五年建於城東南一里明洪武
三年縣丞王麟仍舊址重建永樂十二年知縣吳
景修天順六年知縣李瑄遷於南門内縣治東弘
治四年提學僉事周孟中委官遷建於縣中街西
正德七年賊毁知府曹琚重修嘉靖二十三年知
縣李綽遷於縣南一里四十三年知縣張子翼遷
城北鼎新廟制萬歷十四年知縣林鳳朝重修明
末兵毁
國朝順治十六年知縣周士選重建殿兩廡戟門櫺
星門康熙四年知縣方鼎重建明倫堂四十三年
知縣熊淑嵋重修明倫堂雍正元年知縣蘇名弼
奉文改換崇聖祠額添造神牌祭器三年知縣謝
錫侯捐修正殿
忠義節孝兩祠在學宫側
國朝雍正三年知縣謝錫侯建
學田一頃九十二畝三分二釐在沙湖堡離城三
十里共徵租銀九兩五錢六分零
(附)義學在明倫堂後
國朝康熙四十三年知縣熊淑嵋修建
社學一在南城外一在北城外一在城隍廟後雍
正三年知縣謝錫侯新建社學三所俱在城外堡
興業縣學宋慶歷中建於縣西北一里後圯元至
正三年知縣秦仁濟因舊址重建明洪武三年縣
丞鄔馬兒修二十四年知縣余顯宗重修正統天
順間知縣丁芹向珍相繼修葺建奎文閣後以寇
燬成化十八年訓導陳士章申請督撫發帑檄知
縣鍾轅遷建城内縣治東弘治正德間知縣王昌
陳濴重修嘉靖十六年知縣方詔復修李義壯記
二十五年邑紳譚堯道重建櫺星門萬歷十年知
縣馮文照修大成殿十二年知縣曾節續成之崇
禎十五年攝縣事通判鄧來麟倡修殿廡堂齋邑
紳譚汝賢重建敬一箴亭
國朝雍正元年奉文改換崇聖祠額添造神牌祭器
三年知縣栢宏智重修殿廡門牆崇聖名宦鄉賢
三祠及明倫堂
忠義節孝二祠在學宫左右
國朝雍正三年知縣栢宏智建
學田八十一畝二分零現徵熟田租銀八兩五錢
五分零
(附)義學
國朝雍正八年知縣夏暟建
社學舊有八所後廢
國朝雍正三年知縣栢宏智捐建四所
廣西通志卷三十八
