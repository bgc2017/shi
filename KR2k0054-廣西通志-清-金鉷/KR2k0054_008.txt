欽定四庫全書
廣西通志卷七
沿革
梧州府
省東南五百四十里為梧州府北接灕江西承黔
鬱綰三江之流而東注於海於粤西為門戶於粤
東為咽喉嶺海之間地莫重焉秦屬桂林漢武平
南粤郡縣其地是為蒼梧廣信屬交阯刺史三國
吳改屬廣州晉以後仍之隋初為封州至唐始有
梧州之名其間分置州郡名號不一宋元為梧藤
容賀鬱林五州地明合併為梧州府
國朝因之領州一縣九雍正三年分鬱林為直隸州
割博白北流陸川興業四縣隸焉今領縣五
蒼梧縣藤縣容縣岑溪縣懷集縣
梧州府
蒼梧縣
藤縣
容縣
岑溪縣
懷集縣
潯州府
省南一千一百里為潯州府黔江鬱江如襟帶焉
合流而東藤峽紫荆之險據其西北連數百里實
兩江扼要之巖郡也秦為桂林漢以來為鬱林蒼
梧地貴即烏滸古西甌駱越所居漢太守谷永開
置者所謂七縣今不可考矣唐太宗分鷰州地立
潯州又並置龔州貴州宋廢龔州以平南來屬元
為潯貴二州路明初以貴州及横州永淳縣來屬
後割横州永淳屬南寧而貴州改為縣又置武靖
州尋改為鎮屬本府通判
本朝因之領縣三雍正八年以賓州之武宣縣來屬
今領四縣
桂平縣平南縣貴縣武宣縣
潯州府
桂平縣(附郭)
平南縣
貴縣
武宣縣
南寧府
省西南八百五十里為南寧府古邕管也十萬山
之險峙其南崑崙之塞踞其北地本左江而江流
一出廣源一出莪利又自有左右兩江之號兩江
之所包絡地方數千里蠻峝三十六而總其樞於
南寧是以内制諸蠻外控交阯於斯為重地云秦
為桂林兩漢為鬱林合浦至晉分置寧浦晉興二
郡南朝因之隋改尹州自唐及宋為邕州列於五
管建牙置帥與桂州等元為南寧路明改為府以
横州及永淳屬焉又置新寧州隆安縣益以土司
峝寨
國朝因之雍正十年以下雷土州湖潤寨距鎮安府
近改屬焉領州三縣三土州三峝一
宣化縣横州上思州新寧州隆安縣
永淳縣果化土州歸德土州忠州土州
遷隆峝
南寧府
宣化縣(附郭)
横州
上思州
新寧州
隆安縣
永淳縣
果化土州
歸德土州
忠州土州
遷隆峝
廣西通志卷七
