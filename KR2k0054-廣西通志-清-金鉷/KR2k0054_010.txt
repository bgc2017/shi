欽定四庫全書
廣西通志卷九
沿革
柳州府
省西南三百七十里為柳州府東北連昭桂西北
介楚黔西南接宜邕山川扼塞綿亘千里足以控
制諸蠻是駱越之要地也秦為桂林漢改鬱林三
國吳復為桂林郡梁置龍州隋置象州唐為南昆
州太宗貞觀八年改為柳州謂地當柳星云宋仍
為州元改路至明并融象賓三州俱屬之為柳州
府
國朝因之領州二縣十雍正三年分賓州為直隸州
以來賓武宣遷江上林四縣改屬十二年改賓州
上林遷江二縣分屬思恩府來賓縣仍歸隸焉今
領州一縣七
馬平縣雒容縣羅城縣柳城縣融縣
懷遠縣象州來賓縣
柳州府
馬平縣(附郭)
雒容縣
羅城縣
柳城縣
融縣
懷遠縣
象州
來賓縣
慶遠府
省西五百七十里為慶遠府居粤之西陲漢土雜
居江山險峻東南接柳西北介黔猺獞土苗時相
攘敓申畫慎固斯有寧宇秦漢以來沒於蠻荒唐
初置粤州高宗改為宜州又置環芝二州五代時
為楚馬氏所有後入南漢宋仁宗慶歷三年廢芝
州以忻城來屬八年廢環州以思恩來屬至度宗
以潛邸升宜州為慶遠府元改為路明復為府
國朝仍之雍正七年東蘭州東院蘭木等六哨民與
土官韋朝輔不協從韋朝輔請以東院蘭木等六
哨另置東蘭州銓流官改土知州為土州同轄於
州十年以荔波縣改隸貴州都勻府今慶遠府領
州二縣三土州三土縣一土司三
宜山縣河池州天河縣思恩縣東蘭州
荔波縣(附)那地土州南丹土州東蘭土
州忻城土縣永定正土司永順正土司
永順副土司
慶遠府
宜山縣(附郭)
河池州
天河縣
思恩縣
東蘭州(雍正七年改銓流官)
荔波縣(雍正十年改隸黔省)
那地土州
南丹土州
忻城土縣
永定永順三土司
思恩軍民府
省西一千一百五十里為思恩府北接宜柳東南
界於賓邕蠻峝環列故為荒域唐始置州羈縻之
至元屬田州路明永樂初改隸布政司正統間土
官岑瑛以功升為府尋為軍民府弘治中土官岑
濬搆亂伏誅改銓流官嘉靖間設九巡檢司分領
諸蠻屬於府徙府治荒田萬歷七年割南寧府之
武緣縣隸之思恩於是為巨鎮矣
本朝以鎮安泗城二土府洎諸土州縣並隸焉雍正
五年改泗城府銓流官以西隆州為直隸州轄西
林縣七年設鎮安知府以奉議歸順向武上映都
康小鎮安屬鎮安府八年以西隆州並西林縣俱
屬泗城府十二年以直隸賓州并所領之遷江上
林二縣改屬今思恩府領州一縣三土州一土縣
一土司九
武緣縣賓州遷江縣上林縣田州土州
上林土縣白山土司興隆土司那馬土
司定羅土司舊城土司下旺土司安定
土司都陽土司古零土司
思恩府
武緣縣
賓州
遷江縣
上林縣
田州土州
上林土縣
九巡檢土司
泗城軍民府
省西一千九百里為泗城府西南接滇西北介黔
萬山叠峙四面皆蠻牂牁夜郎之間稱巖郡焉古
為荆蠻荒服秦為百粤漢屬交阯唐為古磡峝宋
始置泗城州元因之明分置安隆上林二長官司
隸於思恩
本朝順治十五年以土官岑繼禄從征滇黔功升為
軍民府康熙五年改安隆長官司為西隆州上林
長官司為西林縣雍正五年泗城府土官岑映宸
以罪參革改銓流官八年以西隆州及西林縣來
屬泗城府領州一縣一
西隆州西林縣
泗城府(順治十五年改為軍)
西隆州(康熙五年安隆長官)
西林縣(康熙五年上林長官司改)
直隸鬱林州
省西南千四百一十里為鬱林州北界梧潯東南
接高廉西連横貴大容之山綿亘數百里屹峙其
後南流定川之水發源容山繞州而南奔注於海
是交廣之襟喉也秦屬桂林郡漢以後屬合浦鬱
林郡地唐置鬱州又置銅白牢三州尋廢銅州為
容州改鬱州為鬱林州宋廢牢州移鬱林州於今
治又廢白州以博白來屬明廢容州以北流陸川
來屬鬱林州領四縣隸梧州府
國初因之雍正三年改為直隸州仍領縣四
博白縣北流縣陸川縣興業縣
直隸鬱林州
博白縣
北流縣
陸川縣
興業縣
廣西通志卷九
