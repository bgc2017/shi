欽定四庫全書
廣西通志卷四十三
寺觀
佛老之說流傳中土而不廢者證因果崇報應亦
所以動民為善鑒惡意也粤西邊嶠大雲之建傳
於唐柳子厚記而資壽寺六祖院亦載宋史五行
志他如琳宫紺宇緇流羽士之所棲託鼓鐘響荅
徧及巖陬水涘間順人情而導之非有當於聖人
神道設教乎乃若矜老慈幼善政所先循其績而
弗墮俾夫鰥寡孤獨者於斯養也莊嚴雖異所謂
福田功德豈有殊焉故并及之志寺觀
桂林府
臨桂縣(附郭)
萬壽寺在文昌門外隋時建名開元寺宋天禧間
改寧壽元順帝賜書圓覺二大字明洪武二年燬
於火十六年重建改今名
國朝順治十五年三等伯線國安重修
定粤寺在府城東北順治八年定南王孔有德建
棲霞寺在城東七星巖下唐時建内有藏經樓聽
月亭壽佛洞香積廚
國朝順治八年僧渾融擴建殿閣亭臺備極宏麗為
一郡佳勝
安仁寺在府城東江門外明正統十四年靖江王
建
鐵佛寺在府治北
雉山寺在雉山之陽宋陶弼有宿雉山寺江亭詩
西山寺在府城西古名資慶寺順治十八年線國
安重修
南院寺在府城南門外順治初定南王孔有德因
紹慶寺舊址重建康熙七年重修
廣福寺在府城北二里順治八年定藩左翼總兵
全節建
慶林觀在七星山下一統志唐太宗幸九成宫觀
桂州所貢瑞石文乃命檢校桂州總管李靖考所
得石地建觀賜名慶林
五嶽觀在府城西唐建名天慶觀宋為元妙觀咸
淳二年改今名
國朝順治十五年線國安重修
七星觀在七星山麓宋景定中建
國朝康熙六年巡撫金光祖重修
佑聖觀在文昌門外劉仙巖明靖江王建
國朝定南王孔有德修康熙二十五年巡撫范承勲
增修
元山觀在城南二里即宋之問故宅後名真山觀
紫極宫在府城東宋建元吳璋重修
觀音堂在府城西明崇禎四年進士張茂梧建
國朝順治十八年線國安重修
七星庵在七星山元風洞前
養濟院在南門外
存恤院在城南
廣濟院在城東北七星山側康熙二十五年按察
使黃性震建
煢獨院一在城内水車巷為南院一在北門内為
北院康熙五十三年巡撫陳元龍捐建
育嬰堂在東關外阜成書院西康熙五十三年巡
撫陳元龍建
漏澤園一在城南白龍洞側一在城東南龍隠巖
後一在城東北會仙巖前
靈川縣
大雄寺在縣城外東街宋嘉定間建元至元中重
修楊宗瑞有記明正統間知縣包至道遷城内後
燬嘉靖間重建
如意寺在縣南街唐開元中建明嘉靖間重建全
賜有記
國朝康熙五十八年知縣樓儼重建為慶賀習儀之
所
龍泉寺在縣北唐貞觀間建
隆福寺在縣南四十里元皇慶間建
壽聖寺在縣西南五十里元大定間建
方廣寺在縣東三十里宋治平間建
寳積寺在縣西三十五里宋乾道間建
神珠觀在縣南二十里宋乾道間建
普照觀在縣西三十里宋紹興間建
崇真觀在縣東街元至順間建
青雲觀在縣西三十五里宋淳熙間建
福神觀在縣南三十五里元大德間建
紫竹庵在城東大雄寺右康熙二十一年知縣王
士垐訓導毛文燦重修
聚雲庵在城東三十里
千佛樓在縣西北十里路江山麓
興安縣
寶塔寺在縣東北懷德坊宋宣和元年建
明真寺在縣西南十里乳洞前
南堂觀在縣南街宋時建明洪武十六年設道會司於内
養濟院在縣東半里康熙四十年知縣劉國相建
二層六間五十六年知縣任天宿修陡河堤岸改
為民房
陽朔縣
鑑山寺在縣治南壽陽山下後唐同光中建佛殿
元至正己卯建佛母宫併轉輪藏明洪武十年就
寺設僧會司萬歷三十六年知縣王之臣重建
國朝康熙五年知縣陳洪疇修
報恩寺在縣西北宋景定間建明正統間知縣萬
霽修萬歷間知縣陳天德重修
廣慈寺在進賢里楓林村宋端平間建
定光寺在縣東城外倪家村後唐同光三年建
澄心寺在縣東南附郭里木山村宋隆興二年建
寶梵寺在縣東富和里宋慶元間建
普潤寺在崇富里歴頭街宋建炎間建
明覺寺在縣西南元至正三年建明萬歷乙未知
縣李栻重建
善興寺在縣西南永寧里楊梅莊宋端平間建
鶴洞寺在縣南白鶴山明萬歷間知縣王之臣命
工開闢題曰來鶴兼繪大士像
龍躍寺在縣西三里明萬歷間邑人莫之先創建
等法寺在忠善里楊梅嶺宋嘉定間建
羅漢寺在縣南二十里廣福巖唐曹祠部鄴有詩
宋時邑令周志行重修
北斗觀在縣北鹿山上
南斗觀在縣西門外
真武觀在伏茘市
長峰觀在大村
北極宫在縣北宋時建元至正間重修明洪武十
六年設道會司正統乙丑知縣萬霽命道士文興
童新之教諭蕭文郁有記
觀音閣在縣南壽陽山麓康熙十五年重建
祝國庵在縣西順治十五年知縣張之楙倡建康
熙十二年知縣陳洪疇訓導權汝駿重修
騰蛟庵在縣西北横倚江濱明萬歷三十七年知
縣童大成創建題曰騰蛟延僧棲守
大乘庵在縣北報恩寺前
普照堂在附郭里白沙灣
永寧州
太平寺明萬歷間知州唐執中建尋廢知州尹廷
俊改建城之東北隅
大華寺在州南八十里雙瑞巖下明萬歷十八年
建
北極觀在州北門外
長壽庵在州南覆釡山右
清淨庵在州南門外
橋頭庵在州北二里
觀音堂在城東北過橋頭明萬歷十六年參將劉
綎建
永福縣
上乘寺在縣東門外明洪武二年縣丞康孝良建
國朝康熙三年知縣黃朱勖修
澄心寺在縣北鳳巢山元至元間縣尹郭宣美建
國朝康熙二十六年知縣陳以遠率邑人彭秀僧善
志重修
靈壽寺在縣東靈壽山明成化十八年僧寶山邑
民吕思恭募修
登雲寺在縣西登雲山下康熙二十五年僧道雲
募建三十八年邑人章爾溶募修
石佛寺在板塘里河陂村
龍興觀在縣東三十五里元至正八年邑人徐才
名募建
鳳巢庵在縣西門外康熙七年邑舉人劉廷璽捐
建
準提庵在縣西明國學生范炳元建
國朝康熙五年知縣邢謙重修
觀音庵在縣西康熙三十年僧清音募建
甘泉庵在東嶺明天啓七年知縣陸寬捐俸建
養濟院在縣西關城隍祠左明萬歷間知縣馬應
斗遷於來儀亭前
漏澤園一在縣西城外厲壇之後一在縣東教場
之荒嶺一在東郊大路底
義寧縣
香林寺在南門内唐咸通五年建
國朝雍正七年知縣許建重修為祝釐所
寳乘寺在縣西南十里宋紹興二十二年建
禪隠寺在縣西北五里宋淳熙間建
超果寺在縣西北八里宋嘉泰三年建
龍華寺在縣北十五里宋乾道三年建
浮洲塔寺在縣西門外後唐同光間建
國朝雍正六年重修
華嶽觀在縣西南二十里峭壁斷崖清泉繞巖有
吕純陽題七絶詩二首字跡剝落不能盡識
佑聖觀在縣西北十二里宋嘉定二年建
靈山觀在縣西北十里宋嘉定五年建
聖德觀在縣北宋寶祐三年建
養濟院在南門外
全州
湘山寺在州西湘山之陽即報恩光孝寺無量壽
佛道場唐元和二年建宋紹興十三年賜額明洪
武十六年於寺設僧正司中有亭榭佳勝前後左
右大小庵院十六處皆極清雅
國朝康熙五十年知州沈元佐修五十二年
勅賜壽世慈蔭匾額廵撫陳元龍知州俞廷櫆恭鐫石
壁
高山寺在儒學西
盤石寺在西門外五里明崇禎間建
國朝康熙五十九年重修
能仁寺宋建黃庭堅有詩明正德間移建州之南
峰
吉祥寺在州西北宜鄉
興善寺在州北長鄉
鶴林寺在西延市
玄妙觀在城西舊名天慶宋改今名明洪武間於
觀中設道正司
棲真觀在州城内
玉宸觀在州東南恩鄉
普濟庵在州東昇鄉
雲歸庵在湘山寺側宋陶崇有詩
養濟院在西門外二里上馬頭
國朝雍正三年知州張學林修建四間
灌陽縣
慧明寺在縣西舊名梁興唐建宋大中祥符二年
賜額慧明禪寺明洪武初設僧會司景泰間僧志
仁募修張圭有記
大覺寺在縣北五十五里舊名潢潭宋熙寧五年
賜額大覺元至元間重修元貞元年復修唐尭佐
有記
梵安寺在伍家灣宋太平興國五年建
秀峰寺在縣東五十里隠士易希有重修
永寧寺在縣西六十里
淨慈寺在縣西南六十里
鹿苑寺在縣北六十里文村明成化十四年建
朝元觀在城東明洪武初建設道會司成化二十
一年知縣劉箎重修譚如春有記
太清觀在縣西十五里江口明天順六年重建
西竹庵在縣西南三十里巖塘
迴龍庵在縣北三里明正德間建李高有記
定慧庵在縣西三里羅家坪
養濟院在北城内
漏澤園一在教場西去城一里一在四板橋去城
東五里康熙二十五年知縣陳一朋捐貲買置立
有界石
平樂府
平樂縣(附郭)
龍興寺在府城北晉建
南山寺在城外南岸
西山寺即定觀寺在樂山西
北山寺在城北十五里有天繪閣宋鄒浩嘗遊於
此明陳公相有北山寺詩
東山寺在府城下關舊傳銅佛三尊自夜半飛來
歴數十年後忽飛去俗因稱銅佛寺康熙三十二
年僧芬遠重建益復宏麗有碑記
永寧寺在府城西門外康熙二十四年副總文養
謐建清幽宏麗為諸刹冠
慶林寺舊志載宋郡守吳繹禱雨慶林寺甘霖大
注今失考
資壽寺在龍嶽山宋大中祥符六年芝艸生
報恩寺在城内明嘉靖八年建
天慶觀在城東宋大中祥符間建
龍興觀在北關外每朔望知縣講鐸書處
一點空禪林在仙宫嶺下康熙八年知府楊榮蔭
建袁景星有記
壽佛庵在南關外古鎮粤臺地
地藏庵在仙宫嶺後康熙四十九年僧古奪建知
縣黃大成有為拾骸檢字僧募建寺置田疏
長壽庵在玄壇村
塘背庵一名佛慧庵又名金沙禪林在城内東隅
内有金沙池康熙四年重建三十七年復增建觀
音殿
紫竹庵一名張仙祠在城北樂水之西前奉千手
大士後奉張仙故名明萬歷間唐世堯建
蓮峰禪室在府城南蓮花岡前僧無虛創建
養濟院在社稷壇左
漏澤園在南關外獅子嶺下
恭城縣
萬壽寺在東門外本縣習儀講約之所
佛會庵在縣西城内明崇禎間建
紫微庵在城外江口黃牛石下康熙十二年知縣
曹林韻建扼縣城水口
祝壽庵在南城外明萬歷初建
國朝康熙四十四年知縣張載齡於殿左增建觀音
小院并八角亭
養濟院在東門外雍正三年建
育嬰堂在南門外雍正三年建
富川縣
江西寺在縣東南
報恩寺在縣東
丹霞觀在縣西三十里相傳張道陵於此上昇
竹葉庵在鍾山下
觀音閣在南門外有塔
養濟院在萬石倉右
漏澤園一在南門外大教場一在東廂外大嶺陂
一在北門古教場後一在西門外長嶺後
賀縣
沸水寺在瑞雲山麓宋時建
國朝康熙四十一年修其上有瀑布泉流不竭潺湲
可觀
三乘寺在縣東宋德祐間建
國朝雍正三年袁膺善修
觀音巖寺在縣北門外明萬歷間知縣何天衢建
國朝康熙五十一年知縣韓牧吉修巖内石上有碑
記
浮山寺在城東南十里宋建
峽山寺在十八都
福壽寺在白沙村
賢天觀在桂嶺江口
玉虛觀在承宣坊宋建鄒浩有玉虛觀詩
準提庵在城内東南康熙六年府通判白鰲宸修
正覺庵在二十一都康熙四十二年里民黎士魁
修
玉皇樓在浮橋頭
養濟院在北城外
漏澤園在城北
茘浦縣
金魚寺即滿覺寺在縣東宋元豐間重建以石甃
寺址如魚狀改今名
空湘寺在永蘇里宋建
壽聖寺在城東鄉龍窩古建
接引寺古壽山觀在縣北門外明弘治間建萬歷
間知縣蔡用魁重建
國朝雍正元年知縣姜濟泰於墟市修瓦舖十間收
墟息為燈燭需
玉皇閣在鏌鎁關北宋建
崇善庵在城東南坡下
養濟院在接引寺左康熙五十八年知縣梁楷捐
建三間
修仁縣
迴龍寺在縣南康熙五年知縣李子實修二十五
年知縣胡挺松重修
梓潼觀在縣東郭高岡明萬歷間創建
國朝康熙二十八年知縣黎叶蓮重修枕東面西旁
倚修江觀前隙地廣數百畝有起春臺每歲立春
先一日里民演春於此
養濟院在西門外
昭平縣
萬壽寺在二五都明正德二年建
西山寺在昭平里宋淳祐二年進士陶希文建
永平寺在馬江里明萬歷三十四年重建
祝聖寺在恩來里
永福寺在上五都明隆慶四年建
國朝康熙四十五年重修
雲山寺在昭平里
寶勝寺在二五都明宣德五年建
玉樞宫在南門外明萬歷初設縣時建
國朝順治十八年重修
準提閣在南門外馬頭
觀音閣在南門外
養濟院在東門外
育嬰堂在西街
永安州
泗洲寺在州南一里明成化間建萬歷間改建於
州尾知州岳如厚有記
國朝康熙六年修二十六年知州鄧林尹重修
元妙寺在州北一里
仙臺寺在吳村寨山有兩石筍朝天建寺其下
元妙觀在杜莫寨城外獅子山上
觀音閣在州南二里
松山庵在金麻嶺上水由絶頂流遶庵旁茂松修
竹一州之勝
蓮花庵在二里寨
養濟院在城東一里
梧州府
蒼梧縣(附郭)
慶林寺在府城北石鼓洞前明宣德間建嘉靖間
郡人馮承芳重修
光孝寺在城東二里雲蓋山麓唐時建宋元明俱
重修
國朝順治十五年守道陳宏業修
冰井寺在東城外冰井東明成化七年修萬歷三
十一年稅監沈永壽請勅重建殿堂宏麗有勅賜
藏經樓
德清觀在城内西北隅久圮康熙二十四年蒼梧
道興永朝併天醫祠重建
白鶴觀在桂江西岸唐開元中建
文昌閣在城東繫龍洲上明萬歷間知府陳鑑建
閣以扼通省水口
國朝康熙二十四年署驛鹽道王毓賢知府陳天植
重建五十七年知府范大士重修
準提庵在府城東門外朗吟亭西明崇禎間知府
袁文新建
養正庵在城南五里石橋村明萬歷末知府張養
正建并置庵田
國朝康熙五年知府黃龍率邑人重建
太平庵在桂江西北岸
養濟院在東門外
煢獨院三十間在城西北隅府倉前康熙五十九
年署府黃之孝建收養無告窮民月給口糧於梧
厰税内支給
藤縣
飛來寺在縣西江外高嶺上
廣法寺在流杯橋右古鷰州舊址元建明洪武間
重修
萬壽寺在城西靈贊祠右
廣惠寺在城東李白巖左
惠明寺在縣東南赤水鎮
養濟院在南門外雍正十年知縣楊世昌增建
容縣
龍興寺在縣城西北
景星寺在縣西
寶元寺在縣南二十里都嶠山右
開元寺在縣東
碁真觀在縣西北大容山下昔有二仙奕碁於此
因名
養濟院在寧遠門外明萬歷四十八年知縣區龍
正建
漏澤園在西郊之北明萬歷間復建
岑溪縣
寧兆寺在縣東二里明萬歷間建
太平寺在大洞
善果寺在秧地村
香海庵在城西百花洲明崇禎間知縣錢夢蘭建
洲島縈洄松竹隂翳頗有佳致
國朝雍正五年知縣劉信嘉修
紫竹庵在南門外教場前
彌陀庵在墟地鄧公祠右
三官庵在曇略村
西華庵在竒營
龍戒庵在縣東歸義鄉龍潭
養濟院五間在城東橋頭
漏澤園在城北明萬歷間建
懷集縣
金佛寺在登雲觀後明崇禎八年庠生羅竒杰張
中美等建
塔山寺在溪南天勝山麓明正統間移建城東永
安門外萬歷三十年邑士民募因舊址建復天啓
元年邑紳阮悉重修又創觀音閣於寺後有記
興會寺在沙田村明萬歷十三年里人重修
華光寺在西水里道士巖前踞花石洞天之勝康
熙四十七年邑生員盧至伯募修
永寧寺在城西六十里雙石巖前
遊南寺在永固峝明永樂初里民徐安等重修俗
稱横岡寺
大鐘寺在獨週里
登雲觀在城北二里明萬歷間知縣李樹聲千戸
李義謀建崇禎間知縣李盤修
國朝康熙四年知縣鄒文郁重修四十六年僧普湛
募修
東嶽觀在東門外康熙四十七年邑人陳王業等
募修
真慶觀在城東二里
真武宫在縣北為祈雨所
六祖庵在河南一名石井明崇禎間知縣李盤建
有記
國朝順治十六年知縣許重華建準提閣於後
養濟院十間在城外西北離城半里明萬歷間建
後被侵佔
國朝雍正四年知縣陳廷嵩建復七年知縣江源修
漏澤園宋元豐間剏立在城北一里
潯州府
桂平縣(附郭)
報國寺在府城南門内大街東即觀音堂
西山寺在城外西山嶺上
東華寺在西門外
寳興寺在城東北隅
三寳觀在城南思陵山上
清真觀在城南白石山又名陽明觀有宋太宗御
書
祝壽宫在府城中
西竺庵在府城西門外
洗石庵在西山腰半
長生庵在城西一里
養濟院舊在城西燬今在北街城隍廟旁
平南縣
寶積寺在縣東明永樂間建
觀音閣在縣東一里
養濟院舊在城東後廢今設於寶積寺
貴縣
景祐寺在縣南山即南山寺唐武后賜經五千卷
建樓貯之宋仁宗賜額景祐禪寺咸平初賜太宗
御書二十四軸藏於此元順帝幸是寺書南山寺
三字賜僧為之匾明建文帝潛遊此寺有詩
萬壽寺在縣城西明景泰初重修
報恩寺在城東宋時建明永樂間重修
玄妙觀在縣西有宋宣和手詔刻石
玉皇閣在東關外五里
養濟院五間舊在西門外今移南門外
武宣縣
萬壽寺在縣北關外西隅
三清觀在北關外古有神鐘二其一飛往古蹟灘
與龍鬭夾石窟中聲鳴不絶後沙填實不復鳴
圓通庵古建康熙三十三年修
南寧府
宣化縣(附郭)
天寧寺在府城西唐建名龍興明洪武間改今名
國朝雍正五年僧祖慧募修
宏仁寺在城西一里明萬歷間郡人蕭雲舉創建
國朝康熙二十九年左江鎮唐光堯等捐貲重修俱
有碑記
青山寺在城南十五里
羅山寺在城北二十里相傳葛洪置丹爐修煉於
此明嘉靖八年副總兵張祐建亭其上名仙迹亭
護國寺在城内東南明萬歷間建
國朝康熙三十一年左江鎮唐光堯左江道吳中正
捐貲重建有碑記
三清觀在府城北宋建明正統間重修嘉靖十五
年知府郭楠修復改建府城外之東
梓潼觀在府城北
龍溪觀在府北宋建
三官堂在城外東北三里明崇禎間建
國朝順治十年知府葛天驊修康熙四十五年左江
鎮標卲三異等捐貲重修有碑記
玄天閣在城外西隅其西匾曰嶺表通衢其南匾
曰玄天寳閣旁有樓題曰寳月樓
白衣庵在城西門外明萬歷間建
國朝康熙四年左江鎮全節重修有碑記
西竺庵在城西門外康熙十一年郡人蕭元舉等
重修有碑記
石臺庵在城南十里宋建明永樂間重修
準提庵在城西五里明建
國朝康熙四十七年郡人徐世昌捐貲重修
地藏庵在城西二里康熙五十三年士民施宗典
等助貲重修
養濟院四十間在北門外白塔街康熙六十一年
知府黃之孝建
横州
報恩寺在州城外北宋嘉定間建元至順及明永
樂嘉靖間俱重修佳勝冠於州治
國朝康熙二十四年重修
壽佛寺即應天禪寺在州南寶華山小坡上舊有
二禪師居寺常騎白鹿花虎明建文帝寓寺十五
年題曰萬山第一寺額壽佛禪林亦其手筆
龍興寺在城西一里明陳褎有龍興寺紀遊詩
玉虛觀在城内東隅宋時建
上思州
華光寺在州北門内
雲來庵在城東門外
圓通庵在東城外真武廟西
養濟院在三界廟側康熙二十三年知州戴夢熊
重修
新寧州
觀音寺在州西門外
三清觀在州東門外
文昌閣在三清觀北
隆安縣
興隆寺康熙二十一年重修
永淳縣
祝聖寺在縣城西明弘治間建
國朝康熙五十八年募修知縣凌森美匾其殿曰放
大光明有碑記
飛來寺在縣北陸離山畔木石完好不修亦不壊
養濟院三間在西城外康熙四十二年知縣徐鳳
池建
育嬰堂三間在西城外康熙五十六年建
太平府
崇善縣(附郭)
積慶寺在府城北元天歷間建明洪武間重修
彌陀寺在城東明景泰間建正德間知府徐天澤
修
國朝康熙九年知府高不矜重建
三清觀在府城東
養濟院二間在西門外康熙四十五年知縣王符
震捐建
左州
金山寺明時建
國朝康熙四十七年知州李銓修
永康州
觀音寺在州城東門外
育嬰堂在觀音寺旁
寧明州
真慶寺在思明廳治西元至元二十七年總管黃
克順創建明宣德七年知府黃&KR1215;重修嘉靖七年
土官黃朝遷東隅
水月庵在東城外四邊魚塘架梁以濟
西竺庵在東湖上
準提庵在治東明江馬頭
三官堂在小西門内
觀音堂在西臺沼中舊名雲棲庵四面俱水頗稱
幽静
江州土州
報恩寺明萬歷間建
國朝康熙五十九年修
下龍司
廣福寺在城東
三寳寺在城東
青龍庵在城東
鎮安府
歸順州
濱山寺在州治東
玉皇閣在州北
觀音閣在州北明萬歷間建
奉議州
觀音閣在州南門内明萬歷間建
向武土州
萬壽寺在州北順治十五年建
萬福寺在州前有土僧住持香火
都康土州
觀音閣在州治北郊外妙談山下
上映土州
觀音庵在州治西南
下雷土州
觀音寺在州城内康熙二十五年重建
柳州府
馬平縣(附郭)
大雲寺在府城西南仙奕山下唐憲宗時刺史柳
宗元復建有記
天寧寺在城南天馬山即靈泉寺
開元寺在北門外劉賢良祠左宋建吕本中有柳
州開元寺夏雨詩明萬歷十三年重修
華容寺在府城内康熙二十年提督哲爾肯建
魚峰寺在立魚巖中
玉帝閣在府城鎮粤樓右
養濟院在北門外一里
雒容縣
報國寺在縣東郭外
福聖禪寺在縣東北西眉山
羅城縣
多吉寺在縣城北鳳凰山麓康熙四十年重修
方廣寺在縣西九里古柏葱鬱
河沙寺在平東下里康熙四年夏旱禱雨靈應土
人重修
永興寺在平東上里
豐安寺在縣東九里
安寧寺在布政里知縣于成龍重建
各賁寺在縣東一里
開元寺在縣西七里
玄帝觀在東門外一名梓潼觀燬於火康熙五年
知縣于成龍重建
柳城縣
龍峩寺在縣北鄉明洪武初建
國朝雍正五年修
南山寺在北鄉古&KR1963;里
感德寺在縣北關外
普照寺在東鄉比和里
功德寺在大社里舊縣村
金龜觀在北鄉東里
觀音閣在感德寺後
準提庵在縣西門外
融縣
廣化寺在縣三里下郭廂明嘉靖間建
恩壽寺在古頂村離城十五里
東良寺在縣東良村
高錫寺在縣高錫村離城三十里
高峰寺在縣四十里謝村
報恩觀在縣南五里宋時建
海會庵在水東長慶坊離城二里
回龍庵在海會庵側
懷遠縣
鞏城寺在縣北七十里明萬歷間建
國朝康熙二十九年知縣劉祖舜修
象州
景德寺在州城南明時建
寂照庵在州城東
來賓縣
龍洞寺在縣西十里有石佛高丈餘
金峰寺在縣南四十里
地藏寺在縣西三里
慶遠府
宜山縣(附郭)
西竺寺在府城西關内舊名西明宋治平間改今
名明建文帝雲遊寓此
香山寺在南關内寺左有書院即趙清獻講院故
處
西華寺在城西七十里羊角山
福山寺在德勝鎮康熙三十年重修
大觀寺一在城西一在德勝鎮
壽山寺即三寳寺在河池所東北旁有梓潼閣石
門天橋境地幽雅
廣化寺在南山上有四賢堂祀宋馮京趙抃吕璹
黃庭堅四人
玄妙觀在府學東
元真觀在河池所東有鐘相傳能變化入水與龍
鬭所民以鐵索繫之不敢懸擊
觀音閣在府北江郡人高翀建并有梓潼像康熙
二十一年部堂麻勒吉重修
河池州
大觀寺在州東北康熙六年知州王玉麐建
飛來寺在降洛里宋建
國朝雍正七年修
觀音閣在城北康熙三十一年知州黃志璋修四
十七年知州秦國輔重修
天河縣
湘山寺在縣城北宋時建
聖壽寺在方山康熙二十五年知縣黃湂修四十
六年知縣蕭旼重建
思恩縣
陳藤寺在縣北十里
景德寺在城外環江渡東宋時建
飛來寺在縣西北鎮寧鄉
觀音閣在城北明萬歷初建
國朝康熙三年知縣翁世庸修雍正三年知縣梁楷
重修
茘波縣(改隸黔省)
興化寺在縣城南一里
大士庵在南門外山巔
南丹土州
延壽寺明成化間建
永順正土司
多靈寺在司東八十里多靈山上南漢時建明末
圯
國朝康熙元年修復
思恩府
觀音堂在府南城外
水月庵在府南關外東河邊明建
國朝康熙初年修内有準提閣
武緣縣
三寶寺在縣東城康熙九年修
壽寧寺在縣南門外
羅衣寺在縣西永寧七圖
三清觀在縣東城内分司左康熙十一年修
靈水觀在縣南二里康熙十一年知縣莊振徽重
建
養濟院在北門内明萬歷初知縣陳一厚建
國朝雍正六年知縣艾光紱重建
賓州
報恩寺在州東門外宋建舊名壽寧明洪武間改
今額
白鶴觀在州南三十里八景之一
養濟院六間在西門外
遷江縣
景福寺在縣東宋建
青霄觀在縣東南
上林縣
三教寺在縣東南古建
國朝康熙四十五年修知縣田㴶碑記
勝業寺在縣西南一里中祀唐韋厥
玉虛觀在縣東宋建
養濟院三間在北街
田州土州
報恩寺在州東門外明正統間建
國朝康熙六十年土知州岑應祺修
玄帝觀在東門外
練山庵明崇禎間建
國朝康熙五十二年土知州岑應祺修
下旺土司
觀音庵在司右蓬山中甚靈應
舊城土司
崇真觀在司前一里明天順七年建
泗城府
大佛寺在府城隔江西岸明萬歷間建
國朝康熙五十六年土知府岑齊岱修
三清觀在府城南明崇禎間建
國朝康熙五十六年土知府岑齊岱修
養濟院在大街一層三間雍正八年知府祖良範
新建
西林縣
觀音寺在縣南門外
直隸鬱林州
寶相寺在州南門内元建明洪武間重修弘治間
復建陳昌有碑記
國朝康熙十三年知州孫蔭光重修
鳳凰寺在州西四十五里歐樟
寶山寺在州東南
圓珠寺在州北一百里龍平
善寧寺在州北一百二十里平陽
元妙觀在南門外一里
觀音堂在城南半里
養濟院在東門外一里康熙四十一年知州洪元
懋建二層八間五十八年知州劉斌修雍正五年
知州佟世俊重修
博白縣
宴石寺在縣城西南六十里南漢太守劉崇遠建
普明寺在城南唐元和間建
玄妙觀在城東明萬歷間知縣譚岳修
紫陽觀在城西南六十里
養濟院在東門外
北流縣
壽佛寺在縣東北元至正間建明萬歷間重修
元妙觀在壽佛寺西
靈寳觀在勾漏石峰
韜真觀在勾漏山南漢時建宋吳元美有記
六祖閣在東城外一里康熙四十二年邑人曹振
宸倡率重建
養濟院在東門外康熙五十一年知縣萬蕭鐸修
陸川縣
報恩寺在縣北
金霞寺在東巖山頂僧祥普建四山環繞清溪引
流自寺後直通香積廚
元妙觀在報恩寺東
修竹庵在城東八里山谷中茂林叢竹占地頗幽
雅邑僧一清建
妙峝庵在城東十里泉石環對為邑名勝
三教堂在縣南
養濟院在北門外
興業縣
慶元寺在縣北城外
觀音閣在縣城外東
真慶宫在城外西一里祀玄帝
養濟院八間在城外東墟街康熙二十五年知縣
陳瑄建五十九年攝縣事梧州府通判程本毓修
廣西通志卷四十三
