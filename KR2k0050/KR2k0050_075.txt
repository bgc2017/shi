陜西通志卷七十五
經籍第二(子類)(集類)
子類
子之類凡十七曰儒家類曰道家類曰法家類曰名家
類曰墨家類曰縱横家類曰農家類曰雜家類曰小說
家類曰天文類曰五行類曰蓍龜類曰歷筭類曰兵書
類曰雜藝術類曰類事類曰醫書類
(按舊志子類有神農黃帝書數種今考神農二十篇劉向謂出於李悝及商君所說黃帝素問陳氏謂出)
(於後世依託其他諸書疑皆偽造者居多兹槩從闕焉)
太公二百三十七篇(周吕望撰)
後世之言兵及周之隂權皆宗太公為本謀(史記齊世家)
謀八十一篇言七十一篇兵八十五篇(漢書藝文志)吕望
為周師尚父本有道者或有近世又以為太公術者
所增加也(藝文志注)李靖曰謀所謂陰謀不可以言窮言
不可以兵窮兵不可以財窮此三門也(李衛公問答)老子
曰將欲翕之必固張之將欲奪之必固與之此陰謀
之言也范蠡用之以取吳張良本之以滅項而言兵
者尚焉此太史公入道家然隂謀之術申商韓非之
所本也文王之德之純太公見而知之丹書敬義之
訓武王得於師尚父隂謀傾商之說陋矣(玉海按此二百三)
(十七篇出於班史藝文志而隋經籍志不載於六韜外另有太公隂謀及隂符鈐錄等九種考漢藝文志)
(如劉向所序六十七篇注云新序說苑世說列女傳頌圖皆不細標其目疑此或依其例而以隂謀及隂)
(符鈐錄等書括於二百三十七篇之中歟抑彼或多後儒依託歟兹不盡載)
六韜六卷(吕望撰)
周史六弢六篇(漢書藝文志)師古曰即今之六韜也蓋言
取天下及軍旅之事弢字與韜同也(藝文志注)晁氏曰周
吕望撰分文武龍虎豹犬六目兵家權謀之書也元
豐中以六韜孫子吳子司馬法黃石公三略尉繚子
李衛公問對頒行武學令習之號七書(讀書志按康熙中武學)
(七書祗存孫吳司馬法三種餘俱黜)
九章筭術
包犧氏始畫八卦作九九之數以合六爻之變黃帝
神而明之引而伸之建歷紀協律吕記稱隸首作數
其詳未之聞也周公制禮有九數九章是矣(劉徽九章筭經)
(序)
老子道德經二卷(李耳撰)
晁氏曰李耳撰以周平王四十二年授關尹喜凡五
千七百四十有八言八十一章言道德之旨予嘗學
焉通其大旨而悲之蓋不幸居亂世憂懼者所為之
書乎不然何求全之甚也(讀書志)
關尹子九卷(尹喜撰)
陳氏曰周關令尹喜蓋與老子同時啓老子著書言
道德者按漢志有關尹子九卷而隋唐及國史志皆
不著錄意其書亡久矣徐藏子禮得之於永嘉孫定
首載劉向校定序末有葛洪後序未知孫定從何傳
授殆皆依託也序亦不類向文(文獻通考按抱朴子老子西遊遇關令)
(尹喜於散關彊令之著書耳不得已為著道德一經散關在今鳳翔縣南皇甫士安高士傳云平王東遷)
(關以捍移人以職徙尹喜候氣非此而往逕由兹焉今鳳翔志有授經臺在縣南尹喜既見老子授五千)
(言退而書道德經後常居此合之抱朴子似非無據舊志但列關尹子而不及道德經故今並列焉)
神妙行軍法一卷陣圖一卷(秦將軍郿人白起撰)
白起者郿人也善用兵事秦王封武安君(史記本傳)
商子五卷(商君公孫鞅撰)
晁氏曰秦公孫鞅撰鞅衛之庶孽好刑名之學秦孝
公委以政遂致富強後以反誅鞅封於商故以名其
書本二十九篇今亡者三篇太史公既論鞅刻薄少
恩又讀開塞書謂與其行事相類卒受惡名有以也
(讀書志)
明世論十五篇(漢車騎從事杜陵杜篤撰)
太史公萬歲歷一卷萬歲歷祠二卷(俱太史令龍門司馬談撰)
太史公素王妙論二卷(太史令龍門司馬遷撰)
太史公素王妙論曰諸稱富者非貴其身得志也乃
貴恩覆子孫澤及鄉里也黃帝設五法布之天下用
之無窮蓋世有能知者莫不尊親如范子可謂曉之
矣管子設輕重九府行伊尹之術則桓公以霸范蠡
行十術之計二十一年之間三致千萬再散與貧七
略云司馬遷撰史記正義云二卷今僅見此語於太
平御覽(玉海)
新序十卷(漢宗室光禄大夫劉向撰)
漢劉向撰成帝時典校秘書因採載戰國秦漢間事
為三十卷上之其二十卷今亡(崇文總目)漢興六藝皆得
於散絶之餘世無復明先王之道以一之者諸儒苟
見傳記百家之言皆悅而向之故先王之道為衆說
之所蔽闇而不明欝而不發而怪竒可喜之論各師
異見皆自名家向之序此書於今最為近古雖不能
無失然遠自舜禹而次及周秦以來之嘉言善行亦
往往而在也要在慎取之而已(本書曾鞏序)
說苑二十篇(劉向撰)
劉向所序說苑二十篇崇文總目云今存者五卷臣
從士大夫間得之者十有五篇與舊為二十篇正其
脫謬疑者闕之(本書原序)
九章重差一卷說老子四篇(俱劉向撰)
三統歷一卷(漢宗室侍中劉歆撰)
劉氏三統歷譜考步日月五星之度有意其推本之
也(漢書列傳贊)
女誡一卷(扶風曹世叔妻班昭撰)
序曰鄙人愚暗受性不敏蒙先君之餘寵頼母師之
典訓年十有四執箕箒於曹氏於今四十餘載矣戰
戰兢兢常懼黜辱以增父母之羞益中外之累夙夜
劬心勤不告勞而今而後乃知免耳吾性疏頑教道
無素恒恐子榖負辱清朝聖恩横加猥賜金紫實非
鄙人庶幾所望也男能自謀矣但傷諸女方當適人
而不漸訓誨不聞婦禮懼失容他門取耻宗族閒作
女誡七章願諸女各寫一通庶有補益裨助汝身去
矣其勖勉之(本書原序)
元測一卷(扶風馬融撰)
老子二卷(長陵三老母丘望之注)老子指趣三卷(母丘望之撰)
禦寇論(太常長陵趙岐撰)
延熹九年匈奴烏桓鮮卑反叛公卿舉岐擢拜并州
刺史岐欲奏守邊之策未及上會坐黨事免因撰次
以為禦寇論(後漢書本傳)
釋問七篇(三國蜀漢中陳述撰)
杜氏體論四卷(魏幽州刺史京兆杜恕撰)
杜氏曰以為人倫之大綱莫重於君臣立身之基本
莫大於言行安上理民莫精於理治勝殘去殺莫善
於用兵夫禮也者萬物之體也萬物皆得其體無有
不善故謂之體論(杜氏新書)恕又著興性論一篇蓋興於
為已(魏志本傳)梁有篤論四卷杜恕撰亡(隋書經籍志)
老子訓註(大司農關中董遇撰)
遇善治老子(魏略)
善文五十卷甄正論三卷(俱晉征南將軍杜陵杜預)
(撰)
典林二十三卷(京兆韋謏著)
謏善著述伏林三千餘言演為典林二十三篇述作
及集記凡數十萬言皆深博有才義(晉書本傳)
傅子一百二十卷(司隸校尉泥陽傅玄撰)
玄撰論經國九流及三史故事評斷得失各為區别
名為傅子為内外中篇凡有四部六錄合百四十首
數十萬言行於世元初作内篇成子咸以示司空王
沉沉與玄書曰省足下所著書言富理濟經綸政體
存重儒教足以塞楊墨之流遁齊孫孟於往代每開
卷未嘗不嘆息也(晉書本傳)今存二十三篇餘皆缺(書目)
泥洹經三十卷(新豐沙門智猛天竺沙門曇摩羅䜟等譯)
晉元熙中新豐沙門智猛策杖西行到華氏城得泥
洹經及僧祗律東至高昌譯泥洹為二十卷後有天
竺沙門曇摩羅䜟復齎胡本來至西河沮渠蒙遜遣
使至高昌取猛本欲相參騐未還而蒙遜破滅姚萇
弘始十年猛本始至長安譯為三十卷(隋書經籍志)
苻子二十卷(員外散騎侍郎長安苻朗撰)
苻朗字元達堅之從兄子也耽玩經籍手不釋卷每
談虚語玄不覺日之將夕著苻子數十篇行於世亦
老莊之流也(晉書苻朗載記)
實相論二卷(姚秦國師沙門鳩摩羅什撰)
姚興迎羅什待以國師之禮羅什雅好大乘志在敷
演常歎曰吾若著筆作大乘阿毗曇非迦旃子比也
今深識者既寡將何所論惟為姚興著實相論二卷
興奉之若神(晉書本傳)
金剛般若經一卷(鳩摩羅什譯)
晁氏曰後秦僧鳩摩羅什譯唐僧宗密僧知恩宋思
元仁賈昌朝王安石五家注予弟公愬日誦三過予
靳之曰汝亦頗知其義乎對曰知之其義明萬物皆
空故古人謂以空為宗也予曰金剛者堅固不壞之
義也萬物之空何以謂之金剛復曰六如偈其言明
甚獨奈何因語之曰汝之過正在以有為法同無為
法以真空同頑空耳張湛曰身與萬物同有其有不
有心與太虚同無其無不無庶幾如此哉(讀書志)
妙法蓮花經觀世音普門品(鳩摩羅什譯)
余自少讀普門品雖未能深解其意然嘗以意測之
曰此佛氏之寓言也昔唐李文公問藥山禪師曰如
何是惡風吹船飄落鬼國師曰李翺小子問此何為
文公拂然怒形於色師笑曰發此瞋恚心便是黑風
吹船飄入鬼國也吁藥山可謂啓發人矣以是推之
則知利慾熾然即是火坑貪愛沉溺便是苦海一念
清淨烈熖成池一念警覺船到彼岸災患纏縳隨處
而安我無畏怖如械自脫惡人侵凌待以横逆我無
忿嫉如獸自奔讀是經者則知補陀大士真實為人
非浪語者(西山真氏䟦)
老子二卷(鳩摩羅什注)
肇論四卷(姚秦僧洪肇撰)
晁氏曰姚秦僧洪肇撰師羅什規模莊周之言以著
此書物不遷不真空湼槃無知般若無名四論傳燈
云肇後為姚興所殺(讀書志)
道覺論二十卷(陳扶風馬樞撰)
樞字要理博極經史尤善佛經及周易老子義撰道
覺論二十卷行於世(陳書本傳)
象經一卷(周武帝撰)
佛性論七經論(俱尚書武功蘇綽撰)
綽字令綽少好學博覽羣書尤善筭術著佛性論七
經論行於世(周書本傳)
隋高祖新譔兵書三十卷
二儀十簿經一卷四海類聚單方十六卷(俱煬)
(帝御撰)
相經三十卷(丞相長安來和撰)象經一卷
三十六科鬼神感應等大義九卷(俱國子祭酒西城何妥撰)
欹器圖三卷地動銅儀經一卷
九宫五墓一卷遁甲錄十卷
遁甲立成法一卷陽遁甲用局法一卷
元辰經十卷元辰厄百九卷
百怪書十八卷錄命書二十卷
九宫龜經一百一十卷太一式經三十卷
孔子馬頭易卜書一卷風角鳥情二卷(俱儀同京兆臨孝恭)
(撰)
序志一卷(唐太宗御撰)
唐金鏡書(一作述)一卷(太宗御撰)
貞觀二年正月庚午著金鏡述以示侍臣(實錄)爰述金
鏡窮神盡聖便物以言應言以行苞括治體抑揚辭
令(張藴古大寳箴)太宗思隋氏失道皇運開基因而序之以
明誡謹神筆書石命工刻之以賜皇太子末云明鏡
不遠於焉自鑒(太平御覽)
帝範四卷(太宗御撰)
序曰汝以幼年偏鍾慈愛義方多闕庭訓有乖擢自
維城之居屬以少年之位未辨君臣之禮節不知稼
穡之艱難余每思此為憂今自軒昊以降迄於周隋
經天緯地之君纘業承基之主興亡治亂其道煥然
所以披鏡前蹤博採史籍聚其要言以為近誡云爾
(文苑英華)晁氏曰貞觀末著此書以示高宗且曰修身治
國備載其中其末頗以泰侈自咎戒高宗俾勿效己
(讀書志)
二帝三藏聖教序一卷
太宗高宗(唐書藝文志)
唐天訓四卷(高宗御撰)
顯慶二年六月上製元首前星維城股肱誡次著股
肱論令許敬宗等注釋名曰天訓(會要)
麟閣詞英六十卷(高宗勅撰)
臣範(唐藝文志作軌)二卷(則天武皇后撰)
天后臣範序云想周朝之十亂爰著十章思殷室之
兩臣分為兩卷(文苑英華)晁氏曰唐則天皇后武氏撰範
或作軌武氏稱制時嘗詔天下學者習之尋廢本十
篇今缺其下五篇(讀書志)
紫樞要錄十卷百僚新誡五卷
青宫紀要三十卷少陽政範三十卷
列藩正論三十卷維城典訓二十卷(俱武后撰)
訓紀雜載十卷(武后撰)
采青宫紀要維城典訓古今内範内範要略等書為
雜載云(唐書藝文志)
開元訓誡(玄宗御撰)
開元二十五年八月甲子帝制訓誡六篇以示諸王
其旨蓋明君臣父子之義齋祭稼穡之事忠王璵等
上表請宣付史館及示百僚許之宰臣奏聖謨垂訓
輝映千古望宣布中外手詔諭曰周公誡伯禽曰無
以魯國驕人朕方聖雖慙豈忘誡子聊示庭訓何足
宣布(玉海)開元御集誡子書一卷(唐書藝文志按此訓誡即御集誡子書)
(也)
明皇老子注二卷疏一卷(玄宗御撰)
自製序曰朕承寡薄常感斯文恐失無為之理每因
清宴輒扣玄關隨意所得遂為箋註豈成一家之說
但備遺闕之文(文苑英華)晁氏曰唐玄宗撰天寳中加號
元通道德經世不稱焉又頗增其辭如兒貴食母作
兒貴求合於母之類貴食母者嬰兒未孩之義諸侯
之子以大夫妻為食母增之贅矣(讀書志)
金剛般若經一卷(玄宗御注)開元廣濟方五卷(玄宗御撰)
大易誌圖參同經一卷(玄宗與葉静能一行問答語)
貞元集要廣利方五卷(德宗御撰)
前代君臣事跡十四篇(憲宗御撰)
上以天下無事留意典墳每覽前代得失興亡之事
皆三復其言又讀貞觀開元實錄見太宗撰金鏡書
及帝範上下篇玄宗撰開元訓誡思繼前躅遂採尚
書春秋後傳史記班范書三國志晉書晏子春秋吳
越春秋新序說苑等書君臣行事可為龜鑑者集成
十四篇一曰君臣道二曰辨邪正三曰戒權倖四曰
戒微行五曰任賢臣六曰納忠諫七曰謹征伐八曰
謹刑法九去奢泰十崇節儉十一奬忠良十二修政
教十三戒田獵十四錄勲賢分為上下卷上自製序
曰前代君臣事蹟(續會要)
李衛公問對三卷(衛國公三原李靖撰)
晁氏曰唐李靖對太公問兵事史臣謂李靖兵法世
無完書略見於通典今問對出於阮逸家或云逸因
杜氏附益之陳氏曰亦假託也文辭淺鄙尤甚今武
舉以七書試士謂之武經其間孫吳司馬法或是古
書三略尉繚子亦有可疑六韜問對偽妄明白而立
之學宫置師弟子伏而讀之未有言其非者何也何
薳春渚紀聞言其父去非為武學博士受詔校七書
以六韜問對為疑白司業朱服服言此書行之已久
未易遽廢遂止後為徐州教授與陳師道為代師道
言聞之東坡世所傳王通元經關子明易傳及李靖
問對皆阮逸偽撰逸常以草示奉常公云奉常公者
老蘇也按四朝國史兵志神宗熙寧間詔樞密院曰
唐李靖兵法世無全書雜見通典離析譌舛又官號
名物與今稱謂不同武人將佐多不能通其意令樞
密院檢詳官與王震曾旼王白郭逢原等校正分類
解釋令今可行豈即此問答三卷耶或别有其書也
然晁陳二家以為阮逸取通典所載附益之則似即
此書然神宗詔王震校正之說既明見於國史則非
逸之假託也(文獻通考)
遁甲萬一訣一卷(李靖纂)
晁氏曰題云唐李靖所纂黃帝書按遁甲之法見於
隋志凡十三家則其學之來亦不在近世矣以休生
傷杜景死驚開推國家之吉凶通其學者以為有騐
未之嘗試也(讀書志)
陰符機一卷(李靖撰)
唐李靖撰以謂隂符者應機制變之書破演其說為
隂符機又有勢滋及論合三篇(崇文總目)
六軍鏡三卷(李靖撰)
李靖撰各五章以天子六軍故取為名起政理終尅
敵(書目)
兵鈐新書一卷(李靖撰)
載靖與秦王論兵如問對書(書目)
韜鈐秘術一卷九天玄女孤虛法一卷
總要三卷六十甲子厭勝法一卷
占風雪(一作雲)氣一卷風雲論三卷
三軍冰鑑三卷用兵手訣七卷
出軍占風氣候十卷衛國公手記一卷
覇國箴一卷玉帳經一卷
六壬透天關法一卷候氣秘法三卷
六十甲子占風雨一卷五音法一卷
陰陽律體(一作髓)一卷靈關訣益智二卷
袖中金五卷玄女常手經二卷
神訣一卷遊都璧王經一卷
兵法三卷弓訣一卷
法射指訣一卷九天玄機八神課一卷
六十甲子禳敵克應決勝術一卷(俱李靖撰)
冥報記二卷(吏部尚書京兆唐臨撰)天文大象賦一卷(黃冠子岐山李)
(播撰)
周髀筭經二卷(太史令岐陽李淳風撰)
陳氏曰題李淳風等註周髀者蓋天文書也稱周公
受之商高而以句股為術故曰周髀唐志有李淳風
釋二卷(文獻通考)
倚馬立成法二卷(李淳風撰)
晁氏曰唐李淳風撰兵行占候之書也淳風太宗時
人而此書起九宫法至貞元六年庚午假託以行其
書耳非淳風本真也(讀書志)
玉歷通政經三卷(李淳風撰)
陳氏曰李淳風撰亦天文占也唐志無之(文獻通考)
乙巳占十卷(李淳風撰)
陳氏曰唐太史令岐陽李淳風撰起算上元乙巳故
以名焉(文獻通考)貞觀中撰始於天象終於風氣(書目)
乾坤秘奥一卷(李淳風撰)
太史令李淳風撰自乾災至錯紀凡三十五篇(書目)
地理少一卷(李淳風撰)
陳氏曰稱李淳風亦未必然(文獻通考)
質龜論一卷(李淳風撰)
李淳風得於石室(唐書藝文志)
九天觀燈法一卷六壬精髓經一卷
立觀經一卷乾坤秘奥七卷
五行元統一卷四民福禄論四卷
玄悟經三卷太一玄鑑五卷
占燈經一卷三元經一卷
太一樞會賦一卷占燈法一卷
觀燈法一卷諸家秘要三卷
行軍明時秘訣一卷太白華蓋法二卷
雲氣營寨占一卷行軍歷一卷
懸鏡經十卷天文占一卷
大象元文一卷歷監天元主物簿三卷
雜占一卷帝王氣象占一卷
西天占書一卷白澤圖一卷
周遁三元纂例一卷隂陽遁入局立成法一卷
隂陽二遁萬一訣四卷遁甲要用歌式二卷
陽遁天元局法一卷隂陽遁甲經三卷
隂陽遁甲立成一卷天一遁甲兵機要訣二卷
三元遁甲經一卷遁甲符應經三卷
太一新鑑三卷九宫口訣三卷
玉帳經一卷乾坤秘(一作要)七卷
蓬瀛經三卷濟家備急廣要錄一卷
二宅賦一卷行年起造九星圖一卷
宅心鑑式一卷相宅經一卷
宅體(一作髓)經一卷九星修造吉凶歌一卷
隂陽二宅歌一卷二宅相占一卷
太白運會䜟記一卷九天秘記(一作訣)一卷
詳思記一卷玄女金石玄悟術三卷
西王母玉訣一卷通玄玉鑑頌(一作領)一卷
太陽太隂賦二卷日月氣象圖五卷
上象二十八宿纂要訣一卷
太白會運逆兆通代記圖一卷
日行黃道圖一卷月行九道圖一卷
雲氣圖一卷渾天方志圖一卷
九州格子圖一卷十二宫入式歌一卷
感應經三卷皇極歷一卷
正一五真圖一卷周易玄悟一卷(俱李淳風撰)
九章算經要略一卷五經算術二卷
張丘建算經三卷海島算經一卷
五曹孫子等算經二十卷甄鸞孫子算經三卷
大象賦一卷祖冲之綴釋五卷
河西甲寅元歷一卷九章算術九卷
乾泰秘要三卷鄭玄九旗飛變一卷
演齊人要術(卷□李淳風演)
淳風通羣書明歷術於占候吉凶若符契然當世術
家意有鬼神相之非學習可致終不能測也所撰乙
已占等書傳於世(唐書本傳)
碧玉芳林四百五十卷玉藻瓊林一百卷(俱學士華隂孟)
(利貞撰)
隨遺錄(秘書監萬年顔師古撰)
千金方三十卷(華原隱士孫思邈撰)
晁氏曰唐孫思邈撰思邈博通經傳洞明醫術著用
藥之方診脈之訣針灸之穴禁架之法以至導引養
生之要無不周悉後世或能窺其一二未有不為名
醫者然議者頗恨其獨不知傷寒之數云(讀書志)
千金翼方三十卷(孫思邈撰)
晁氏曰思邈著千金方復綴集遺軼以羽翼其書成
一家之言林億等謂首之以藥錄次之以婦人傷寒
小兒養性辟榖退居補益雜病瘡癰色脈針灸而禁
經終焉者皆有指意云(讀書志)陳氏曰其末兼及禁術
用之多騐(文獻通考)
千金食治(孫思邈撰)
李時珍曰唐孫思邈撰千金備急方三十卷采摭素
問扁鵲華佗徐之才等所論補養諸說及本草關於
食用者分米穀菓菜鳥獸蟲魚為食治附之亦頗明
悉(本草綱目)
養生要錄一卷枕中素書一卷
攝生真錄一卷馬隂二君内傳一卷
太清真人煉雲母訣二卷氣訣一卷
燒煉秘訣一卷龍虎通元訣一卷
龍虎亂日篇一卷幽傳福壽論一卷
會三教論一卷龍虎篇一卷
龜經一卷五兆筭經一卷
龜上五兆動搖經訣一卷福禄論三卷
千金髓方二十卷神枕方一卷
醫家要妙五卷退居志一卷
真氣銘一卷五藏旁通明鑑圖一卷
針經一卷玉涵方三卷
千金月令一卷千金養生論一卷
養性延命集二卷養性雜錄一卷
養生銘禁經二卷
五臟旁通導養圖一卷芝草圖三十卷
太常分藥格一卷崔氏産鑑圖一卷
攝生月令圖一卷六氣導引圖一卷
侍膳圖一卷坐照論並五行法一卷
金鏁子訣一卷内外神仙中經秘密圖一
卷
黃帝神竈經三卷丹經訣要一卷
神仙修養法一卷(以上俱孫思邈撰)
思邈京兆華原人通百家說善言老子莊周於隂陽
推步醫藥無不善孟詵盧照隣等師事之(唐書本傳)
辨正論八卷(關中僧法琳撰)
晁氏曰唐釋法琳撰潁川陳良序云法琳姓陳關中
人著此書窮釋老之教源極品藻之名理宣和中以
其老子語焚毁其第二第四第五第八凡五卷序文
亦有剪棄者(讀書志)
破邪論二卷甄正論三卷(俱法琳撰)
晁氏曰唐釋法琳撰已上三書皆經宣和焚毁藏中
多闕故錄之(晁氏讀書志)按破邪甄正二論昭德讀書記
以為宣和焚毁藏中多闕然愚嘗於邨寺經藏中見
其全書破邪論專詆傅奕而並非毁孔孟所謂詖淫
邪遁之詞無足觀者甄正論譏議道家如度人經璇
璣停輪處以為璇璣無停輪之理使停輪至七日七
夜則宇宙顛錯而生人之類滅矣無極曇誓天及龍
變梵度天處以為曇與梵二字出自佛書佛法未入
中國之前經傳中並無此二字豈有天帝名號而剽
竊佛書字義乎又如河上公道德章句序言漢文帝
駕詣河上公問道而河上公一躍騰雲帝知是神人
下輦稽首從受章句二卷以為漢史記車駕每出必
書何獨不書駕詣河上公問道之事且孝文好黃老
言立渭陽五帝廟則因新垣平平一方士其說至卑
陋帝尊寵之而史亦備述之河上公之事竒偉如此
何獨見遺於班馬乎乃羽人道士輩自創此說此論
頗當意必借筆於文學之士沙門輩恐不能道也(文獻)
(通考)
大唐京寺錄傳十卷(僧彦琮撰)諫苑二十卷(燕國公高陵于志寧撰)
佛教賞罰三寶法一卷安養蒼生論一卷
三德論一卷入道方便門二卷
衆經目錄五卷鏡諭論一卷
無礙緣起一卷十種讀經儀一卷
無盡藏儀一卷發戒緣起二卷
法界僧圖一卷十不論一卷
懴悔罪法一卷禮佛儀式二卷(俱新豐僧元琬撰)
(按唐藝文志注元琬姓楊氏新豐人)
修身要覽十卷(章懷太子賢撰)春秋要錄十卷
君臣相起發事三卷(俱章懷太子賢撰)
九鏡射經一卷射訣一卷(檢校太子詹事京兆韋韞撰)
陳氏曰唐檢校太子詹事韋韞撰制弓矢法三篇射
法九篇又叙其學射之初有張宗者授之訣為射訣
(文獻通考)
中樞龜鏡一卷(許國公武功蘇瓌撰)
初瓌謂子頲有公輔之器因以宰相事業訓之凡二
十七條宋開府見之請號曰龜鏡(書目)
諫林二十卷續世說新書十卷
神仙後傳十卷園庭草木疏二十一卷
王氏神通記十卷新本草四十一卷
針灸服藥禁忌五卷袖中備急要方三卷
嶺南急要方二卷藥性要訣五卷(俱廣州都督咸陽王)
(方慶撰)
四分律疏二十卷(長安僧惠滿撰)大乘要句三卷(新豐僧空藏撰)
博聞竒要二十卷(武功徐闉撰)
開元武功縣人徐闉上詔試文章留集賢院校理(唐書)
(藝文志)
外臺秘要方四十卷(給事中郿人王燾撰)
珪孫燾性至孝為徐州司馬母有疾彌年不廢帶視
絮湯劑數從高醫游遂窮其術因以所學作書號外
臺秘要討繹精明世寶焉(唐書本傳)晁氏曰燾在臺閣二
十年久知弘文館得古方書數千卷因述諸病症候
附以方藥符禁灼灸之法凡一千一百四門天寶中
出守房陵及太寧郡故以外臺名其書孫兆以燾謂
鍼能殺生人不能起死人取灸而不取鍼譏其為醫
之蔽予獨以其言為然(讀書志)陳氏曰其書博采諸家
方類如肘後千金世尚多有之至小品深師崔氏許
仁則張文仲之類今無傳者猶間見於此書云(文獻通考)
外臺要略十卷(王燾撰)
神仙可學論一卷(道士華陰吳筠撰)
晁氏曰唐吳筠撰嵇康謂神仙不可以學致筠意不
以為然故演修習之方以勉學仙之士云(讀書志)
兩同書一卷(吳筠撰)
陳氏曰不著名氏中興書目云唐吳筠撰唐藝文志
同但入小說類采孔老為内外十篇名祝融子兩同
書祝融者謂鬻子為諸子之首也(文獻通考按唐宋藝文志皆稱筠)
(撰惟崇文總目云羅隐撰)
形神可固論一卷著生論一卷
明真辨偽論一卷心目論一卷
玄門論一卷諸家論優劣事一卷
辨方正惑論一卷(宋藝文志作辨方士惑)
輔正除邪論一卷元綱論一卷
復淳化論一卷道釋優劣論一卷(俱吳筠撰)
筠通經誼美文辭隸道士籍入嵩山依潘師正究其
術卒弟子諡宗元先生文章深詆釋氏(唐書本傳)
天文事序議一卷(長安韓滉撰)老子道德經四卷(唐宗室協律郎)
(李約注)
古今國典一百卷會要四十卷(俱武功蘇冕撰)
南華通微十卷(鳳翔元載撰)
太白還丹篇一卷
陳氏曰稱清虛子太白山人唐貞元時(文獻通考)
孫子注二卷(左補闕萬年杜牧撰)
自序曰孫武所注十三篇太約用仁義使機權魏武
帝所為注解十不釋一予因取武書備為其注曹之
所注亦盡存之分為上中下卷後之人有讀武書予
解者因而學之猶盤中走丸丸之走盤横斜圓直計
於臨時不可盡知其必可知者是知丸不能出於盤
也(本書原序)晁氏曰牧以武書大略用仁義使機權曹公
所注十不釋一因備注之世謂牧慨然最喜論兵欲
試而不得者其學能道春秋戰國時事甚博而詳知
兵者有取焉(讀書志)
理道要訣十卷(宰相萬年杜佑撰)
陳氏曰唐宰相杜佑君卿撰凡三十三篇皆設問答
之辭末二卷記古今異制蓋於通典中撮要以便人
主觀覽(文獻通考)
管子指略二卷(杜佑抄)
國史志唐杜佑抄管氏書為指略序稱房喬所注而
舊錄皆作尹知章文句無復小異今本房玄齡注有
經言外言内言短語區言雜篇輕重(玉海)
意林三卷(戸部尚書扶風馬總撰)
晁氏曰唐馬總會元撰初梁庾仲容取諸家書術數
雜記凡一百七家抄其要語為三十卷總以其繁略
失中增損成三軸前有戴叔倫楊伯存兩序(讀書志)子
抄百十有七家仲容所取或數句或一二百言是有
以契其意入其用而他人不可共享者也馬總意林
一遵庾目多者十餘句少者一二言比子抄更為取
之嚴錄之精且約也戴叔倫序其書曰上以防守教
之失中以補比事之闕下以佐屬文之緒有疏通廣
博潔淨符信之要無僻放拘刻譤蔽邪蕩之患陸機
曰傾羣言之瀝液潄六藝之芳潤是庶幾焉(高氏子抄)
意樞二十卷(馬總撰)
六帖三十卷(刑部尚書渭南白居易撰)
晁氏曰唐白居易撰以天地事物分門類為聲偶而不
載所出書曾祖父秘閣公為之注行於世世傳居易作
六帖以陶家缾數千各題名目置齋中命諸生采集其
事類投缾内倒取之抄錄成書故所記時代多無次序
云(讀書志)白樂天取凡書精語可備詞賦制文采用者各
以門目類粹而總名其書為六帖既不自釋所以名後
人亦無辨偶閱唐制其時取士凡六科别其所試條件
每一事名一帖其多者明經試至十帖而說文極於六
帖白之書為應科第設則以帖為名其取此矣(程氏衍繁露)
八漸通真議一卷(白居易撰)柳氏小說舊聞六卷(華原柳公)
(權撰)
元聖蘧廬二卷(亳州刺史京兆李繁撰)
晁氏曰唐李繁撰繁學於江西僧道一敬宗時嘗與
丁公著陸亘入殿中抗佛老講論唐虞韓愈稱其家
多書一覽終身不忘太和中舒元輿誣其濫殺不辜
繫獄知且死著書十六篇以明禪理自謂臨死生而
不懼賢於顔回在陋巷不改其樂嗚呼可謂賢矣而
史載其生平行事甚醜獨何歟(讀書志)
樂善錄十卷司牧安驥方一卷
司牧安驥集三卷(俱唐宗室司馬李石撰)
西京巢氏水氣論一卷(不著名)
續曹大家女訓十二篇(薛蒙妻京兆韋氏撰)
廣人物志十卷(鄉貢進士京兆杜周士撰)
陳氏曰唐鄉貢進士京兆杜周士撰叙武德至貞元
選舉薦進人物事實凡五十五科(文獻通考)
蘇氏演義十卷(武功進士蘇鶚撰)
陳氏曰唐光啓進士武功蘇鶚德祥撰考究書傳訂
正名物辨證訛謬有益見聞尤梁谿以家藏本刻之
當塗(文獻通考)
杜陽雜編三卷(蘇鶚撰)
晁氏曰唐蘇鶚字德祥撰家武功杜陽川雜錄廣德
以至咸通時事(讀書志)
獨行方十二卷玉壺備急方一卷(俱嶺南節度京)
(兆韋宙撰)
劉公嘉話錄一卷(義武軍節度京兆韋絢撰)
晁氏曰唐韋絢撰劉公謂禹錫絢字文明執誼子也
咸通中節度義武幼從學於禹錫錄其話言(讀書志)
戎幕閒談一卷(韋絢撰)
晁氏曰唐韋絢撰太和中為李德裕從事記德裕所
談(讀書志)
賓客佳話一卷佐談十卷(俱韋絢撰)
夢雋一卷周公解夢一卷(俱宰相華原柳燦撰)
魏氏要略二十卷(澄城魏謩撰)
三水小牘三卷(皇甫牧撰)
陳氏曰唐皇甫牧遵美撰天祐中人三水者安定屬
邑也(文獻通考)
華嚴經百門義海兩卷(長安僧法藏撰)
晁氏曰唐僧法藏撰長安崇福寺僧也分十章(讀書志)
華嚴奥旨一卷(法藏撰)
大唐京寺錄(卷亡)法琳别傳二卷(俱僧法藏撰)
晁氏曰唐僧法藏撰又曰妄盡還源觀凡六門(讀書志)
玉泉筆端三卷又别一卷
陳氏曰不著名氏有序中和三年作末有䟦云扶風
李昭德家藏之書也即故淮海相公孫又稱黃巢陷
洛之明年䟦亦不知何人别一本號玉泉子比此本
少數條而多五十二條無序䟦錄其所多者為一卷
(文獻通考)
月波洞中記一卷
晁氏曰序稱唐任逍遥得之於太白山月波洞石壁
上凡九篇相形術也(讀書志)
後畫錄一卷(僧彦宗撰)
晁氏曰唐僧彦宗撰品長安名畫凡二十七人(讀書志)
本草性事類一卷(京兆醫工杜善方撰)
禹錫曰京兆醫工杜善方撰不詳何代人凡一卷以
本草藥名隨類解釋附以諸藥制使畏惡相反相宜
解毒者(本草綱目)
黃庭五臟六腑圖一卷(太白山見素女子胡愔撰)
九室指元篇一卷(宋華山隱士陳搏撰)
搏好讀易手不釋卷自號扶搖子著指元篇八十一
章言導養及還丹之事(宋史本傳)
希夷先生龜鑑一卷(陳搏撰)
陳氏曰陳搏圖南撰劉康國注館閣書目作人倫風
鑑(文獻通考)
清異錄二卷(翰林學士新平陶穀撰)
晁氏曰稱翰林學士陶榖撰凡天文地理花木飲食
器物每事皆制為異名新說其為書始似雲仙散錄
而語不類國初人蓋假託也(讀書志)
儀天歷十六卷(太子洗馬京兆史序撰)
史序字正倫善推步歷筭補司天學生又知監事修
儀天歷上之(宋史本傳)
天文歷書十二卷乾坤寳典四百五十五卷
乾坤總錄五卷(俱史序撰)
補政忠言十篇(太常博士華州趙湘上)
蒙書十卷(長安种放撰)
兵書十五卷(工部侍郎中部楊偕撰)
偕字次公性剛而忠樸尤喜古今兵法有兵書十五
卷(宋史本傳)
正蒙書十卷(著作郎長安張載撰)
晁氏曰張載子厚撰張舜民嘗乞追贈載於朝云横
渠先生張載著書萬餘言名曰正蒙陰陽變化之端
仁義道德之理死生性命之分治亂國家之經罔不
究通方之前人其孟軻揚雄之流乎此書是也初無
篇次其後門人蘇昞等區别成十七篇又為前後序
又有胡安國所傳篇為一卷末有行狀一卷(讀書志)藍
田吕氏曰先生晚自崇文移疾西歸終日危坐一室
左右簡編俯而讀仰而思有得則識之或中夜起坐
取燭以書其志道精深未始須臾息亦未嘗須臾忘
也熙寧九年秋集所立言謂之正蒙出示門人曰此
書予歷年致思之所得其言殆與前聖合大要發端
示人而已其觸類廣之則吾將有待於學者(文獻通考)
西銘集解一卷(張載撰藍田吕大臨等解)
陳氏曰張載作訂頑砭愚二銘後更曰東西銘其西
銘即訂頑也大抵發理一分殊之旨有趙師俠者集
吕大臨胡安國張九成朱熹四家說為一篇刻之興
化軍龜山楊氏曰西銘理一而分殊知其理一所以
為仁知其分殊所以為義所謂分殊猶孟子言親親
而仁民仁民而愛物其分不同故所施不能無差等
耳或曰如是則體用果離而為二矣曰用未嘗離體
也以人觀之四支百骸具於一身者體至其用處則
首不可以加屨足不可以納冠蓋即體而言分已在
其中矣(文獻通考)
信聞紀一卷(張載撰)
晁氏曰張載撰雜記經傳之義辨釋老之失(讀書志)
尉繚子注一卷(張載撰)
晁氏曰張載撰其辭甚簡蚤年喜談兵後謁范文正
文正愛其才勸其學儒載感悟始改業此殆少作也
(讀書志)
語錄三卷雜述一卷(俱張載撰)
吕氏老子注二卷(秘書省正字藍田吕大臨撰)
晁氏曰吕大臨撰其意蓋以老氏之學合有無謂之
玄以為道之所由出蓋至於命矣其言道體非獨智
之見孰能臻此求之終篇謬於聖人者蓋寡但不當
以聖智仁義為可絶棄耳(讀書志)
南還錄二卷(吏部侍郎新平張舜民撰)
晁氏曰張舜民芸叟撰舜民元豐中從軍攻靈州師
還謫授郴州監酒即日之官記途中所歷並其詩文
(文獻通考)
雜記一卷畫墁錄一卷(俱張舜民撰)
搜神秘覽三卷壑源茶錄一卷(俱京兆章炳文撰)
唐語林八卷(長安王讜撰)
陳氏曰長安王讜正甫撰以唐小說五十家倣世說
分門三十五又益十七為五十二門中興書目十一
卷而闕記事以下十五門又云本亦止八卷而門目
皆不闕(文獻通考)
紹聖安邊策(衛尉少卿武功游師雄撰)
哲宗數訪邊防利病師雄具慶歷以來邊臣施置之
臧否朝廷謀議之得失及方今禦敵之要凡六十事
名曰紹聖安邊策上之(宋史本傳)
本草廣(一作衍)義二十卷(通直郎華隂寇宗奭撰)
晁氏曰寇宗奭編以本草二部著撰之人或執用已
私失於商確併考諸家之說參之事實覈其情理證
其脫誤以成此書(讀書志)陳氏曰其書援引辯證頗可
觀采(文獻通考)時珍曰寇宗奭撰以補註及圖經二書參
考事實覈其情理援引辯證發明良多東垣丹溪諸
公亦專信之但以蘭花為蘭草卷丹為百合是其誤
也書及序例凡三卷平陽張魏卿以其說分附各藥
之下合為二書(本草綱目)
師友談記一卷(華州李廌撰)
晁氏曰李廌方叔撰多記蘇子瞻范純夫及四學士
所談論故曰師友(讀書志)
德隅堂畫品一卷(李廌撰)
陳氏曰李廌方叔撰趙令畤德麟官襄陽行槖中諸
畫方叔皆為之品評元符元年也(文獻通考)
水心鏡一百六十七卷(光禄大夫延安韓彦直撰)
彦直字子温嘗摭宋朝事分為類目名水心鏡為書
百六十七卷禮部尚書尤袤修國史白於朝下取是
書以進光宗覽之稱善(宋史本傳)
永嘉橘錄一卷(韓彦直撰)
陳氏曰知温州韓彦直撰世忠長子也(文獻通考)
天經十九卷(同州進士王及甫撰)
陳氏曰同州進士王及甫撰不知何人其書定是非
協同異由博而約儒者之善言天者也(文獻通考)
通幽子靈台隱秘寳符一卷
扶風隱者(宋史藝文志)
補妬記一卷(京兆王績編)
晁氏曰古有妬記久而忘之不知何人輯傳記中婦
人嚴妬事以補亡(讀書志)陳氏曰稱京兆王績編不知
何時人古有宋虞之妬記等久不傳故補之自商周
而下迄五代史傳所有妬婦皆載之末及神怪雜說
文論等最後有治妬二方尤可笑也(文獻通考)
侯子雅言(華隂侯仲良撰)
韓子十卷槩言二十五篇
硯纂八卷比見記三卷(俱元參議奉元楊奐撰)
辛巳歷(集賢學士奉元楊恭懿撰)
恭懿字元甫奉元人至元十六年詔於太史院改歷
十七年三月進奏曰臣等徧考自漢以來歷書四十
餘家精思推算舊儀難用而新者未備故日行盈縮
月行遲疾五行周天其詳皆未精察今權以新儀木
表與舊儀所測相較得今歲冬至晷影及日躔所在
與列舍分度之差大都北極之高下晝長則夜短參
以古制創立新法推算成辛巳歷雖或未精然比之
前改歷者附會元歷更日立法全踵故習顧亦無媿
然必每歲測騐積改至三十年庶盡其法可使如三
代日官世專其職測騐良久無改歲之事矣(元史本傳)
靖川語錄(明三原馬貴撰)
薛思菴野錄三卷(金華府同知渭南薛敬之撰)
序曰思菴之學以存心為宗旨以求静力行為工夫
所著野錄皆從身心體騐中流出凡天地鬼神之奥
人倫物理之常靡不研窮究極而尤歸重此心切近
精實不詭於洙泗濓洛之旨可謂知所本矣(本書馮從吾序)
洙泗言學錄道學統基(俱薛敬之撰)
先生嗜道若飴老而彌篤又好静坐思索凡有所得
即以劄記所著道學統基諸書其言多有補於名教
云(關學編)
進修筆錄談錄
草堂語錄三泉堂漫錄
厚鄉錄動静圖說
漫語(俱南京戸部尚書三原王承裕撰)性理發微(吳江縣丞涇陽馬珵撰)
張大器語錄(保定廵撫咸寧張鼎撰)
張鼎字大器少受學於河東薛文清日勤勵於聖賢
之學諸子百家雖靡不研究而一秉於濓洛關閩之
旨文清公深器重之(關學編)
正蒙會稿(戸部尚書咸寧劉璣撰)武經類編(淮揚總漕西安衛楊宏撰)
無逸篇一卷宦裔警鑒一卷(俱四川副使西安謝)
(朝宣撰)
醫經小學壽親養老補遺
傷寒治例(俱咸寧劉純撰)
兵法綱目一卷養浩論一卷(俱蘇州同知朝邑王卺撰)
宋四子抄釋(南京禮部右侍郎高陵吕柟撰)
涇野先生語錄(吕柟撰)
序曰涇野先生語錄言言皆自躬行心得中流出最
透悟最精實可與西銘正蒙並傳不朽余自髫年即
嗜好不離第原錄歲久板且漫漶因僣為訂正而以
先生傳附於後燦然成一完錄矣舊名内篇今更題
曰涇野先生語錄志實也按台東郊畢公鋟梓以廣
其傳(本書馮從吾序)
諭解州略一卷(吕柟撰)
序曰諭解州略乃涇野先生所撰輯以道乎解梁士
民者也其言信而直其事簡而略猶衣食切於人不
可缺解人親炙之久宜乎風俗丕變至於今不能忘
也(本書胡大器序)
正蒙拾遺苑洛語錄(俱兵部尚書朝邑韓邦竒撰)
邦竒天禀高明學問精到明於數學大類邵堯夫而
論道體乃獨取張横渠所著有苑洛語錄諸書傳世
(關學編)
珍珠船二卷墅談二卷
清涼經一卷(俱鴻臚少卿咸寧胡侍撰)友山浪談一卷(山西僉事朝邑王朝)
(雍撰)
武經註解(副將長安張我英撰)後垣玄機妙方(咸寧管澤撰)
秦關全書(藍田舉人王之士撰長安馮從吾編)
序曰王秦關先生理學醇儒也其學以盡性無欲為
宗近裡着已甘貧苦節世共高之先生冡嗣持先生
著作數種乞余訂正乃命門人輩編次以歸之而以
文簡公粹語及飛泉公語錄列於前見先生學問淵
源所自其曰先師遺訓先君遺訓者先生所自命也
其他諸錄皆躬行心得之言足以羽翼聖賢扶持名
教非世之騁空譚而尠實用者可比云(本書馮從吾序按全書)
(内多載之士語錄以其為儒家者流故不歸集部)
越中述傳四卷(兵備道渭南南逄吉撰)
序曰王文成公講學東南從遊者幾半天下關中則
有南元善元貞昆季二先生錄公語幾數萬言藏之
家塾元貞先生孫子興太史倣蘇季明校正蒙例離
為四篇曰立志格物從政教人總題曰越中述傳曰
是所以致良知也(本書馮從吾序)
老子斷註(戸部郎臨潼趙統撰)被褐子五卷(按察使朝邑王學謨撰)
宗極論一卷(韓城衛王道撰)困言四卷(左參政西安周宇撰)
忍字測三卷(周宇撰)
序曰槐村先生關中躬行君子也潜心問學而於聲
律字學尤為士大夫所山斗冢嗣淑遠出先生忍字
測三卷示予予受而讀之喟然曰道蓋在此乎遂代
為校讐付剞劂氏觀此編其於先生生平問學思過
半矣(本書馮從吾序)
一中十卷見物四卷
一中大原二卷醫談一卷(俱兩淮運使咸寧李蘇撰)
閒懶子一卷(朝邑監生王朝雍撰)
觀宇觀宙
天經天雅
天典天引
天朔天極(俱長沙别駕三水文在中撰各三十六帙)
十二友記一卷(驛傳道朝邑王嗣美撰)
序曰余丁亥歲承乏河東案牘之暇自以年暮於世
間一切都無所嗜惟是日用擕帶之物如影之隨形
頃刻離之不得然皆雅淡無俗物其中滋味愈玩愈
長以此為盍簮之助爰為之記(本書自序)
三魔記一卷(王嗣美撰)
序曰余素負山林癖沉酣泉石浸入膏肓圖水石而
仰宗炳之卧遊畢婚嫁而追向平之雅志故著有十
二友以訂寒素迨案牘之暇再記三魔總之忘情塵
界歸於玄適聊以陶寫性靈卒吾歲月云爾(本書自序)
崇雅三約十議書一卷
申明教化書一卷澄道四脈(俱王嗣美撰)
日省近言(同州馬樸撰)
序曰馬敦若日省近言讀之近在耳目之前遠達寰
宇之廣顯寓形色之常淵入性命之奥味之而雋徵
之而信殆追嫓薛敬軒之粹言矣(本書盛以弘序)
關中四先生要語四卷(工部尚書長安馮從吾輯)
題曰涇野先生語錄故二十七卷苑洛先生語錄故
六卷海内傳誦已久至谿田先生語錄止存數則於
嵯峨書院志中斛山先生語錄附刻於遺稿後人多
未幾知余讀其語錄慨焉有慕因彙錄其言之尤要
者分為四卷以便觀省(本書馮從吾題辭)
學翼(馮從吾撰)
序曰講學第一要令人啓信必啓信而後可與言也
既信矣使不防忌則一傅衆咻不免方信而忽疑故
又當防忌既防忌矣使不正趨則佛老之說得混其
中故又當正趨趨正矣使不明源則源頭未透不過
支離口耳之學故又當明源源明矣若不勵功雖有
所窺總屬虚見故又當勵功勵功矣道體無窮功夫
亦無盡一息尚存此志不容少懈也故以詣極終焉
余標此六目而各採宋元及明諸儒粹言以實之凡
我同志尚潜心於斯云(本書自序)
澗陸語略共學講語
典學堂會語榆介講語(俱光禄少卿渭南史記事撰)
濟隂綱目(總督三邊臨潼武之望撰)
序曰嘗見王宇泰所輯女科準䋲廣搜博採古今悉
備然一切雜病亦復槩收不無駢枝贅疣之弊因於
公事之暇手為蒐集汰去諸雜症而專以婦人所獨
者彙為一書分門别類於綱之下各繫以目焉(本書自序)
醫幟疹科(武之望撰)錢來山房叢書百卷(華陰張毓)
(翰撰)
九極篇(光禄少卿三水文翔鳳撰)
太微經(文翔鳳撰)
序曰西極太青文子鏤心鳥跡之中織辭魚網之上
夫既洞性命之奥區極才思之神臯矣乃衙官太玄
驅役潜虚其協於卦爻者有六十四卦三百八十四
爻名曰太微太微有四經十二贊十六圖六十四緯
四表凡一百篇其道以作聖而恢王窮神而合天而
一切天綱地紀人極物華之全無不準其建都立官
制軍行師之法盡本於参兩錯綜之數不覺矍然於
易理之深明也(本書賈鴻洙序)
癡醒子三十卷(太子太保渭南南企仲撰)
致曲言二卷(兵部員外岐山張舜典撰)
序曰心虞以理學鳴關中輯其學之所得題曰致曲
言蓋自言其聞見知次之意因以勖人俾從誠入不
至大而無當若河漢而無極也剖六藝之同異析諸
子之乖離不執於一不疑於二其言極醇無疵獨契
正學之微以視當世得失之林殊矣(本書王嗣虞序)
明德錄(張舜典撰)大六壬兵機百煉金(輞川龐居)
(珍撰)
臆論一卷(東昌府别駕翟事心撰)養生日錄(四川僉事盩厔王三聘撰)
六緯質難七卷(左通政蒲城李應策撰)
閒中今古六卷(咸寧秦可貞撰)
象罔一得二卷椎輪始草(俱咸寧王紹徽撰)
老子解(川東道鳳翔袁楷撰)草木靈異錄(華隂王汝霖撰)
竒器圖說三卷續竒器圖說一卷(按察僉事涇陽王徵撰)
序曰關西王公竒器圖說一書採輯者為卷三創置
者為卷一蓋公贍智宏材披天根而潄地軸所製自
行車自行磨已足㕍行武侯而虹吸鶴飲之偹旱潦
輪壺之傳刻漏水銃之滅火災連弩之禦大敵代耕
之省牛馬因風趁水之不煩人力其有禆於飛輓轉
運軍旅農商瑣細米鹽小大悉備逸勞相萬矣則公
之書固非常偉業是胡可以不傳也因手繪而授之
梓(本書武位中序)
兩理略百字解
心了丹歷代發蒙
道說(俱僉事涇陽王徵撰)
念祖錄一卷尚友錄
養正錄就正錄
書紳篇(俱樂昌知縣咸寧楊復亨撰)珊瑚林(主事咸寧韓在撰)
敦倫庸言訓書規則略(俱郟縣知縣三原張善治)
(撰)
克己藥言(龍安府同知盩厔楊楠撰)臆編一卷(耀州李會心撰)
别世言一卷(國朝朝邑雷于霖撰)
引曰栢林翁行年七十有五兩足痿痺一綫殘喘寸
靈之中絶不作一室之慮獨此善脉相資善氣相延
者耿耿然不置諸懷形器雖枯靈明猶存故為别世
之言(别世言引)
太極圖說一卷(雷于霖撰)
序曰吾之為是說也析元公之圖印我心之同總以
一極二五者貫通於天地人物之間曰真曰精不越
此中正仁義要使覽之者定以妙合静以凝成誠以
審感動之機有善而無惡敬以嚴修悖之介有吉而
無凶純仁精義徹始終而無二齊生死為一致也(本書)
(自序)
西銘續生篇一卷(雷于霖撰)
序曰西銘者横渠夫子續大生之德而作也予自志
學之年一見是篇若獲固有今七十二歲造物者將
息我也卧床一載思吾生有盡吾生生之心無盡遂
於伏枕飲藥之中勉作註釋五千三百餘字期與天
下萬世仁人孝子共續此大生之德於永永不窮也
(本書自序)
四言烏哺一卷(雷于霖撰)性理三解(吳橋知縣王越撰)
自新錄一卷(富平惠靇嗣撰)
引曰余念學問之道不日長進即日消亡竊虞其銳
始怠終虚延歲月未有真修實證故凡一切閱歷偶
有所觸發輒筆之於冊以自騐功力之淺深云(本書自序)
存言一卷(蒲城楊仕顯撰)
引曰余於古先聖賢之嘉言輒樂為之記案頭積累
千條時或紛錯之後細讀幾條不覺耳聰目明己丑
春被兵火盡歸烏有庚寅南遊舟中猶識數欵偶筆
記之門弟唐天則梓以傳(本書自序)
傷寒辨證四卷(三原陳堯道撰)
序曰素中少負異質勵精學古出其緒餘旁通於醫
上遡軒岐下迄來兹無論内難金匱甲乙諸經以及
華原河間東垣丹溪諸集靡不抉微搜奥即近代如
吳郡之醫案會稽之類經雲間之微論三山之救正
之類亦莫不洛誦瀾翻至横口竪筆略無留難雖委
巷繩樞必往或勸其自重曰令病病者又病貧吾不
忍也手編傷寒辨證一書折衷諸家參伍衆論彌縫
其闕失而匡救其不逮析疑訂訛綱提臚列覽者較
若列眉曠然發蒙所以康世利民非徒以其文已也
(本書石朗序)
痘科辨證二卷(陳堯道撰)
序曰治痘之家各有成書不過解毒補托二端而已
然痘疹應氣運而為虚實若辨證一或不審則解毒
補托總無是處余自丙戌集有痘科辨證亦覺條分
縷析今取舊書增補之大約治法機權不自我操止
以痘瘡為主必先歲氣而明辨夫虛實寒熱解毒之
中寓有升發之義實為心得之妙也(本書自序)
日省錄四卷(刑部侍郎涇陽王承烈撰)
序曰日省錄者涇干王遜功先生錄所自得語也大
之隂陽造化博之人倫物理精之身心性命以及吾
儒異端所以異同離合之故罔弗究論而晰其淵源
焉(本書康吕賜序)
秋水堂遺論一卷(咸陽貢士張調燮撰)
序曰先生采格言於先正發奥義於獨識言近而指
遠詞約而理博可以持身亦可以涉世可以窮理亦
可以盡性(本書張雲翮序)
就正錄二卷(鄠縣張正撰)
序曰擇中語錄純粹以精言不過辭意切實而不詭
僻良由其殫力精究故能深入理窟有此實落學問
也(本書馮㻺序)
正學書一卷儆覺錄二卷(俱樂亭知縣富平來埏撰)
南阿語錄五卷(武功康吕賜撰)二程語錄寶鑑(淳化貢生宋振麟輯)
性理纂要二卷(鳳翔教授咸陽王明弼撰)
序曰朱子於太極通書西銘諸書皆精明瑩白而千
載之秘盡洩但大全一書議論繁多初學未易觀覽
弼誦味之下妄加節略間附己見務取貫通錄成二
卷題曰性理纂要以便省觀云(本書自序)
江漢書院講義十卷文獻攬要十二卷
荒政考二卷(俱鄠縣王心敬撰)
集𩔖
集之𩔖凡三曰楚辭𩔖曰别集𩔖曰總集𩔖
(按集𩔖頗繁其為宋元以前者皆雜採諸書自明以來散見郡縣志中作者既多純雜亦異其書未徵到)
(者或散逸無存或瑕瑜不掩兹蓋不濫入云)
漢高祖傳十三篇
高祖與大臣述古語及詔策也(漢書藝文志注)
高祖歌詩二篇
大風歌亦名三侯之章文中子大風安不忘危其霸
心之存乎鴻鵠歌朱文公以為卒章意象蕭索非復
三侯比矣(玉海)
高祖手詔一卷
孝文傳十一篇
文帝所稱及詔策(漢書藝文志注)
武帝集二卷
號令文章煥焉可述後世得遵洪業而有三代之風
(漢書武帝本紀贊)上所自造賦二篇(漢書藝文志)師古曰武帝也
(藝文志注)
司馬遷集一卷(龍門人)
司馬遷賦八篇(漢書藝文志)
蕭望之賦四卷(杜陵人官太子太傅)劉辟疆賦八篇(漢宗室官宗正)
張敞集一卷(茂陵人官京兆尹)劉德賦九篇(漢宗室)
韋玄成集二卷(杜陵人官至丞相)谷永集五卷(長安人官諫議大夫)
劉向集五卷(漢宗室光禄大夫)杜鄴集二卷(茂陵人官凉州刺史)
劉歆集五卷(漢宗室)班婕妤集一卷(成帝宫人)
黃門書者假史王商賦十三篇(杜陵人)
博士弟子杜參賦二篇
師古曰劉向别錄云臣向謹與長杜尉杜參校中秘
書劉歆又云參杜陵人以陽朔元年病死死時年二
十餘(漢書藝文志注)
待詔馮商賦九篇(陽陵人)左馮翊秦歌詩三篇
左馮翊史路恭賦八篇
梁鴻集二卷(平陵逸士)
鴻博覽無不通而不為章句入霸陵山中詠詩書彈
琴以自娱仰慕前世高士而為四晧以來二十四人
作頌過京師作五噫之歌適吳潜閉著書十餘篇(後漢)
(書本傳)
馮衍集五卷(京兆杜陵人)
衍幼有竒才所著賦誄銘說問交德誥慎情書記說
自序官錄說策五十篇肅宗甚愛其人(後漢書本傳)
王隆集二卷(馮翊雲陽人官新汲令)
王隆能文章所著詩賦銘書凡二十六篇(後漢書本傳)
杜篤集一卷(杜陵人官車騎從事)
篤博學不修小節所著賦誄吊書讃七言女誡及雜
文十八篇(後漢書本傳)
班彪集三卷(安陵人拜徐令)
彪才高而好述作所著賦論書記奏事合九篇(後漢書本)
(傳)
傅毅集五卷(茂陵人官車騎司馬)神雀賦一卷(傅毅撰)
毅博學習章句肅宗召文學之士以毅為蘭臺令史
文雅顯於朝廷著詩賦誄頌祝文七激連珠凡二十
八篇(後漢書本傳)
班固集十七卷(安陵人官元武司馬)離騷叙贊三篇(班固撰)
固九歲能屬文誦詩賦長博貫載籍九流百家之言
無不窮究所著典引賓戲應譏詩賦銘誄頌書文記
論議六言在者凡四十一篇(後漢書本傳)
曹大家集二卷(扶風曹世叔妻班昭撰)
班固幽通賦一卷(班昭注)
班彪女名昭博學高才有節行法度和帝令皇后諸
貴人師事焉號曰大家所著賦頌銘誄問注哀辭書
論上疏遺令凡十六篇子婦丁氏為撰集之(後漢書本傳)
賈逵集二卷(平陵人官侍中)
逵作詩頌誄書連珠酒令凡九篇(後漢書本傳)
蘇順集二卷(霸陵人官郎中)
順和安間以才學見稱隱處求道所著賦論誄哀辭
雜文凡十六篇(後漢書本傳)
誄書論四篇(扶風曹衆撰)
三輔多士扶風曹衆伯師有才名著誄書論四篇(後漢)
(書蘇順傳)
竇章集二卷(平陵人官大鴻臚)
章好學有文章與馬融崔瑗同好更相推薦(後漢書本傳)
馬融集五卷(茂陵人官南郡太守)
融才高博洽不拘儒者之節所著賦頌碑誄書記表
奏七言琴歌對策遺令凡二十一篇(後漢書本傳)
李固集十卷(南鄭人官太尉)
固好學究覽墳籍結交英賢有志之士為太尉參錄
尚書事所著章表奏議教令對策記名凡十一篇弟
子趙承等共論固言迹以為德行一篇(後漢書本傳)
戹屯歌二十二章(太常長陵趙岐傳)
中常侍唐衡兄玹為京兆虎牙都尉岐數為貶議玹
深毒恨延熹元年玹為京兆尹岐懼禍逃難四方匿
姓名賣餅北海市中時安丘孫嵩年二十餘遊市見
岐察非常人載以俱歸嵩先入白母曰出行乃得死
友迎入上堂饗之極歡藏岐腹壁中數年岐作戹屯
歌二十二章(後漢書本傳)
擬前代連珠書四十章(趙岐傳)
張奐集二卷(酒泉人徙華隂)
奐所著銘頌書教誡述志對策章表二十四篇(後漢書本)
(傳)
趙壹集二卷(漢陽西縣人)
趙壹字元叔著賦頌箴誄書論及雜文十六篇(後漢書本)
(傳)
楊修集二卷(華隂人官丞相主簿)
修字德祖好學有俊才所著賦頌碑讃詩哀辭表記
書凡十五篇(後漢書本傳)
韋誕集三卷(三國京兆人仕魏光禄大夫)
誕字仲將有文才善屬辭章善書有名(文章叙錄)
傅㢲集二卷(北地泥陽人仕魏侍中尚書)
傅嘏集二卷(北地泥陽人仕魏尚書僕射)
傅玄集五十卷(晉北地泥陽人官司隸校尉)
玄博學善屬文雖顯貴而著述不廢文集行於世(晉書)
(本傳)
杜預集二十卷(杜陵人官征南將軍)
預博學多通明於興廢之道後為司隸校尉加位特
進(晉書本傳)
摰虞集十六卷(長安人官秘書監衛尉卿)
虞少事皇甫謐才學博通著述不倦(晉書本傳)
流别集三十卷(摰虞撰)
虞撰古今文章𩔖聚區分為三十卷名曰流别集各
為之論辭理愜當為世所重(晉書本傳)建安之後辭賦轉
繁衆家之集日以滋廣晉代摰虞苦覽者之勞倦於
是採擿孔翠芟剪繁蕪自詩賦下各為條貰合而編
之謂為流别(隋書經籍志)
傅咸集三十卷(北地泥陽人官司隸校尉)
咸好屬文論雖綺麗不足而言成規鑒潁川庾純常
嘆曰長虞之文近乎詩人之作矣(晉書本傳)
文章駮論(中書監泥陽傅祗撰)
祗早知名以才識明練稱著文章駮論十餘萬言(晉書)
(本傳)
傅暢集五卷(北地泥陽人官秘書丞)
織錦㢠廻文詩一卷(苻秦扶風竇滔妻武功蘇蕙作)
記曰滔鎮襄陽斷其音問蘇氏悔恨自傷因織錦㢠廻
文五采相宣瑩心耀目其錦縱横八寸題詩二百餘
首計八百餘言縱横反覆皆成章句其文點畫無缺
才情之妙超古邁今名曰璇璣圖蘇氏笑而謂人曰
徘徊宛轉自成文章非我佳人莫之能解遂齎致襄
陽滔省覽錦字感其妙絶因具車徒盛禮邀迎蘇氏
歸於襄陽恩好愈篤(天后織錦㢠廻文記)
㢠廻文詩八卷(蘇蕙撰)韋瞻集十卷(雍州秀才)
隋煬帝集五十五卷
文章總集五千卷(煬帝勅選)
隋煬帝會虞世南等四十人選文章自楚詞迄大業
共為一部五千卷名文章總集又擇能書二千人為
御書生分番鈔書(珍珠船)
楊素集十卷(華隂人官太尉)
素好學研精不倦多所通涉善屬文工草隸嘗以五
言詩七百字贈番州刺史薛道衡詞氣宏拔風韻秀
上為一時盛作有集十卷(隋書本傳)
何妥文集十卷(西城人官國子祭酒)韋鼎詩一卷(京兆人)
太宗集三卷
陳氏曰唐太宗皇帝本集四十卷館閣書目但有詩
一卷六十九首而已今此本第一卷賦四篇詩六十
五首後二卷為碑銘書詔之屬而訛謬頗多世所傳
太宗之文見於石刻者如帝京篇秋日效庾信體詩
三藏聖教序皆不在又晉書紀傳論稱制曰者四皆
太宗御製也今獨載宣武二紀論而陸機王羲之傳
論不預焉宣紀論復重出其他亦多有非太宗文雜
厠其中者非善本也(文獻通考)
高宗集八十六卷
垂拱集一百卷金輪集十卷(俱則天皇后武氏撰)
中宗集四十卷&KR0790;宗集十卷
玄宗集(卷亡)
張說曰藝總六經漢光之學也文通三變魏祖之才
也緣情定制五禮之本也洞音度曲六樂之宗也聖
於翰墨蒼頡之妙也(玉海)
德宗御集(卷亡)
劉禹錫曰貞元中天子之文章煥乎垂光慶霄在上
萬物五色舊紀天才秀茂文思雕華灑翰金鑾無媿
淮南之作屬辭鉛槧何慚隴底之書文雅中興&KR1925;高
前代(玉海)
竇威集十卷(岐州人官内史令)
威字文蔚貫覽羣家言世胄子弟多喜武力威獨尚
文諸兄詆為書癡高祖入關典禮湮缺威多識朝延
故事乃裁定制度帝曰今之叔孫通也(唐書本傳)
楊師道集十卷(華隂人官工部尚書)
師道清警有才思善草隸工詩每與名士燕集歌詠
自適帝見其詩為擿諷嗟賞後賜宴帝曰聞公每酣
賞捉筆賦詩如宿構者試之師道再拜少選輒成無
所竄定一坐嗟伏(唐書本傳)
顔之推稽聖賦一卷(岐陽李淳風注)
袁朗集十四卷(長安人官給事中)
于志寧集四十卷(高陵人封燕國公)
續文選十三卷(弘文館學士華隂孟利貞撰)
顔師古集六十卷(萬年人官秘書監)
師古字籕其少博覽精訓故學善屬文(唐書本傳)
令狐德棻集三十卷(華原人)蕭德言集三十卷(長安人)
盈川集二十卷(盈川令華隂楊烱撰)
晁氏曰唐楊烱華隂人顯慶六年舉神童授校書郎
終婺州盈川令烱博學善屬文與王勃盧照隣駱賓
王以文辭齊名海内稱王楊盧駱四才子亦曰四傑
烱自謂吾愧在盧前恥居王後張說曰盈川文如縣
河酌之不竭恥王後信愧盧前謙也集本三十卷今
多逸亡(讀書志)
李適集十卷(萬年人官工部侍郎)蘇瓌集十卷(武功人官左僕射)
顔元孫集三十卷(萬年人)
姚璹集七卷(萬年人官尚書)
璹字令璋少力學才辯掞邁(唐書本傳)
蘇許公集二十卷(名頲武功人封許國公)
晁氏曰唐蘇頲廷石也武功人頲幼敏悟一覽五千
言輒覆景龍後與張說以文章顯時號燕許李德裕
謂近世詔誥惟頲序事外為文章韓休為序集本四
十六卷今亡其半矣(讀書志)
喬知之集一卷(馮翊人官右侍郎)
陳氏曰唐右侍郎喬知之天授中為酷吏所陷死集
中有綠珠怨蓋其所由以致禍也(文獻通考)
喬備集六卷(馮翊人知之弟)
苑咸集(卷亡)
京兆人開元末上書拜司經校書中書舍人貶漢東
郡司戸參軍復起為舍人永陽太守(唐書藝文志)
蘇源明前集三十卷(武功人官秘書少監)
源明工文辭有名天寳間雅善杜甫鄭虔(唐書本傳)
元載集十卷(岐山人)劍南集(節度華隂嚴武撰)
顔真卿文一卷(萬年人)
晁氏曰真卿博學工辭章進士登制科代宗時為太
子太師使李希烈為希烈所害世謂真卿忤楊國忠
李輔國元載楊炎盧杞拒安禄山李希烈廢斥者以
至於死而不自悔天下一人而已學問文章往往雜
於神仙浮屠之說不皆合於理而所為乃爾者蓋天
性然也(讀書志)陳氏曰真卿之推五世孫師古曾姪孫
按館閣書目嘉祐中宋敏求惜其文不傳乃集其刻
於金石者為十五卷今本序文劉敞所作乃云吳興
沈侯編輯而著沈之名劉元剛刻於永嘉為後序則
云劉原父所序即宋次道集其刻於金石者也又不
知何據元剛復為之年譜益以拾遺一卷多世所傳
帖語且以行狀碑傳為附錄魯公之裔孫裕自五代
時官温州與其弟綸祥皆徙居永嘉樂清本朝世復
其家且時褒錄其子孫有登科者(文獻通考)
吳興集十卷臨川集十卷
盧集十卷(俱顔真卿撰)于邵集四十卷(萬年人歷官侍郎)
王氏神道銘二十卷(廣州都督咸陽王方慶撰)
竇拾遺集一卷(左拾遺扶風竇叔向撰)
陳氏曰唐左拾遺扶風竇叔向撰包何為序羣庠牟
鞏皆其子也(文獻通考)
李泌集二十卷(京兆人封鄴縣侯)
序曰鄴侯李泌字長源七歲見丞相始興張公九齡
張駭其聰異授以屬辭之要許以輔相之業洎始興
殁不六十載公果至宰相封侯有文集二十卷其習
嘉遯則有滄浪紫府之詩其在王廷則有君臣賡載
之歌或依隱以玩世或主文以譎諫步驟六義發揚
時風觀其辭者有以見上之任人始興之知人者已
凡詩三百篇誌表記贊序議述又百有二十其五十
篇缺獨著其目云(本書梁肅序)
龍池集百三十篇(左拾遺蔡孚獻)
開元二年六月左拾遺蔡孚獻龍池集王公卿士以
上凡百三十篇請付太常寺其詞合音律者為龍池
樂章以歌聖德從之初帝在藩與宋玉等居於興慶
里時人謂為五王子宅及景龍末宅内神池涌出汛
灔清瑩流之不竭中有龜龍遊焉故羣臣歌之(冊府元龜)
李峴詩一卷(京兆人官戸部侍郎)
吳筠宗元先生集十卷(華隂人)
序曰先生諱筠字貞節華隂人生年十五篤志於道
隱於南陽天寳初玄纁鶴版徵至京師請度為道士
宅於嵩丘十三年詔入大同殿又詔居翰林累章乞
還以禽魚自況藪澤為樂得請未幾盜泉汙於三川
羽衣虛舟泛然東下棲匡廬登會稽浮□河息天柱
隱機埋照順吾靈龜有時放言以暢天理且以園公
歌詠於紫芝弘景怡說於白雲故屬詞之中尤工比
興觀其自古王化詩與大雅吟步虚詞遊仙雜感之
作或遐想理古以哀世道或磅礴萬象用宜環樞稽
性命之紀達人事之變大率以嗇神挫銳為本至於
竒采逸響琅琅然若駕雲璈而凌倒影崑閬松喬森
然在目門弟子有邵冀元者自先生化去二十五年
𩔖其文章請傳永久其有遥迋卓詭之論猶不列於
此編(本書權德輿序)
韋蘇州集十卷(蘇州刺史京兆韋應物撰)
陳氏曰唐韋應物京兆人天寳時為三衛後作洛陽
丞京兆府功曹知滁江二州召還或媢其進媒蘖之
出為蘇州刺史詩律自沈宋以後日益靡嫚鎪章刻
句揣合浮切雖音韻諧婉屬對麗密而閒雅平淡之
氣不存矣獨應物之詩馳驟建安以還得其風格云
韓子蒼曰蘇州少以三衛郎事玄宗豪縱不羈玄宗
崩始折節務讀書故其逢楊開府詩曰少事武皇帝
無頼恃恩私身作里中横家藏亡命兒朝持摴蒱局
暮竊東鄰姬司隸不敢捕立在白玉墀一字都不識
飲酒肆頑癡云云然余觀其人為性高潔鮮食寡欲
所居掃地焚香而坐與豪縱者不𩔖其詩清深妙麗
雖唐詩人之盛亦少其比又豈似晚節把筆學為者
豈蘇州自序之過歟徐師川云韋蘇州詩人多言其
古淡乃是不知言自李杜以後古人詩法盡廢惟蘇
州有六朝風致最為流麗(文獻通考)
李約詩一卷(唐宗室官協律郎)
司空文明集三卷(名曙京兆人官虞部郎中)
陳氏曰唐虞部郎中京兆司空曙文明撰别本一卷
才數篇(文獻通考)
李程表狀一卷(唐宗室宰相)李程集一卷
李程擢進士宏辭賦日五色造語警拔士流推之(唐書)
(本傳)
竇常集十八卷(京兆人官國子祭酒)
常字中行大歷中及進士第不肯調客廣陵多所著
論杜佑鎮淮南署為參謀歷朗䕫江撫四州刺史國
子祭酒(唐書本傳)
南薰集三卷(竇常撰)
晁氏曰唐竇常撰集韓翃至皎然三十人約三百六
十篇凡三卷其序云欲勒上中下則近於褒貶題一
二三則有等差故以西掖南宫外臺為目人各係名
係贊(讀書志)
竇鞏詩一卷(京兆人)
竇氏聯珠集五卷(竇常與弟牟羣庠鞏撰)
陳氏曰唐褚臧言所序竇氏兄弟五人詩各有小序
曰國子祭酒常中行國子司業牟貽周容管經略羣
丹列婺州刺史庠胄卿武昌節度使鞏友封皆拾遺
叔向子也五人惟羣以處士薦入諫省庠以辟舉餘
皆進士科容齋洪氏隨筆曰竇氏聯珠序云五竇之
父叔向當代宗朝善五言詩名冠流輩時屬正懿皇
后山陵上注意哀挽即時進三章内考首出傳諸人
口有命婦羞蘋葉都人插柰花禁兵環素帟宫女哭
寒雲之句可謂佳唱而略無一首存於今荆公百家
詩選亦無之是可惜也予嘗得故吳良嗣家所抄唐
詩僅有叔向六篇皆竒作念其不傳於世今悉錄之
叔向字遺直仕至左拾遺出為溧水令唐書亦稱其
以詩自名云(文獻通考)
奏議集三十卷(戸部尚書扶風馬總撰)
馬總字會元篤學雖吏事倥偬書不去前論著頗多
(唐書本傳)
韋貫之集三十卷(萬年人官工部尚書)
韋武集十五卷(萬年人官京兆尹)
表奏十卷(令狐楚撰)
晁氏曰唐令狐楚字慤士撰楚相憲宗為文善於牋
奏自為序云登科後為桂并四府從事掌牋奏者十
三年始遷御史綴其藁得一百六十三篇自號曰白
雲孺子(讀書志)
斷金集一卷(令狐楚編次)
晁氏曰唐李逢吉令狐楚自未第至貴顯所唱和詩
也後逢吉卒楚編次之得六十餘篇裴夷直為之序
(讀書志)
漆匳集一百三十卷梁苑文𩔖三卷
雜詩一卷(俱令狐楚撰)彭陽唱和三卷(令狐楚與劉禹錫唱)
(和)
僧廣宣與令狐楚唱和集一卷
白氏長慶集七十一卷(刑部尚書下邽白居易撰)
晁氏曰唐白居易樂天也唐史云太原人居易詩中
自序生於鄭州滎陽貞元十七年進士中拔萃科元
和初制策一等調盩厔尉入翰林為學士太和初遷
刑部侍郎會昌初以刑部尚書致仕居易於文章精
切然最工詩初頗以規諷得失及其多更下偶俗好
當時士人争傳鷄林賈國相率篇易一金與元微之
酬唱故號元白與劉禹錫齊名號劉白在杭州自𩔖
詩藁分諷諭閒適感傷雜律四𩔖前集五十卷有元
稹序後集二十卷自為序紀又有續後集五卷今亡
三卷予嘗謂樂天進退以義風流高矣與劉禹錫遊
人謂之劉白而不陷八司馬黨中與元稹遊人謂之
元白而不陷北司黨中又與楊虞卿為姻家而不陷
牛李黨中嗚呼叔世有如斯人之彷彿者乎獨集後
載聞李崖州貶二絶句其言淺俗似幸其禍敗者余
固疑非樂天之語及以編年書考之崖州貶時樂天
殁將踰年或曰浮屠某作也(讀書志)
(按唐書本傳居易其先蓋太原人北齊時五兵尚書建有功賜田韓城子孫家焉又徙下邽據此則白氏)
(世為陜人晁氏引唐史所云太原人固自其先世言之即詩中自序生於鄭州滎陽特自述其所生之地)
(非遂家於滎陽也)
金針詩格三卷(白居易撰)
晁氏曰唐白居易撰居易自謂與劉禹錫元稹皆以
詩知名撮詩之體要為一格病得針而愈詩亦猶是
也故曰金針集(讀書志)
元白繼和集一卷(元稹白居易)三州唱和集(元稹白居易崔元亮)
劉白唱和集三卷(劉禹錫白居易)元和制策三卷(元稹獨孤郁白居易)
白行簡集二十卷(下邽人官主客員外郎)
韋處厚集七十卷(萬年人官中書侍郎平章事)
序曰按公未為近臣以前所著詞賦讃論記述銘志
皆文士之詞也以才麗為主自入為學士至宰相以
往所執筆皆經綸制置財成潤色之詞也以識度為
宗觀其發德音福生人沛然如時雨褒元老論功臣
穆然如景風命相之冊和而莊命將之誥昭而毅薦
賢能其氣似孔文舉論經學其博似劉子駿發十難
以摧言利者其辨似管夷吾(本書劉禹錫序)
韋温集十卷(萬年人官吏部侍郎)
温字弘育日誦書數千言十一舉兩經及第(唐書本傳)
李廓集一卷(唐宗室官節度使)
陳氏曰唐寧武節度使李廓撰程之子也(文獻通考)
沈亞之集十卷(長安人官殿中丞御史内供奉)
晁氏曰唐沈亞之字下賢長安人元和十年進士終
郢州掾亞之以文字得名常遊韓愈門李賀杜牧李
商隱俱有擬下賢詩亦當世名輩所稱許云此本之
後有景文宋公題字稱得之於端明李學士編次無
倫蓋唐本也予頗愛其能造語然其本極舛誤頗正
是之且裒其遺闕者數篇及賀牧商隱三詩附於後
(讀書志)
樊川集二十卷外集一卷(左補闕史館修撰京兆杜牧撰)
晁氏曰唐杜牧牧之也京兆人太和二年進士為詩
清致豪邁人號小杜以别甫云臨終自為墓誌悉焚
所為文其甥裴廷翰集其藁編次其文樊川蓋杜氏
所居外集皆詩也(讀書志)陳氏曰牧佑之孫在天台錄
集外詩一篇别見詩集𩔖未知是否牧才高俊邁不
羈其詩豪而豔有氣槩非晚唐人所及也(文獻通考)
魏謩集十卷(澄城人)
韋渠牟詩集十卷(京兆人官諫議大夫)
序曰京兆韋君年十一常賦銅雀臺絶句右拾遺李
白見而大駭因授以古樂府之學且以懷竒軼拔為
己任至弱冠乃喟然曰四始五際今既遠矣會情靈
者因於物象窮比興者在於聲律遂苦心藻慮儷辭
比事纖密清巧度越羣倫嘗著天竹寺六十韻魯郡
文忠公序引而和之使畫工圖於仁祠摘句配境偕
為勝絶又於江南著卧疾二十韻晉國忠肅公手翰
以美之曰卓爾獨立其在韋生乎其為名臣宗公所
稱賞如此所著凡三百篇以𩔖相從獻酬唱和因亦
編次且以聖誕日麟德殿三教講論詩為首凡十卷
云(本書權德輿序)
柳仲郢集二十卷(華原人官刑部尚書)
渭南集三卷(渭南尉趙嘏撰)
晁氏曰唐趙嘏承祐也會昌四年進士終渭南尉杜
紫微讀其早秋詩云殘星幾點雁横塞長笛一聲人
倚樓因謂之趙倚樓云(讀書志)
行義集十卷(武功蘇鶚撰)令狐綯疏表一卷(華原人)
津陽門詩一卷(鄭嵎撰)
晁氏曰唐鄭嵎字賓先大中五年進士津陽即華清
宫之外闕嵎開成中過之聞逆旅主人道承平故實
明日馬上裁刻成長句一千四百言自有序云(讀書志)
陳氏曰或作愚者非也愚嘗為嶺南節度好着錦半
臂非此鄭嵎(文獻通考)
投知小錄三卷(工部侍郎京兆秦韜玉撰)
晁氏曰唐秦韜玉字中明京兆人有辭藻工歌吟險
而好進為田令孜所善僖宗幸蜀令孜引為工部侍
郎中和二年賜進士第編入春榜(讀書志)
翁承贊集二卷(京兆人官諫議大夫)
陳氏曰諫議大夫京兆翁承贊撰乾符二年進士(文獻)
(通考)
李洞詩一卷(唐宗室)
晁氏曰唐李洞字才江慕賈島為詩銅鑄其像事之
如神時人多誚其僻澁不貴其竒峭唯吳融稱之昭
宗時不第遊蜀卒(讀書志)陳氏曰與張喬同時稱餘杭
明經潘熙載編(文獻通考)
句圖一卷(李洞撰)
韓偓詩二卷香奩集一卷(京兆人官兵部侍郎)
晁氏曰唐韓偓致光京兆人龍紀元年進士累遷諫
議大夫翰林學士昭宗幸鳳翔進兵部侍郎承旨朱
全忠怒貶濮州司馬榮懿尉天祐初挈族依王審知
而卒香奩集沈括筆談以為和凝所作凝既貴惡其
側豔故詭稱偓著或謂括之言妄許彦周詩話高秀
實言元微之詩麗而有骨韓偓香奩集麗而無骨李
端叔意喜韓偓詩誦其序云咀五色之靈芝香生九
竅咽三危之瑞露美動七情(讀書志)石林葉氏曰偓在
閩所為詩皆手自寫成卷嘉祐間裔孫奕出其數卷
示人龐穎公為漕取奏之因得官詩文氣格不甚高
吾家僅有其詩百餘篇世傳别本有名香奩集者唐
書藝文志亦載其辭皆閨房不雅馴或謂江南韓熙
載所為誤以為偓(文獻通考)
杜壽域詞一卷(京兆杜安世撰)
陳氏曰京兆杜安世壽域撰未詳其人(文獻通考)
浣花集五卷(僣蜀吏部侍郎平章事京兆韋莊撰)
晁氏曰偽蜀韋莊字端己仕王建至吏部侍郎平章
事集乃其弟藹所編以所居即杜甫草堂舊址故名
偽史稱莊有集二十卷今止存此(讀書志)
採玄集一卷(韋莊集)
又玄集三卷(韋莊集)
序曰沙之汰之始辨辟寒之寶載雕載琢方成瑚璉
之珍故頷下採珠難求十斛管中窺豹但取一斑自
國朝大手名人以至今之作者或百篇之内時紀一
章或全集之中微徵數首但掇其清詞麗句總其紀
得者才子一百五十人誦得者名詩三百首昔姚合
所撰極玄集一卷傳於當代已盡精微今更採其玄
者勒成又玄集三卷(本書自序)
諫疏牋表四卷諫草一卷(俱韋莊撰)
韋藹詩一卷(京兆人莊弟)
三峰寓言高陽集
釣潭集二卷(俱宋華山隱士陳搏撰)
搏讀經史百家之言一見成誦輒無遺忘頗以詩名
有三峰寓言高陽集釣潭集詩六百餘首(宋史本傳)
丁年集十卷(京兆李澣撰兄濤編)
澣幼聰敏慕王楊盧駱為文章澣卒濤編之為丁年
集(宋史本傳)
陶榖集十卷(新平人官吏部侍郎)
榖十餘歲能屬文強記嗜學博通經史諸子佛老咸
所總覽多蓄法書名畫善隸書為人雋辨宏博(宋史本傳)
楊礪文集二十卷(鄠縣人官樞密副使)
礪為文尚繁無師法每詩一題或數十篇在翰林制
誥迂怪見者哂之有文集二十卷(宋史本傳)
楊希閔集二十卷(馮翊人)
希閔屬文善緘尺趙普守西洛府中牋疏皆希閔所
為有集二十卷(宋史楊克譲傳)
宋湜文集二十卷(長安人官樞密副使)
湜器識冲遠好學美文辭善談論飲謔曉音律妙於
奕棋筆法遒媚書帖之出人多傳之有文集二十卷
(宋史本傳)
韓丕詩三卷(華州鄭人)
种明逸集六卷(工部侍郎長安种放撰)
晁氏曰种放長安人隱終南之豹林谷咸平中召授
左司諫累遷工部侍郎放通經史七歲能屬文不喜
釋氏嘗裂佛書以製帷帳著嗣禹說在朝有所啓奏
時無知者楊億譏其循默真宗乃出其議十三篇以
示輔臣晚年頗嗜酒盛輿服壮不娶無子集乃族孫
說所編范㢲為之序首載真宗詔書及御製詩十首
(讀書志)陳氏曰淳化中李介序之於九江名江南小集
凡二卷館閣書目别有正集十卷云大略與此同(文獻)
(通考)
寇忠愍詩三卷(萊國公華州寇準撰)
晁氏曰寇準字平叔華州人篤學喜屬文尤長詩什
多得警句在相位論議忠直不顧身謀仇邪媒蘖以
謫死集有范雍叙共二百四十首野水無人渡及江
南春二首皆在獨到海只十里之詩已亡其全篇矣
(讀書志)
巴東集三卷(寇準撰)
陳氏曰巴東集三卷公初以匠作監丞知巴東縣自
擇其詩百餘篇且為之序今刻於巴東(文獻通考)
楊偕集十卷(中部人)師頏集十卷(關右人官郎中)
冠鳳集十二卷(龍圖閣學士京兆李仲容撰)
仲容舉進士甲科天聖中以起居郎知制誥久之兼
龍圖閣學士自集制草為冠鳳集(宋史本傳)
漆水集十卷(朝散大夫邠州史天常撰)
楊樂道集二十卷(龍圖閣學士知諫院神木楊畋撰)
序曰公所為文莊厲謹潔𩔖其為人而尤好為詩其
詞平易不迫而能自道其意讀其書咏其詩視其生
平之大節如此所謂善人之好學而能言者也(本書王介)
(甫序)
趙懿簡集三十卷(同知樞密院盩厔趙瞻撰)
晁氏曰趙瞻字大觀盩厔人少善為古文慶歷五年
登進士第治平中為侍御史論濮邸事及貶元祐中
終於同知樞密院諡懿簡學春秋著書十卷其他文
不皆竒也(讀書志)
崇文集十卷(郿人張載撰)
晁氏曰張載字厚之京師人後居鳳翔之横渠鎮學
者稱曰横渠先生吕晦叔薦之於朝命校書崇文未
幾詔按獄浙東既歸卒(讀書志)
輞川集五卷奏議十卷(寳文閣直學士藍田吕大忠撰)
晁氏曰吕大忠字晉伯藍田人汲公之兄皇祐中進
士除檢詳樞密院吏房文字累遷寶文閣直學士三
帥秦鳳晉伯博極羣書為文尚理致有益於用章奏
皆親為文(讀書志)
汲公文錄二十卷文錄掇遺一卷(尚書左僕射藍田吕大防撰)
晁氏曰大防既拜相嘗分其俸之半以錄書故所藏
甚富其在翰林書命典麗議者謂在元絳之上云(讀書)
(志)
誠德集三十卷(宣義郎藍田吕大鈞撰)
晁氏曰吕大鈞和叔嘉祐進士大防仲弟也師張厚
之贍學博文無所不該其文非義理不發(讀書志)
玉溪集二十五卷玉溪别集十卷(秘書省正宇藍田吕大臨撰)
晁氏曰吕大臨字與叔汲公季弟也登進士第歷秘
書省正字從程正叔張厚之學通六經尤精於禮解
中庸大學等篇行於世嘗賦詩云學如元凱方成癖
辭𩔖相如始近俳獨倚聖門無一事願同回也坐心
齋正叔可之(讀書志)朱子曰吕與叔文集煞有好處他
文字極是實說得好處如千兵萬馬飽滿伉壯(朱子語錄)
畫墁集一百卷奏議十卷(吏部侍郎新平張舜民撰)
晁氏曰張舜民芸叟邠州人慶歷中范仲淹帥邠見
其文異之用温公薦為諫官仕至吏部侍郎後羈置
房陵政和中卒其文豪重有理致而最刻意於詩晚
年為樂府百餘篇自序稱年逾耳順方敢言詩百世
之後必有知音者云(讀書志)
濟南集二十(卷華山李廌撰)
陳氏曰鄉貢進士華山李廌方叔撰又號月巖集東
坡知貢舉得試卷以為方叔也置之首選已而不然
賦詩有生平漫說古戰場過眼還迷日五色之句後
竟不第(文獻通考)
潏水堂集四十卷(集英殿修撰長安李復撰)
陳氏曰集英殿修撰長安李復履中撰元豐二年進
士博學有氣節其為熙河漕有旨造戰艦戰車復議
奏者之謬以為兒戲遂罷其議時論韙之(文獻通考)
蘭泉老人集(金華州防禦使蒲城張建撰)
澹軒遺稿(戸部郎京兆史肅撰)錦溪集(武功杜佺撰)
還山集一百二十卷(元參議乾州楊奐撰)
楊奐讀書厭科舉之學以濓洛諸儒自期博覽強記
真積力久猶恐不及作文務去陳言以蹈襲為恥江
漢趙復序稱其志其學粹然一出於正即其文可以得
其為人(關學編)
龍溪詩集(參政郃陽支渭興撰)秋谷集(侍講學士漢中李盂撰)
補暇集(蜀道憲副長安宋規撰)潜齋遺稿(大學士高陵楊恭懿撰)
勤齋文集(右諭德奉元蕭㪺撰)榘菴集二十卷(侍讀學士奉元同恕)
(撰)
漫泉集(明蒲城趙晉撰)
今亡其詩文散見蒲城文獻錄中(馬志)
玉山樵隱詩稿(咸陽李叔方撰)
月山集(富平張敏撰)
今有存者散見元人詩文集中(馬志)
鷃菴集(吏部尚書富平張紞撰)
今亡三原王端毅公恕嘗拾其遺文為鷃菴拾遺集
(馬志)
從亡隨筆一卷(翰林院編修朝邑程濟撰)
靖川集(三原馬貴撰)
王端毅公奏議十五卷(吏部尚書三原王恕撰)
序曰公出入内外五十年其文章存者甚多而奏議
最盛自為大理左寺副至南京兵部尚書者六卷兵
部尚書王公獻為御史時刻於蘇州御史程啓充為
知縣時復刻於三原其在吏部者九卷藏之公子太
常卿承裕所知縣王成章從諸生求得之合前六卷
者刻之播之四方詔後世焉(本書王九思序)
王端毅文集十六卷詩集十四卷
諫議錄一百卷(俱王恕撰)
助費稿二十卷奏議五卷
浮生出處圖一卷(俱太子少保咸寧楊鼎撰)
休亭稿十卷(參議渭南南釗撰)屈公奏議一卷(都御史華隂屈直撰)
興革條例奏(同州王鉞撰)北原集(順天廵撫中部劉聰撰)
正誼菴詩集六卷奏議五卷(俱戸部尚書咸寧雍泰撰)
息齋文集(翰林學士咸寧楊時暢撰)自在稿(侍郎咸寧張鼎撰)
南山漫興詩集圭峰集(俱參政盩厔王傅撰)
關西奏議十八卷(大學士楊一清撰)
序曰奏議少師大學士䆳庵楊公先後涖關西經略
疏也弘治中孝皇用廷臣議勅公以御史中丞督馬
政嗣改撫全陜未幾授鉞總制三邊正德中以大學
士謝事歸今上以大司馬兼御史大夫起復總制奏
議事𩔖三茶馬廵撫總制卷十八凡一百九十四章
大抵皆籌邊策也先已板行然各為一帙侍御劉公
裒而為一復刊之蓋期逖流遐布風斯世也(本書韓邦奇序)
田疇百咏集歸來稿(俱同知渭南薛敬之撰)
無逸賦一卷龍渠文稿八卷
險賦一卷詩話一卷(俱按察使咸寧謝朝宣撰)
奏議二卷(左參議同州尚衡撰)
石臺集(嘉議大夫清澗劉蘭撰)東谷詩集(左參政華州張潜撰)
康德瞻集四卷(武功康阜撰)
序曰武功康德瞻七歲能詩歌十五為騷賦十九歲
死其詩歌騷賦典則不詭曲盡情理庶幾乎金石之
音而菽粟之味焉然世無知者君子悼惜之弟太史
德涵校刻以傳(本書王九思序)
東峯咏稿一卷北都集一卷
南都集一卷(俱太僕寺少卿清澗劉介撰)
西澗詩集(參政三原秦偉撰)
容堂奏疏容堂雜稿
自考錄(俱淮揚總漕西安楊宏撰)
對山集四十五卷(修撰武功康海撰)
孝宗臨御求賢策士得公列置第一朝野快睹是時
信陽何仲默關中李獻吉王敬夫號為海内三才而
公尤推獨步當時語曰李倡其詩康振其文學士尊
為標的公殁之六年中丞東厓翁公搜其集付西安
守六泉吳公刻之以傳(本書張治道序)
沜東樂府二卷(康海撰)
星軺集辛巳集
考經堂集庚寅集
諫垣奏草三泉堂漫錄(俱戸部尚書三原王承裕)
(撰)
涇野文集三十八卷(南京禮部侍郎高陵吕柟撰)
正嘉間以理學倡關中者曰吕仲木學者稱涇野先
生先生學有本原其枝葉流𣲖發為文章外足於象
内足於意文不滅質聲不浮律以道鳴以學鳴匪直
以文已也(本書李楨序)
涇野别集(吕柟撰)
涇野吕公既捐舘舍其子太學畇以公别集寄余有
賦頌諸體詩則十六七洋洋乎風雅之遺道義之英
華其與公說經諸書並傳於世無疑也曰别集者蓋
標紀簡帙之次爾(本書王九思序)
十四遊記二卷(吕柟撰)
十四遊記者涇野先生政暇遊山隨所至而記之者
也前六篇在解州作而條山黃河之勝具見之矣後
八篇在南都作而鍾阜長江之靈具見之矣傳曰仁
者樂山知者樂水世有樂得其物不樂得其道者將
亦有所悟乎大器遂梓之以傳曰將使遊者知所儆
也其詩亦附刻於後(本書胡大器序)
康子寬集五卷(武功文學康[桌-日+(ㄇ@(人人))]撰)
序曰康子寬集渼陂王先生選之以刻者也凡五卷
卷以𩔖分詩以體𩔖激而不迫燦而不襍殆關中之
才焉(本書張治道序)
渼陂集十六卷(吏部文選司郎中鄠縣王九思撰)
序曰予觀渼陂先生之集其叙事似司馬子長而不
屑屑於言語之末其議論似賈太傅而能從容於抑
揚之際至其因懷陳放寄景道情則出入乎風雅選
騷之間而振迅於開元天寳之右可謂當世之大雅
斯文之巨擘矣(本書康海序)
渼陂續集(王九思撰)
序曰渼陂續集者渼陂先生垂老之作也先生齒德
既高踐履純篤凡所酬應罔不協道若集中嘆禹夫
之貨殖善鶴夫之生農惜瀛也之宦成戒渼也之土
木槩可見矣外則論學論師諸書牝晨孤兒諸吟隕
霜警火諸賦蓋拳拳於希聖學古移風易俗之意也
(本書翁萬達序)
碧山樂府八卷(王九思撰)
序曰山人舊不為此體自罷夀州後始為之其才情
之妙可以超絶一世矣余往來鄠杜間苟有所得則
命童子彙輯之其聲雖托之近體而其意則悠然與
上下同流宕而弗激迫而弗怒讀其曲想其意比之
聲和之譜可以知其所懷矣(本書康海序)
輞川文集步聲集
病齋詩習堂稿(俱左參政藍田榮察撰)
天地正氣編蟬噪錄
南遊小稿庸玉錄(俱給事中盩厔王元凱撰)
小淨稿雲林稿(俱同州舉人尚班爵撰)
西坡詩文集(戸部尚書咸寧劉儲秀撰)平田集(山東廵撫咸寧&KR2636;楫撰)
燕石稿二卷(山西僉事朝邑王朝雍撰)
友山少負詩名篇出輒為人傳誦今覆而按之近體
𩔖孟襄陽歌行𩔖岑嘉州古詩有晉魏之遺如出塞
曲曰人生豈不重君命良非輕賊巢偶成曰十年糜
厚禄一死答君恩其壯氣直節有吞氊褁革之風意
者其漸涵於駟鐵無衣之風而興焉者乎(本書劉垓序)
苑洛集二十二卷(南京兵部尚書朝邑韓邦竒撰)
叙曰大司馬韓公苑洛先生文集二十二卷廵撫大
中丞樵邨賈公取付省中刻之以表憲一方(本書孔天胤序)
五泉集二卷(山西參議朝邑韓邦靖撰)
序曰汝慶韓邦靖朝邑人也與其兄汝節同舉進士
後十年汝慶以山西參議卒汝節彙其詩文若干卷
藏於家笥予痛汝慶光已肆而弗長用將䆒而忽窒
幸猶有此可以表見來世讀其詩思其人泝其志汝
慶可謂弗死矣臨潼趙伯一氏刻而傳焉(本書康海序)
屈安人集二卷(韓邦靖妻屈氏撰)
胡蒙谿集四卷續集一卷(俱咸寧胡侍撰)
大微前後集嘉靖集(俱主事長安張治道撰)
谿田文集十一卷(光禄卿三原馬理撰)
序曰副墨不云乎馬理文章景明詩當代斯文可讓
之谿田先生文名赫著厥惟舊哉顧草牘散帙久未
鋟梓景行者多遐思焉三原令張文熙彙稿成帙直
指安節吳先生命受之梓(本書雒遵序)
郝節婦遺稿(三原馬理女)
節婦身既煢孤又少稔谿田先生貞懿之教故於吟
花嘲月流連光景之詩不忍形之楮墨而獨存弔亡
愴别之音以自見篇中非悲夫則憶子牢騷欝憤若
終身無以解憂亦可以想見其性情哀怨之正矣(本書)
(來復序)
黃花集七卷(右給事中三原張原撰)
序曰予以罪謫新添歷牂牁夜郎之墟履羅甸鬼方
之域凡兩閱月而後始達流離毒苦殆以萬狀間有
餘閒率爾成句觸物感懷因事暢情實非作意為之
也兒維德時侍行見即錄之寖成巨帙持以請名予
憶居京時每夢黃菊花今兹騐於黃花之詩乎因以
黃花名之用紀一時之異焉(本書自序)
少華山人文集十五卷詩集十五卷
陵下集四卷别集
前集十五卷後集九卷
續集十五卷歸田集二十卷
再休稿六卷酒狂餘唱一卷(以上俱都御史咸寧)
(許宗魯撰)
彭衙集(按察僉事水王謳撰)
謳字舜夫風神散朗負氣任俠有高才而無貴仕故
多煩促噍殺之音五言隱秀時可尋味七言專力學
杜古體多率易而乖音節今體每纏綿而乏神理然
視關中同時許伯誠馬仲房之倫則已超乘而上矣
(列朝詩集)
劉豹林詩集(太僕少卿長安劉序撰)少洛集四卷(運使王光濟撰)
王三渠集十四卷(太子太保咸寧王用賓撰)
靈陂詩草一卷(朝邑進士雷子質撰)
西元集(禮部侍郎綏德馬汝驥撰)
黃河水曰仲方詩整練似法顔謝隊仗森然雖求之
聲律未見其深亦不失為高流也(列朝詩集)
太華詩集督府奏疏
水部填雲(以上俱都御史長安何棟撰)
介一集二卷(知榆次縣事蒲城雷雨撰)渭北集(華陰趙儒撰)
潼谷集八卷(知潞安府事朝邑王三省撰)
序曰潼谷先生於世味泊然無所好唯喜讀書其伊
欝侘傺之情激昂怫㥜之感洸洋幽渺之思嘽緩滯
滛之樂輙於文於詩發之不規規襲屈宋曹劉左遷
之所己言而抒所自得則無所不詣焉(本書王道行序)
懷南漫稿四卷擬宫詞一卷
藝贊三卷(俱陜州牧商州任慶雲撰)
白閣山人遺稿奏議(俱兵備道鄠縣王九峯撰)
楊忠介公集十三卷(監察御史富平楊爵撰)
序曰斛山公與椒山先生稱嘉靖二楊封事數千言
侃侃正論不為危詞矯激如後生狂嘷以峻要聲譽
今讀五事之奏退謟瑞罷雷壇斥方士如保姆慎防
幼儲嚴塞欲開之嗜公言實左劵耳系孫雲玖距公
百二十年出公遺稿讐梓而公言益日星河獄矣(本書)
(李光春撰)
石臯集四卷(耀州左思忠撰)
序曰石臯子有詩成輒以寄余余觀其思深而才俊
興遠而語清悠然唱嘆之音也其體裁則始學昭明
選詩盛唐諸公乃後流覽於古今而定則於杜甫蓋
曰杜子有風人之遺云是可以見志傳世矣(本書喬世寧序)
關洛集(藍田舉人王之士撰)樂府一卷(蒲城趙孟暘撰)
温恭毅公集三十卷(左都御史三原温純撰)
有文翔鳳序
渭上稿二十五卷渭上續稿十一卷(俱參議渭南南)
(軒撰)
太乙山人詩稿五卷(湖南僉憲武功張鍊撰)
序曰古邰張杲者諫苑太乙公嗣也出所刻公詩示
余余受而讀之意趣暢超風神遒峻蓋公為康太史
甥少而能文雅志於詩太史每與渼陂王公見而擊
節稱為漢卿樂天之儔云(本書關廷防序)
雙溪樂府二卷(張鍊撰)
序曰家有洲田在漆浯二水間築垣成墅植柳成林
柳陰構草亭亭兩液出雙泉會流亭除觱沸澄瑩意
甚愛之因開别沼種蓮分畦種稻以餘丘植葭菼魚
鳥飛躍悠然佳境也時時招客過此隨波泛羽拂石
圍碁云胡不樂樂而有言言而成聲教數童子被之
管絃用暢性情意之膚舛詞之蕪諺非所恤也(本書自序)
東陵集(兵部主事渭南劉鳳池撰)少陵純音十卷(知府渭南南大吉撰)
姜泉集十四卷訂正會稽三賦三卷(俱渭南南)
(逢吉撰)
驪山集十二卷(戸部郎中臨潼趙統撰)
南崖稿(代州牧華州楊孟芳撰)
石疊集六卷(富平李宗樞撰)
序曰石疊家食時即以文名至服官而文益著今讀
其集若四言古詩則取則乎風雅五言古詩則憲章
乎漢魏七言古詩則掇英乎王楊五七言律則集美
乎岑杜遒然並駕前驅乃其文則薈叢左史綴續禮
經詞聿采乎遷固理不詭於周孔斯啜膏腴而得其
旨趣者與是可以傳矣(本書許宗魯序)
中南山人集十卷覆瓿集十卷
中南樂府二卷(俱員外咸寧李汝蘭撰)
可山集(徽府左長史華州王堯弼撰)南岡漫稿十二卷(參議渭南薛騰)
(蛟撰)
西溟詩集四卷(知高邑縣事朝邑王傅撰)
序曰朝邑王雁峯家世稱詩習為弓冶其為詩也於
體無所不偹而韻致才情超然塵壒之表譬如春城
楊柳濯濯風流秋水芙蓉亭亭獨照遠之追開元大
歷之風近之步洪正先進之矩矣(本書龍膺序)
存笥稿三十八卷(國子祭酒華州王維楨撰)
序曰華州槐野王子為文法司馬遷詩法漢魏其為
近體法盛唐尤宗杜氏少陵居常好深沉之思務引
於繩墨必結搆中度而後修辭常曰文章不朽盛事
無所發明何以徵後世既即世竊恐其所著書不存
今得其遺書故為之裒次得若干卷曰存笥稿則王
子所自名云爾(本書孫陞序)
司成遺翰四卷(王維楨撰)
序曰司成公存笥稿凡三刻生平著作所存足傳者
盡出矣獨書翰則當時酬應諸作故獨是遺爾顧存
諸巾笥傳之子孫恐有流軼滅沒之懼猶子承祚謀
授之梓顧念手澤依然未忍棄置亦猶陳衣裳藏劍
履者爾(本書王庭諫序)
左華集左華文集
辛未集丙子集
辛巳集癸未集(俱西華知縣華州張光孝撰)
槐邨集二十四卷委巷錄十四卷
園與目游一卷(俱主事咸寧周宇撰)
馬文莊公文集二十卷(大學士同州馬自強撰)
序曰先生學問經術要為根蔕古人以求身心實際
及行世傳遠不苟隨俗骩骳其為文章杼柚胸中氣
餘神斂涵涵然若磅礴萬物而不見一物者意有所
出即泚筆疾書盡掃蹊徑而空之又若一言而足當
數千百言者故奏對之辭莊碑表之辭典記序之辭
鬯投贈之辭真本之志氣正大積而山輝澤媚各闡
元倪非顓顓學問所至也(本書王錫爵序)
假我集(按察副使綏德郝汝松撰)丹山集(武鄉知縣膚施趙仕撰)
長春圃稿秀巖詩稿(俱布政使華州王廷詩撰)
定敏軒集(吏部左侍郎潼關盛訥撰)三撫奏議四卷(兵部侍郎渭南孟重)
(撰)
孫丕揚集(富平人官吏部尚書)
(按程希洛輯張綋李宗樞楊爵及丕揚稿為頻陽四先生集稱丕揚著作甚富謙不欲梓因拾其門人之)
(私錄者刻之但張李楊既標專集於前故頻陽集不復重入丕揚雖無專集行世亦未可聽其湮沒無傳)
(因識於此亦以見有善之必錄云爾)
伭育子集二十卷(兩淮運使咸寧李蘇撰)
諫苑奏議二冊(四川廵撫三原雒遵撰)
丘隅集十九卷(按察使耀州喬世寧撰)
序曰三石子喬世寧文不作漢以後語詩不作唐以
後語洗剽敓繁陋之習一裁於造化性情之真其傳
也必遠集曰丘隅詩云緜蠻黃鳥止於丘隅小丘三
石子隱居所也其命意抑又澹且遠矣(本書孫應鰲序)
硯魚集二十卷(太僕卿咸寧秦可大撰)
默齋集(參政潼關葛大紀撰)
皇華集見徽堂集(俱御史長安王鶴撰)
鄒蘭谷疏草(兵部侍郎長安鄒應龍撰)吏隱堂集(御史三原昝如思撰)
杖履三篇(知横州事宜川劉子諴撰)雙荆詩集(咸寧管霑撰)
邢舜羽詩集(榆次令咸寧邢鳳毛撰)馬慥集四卷(同州人官尚寳卿)
公餘草一卷(兵偹道朝邑王嗣美撰)
序曰含翁少善聲律之學老而彌精篇出人輒驚服
(本書杜齊芳序)
予告錄一卷(王嗣美撰)抱甕丈人稿(左布政華州郭性之撰)
三廵奏議漕運奏疏(俱大理少卿華州劉士忠撰)
雙溪奏議(陜西廵按穎川張德徵撰)
序曰陜西奏議者雙溪張子所著也嘉靖已庚間雙
溪廵按陜西遇大政事必奏議聖主俞允批處而後
行陜西之八郡三邊以及四鎮之急務罔不釐舉其
内雖有獄訟錢榖數條獨於條畫邊防之事為詳蓋
以當其地也又於區處宗室之事為詳蓋以當其遇
也(本書吕柟序)
廣川集八卷(棗強知縣渭南南憲仲撰)王道純文集(長安人官按察使)
張惇物集二卷(襄陽教諭耀州張蒙訓撰)
序曰惇物詩文集各一卷蓋喬三石先生所選其子
太僕君思緜刻之以傳者也先生詩冲遠古雅大𩔖
陶孟文亦質而當物簡而有體譬諸太羹玄酒周鼎
商彛咀之有餘玩之不厭謂足繼西京之響非耶(本書)
(何洛文序)
遠志堂集十四卷(南京右通政耀州喬因阜撰)
序曰從遊之士請刻余之集余竊自料余之集不可
傳示於人於是序而刻之藏於遠志堂中以此覆瓿
張帟足矣(本書自序)
醉綠館集(禮部尚書耀州王圖撰)
四六雕蟲(同州馬樸撰)
序曰敦若自敕表詞賦叙記書疏狀議判案之𩔖莫
非四六體裁各稱風範若一精工而能古雅高華而
能清虛平易而能神竒兼六朝唐宋之美非思窮八
荒書窮萬卷者未易辦也(本書李維楨序)
元麓堂文集五十卷集杜詩五卷(俱禮部尚書渭南南師仲)
(撰)
撫宣疏草二卷(戸部尚書渭南張經世撰)
西臺奏草二卷(順天府丞渭南楊光訓撰)
馮恭定公集二十二卷續集四卷(工部尚書長安馮從吾撰)
序曰仲好坐廢二十餘年無幾微牢騷不平之氣而
益湛思於學脈寤寐洙泗折衷濓洛雖一禀承於先
覺而獨證獨創自為一家之書今所刻語錄記序詩
歌尺牘雜著十餘萬言是已(本書董其昌序)
孫太保奏草二十四卷部院奏草一卷(俱太保渭南孫瑋撰)
蘭露堂稿二卷西臺奏疏二卷
按鹽摘疏一卷(俱都御史渭南劉芳撰)
華山客集十卷(通判渭南賈璵撰)
聽溪山房集大岳行吟集
捫蝨散談(俱興安州劉紹基撰)
(按興安州志紹基十歲通經書十二能文章十九歲沒人稱為神童云)
漫公詩集四卷(山西左布政使朝邑王於陛撰)
序曰漫公以氣節發為文章皆開元大歷風味不涉
中晚蹊徑深得詩人風雅之致云(本書孫陞序)
后軒詩草一卷(兵偹道蒲城王元命撰)
夏垣奏草二卷(給事中咸寧曹代之撰)
嶼浮閣詩文集(三原舉人温日知撰)海印樓詩文集(三原温自知撰)
諫垣疏草(僉事潼關孫振基撰)松門稿(經筵講官華州王庭譔撰)
嚴石齋稿(密雲教授華州張士鵬撰)竹韻菴詩集(沁源知縣華州張士鵾撰)
敵秋集青箱别業集(俱沔縣廣文涇陽郭鼎藩)
(撰)
逆旅集(大同廵撫三原焦源溥撰)鷄&KR0979;集二卷(鹽運使朝邑王皥如撰)
君子堂集幽居草
九騷諸篇(淳化生員葛大受妻文氏撰)拾翠閣草(三水文毓鳳妻羅氏撰)
效顰草一卷(山西道副使張繼孟撰)
序曰公豪邁為詩磊落倜儻簡南臺執法週遭澤國
沿江□海遵海□淮東南大滙入公流覽中故其詩
文益閎肆博洽錄若干篇付之剞劂曰效顰草(本書王在)
(晉序)
留臺奏議三十卷(張繼孟撰)
青箱集六卷致爽堂詩二卷
晉政略二卷撫閩疏四卷
三晉摘稿二卷軍中小簡二卷(俱尚書渭南南居益)
(撰)
見山堂集二十卷續集二卷
兩政拙續澗陸洞文集
救荒補遺二卷按楚書檄
聞善錄從政尺牘
欵愚甫日程隨筆小𩔖(俱光禄卿渭南史記事撰)
扣缶集鷄肋編
海防要疏(俱總督陜西軍事臨潼武之望撰)
魏恭襄文集十卷(太子太保涇陽魏學曾撰)
魏確菴先生以亮軌峻猷為當代名卿其所叙述論
著務當實中窽不為巵言媚致故投贈之詞即其人
之韋絃紀列之詞皆為國之衡鏡言之則有徵而措
之可底績蓋根茂而實繁膏沃而光曜豈竄竊餖飣
靡㬅虚恢者所能及哉(本書盛以弘序)
紫氣亭集十二卷鳳毛館帖四卷(俱尚書潼關盛以弘)
(撰)
雲起閣詩草十八卷(嘉魚知縣三原來復撰)
序曰宜公屈首窮經旁涉風雅其雲起閣詩草讀之
習習風生一種清芬澹遠之氣襲人(本書陳肇曾序)
叢筀齋詩集十六卷(三原來臨撰)
序曰叢筀齋詩集蓋三原來馭仲之所作也馭仲神
觀爽邁弱冠即以大雅自任於古樂府諸體無所不
擬擬輒肖而才情致度復能發舒其所自得至五七
言近體取材六朝而定宗於唐慷慨沉欝居然燕許
之遺新都畢孟侯付梓以傳焉(本書原序)
黌宫補漏二卷摹真藻四卷(俱蒲城李應策撰)
塞上草鎩翮草
遊薊草(俱都督僉事富平楊定國撰)南遊稿一卷(武功張汲撰)
增讀織錦回文詩一卷(武功康萬民撰)
何鳴高曰自斯圖之出也閱歷千載讀者數家由一
二百至起宗之三千餘首盡乎技矣無沴又增四千
餘首合之蓋幾乎八千不但起宗諸子於分緡繅繭
之不可及即若蘭氏七襄抛梭時亦未必其組繹若
是也無沴尚有自製一詩字纔滿百詩能過萬不知
古今文士孰可相當生平著述粗踰牛腰獨恨淪落
不偶誰之咎也(本書原序)
逸園詠懷詩一卷(吏部郎武功耿志煒撰)
序曰張子襄貽我詩一冊披函讀之乃和阮步兵咏
懷詩也予懷耿耿亦若有引而動者自是犬吠鷄鳴
都成韻譜山耕水耨舉是標題不覺次其韻亦復如
是語無詮次聊借以寄吾欣慨云爾(本書自序)
逸園新詩一卷(耿志煒撰)
序曰孟諸清骨澹性得之天然年來結廬山中遨盪
於雲林烟壑之間亦復翩躚但有會心處輒成吟咏
至於榻邊水月枕上松風鳥語花飛皆為韻譜視向
者簮袚中韻語更覺瀟灑飛流余既彙為一帙復請
梓之以廣其傳題曰逸園新詩逸園即孟諸結廬處
也(本書康萬民序)
中丞奏疏防江疏草(俱右副都御史馬鳴世撰)
因應掇存一卷(耀州李景沆序)
序曰飲公屢試弗售殫精六典洞窺九流發為序記
詩歌詞賦調炳朗而思沉語葩麗而致遠雖多應世
絶無因人一語其存笥浩瀚充棟僅掇什一付梓宇
宙當有知音者曷論遇不遇云(本書宋師襄序)
謷天齋詩存一卷(耀州文學李會心撰)
序曰公長甫襁褓見典冊輒諾諾若語交謂有夙慧
舞象補弟子員塵視一切數戰棘闈不售竟死其父
飲公偶檢篋帙得遺稿若干泣曰是物也可以存吾
兒也請夀梓少許了此一段血痕云(本書關燫序)
衛紫岫文集四卷(兵部右侍郎韓城衛引文撰)
序曰集中奏疏論議制誥序志碑銘書啓賦頌文不
一體皆清壯可誦其中奏疏數篇有陸敬輿風規抑
且言言雪涕恤乎見愛君憂國之忱良可悲也(本書吳曹)
(直序)
逸老草堂(朝邑王鑰撰)
衛紫嵐奏疏一卷(廵撫真定韓城衛槙國撰)
序曰崇禎十四年紫嵐以推官考選召對謂平寇為
足國第一義迨廵視真定諸郡視國如家視民如子
每起一草聲淚俱下讀至夜有鬼哭書無人行之語
聶夷中之詩鄭監門之圖不足云矣而其大者在以
無逸是圖進君德以用賢養民規輔臣若夫糾劾悍
帥控制驕兵痛陳俵馬津米之害皆關彼時政務之
大字字從忠孝血性中流出不襲古人紙上陳言(本書)
(魏裔介序)
樵山堂集(國朝中書涇陽張恂撰)
有濤聲存稿種竹編祝鷄稿上下寓草尊聞篇灰餘
苦言為丹草上下九種
繡佛齋詩餘(張恂撰)
序曰穉恭張子墨妙藻翰雅己樹幟藝壇或偶製填
詞典麗清綺啼鶯喃燕寵柳嬌花含情正復不淺國
風仲子喻私離騷美人自居蓋兼之也(本書馮御輦序)
憗齋存稿四卷(翰林院檢討清澗白乃貞撰)
序曰清澗白蕊淵詩歌古文辭雲散烟涵迥出塵表
直追蹤崆峒對山所謂王仲宣藻勝一時不能不使
鍾繇王朗閣筆也(本書程邑序)
灞上集二十卷(咸寧孫爾思撰)
序曰灞上集者孫北溟先生手自彙編所著述而成
集也先生茹古含今於載籍無所不窺暇則步池亭
花竹間吟咏推&KR1201;幾於斷髭噦心乃以孝廉淹滯青
氊益肆力學問從事詩文不少輟積八九年集成自
騷辭樂府五七言古以至近體排絶無所不具有閎
肆瑰竒者有深微玹遠者有優柔敦厚者有典麗精
工者有慷慨悲壯者有清逸淡婉者可以&KR1925;然樹幟
於藝林矣(本書張志尹序)
軺香集(按察司臨潼王孫蔚撰)
唐詩固說昆陽小草
鳬舟集宜休草(臨高知縣華州史流芳撰)
篷窗雜詠十卷(三原劉汸撰)
汸博學多文(西安府志)
學古堂集(三原韓詩撰)
銅壺集四卷(蒲城王凝祚撰)
序曰王君岑興會所至偶有所得輒鐫之簡冊漸積
成帙持以問世倘所謂窮愁著書者耶(本書李馥蒸序)
栩栩居詩一卷(提學道富平田本沛撰)
序曰田公以文章名世視學入閩出所作詩以示蕃
因得字比而句櫛之其宏聲鉅響若黃鍾大吕相應
於簨簴高閒若碧澗寒泉相應於幽谷至其賦事吟
物又若顧長康為人物寫照毫髮無遺因序而授梓
以傳焉(本書林之蕃序)
栢林集(朝邑雷于霖撰)
繼述堂詩文(臨汾丞武功張封編輯)
評曰關中稱世閥者胥推有邰張氏詩文炳耀先後
重光公慎伯仲表章前徽曩者佐尹臨汾治行詩畫
見重當塗余為贈一律云德傳冰蘖芳聲遠政溥金
莖惠露多三晉雲烟隨筆灑九天珠玉對松哦僉以
為不虛美今並識此亦以公慎繼述之善顯揚之懿
不第在鐫詩文一事已也(本書牛衍慶評)
覆瓿集四卷(蒲城舉人原永貞撰)
序曰余于詩史之妙苦未有得暇日應酬間有序文
數篇狂吟數首豈敢自居作者之列兒文彩拾掇散
簡偶集為卷余曰是可以覆瓿也遂題曰覆瓿集(本書)
(自序)
東園詩選一卷(扶風張培撰)
序曰東園負磊落瑰偉之才其為詩若有所藴蓄於
中往往托之比興諸什不逞其才人莫窺其津岸者
其意念深矣(本書翁世庸序)
雪石堂詩四卷(中部劉爾□撰)
序曰雪石堂詩草劉敬又之所作也其為人學博才
贍志趣高遠於詩秉翰操牘成於頃刻若不經思而
創意造語&KR1925;絶不羣即一題數十篇卒未嘗抱膝苦
吟為慘淡經營之態也(本書楊素藴序)
紫沙集四卷(陽信知縣朝邑王鏷撰)
序曰王翼治風雅人也忘懷憂喜放情詩酒其精神
意氣總聚於詩云(本書王鉞序)
中嵓集詩一卷文一卷(淳化貢生宋振麟撰)
序曰子楨素負介不能驩世俗又日閉門著書其牢
騷感憤之氣盡發為詩文其為詩慷慨悲壯不屑屑
字句間其文古奥深堅自成一家而能不爽古人之
步(本書李因篤序)
受祺堂詩集三十五卷(翰林院檢討富平李因篤撰)
序曰富平李天生關中豪傑也為人豁達慷慨自負
其竒一吐之於詩其詩原本風騷出入古歌謠樂府
而以少陵為宗意象蒼莽才力雄贍既與杜冥合而
章法句法講之尤精嘗慨世争新鬭巧日趨於衰颯
故寧拙毋纖寧樸毋豔寧厚毋漓乍讀之不甚可喜
而沉吟咀味意思深長與夫翡翠蘭苕繁絃促節者
相去霄壤矣樂昌令田少華梓之以行(本書潘耒序)
受祺堂文集十五卷(李因篤撰)
漢詩評十卷(李因篤撰)
䟦曰漢詩索解不易亦從無有解之者解之自吾友
李太史子德始發蒙啓昧如玄奘鳩摩之譯龍藏暗
室一燈千年朗徹其惠後學勝於匡生多矣(本書康乃心䟦)
願學堂集二十卷(知南康府事臨潼周燦撰)
序曰星公之文質而高古簡而委折皆斟酌於義理
足以扶正指遏邪說余謂星公有造乎道而得其至
者以此(本書黃與堅序)
黃湄詩集十卷(給事中郃陽王又旦撰)
序曰幼華才高而氣雄心虚而善下其論獨能破流
俗之說汎濫於唐宋諸名家上溯騷選以成一家之
言故其詩每變益上足以行遠而傳後無疑也(本書王士)
(真序)
黃湄奏議一卷(王又旦撰)
溉堂集(三原孫枝蔚撰)
序曰孫枝蔚豹人秦之焦穫人甲申李自成作亂結
同里惡少年殺賊後走廣陵學賈三置千金一日自
悔且恨曰丈夫當讀數千萬卷書耳何至齷齪學富
家為於是僦居於揚州之董相祠旁閉戸日讀書間
為詩而自曼聲以歌既歌詩而家漸落詩益工歌益
甚而家益大落詩數十卷為溉堂集溉堂者孫子僦
居處也(本書陳維崧序)
溉堂詞一卷(孫枝蔚撰)
序曰孫豹人先生以溉堂詞一卷示予讀之有飛揚
䟦扈之氣嶔﨑歷落之思噌吰鏜鎝之音渾脫瀏灕
之勢此先生本色也(本書尤侗序)
溉堂續集(孫枝蔚撰)
序曰豹人以詩文名天下垂三十年予往見其溉堂
初集古詩非漢魏律非盛中唐則不作其所以似古
人者漸濡陶冶若丹烏之藏物初非出於依傍而後
有既出其溉堂續集示余讀之則自宋以下皆有之
矣衝口而出搖筆而書磅礴奥衍不可窺測然豹人
年五十浮客揚州不能力耕田以自養長年刺促乞
食於江湖傷逝悲來較甚往昔故其詩别有所以為
工者而豹人亦不自知也(本書魏禧序)
二曲集(盩厔李顒撰)
序曰先生會粹羣儒之說而折衷之以獨見其大要
以尊德性為本體道問學為工夫兼盡姚江考亭之
旨可以知其修已立教之大凡矣(本書鄭重序)
應用錄一卷(富平惠靇嗣撰)
谷口山房詩集(朝邑李念慈撰)
序曰屺瞻秦人也自秦之晉南遊江淮所遇山川景
物寄興屬懷情隨景移觀其羈旅無聊不平之作蓋
秦風而兼乎吳楚者耶(本書施閏章序)
艾陵文鈔十六卷(涇陽雷士俊撰)
論曰伯籲一生盡得力於曾子固之文惟論傳二體
獨不學曾論步三蘇傳宗史漢如房兵部傳卓然班
馬名篇如梁子武畫扇記却又似韓(本書周斯論)
艾陵詩鈔二卷(雷士俊撰)
序曰雷子美才博學生平文章與王巖齊名世稱雷
王云間為詩歌有山榛隰苓之意旨深詞婉本之性
情與世之競浮響趨纖靡者天壤雷子殁員子庸菴
出槖金梓之(本書李沂序)
彌清閣集(郃陽生員史繼魯妻雷氏撰)
氏聰穎博涉書史工八分書能詩著有彌清閣集暮
年盡焚棄之曰詩文非婦人事播之於人非所宜也
今存其詩二古文一其雁字詩熏風無奈祝融火寒
雁一聲天地清不羡上林𫝊漢信羡他筆筆寫孤貞
元宵哭夫詩去年燈火共元宵為我窗前拂翠翹佳
節依然人不見一輪明月冷迢迢文不及詳載然筆
致甚老今之作者鮮能及焉(宰莘退食錄)
砭身集五卷(蒲城劉鳴珂撰)
序曰伯容有志聖賢之道隨處體認心有所得輒付
之楮積久成書五卷其意大約以正心誠意為指歸
而其於天人理欲王霸儒釋朱陸之分辨之極精蓋
庶幾乎可以登程朱之堂焉(本書王修序)
新增璿璣詩讀法一卷(蒲城劉玉珂撰)
序曰璿璣圖詩自苻秦迄唐宋元明率以二百餘首
了之啓宗道人因五彩分七圖讀法得詩三千七百
五十二首今因其法求之有退句退字法錯法綜法
有旋讀排讀藏頭連足互排互旋法信手拈來頭頭
皆是又得八千有竒其致可云無窮矣(本書自序)
鈍翁率意稿(郃陽生員李穆撰)
予得鈍翁遺稿殘編蠧食之餘繙閱再四知其抱負
宏偉非特文章之士惜其以諸生老故即其文為之
傳又擇其論古之意高識快筆發人所未發足為千
秋龜鑑者以附於後庶不負其生平所學云(宰莘退食錄)
鶴雪堂詩文集(廣東按察司咸陽劉元勲撰)
宜夏軒雜著(貴州廵撫韓城劉蔭樞撰)
序曰宜夏軒雜著者黔大中丞劉喬南自居諫垣以
迄撫黔中間數年所為隨事即景徵實寓義之作也
今讀其應制一疏於戎政利害瞭若列掌讀其平北
一頌於神功赫濯昭如雲漢宜夏軒之仍其故名有
譽以為憂之戒遊黃巖之三以自責有需以賊事之
悔美漢祖之從善如流傷流俗之守財如命酒泉可
以奪伯倫之頌堂聯足以奪戒石之藴至河渠一記
遠想禹功繫心民瘼公之文乎公之人與道也(本書孫勷)
(序)
梧垣奏議一卷(劉蔭樞撰)
清遠堂詩集(提督咸陽殷化行撰)
序曰提帥殷熙如平居手不釋卷喜作詩文精於翰
墨攄懷紀事有所撰述多手書之久而成編每一篇
中必有傑思警語自抒胸臆不襲陳言固不屑屑雕
章琢句而佳處直追古人(本書潘耒序)
歷任奏疏四卷(殷化行撰)
序曰余自濫膺節鉞歷臺灣襄陽寧夏以迄於兹所
任多邊海形勝之疆適有運濟出塞弭盜綏蠻諸役
其間隨事因時有所奏報鞠躬撡翰之頃亦必殫此
忠誠加之敬慎言出芻蕘辭又鄙拙徒以歲月滋久
裒然成帙爰手次其前後庶以自考生平抒竭之梗
槩云爾(本書自序)
思誠錄(韓城貢生賈締芳撰)
序曰締讀書有所感悟或與親友往來之楮筆咸識
之於冊非曰言之遂當要以備異日之省察云(本書自序)
梧村詩集(溧水知縣咸陽劉企向撰)
艾悔齋遺稿(蒲城雷亨坤撰)
序曰伊嵩才大而思敏卓犖不可一世與二三知己
分韻唱和商略風雅每一篇出超超雋上(本書李公門序)
白石堂詩集(棲霞知縣韓城程必昇撰)
序曰程昕之究心詩學積稿成帙俊逸之氣樸人眉
宇字句清新俱自性情發越而天趣在筆墨之外(本書)
(王會圖序)
白石堂文集(程必昇撰)
古愚齋詩稿五卷(蒲城副榜雷䥵撰)
序曰劍華貧酷幾刺骨慷慨悲歌其所為詩率皆以
謫仙之才行工部之法昌黎之竒變玉川之鬼怪兼
而有之矣(本書張勅典序)
古愚齋文集(雷䥵撰)
豐川集二十五卷(鄠縣王心敬撰)
序曰豐川著書立言悉發宋明大儒所未發余為梓
其書工既竣因志其端云(本書原序)
豐川集續編二十三卷
又續集五十卷
仕學編六卷(歸善知縣咸寧孫能寬撰)
序曰孫子為三秦名士蚤歲以選拔貢成均其仕歸
善也勤撫字慎催科除陋規興學校善政未能縷悉
大抵皆行其所學耳因出其涖任之所著述裒輯成
帙名曰仕學編(本書葉適序)又篆豐記二卷孫子涖海豐
所著(本書陳王猷序)
崇祀考略四卷續考略一卷(能寬著)
序曰孔廟位次各郡邑往往不一孫子因詳考家語
史記暨先儒列傳前後東西一準闕里誌次序並各
綴以封爵事蹟裒成一集(本書王承烈序)又雍正二年加封
孔子五代王號享祀聖宫復增入從祀先儒一人兩
廡增入從祀先儒二十六人孫子更考據五王諸賢
儒行實依禮部所頒位次續成考略一卷(本書王心敬序)
陜西通志卷七十五
