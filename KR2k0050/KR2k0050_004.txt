陜西通志卷四
建置第三
北魏
自劉石跨擅更相侵食魏孝昌之際潼崤以西烟火斷
絶至永安末官司文部散棄者多州郡創改隨而注之
不知則闕自莊明攻伐既廣啟土逾衆一地屢封不可
備舉故總以為郡其淪陷諸州據永熙綰籍無者不錄
(地形志)
雍州雍州治長安領郡五(地形志增郡二)太武破赫連昌復
於長安置雍州(元和志)
京兆郡後漢屬司隸魏改屬雍州領縣八(地形志)晉為
京兆郡兼置雍州後魏亦然(通考)
長安姚萇改長安曰常安(後魏書姚萇傳)後魏復為長安(長安)
(縣志)
杜二漢曰杜陵晉曰杜城後改杜縣(地形志)杜陵後魏
為杜城在下杜東今在萬年東南十五里(路史年按宋萬今)
(咸寧)
鄠晉屬始平郡真君七年分屬京兆(地形志)
山北山北縣姚興置(寰宇記)山北城在西安府東南五
十里魏分長安藍田二縣地置以在終南山北而名
(咸寧縣志)
新豐後魏新豐自陰槃寄理之後移理於故城東三
十里零水側(寰宇記臨按新豐今潼)
霸城郡治(地形志今按周書王羆京兆霸城人即此在咸寧東後魏京兆治此)
陰槃真君七年併新豐太和十一年復(地形志)魏太和
九年自新豐故城移理於今昭應東三十二里冷水
西戲水東司馬故村(寰宇記云按陰槃在今臨潼東地形志太和十一年復寰宇)
(記云九年移理恐有悞)
藍田真君七年併霸城太和十一年復(地形志韋按後魏書彪)
(傳孝莊末為藍田太守胡氏鑑注亦云後魏置藍田郡是置郡非自後周始也)
馮翊郡漢為左馮翊後改馮翊郡領縣六(地形志一增夏封)
(縣晉馮翊郡領重泉粟邑二縣俱後魏省)
高陸晉屬京兆魏明帝改屬馮翊(地形志)魏高陸治在
今高陵縣西南一里後魏移居今所(通典今按高陸即高陵)
頻陽後魏馮翊郡領頻陽縣(地形志年按耀州志景明元罷頻陽)
萬年晉屬京兆後魏屬馮翊(地形志)萬年城在臨潼縣
東北(禹貢錐指)
蓮芍馮翊郡領蓮芍縣(地形志)姚萇廢太和三年復置
屬延夀郡(寰宇記形按蓮芍在渭南縣北七十里地志與寰宇記二說互異)
廣陽景明元年置(地形志)宣武帝分萬年為廣陽縣(通典)
廣陽故城在渭河北(臨潼縣志里按臨潼縣志臨潼東北七十舊有廣陽鎮或云)
(即古廣陽縣)
鄣太和二十二年置(地形志)後魏孝文帝分萬年置鄣
縣(通典)渭水東逕鄣縣西今臨潼縣東北有鄣縣故城
(禹貢錐指)
扶風郡真君七年併始平郡入焉領五縣(地形志陽按除美)
(一縣見後)
好畤郡治後漢晉罷後復(地形志)好畤在乾州東七里
(明一統志)
始平魏於茂陵縣置始平郡領始平縣真君七年郡
廢永安元年又移縣於今縣東北十五里始平故城
此城遂廢(寰宇記)永安元年移扶風於文學城(十道志按始)
(平在今興平南)
槐里晉屬始平(地形志)真君七年自始平城徙槐里縣
於今縣西二十五里槐里故城此城遂廢(寰宇記)
盩厔後漢晉罷後復真君七年併武功屬焉(地形志)
延夀郡後魏置延夀郡(通鑑注未按延夀郡縣地形志載今增入)
夏封下邽縣後魏避道武諱改為夏封(元和志)魏初移
於雄霸城(寰宇記渭按雄霸城在今南縣北)
渭南郡後魏孝明帝於今渭南縣東南四里置渭南
郡及南新豐縣(元和志未按渭南郡縣地形志載今增入)
南新豐渭南縣本漢新豐地後魏孝明帝置南新豐
縣(元和志)
咸陽郡領縣五(地形志)苻堅於咸陽縣東北長陵城置
咸陽郡後魏太和二十年移郡於涇水北(寰宇記)
石安咸陽郡領石安縣石勒置有安陵城(地形志今按石安)
(咸陽)
靈武前漢屬北地後漢廢晉復置真君七年分屬焉
(地形志鄉按咸陽志縣東有靈武靈武宜在其地)
池陽郡治晉屬扶風後屬咸陽郡(地形志陽按池陽在今涇縣西北)
寧夷後魏咸陽郡領寧夷縣(地形志醴按寧夷今泉)
涇陽真君七年併石安景明二年復屬咸陽郡(地形志)
苻秦置涇陽縣今縣東南故城是也(禹貢錐指)
北地郡領七縣(地形志增縣一)後魏明帝時改北地郡為
北雍州(北史)後魏自今華原縣北祋祤故城徙北地郡
於華原縣通川故城又徙北地郡於宜君縣界義亭
故城於此置北雍州(按永安元年又於三原縣界置北雍州)永熙二年
自三原縣永安故城徙北雍州於今華原縣西(宋敏求長)
(安志)
富平真君八年罷泥陽弋居屬焉有北地城(地形志)
泥陽真君七年併富平景明元年復(地形志)宣武時復
泥陽(耀州志耀按泥陽即今州)
弋居真君七年併富平後復(地形志廢按縣後)
雲陽魏司馬宣王罷雲陽縣後魏别立雲陽縣(元和志)
雲陽在涇陽縣北三十里今雲陽鎮是也鎮東有舊
城址蓋初置甘泉山前在淳化界後徙仙法村再徙
今處(涇陽縣志)
銅官真君七年置(地形志)苻秦於祋祤城東北銅官川
置護軍後魏置銅官縣(通典)孝莊帝永安元年屬宜君
郡(宋敏求長安志地按銅官故城在今縣東南十里又形志無宜君郡)
土門漢頻陽地後魏别立土門縣以頻山有二土門
狀似門故曰土門(元和志)景明元年省頻陽縣析同官
置土門縣屬北地郡(宋敏求長安志)土門縣在富平縣東北
六十里(馬志)
宜君真君七年置有宜君水(地形志)前秦苻堅於祋祤
故城置宜君護軍太武改為宜君縣(元和志)
三原本漢池陽縣苻秦置三原護軍後魏太武七年
改置三原縣屬北地郡孝昌三年毛鴻賓立義栅捍
賊永安元年置北雍州又割三原為建忠郡以旌其
功(元和志)建忠郡治清水谷即今舊縣(周地圖記)永安故城
即後魏北雍州城在縣北五十五(一作十五)里(寰宇記縣按三原)
(地形志未載今增入)
岐州太和十一年置領郡三(地形志)鳳翔府晉為秦國
後魏太武於州理東五里築雍城鎮文帝改鎮為岐
州(元和志)
平秦郡太延三年置領縣三(地形志)魏扶風郡後魏置
平秦郡後魏亦有扶風郡非今地(通典府按平秦今鳳翔又晉有隴)
(關隃糜陳倉三縣俱後魏廢)
雍晉屬右扶風後屬平秦郡(地形志)扶風雍縣後魏置
平秦郡(五代志翔按雍今鳳府)
周城真君六年置(地形志)周城縣在岐山縣南後魏建
(岐山縣志)真君置周城縣隸平秦郡(郿縣志世按後魏書雀寬傳祖時拜岐)
(陽令似又有岐陽縣)
横水真君十年分周城置(地形志)故城在府東南三十
里以近横水而名(鳳翔府舊志按縣後廢)
武都郡太延三年置領縣三(地形志在按高車一縣未詳所外增縣二)
虢縣漢幷於雍後魏立為武都郡(寰宇記)
虢虢縣後魏立武都郡(隋地理志今按地形志無虢縣增入)
平陽真君六年置(地形志)扶風郿縣舊曰平陽(隋地理志)晉
郿縣姚秦號曰郿城真君六年改曰平陽(郿縣志今按平陽)
(郿縣)
宛川陳倉後魏曰宛川(隋地理志後按晉有陳倉宛川二縣或魏廢陳倉入宛)
(川地形志未載今增入)
南由渭水逕南由縣北(水經注)本漢汧縣地後魏孝明
帝於縣西南由谷口置縣因谷為名(元和志州按南由在隴西南)
(一百里一作南田)
武功郡領縣二(地形志)太和十一年分扶風置武功郡
屬岐州即漢武功縣地(通鑑注)
美陽晉屬扶風真君七年罷郡屬焉(地形志)後魏太和
十一年移縣於故斄城中又改武功為美陽縣仍於
此置武功郡(寰宇記)美陽故城在武功西七里(章懷太子注)
漠西太和十一年分好畤置(地形志)後魏於漠水西置
縣因名漠西(寰宇記)後魏漠西縣在乾州西北(寰宇記)
東秦州後魏初於汧源縣界置東秦州於故汧城孝
昌三年為万俟隗奴所破永熙元年於今州理南八
里復置東秦州(寰宇記未按東秦州並一郡二縣地形志俱載今據諸志增入錄郡一)
隴東郡後魏於今汧源縣界置隴東郡(寰宇記錄縣二)
汧陰永熙元年復置東秦州於州理置汧陰縣(寰宇記)
(按汧陰即隴州)
長蛇本漢隃糜縣地後魏孝昌二年於長蛇川置長
蛇縣屬東秦州(元和志南按長蛇縣在隴州東一百一十里)
脩城郡屬南秦州領四縣(地形志省按除平洛等三縣在西又脩城亦作修)
(武)
廣長郡治太和四年置(地形志)西漢水自會口東南逕
脩城道南(水經注略按脩城郡在今陽西北)
南岐州領郡三(地形志在按除廣業二郡西省)西漢屬武都郡(通考)
南岐志云有周之興鸑鷟至於岐翺翔至於南岐後
魏置南岐州於此(漢中府志)
固道郡延興四年置(地形志)故道縣自永嘉後没於氐
羌後魏變文為固置固道郡(元和志不按地形志空立郡名領縣今增縣)
(一)
梁泉舊曰故道後魏置縣曰凉泉尋改曰梁泉(隋地理志)
本漢故道縣地太和元年置取縣西梁泉為名(元和志)
梁泉在鳳縣東一里今改為山川壇(賈志)
東益州治武興領郡七(地形志在按除仇池四郡西省)武興王楊
紹先僣稱大號傅竪眼攻武興克之遂滅其國以為
武興鎮復改鎮為東益州(北史氏傳)武興漢武都郡之沮
縣也宋立東益州(通鑑注)
武興郡領縣四(地形志在按除景昌三縣西省)晉為楊茂搜所據
其後為梁所滅置武興蕃王國(通考)後魏為武興郡(通鑑)
(注)
武興州郡治(地形志)昇明元年以楊文度為略陽太守
鎮武興(宋書順帝本紀)漢沮縣地後魏改為略陽縣(通鑑注)楊
茂搜分王武興後魏為武興縣又僑立略陽郡略陽
縣(雍勝略)
槃頭郡屬東益州領縣二(地形志未按除武世一縣詳所在)漢水東
南於槃頭郡與濁水合又濁水南逕槃頭郡東(水經注)
槃頭故城在長舉縣南三里因水盤曲為名(寰宇記)
萇舉本漢沮縣地後魏分置長舉縣(元和志)長舉在沔
州北八十里魏太武置以長舉城為名(寰宇記)嘉陵江
經長舉縣南十里(元和志為按長舉本作萇後改長在略陽北)
落叢郡屬東益州領縣二(地形志在按除武都一縣西省)本漢沮
縣地後魏宣武於此置落叢郡因落叢山為名(元和志)
明水本漢沮縣地後魏置鳴水縣因谷為名(元和志)鳴
水縣在略陽縣西一百一十里後魏於此置落叢郡
及鳴水縣(賈志水按地形志後魏置明水縣至隋始改鳴元和志云後魏置鳴水羌又寧誤)
(宋齊後魏俱為晉夀縣地)
梁州蕭衍梁秦二州正始中改置領郡五(地形志康按除安)
(一郡見後又增郡一)宋梁州更置秦州理南鄭齊及梁初多因
之後魏得漢中亦曰梁州(通考)
晉昌郡屬梁州領縣三(地形志)後魏正始中置興勢縣
復自石泉移晉昌郡於縣因晉舊名也廢帝三年改
為灙城郡(寰宇記灙按魏紀正始三年趙遐破梁軍於城是廢帝之前已名灙城)
龍亭龍亭故城在今興道縣東(寰宇記)龍亭廢縣在洋
縣龍亭山與真符縣廢址相連(賈志縣按真符在洋東十里)
興勢後魏正始中分成固於今理西北二十里興勢
山置興勢縣(寰宇記)興勢廢縣在洋縣東北二十三里
(賈志郡按興勢治)
南城涔水東北流逕成固南城北(水經注郡按地形志晉昌冇南城)
(縣盖後魏於此置縣也南城在今成固南後廢)
褒中郡屬梁州領縣三(地形志)褒城縣東至興元府三
十三里當斜谷大路後魏於此置褒中郡(元和志)
褒中晉屬漢中後罷永平四年復屬褒中郡(地形志按褒)
(中今褒城縣)
武鄉延昌元年置(地形志)武鄉谷在南鄭縣東北三十
一里(寰宇記)
廉水南鄭有古廉水城在縣西南七里(圖經)魏正始中
自漢中移此(漢中記)廉水縣在褒城縣南九十里(漢中府志)
(後按縣廢)
漢中郡領縣三(地形志)後魏置梁州及漢中郡(通考)梁天
監三年夏侯道遷以州郡入魏(通典西按宋漢中太守領上庸縣未詳)
(所在)
南鄭宋孝武大明時梁州治南鄭秦州亦治南鄭(鄭樵)
(通志)魏置梁州於南鄭(通鑑注梁按宋書元嘉二年劉道禄為南秦二州刺史南秦)
(州即秦州)
漢陰屬漢中郡有胡城(地形志)漢水東過南鄭縣南水
南即漢陰城(水經注縣按漢陰在今南鄭南後廢)
城固後魏正始中城固縣移居壻鄉即今理(周地胥圖記)
鄉在城固縣東北六里(賈志)
華陽郡屬梁州領縣三(地形志)華陽郡梁置華州(通鑑注)
古白馬氐之境劉宋取其地置華陽郡城曰白馬城
(漢中府志)
華陽後魏華陽郡治華陽縣有蕭何城(地形志)齊華陽
縣屬華陽郡(南齊州郡志縣按華陽在今沔東)
沔陽蜀以沔陽為漢城後魏屬華陽郡(華陽國志)晉屬漢
中後屬華陽郡(地形志)沔陽故城在今沔縣東南十里
(禹貢錐指)
嶓冢梁州之西縣本名白馬城後魏正始中分沔陽
縣地置嶓冢縣屬華陽縣(郡國記)嶓冢縣在沔縣西南
四十里接寧羌州界(禹貢錐指)
豐寧郡後魏正始中於豐寧戍置豐寧郡及豐寧縣
屬直州(寰宇記蕭按地形志無豐寧郡縣今增入又隋志謂詧始改東梁為直州寰宇記恐悞)
豐寧本漢成固地正始中廢西鄉縣仍於豐寧戍置
豐寧縣(元和志西按豐寧今鄉)
東梁州領郡三(地形志)孝昌三年淳于誕以梁州安康
郡阻帶江山要害之所置東梁州(後魏書淳于誕傳)梁為東
梁州(雍大記)
金城郡魏置金城郡(紫陽縣志)金城故城在今漢陰縣西
(禹貢錐指)
直城漢水合直水東逕直城南又東逕漢陽潕口(水經)
(注)金城郡治直城縣(禹貢錐指)
安康郡劉凖置魏因之領縣一(地形志)安康太守宋末
分魏興之安康縣及晉昌郡之寧都縣立(宋州郡志)南齊
梁州有安康郡領安康寧都二縣(南齊州郡志郡按州治安康)
安康晉屬魏興郡後屬安康郡(地形志)
魏明郡屬東梁州領縣二(地形志)
漢陽漢水自蝦蟇嶺歷漢陽潕口又東逕寧都縣西
(水經注隂按漢陽縣在寧都西今漢縣南郡縣後廢)
寧都本蜀郡流民置(宋州郡志)西城郡安康縣舊曰寧都
齊置安康郡後魏置東梁州(隋地理志)寧都故城在漢陰
縣東南七十里(漢陰縣舊志)
魏興郡南宋上洛郡僑寄魏興(永初郡國志)梁王國珍為
梁秦二州刺史會夏侯道遷以州降魏道出魏興遂
留鎮焉(梁書王國珍傳)西城郡梁置梁州尋改南梁州(隋地理志)
(改按梁又北梁州)
西城宋魏興太守領西城令(宋州郡志守按南宋改郡為太縣為令)南
齊魏興郡治西城縣(南齊州郡志安按西城即今興州)
錫南宋魏興太守領錫令(宋州郡志)齊屬齊興郡(南齊州郡志)
(按錫令白河)
廣城宋屬魏興(宋州郡志)齊屬魏興郡(南齊州郡志)漢水自寧
都縣南逕魏興郡之廣城縣縣治王谷又東逕魚脯
溪舊西城廣城二縣指此谷分界(水經注)沈約宋志魏
興郡有廣城縣故城在今紫陽縣東南漢水在今南
門外(禹貢錐指按縣後廢)
洵陽宋屬魏興(宋州郡志)齊屬魏興郡(南齊州郡志)
長樂宋省晉昌郡以縣屬魏興(宋州郡志)石泉縣在金州
西南三百二十里本漢西城縣地梁武帝立晉昌郡
治王水口夏侯道遷以梁州入魏移晉昌郡於長樂
縣之東陽村(寰宇記石按長樂今泉)
吉陽宋新興太守領吉陽令本益州流民(宋州郡志)齊屬
新興郡(南齊州郡志)上廉縣後移還上庸於平利川置吉
陽縣(周地圖志)
洛州太延五年置荆州太和十三年改治上洛城領
郡五(地形志形按苻秦置荆州於豐陽後魏疑因其地又地志謂後魏荆州初治上洛後徙穰城)
(於上洛置洛州領郡五除始平一郡未詳所在)
上洛郡領縣二(地形志)魏太延五年遣雍州刺史取上
洛劉宋上洛太守棄郡走(魏太武本紀)晉置上洛郡後魏
因之(通考)
上洛後魏上洛郡領上洛縣(地形志商按上洛今州)
拒陽晉置拒陽縣尋廢後魏真君二年於今縣東四
十里武谷川再置(寰宇記)三要水在洛南縣東南四十
里東流逕故縣治(洛南縣志)
上庸郡皇興四年置東上洛郡永平四年改領二縣
(地形志)
商晉屬上洛後屬上庸(地形志州按魏商縣在今商東九十里)
豐陽郡治太安二年置(地形志)豐陽縣在州南一百一
十里晉泰始三年置後廢魏復置(寰宇記)豐陽故城在
山陽縣南五十里(舊縣志)
陽亭魏興郡太延五年置領縣一陽亭太和五年置
(地形志)永初郡國無豐陽有陽亭(宋州郡志)西城古魏興郡
治後魏太延五年别置魏興郡於上洛郡界帶陽亭
縣屬洛州(通鑑注置按齊本有魏興郡治西城此係後魏僑於山陽界者未便重列故附縣)
(下)
萇和郡景明元年置領縣一(地形志廢按郡後)
南商後魏萇和郡治南商縣(地形志縣按南商在今商南西後廢)
新平郡屬涇州領縣四(地形志在除爰得二縣西省)後漢置新平
郡姚萇之亂郡縣並無理所後魏又置郡(元和志)
白土本漢漆縣地姚萇之亂郡縣不立後魏於今縣
西陳錫原上置白土屬新平郡(元和志邠按白土即今州)
三水本漢舊縣屬安定郡後魏於今理西二十八里
重置三水縣取漢舊名屬新平郡(元和志改按晉邠縣邑後魏置三水)
東槃屬隨平郡(地形志平一作趙)後魏明帝熙平二年析鶉
觚縣置東隂槃縣(周地圖記武按東隂槃即長地)
華州太和十一年分秦州之三門澄城白水置領郡
三(地形志州按後魏於今蒲置秦州)州治李潤堡少梁舊地國初改
鎮立郡依嶽立州因藉倉庫未刊名實因移治馮翊
古城(後魏王燮傳)太和十一年廢馮翊郡置華州治李潤
堡景明初徙還馮翊舊治(同州志而按後魏華州治今同州華山郡又治今)
(華州州郡各治一城猶前雍州京兆各異其治也)
華山郡領縣五(地形志增縣一)太平真君元年置華山郡
孝昌二年改為東雍州(寰宇記)雍州鄭縣後魏置東雍
州並華山郡(隋地里志)郭村為隋廢華州地即後魏置東
雍州處(華州志孝一作華隂郡按周書韋寬行華隂郡事)
華陰晉屬恒農後屬華山郡(地形志)故臨晉晉武帝改
大荔(元和志)漢臨晉縣太和十年改華陰孝昌三年又
改武鄉(寰宇記同按武鄉縣今州)
鄭後魏置東雍州其縣移在州西七里(元和志)古鄭城
在華州東北二十里後魏於此置華山郡(華州志)
定城在華陰東十里按志定城縣置於永熙三年今
華陰定城驛是(賈志又按地形志未載今增入定城敷西俱後廢)
夏陽晉屬馮翊後屬華山郡(地形志韓按夏陽即今城)
敷西太和十一年分夏陽置有武平城(地形志)敷西縣
在華陰西南郭緣生述征記苻堅姚萇時有此縣尋
廢(寰宇記)敷西城在華陰縣西三十里即唐之敷水驛
(華陰縣舊志在按敷西既分夏陽置則宜今韓城境)
郃陽晉屬馮翊後罷太和二十年復屬華山郡(地形志)
澄城郡真君七年置領縣五(地形志)澄城漢馮翊之徵
縣也魏真君七年置澄城郡(通鑑注)
澄城漢徵縣後魏太武七年分郃陽縣置又於縣理
置澄城郡(元和志重按自後漢省徵縣入泉後魏復置)
五泉真君七年置有石谷城(地形志)有石崇城在郃陽
南二十里或謂即石谷城之悞(郃陽縣舊志)
三門真君七年置有衙城(地形志)三門廢縣在澄城縣
西北三十里今三門村即其故址(賈志俱按三門宫城後廢)
宫城真君七年置(地形志)宫城在郃陽縣東三十里宫
城村一名織錦城(賈志)
南五泉太和十一年析臨晉置(地形志)朝邑漢臨晉縣
地後魏置南五泉縣(元和志)
白水郡太和二年分澄城置領縣三(地形志)後魏永平
三年自白水縣移白水郡於白水縣西南三十五里
奉先縣界(寰宇記)真君七年改置白水郡於蒲城(白水縣志)
姚谷太和二年置(地形志)在白水縣東北近黃龍山(白水)
(縣舊志廢按縣後)
白水太和二年置有粟邑城(地形志)本粟邑及衙縣地
後魏於此置白水縣白水郡(元和志)舊城在縣南五里
(白水縣舊志)漢粟邑縣後魏廢(馮志)
南白水太和十一年分白水置(地形志)本秦重泉縣後
魏省孝文分白水置南白水(元和志)後魏置南白水縣
以在白水之南為名(寰宇記今按郡治南白水蒲城縣)
北華州太和十年置東秦州後改治杏城領郡二(地形)
(志)漢翟道縣地劉石苻姚時於今州理南七里置杏
城鎮後魏孝文改鎮為東秦州孝明帝改為北華州
(元和志)杏城鎮在中部縣東七里(明一統志)
中部郡領縣四(地形志)姚興於今州理南十八里置中
部郡(寰宇記)坊州春秋白翟之地後魏置中部郡(通鑑注)
中部姚興置魏因之(地形志)漢翟道縣地渠搜中部都
尉治此後魏因置中部縣(賈志)
石保中部郡領石保縣有女回山(地形志回按同州志有女山在同)
(官縣北三十里或即石保縣境)
狄道中部郡領狄道縣有淺石山(地形志)猪水出翟道
縣西翟道山又淺石川亦出翟道山(水經注縣按山在中部西北)
(四十里淺石山疑翟道別名或即後魏縣境所在)
長城中部郡領長城縣(地形志)本漢翟道縣地苻堅置
長城縣東北至州六十里(元和志)
敷城郡屬北華州領縣三(地形志)本漢鄜縣地姚萇置
洛川縣後魏置鄜城郡(元和志六按西北至州十里)
敷城唐坊州鄜城縣是也後魏置敷城縣(通鑑注)敷城
廢縣在洛川縣南七十里(洛川縣志)
洛川真君中置(地形志)本漢鄜縣地後秦姚萇於此置
洛川縣(元和志真按姚萇置縣或後廢君於此復置)
定陽地形志鄜城郡有定陽縣在今鄜州鄜城縣界
(通鑑注川按定陽在今洛縣界)
夏州夏州赫連屈孑所都始光四年平為統萬鎮太
和十一年改置治大夏領郡四(地形志林按夏州今榆府地)
化政郡太和十二年置領縣二(地形志)宇文貴從孝武
西遷進爵化政郡公(周書宇文貴傳)
華融後魏化政郡領華融縣(地形志)宇文貴封華融縣
侯(周書宇文貴傳)
巖綠後魏化政郡領巖綠縣(地形志)真君七年名為巖
綠(寰宇記)朔方縣後魏置巖綠縣(元和志遠按巖綠在今懷縣界)
闡熙郡太和十一年置領縣二(地形志)闡熙故城在今
長澤縣西南二十里(元和志隋按唐長澤縣即今靖邊縣又志鹽州五原縣後魏)
(置太興郡今定邊縣地)
山鹿後魏闡熙郡領山鹿縣(地形志山按靈徵志夏州上言鹿縣木連理)
(即此今靖邊縣地)
新□後魏闡熙郡領新□縣(地形志入按新□開皇三年廢長澤縣即今)
(靖邊縣地)
金明郡真君十二年置領縣三(地形志縣按金明郡今安塞地有永豐)
(啟寧二縣未詳所在)
廣洛真君十一年置(地形志)本漢高奴縣地魏太武於
此置廣洛縣屬金明郡(元和志)廣洛在延州北五十里
(寰宇記塞按廣洛今安地)
代名郡屬夏州太安二年置領縣二(地形志榆按代名郡在林境)
呼酋太安二年置有横水(地形志)
渠搜太安二年置(地形志林按漢渠搜在廢夏州北即今榆府西北後魏縣宜在其)
(地)
東夏州延昌二年置領郡四(地形志)永平四年平劉龍
駒立東夏州(魏書薛和傳延按傳云永平四年立又在昌之先矣)
徧城郡太和元年置領縣二(地形志)延安豐林縣後魏
置廣武縣及徧城郡(五代志)
廣武豐林縣本漢高奴縣地後魏孝文帝置廣武縣
屬徧城郡在今理東四十里(元和志)豐林縣在膚施縣
東三十五里本後魏廣武縣(明一統志)
沃野漢屬朔方晉罷後復屬(地形志在按沃野隋併入豐林今膚施界非)
(漢朔方地也)
朔方郡屬東夏州領縣二(地形志)
魏平延安郡領魏平縣後魏置併置朔方郡(隋志)魏平
城在綏州西南一百五十里(綏州舊志西按魏平在清間南)
政和後魏朔方郡領朔方縣(地形志清按政和在今間界)
朔方後魏朔方郡領朔方縣(地形志清按朔方在今澗界)
定陽郡二漢屬上郡太安中改置領縣二(地形志)定陽
縣漢屬上郡晉省後魏太安中置定陽郡(通鑑注志按地形)
(又云延興四年屬汾州孝昌中寄治西河)
臨戎二漢屬朔方晉罷後復屬(地形志治按臨戎為定陽郡在今宜川)
(西北)
臨真本漢高奴縣地後魏文成帝置臨真縣(元和志)臨
真故城在甘泉東一百八十里(賈志)臨真後魏為縣今
為鎮(甘泉縣志)
上郡屬東夏州領縣二綏州後魏神龜元年東夏州
刺史張郃於此置上郡(元和志)
石城本漢圁陰縣地魏晉不立郡縣後魏時置石城
縣(元和志)銀城縣在神木縣西南四十里本後魏石城
縣(馮志)
因城敷政縣本漢高奴縣地後魏太和初置因城縣
(元和志)因城縣在安塞縣西一百三十里(馮志)
北汾州州在河西三堡鎮東(寰宇記志按北汾州郡縣地形未載未詳所)
(屬今據諸志增入)
義川郡永樂縣屬義川郡(元和志)
永寧本秦上郡地後魏太和十八年於白水川置永
寧縣在今咸寧縣東二十里永樂故城是也(元和志按咸)
(寧在宜川東四十五里)
樂川郡本上郡地後魏孝文置安平縣屬樂川郡(元和)
(志一領縣)
安平太和八年置安平縣理薛河川屬北汾州(寰宇記)
(按安平在今宜川北)
城中本秦膚施縣地後魏孝明帝於今縣理西三十
里庫仁川置城中縣(元和志)縣在綏州西南一百里後
魏神龜元年置城中縣(寰宇記澗按城中縣在今清縣西北)
大斌縣東至綏州一百十里本秦膚施縣地後魏神
龜元年於今縣東五里置大斌縣取稽胡懷化文武
雜半之義(元和志形按大斌在綏德州西北以上二縣地志未載據元和志增入附此)
沃野鎮魏沃野故城在天德軍城北六十里後魏時
六鎮從西第一鎮也(元和志)沃野漢朔方郡沃野縣也
風土記朔方故城後改為沃野鎮去統萬八百餘里
(通鑑注西按沃野在靖邊縣北河北岸)
五原皇興二年蠕蠕犯塞及於五原(後魏書高祖本紀按五原在)
(神木縣北河北岸)
安陽賀護舉𤇺於安陽城北(後魏書清河王紹傳河按安陽在榆林府北)
(北岸)
受降城真君九年北討至受降城不見蠕蠕因積粮
留守而還(後魏書世祖紀城按受降城即漢受降地)
悦䟦城勅勒新民分徙河西劉潔屯五原河北安原
屯悦䟦城以備之(後魏書劉潔傳河按悦䟦城在榆林北套中)
朔州本漢五原郡延和三年置為鎮後改為懷朔孝
昌中改為州後陷寄治幷州(地形志)懷朔即後魏從西
第二鎮在今中城界(元和志府按朔州在今榆林北河套中)
銀城本漢沙南縣地晉魏此地不立縣邑至後魏為
銀城縣地(元和志北按銀城在府谷東河套中)
稒陽後魏登國九年使元儀屯田五原至於稒陽塞
外(十六國春秋)
右北魏錄州十四郡四十三縣暨鎮城一百二十
入夫後魏關中地不廣於魏晉而建置乃倍兩漢
者何哉析一縣而建數郡析一縣而置數縣東雍
南岐或地仍舊而易其名晉昌魏興或名仍舊而
易其地雖云碁布實類絲棼然亦一代之制不可
闕也故備載之至宋齊梁三朝逓興不能遠略關
中之地惟有漢中魏興西南一隅且復旋得旋失
靡有寧宇故不另紀亦惟附見云
西魏
後魏孝武自洛陽來都是為西魏又西魏分裂甚多不
可悉紀(通考地按西魏後周既多紛更且無地志今略倣形志以次其先後其有兩朝創置未)
(詳所屬者各依地界以附州郡之末)
雍州西魏雍州部領京兆尹(馮志關按周書文帝紀帝入都長安宇文泰)
(授雍州刺史即此錄郡七)
京兆尹太武於長安置雍州孝武改為京兆尹(元和志)
永熙三年復置京兆尹(宋敏求長安志)
長安永熙三年魏帝入關都長安(周書文帝本紀)
杜城後魏杜城縣後周廢(隋書地理志)
鄠後魏屬京兆後遂因之(元和志屬按西魏鄠縣仍京兆)
山北大興縣有西魏山北縣(隋書地理志武按周書王子直傳孝西遷封)
(山北縣男即此)
新豐(按後魏京兆郡有新豐縣大統十六年席固封新豐縣公即此)
陰槃(按後魏置陰槃至周始廢)
霸城後魏霸城縣後周廢(隋書地理志年按周書陳忻傳大統元賜爵霸城)
(縣男即此又後魏京兆尹治霸城西魏因之)
藍田(按後魏藍田屬京兆西魏因之周書王悦京兆藍田人大統初為藍田縣伯即此)
馮翊郡(按後魏馮翊郡西魏因之錄縣四宇文盛傳大統三年除馮翊郡守即此)
高陸高陵後魏曰高陸大業初改焉(隋書地理志似按隋志西魏)
(仍作高陸)
廣陽(按廣陽在今臨潼縣東北周書文帝紀東魏竇泰趣潼關宇文泰出軍廣陽即此又後魏障縣)
(西魏無考)
萬年(按地形志有萬年縣周明帝始省入廣陽周書柳檜大統四年封萬年縣子即此又周書大統)
(九年大閱于櫟陽或以古縣名紀事非改萬年為櫟陽也)
蓮勺(按後魏馮翊郡領蓮勺縣至隋始併下邽西魏尚存)
扶風郡(按後魏扶風郡治好畤西魏移治始平錄縣四周書鄭偉傳鄭頂隨偉入朝出為扶風郡)
(守即此)
始平後魏永安元年移於今縣東北十五里魏恭帝
元年又移於縣東北二十五里(寰宇記興按始平今平)
好畤(按後魏好畤縣至周始廢)
槐里(按後魏扶風郡領槐里縣西魏因之長孫彦大統初封槐里縣子即此)
盩厔(按後魏盩厔屬扶風郡西魏因之)
延夀郡後魏置延夀郡隋廢郡(通鑑注實按周書于謹傳于恭帝二年)
(進爵延夀郡公又寰宇記云西魏廢延夀郡互異錄縣一)
下邽樊深大統十五年行下邽縣事(周書樊深傳邽按後魏改下)
(為夏封西魏復舊)
渭南郡西魏雍州部領渭南郡(西安府志錄縣三)
渭南本漢新豐地後魏孝明帝於今縣東南四里置
渭南郡及南新豐縣西魏文帝二年改南新豐為渭
南縣(元和志)渭南故城在縣治東南四里西魏大統十
六年築(括地志)
靈源西魏分渭南置靈源縣(隋書地理志)西魏靈源縣在
縣西與靈源泉相近縣以泉名(渭南縣志仲按周書楊□傳韓恭歷靈)
(原令即此)
中源西魏分渭南置中源縣(隋書地理志)
咸陽郡(按後魏咸陽郡隋開皇初始廢錄縣三周書裴文舉傳高賓除咸陽郡守即此)
咸陽(按後魏石安縣西魏仍為咸陽周書文帝紀大統三年宇文泰徵兵會咸陽)
池陽(按後魏池陽為咸陽郡治西魏因之後周始徙郡治涇陽)
涇陽(按後魏涇陽屬咸陽郡西魏因之又後魏有靈武縣隋志未載蓋魏周間廢)
寧夷郡後魏寧夷縣隸咸陽郡西魏改寧夷郡(醴泉縣志)
(縣錄二)
寧夷雍州醴泉後魏曰寧夷西魏置寧夷郡(五代志按寧)
(夷在今醴泉北)
甘泉(按隋志後周廢甘泉縣入寧夷宜在今淳化縣界古甘泉之地)
宜州廢帝三年改北雍州為宜州(周書文帝本紀)華原縣魏
置北雍州西魏改宜州(隋志三錄郡)
通川郡華原魏置北地郡西魏改通川郡(隋書地理志)本
漢祋祤地魏置北地郡廢帝三年改為通川郡(元和志)
(錄縣三)
泥陽華原縣元魏廢帝三年置通川郡領泥陽縣(續通)
(典)
富平後魏大統五年自懷德城移於今理(寰宇記)大統
間徙富平縣於縣南三里石川河之陽石婆原(富平縣志)
廢帝改北雍州為宜州以富平縣隸之(耀州志)
雲陽恭帝三年太祖北巡還自雲陽(周書文帝本紀按魏置雲陽)
(在今涇陽界)
土門(按後魏置土門縣至隋始廢入華原)
建忠郡魏文帝嘉韋孝寬功進爵建忠郡公(周書韋孝寬傳)
三原魏孝明詔北地郡之三原縣為建忠郡周武帝
二年郡廢(宋敏求長安志帝又有建忠縣未詳所在周書獨孤陁文十四年封建忠縣伯)
宜君郡宜君舊置宜君郡(隋書地理志錄縣二)
宜君後魏宜君縣文帝大統五年移於今華原縣北
(元和志祋按宜君初置在祤故城)
銅官永安元年屬宜君郡周自今縣東南十里徙於
今治(宋敏求長安志理按今縣東南即西魏所)
岐州扶風郡舊置岐州(隋書地理志武錄郡三按周書王傑傳孝時除岐州刺)
(史即此)
岐山郡後魏置平秦郡西魏改為岐山郡(隋書地理志)西
魏改平秦為岐陽郡(通考年錄縣二按大統十一西狩岐陽即此)
雍扶風郡雍縣西魏岐山郡治(隋書地理志)
周城岐山縣有後魏周城縣後周廢(隋書地理志)
武都郡後魏置武都郡開皇初廢(隋書地理志錄縣三)
洛邑虢縣後魏置武都郡西魏改縣曰洛邑(隋書地理志)
(按虢縣在寳鷄縣東五十里汧水之東)
郿城舊曰平陽西魏改郿城(隋書地理志)後魏改郿城曰
平陽西魏復改平陽曰郿城(郿縣志)
陳倉後魏曰宛川西魏為陳倉(隋書地理志)大統十六年
移苑川縣入漢陳倉故城復為陳倉縣即今縣東二
十里故城是也(周書圖記宛按陳倉即今寳鷄又川一作苑)
武功郡(按後魏置武功郡至隋始廢周書蘇綽傳蘇椿大統十六年除武功郡守即此錄縣二)
美陽(按後魏改武功為美陽西魏因之周書蘇綽傳大統四年封美陽縣子即此)
漠西隋上宜有舊漠西縣(隋書地理志置按後魏置漠西隋始改上宜在乾)
(州西北)
隴州廢帝三年改東秦州為隴州(周書文帝本紀)後魏置東
秦州西魏文帝改隴州(元和志)晉屬扶風郡西魏置隴
東郡兼治東秦州後改隴州(通考二錄郡)
隴東郡扶風汧源縣西魏置隴東郡(五代志)西魏置隴
東於汧源唐之隴州是也(通鑑注錄縣一)
杜陽西魏置隴東郡及汧陰縣後改縣曰杜陽又後
魏置南由縣西魏改為鎮(隋書地理志陽按杜陽今隴州非漢杜地又周書)
(侯植傳恭帝元年封一子汧源縣伯疑即汧陰地)
長蛇後魏置長蛇縣開皇中改吳山縣(隋書地理志)
汧陽郡汧陽縣舊置汧陽郡後周罷(隋書地理志錄縣一)
汧陽(按地形志無汧陽縣蓋西魏始置)
修城郡修城縣舊置修城郡(隋書地理志)世宗初鳳州人
圍修城郡(周書趙昶傳屬錄縣一後魏修城郡南秦州)
廣長修城舊曰廣長(隋書地理志西按廣長在今略陽北)
鳳州廢帝三年改南岐為鳳州(周書文帝本紀)後魏孝昌中
置南岐州廢帝改鳳州(元和志)
歸真郡後魏置郡曰固道西魏改郡曰歸真(隋書地理志)
(錄縣一)
梁泉鳳州治梁泉縣本漢故道縣地(元和志鳳按梁泉縣在縣東)
(一里又周書廢帝二年伐蜀由故道出白馬似西魏尚有故道縣但諸志未載)
興州後魏置東益州西魏改興州(隋書地理志)大統十七
年達奚武經略漢川梁將楊賢以武興降(周書達奚武傳)武
興城在略陽縣西一里即古興州治(賈志書錄縣三又周氐傳大)
(統十一年於武興置東益州互異)
順政郡舊曰略陽西魏置郡曰順政(隋書地理志錄縣四)
漢曲舊曰略陽西魏置縣曰漢曲(隋書地理志陽按漢曲今略)
靈道西魏置仇池後改曰靈道(隋書地理志併按靈道隋大業中入順)
(政縣在今略陽西北)
沔陽西魏屬興州(明一統志)
嶓冡後魏置嶓冡縣西魏以縣屬興州(賈志西按寧羌州魏為)
(晉夀地)
盤頭郡順政郡領長舉縣西魏立盤頭郡(隋書地理志錄縣)
(一又地形志有盤頭郡此云西魏置或後魏末廢)
長舉長舉西魏置(隋書地理志)長舉漢沮縣地西魏置盤
頭郡(鑑注西按地形志亦有萇舉縣或後魏廢魏復置在略陽北八十里)
落叢郡鳴水西魏置落叢郡(隋書地理志置按後魏鳴水縣西魏落叢郡)
(地形志有落叢郡或後廢復置錄縣一)
落叢鳴水西魏置曰落叢(隋書地理志落按後魏鳴水縣西魏改叢在略陽)
(西一百一十里)
梁州後魏置梁州西魏因之(通典)魏廢帝元年達奚武
圍南鄭梁州刺史蕭循以州降(周書文帝紀錄郡四)
漢中郡後魏置漢中郡西魏因之(通典)梁大統中蕭欽
克漢中自天監三年失漢川凡經四十三年(鄭樵通志錄)
(縣二)
光義廢帝三年改南鄭為光義移理郡東光義府(寰宇)
(記)
城固西魏漢中郡領城固縣(馮志)晉城固縣宋齊西魏
皆因之(明一統志)
褒中郡(按後魏褒中郡西魏因之周書韓果傳進爵褒中郡公即此錄縣二)
褒中後魏褒中郡治褒中縣(地形志)開皇元年改為褒
内(隋書地理志内按後魏褒中縣至隋始改褒西魏尚為褒中)
白雲南鄭西魏置白雲縣(隋書地理志)白雲縣在南鄭縣
東北(通典改按寰宇記云武鄉立)
華陽郡魏帝元年司馬裔鎮漢中帶華陽郡守(周書司馬)
(裔傳)華陽郡梁置華州西魏廢(通鑑注錄縣一)
華陽(按周書怡峯傳孝武時進爵華陽縣公即此)
儻城郡興道漢成固縣地縣城即後魏儻城郡(通典)西
魏析洋州置儻城郡(洋縣志)儻城郡在洋縣北三十里
儻谷後魏立郡取名於此(賈志二錄縣)
興勢興勢縣舊置儻城郡(隋書地理志興按周書楊乾運儻城勢人)
龍亭龍亭縣屬儻城郡(梁州記洋按龍亭在今縣東)
洋州晉宋屬漢中郡西魏為洋州(通典)西鄉縣舊曰豐
寧置洋州及洋川郡(五代志)西鄉即漢城固地(通鑑注)梁
大同間於巴嶺側立東巴州治木馬縣(續通典文按周書趙表)
(傳父江歷官東巴州刺史即此又有木馬城在西鄉西南即縣故地)
洋川郡唐洋州西魏置洋川郡(通典)後魏立洋川郡於
漢中西鄉縣(通鑑注錄縣二)
豐寧西鄉本城固縣地正始中廢西鄉置豐寧縣廢
帝於此置洋川因水為名(元和志或按後魏于縣置豐寧郡西魏改置洋州)
(洋川郡)
黃金大統十二年置縣屬直州廢帝三年分屬洋川
郡(寰宇記)本漢安陽地後魏文帝置因黃金水為名(元和)
(志東按在洋縣北界)
懷昌郡西魏廢帝二年洋州領懷昌郡(寰宇記)西鄉舊
有懷昌郡(隋書地理志錄縣一)
懷寧西魏懷昌郡領懷寧一縣(寰宇記洋按懷寧在今縣西)
直州安康縣魏置東梁州西魏改直州(五代志周錄郡四又書)
(陸騰傳廢帝元年安康賊黃衆寳攻圍東梁州互異)
金城郡梁為東梁州西魏復置金城郡(雍大記)金城故
城在今漢陰縣西(禹貢錐指)
直城蕭詧改直州因直城為名(五代志城按周書王傑為金直城人即)
(此)
安康郡(按周書李遷哲傳梁大同二年除安康郡守即此錄縣一)
安康金州安康縣蕭詧改直州(五代志縣按安康在漢陰西南)
寧都郡大統十四年魏封宇文毓為寧都郡公初宇
文泰封寧都縣子至是改縣為郡以封毓(周書文帝紀錄縣)
(一)
寧都宇文泰封寧都縣子(周書文帝本紀)寧都故城在漢陰
南(漢陰縣舊志)
魏昌郡舊置晉昌郡西魏改魏昌郡(隋書地理志)夏侯道
遷以梁州入魏移晉昌郡於東楊村後值黃衆寳叛
仍移郡於舊理因改曰魏昌(寰宇記傳錄縣二周書若干惠孝武西遷進)
(爵魏昌縣伯似又有魏昌縣)
石泉舊曰永樂西魏永樂曰石泉(隋書地理志)
魏寧西魏析置魏寧縣(隋書地理志)西魏分石泉置(興安州志)
(今按魏寧在石泉界)
金州廢帝元年王雄平魏興以其地置東梁州三年
改東梁為金州(周書文帝紀)漢魏興郡梁改南梁州西魏
改置東梁州因其地出金改為金州(通考四錄郡)
魏興郡梁大同二年李遷哲除安康郡守太清二年
移鎮魏興郡(周書李遷哲傳縣錄縣二又南齊有錫廣城二西魏無考)
西城(按寰宇記云後周省西城縣始移吉安縣於故西城廨理是西魏金州尚治西城李遷哲世宗)
(初進爵西城縣公即此)
吉安金川梁初曰上廉後曰吉陽西魏改吉安(隋書地理)
(志)平利縣在州東南七十里晉於縣南平利川置上
廉後魏改吉安(寰宇記)
洵陽郡洵陽縣舊治洵陽郡(隋書地理志錄縣一)
洵陽齊屬魏興郡(南齊州郡志陽按西魏改屬洵郡)
淯陽郡西城郡黃土縣西魏置淯陽郡(隋書地理志)本漢
洵陽縣地晉於此置淯口戌大統十七年置淯陽郡
(寰宇記錄縣二)
淯陽淯陽故城在洵陽東三十里大統元年置淯陽
縣(賈志)
黃土扶猛上甲黃土人(周書扶猛傳)大統十七年於淯陽
郡西三十三里置黃土縣居漢水南黃土山之西為
名(寰宇記)黃土縣城在今縣東一百二十里即閭關司
壞堞宛然(洵陽縣志周按隋志黃土縣又冇赤石甲臨江三縣始併入洵陽蓋皆西魏置也)
豐利郡本漢長利縣地宋僑置南上洛郡後魏文帝
改為豐利郡(元和志又按宋南上洛本僑置魏興或後移此後魏有錫縣似西魏廢入上)
(津錄縣二)
豐利後魏文帝立豐利縣(元和志)豐利縣魏分錫縣置
(舊唐書地理志)豐利城在平利縣東北一百七十里(平利縣舊志)
(按豐利在今白河界)
熊川熊川故城在平利縣東(平利縣舊志川按隋志周省熊川陽二縣入)
(豐利蓋西魏時置)
洛州晉置上洛郡西魏又置洛州(通考置按洛州後魏錄郡三)
上洛郡(按後魏上洛郡西魏因之周書泉仲遵世襲上洛郡公即此錄縣一)
上洛上洛人泉岳謀翻洛州以應東軍(周書泉企傳按上洛今)
(商州)
拒陽郡洛南縣舊曰拒陽置拒陽郡(隋書地理志縣按北魏拒陽)
(屬上洛郡則拒陽郡係西魏置錄縣一)
拒陽(按拒陽縣為拒陽郡治周書有拒陽人杜窋)
上庸郡後魏上庸郡領商豐陽二縣(地形志李錄縣三周書遷哲)
(傳大清二年都督上庸等八郡諸軍事即此)
商(按後魏商縣至隋始改商洛)
豐陽(按豐陽上庸郡治周書泉企傳子仲遵封豐陽縣伯即此後魏有陽亭縣僑置魏興郡蓋西魏)
(廢)
漫川在上津縣北四十五里魏前廢帝二年置(寰宇記)
漫川里在山陽縣東南一百二十里(山陽縣舊志)
豳州後魏新平郡大統十四年於今理置南豳州廢
帝除南字(元和志錄郡一)
新平郡(按後魏復置新平郡西魏因之周書大統十四年魏太子自新平出安定即此錄縣三)
白土新平舊曰白土西魏置豳州(隋書地理志)
宜禄後魏熙平二年置東陰槃縣廢帝元年改曰宜
禄(寰宇記)宜禄縣在邠州西六十里(九域志)本後魏東陰
槃縣廢帝以縣南臨宜禄川因改曰宜禄(元和志今按宜禄)
(長武縣)
廣壽永壽縣後魏大統十四年於今縣北廣壽原上
置廣壽縣(寰宇記)漢漆縣地後置廣壽縣(雍勝略永按廣壽今壽)
恒州三水縣西魏置恒州尋廢(隋書地理志)三水縣大統
元年升為恒州(三水縣志錄縣一)
三水後魏置三水縣大統十四年移縣於今邠州西
北十五里白馬堡(寰宇記)
同州廢帝三年改華州為同州(周書文帝本紀)同州所理城
太統元年王熊築(寰宇記蒯按西安府志西魏同州領城縣未詳錄郡二)
武鄉郡馮翊後魏曰華陰西魏改為武鄉置武鄉郡
(隋書地理志錄縣三)
武鄉馮翊後魏改華陰後以名重又改武鄉(元和志按武)
(鄉今同州)
郃陽(按後魏郃陽屬華州西魏屬同州周書陽雄傳孝武西遷陽猛封郃陽縣伯即此)
夏陽(按西魏夏陽屬同州周書薛端傳薛龍駒徙居馮翊之夏陽即此)
澄城郡西魏同州有澄城郡(賈志門按後魏澄城郡有三宫城二縣西魏)
(無考錄縣三)
澄城(按西魏澄城郡治澄城周書裴文舉傳大統中封澄城縣子即此)
五泉後魏澄城郡有五泉縣(地形志)後周併五泉縣入
澄城(隋書地理志)
朝邑後魏曰南五泉西魏改焉(隋書地理志)後魏改南五
泉為朝邑縣(元和志)
華州鄭縣後魏置東雍州華山郡西魏改華州(隋書地理)
(志二錄郡)西魏改東雍州為華州以今考之郭村即其
地也(華州志西按郭村在華州十五里)
華山郡(按西魏華州領華山郡周書趙肅傳大統九年行華山郡事即此錄縣二)
鄭(按鄭縣西魏為華州治)
華陰齊神武陷潼關侵華陰又大統五年大閱於華
陰(周書文帝紀西按後魏華陰僑置同州界魏始還舊治)
白水郡蒲城西魏置白水郡(隋書地理志考地形志有姚谷縣無錄縣二)
蒲城孝文分白水置南白水縣西魏改蒲城縣(元和志)
後魏置南白水西魏廢帝二年改蒲城(寰宇記)
白水(按後魏置白水縣西魏因之周書大統十年大閱於白水即此)
鄜州廢帝三年改北華州為鄜州(周書文帝紀錄郡二)魏置
東秦州西魏改敷州(五代志秦按鄜州一作敷又魏置東州尋改北華州)
中部郡後魏北華州領中部郡(地形志)内部舊置敷州
及内部郡(隋書地理志又按隋避廟諱始改内部西魏尚為中部後魏狄道縣無考錄縣三)
中部姚興於今縣南置中部縣大統九年移理杏城
(寰宇記)
石保後魏中部郡領石保縣(地形志踐按周書閻慶傳孝閔祚進爵石保)
(縣公即此)
三川舊名長城西魏改焉(隋地理志)苻堅長城縣後魏廢
帝改為三川(元和志)三川縣東北至州六十里(元和志)
鄜城郡後魏置敷城郡隋開皇三年罷郡(元和志楊按周書)
(紹傳大統四年出為鄜城郡守又地形志鄜城郡有定陽縣西魏無考錄縣二)
鄜城後魏曰鄜城大業中改敷城(隋書地理志)鄜城故城
在洛川縣東南七十里(延綏志)
洛川洛川縣西魏屬敷州(賈志)
夏州大統二年東魏襲陷夏州留其將張瓊許和守
之三年許和張瓊以夏州降(周書文帝紀)長孫儉為秦州
長史時西夏州未内屬東魏遣許和為刺史儉以信
義招之和舉州歸附即以儉為西夏州刺史(周書長孫儉傳)
(州按西夏即夏州)
弘化郡太和十一年置化政郡(地形志)西魏置弘化郡
(隋書地理志縣錄縣一又後魏有華融西魏無考)
巖綠弘化郡治巖綠縣(隋書地理志綠按隋書李徹傳徹朔方巖人宇文護引)
(為親信即此)
金明郡(按後魏夏州領金明郡領縣三有永豐啟寕二縣無考錄縣一)
廣洛(按後魏廣洛屬金明郡隋始改屬延州)
長州廢帝三年改南夏為長州(周書文帝本紀錄郡一)
闡熙郡長澤西魏置闡熙郡又有後魏大安郡及置
長州(隋書地理志)闡熙故城在長澤縣西南二十三里(元和)
(志復按闡熙郡後魏置或後廢西魏置又大安郡無考錄縣三)
長澤東北至州一百二十里本漢三封縣地後魏於
此置長澤縣(元和志志按地形志無長澤縣蓋西魏置又隋云西魏置西安州後改鹽州)
(延綏志云定邊營西魏鹽州地即今定邊縣)
山鹿後魏闡熙郡領山鹿縣(地形志入按山鹿新□隋始廢長澤西魏時)
(縣尚存)
新□後魏闡熙郡領新□縣(地形志郡按地形志後魏代名領呼酋渠搜)
(二縣至隋始廢)
延州魏廢帝三年改東夏為延州(周書文帝本紀錄郡四)後魏
改延州以界内延水為名(元和志郡按後魏東夏州領定陽僑置今宜川界)
(西魏無考)
徧城郡後魏置徧城郡開皇初廢(隋書地理志錄縣二)
廣武後魏置曰廣武開皇啟豐林(隋書地理志崇按周書侯莫陳西)
(魏時封廣武縣伯即此在今膚施縣東)
沃野(按後魏徧城郡領沃野縣隋始併入豐林周書豆盧勣孝閔帝踐祚封沃野縣公即此)
朔方郡(按隋志後魏置朔方郡屬東夏州後周廢錄縣三)
魏平(按魏平縣後魏置周隋並因之在今清澗縣界)
政和(按後魏置政和縣後周始併魏平在今清澗縣界)
朔方(按後魏置朔方縣後周始併魏平在今清澗界)
神木郡臨真縣有西魏神木(一作水)郡(隋書地理志郡按後魏定陽)
(領臨戎臨真二縣後郡及臨戎無考或係西魏改置錄縣二)
臨真(按後魏置臨真縣至隋並因之在今甘泉縣東北八十里一作臨貞孝武西遷王雄封臨貞縣)
(伯即此)
真川臨真縣有西魏真川縣(隋書地理志)甘泉西魏為真
川縣屬神木郡(縣志)
上郡大統七年稽胡帥夏州刺史劉平伏據上郡叛
(周書文帝本紀)天和六年使郭榮於上郡延安築咸寧等五
城(隋書郭榮傳亦錄縣二按地形志上郡屬東夏州)
銀城後魏置石城廢帝改銀城(元和志木按銀城在神西南)
因城後魏置後周廢(隋書地理志縣按因城在安塞西)
文安郡西魏置文安郡(隋書地理志錄縣三)
文安延川西魏置曰文安(隋書地理志)文安城在延川縣
西南三十里西魏為文安縣尋改為文安郡(延安府志)
延安延安縣西魏置(隋書地理志)後魏置廣安縣西魏置
延安(延長縣志長按延安在今延縣南)
義鄉西魏又置義鄉縣(隋書地理志西按義鄉在今延長南)
丹州廢帝三年改汾州為丹州(周書文帝本紀)大統三年割
鄜延二年改為汾州理三堡鎮廢帝以河東汾州同
名改丹州因丹陽川為名(元和志錄郡二)
義川郡古孟門河西之地西魏置義川郡(通鑑注錄縣三)
義川大統三年置義川縣屬義川郡因川為名(元和志)
(按義川今宜川縣)
雲巖大統三年於今縣薛和川置永平縣屬義川郡
十三年改為雲巖縣大統九年大水漂蕩移於桑樞
原(寰宇記)雲巖縣在宜川西北七十里(馬志)宜川在雲巖
鎮(九域志)
太平咸寧舊曰永寧西魏改為太平(隋書地理志)後魏孝
文帝置永寧縣在縣東二十里文帝改為太平縣移
於今所(元和志川按太平在今宜縣東)
樂川郡(按後魏置樂川郡開皇初始廢入義川錄縣二)
汾川後魏孝文帝置安平縣文帝改為汾川(元和志)大
統十七年省北汾州乃取丹陽川號立汾川縣理高
樹山南(寰宇記)宜川縣有汾川鎮(九域志宜按縣册汾川鎮在川北九十)
(里當即故縣所在)
樂川丹州領樂川縣(元和志)雲巖縣開皇三年移就廢
樂川縣(寰宇記)
綏州雕陰郡西魏置綏州(隋書地理志錄郡三)
安寧郡上縣西魏置安寧郡及三縣(隋書地理志錄縣六)
上縣本秦膚施地後魏於此置上縣取郡為名(元和志)
安寧上縣西魏置安寧縣(隋書地理志)
綏德綏德縣北至州一百里後魏文帝分上郡南界
丘尼谷置縣(元和志)綏德縣大統十二年置今廢為綏
德鎮(寰宇記清按綏德在今澗北)
安人上縣西魏置安人縣(隋書地理志)延水縣北五十里
臨河故城後魏置安人縣屬東夏州(元和志)
延陵延福縣西魏置曰延陵(隋書地理志)縣西至州一百
十里本秦膚施縣地後魏置理延陵村(元和志)縣在綏
州東南廢帝元年置(寰宇記)
城平西魏置(隋書地理志改按元和志後魏置城中隋城平互異)
安政郡雕陰郡領大斌縣西魏置安政郡(隋書地理志錄縣)
(一)
大斌西魏置(隋地理志)縣在綏州西北今廢為大斌鎮(寰宇)
(記)
撫寧郡雕陰郡領開疆縣有後魏撫寧郡(隋書地理志錄郡)
(一)
撫寧西魏置(隋地理志)漢圁陰地魏廢帝於縣東撫寧故
城置撫寧縣屬撫寧郡(元和志)撫寧縣在米脂縣西一
百四十里(馬志)
開疆西魏置(隋書地理志脂按開疆在今米界)
真鄉雕陰郡領真鄉縣西魏置(隋書地理志)真鄉故城在
今葭州西一百里(延安府志)真鄉城在雙山堡南三十里
(延綏志)
沃野鎮齊文宣追茹茹於懷朔鎮至於沃野(北齊書宣帝紀)
五原大統五年太子自北長城東趨五原(周書文帝紀)
懷朔鎮齊文宣天保六年追茹茹及於懷朔鎮(北齊書宣)
(帝紀)
連谷大統八年突厥從連谷入寇(周書宇文測傳)
右西魏錄州二十一郡五十六縣暨鎮一百三十
二孝武西遷關中之地南限於梁東迫於魏幅&KR0695;
愈狹故建置彌多其於後魏之舊半加更析所以
愈紛而難紀也且西魏獨無專史僅從諸地志中
補苴成此以誌其槩云
北周
周氏初有關中百度草創多有廢省(隋書地理志)晉宋之後
至周割據分裂州郡乃倍兩漢(地理通釋)
雍州明帝二年雍州置十二郡建德二年省雍州内
八郡併入京兆馮翊扶風咸陽等郡(周書明帝本紀錄郡六)
京兆郡明帝二年改京兆郡守為尹(周書明帝本紀錄縣六)京
兆郡有後魏杜城縣西魏霸城縣山北縣並後周廢
(隋書地理志)
長安宇文周繼西魏都長安(地理通釋城後魏京兆郡治霸周復舊)
萬年明帝二年分長安為萬年縣並治京城(周書明帝本紀)
明帝分長安霸城山北三縣始於長安城中置萬年
縣(元和志寧按萬年今咸縣)
鄠自漢至隋皆於故扈城置縣即縣北二里故城是
(雍大記)
新豐後周新豐移理於故城東三十里周閔帝元年
又徙於天寳廢新豐東南七里(寰宇記又按新豐今臨潼縣後魏陰槃)
(縣周廢)
藍田周閔帝割京兆之藍田置玉山白鹿二縣又置
藍田郡至武帝省郡復為藍田縣屬京兆(元和志)建德
二年自縣西三十里故城徙治嶢柳城又後周玉山
縣在縣東二十五里白鹿故城在縣西十二里(宋敏求長)
(安志)
渭南後魏置渭南郡西魏分置靈源中源二縣後周
郡及二縣俱廢入焉(隋書地理志)後周渭南郡廢入渭南
縣屬雍州(西安府志)
馮翊郡明帝省雍州内八郡入馮翊等郡(周書明帝紀錄縣)
(四)
高陸周明帝省萬年入高陵(續通典陸按隋志西魏尚為高至隋始改高)
(陵)
廣陽周明帝省萬年入廣陽仍移廣陽縣入舊萬年
城即今櫟陽是(通典)周廣陽仍隸馮翊郡(宋敏求長安志)
三原後周置建忠郡建德初郡廢(隋書地理志)苻秦置三
原護軍後周置三原縣(續通典)後周建德二年郡廢以
縣屬馮翊郡故城在縣北三十一里三原故城是(宋敏)
(求長安志罷按元和志作開皇三年建忠郡互異)
富平閔帝二年於縣置中華郡武帝省郡以縣屬馮
翊(元和志)以在中華原故名(富平縣志)中華郡城在富平縣
西南三里石川河之陽有二石人卓立即郡門所在
人稱石婆原(賈志)
扶風郡始平故置扶風郡(隋書地理志)鄭頂為扶風郡守
(周書鄭偉傳錄縣四)
始平恭帝元年徙於今縣東北二十里後周大象二
年復徙今縣東南十里文學城(括地志)
槐里後周扶風郡領槐里縣(西安府志)
武功周武帝置武功縣屬扶風郡(通典)後魏太和十年
改武功為美陽縣仍於此置武功郡後周天和四年
美陽還舊理建德三年省武功郡别立武功縣於中
亭川即本縣理也(寰宇記)
漠西晉元康中再置好畤縣周建德三年併入漠西
縣(寰宇記乾按漠西在今州)
延壽郡下邽舊置延壽郡(隋書地理志錄縣二)
下邽下邽縣後魏改夏封大業二年復舊(元和志樊按周書)
(深傳西魏已復舊則周應為下邽)
蓮芍高祖嗣位蓮芍界内數有羣盗以劉志為延壽
郡守以督之(周書裴果傳縣按蓮芍一作勺在渭南北下邽東)
周南郡後周從鄠縣西北移於今所置周南郡又割
雍州之終南郡於此置恒州領周南郡後廢州三年
移盩厔縣於此(通典)天和二年移於今鄠縣西北三十
五里建德三年移於今所置周南郡(寰宇記)盩厔縣東
五里為恒州故城(盩厔縣志錄縣一)
盩厔後周有倉城温湯二縣尋並廢(隋書地理志)有故縣
谷在縣西倉谷在縣西南二谷相連倉城縣當在其
處(盩厔縣志在按長安志故倉谷在縣西南二十五里故縣谷縣西二十五里又隋書長孫熾傳建)
(德二年授雍州倉城今即此)
咸陽郡建德二年省雍州内八郡入咸陽等郡(周書武帝)
(本紀定錄縣三按周書蕭圓肅傳保五年拜咸陽郡守即此)
咸陽(按後魏改石安西魏後周仍為咸陽周書宣帝紀大象元年咸陽有池水之異即此)
涇陽舊置咸陽郡(隋志)後周建德中省池陽縣(長安志)池
陽故城在今縣北二里後周廢入涇陽(禹貢錐指治按後魏郡)
(池陽周廢池陽故郡治涇陽)
寧夷西魏置寧夷郡周改秦郡後廢又以好畤甘泉
二縣入焉(隋書地理志隋按寧夷今醴泉長安志作周改寧秦郡志作秦郡周書楊薦為秦)
(郡寧夷人長安志誤又好畤縣寰宇記云併入漠西此云併入寧夷互異)
宜州(按西魏改北雍州為宜州周因之周書鄭孝穆傳保定三年為宜州刺史即此錄郡三)
通川郡西魏置通川郡開皇初郡廢(隋書地理志錄縣三)
泥陽廢帝三年通川郡領泥陽縣開皇六年改華原
(元和志)
同官銅官故城在今縣東南十里後周建德四年徙
今治(寰宇記)後魏太武置銅官縣周除金作同字屬宜
州(元和志)
土門美原本漢頻陽縣後周置土門縣(續通典)
雲陽都京兆郡雲陽縣後周置雲陽郡(隋書地理志錄縣一)
雲陽後周雲陽郡領雲陽縣(西安府志)
宜君郡舊置宜君郡開皇初廢(隋書地理志錄縣一)
宜君(按後魏宜君縣後周因之)
岐州扶風郡舊置岐州(隋書地理志即按周書保定五年幸岐州此錄郡二)
岐山郡西魏岐山郡開皇三年郡廢(隋書地理志錄縣三)
雍(按後周雍縣為州郡治)
三龍岐山後周曰三龍有後魏周城縣後周廢(隋書地理)
(志)本漢雍縣地周武帝天和四年割涇州鶉觚南界
置三龍縣(元和志)三龍故城在岐山縣東北四十里即
今岐陽鎮(鳳翔府志魏按扶風縣即後魏美陽縣寰宇記云後移美陽縣於故斄城周天和)
(四年還舊理建德三年省又云天和元年嘗置燕州於此隋末廢第隋志未載故附見之)
周城郿縣西魏改為郿城後周廢入周城縣又後周
置雲州建德中廢(隋書地理志)斜城在渭水南後周武帝
置雲川城址尚存(明一統志廢按周城本在岐山縣界内後周故縣復置於郿縣界)
(周書尉遲運以奉迎世宗於岐州進爵周城縣公即此又周書天和元年築武功郿諸城似仍有郿縣)
武都郡後魏置武都郡西魏改縣曰洛邑周置朔州
州尋廢(隋書地理志翔按明一統志作州)周天和中於縣置朔州尋
廢州移周原郡理之(寰宇記寰按武都郡隋志謂開皇初廢宇記又云移周原郡)
(理之互異且周原郡未詳舊置何所錄縣二)
洛邑虢縣周改為洛邑(元和志在按西魏改洛邑周因之今寳雞縣東)
陳倉後周置顯州尋州縣俱廢(隋書地理志)陳倉周天和
三年於此置顯州四年州廢(周地圖記云按陳倉今寳雞隋志州縣俱廢)
(周地圖記止云州廢是縣尚存)
隴州天和四年罷隴州(周書武帝本紀)明帝二年移州及縣
於今所天和五年省入岐州大象二年復置(寰宇記按後)
(魏所置州在今州東南八里錄郡一)
隴東郡西魏置隴東郡(隋書地理志郡按揚纂保定元年封隴東公即此錄縣)
(四)
汧陰西魏置汧陰縣後改曰杜陽後周又曰汧陰(隋書)
(地理志)
長蛇(按後魏置長蛇縣至開皇中始改吳山是後周縣尚存)
汧陽舊置汧陽郡後周罷(隋書地理志)本漢隃麋地周武
帝置汧陽郡及縣尋省郡以縣屬隴州(元和志)後周天
和五年於馬牢故城置縣以在汧水之陽而名建德
四年移於今理(寰宇記)
南由後魏置西魏改為鎮(隋書地理志隴按後周復為南由縣在州西南一)
(百二十里)
鳳州後魏置南岐州後周改鳳州西魏改郡曰歸真
後周廢郡(隋書地理志錄縣一)
梁泉鳳州治梁泉縣周廢龍安商樂二縣入焉(隋書地理)
(志商按梁泉在鳳縣東龍二縣未詳所始)
興州(按西魏興州周因之明帝時冇興州人段叱錄郡二興州即今略陽)
順政郡西魏置順政郡隋初郡廢(通典四錄縣)
漢曲西魏置縣曰漢曲開皇中改名順政(隋書地理志)
靈道西魏置仇池縣後改靈道大業初併順政(隋書地理)
(志今按靈道在略陽)
沔陽沔陽故城在西縣東南六十里開皇三年廢(寰宇)
(記)
嶓冡(按郡國記後魏置嶓冢縣大業三年始改西縣在今沔縣西四十里)
落叢郡周世宗時氐酋姜多攻陷落叢郡(周書氐傳錄縣三)
(落叢在今略陽西)
落叢鳴水縣西魏置曰落叢開皇初改厨北(隋書地理志)
長舉後魏長舉縣屬盤頭郡周武帝廢郡改屬落叢
郡(元和志陽按在今略北)
廣長舊置脩城郡縣曰廣長後周郡廢(隋書地理志略按廣長在今)
(陽西北又周書明帝二年以脩城郡置康州與隋志異)
梁州漢川郡舊置梁州(隋書地理志錄郡三)
漢川郡南鄭舊置漢川郡(隋書地理志)後魏置漢中郡後
周改漢川郡(通考)後周梁州部領漢川郡(賈志四錄郡)
光義南鄭後魏改光義開皇元年復故(元和志為按後周尚光)
(義)
白雲白雲廢城在南鄭縣東後周武帝天和中改武
鄉縣立(寰宇記魏按隋志作西置)
褒中(按褒中縣有西魏褒中郡後周無考)
城固(按西魏城固屬漢中郡後周屬漢川郡)
華陽郡雄亮父檜仕周為華陽太守遇黃衆寳作亂
攻陷華陽(隋書雄亮傳)
華陽(按華陽郡治華陽縣在今沔縣東)
儻城郡舊置儻城郡開皇初郡廢(隋書地理志錄縣一)
興勢後魏置興勢縣貞觀初改(通典)興勢縣後周屬漢
川郡(雍勝略納按西魏有龍亭縣後廢又隋書觀德王傳父仕周為儻城縣公仍似又有儻城縣)
洋州梁屬漢中部西魏後周並為洋州(通考一錄郡)
洋川郡梁屬漢中郡後周為洋川郡(通考三錄縣)
豐寧西鄉舊曰豐寧置洋州及洋川郡(隋書地理志)
黃金(按黃金縣西魏置屬洋川郡周因之)
懷昌西魏洋州領懷昌郡後周天和五年省郡改懷
寧為懷昌縣(寰宇記)懷昌城在西鄉縣西(西鄉縣舊志按郡省後)
(縣未詳所屬依地界附此)
直州東梁州蕭詧改直州大業初州廢(隋書地理志錄郡二)
金城郡金川縣舊有金城郡後周省魏昌郡入金城
郡(隋書地理志)
直城(按直城金城郡治故城在今漢陰縣西周書王傑金城直城人)
安康郡西城安康縣齊置安康郡(通鑑注錄縣二)
安康(按周書樂廣封安康縣公即此又寰宇記云安陽故城在漢陰縣敖口東十里江北周徙今治)
(似即安康之訛)
寧都郡楊异周閔帝時為寧都太守(隋書楊异傳錄縣一)
寧都安康舊曰寧都(隋書地理志)
金州隋西城郡金州縣後周置洵州尋廢(隋書地理志錄郡)
(二)
吉安郡隋金川舊有吉安郡開皇初廢(隋書地理志按吉安郡)
(蓋周改魏興置)
吉安後魏吉安縣後周天和四年省西城縣仍移吉
安於故西城縣廨理為金州治故城遂廢(寰宇記今按吉安)
(興安州周自平利縣界徙此)
石泉周武成三年魏昌郡移理東陽川仍并所領諸
縣為永樂一縣續改名石泉保定三年廢魏昌郡移
石泉縣理郡城即今治也(寰宇記)西魏析置魏寧縣後
周省魏寧入石泉縣(隋書地理志寧按周書獨孤信傳子善封魏縣伯與隋志互)
(異)
洵陽郡舊置洵陽郡開皇初郡廢(隋書地理志錄縣三)
洵陽(按西魏洵陽屬洵陽郡後周仍舊)
黃土西魏置淯陽郡後周改郡置縣曰長岡後郡省
入甲郡置縣曰黃土併赤石甲臨江三縣入焉(隋書地理)
(志)保定二年改淯陽郡為長岡郡三年郡廢移黃土
縣於淯陽郡廨為理(寰宇記西按黃土縣在今洵陽縣界又魏淯陽縣亦周廢)
豐利梁置南上洛郡西魏改郡曰豐利後周省都入
上津郡以熊川陽川二縣入豐利(隋書地理志河按豐利在今白界)
商州後魏置洛州宣政元年改商州(寰宇記錄郡二)
上洛郡上洛縣舊置上洛郡(隋書地理志)後周上洛郡領
商豐二縣(商州志錄縣四)
上洛後周商州治上洛縣(地理通釋)
商後周上洛郡領商縣(西安府志蓋按後魏商縣屬上庸郡周改屬也)
上庸郡陸騰天和六年進爵上庸郡公(周書陸騰傳)
豐陽上洛郡豐陽縣周置(隋書地理志)後周復為豐陽縣
(西安府志上按豐陽今山陽縣周庸郡治)
南陽開皇初併南陽縣入豐陽(隋書地理志始按南陽縣未詳所或疑)
(即後魏陽亭故地又有漫川縣後周併入上津)
拒陽郡洛南縣舊置拒陽郡(隋書地理志)
拒陽洛南縣舊曰拒陽(隋書地理志)
豳州西魏置豳州後周因之(通考州按周書宇文貴為豳刺史即此錄郡)
(一)
新平郡後周有新平郡(西安府志保錄縣三周書楊□傳韓盛定四年出為新)
(平郡守即此)
白土西魏宜禄縣周為白土縣(元和志或按白土即今邠州周併宜禄)
(於白土)
三水三水南一里有故城建德二年置郇州三年州
廢(路史)
永壽魏大統十四年置廣壽縣後周大象元年改為
永壽(寰宇記)後周永壽縣即今永壽鎮(永壽縣志)後周新平
郡領永壽縣(西安府志)
同州(按西魏置同州後周因之周書武帝紀保定三年幸同州即此錄郡二)
武鄉郡西魏置武鄉郡開皇初郡廢(隋書地理志錄郡二)
武鄉馮翊華陰縣西魏改武鄉周嘗以此封傅伏(五代)
(志即按周書裴果傳劉志世宗位進爵武鄉縣公即此)
夏陽(按通典謂後周分郃陽置韓城縣然後周尚為夏陽周書薛善傳領同州夏陽十二屯監是也)
澄城郡後周有澄城郡(西安府志錄縣三)
澄城五泉縣後周併入澄城(隋書地理志)
郃陽郃陽周武帝時屬澄城郡(元和志)
朝邑(按西魏改南五泉為朝邑至隋因之)
華州(按西魏改東雍為華州後周仍舊周書鄭孝穆傳保定初轉華州刺史即此錄郡二)
華山郡古鄭城在華州東北二十里後魏置華山郡
後周移於西南今華時村之址即其地也(華州志錄縣二)
鄭古城連接州城齊天保中官路經其中宇文周移
縣於西北九里(縣道記)
華陰(按西魏復為華陰後周因之)
白水郡(按後魏置郡至隋始廢錄縣二)
蒲城(按西魏蒲城縣後周因之郡縣釋名云後周封郭榮為蒲城縣公即此)
白水(按後魏白水縣後周因之)
敷州後魏北華州後周改為敷州(通典)周天和七年元
皇帝牧放鄜州(元和志州按敷州一作鄜錄郡二)
中部郡内部舊置内部郡(隋書地理志錄縣四)
中部姚秦置中部縣後周改内部(元和志)西魏曰内部
後周屬敷州(洛川縣志縣按周書梁臺傳孝閔踐祚進爵中部公是魏周俱為中部至隋)
(始諱中為内元和志誤)
石保(按隋書閻毗傳父慶周上柱國毗襲爵石保縣公即此)
三川洛交縣苻堅為長城縣周為三川縣地(元和志)
利人翟道故城在中部縣西北四十里宇文周曾於
此置利人縣尋廢(寰宇記)
敷城郡後魏置鄜城郡開元三年罷郡(元和志錄縣二)
敷城後魏為敷城大業中改鄜城(隋書地理志)
洛川(按西魏洛川縣屬敷城郡周仍舊周書秦族上郡洛川人即此)
夏州後魏置夏州後周置總管府(隋書地理志錄郡二)
弘化郡西魏置弘化郡隋初廢(隋書地理志融錄縣二又後魏華縣周)
(無考)
巖綠後魏置巖綠縣貞觀二年改朔方(元和志今按巖綠在懷)
(遠縣界)
寧朔寧朔縣西北至州一百二十里本漢朔方地周
置寧朔縣屬弘化郡(元和志林按寧朔在今榆縣界)
金明郡後魏置金明郡隋廢郡為縣(通鑑注錄縣一)
廣洛後魏廣洛縣仁壽元年改金明(元和志有按金明郡更永豐)
(啓寧二縣無考)
長州(按隋志後魏置長州大業初廢錄郡一)
闡熙郡西魏置闡熙郡開皇三年廢(隋書地理志錄縣三)
長澤(按元和志後魏置長澤至隋並因之隋志西魏置鹽州今定邊縣鹽州地又地形志後魏代名)
(郡領呼酋渠搜二縣至隋始廢亦在今榆林府界)
山鹿(按後魏山鹿縣隋始廢入長澤)
新□(按後魏新□縣隋始廢入長澤)
延州(按西魏改延州後周因之周書于謹傳天和二年延州賊反攻逼丹州于寶討平之除延州刺)
(史即此錄郡三)
徧城郡後魏置徧城郡開皇初郡廢(隋書地理志錄縣二)
豐林後魏置廣武縣周宣帝改豐林屬延州(元和志)本
高奴縣地後魏置廣武縣後周大象元年移於今所
改名(寰宇記十按豐林今膚施縣地隋志謂開皇八年改豐林與二說異)
沃野(按後魏徧城郡領沃野縣至隋始併入豐林在今膚施縣東周書豆盧寧傳孝閔踐祚封沃野)
(縣公即此)
真川隋臨真縣有西魏神木郡真川縣後周郡廢(隋書)
(地理志知按真川在甘泉縣界周廢郡縣未所屬但地近延安故附此)
臨真縣西北至州一百四十里後魏置臨真縣屬徧
城郡周武帝天和元年稽胡攻破郡城遂移於今理
(元和志)後魏太武置臨真縣周天和初移於流川(寰宇記)
(按臨真在甘泉東後魏屬定陽郡周未知所屬)
魏平魏平縣後魏置並置朔方郡後周郡廢併朔方
政和二縣入焉(隋志未按魏平在清澗縣界周廢郡後縣知所屬又周置定胡縣在山)
(西界吳堡其屬地也)
上郡天和六年郭榮於上郡延安築咸寧五郡(隋書郭榮)
(傳二錄縣)
銀城後魏置石城廢帝改銀城保定二年移於廢石
龜鎮(元和志)銀城廢縣在神木縣西南四十里(明一統志按)
(隋志作周置石城後改名)
因城後魏置後周廢尋又置(隋書地理志)在安塞西南一
百三十里(馮志)
文安郡西魏置文安郡開皇初郡廢(隋書地理志錄縣三)
文安後魏置文安縣隋改延川(元和志為按元和志後周尚文安縣)
義鄉(按西魏置義鄉縣大業中廢入延安)
延安(按西魏置延安隋並因之)
丹州西魏置汾州後改丹州後周因之(通考)
義川郡西魏置義川郡後周因之(通考四錄縣)
丹陽後魏丹州領義川縣(元和志)後周改縣為丹陽(隋書)
(地理志)丹州城在宜川縣東北二十九里本後周丹陽
縣(宜川縣志縣按西魏有樂川郡及周隋間廢)
太平(按西魏大平縣至隋改咸寕)
雲巖周大象元年分雲巖置門山縣(元和志)雲巖在宜
川西北七十里(馮志)
門山漢定陽縣地大象元年分汾川雲巖二縣南六
里置以北有山形似門因名(元和志)門山在義川縣北
一百里(宜川縣志)
樂川郡(按後魏置樂川郡開皇初始廢周書赫連達傳保定間進爵樂川郡公即此又西魏樂川)
(縣周廢錄縣一)
汾川西南至州六十里後魏安平縣屬樂川郡文帝
改為汾川(元和志)汾川縣初理高樹山周保定二年移
就庫利川北甚寒原(寰宇記)
綏州(按綏州西魏置周因之周書扶猛傳保定三年轉綏州刺史即此錄郡三)
安寧郡(按隋志安寧郡西魏置至隋始廢錄縣六)
上縣(按隋志安寧郡治上縣西魏置周因之)
安寧(按隋志安寧縣西魏置大業初廢在今綏德州界)
綏德(按元和志後魏置綏德縣隋不改在今清澗縣北)
安人(按隋志西魏置安人縣至隋始改吉萬)
義良後周置(隋志綏按義良在今德界)
延陵(按隋志西魏置延陵至開皇初改延福在吳堡縣西北)
安政郡(按隋志西魏置郡開皇初廢錄縣一)
大斌後魏置大斌縣周不改(元和志州按在今綏德西北)
撫寧郡開疆縣有後魏撫寧郡開皇三年廢(隋書地理志)
(錄縣二)
撫寧廢帝置撫寧縣屬撫寧郡(元和志脂按在今米西)
開疆(按隋志開疆縣西魏置隋因之在今米脂界)
銀州保定三年于乞銀城置銀州(周書武帝紀)苻秦驄馬
城後周置真鄉開光二郡兼置銀州(通典)漢圁隂地周
武帝保定三年分置銀州因谷為名(元和志)銀州城在
真鄉城西永樂城東又永樂城距故銀州治二十五
里(葭州志錄郡二)
真鄉郡真鄉縣西魏置後周置真鄉郡(隋書地理志錄縣一)
真鄉郡城葭州西北一百里真鄉川東柳樹會疑其
故址在葭州境内今歸併榆林(葭州志縣按真鄉在今榆林東南一百)
(里)
真鄉縣西至州一百里周武帝保定二年置(元和志)真
鄉故城在葭州西北一百里鼔樓尚存今呼為圓峰
子(延安府志)
開光郡後周置開光郡隋初郡廢(通典一錄縣)開光縣在
米脂南四十五里後周置開光郡(馮志在按延安府志謂葭州北百)
(里)
開光開光縣後周於此置開光郡(通典象按元和志云大二年廢開)
(光郡置開光縣屬撫寧郡與唐志通典異恐非)
朔方郡源雄從武帝伐齊封朔方郡公(隋書源雄傳)
五原郡辛彥之周武帝時進爵五原郡公(隋書辛彥之傳按)
(朔方五原周時尚為郡第所屬之縣未詳故附錄於此)
永豐鎮本漢臨戎縣舊地保定三年於此置永豐鎮
(元和志)
甘草城本漢廣牧縣舊地其城周隋間俗謂之甘草
城(元和志)
沃野鎮宇文盛父文孤為沃野鎮軍主(周書宇文盛傳)
右周錄州二十一郡四十六縣暨鎮城一百一十
有六宇文氏承西魏之後仍都關中其於魏氏郡
縣時有省併亦間多新置惜周書不載其地志故
沿革靡得其詳其軼散見於隋志及他說者今輯
而編之存一代之遺規為隋唐之草創故不可略
也
隋
開皇三年廢諸郡九載以戶口滋多析置州縣煬帝初
嗣位併省諸州尋改州為郡自京城至於外郡得馮翊
扶風是漢之三輔北地上郡於古為六郡之地雕陰延
安連接山胡朔方榆林五原地接邊荒(隋書地理志)關中秦
時在渭水之北漢時在渭水之南終南之北隋文帝遂
移居西北(疑作東南)稍遠漢之都唐都在隋一偏西北(疑作西南)
角(朱子語類)
京兆郡統縣二十二(隋書地理志增縣一)開皇三年自長安
故城遷都於龍首川廢京兆尹置雍州煬帝改為京
兆郡(元和志)
大興文帝都長安開皇二年營建新都在漢故城東
南十三里本後周萬年縣界三年遷新都名其城曰
大興城(隋書地理志)
長安帶郡有舊長安城(隋書地理志)開皇三年遷都長安
縣移至長夀坊西南隅(元和志)開皇初設京兆府萬年
長安二縣皇城南朱雀街廣百步二縣以此分界各
領東西市(咸寧縣志)
始平故置扶風郡開皇三年郡廢(隋書地理志)舊隸扶風
開皇三年隸京兆郡大業九年徙於今治(宋敏求長安志)
武功恭帝義寧元年為稷州尋廢之復故(通典)
盩厔隋京兆郡領盩厔縣(隋書地理志)
醴泉後魏寧夷縣開皇十八年改縣名醴泉(隋書地理志)
上宜開皇十七年置有舊莫西縣十八年改名好畤
大業三年廢入焉(隋書地理志)上宜縣開皇十八年置(元和)
(志今按上宜在乾州)
鄠自漢至隋皆於故鄠城置縣大業十年移於今所
(寰宇記)故鄠城即今縣北二里故鄠城是(雍大記)
藍田隋京兆郡領藍田縣(隋書地理志)
新豐周徙於廢新豐縣東南七里大業六年又徙於
天寳中廢縣所理(寰宇記潼按新豐縣在今臨縣東北)
華原西魏宜州通川郡開皇初郡廢大業初州廢及
土門縣入焉(隋書地理志)開皇三年罷通川郡以泥陽縣
隸宜州六年改泥陽為華原縣大業三年省宜州以
華原隸京兆郡(元和志)華原故城在今耀州北三里隋
築遺址尚存(耀州志)
土門大業二年省義寧二年再置(元和志未按土門縣隋志詳今增)
(入)
宜君舊置宜君郡開皇初郡廢(隋書地理志)
同官周屬宜州大業二年省宜州屬雍州(元和志)後魏
以前作銅官隋以後作同官(通典)
鄭後魏置東雍州并華山郡西魏改曰華州開皇初
郡廢大業初州廢(隋書地理志)義寧二年復置華山郡(元和)
(志)古城連接今州城宇文周移縣於西南九里開皇
三年移理州北故鄭城四年又移於廢華州城(郡國記)
(按鄭縣今華州)
渭南開皇十四年自明光原移於今理(寰宇記)
萬年京兆郡領萬年縣(隋書地理志和按後周省萬年入廣陽元志云開皇初)
(廣陽屬雍州今隋志無廣陽有萬年或大業中避諱復改耳)
高陵後魏曰高陸大業初改焉(隋書地理志)大業二年復
為高陵(元和志)
三原後周建德二年以縣屬馮翊郡隋屬雍州(宋敏求長)
(安志)
涇陽後魏置咸陽郡文帝罷郡移涇陽縣於咸陽郡
屬雍州(元和志)苻秦置涇陽縣今縣東南故城是也隋
移今治(禹貢錐指)開皇初廢咸陽縣九年改涇陽為咸陽
十一年徙故咸陽城西三里即秦之杜郵也大業三
年省入涇陽(宋敏求長安志)
雲陽後周置雲陽郡開皇初郡廢(隋書地理志)後魏置雲
陽縣隋因之(元和志陽按雲陽在今涇縣北)
富平周武帝省中華郡以縣屬馮翊開皇三年屬雍
州(元和志)
華陰縣西至華州六十五里大業五年移於今理(元和)
(志)
馮翊郡西魏同州馮翊郡隋初郡廢煬帝初州廢復
置馮翊郡(通典)統縣八(隋書地理志)
馮翊西魏武鄉置武鄉郡開皇初郡廢大業初改名
馮翊置馮翊郡(隋書地理志)
韓城開皇十八年置(隋書地理志)漢夏陽縣地文帝分郃
陽於此置縣(元和志)隋置韓城縣以古韓城為名(雍勝略)
郃陽周武帝時屬澄城郡隋開皇三年罷郡縣屬同
州(元和志)郃陽城今河西縣南三里故城是也隋開皇
十六年自故城移縣理(寰宇記今按隋郃陽即縣治)
朝邑馮翊郡領朝邑縣(隋書地理志)
澄城後魏澄城郡開皇初郡廢(隋書地理志)
蒲城西魏蒲城置白水郡開皇初郡廢(隋書地理志)
下邽舊置延夀郡開皇初郡廢大業初併蓮勺縣入
焉(隋書地理志)大業初自雄霸城移入即縣理(寰宇記)
白水後魏文帝分澄城郡於此置白水縣開皇三年
罷郡縣屬同州(元和志)
扶風郡統縣九(隋書地理志增縣三)開皇元年於州城内置
岐陽宫移岐州於今理(元和志)西魏岐陽郡隋初郡廢
置岐州煬帝初州廢置扶風郡(通典)
雍扶風郡治雍縣(隋書地理志翔按雍縣即今鳳縣)
岐山周置三龍縣開皇十六年移於岐山南十里改
名(元和志)大業九年移於縣東北八里岐山之麓(寰宇記)
陳倉西魏陳倉周置顯州尋州縣俱廢開皇十八年
復置(隋書地理志)大業十年移縣理於渭北留谷城即今
縣(周書圖記雞按陳倉今寳)
虢後魏置武都郡開皇初廢(隋書地理志)周移周原郡理
之隋開皇三年郡廢大業三年改洛邑為虢縣(寰宇記)
虢縣故城在寳雞六十里(今按隋志寰宇記二說參差辨見前又汧河在寳雞)
(東三十里虢在汧東三十里)
郿開皇十八年改周城為渭濱大業三年改曰郿(隋書)
(地理志)義寧二年於縣界置郿城郡領郿鳳泉二縣(舊唐)
(書地理志)郿城在縣北十五里隋於此置郿城郡(馬志)
鳳泉在郿縣東五十里隋末析置此縣地有鳳泉縣
以此名(賈志)郿縣有鳳泉縣西距縣五十里(郿縣志縣按鳳泉)
(隋志未載今增入)
普潤南至府九十里大業元年置普潤屯後廢屯置
縣在漢為漆縣地(元和志)大業三年於細川谷置縣蓋
以杜岐漆三水溉灌田疇因以為名十三年移於今
理(寰宇記)普潤廢縣在今麟遊縣西一百二十里頹基
尚存(明一統志今按普潤在麟遊西北名萬家城)
麟遊本漢杜陽縣地隋於此置西麟州營仁夀宫義
寧元年置麟遊縣(元和志)義寧元年於仁夀宫置鳳棲
郡及麟遊縣其郡領麟遊上宜普潤三縣二年改為
麟遊郡(舊唐書地理志今按麟遊縣隋志未載增入)
汧源後周汧陰縣開皇三年改為汧源西魏置隴東
郡開皇三年郡廢又有隴州大業二年州廢(隋書地理志)
義寧二年於縣置隴東郡(元和志隴按汧源今州)
汧陽扶風郡領汧陽縣(隋書地理志)汧陽故城在今縣西
五里其北里許又有舊城乃隋唐舊治(汧陽縣志)
南由東北至州一百二十里開皇三年省長蛇縣併
入南由屬岐州(元和志州按南由在隴西南)
吳山西北至州一百二十里本漢隃麋縣地後魏置
長蛇縣開皇十八年改為吳山縣(元和志)後魏於南由
縣長蛇川置縣開皇十三年自長蛇川故地移於今
縣十八年改名取縣西吳山為稱(寰宇記未按吳山縣隋志載今增)
(入)
新平郡後魏新平郡開皇三年罷郡置豳州大業二
年省入寧州(元和志)隋北地郡之新平縣義寧二年割
新平三水二縣置新平郡(舊唐書地理志)
新平舊曰白土開皇三年移縣於州城中四年改白
土縣為新平(元和志)大業初自邠州西北十五里移於
縣北十五里半川府後隴川堡(邠州志)後周永夀縣開
皇三年省入新平(寰宇記)
三水後魏置三水縣屬新平開皇三年罷郡以縣屬
豳州(元和志)大統十四年移縣於今邠州西北十五里
白馬堡開皇三年移理於今邠州三里(寰宇記脫三里上似一)
(東字)三水廢城在縣東五里隋城臺基門落尚存(賈志)
上郡西魏敷州大業三年改為鄜城郡後改為上郡
統縣五(隋書地理志)大業三年罷鄜州置鄜城郡其年自
杏城移於五交城即州理也(寰宇記)
洛交開皇三年置(隋書地理志)開皇十六年分三川洛川
縣置洛交縣以在洛水之交故名(元和志州按洛交今鄜治)
内部舊置敷州内部郡開皇初郡廢大業初州廢(隋書)
(地理志)後魏中部縣開皇九年避廟諱改曰内部大業
三年自杏城移於今理(寰宇記中按内部今部)
三川三川隋縣以華池水黑水洛水三水會同因名
(舊唐書地理志)三川縣東北至州六十里(元和志)三川鎮在鄜
州南六十里即故三川縣也(中部縣志)
鄜城後魏曰敷城大業初改焉(隋書地理志)鄜城故城在
今雒川縣東南七十里(延綏志)
洛川縣西北至州六十里後秦洛川縣後魏屬敷城
郡開皇三年郡廢屬鄜州(元和志)開皇三年自高槐移
於今所(寰宇記)
雕陰郡西魏置綏州大業初改為上州統縣十一(隋書)
(地理志)廢帝元年於郡内置綏州隋改為上郡又改雕
陰郡以雕山在西南故名(元和志)後周置真鄉開光二
郡兼置銀州隋初二郡並廢而銀州如故煬帝初州
廢以其地併入雕陰郡(通考)
上縣西魏置安寧郡與安寧綏德安人三縣同置開
皇初郡廢改安人為吉萬大業初置雕陰郡廢安寧
吉萬二縣入又後周置義良縣亦廢入焉(隋書地理志)上
縣故城在綏德州西北五十里(延綏志)
大斌西魏置立安政郡開皇初廢(隋書地理志德按大斌在今綏州)
(西北)
延福西魏置曰延陵開皇中改焉(隋書地理志)縣在州東
南後魏廢帝元年置隋開皇十七年改名其城據崕
三面&KR1509;絶今廢為鎮(寰宇記縣按延福在今吳堡北三十里)
儒林本漢圁陰地開皇三年於此置儒林縣屬銀州
大業二年廢銀州以縣屬雕陰郡(元和志米按儒林在今脂界)
真鄉後周置真鄉郡開皇初郡廢(隋書地理志)後周中鄉
縣開皇元年避諱改名(寰宇記)
開光舊置開光郡開皇三年郡廢(隋書地理志)開光縣大
業中廢入真鄉(寰宇記)大象二年廢開光郡置開光縣
屬撫寧郡隋罷郡屬銀州(元和志)開光城在建安堡南
開荒川(延綏志大按開光郡隋志謂開皇三年廢元和志作象二年廢二說互異恐有一悞又)
(開光縣寰宇記謂大業中廢今隋志尚載其名或廢而復置與縣在今葭州北)
銀城後周曰石城後改名焉(隋書地理志)銀城廢縣在神
木縣南四十里(明一統志)
城平後魏於今縣理西庫仁川置城中縣隋改為城
平縣自庫仁川移於今理(元和志)綏平城在清澗縣西
北一百二十里即隋城平縣(清澗縣志)
開疆西魏置有後魏撫寧郡開皇三年郡廢(隋書地理志)
(按開疆在米脂縣界)
撫寧本漢圁陰縣地廢帝於縣東撫寧故城置撫寧
縣開皇三年移於今理(元和志脂按撫寧在米縣西)
綏德後魏文帝分上郡南界邱尼谷置綏德縣隋不
改(元和志澗綏德縣在今清縣北)
延安郡統縣十一(隋書地理志)後魏置東夏州又改延州
隋文帝廢煬帝復置延安郡(通典)
膚施大業三年置(隋書地理志)大業二年分豐林金明二
縣於此置膚施縣(元和志)
豐林後魏置廣武縣及徧城郡開皇初郡廢十八年
改為豐林大業初併沃野縣入焉(隋書地理志)豐林在膚
施東三十五里(雍勝略)
魏平(按大業末地屬梁師都置魏州)
金明後魏廣洛縣屬金明郡開皇四年屬延州仁夀
元年以太子名廣改為金明縣大業十三年省入膚
施(元和志)後魏置金明郡隋廢郡為縣縣又尋廢(通鑑注)
臨真有西魏真川縣大業初廢真川入焉(隋書地理志)臨
真縣周移流川大業十二年移就葛雞城(寰宇記)甘泉
縣在隋為臨真(雍勝略)
延川西魏置曰文安及置文安郡開皇初郡廢改縣
為延川(隋書地理志)大業十三年改為文州(寰宇記)後為文
安縣隋改延川(元和志縣隋延川即今治)
延安西魏置義鄉縣大業初廢義鄉入焉廢帝元年
置廣安仁夀元年以避太子名改延安大業末廢(元和)
(志今按延安延長)
因城延安郡領因城縣(隋書地理志西按因城在安塞南)
義川後周丹陽縣開皇初改縣曰義川西魏丹州義
川郡開皇初郡廢又廢樂川郡入大業初州廢又廢
雲巖入焉(隋書地理志)大業三年廢丹州於義川縣置延
平縣十三年為劉步禄所據義寧七年於義川縣置
丹陽郡(元和志)義寧元年分延州之義川咸寧汾川置
丹州咸寧郡(通鑑注)
汾川大業初廢門山縣入焉(隋書地理志)周移庫利川大
業十年又移於土壁堡(寰宇記川按汾川在今宜縣東北)
咸寧西南至州四五十里隋文帝十八年改太平為
咸寧以界内有咸寧鎮為名(元和志)咸寧隋縣治白水
川(舊唐書地理志東按咸寧在宜川縣北)
朔方郡西魏置弘化郡開皇初廢大業初置朔方郡
統縣三(隋書地理志)魏置夏州大業元年為朔方郡隋末
為梁師都所據(元和志)
巖綠後魏置巖綠縣隋因之(元和志遠按巖綠在今懷縣界)
寧朔周置寧朔縣屬化政郡隋罷郡以縣屬夏州(元和)
(志州又按元和志寧朔縣西北至夏一百三十里在今榆林縣西)
長澤西魏置闡熙郡及置長州開皇三年郡廢又廢
山鹿新□二縣入焉大業三年州廢(隋書地理志)後魏長
澤縣屬闡熙郡隋罷郡以縣屬夏州(元和志靖按長澤即今邊縣)
(又定邊縣磚井堡為隋鹽川郡地)
漢川郡舊治梁州漢中郡開皇初郡廢大業初置郡
統縣八(隋志縣按除難江一在巴州)隋初郡廢而梁州如故煬帝
初州廢復置漢川郡(通考)
南鄭西魏置白雲縣大業中併入焉(隋書地理志)後魏廢
帝改南鄭為光義縣隋復故名大業八年又移理郡
西城南臨漢水即今所理故城在今縣東北(寰宇記)
西後魏嶓冡縣屬華陽郡開皇三年罷郡大業二年
改嶓冡為西縣以縣東南有西樂城為名(郡國志)廢西
縣在沔縣西四十里(賈志)隋省沔陽入嶓冡(禹貢錐指)
褒城開皇初曰褒内仁夀九年因失印更給改名焉
(隋書地理志)開皇元年以避廟諱改為褒内仁夀元年改
為褒城(元和志)義寧二年又更名褒中(唐書地理志)
城固隋舊縣(舊唐書地理志)城固隋屬梁州(明一統志)
興勢舊置儻城郡開皇初郡廢(隋書地理志)後魏於興勢
山置興勢縣大業二年自山上移縣居廢郡廨(寰宇記)
(按興勢即今洋縣)
西鄉舊曰豐寧置洋州及洋川郡開皇初廢郡大業
初廢州改縣曰西鄉又有後周懷昌縣至是入焉(隋書)
(地理志)大業二年廢洋州改豐寧為西鄉移理廢州廨
即今治也(寰宇記)
黃金廢帝三年屬洋川郡大業二年屬漢川郡十一
年移於縣治北六十里巴嶺鎮(寰宇記)縣西南至洋州
一百三十里(元和志寧按黃金縣在今洋縣東北又羌州隋為綿谷縣地)
西城郡西魏金州舊有金城吉安二郡開皇初並廢
大業三年置西城郡統縣六(隋書地理志)
金川開皇十八年改縣為吉安大業三年改曰金川
(隋書地理志)西城本金川義寧二年更名(唐書地理志)西城故
城在金州西北四里江漢之北西城山東魏興郡故
城是也(寰宇記安按金川今興州)
石泉後周省隋復置屬西城郡(明一統志)
洵陽舊置洵陽郡開皇初郡廢(隋書地理志)白河隋洵陽
縣地(雍勝略)
安康舊曰寧都後魏置梁州蕭詧改直州開皇初郡
廢大業初州廢縣改曰安康(隋書地理志縣按安康在漢陰西)
黃土黃土縣義寧元年屬上州(唐書地理志)黃土故城在
洵陽縣東一百二十里壞堞尚存即閭關司(洵陽縣志)
豐利西城郡領豐利縣(隋書地理志)漢水南去豐利縣二
十里(元和志河按豐利在白縣南)
河池郡後周鳳州大業初置郡統縣四(隋書地理志按除兩當)
(三縣在西省界)後周鳳州煬帝初廢州置河池郡(通考)
梁泉河池郡領梁泉縣(隋書地理志)梁泉廢縣在鳳縣治
東(明一統志)
順政郡西魏興州置郡曰順政開皇初郡廢大業初
復置郡統縣四(隋書地理志)
順政西魏曰漢曲開皇十八年縣改名焉大業初省
靈道縣併入(隋志)順政縣在沔縣西一百一十里隋置
(方輿勝覽陽按順政今略)
鳴水西魏置縣曰落叢並置落叢郡開皇三年郡廢
六年改縣曰北厨又改曰鳴水(隋書地理志西按鳴水在略陽縣一百)
(一十里)
長舉周屬落叢郡開皇三年罷郡(元和志)漢沮縣地隋
為長舉縣治槃頭城(舊唐書地理志十按長舉在略陽北八里)
修城舊置曰廣長仁夀初改名焉(隋書地理志西按修城在略陽北)
(十里西漢水東)
上洛郡舊置上洛郡開皇初郡廢大業初復置統縣
五(隋書地理志陽除上津一縣在今鄖府界)
上洛隋於縣置上洛郡(舊唐書地理志按上洛今商州)
商洛漢商縣隋文加洛字(舊唐書地理志)商洛縣在商州東
九十里(寰宇記)以境有商山雒水故名今商雒鎮(商州志)
洛南舊曰拒陽置拒陽郡開皇初郡廢縣改名焉(隋書)
(地理志)後魏於今縣東南置拒陽縣開皇三年改曰洛
南以在洛水之南為名大業十一年移理清池川(寰宇)
(記)
豐陽後周置開皇初併南陽縣入焉(隋書地理志)豐陽故
城在山陽縣西南五十里(山陽舊志)又曼川縣隋併入上
津今山陽曼川關(商州志)
榆林郡開皇二十年置勝州大業初置郡統縣三(隋書)
(地理志)東至河四十里北至河五里(通典)本漢雲中五原
二郡地隋置勝州治榆林縣(禹貢錐指河按在府谷東北套中)
榆林本漢沙南縣地歷魏晉及周此地皆無縣邑開
皇七年置榆林縣地西近榆林即漢之榆溪塞因名
(元和志)
富昌開皇十年置(隋書地理志谷按富昌在故勝州南今府東北河套中)
金河開皇三年置曰陽夀及置油雲縣五年置雲州
十八年改陽夀曰金河二十年雲州移二縣俱廢仁
夀二年又置金河縣帶關(隋書地理志林按元和志榆林關在榆縣東三十)
(里東北臨河開皇三年置城及關是即金河縣治所也)
五原郡統縣三(隋書地理志)周置永豐鎮開皇三年於鎮
置豐州(元和志)煬帝初州廢置五原郡(通典)豐州城在榆
林衛西北塞外七百里本漢朔方郡之廣牧縣(禹貢錐指)
九原開皇五年置(隋書地理志)本漢廣牧舊地其城周隋
間俗謂之甘草城(元和志西按九原在今榆林府北河套中)
永豐本漢臨戎舊地周置永豐鎮開皇五年廢鎮置
永豐縣(元和志縣按永豐在今定邊北河套中)
大同城天德舊城在西城東微南一百八十里其處
見有兩城本是永清柵即隋氏大同城舊理(元和志)開
皇九年突厥謀攻大同城(隋書地理志西按大同城在中受降城二百二十)
(里今榆林府北河北岸)
右隋錄郡十五縣暨城一百有七南北分裂百有
餘載隋始統一宇内仍都關中開皇三年楊尚希
上表以為自秦罷侯置守漢魏及晉邦邑屢改或
地無百里數縣並建或戸不滿千二郡分領於是
始議裁省郡縣存要去閒併小為大然關中建置
猶倍兩漢抑亦地闢民衆勢不得已至大業義寧
稍有更置終存大體以下啟三唐卜世雖促而規
模弘整矣
陜西通志卷四
