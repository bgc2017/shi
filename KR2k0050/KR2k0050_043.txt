陜西通志卷四十三
物産一(榖屬藥屬)(果屬貨屬)(蔬屬)
神臯陸海材器萬端竹箭檀柘球琳琅玕職貢攸紀
今昔殊觀虞衡滋息司市禁奸先資民用次佐縣官
異物匪尚徵求詎安騶虞頌瑞取而勿殫施生日進
益道乃寬作物産志第二十
糓屬
黍維秬維秠(詩經大雅)豐年多黍多稌(周頌)秬黑黍也秠一
稃二米也(毛傳)秬是黑黍之大名秠是黑黍之中有二
米者别名為秠(孔䟽)關中處處有之爾雅翼曰以大暑
而種故謂之黍孟秋熟故庶人薦黍其秀舒散黍之
種有數十大約飯黍酒黍兩品而已酒黍黏飯黍不
黏飯黍惟關中多有之晉人隣關中者種飯黍於其
地三年皆黏不可飯故爾雅翼謂黍為禾屬而黏者
關東人謂飯黍為稷蓋止見酒黍未嘗見飯黍也今
以黍言之黍有紫蓋黍有罩籬黍有鵓鴿卵有牛尾
串其黑者曰秠曰秬其黏者釀酒關東所謂黃米酒
者是已不黏者炊飯關西所謂黃米飯者是已(馬志)&KR1265;
似黍而小有酒&KR1265;飯&KR1265;二種穗舒散如衫袖夏種秋
熟先榖早成(咸陽縣志)&KR1265;懼霧霧遲早&KR1265;穫霧早遲&KR1265;穫
(高陵縣志)黍有硬軟丹黑二種(延安府志)&KR1265;為土産故漢稱隃
糜(汧陽縣志)黍有露仁矮人馬尾黑榖罩粒五種(洋縣志)黍
亦名&KR1265;(商州志)黍有數種秦中呼酒&KR1265;子米可作酒呼
酒黃米(山陽縣志)黍有紅黃黑白紫灰數色俗謂之&KR1265;(葭州)
(志既按各志關中所謂&KR1265;者本謂黍也蘇恭高誘諸人誤以泰之不黏者為稷并謂關中謂稷為&KR1265;其)
(傳訛有自來矣合觀郡縣諸志知馬志之辨證者為是故從之)
稷黍稷重穋(詩經豳風)黍稷茂止(周頌)先種後熟謂之重後
種先熟謂之穋(周禮鄭註)邠州綏州勝州貢粟(元和志)京兆
貢紫稈粟(唐書地理志)稷關中處處有之初種時在邰今
武功縣是爾雅翼曰稷百榖之長也后稷播百榖獨
以稷名其播榖之地亦曰稷山其祀百榖以配社不
曰他而曰稷蓋舉稷黍稷稲梁之屬皆該之也爾雅
曰粢稷曲禮曰稷曰明粢郭璞曰今天下所謂粟米
者正稷米也觀此則粢粟稷正是一物後人不察圖
為舒散之穗則黍穗也又列稷于下品列粟于中品
以一物分為二物第為二品又圖為别物且曰關中
謂之&KR1265;&KR1265;黍也是謂稷即黍黍即稷矣夫稷之種多
于百榖又為百榖之長乃可盡廢之耶今東人以酒
黍為黍以飯黍為稷從其說是有黍而無稷矣幸而
農夫農婦尚多識之今辨其名而著其實稷有竹葉
青有牛尾黃有紫稈禾有棒杵穗有櫟花榖有狼尾
有驢尾稷之黏者曰秫秫有野雞紅有紅猫蹄有白
猫蹄有豬矢黑有老來變有隔溝扽其𩔖逾百然大
率黏不黏兩種而已其黏者釀酒不黏者炊飯關西
所謂粟米小米穀米者是已米脂縣境沃壤宜粟他
郡不及其米淅之汁如脂故以名縣(馬志)稷粟榖也有
黏粟味極軟美邑人多釀酒作糕(咸寧縣志)粟種𩔖頗多
其佳者名狼尾又名紫羅帶又有名金褁銀銀褁金
者又有名疾榖者晚種早熟其穗堅硬如鐵故又名
鐵軸(渭南縣志)稷炒熟頗佳俗謂炒米(延安府志)稷分丹黃黑
白四色軟硬二性硬者方熟捋而炒之舂米味甲天
下粉之可為餺飥軟者釀酒炒熟可為麵(安塞縣志)粟有
椒粟草粟薄地襯狗尾粟柳眼青猫爪粟棕蓑粟(西鄉)
(縣志)稷有數種號飯黃米(山陽縣志)稷俗謂粟榖有梁青白
三名黏不黏二種(葭州志說按馬志據郭璞粟米正稷米之于稷之外不更列粟謂)
(粟即稷也今觀各志所載名色亦俱與馬說相同盖馬固關中人其於土物辨之必詳故不但合于古而)
(且騐于今也今悉從之)
稻十月穫稻(詩經豳風)滮池北流浸彼稻田(小雅)京兆貢稻
(唐書地理志)一名稌有數十種有米粒如霜而有線稜者
謂之線稜秔出樊川作飯粒香軟而長三粒可盈寸
其次色青者為青秔色紅者為桃花秔為赤甲秔其
黏者為糯出御宿川樊川及華州藍田寳雞隴州諸
川大率黏者釀酒不黏者炊飯兩種而已(馬志)字林云
糯黏稻也可釀酒秔稻不黏者又曰稉本草岐稉與
稻為二物非是秔與稉字為古今稉與糯黏否異耳
三川俱産有線稜者佳(咸寧縣志)稻産花園及大嶺川者
佳湭河川次之(渭南縣志)魚河堡多水田出稻(延安府志)蓋草
黃色白味美粒長安南黏色紅味佳及青榦黏土黃
黏銀朱黏黃瓜早大紅榖小紅榖皆飯稻黃殼糯白
殼糯麻殼糯皆酒稻(漢中府志)稻有冷水榖百日榖麻黏
榖銀朱榖香榖黃秧早金線早黃瓜早紅米早望水
白安南黏青榦黏土黃黏葉裡藏蓋草黃等為飯稻
百莖糯黃殼糯柳條糯鈞魚竿香兒糯虎皮糯寸榖
矮脚黃三百顆麻殼糯等為酒稻(西鄉縣志)稻惟下馬澗
有(蒲城縣志)
梁維穈維芑(詩經大雅)穈赤粱粟也芑白粱粟也(朱子集傳)犬
宜粱(周禮天官)犬宜粱者犬味酸而温粱米味甘而微寒
氣味相成故云犬宜粱(賈䟽)漢中一種枲粱粒如粟而
皮黑(别錄陶註)黃粱出漢商間穗大毛長榖米俱粗于白
粱而收子少不耐水旱食之香美勝於諸粱人號竹
根黃(唐本草)今河陜間多種白粱而青黃稀有(圖經本草)粱
者良也榖之良者也或云種出梁州故得粱名(本草綱目)
關中處處有之榖穗有毛雀畏刺眼不啄比他榖益
胃但性微寒其聲為凉其米青者為青粱夏日食之
清凉其米白者形如芝麻為白粱亦曰芝麻粱古白
粱謂之芑赤粱謂之虋黃粱穗大毛長謂之竹根黃
今赤粱少青粱黃粱漢中有之黑粱穗如白梁其苞
青而米黑然皆炊飯之米亦可借以釀酒但非黏物
耳(馬志)赤黃二粱甲稃雖有二色而其米皆白(咸陽縣志)粱
大穗有毛者米作飯(山陽縣志)
小麥貽我來牟於皇來牟(詩經周頌)小麥䅘(爾雅)京兆貢
麥豐州九原郡貢白麥(唐書地理志)小麥秋種夏熟南北
皆有之出關中者為上品(本草拾遺)出關中味甘微寒(圖經)
(本草)赤小麥赤而肥稀熟出鄭縣(廣志)爾雅翼曰麥者接
絶續乏之榖最先熟又曰小麥生於桃二百四十日
秀秀後六十日成蓋秋種冬長春秀夏實具四時之
氣自然兼有寒温熱冷故小麥微寒以為麯則温麫
熱而麩冷其地煖處亦可春種至夏便收然比秋種
者四氣不足故有毒今按關中有黑芒麥有無芒者
為和尚麥色白者為白麥色紫者為紫麥紫麥麫多
有色白而粒甚肥大者為御麥可為餅及蒸食早熟
者為三月黃皆小麥也(馬志)麥生畢原者上品(咸陽縣志)出
渭河北者粒小食之易化河以南者粒差大而色不
光鮮然一種名三月黃者細膩潔白河北弗如也(渭南)
(縣志)小麥後種者曰&KR3491;榖其六十日成者曰疾榖(高陵縣志)
有粒大無芒者謂之山麥(雒南縣志)
大麥大麥麰(爾雅)京兆貢麰(唐書地理志)大麥出關中味鹹
温微寒為五榖長(唐本草)今隨處有之以秦川為佳亦
有數種有早熟者三月輒可食穗有六稜者為六稜
麥有紅皮者為酒麥爾雅翼曰麰者周后稷所受瑞
麥來牟也一作牟即今之大麥蓋生於杏二百日而
秀秀後五十日而成宜為飯又可為醋其糵可為餳
(馬志)大麥種在小麥之後後十日者為植後一月者為
&KR3491;(高陵縣志)大麥皮粗粒大煑食之佳(渭南縣志)
青稞麥青稞似大麥天生皮肉相離秦隴種之(本草拾遺)
關中一種青稞粒微小色微青(陳承别說)青稞有大小二
種似大小麥而粒大皮薄多麫無麩西人種之(王禎農書)
青稞麥出安定形似小麥久服黑髮(馬志)麥有露仁者
為青稞可釀酒(咸陽縣志)有黑白二種較麥先熟(洋縣志)
穬麥有二種一種𩔖小麥而大一種𩔖大麥而大(圖經)
(本草)出延長縣味甘微寒久服力健(馬志)大麥穬似大麥
粒少肥小麥穬似小麥粒亦肥俗呼裕麥(山陽縣志)
蕎麥一名荍麥一名烏麥立秋前後下種密種則實
多稀則少八九月熟性最畏霜(廣羣芳譜)中伏種者最上
立秋後種者次之其飯法可蒸使氣餾于烈日中暴
令口開舂取作飯(咸陽縣志)蕎麥作麫不甚佳可偹諸糓
之不熟(渭南縣志)甜苦二種(延安府志)種分大小二形三伏時
種日周甲子收花甚芬為粥去稃造餅𩔖紙(安塞縣志)苦
蕎似甜蕎無稜夏熟味苦宜山地甜蕎麫白味甘(山陽)
(縣志)
燕麥禹錫作遊玄都觀詩且言始謫十年還京師道
士植桃其盛若霞又十四年過之無復一存惟兔葵燕麥
動搖春風耳(唐書劉禹錫傳)一名雀麥苖葉似小麥而弱實
似穬麥而細(唐本草)燕麥與江淮同榆人多種之九月
收其實細如小麥不甚有稃炒食佳(延綏鎮志)有老燕麥
小燕麥二種小燕麥生山坡(商州志)燕麥粒細長似菰
米宜山地不宜肥(山陽縣志)
蜀黍一名蜀秫一名高粱莖粗高丈餘狀似蘆荻而
内實葉亦似蘆穗大如帚粒大如椒紅黑色米性堅
實黃赤色有粘不粘二種(本草綱目)一名稻黍亦有酒飯
二種(商州志)一名蘆穄(山陽縣志)
玉蜀黍榦葉𩔖蜀黍而肥矮亦似薏苡苖高三四尺
六七月開花成穗如秕麥狀苗心别出一苞如㯶魚
形苞上出白鬚如紅絨久則苞拆子出粒如芡實大
而瑩白(廣羣芳譜)玉蜀秫一名番麥一名玉米有白紫藍
之不同色(山陽縣志)
沙米登相即沙米榆林鎮出(馬志)沙米苗莖如麻葉𩔖
艾而稍圓有刺高尺許生子成房粒細如黍杵去皮
用羊羹作食味甘滑利大腸服之不飢邊外名黍喇
棘譚吉璁曰彼榆人斯不耕不鑿地不愛寶求民之
瘼秀發沙中瑞同旅榖(延綏鎮志俱按葭州米脂志有之)
菵米神木縣生味甘寒爾雅云似燕麥可食一名守
氣(馬志)
荑稗荑苗似稗而穗如粟有紫毛即烏禾爾雅謂之
□(本草綱目)稗有水稗旱稗水稗生田中旱稗苗葉似&KR2908;
子色深綠結子如黍粒茶褐色(廣羣芳譜)商州有之(商州志)
大豆七月亨葵及菽(詩經幽風)蓺之荏菽(大雅)大豆菽也(廣雅)
有黑白黃褐青斑數色黑者名烏豆可入藥(本草綱目)關
中處處有之大豆以二月中旬種者為上(馬志)菽五色
各出形味不一黃白青黑者皆可為腐(咸寧縣志)黑豆有
大小二種大者早種小者晚種同時熟煮食之良(渭南)
(縣志)菽之大者為京豆黃豆多而且佳(雒南縣志)豆有黑青
紫數種均名黃豆可作腐可取油(山陽縣志)
赤小豆宗奭曰關西多食之枝葉似豇豆葉微圓峭
而小秋開花似小豆花而小淡銀褐色莢比綠豆莢
稍大皮色微白帶紅三青二黃時取收之(本草綱目)
綠豆圓小者佳大者名植豆(開寶本草)綠豆性凉煮飯益
氣除熱亦可作粉(渭南縣志)綠豆亦有數種(山陽縣志)
豌豆邠州開元貢蓽豆(元和志)京兆府先奏當管蟲食
豌豆請據數折納大豆(唐陸贄状)邠州靖難軍貢蓽豆(宋史)
(地理志)豌豆一名蓽豆一名胡豆農書云俗呼豌豆大
者為淮豆(廣羣芳譜)關中有胡豆有豌豆有淮豆(馬志)豌豆
或粒煑或和煑米粥又可為粉諸畜頼之茁壯(渭南縣志)
豌豆有青白二種陜西多種以啖馬(山陽縣志)
蠶豆方莖中空葉狀如匙頭二月開花如蛾狀結角
連綴似蠶形(本草綱目)關中有蠶豆(馬志)
豇豆其花有紅白二色莢有紅白紫赤斑駁數色長
者至二尺生必兩兩並垂子微曲如人腎形(廣羣芳譜)關
中有之(馬志)
藊豆一名沿籬豆一名蛾眉豆花有紫白二色莢形
或長或團或如龍爪虎爪子有黑白赤斑四色(廣羣芳譜)
延長出能解酒毒(馬志)扁豆可雜炊米麥(渭南縣志)板豆亦
名扁豆又名鷄蝨豆花紅白二種白者佳(山陽縣志)
脂麻胡麻即脂麻有遲早二種黑白赤三色莖皆方
秋開白花亦有帶紫豔者有四稜六稜七稜八稜者
皆隨土地肥瘠而然(本草綱目)三月種九月熟味甘寒可
榨為油(咸陽縣志)各邑俱有(延安府志)脂麻即油麻可作油有
三色亦名胡麻亦名巨勝入藥用黑色(山陽縣志)脂麻有
黑白紅三種(蒲城縣志)有二種白色者味香紫色者味苦
(葭州志)
亞麻一名鵶麻一名壁虱胡麻苗葉俱青花白色陜
西人亦種之其實亦可榨油然燈氣惡不堪食(廣羣芳譜)
麻子九月叔苴(詩經豳風)苴麻子也(毛傳)喪服注云苴麻之
有實者然則叔苴謂拾取麻實以供食也(孔䟽)一名漢
麻以别胡麻也(本草綱目)出南北山及鳳翔諸處爾雅翼
曰麻實可以養人其利最廣然麻之屬總名麻别而
言之則有實者别名苴而無實者别名枲(馬志)麻子可
取油(山陽縣志)
薏苡仁二三月生葉如初生芭蕉五六月抽莖開花
結實有二種一種粘牙者尖而殼薄即薏苡也其米
白色如糯米一種圓而殼厚堅硬者即菩提子其米
少即粳□也但可穿作念經數珠故人呼為念珠云
(本草綱目)處處有之今都用梁漢者春生苗莖高三四尺
葉如黍葉開紅白花作穗結實形如珠子(廣羣芳譜)鎮安
縣亦有之(馬志)一名川糓一名□珠子米名薏米亦名
薏仁惟罩川接鄖壤處有之不多(山陽縣志)
果屬
梅摽有梅(詩經召南)饋食之籩其實乾䕩(周禮天官)乾䕩梅也
(鄭註)上林苑梅七朱梅紫葉梅紫萼梅同心梅麗枝梅
燕梅猴梅(西京雜記)梅實生漢中山谷(名醫别錄)今漢川皆有
之(圖經本草)李白遊慈恩寺僧獻綠英梅(纂要)山陽縣天臺
山盛産梅每遇花開山如綴玉(西安府志)梅有硃砂梅錢
梅照水梅玉蝶梅星梅(南鄭縣志)梅清韻與南方同植之
者殊少邑人尤賤其子熟則落林下委棄弗取(沔縣志)
杏上林苑有蓬萊杏又有文杏謂其樹有文彩也(西京)
(雜記)武功山有二杏樹各大丈餘東花西實至明年易
向(述異記)金杏大如梨黃如橘武帝上林苑遺種也一
名漢帝杏(杏譜)巴旦杏一名八擔杏關西諸處皆有鮮
者尤脆美(廣羣芳譜)花千葉者曰文杏美肉甘核又曰巴
旦杏又有梅杏似李而大(咸寧縣志)有三妙杏花千葉實
大子甜(商州志)
桃桃之夭夭灼灼其華有蕡其實(詩經周南)上林苑有
秦桃緗核桃榹桃金城桃綺葉桃紫霜桃文桃(西京雜記)
明皇禁苑中有千葉桃盛開帝曰不獨萱草忘憂此
花亦能銷恨(開元天寶遺事)桃陜西者尤大而美(圖經本草)有甘
核者名巴旦桃又有扁桃李光桃味佳花有千葉者
曰碧桃絳桃緋桃唯山桃花開最早(咸寧縣志)桃出張村
里者佳(三原縣志)
李華如桃李(詩經召南)北山有李(小雅)上林苑有紫李綠李
朱李黃李青綺李青房李同心李合枝李金枝李顔
淵李羌李燕李蠻李侯李(西京雜記)杜陵有金李李大者
謂之夏李尤小者謂之鼠李(述異記)終南山出好李花
貴侯富民以千金買種有致富者(耕桑偶記)貞觀中玉華
宫李樹連理隔澗合枝(類書輯要)鼠李關陜甚多(本草衍義)鳳
翔府産胡李(寰宇記)李有赤黃二種(咸陽縣志)李有赤青綠
黃數色(咸陽縣志)李稱御黃者佳(渭南縣志)李有紫李麥李(漢中)
(府志)李異他處供用頗多(邠州志)綏德州名玉黃者佳(延綏)
(鎮志)
車下李六月食鬱及薁(詩經豳風)鬱棣屬(毛傳)唐棣之𩔖屬
劉稹毛詩義問云其樹高五六尺其實大如李正赤
食之甜本草云一名雀李一名車下李一名棣(孔䟽)别
錄云一名郁李陸璣詩䟽作薁李非爾雅棠棣即此
寇宗奭曰郁李子如御李子紅熟堪㗖微濇亦可蜜
煎陜西甚多(本草綱目)郁李仁同官出今甘泉鄜州洛川
宜君皆貢之(馬志)出鄜州(延安府志)郁李仁每年額供二十
斤送司解部(鄜州志)
梨上林苑有青梨芳梨大谷梨細葉梨縹葉梨金葉
梨瀚海梨東王梨紫條梨(西京雜記)武帝御宿園出大梨
如五升瓶落地則破其取梨先以布囊承之號曰含
消(三秦記)雲陽車箱坂下有梨園一頃梨數百株青翠
繁密望之如車蓋(雲陽宫記)新豐箭谷枝懸六斤(庾肩吾啓)青
城山邢道士曰太白南溪有紫花梨一樹(耳目記)關以
西弘農京兆右扶風界諸谷中梨率多供御(廣志)昔人
言梨以弘農京兆為稱(本草綱目)今耀州産者亦佳(馬志)梨
名香水者佳(渭南縣志)梨間重至斤難久貯(盩厔縣志)王謙村
饒于梨(朝邑縣志)梨異他處土人善藏者仲春猶鮮供用
甚多(邠州志)
山梨隰有樹檖(詩經秦風)檖赤羅也(毛傳)陸璣疏云一名山
梨今人謂之楊檖實如梨但小耳一名鹿梨一名鼠
梨今人亦種之極有脆美如梨者(孔䟽)上林苑楟十株
(西京雜記)張揖曰亭山梨也(上林賦註採按楊慎丹鉛錄言尹伯奇楟花以濟飢註)
(者言楟即山梨乃今棠梨也恐誤)
棠梨蔽芾甘棠(詩經召南)甘棠杜也(毛傳)郭璞曰今之杜梨
又曰杜赤棠白者棠(孔䟽)上林苑棠四赤棠青棠白棠
沙棠(西京雜記)張揖曰沙棠狀如棠黃華赤實其味似李
無核(上林賦註)杜梨即甘棠也(安定縣志)
樝上林苑查三蠻查羌查猴查(西京雜記)木瓜之短小而
味酢濇者為□子一名木桃一名和圓和子重大而黃
色無重蒂者為榠□一名木梨一名木李生于吳越
故鄭樵通志謂之蠻□(本草綱目)處處有之小于木瓜更
酢澀色微黃蔕核皆粗(廣羣芳譜)
榅桲微大而狀醜有毛其味香關輔乃有(述征記)生關
陜沙苑出者更佳其實大抵𩔖樝子但膚慢而多毛
味尤甘其氣芬馥置衣笥中亦香(圖經本草)秦中物專靈
榲桲為佳果(宋無名氏詩)蒺藜已枯天馬歸嫩蠟籠黃霜
冐榦(梅堯臣得沙苑榲桲詩)即樝𩔖之生于北土者與木瓜一
𩔖各種(本草綱目)
棣常棣之華(詩經小雅)白棣樹也如李而小如櫻桃正白
今官園種之又有赤棣樹亦似白棣葉如刺榆葉而
微圓子正赤如郁李而小自關西多有之(陸䟽)今關西
有棣樹子如櫻桃可食(爾雅郭註)棣花山以地多棣花而
名(商州志)
櫻桃孝惠帝曾春出游離宫叔孫生曰古者有春嘗
果方今櫻桃熟可獻(史記叔孫通傳)櫻桃一名含桃呂氏春
秋云鸎鳥所含故曰含桃(上林賦註)上林苑楔四株(西京雜記)
上遊櫻桃園引中書門下五品以上諸司長官學士
等入芳林園嘗櫻桃(唐書中宗本紀)京兆府貢櫻桃(地理志)鄜
州櫻桃山上多櫻桃樹(花史)一名楔(廣羣芳譜)一名鶯桃鶯
多啣食故名(咸寧縣志)出膚施(延安府志)
枇杷枇杷橪柿(上林賦註)張揖曰枇杷似槲樹而長葉子
如杏(上林賦註)上林苑枇杷十株(西京雜記)興元貢(唐書地理志)大
歷十四年罷山南貢枇杷(德宗本紀)今襄漢有之肥枝長
葉大如驢耳冬開白花四月成實作梂熟時色如黃
杏(圖經本草)華山講堂西頭有枇杷園(華山記)太白山神窪
草木甚稀惟産金背枇杷萬年枇杷皆非世有三清
池金背枇杷甚多擷其葉可療百病(賈鉉太白山禱雨記)枇杷
金色而肥甘(沔縣志)
柰上林苑柰三白柰紫柰綠柰紫柰大如升核紫
花青其汁如漆著衣不可浣名脂衣柰(西京雜記)似林檎
而大西土最多有白赤青三色皆夏熟今關西人以
赤柰楸子取汁塗器中名果單(本草綱目)一名頻婆西土
最豐(廣羣芳譜)大而不酸者佳(渭南縣志)
林檎初脩上林苑羣臣遠方各獻名果異樹有林檎
十株(西京雜記)林檎佳美關輔乃有(述異記)周氏花木記曰
林檎有六種蜜林檎花紅林檎水林檎金林檎轉身
林檎橾林檎一云即來禽也(延綏鎮志)出延長(延安府志)
蘋果果如梨而圓滑生青熟則半紅半白光潔可愛
(廣羣芳譜)蘋果佳李自成入關檄取甚多民大累爭伐其
樹種幾絶(商州志)極佳山人不待熟而取之(山陽縣志按本草)
(柰與蘋果為一物而羣芳譜謂為一類二種也今從之)
枳椇南山有枸(詩經小雅)枸樹山木其狀如櫨高大如白
楊枝柯不直子著枝端大如指長數寸噉之甘美如
飴今官園種之謂之木蜜古語云枳椇來巢言其味
甘故飛鳥慕而巢之(陸䟽)杜工部入喬口詩云樹蜜早
蜂亂錢箋引古今注枳椇子一名樹蜜證之按枳椇
子秦中呼為拐棗其實拳曲如老人杖核在肉外味
甘與棗同(觚賸頭按華州有萬壽菓葉如楸實稍細于箸兩頭横拐一名拐棗紫紅色九月)
(成熟盖即枳椇子也)
蒲萄蒲陶似燕奥可作酒(上林賦註)張騫使西域還得蒲
萄(博物志)生五原山谷(名醫别錄)太宗破高昌收馬乳蒲萄
種于苑中併得酒法仍自損益造酒成綠色芳香酷
烈味若醍醐(南部新書)蒲萄在漢西京似亦不少杜陵田
五十畝中有蒲萄百樹今在京兆非止禁林也(酉陽雜爼)
後凉錄曰龜兹國人家有至千斛蒲萄漢使取實來
離宫别館傍盡種(唐類函)唐太宗收馬乳蒲萄釀酒長
安始識(咸寧縣志)
蘡薁六月食鬱及薁(詩經豳風)薁蘡薁(毛傳)薁鬱𩔖小别而
同時熟(孔䟽)一名野蒲萄蔓葉花實與蒲萄無異實小
而圓色不甚紫其莖吹之氣出有汁如通草(本草綱目)野
蒲萄細如小豆色紫蓓蕾而生狀如蒲萄蟠之高樹
懸附可觀(延綏鎮志)
棗八月剝棗(詩經豳風)吉少時學問居長安東家有大棗
樹垂吉庭中(漢書王吉傳)西王母為帝設玉門之棗(漢武帝内)
(傳)上林苑有弱枝棗玉門棗棠棗青華棗赤心棗西
王棗(西京雜記)周文王時有弱枝之棗甚美禁之不令人
取置樹苑中(廣志)馬牙者佳(渭南縣志)棗有大棗牙棗羊心
䏩膊團棗(吳堡縣志)
柿慈恩寺中柿樹是法力上人手植(酉陽雜爼)朱柿出華
山似紅柿而圓小皮薄可愛味更甘(圖經本草)華州豐原
鄉董侯里出(寰宇記)柿為𩔖甚多實可備饑(咸寧縣志)重臺
與小而圓者佳(渭南縣志)柿出豆村者佳(三原縣志)柿多可為
餅(商州志)沿山一帶地多石種柿作餅鬻為日用之資
(華州志)
椑柿上林苑有青椑赤葉椑烏椑(西京雜記)一名漆柿一
名花椑乃柿之小而卑者(廣羣芳譜)
軟棗上林苑有梬棗(西京雜記)輭柿一名㮕棗一名梬棗
其木𩔖柿而葉長但結實小而長乾熟紫黑色一種
小圓如指頭大者味尤美其樹接柿甚佳(廣羣芳譜按平利)
(縣志有之)
木瓜元獻皇后思食酸味明皇以告張說因進經袖
出木瓜以獻(明皇雜錄)商州楚地戶木瓜大如甒(張舜民詩)葉
光而厚實小如瓜而有鼻津潤味不木者為木瓜圓
小于木瓜味木而酢濇者為木桃似木瓜而無鼻大
于木桃味濇者為木李亦曰木梨(本草綱目葭按延安府山陽州諸)
(志俱有之)
山木瓜五原郡貢(唐書地理志)産崖壑間極蕃盛野夫取
作油(安塞縣志)山木瓜北方一名文官果一名㯽榔榆俗
不知採食俟其子熟取油用周氏花木記曰木瓜有
五山木瓜輭條木瓜宣州木瓜香木瓜榠樝(延綏鎮志)文
官果子熟可取油(米脂縣志)
安石榴上林苑有安石榴十株(西京雜記)漢張騫使西域
得塗林安石國榴種以歸故名(博物志)温湯七聖殿繞
殿石榴皆太真所植(洪氏雜錄)鄭虔云石榴堪作胭脂睿
宗女代國公主常為之取其實于禁中叢生成林(北戸)
(錄)近昭陵南山下多石榴結實大而甘美傳為唐陵
園種(昭陵志)實有紅白二種花有千葉單葉(咸寧縣志)子軟
而色淡者佳(渭南縣志)榴重至斤難久貯(盩厔縣志)有紅黃白
粉四種(南鄭縣志)石榴花茂實蕡盈村皆樹之(山陽縣志)
栗隰有栗(詩經秦風)烝在栗薪(豳風)栗五方皆有周秦特饒
(陸䟽)栗周土所宜木(朱子集傳)栗出三輔(范子)燕秦千樹栗其
人與千戶侯等(史記貨殖傳)上林苑有侯栗榛栗瑰栗魁
栗嶧陽栗栗大如拳(西京雜記)御宿園出栗十五枚一升
(三秦記)西山麓中有栗藝植以來蕭森繁茂(華山記)漢武
果園栗味甘而小不如三秦記所云(括地志)栗有關中
侯栗大如雞子梁州獻栗徑寸半(廣志)小而甘美(山陽縣志)
榛榛楛濟濟(詩經大雅)榛似栗而小關中鄜坊正多(禮記鄭註)
上申之山(在吳堡縣)下多榛(西山經)禮記鄭註言關中甚多
此果關中秦地也榛之從秦蓋取此意(爾雅翼)扶風隴
州土貢榛實(唐書地理志)鳳翔貢榛實(宋史地理志)榛子出隴
州(明一統志)榛仁出宜君宜川(延安府志)實似栗而小味美于
栗(咸寧縣志)
胡桃上林苑有胡桃(西京雜記)陳倉胡桃薄皮多肌(廣志)此
果漢時張騫使西域始得種還植之秦中今陜洛間
甚多大樹厚葉多隂實亦有房秋冬熟時採之出陳
倉者薄皮多肌(圖經本草)開元中長安物價大减胡桃䏑
十錢一秤(類書輯要)出南山(咸寧縣志)核桃瓤綿者佳(渭南縣志)核
桃最佳(麟遊縣志)果之最盛者無如核桃市餘猶足供燈
油之用(雒南縣志)
羊桃萇楚今羊桃或曰鬼桃葉長而狹紫赤色其枝
莖弱過一尺引蔓于草上子赤狀如鼠矢(詩經陸䟽)花葉
皆似桃子細如棗核根似牡丹(蜀本草)果有羊桃(洋縣志)
(按今長安咸寧俱有之)
獼猴桃今陜西永興軍南山甚多枝條柔弱多附木
而生子十月熟色淡綠繁細(本草衍義)洋州雲亭山生獼
猴桃甚甘酸食之止渴(海錄)一名獼猴梨其形如梨其
色如桃而獼猴喜食故有諸名(本草綱目)
銀杏一名白果葉似鴨掌又名鴨脚子(本草綱目)蒲城白
果一樹世傳仙人所擲枝垂生果出身樹腫成壘塊
破之得二三斗或至石餘形差小味則不殊(羣芳譜)南
山銀杏甚佳(鄠縣志)
橘蜀漢千樹橘其人與千戶侯等(史記貨殖傳)生山南山
谷(名醫别錄)扶荔宫有甘橘百餘本(三輔黃圖)唐于蓬萊殿九
月九日賜羣臣橘(風土記)
金橘盧橘夏熟(上林賦)盧橘為秦樹(李青蓮詩)司馬相如上
林賦曰黃甘橙楱有一種小橘名楱疑即今之金橘
(涪翁雜記)一名盧橘一名金柑(廣羣芳譜)
柑黃甘橘屬而味精(上林賦註)興元貢(唐書地理志)天寶年内
中柑樹結實帝日與貴妃賞御呼為瑞聖奴(清異錄)鼎
州貢柑子尚方多不過千少或百數(燕翼貽謀錄)唐上元
夜多以黃羅包柑遺近臣謂之傳柑宴(全唐詩話)柑較他
邑為勝(城固縣志)柑華於夏落實於冬味苦遜橘柚(沔縣志)
橙上林苑有橙十株(西京雜記)說文曰橙橘屬也(上林賦註)洵
陽有之(洵陽縣志)
松子關右亦有但細小味薄也(本草衍義)鳳翔府土産(寰宇)
(記)寶雞出(鳳翔府志)
菴羅果棃之𩔖也先諸棃熟(本草衍義)俗名香蓋種出西
域亦柰𩔖也(明一統志有按葭州吳堡志俱此果)
無花果一名映日果一名優曇鉢最易生插條即活
在處有之(廣羣芳譜)五月内不花而實實出枝間狀如木
饅頭(本草綱目)果有無花果(咸縣縣志)
菱秦謂之薢茩(許氏說文)武帝旦露池西靈池中有浮根
菱根出水上葉沉波下霜降彌美因名青冰菱(洞冥記)
昭帝元始元年穿琳池中有倒生菱莖如亂絲一花
千葉根浮水上實沉泥中名紫菱食之不老(拾遺記)形
細已甚味則與産江南者無異(沔縣志)
芡加籩之實䔖芡㮚脯(周禮天官)蓮芡之實有櫜韜(地官鄭註)
唼喋䔖芡(西征賦)芡可供祭祀(渭南縣志)
荸臍小者名鳬茈大者名地栗(日用本草)西鄉有之(西鄉縣志)
(寧按今長安咸縣俱有之)
□菇根一年十二枚遇閏月多一枚似慈母乳故名
多生水田中土人不食(山陽縣志)
瓜七月食瓜(詩經豳風則按孔䟽云鬱薁可生食故以食言之瓜亦當是可生食者如甜)
(瓜之類)邵平者故秦東陵侯秦破為布衣貧種瓜于長
安城東瓜美世謂之東陵瓜(史記蕭相國世家)興元貢(唐書地理)
(志)五代郃陽令胡嶠于回紇得瓜種培以牛糞結實
大如斗味甘名曰西瓜(天禄識餘)西瓜出朝邑比他處産
者大而且佳(馬志)西瓜出定州村及青門者佳(長安縣志)蓏
則有西瓜甜瓜金銀瓜之𩔖西瓜産東陵鄉近長樂
坡亦産味勝東陵(咸寧縣志)西瓜陽洪店出味美于他處
(乾州志)西瓜味甘美形大如斗(邠州志其按王禎云瓜類不同用有二供果)
(者為果瓜甜瓜西瓜是也供菜者為菜瓜胡瓜越瓜是也故列西瓜甜瓜于果類而列胡瓜越瓜等于蔬)
(類云)
甜瓜葉大數寸五六月開黃花六七月瓜熟其𩔖有
團長扁尖大徑尺小或一捻其稜或有或無其色或
青或綠或黃斑糁斑或白路黃路其瓤或白或紅其
子或黃或赤或白或黑(本草綱目有按今陜地多之)
蔬屬
秦椒秦椒生秦嶺上(名醫别錄)金州貢椒(唐書地理志)藍田秦
嶺間大有之(唐本草)今鳳金商州皆有之(圖經本草)此秦地
所産者故言秦椒大率椒株皆相似但秦椒葉粒差
大(本草衍義)秦椒花椒也始産于秦其葉對生尖而有刺
四月生細花五月結實生青熟紅大于蜀椒(本草綱目)木
之家植者惟椒(雒南縣志)生秦中者名秦椒對川椒而名
也(山陽縣志)
漢椒出武都赤色者善(范子)陜洛間人家多作園圃種
之木高四五尺似茱萸而小有針刺葉堅而滑四月
結子無花但生于枝葉間顆如小豆而圓皮紫赤色
(圖經本草)秦地亦有蜀椒種(本草衍義)蜀椒一名漢椒(本草綱目)生
于漢中者為漢椒(明一統志)
番椒俗呼番椒為秦椒結角似牛角生青熟紅子白
味極辣(山陽縣志按廣羣芳譜云秦椒以産自秦地故名今北方秦椒另有一種蓋即番椒也)
薑關中土宜薑(漢書東方朔傳)茈薑蘘荷(上林賦)張揖曰茈薑
子薑也(上林賦註)蜀漢薑舊美(别錄陶註)處處有之以漢中者
為良(本草綱目)薑較他邑為勝(城固縣志)
蘹香子亦名茴香本草不載所出今三原人家園圃
種之甚多(馬志)
蒔蘿一名小茴香其子簇生狀如蛇床子善滋食(廣羣)
(芳譜)山谷中惟小茴香遍地皆生(淳化縣志)
韭獻羔祭韭(詩經豳風)朝事之豆其實韭葅(周禮天官)韭生山
中者名藿(爾雅䟽)陳其年遊紀云歷劫綿綿多似櫟陽
之韭蓋古諺櫟陽家家種韭也(臨潼縣志)水韭醴泉出(醴泉)
(縣志)沙韭與韭無異有一種粗大者不可食(延綏鎮志)山韭
似家韭而硬(山陽縣志)泊里韭佳(朝邑縣志有按今臨潼縣温泉旁田數十畆)
(皆種韭味異他處俗謂之嬾韭)
葱葱㳿處末(禮記曲禮)隴上沙葱葉正齊(曹唐詩)冬葱即凍
葱夏衰冬盛莖葉俱軟美山南有之(蜀本草)夏州産葱
味辛(寰宇記)三川皆産樊川者佳(咸寧縣志)葱有冬漢胡茖
四種(咸陽縣志)水葱醴泉出(醴泉縣志)沙葱葉細長不甚類葱
(延綏鎮志)以子初種出者俗謂之小葱壅者謂之羊角葱
(洵陽縣志)一種樓葱名龍角葱山葱葉似玉簪葉而味同
葱(山陽縣志)
蒜蒜卵蒜也俗謂之小蒜胡國有蒜十子一株名曰
胡蒜俗謂之大蒜(伏候古今注)興元貢夏蒜(唐書地理志)葫出
梁州者大徑二寸最美少辛涇陽者皮亦甚辣(蜀本草)
蒜處處有之惟耀州産者更辛辣作汁經宿不敗三
川皆産樊川者美(咸寧縣志)小蒜葉似薤而細根白(延綏鎮志)
秦中有春蒜瓣小而多春栽夏熟小蒜一名澤蒜(山陽縣志)
薤唐李生與客謁華隂令客能知人之飲食客曰明
日必食椒薤酒果然(太平廣記)酥暖薤白酒(長慶集)蘇恭云
有赤白二種白者補而美赤者苦而無味(廣羣芳譜)
蒝荽張騫使西域始得種歸故名胡荽今俗呼為蒝
荽柔莖圓葉有岐根軟而白立夏後開細花成簇淡
紫色五月收子如大麻子辛香(本草綱目)一名胡荽(咸陽縣志)
屠本峻曰臭如葷草味比菘薹肉食者喜藿食者諧(延綏鎮志)
苜蓿宛馬嗜苜蓿漢使取其實来于是天子始種苜
蓿肥饒地離宫别舘傍苜蓿極望(史記大宛傳)樂遊苑多
苜蓿一名懷風時人或謂之光風風在其間常蕭蕭
然日照其花有光采故名茂陵人謂之連枝草(西京雜記)
陶隱居云長安中有苜蓿園北人甚重之寇宗奭曰
陜西甚多用飼牛馬嫩時人兼食之(本草綱目)李白詩云
天馬常銜苜蓿花是此味甘淡不可多食有宿根刈
訖復生(馬志)民間多種以飼牛(咸寧縣志)
蔓菁葑關西謂之蕪菁(詩經陸䟽)蘴蕘蕪菁也關之東西
謂之蕪菁(揚雄方言)朱泚圍奉天供御纔有糲米二斛每
夜縋人于城外采蕪菁根進之(幸奉天錄)出綏德州(明一統錄)
根長而白味辛苦而短莖粗葉大而厚闊夏初起臺
開黃花結角如芥其子均圓似芥子而紫赤色(本草綱目)
味甘根葉俱可食(馬志)根葉蓄可禦冬子為油資用甚
廣(咸寧縣志)一名蕪菁其味甘美結蕊時作菜用香辣有
味(渭南縣志)一名諸葛菜即詩經葑也子取油亦曰菜油
(山陽縣志)
同蒿一名蓬蒿莖肥葉綠有刻缺微似白蒿(廣羣芳譜)性
平和但能令氣滿不可多食(咸陽縣志)
白菜菘白菜也黃縐無絲者佳更霜愈美所謂秋末
晚菘也(咸寧縣志)無絲白最佳(臨潼縣志)白菜較他邑為佳(潼關)
(衛志)冬菜大而嫩藏地窖中經春不壞(淳化縣志)
芥三川皆産樊川者美(咸寧縣志)芥似菘而有毛味辛可
作葅食有青紫白三種夏種秋成(咸陽縣志)石花芥低小
皆以八九月下種冬月食者俗呼為臘菜(西鄉縣志)芥種
多以春不老為第一沙芥葉𩔖菠薐而尖長肥厚有
光潤作虀味辛過于芥(延綏鎮志)芥味辣釋芥菜二月採
瀹之更辛于家芥(山陽縣志)
菠薐一名赤根菜作羹葉浮羹上故名(咸寧縣志)劉禹錫
嘉話錄云本自頗陵國流入中國語訛耳性冷能解
酒毒(咸陽縣志)菜中有水銀多食墜氣(臨潼縣志宗按唐會要云太時尼)
(波羅國獻波薐菜類紅藍實如蒺藜火熟之能益食味即此)
莧莧六種赤莧白莧人莧紫莧五色莧馬莧也(蜀本草)
馬齒莧味寒圖經云根白葉青梗赤花黃子黑一名
五行菜(咸陽縣志)高濂曰馬齒莧初夏采沸湯焯過晒乾
冬用佳王鴻漸曰馬齒莧馬齒莧風俗相傳食元旦
(延綏鎮志)莧有數種白者佳(山陽縣志)元旦食人呼吉利菜(葭州)
(志)
葵七月亨葵及菽(詩經豳風)葵菜名(朱子集傳)松下清齋折露
葵(王維輞川莊詩)葵為五菜之主古人采葵必待露解故曰
露葵(本草綱目)
苦菜四月秀葽(詩經豳風)堇荼如飴(大雅)荼苦菜生山田及
澤中得霜甜脆(陸䟽)詩豳風葽鄭康成疑為王萯今按
四月秀者野人呼為苦葽四月秋氣生故苦葽秀月
令言苦菜即苦葽也(兼明書)唐景龍二年&KR1307;縣民王上
賓家有苦蕒菜高三尺餘上廣尺餘厚二分(珍珠船)苦
萊即苦蕒也其莖中空折之有白汁(本草綱目)其莖潔白
長五六寸夏間掇之充饑有汁味甘柔脆(安塞縣志)内則
云濡豚包苦用苦葉是也(延綏鎮志)荼即苦菜(山陽縣志)
芑薄言采芑(詩經小雅)豐水有芑(大雅)芑菜似苦菜也莖青
白色摘其葉有白汁出脆可生食亦可蒸為茹(陸䟽)同
州土貢芑(唐書地理志)
莙薘苗高三四尺莖若蒴藋有細稜夏盛冬枯(蜀本草)
葉似白菘四月開細白花實如茱萸梂(本草綱目)性冷多
食破腹(咸陽縣志)一名甜菜(扶風縣志通按李時珍云菾與甜因其味也)
蕓薹九月十月下種生葉形色微似白菜冬春采薹
心為茹三月則老不可食開小黃花四瓣如芥花結
莢收子亦如芥子隴地多苦寒冬月多種此菜能歴
霜雪近有油利種者亦廣(本草綱目)
香菜有三種一種似紫蘇葉一種葉大二十步内即
聞香一種堪作生菜(嘉祐本草)羅勃一名香菜處處有之
(本草綱目)性平與諸菜同食味香辟腥乾之可調羹(咸陽縣志)
薇言采其薇(詩經召南)薇山菜也莖葉皆似小豆蔓生其
味亦如小豆藿可作羹亦可生食(孔䟽)薇頗佳(盩厔縣志按)
(詩䟽以為迷蕨鏐)
蕨陟彼南山言采其蕨(詩經召南)蕨鼈也(毛傳)周秦曰蕨(草木)
(䟽)生商州(馬志)春吐苗如拳根可作粉(洋縣志)蕨菜一名
鱉芽初生葉如小兒拳名拳菜根作粉儉年代糧(山陽)
(縣志)
薺夏州貢霜薺(元和志)高力士詩曰两京作斤賣五溪
無人採(明皇雜錄)小薺葉花莖扁味美最細小者名沙薺
大薺科葉皆大而味不及其莖硬有毛者名析蓂味
不佳(本草綱目)薺菜田野中作葅羹最佳酉陽雜爼云薺
早生主豐年(咸陽縣志)薺菜兒一名東風薺春月採之生
熟皆可食(延綏鎮志)有大小二種(山陽縣志)
大薺菥蓂大薺也(爾雅)生咸陽山澤及道旁(名醫别錄)即薺
之莖硬有毛者與薺並以冬至後生苗二三月起莖
五六寸開細白花結莢三角内子如葶&KR0995;(本草綱目)似薺
細葉俗呼之曰老薺(馬志)俗呼辣薺(咸陽縣志)
掃帚薺一名獨掃春采熟食王鴻漸曰掃帚薺青簇
簇去年不收空倚屋但願今年收兩熟場頭掃帚掃
盡禿(延綏鎮志)
蕺菜生濕地葉似蕎麥而肥莖紫赤色山南人好生
食之關中謂之葅菜(唐本草)秦人謂之葅子(本草綱目)
藜北山有萊(詩經小雅)萊草名葉香可食者也(朱子集傳)藜一
名萊一名紅心灰藋一名落藜老則可為杖(廣羣芳譜)野
落籬正二月采頭湯過可食(延綏鎮志)
灰藋周原膴膴堇荼如飴(詩經大雅)堇藋也今三輔之言
猶然(廣雅)一名灰條菜此菜莖葉上有細灰如沙而枝
葉翹趯故名(本草綱目)灰莧菜高濓曰采成科熟食煎炒
比家莧更美榆俗謂之冷菜食之能破腹菜之三月
種者名熱菜(延綏鎮志)灰藋亦有數種(山陽縣志)灰莧不植自
名灰藋(葭州志)
仙人菜味冽氣香出深山中或有意挑之輒致風雷
(沔縣志)
玉環菜一謂之甘露榆俗呼滴溜屠本峻曰甘露草
何闌珊堪綴步搖照玉環(延綏鎮志)地蠶俗名滴溜(商州志)
燕兒菜葉長如燕尾譚吉璁曰燕子來燕子來沙際
黃黃翠甲開(延綏鎮志)
羊角菜葉似羊角花黃而扶萼甚長根亦甘美(延綏鎮志)
剪刀菜剪刀股春採生食兼可作葅(野菜譜)西鄉有之
(西鄕縣志)
蓴葉如荇菜而差圓形似馬蹄莖紫色大如筯柔滑
可羹(廣羣芳譜)鳳翔出(鳳翔府志)
芹言采其芹(詩經小雅)芹菜也可以為葅周禮芹葅(鄭箋)魏
徵好嗜醋芹太宗召賜食有醋芹三杯公見之喜(龍城)
(錄)芹產榆林鎮芹菜溝两岸(馬志)有二種荻芹取根白
色赤芹取莖葉並可作葅及瀹食(咸寧縣志)華清宫芹為
最(臨潼縣志)産碧澗中極香潔(沔縣志)芹有水陸二種(山陽縣志)
山藥藷藇出三輔白色者善(范子)秦名玉延(吳氏本草)始生
赤莖細蔓花白實青黃根中白皮黃𩔖芋(馬志)薯蕷程
棨曰唐改名薯藥宋名山藥(延綏真志)華陰山藥天下之
異品也(華州志)山產者良(華陰縣志)山藥極佳(山陽縣志)
芋關中土宜芋(漢書東方朔傳)天芋生終南山葉似荷而厚
(酉陽雜爼)芋有六種青芋紫芋真芋白芋連襌芋野芋也
關陜諸芋遍有山南惟有青白紫三芋而已(唐本草)一
名土芝一名蹲鴟(洋縣志)栽田畔可供玉糝羹(沔縣志)有
水陸二種苗可作蔬(山陽縣志)
土芋似小芋肉白皮黃梁漢人名為黃獨蒸食之(唐本)
(草)土豆即少陵之黃獨(山陽縣志)
土癭俗呼土臃大如盌黑皮白肉灰水煮去皮如山
藥(山陽縣志)
百合&KR1520;麄如箭四面有葉四五月開紅白花如石榴
嘴根大如胡蒜採根人食之甚益氣(馬志)百合白花搖
風甚香(沔縣志)百合為山産之佳者(雒南縣志)百合花甚香
(山陽縣志)山産者佳(華陰縣志)
蘿蔔嫩葉為生菜食大葉可熟啖秦最多(唐本草)有赤
白二種赤者甚佳可為羹(咸寧縣志)盈田坊者佳(渭南縣志)一
名萊菔一名紫花菘有圓長紅白不同(山陽縣志)
胡蘿蔔肥莖有白毛辛臭如蒿不可食冬月掘根有
黃赤二種長五六寸大者盈握(本草綱目有按今陜地多之)
萵苣苣有數種色白者為白苣色紫者為紫苣味苦
者為苦苣(合璧事類)夏州貢苣(元和志)彭乘墨客揮犀云萵
菜自倭國來故名陳藏器云白苣葉有白毛(本草綱目)今
人多飜栽成笋為𬞞中極品(咸寧縣志)甜苣葉尖微長有
稜四五月間起莖開黃花三月采食根亦佳苦苣葉
苗莖與甜苣同惟花紫為異(延綏鎮志)萵苣有數種(山陽縣志)
菜瓜疆埸有瓜是剝是菹(詩經小雅)剝瓜為菹也(毛傳)剝削
淹漬以為菹(鄭箋)有青白二色生食可充果蔬醬豉糖
醋藏浸皆宜亦可作葅(本草綱目)其細而長者曰稍瓜(咸寧)
(縣志)稍瓜一名菜瓜(洋縣志)一名越瓜一名稍瓜(山陽縣志)
黃瓜一名胡瓜張騫使西域得種故名陳藏器曰北
人避石勒諱改呼黃瓜社寶拾遺錄云隋大業四年
避諱改胡瓜為黃瓜與陳氏說異(本草綱目)有青白二色
或以為月令之王瓜誤也王瓜乃野生如核桃大可
入藥(山陽縣志)黃瓜皮略厚近秋始繁結(白水縣志)
絲瓜一名蠻瓜始自南方來故名(本草綱目)結實狀如瓜
有短而肥者有長而瘠者九月將老取子瓤絲如網
可滌器(廣羣芳譜)絲瓜一名天蘿(扶風縣志)山地出者不長(山陽)
(縣志)
冬瓜果中子繁者惟冬瓜故嗜果者目瓜為百子甕
(清異錄)味清芳更霜始美(咸寧縣志)一名白瓜出山中者形
小(山陽縣志)
南瓜結瓜正圓大如西瓜上有稜如甜瓜(廣羣芳譜)形色
味俱不一斑者曰番瓜黑者曰北瓜(咸寧縣志)形分圓長
色異青黃(安塞縣志)倭瓜以来自倭故名又名番瓜味甜
南瓜圓扁有瓣皮硬味劣(山陽縣志)
苦瓜一名錦荔枝一名癩葡萄引蔓莖葉卷鬚並如
葡萄而小七八月開小黃花五瓣結瓜長四五寸短
者二三寸青色皮上痱㿔如癩及荔枝殼狀熟則黃
色自裂内有紅瓤裏子瓤味甘可食(本草綱目按今陜地多有之)
壺盧八月斷壺(詩經豳風)匏之短柄大腹者為壺(本草綱目)蔓
生莖長大小數種(廣羣芳譜)乾可作瓢(咸寧縣志)壺盧作葫蘆
非(山陽縣志)
瓠子甘瓠纍之幡幡瓠葉采之亨之(詩經小雅)無柄而
圓大形扁(本草綱目)瓠子就地蔓生處處有之苗葉花俱
如壺盧結子長一二尺夏熟(廣羣芳譜)味苦寒先壺盧成
(咸陽縣志)惟西郭之瓠早茹(盩厔縣志)
茄子衍義曰出新羅國味甘冷不可多食(咸陽縣志)一名
落蘇(洋縣志)又名崑崙瓜(沔縣志)茄有紫白二色(山陽縣志)
芥藍葉似藍靛結實葉下根上味甜脆(馬志)葉如藍草
而肥厚種之畦塍根圓大𩔖葵露出土外開黃花或
謂之撇藍能去煤毒(延綏鎮志)□蓮他邑不宜獨潼種之
(潼關衛志等按擘藍一名芥藍今馬志延綏志葭州米脂府谷志俱作茄蓮藍田潼關志又作□蓮盖)
(音訛也)
圓根山間人多種之(岐山縣志)濟荒與蔓菁同功(雒南縣志)
刀豆蔓引一二丈葉如豇豆葉而稍長大五六七月
開紫花如蛾形結莢長者近尺微似皂莢扁而劍脊
三稜(本草綱目)咸陽有之(咸陽縣志)
木耳各木皆生其良毒亦隨木性(本草綱目)生木上如耳
可食(馬志)出宜川中部鄜州宜君(延安府志)沙木耳沙蒿朽
根中生者雨後采之作葅(延綏鎮志)
地輭狀如木耳雨後急採之見日即不堪(廣羣芳譜)一名
地耳一名地踏菜春夏雨後生腴地上王鴻漸曰地
踏菜生雨中晴日一照郊原空(延綏鎮志)
筆頭菜潘之恒曰鬼蓋鬼繖鬼屋皆菌種而異名夏
日得雨驟生一名地蓋地芩又有名鬼筆者生陰處
頭如筆紫色名朝生暮落花今榆俗之筆頭菜即此
采乾作食佳與南方異(延綏鎮志盖按綱目云鬼盖土菌之類黑莖赤一名鬼)
(繖一名鬼屋地芩即鬼盖之色黃白者鬼筆即鬼盖之無繖者紅紫鬆虛如花之狀故得花名)
蘑菇蕈一種狀如羊肚名羊肚菜(本草綱目)蘑菇㺅頭羊
肚俱出宜川(延安府志蕈按㺅頭亦蕈類如地之名獐頭)
筍維筍及蒲(詩經大雅)醢人加豆之實有筍菹(周禮天官)竹萌
也(詩經毛傳)司竹監掌植竹歲以筍供尚食(唐書百官志)興州
貢筍興元府貢冬筍(地理志)今漢中郡出䉋竹根深
筍冬生地中人掘取食之(郭璞山海經註)漢中太守王圖每
冬獻筍謂之□笴(廣志)秦隴已來出筍纖長土人用鹽
鹽乾結之浸而為臛菜甚美(筍譜)北地少竹惟秦以南
則多有之竹有雄雌但看根上第一枝䨇生者必雌
也乃有筍土人于竹根行鞭時掘取嫩者謂之鞭筍
(本草綱目)山筍頗多(盩厔縣志)形細而銳味甚清俗多芼而市
焉(沔縣志)竹筍榦小不及閩筍(山陽縣志)
蒲筍王鴻漸曰蒲兒根生水曲年年砍蒲千萬束水
鄉人家衣食足(延綏鎮志)一名蒲蒻(山陽縣志)
蘆筍山中多土人不知採食(山陽縣志)
藥屬
甘草生河西山谷積沙山及上郡(名醫别錄)今出漢中赤
皮斷理看之堅實者是(别錄陶註)今陜西州郡皆有之春
生青苗高一二尺葉如槐葉七月開紫花似柰冬結
實作角子如畢豆(圖經本草)府州豐州貢甘草(宋史地理志)府
谷縣出(圖書編)生陜西州郡甘平無毒為衆藥之主故
有國老之號(羣芳譜)
黃蓍黃蓍生白水漢中(名醫别錄)出白水者冷補(别錄陶注)今
出華原者最良宜州者亦佳(唐本草)今陜西州郡多有
之(圖經本草)白水在陜西同州黃蓍味甘柔軟如綿(湯液本草)
出宜川(延安府志)
沙葠出華山者為善(唐本草)宜于沙地故名沙參其根
多白汁俚人呼為羊婆奶(本草綱目)
桔梗關中所出桔梗根黃皮似蜀葵根莖細青色葉
小青色似菊葉(唐本草)根有心者桔梗無心者薺苨(廣羣)
(芳譜)桔梗出延長(延安府志)
長松生關内山谷中草似松葉上有脂山人服之(本草)
(拾遺)
黃精日食三寸絶榖不饑久之度世陶先生謂之西
嶽佐命是也(福地記)道士王暉居華嶽熊牢嶺種黃精
於溪(真仙通錄)秦時建阿房宫采木者偶食黃精不覺竦
身飛上(梧潯雜佩)大嶺廟出視其苗之白以别鈎吻(渭南縣志)
出中部(延安府志)産香林寺崖間(安塞縣志)出略陽(舊志)
葳蕤今漢中有之莖幹強直似竹箭簳有節葉狹而
長表白裏青三月開青花結圓實(圖經本草)
知母蝭母出三輔黃白色者善(范子)一名蝭母(本草綱目)産
天澤山他處無(安塞縣志)
肉蓯蓉陜西州郡多有之西人多用作食品(三才圖會)出
保安(圖書編)出神木(葭州志)
天麻赤箭生陳倉川谷雍州(名醫别錄)赤箭即今之天麻
也(夢溪筆談)天麻出金州(明一統志)出隴州(圖書編)出大嶺廟(渭南)
(縣志)
术出三輔黃白色者善(范子)术生鄭山山谷漢中南鄭
(名醫别錄)南陽文氏其先漢中人值亂逃華山中饑困有
二人教之食术遂不饑(枹朴子)陶隱居言术有二種則
爾雅所謂枹薊即白术也(圖經本草)商州有之春生苗青
色其葉似薊莖作蒿幹狀青赤色夏開花紫碧色亦
似刺薊花(馬志)蒼木諸山皆出靈臺山者佳(渭南縣志)木出
驪山最上品(臨潼縣志)藥多蒼术(華州志)
狗脊有二種一種根黑色如狗脊骨一種有金黃毛
如狗形皆可入藥(本草綱目)邠州出(邠州志)
貫衆陜西州郡皆有之而少有花者春生苗赤葉大
如蕨莖幹三稜葉綠色似雞翎又名鳳尾草根紫黑
色形如大瓜下有一黑鬚毛又似老鴟(圖經本草)靈臺元
象石鼔諸山俱出(渭南縣志)
已戟天其苗俗名三蔓草葉似茗經冬不枯根如連
珠以多肉厚者為勝(唐本草)西鄉出(西鄉縣志)
遠志今河陜洛西州郡有之根形如蒿根黃色苗似
麻黃而青又如畢豆葉亦有似大青而小者三月開
白花根長及一尺商州出者根又黑色(圖經本草)遠志苗
名小草商州出者最佳(馬志)出龍尾灰塠諸坡(渭南縣志)出
清澗(延安府志)遠志遍山有之(安塞縣志)
淫羊藿生上郡陽山山谷(名醫别錄)一名仙靈脾(唐本草)陜
西漢中有之莖如粟稈葉青似杏有刺根紫色有鬚
關中呼為三枝九葉草(圖經本草)仙靈脾出金州(圖書編)
仙茅葉似茅其根粗細有節或如筆管有節文理黃
色生西域延至武城(海藥本草鄭按括地志云武城在縣今華州)其根獨
生始因婆羅門僧獻方於唐元宗故今呼為婆羅門
參(圖經本草)
元葠三月生苗其葉有毛四四相值似芍藥黑莖葉
生枝間實黑(吳氏本草)出三輔色青者善(太平御覽)
地榆宿根三月生苗初生布地獨莖直上高三四尺
對分出葉葉似榆葉而稍狹細長似鋸齒狀青色七
月開花如椹子紫黑色根外黑裏紅似柳根(圖經本草)出
嚴坡(渭南縣志)
丹參今陜西州郡有之莖方有稜青色葉相對如薄
荷而有毛開花成穗紅紫色似蘇花根赤色(圖經本草)
紫葠出三輔有三色以青赤色為善(范子)生河西或商
山圓聚生根黃赤有文皮黑中紫五月花紫赤實黑
大如豆(吳氏本草)
杜蒙姜撫言終南山有旱藕餌之延年狀𩔖葛粉右
驍衛將軍甘守誠能名藥石曰旱藕杜蒙也方家久
不用撫易名以神之(唐書方技傳)旱藕出渭河灘(渭南縣志按)
(本草綱目紫參亦名杜蒙而王孫則一名杜蒙一名旱藕是旱藕即王孫也)
白頭翁苗叢生似白薇而柔細葉生莖頭如杏葉上
有細白毛而不滑澤近根有白茸根紫色深如蔓菁
(圖經本草)鳳翔有之(鳳翔府志)
白及今陜漢諸州有之生石山上春生苗長一尺許
葉似栟櫚青色夏開紫花(圖經本草)諸山皆出(渭南縣志)
黃連苗似茶叢生一莖生三葉高尺許凌冬不凋花
黃色今秦地者佳(蜀本草)
胡黃連今秦隴間有之初生似蘆乾則似楊柳枯枝
心黑外黃折之塵出如煙者乃為真也(圖經本草)
黃芩今出宜州鄜州者佳(唐本草)陜西近郡皆有之苗
長尺餘莖粗如筯葉從地四面作叢生𩔖紫草亦有
獨莖者葉細長青色兩兩相對六月開紫花根如知
母粗細長四五寸(圖經本草)
秦艽今出鄜州岐州者良(唐本草)今陜州郡多有之其
根土黃色而相交糾粗細不等(圖經本草)出秦中以根作
羅紋交糾者佳故名秦艽一名秦糺(本草綱目)出隴州(圖書)
(編)出鳳翔(明一統志)
柴胡葉名芸蒿辛香可食生弘農川谷(名醫别錄)今關陜
近道有之以銀州者為勝二月生苗甚香莖青紫堅
硬微有細線葉似竹葉而稍緊小七月開黃花根淡
赤色生丹州者結青子與他處不𩔖(圖經本草)麟州豐州
貢(宋史地理志)以銀夏者最良市人以同華者代之然亦
勝于他處蓋銀夏地方多沙同華亦沙苑所出也(陳承)
(别說)銀州即今延安府神木縣所産柴胡長尺餘而微
白且軟不易得也(本草綱目)今葭州洛川皆貢之(馬志)石鼓
山牛思嶺白崖寺坡俱出(渭南縣志)米脂最佳(米脂縣志)
防風生沙苑川澤(名醫别錄)沙苑在同州南亦出防風輕
虚不如東道者(唐本草)莖葉俱青綠色莖深而葉淡五
月開細白花中心攢聚作大房似蒔蘿花實似胡荽
子而大根土黃色關中生者三月六月采(圖經本草)出灰
塠坡者佳(渭南縣志)
前胡今陜西粱漢州郡皆有之春生苗青白色似斜
蒿初出時有白芽味甚香美七月開白花與葱花相
𩔖根青紫色今鄜延將來者大與柴胡相似但柴胡
赤色而脆前胡黃而柔軟為不同耳(圖經本草)産石确間
(安塞縣志)銀州者佳(延綏鎮志)
獨活生雍州川谷(名醫别錄)出鳳翔府(明一統志)今寶雞扶風
皆貢之(馬志)出隴州(圖書編)
羌活今出蜀漢者佳(圖經本草)出鳳翔府(明一統志)今岐山&KR1307;
縣隴州汧陽皆貢之(馬志)出隴州(圖書編)每歲解部四十
斤(岐山縣志而按本經云獨活羌活二物同一類蘇頌以紫色節密者為羌活黃色而作塊者為獨)
(活李時珍亦言獨活羌活乃一類二種故綱目雖合一條今照各志分列)
都管草生宜州田野根似羌活頭歲長一節苗高尺
許葉似土當歸有重臺(圖經本草)
升麻今陜西州郡皆有之春生苗高三尺葉似麻葉
並青色四五月著花似粟穗白色六月後結實黑色
根如蒿根紫黑色多鬚(圖經本草)張揖廣雅吳普本草並
云升麻一云周升麻則周或指周地如今人呼川升
麻之義(本草綱目)漢中有之(馬志)靈臺石鼓諸山皆出(渭南縣志)
苦葠其根黃色長五七寸三五莖並生葉青極似槐
葉春生冬凋花黃白色七月結實如小豆子(圖經本草)出
黃狗谷者佳(渭南縣志)出宜川(延安府志)
延胡索每年寒露後栽立春後生苗葉如竹葉根叢
生如芋卵(本草綱目)出倉堡嘴(渭南縣志)
貝母蝱今藥草貝母也其葉如栝蔞而細小其子在
根下如芋子正白(詩經陸䟽)爾雅曰&KR1342;貝母郭璞曰似韭
(西京雜記)咸寧有之(咸寧縣志)
山茨菰生山中濕地葉如車前根如慈姑(本草拾遺)磁谷
即山茨菰(藍田縣志)龍爪子花名金燈花根名山茨菰(山陽)
(縣志)
石蒜水麻生鼎州其根名石蒜(圖經本草)處處下濕地有
之古謂之烏蒜俗謂之老鴉蒜一枝箭是也春初生
葉如蒜秧背有劍脊四散布地七月苗枯乃于平地
抽出一莖長尺許莖端開花四五朵六出紅色如山
丹花狀而瓣長黃蕊長鬚根狀如蒜皮色紫赤肉白
色(本草綱目)
地筋生漢中根有毛三月生四月實白三月三日採
根(名醫别錄)黃菅茅之根(本草綱目)
細辛一名小辛(本草經)出華隂色白者善(范子)生華陰山
谷二月八月采根(名醫别錄)華州華陰郡土貢(唐書地理志)細
辛出華山極細而直深紫色味極辛嚼之習習如椒
(夢溪筆談)處處有之不及華陰者真根細而極辛(圖經本草)華
州鎮國軍貢(宋史地理志)細辛坪在嶽頂東南隅方圓三
四畆盡是細辛一曰少辛服之令人身體生香聞及
百步(雍勝略)
木細辛生終南山冬月不凋苗如大戟根似細辛味
苦溫有毒(本草拾遺)
杜細辛按土宿本草云杜細辛葉圓如馬蹄紫背者
良陜有之(本草綱目)
鬼督郵生雍州莖如赤箭無葉根如芋子三四月採
根用(太平御覽督按赤箭徐長卿皆治鬼病故並有鬼郵之稱盖三物而同名也)
徐長卿勝州榆林郡土貢(唐書地理志)一名鬼督郵一名
别仙蹤蘇恭曰所在川澤有之葉似柳有光澤根如
細辛微麄黃色(廣羣芳譜)
龍膽草葉如龍葵味苦如膽故以為名(開寶本草)石泉有
之(石泉縣志)
白薇今陜西諸郡有之莖葉俱青頗𩔖柳葉六七月
開紅花八月結實根黃白色𩔖牛膝而短小(圖經本草)
當歸今陜西諸郡有之春生苗綠葉有三瓣七八月
開花似蒔羅淺紫色根黑黃色以肉厚而不枯者為
勝(圖經本草)今秦多栽蒔貨賣其頭圓尾多色紫氣香肥
潤者秦産也名馬尾歸(廣羣芳譜)
芎藭號山草多芎藭(西山經)生武功川谷斜谷西嶺(名醫)
(别錄)關陜多有之四五月生葉似水芹胡荽蛇牀軰作
叢而莖細其葉倍香七八月開碎白花根堅瘦黃黑
色關中出者形塊重實作雀腦狀名雀腦芎最有力
(圖經本草)出鳳翔府(明一統志)出關中者呼曰京芎亦曰西芎
(本草綱目)今鳳翔有之(馬志)
蛇牀田野墟落甚多花葉正似蘼蕪(别錄陶註)臨潼出(臨潼)
(縣志)
藁本藁本射干(上林賦)藁本藁茇也(上林賦註)莖葉與芎藭
小異(唐本草)
白芷號山草多葯䖀(西山經氏按郭註云葯白芷别名又吳本草曰白芷一名䖀)
(是葯䖀皆白芷也)根長尺餘粗細不等白色葉婆娑紫色花
白微黃入伏後結子(圖經本草)鄠縣出(鄠縣志)
青木香葉似羊蹄而長大花如菊花結實黃黑所在
有之(唐本草)鳳翔有之(鳳翔府志)
白豆蔲其草形如芭蕉葉似杜若冬夏不凋花淺黃
色子作朵如葡萄初出微青熟變白(本草拾遺)今宜州亦
有之不及番舶來者佳(圖經本草)醴泉出(醴泉縣志)
破故紙一名補骨脂破故紙胡人呼為婆固脂(本草綱目)
石泉有之(石泉縣志)
荆三稜舊不著所出地土今河陜間皆有之多生淺
水旁及陂澤中似茭蒲葉而有三稜五六月抽莖莖
端開花黃紫色(圖經本草)
香附子莎草其根名香附子(木草綱目)香附味甘微寒和
血(咸陽縣志)隨地俱出(渭南縣志)巨州鋪甚佳(乾州志)出延長(延安)
(府志)
茅香今陜西有之三月生苗似大麥五月開白花亦
有黃花者有結實者有無實者(圖經本草)其莖葉黑褐色
而花白者名曰茅香(馬志)
藿香方莖有節中虚葉微似茄葉(本草綱目)山陽有之(山陽)
(縣志)
澤蘭生於澤旁故名澤蘭(名醫别錄)一名水香一名孩兒
菊二月宿根生苗成叢紫莖素枝赤節綠葉葉對節
生有細齒以莖圓節長而葉光有岐者為蘭草莖微
方節短而葉有毛者為澤蘭(本草綱目)臨潼有之(臨潼縣志)
爵牀生漢中川谷及田野(名醫别錄)此草生平澤熟田似
香葇葉長而大或如荏且細(唐本草)出漢中一名爵卿
(太平御覽)
荆芥生漢中川澤(名醫别錄)假蘇一名荆芥葉似落藜而
細(吳氏本草)中部縣出(馬志)橋山者佳(延綏鎮志)
薄荷攢并閭與茇葀兮(甘泉賦)茇葀草名也(甘泉賦注)薄荷
俗稱也陳士良食性本草作菝蕑揚雄甘泉賦作茇
葀(本草綱目)出牛思嶺灌子村諸溝(渭南縣志)
紫蘇蘇桂荏(爾雅)關之東西或謂之蘇或謂之荏(揚雄方言)
紫蘇白蘇皆以二三月下種紫蘇肥地者面背皆紫
瘠地者面青背紫其面背皆白者即白蘇乃荏也凢
地畔近道可種蘇以取子打油(本草綱目)荏狀如蘇研子
雜米作糜甚肥美亦可榨油和漆用(咸陽縣志)園種者佳
(渭南縣志)荏子味與芝麻略同(洋縣志)白名荏紫即紫蘇子
可取油(山陽縣志)
艾屈突蓋為武候驃騎嚴刻長安為之語曰寧茹三
升艾不逢屈突蓋(隋書酷吏傳)處處有之初春布地生苗
莖𩔖蒿葉背白以苗短者為良(圖經本草)味苦主灸百病
三月五月採(咸陽縣志)藥多艾(華州志)
菴閭子生雍州川谷十月採實(名醫别錄)菴閭葉似菊葉
而薄多細丫面背皆青其莖白色如艾莖八九月開
花淡黃色結細實如艾實(本草綱目)
茺蔚萑蓷(爾雅)今茺蔚也又名益母(郭註)今出靈臺元象
石鼓大嶺廟諸山(渭南縣志)益母草出膚施(延安府志)
薇銜生漢中川澤七月採莖葉(名醫别錄)一名無心草(本草)
(拾遺)一名鹿銜叢生似茺蔚葉有毛赤莖(唐本草)出隴州
(圖書編)
夏枯草其莖微方葉對節生似旋覆葉而有細齒背
白多莖端作穗長二寸穗中開淡紫小花一穗有細
子四粒(本草綱目)臨潼出(臨潼縣志)延綏亦有之(延綏鎮志)
茵陳蒿此雖蒿𩔖經冬不死更因舊苗而生故名茵
陳(本草拾遺)出南山嶺上一名石茵陳(日華本草)
青蒿生華陰川澤(名醫别錄)陜西銀綏之間蒿叢中時有
一兩窠迥然青色者土人謂之香蒿莖葉與常蒿同
但常蒿色淡青此蒿深青如松檜之色至秋深餘蒿
並黃此蒿猶青其氣芬芳(夢溪茟談)
劉寄奴今漢中有之(唐本草)一莖直上葉似蒼术尖長
糙澀面深背淡九月莖端分開數枝一枝攢簇十朵
小花白瓣黃蕊如小菊花狀花罷有白花如苦蕒花
之絮其子亦如苦蕒子(本草綱目)
旋覆花金錢花一名毘尸沙梁武帝時始進入中國
(酉陽雜爼)二月後生苗多近水旁大似紅藍而無刺葉似
柳六月開花如菊花小銅錢大深黃色人呼為金錢
花(圖經本草)有金錢花(長安縣志)出旋覆花(延長縣志)
大小薊大薊是虎薊小薊是貓薊葉並多刺相似田
野甚多(别錄陶註)大薊生川谷小薊生平澤(唐本草)高陵出
(高陵縣志)
青葙子一名野雞冠一名雞冠莧其花葉似雞冠嫩
苗似莧故謂之雞冠莧子名草決明(本草綱目)青葙出金
州(明一統志)
續斷出梁州七月七日采(吳氏本草)今陜西興元有之三
月生苗幹四稜如苧麻葉兩兩相對四月開花紅白
色似益母花根如大薊赤黃色(圖經本草)
漏蘆生喬山山谷八月采根(名醫别錄)喬山應是黃帝所
葬處乃在上郡市人取苗用之俗中取根名鹿驪根
苦酒摩以療瘡疥(别錄陶註)
葫蘆巴春生苗夏結子作細莢至秋采(嘉祐本草谷按臨潼府)
(志俱有之)
蠡實此即馬藺子也本草謂之荔實(唐本草)陜西諸郡
皆有之葉似薤而長厚三月開紫碧花五月結實如
麻大而赤色有稜根細長通黃色人取以為刷(圖經本草)
牛蒡子處處有之葉大如芋葉而長實似葡萄核而
褐色外殼似粟梂而小如指頭多刺(圖經本草)一名鼠粘
子(臨潼縣志)
葈耳采采卷耳(詩經周南)郭璞曰廣雅云枲耳亦云胡枲
或曰苓耳陸璣疏云葉青白色似胡荽白華細莖蔓
生可煑為茹滑而少味四月生子如婦人耳中璫或
謂之耳璫(孔䟽)葉如鼠耳叢生如盤(朱子集傳)上多刺好著
人衣今人通謂蒼耳(陸䟽廣要)蒼耳出渭河北灘(渭南縣志)
豨薟草處處有之葉似芥而長莖高二三尺秋初有
花如菊實似鶴蝨(圖經本草)臨潼出(臨潼縣志)
蘘荷茈薑蘘荷(上林賦)一名葍苴(說文)似芭蕉而白色(崔豹)
(古今注)花生根中花未敗時可食根似薑而肥葉似初
生甘蔗宜陰翳地依蔭而生(廣羣芳譜)
麻黃同州土貢龍莎(唐書地理志)龍莎麻黃也狗骨麻黃
根也(廣雅)麻黃同州沙苑亦多(唐本草)出漢中(太平御覽)麻黃
韓山之所出者不一地惟龍門諸巖谷既饒且佳以
其滋河潤而鍾石精也人或採之貿易他郡(衛氏祖地圖)
根皮色黃赤長者近尺(本草綱目)出羅家東坡(渭南縣志)出延
長(延安府志)
木賊産秦隴間(陸䟽廣要)出隴華諸郡近水地苗長尺許
叢生每根一幹無花葉寸寸有節色青凌冬不凋(嘉祐)
(本草)出綏德(延安府志)
燈心草陜西亦有之蒸熟待乾折取中心白穰燃燈
者是謂熟草又有不蒸者為生草(本草衍義)
地黃生咸陽川澤黃土地者佳(名醫别錄)咸陽即長安也
生渭城者乃有子實如小麥(别錄陶註)同州元和貢(元和志)
同州定國軍貢生熟乾地黃(宋史地理志)處處有之以同
州者為上葉似車前葉有皺紋而不光其花似油麻
花而紅紫色亦有黃花者其實作房如連翹子細而
沙褐色根如人指通黃色出同州者光潤甘美(圖經本草)
隨地俱有(渭南縣志)安塞出者根少粗(安塞縣志)
牛膝關中有之苗莖青紫色有節如牛膝葉尖圓如
匙兩兩相對於節上生花作穗秋結實甚細以根長
大至三尺而柔潤者為佳(圖經本草)一名牛脛一名對節
菜關中皆有(廣羣芳譜)
紫菀生漢中山谷(名醫别錄)今耀州有之三月布地生苗
其葉二四相連五六月開黃白紫花結黑子(圖經本草)
女菀生漢中山谷(名醫别錄)白菀即女菀功與紫菀相似
(唐本草)即紫菀之色白者雷斆名羊鬚草(本草綱目)
麥門冬秦名烏韭(名醫别錄)冬月作實如青珠以根肥大
者為好(别錄陶註)金州多有之葉如韭叢生(太平御覽)四季不
凋根黃白有鬚四月開淡紅花如紅蓼花(圖經本草)出宜
川(馬志)
龍葵俗亦名苦菜非荼也所在有之關河間謂之苦
菜葉圓花白子若牛李子生青熟黑(唐本草)一名天茄
子一名老鴉眼睛草其子生青熟赤者為龍珠(本草綱目)
天茄子隨地俱出(渭南縣志)
酸漿葴寒漿(爾雅)今酸漿草(郭註)苦葴形如皮弁始生青
熟則赤裏有實正圓如珠亦隨裏青赤長安兒童謂
為洛神珠一曰王母珠一曰皮弁草(崔豹古今注)燈籠草
四方皆有惟陜最大葉似龍葵嫩時可食(庚辛玉册)生故
墟垣塹間關中人謂之洛神珠(嘉祐本草)
淡竹葉三四月生苗紫莖竹葉四五月開花如蛾形
兩葉如翅碧色可愛結角尖曲如烏喙實在角中大
如小豆豆中有細子灰黑而皺又名鴨跖草竹雞草
藍姑草耳環草碧蟬花碧竹子竹葉菜(本草綱目)即翠蛾
花(咸寧縣志兒按今陜俗亦呼翠蛾翠蝴蝶)
鹿蹄草一名小秦王草一名秦王試劍草陜亦有之
苗似堇菜而葉大背紫色春生紫花結青實如天茄
子(本草綱目)
敗醬根作陳敗豆醬氣故以為名(别錄陶註)出三輔(太平御覽)
春生苗似松葉菜而狹長有鋸齒綠色莖數寸一節
頂開白花成結小實成簇根白紫似柴胡(本草綱目)
欵冬花出三輔(范子)出雍州南山溪水及華州山谷澗
間葉似葵而大叢生花出根下(唐本草)今關中亦有之
根紫色葉似萆薢十二月開花黃青紫萼去土一二
寸初出如菊花萼通直而肥實無子(圖經本草)耀州有之
(馬志)出牛思嶺(渭南縣志)郃陽縣西二里老君洞口多欵冬
花俗傳為仙植(郃陽縣志)䨇山尤佳(米脂縣志)
決明薢茩決光(爾雅)藥草決明也葉黃銳赤花實如山
茱萸關西謂之薢茩(郭註)決明子生龍門川澤十月十
日採(名醫别錄)龍門在長安北葉如茳芒子形如馬蹄呼
為馬蹄決明(别錄陶注)
地膚子即落帚子也子色青(日華本草)今關中近地皆有
之根形如蒿莖赤葉青大似荆芥開黃白花結子青
白色(圖經本草)
王不留行葉似菘藍花紅白色子殼似酸漿實圓黑
大如黍粟(蜀本草)出韓城馬頭山他處亦有惟此山産
者最佳(馬志)
葶藶陜西州郡皆有之苗葉似薺根白色枝莖俱青
三月開花微黃結角子扁小如黍粒黃色(圖經本草)
車前采采芣苢(詩經周南)芣苢馬舄馬舄車前也(毛傳)一名
車前一名當道喜在牛跡中生故曰車前當道也(陸䟽)
生道旁味甘性冷止痛明目(咸陽縣志)隨地俱有(渭南縣志)
馬鞭草一名鳳頸草穗𩔖鞭梢故名馬鞭(唐本草)一名
龍牙草(圖經本草)諸河灘皆有(渭南縣志)
蛇含出興州生土石上或下濕地(圖經本草)細葉者名蛇
銜大葉者名龍銜(本草綱目)
連翹有兩種大翹生下濕地葉狹長如水蘇花黃可
愛著子似椿實之未開者作房翹出衆草小翹生岡
原之上葉花實皆似大翹而小細山南人並用之今
長安惟用大翹子不用莖花(唐本草)靈臺元象大嶺廟
石鼔諸山俱出(渭南縣志)出宜川(延安府志)
陸英生熊耳山谷(名醫别錄)此即蒴藋也此葉似芹及接
骨花三物同一𩔖故芹名水英此名陸英接骨名木
英(唐本草)
虎杖似寒菊花葉莖蕊差大六七月開花花片四出
色如桃花陜西山麓水次甚多(本草衍義)
蒺藜楚楚者茨(詩經小雅)茨蒺藜也(毛傳)生馮翊平澤或道
旁(名醫别錄)同州元和貢蒺藜子(元和志)一種白蒺藜今生
同州沙苑牧馬草地最多而近道亦有之綠葉細蔓
七月開花黃紫色九月結實作莢子綿布沙上(圖經本草)
同州産白蒺藜(寰宇記)同州定國軍貢(宋史地理志)蒺藜有
二等一等杜蒺藜一等白蒺藜出同州子如羊内腎
大如黍粒(本草衍義)白蒺藜結莢長寸許内子如脂麻狀
如羊腎而帶綠色沙苑蒺藜以此分别(本草綱目)出同州
(圖書編)蔓生子有三角沙苑最多(馬志)引蔓如刺蒺藜而
莖葉異紫花結莢實大于蠶種腎形碧綠色(同州志)
榖精草收榖後生荒田中叢生葉似嫩榖秧莖頭小
白花點點如亂星又有一種莖硬長有節根微赤出
秦隴(廣羣芳譜)
海金沙陜有之生山林下莖細如線引于竹木上葉
細如園荽而甚薄多皺紋皺處有沙子狀如蒲黃粉
黃赤色(本草綱目)
地椒水楊梅一名地椒多生陰濕處荒田野中亦有
之苗葉似菊莖端黃花實𩔖椒而不赤(庚辛玉冊)米脂出
(米脂縣志)
萹蓄似小藜赤莖節好生道旁可食(爾雅郭註)一名扁竹
(别錄陶註)葉細綠如竹赤莖如釵股節間花出甚細微青
黃色(圖經本草)俗名道生草(延長縣志)
大黃生河西山谷(名醫别錄)今陜西州郡皆有秦隴來者
謂之土番大黃葉似萞麻大者如扇根如芋大者如
盌(圖經本草)直羅縣出(寰宇記)
商陸生咸陽川谷如人形者有神(名醫别錄)爾雅謂之蓫
&KR1733;廣雅謂之馬尾易經謂之莧陸(圖經本草)幹粗似鷄冠
花幹微有線楞色微紫赤極易生植(救荒本草)出鳳翔府
(明一統志)出隴州(圖書編)本草云别名薚今關西亦呼為薚
(廣羣芳譜)出白崖寺靈源坊諸溝(渭南縣志)
狼毒葉似商陸有毛根皮黃肉白以實重者為良(開寶)
(本草)今陜西州郡有之(圖經本草)出秦地(本草綱目)
防葵根葉似葵花子根香味似防風故名興州西方
有之興州者乃勝南者為隣蜀地也(唐本草)
狼牙出三輔色白者善(范子)苗似蛇苺而厚大深綠色
根黑若獸之牙(蜀本草)
䕡如藘茹出武都黃色者善(范子)䕡茹本作藘蕠白者
名草䕡茹苗高二三尺根長大如蘿蔔蔓菁皮黃赤
肉白色破之有黃漿汁莖葉如大戟二三月開細紫
花結實如豆大一顆三粒生青熟黑(本草綱目)
大戟葉似初生楊柳小團三四月開黃紫花團圓似
杏花又似蕪夷根似細苦參(圖經本草)出宜君(圖書編)今鳳
翔麟遊皆貢之(馬志)出中部(延安府志)
甘遂形似和皮甘草節(日華本草)今陜西有之苗似澤漆
莖短小而葉有汁根皮赤肉白作連珠大如指頭(圖經)
(本草)出三輔田中(太平御覽)出綏德州(明一統志)
千金子一名續隨子千金子處處有之苗如大戟(開寶)
(本草)咸寧有之(咸寧縣志)
莨菪子生雍州五月采子(名醫别錄)葉似菘藍莖葉皆有
細毛花白色子殼作罌狀(蜀本草)一名天仙子四月開
花紫色(圖經本草)天仙子出宜川(延安府志)
雲實莖高四五尺大葉中空葉如麻兩兩相值六月
開花八九月結實(吳氏本草)出三輔(太平御覽)
萞麻莖有赤有白中空其葉大如瓠葉夏秋間椏裏
抽出花穗纍纍黃色結實數十顆有刺攅簇如蝟毛
而軟子大如豆殼有斑點狀如牛螕仁有油無刺者
良(本草綱目土按本草羣芳譜並不載所出州今陜西諸郡皆有之)
常山生漢中蜀漆常山苗也(名醫别錄)今出金州梁州樹
高三四尺根似荆根黃色五六月采葉名蜀漆(蜀本草)
藜蘆陜西山南東西州郡皆有之三月生苗葉似初
出㯶心又似車前莖似葱白青紫色有花肉紅色根
似馬腸根黃白色(圖經本草)陜西長安有之一名葱苒一
名葱菼一名山葱一名鹿葱(馬志)
草烏頭出三輔中白者善(太平御覽)本草云葉厚莖方中
空與蒿相似(馬志)烏頭亦可療饑(盩厔縣志)草烏俗呼烏藥
方書台烏天台山烏藥也誤用殺人(山陽縣志)
附子冬月采為附子春月采為烏頭(名醫别錄)烏頭出三
輔中白者善(太平御覽)烏頭亦可療饑(盩厔縣志有按本草綱目别草馬)
(頭白附子此則俗呼為黑附子川烏頭也)
天南星虎掌生漢中山谷(名醫别錄)天南星即本草虎掌
也(圖經本草)虎掌因葉形似之天南星因根圓如老人星
狀故名(本草綱目)出鎮安(圖書編)今澄城黃龍山有之葉如
蒟蒻開花似蛇頭黃色七月結子根似芋而圓(馬志)出
石鼓山(渭南縣志)
半夏生槐里川谷(名醫别錄)槐里屬扶風以肉白者為佳
不厭陳久(别錄陶註)二月生苗一莖莖端三葉淺綠色頗
似竹葉根下相重上大下小皮黃肉白(馬志)諸山俱出
(渭南縣志)
蚤休即紫河車也今華鳳州有之葉似王孫鬼臼六
月開黃紫花蘂赤黃色上有金絲垂下秋結紅子根
似肥薑皮赤肉白(圖經本草)
鬼臼今商州有之花生莖間赤色三月後開花結實
又一說葉六出或五出如鴈掌莖端一葉如繖旦時
東向暮則西傾蓋隨日出没也花紅紫如荔枝正在
葉下常為日所蔽(圖經本草)北方惟龍門山有之(本草綱目)
射干西方有射干莖長四寸生於高山之上(荀子)藁本
射干(上林賦)司馬彪曰射干香草也(上林賦注)一種紫花一
種黃花一種碧花(土宿真君本草)紫花者呼為紫蝴蝶花三
四月開六出大如萱花結房大如拇指一名烏扇一
名鳳翼一名仙人掌其葉叢生横鋪一面故有是名
俗亦呼扁竹(本草綱目)
莞華出三輔(太平御覽)葉青色加厚則黑華有紫赤白者
(吳氏本草)俗因其氣惡呼頭痛花根名黃大戟(本草綱目)莞花
黃紫二色黃者遍地生利入藥紫者出石鼓山誤用
殺人(渭南縣志)
蕘花生咸陽川谷六月采花(名醫别錄)苗似胡荽莖無刺
花細黃色與芫花全不相似也(唐本草)所在有之以雍
州者為好(蜀本草)
莽草出三輔青色者善(范子)味辛溫色青(馬志)
茵芋今雍州華州有之苗高三四尺莖赤葉似石榴
而短厚四月開細白花五月結實(圖經本草)出雍州味苦
温(三才圖會)
石龍芮出三輔色黃者善(范子)苗似附子實如桑椹生
下濕地五月熟葉子皆味辛山南者粒大如葵子關
中者細如葶藶(唐本草)
斷腸草鉤吻即胡蔓草今人謂之斷腸草蔓生葉圓
而光春夏嫩苗毒甚秋冬枯老稍緩五六月開花數
十朵作穗(本草綱目)吳普曰秦鉤吻一名除辛(廣羣芳譜)一坡
名㒺草坡出斷腸草(昭陵志有按延安府志之)
劫律草魯子京有摶虎法以藥刀刺其喉應手而斃
藥刀九曲五尖取讙舉山(山在商州)劫律草搗汁淬其鋒
(已&KR1211;編)
透山根出武都取汁點鐵立成黃金有大毒人誤食
之化為紫水(庚辛玉冊)
兔絲子蔓連草上生黃赤如金(詩經陸䟽)兔絲子入地初
生有根及長延草物其根自斷無葉有花白色微紅
香亦襲人結實如秕豆而細色黃生子梗上尤佳(庚辛)
(玉冊)出綏德(延安府志)隨地俱有(渭南縣志)
五味子出藍田山中(唐本草)陜西州郡尤多春初生苗
引赤蔓于高木葉尖圓似杏葉三四月開黃白花七
月成實叢生莖端如豌豆許大生青熟紅紫(圖經本草)今
華州以西多産之(本草衍義)靈臺元象石鼓大嶺廟諸山
俱出(渭南縣志)
覆盆子蓬虆是覆盆苗處處有之秦尤多(圖經本草)鳳州
貢蓬虆子(寰宇記)永興華州尤多四五月紅熟其味酸
甘外如荔枝大如櫻桃軟紅可愛(本草衍義)俗名插田藨
熟時色烏赤其四五月熟而色紅者乃耨田藨也(本草)
(綱目)
木鼈子其核如鼈蟹狀故以為名(開寶本草)藍田出(藍田縣志)
馬兜鈴今關中州郡皆有之春生苗作蔓繞樹葉如
山蕷葉而厚大六月開黃紫花七月結實大如棗狀
似鈴(圖經本草)生關中味苦寒(馬志)出宜川(延安府志)石鼓山黃
狗谷分水嶺俱出(渭南縣志)
預知子蔓生依大木上葉綠有三角面深背淺有實
作房至熟深紅色每房有子五七枚如皂筴斑褐色
光潤如飛蛾(圖經本草)舊說取二枚帶衣領上遇蠱毒物
則側側有聲當便知之故以為名(馬志)
牽牛子二月種子三月生苗作藤蔓繞籬牆七月生
花微紅帶碧色(圖經本草)黑者蔓有白毛斷之有白汁葉
有三尖如楓葉花不作瓣如旋花而大其實有蔕褁
之生青枯白核如棠梂一樣但色淺黑耳白者蔓微
紅無毛有柔刺斷之有濃汁葉團有斜尖並如山藥
莖葉花小于黑牽牛淺碧帶紅色實蔕長寸許核白
色人採嫩實蜜餞為果食呼天茄因其蔕似茄也(本草)
(綱目)有黑白二種園種者佳(渭南縣志)
旋花今關陜田野中甚多最難鋤艾治之又生(本草衍義)
逐節蔓延葉如波菜而小至秋開花粉紅色如白牽
牛之花花不作瓣狀如軍中所吹鼓子故有旋花鼓
子之名一種千葉者色似粉紅牡丹俗呼為纏枝牡
丹(本草綱目)粉團團一名纏枝牡丹柔蔓倚附而生花有
牡丹態度(延綏鎮志)
栝蔞果臝之實(詩經豳風)果臝栝蔞也(毛傳)栝蔞葉如瓜葉
形兩兩相值蔓延青黑色六月華七月實如瓜瓣(孔䟽)
生弘農川谷根入土深者良生鹵地者有毒(名醫别錄)花
似壺蘆花淺黃色結實大如拳生青九月熟赤黃色
(圖經本草)一名瓜蔞根名白藥又名天花粉(本草綱目)瓜蔞出
牛思嶺(渭南縣志)
葛粉冬月取生葛搗爛入水中揉出粉澄成垜入沸
湯中色如膠以蜜拌食又將生葛根煑熟作果實賣
(本草衍義)出雍州(寰宇記)
天門冬在西岳名菅松(抱朴子)有二種一種苗有刺而
濇一種無刺而滑皆是門冬(唐本草)夏生細白花亦有
黃色紫色者結黑子在其根枝旁根白或黃紫色大
如指長二三寸一科一二十枚同撮(圖經本草)隨地俱出
(渭南縣志)
百部今陜州郡有之春生苗作藤蔓葉頗似竹葉面
青色而光根下一撮十五六枚黃白色(圖經本草)
何首烏今在處有之春生苗蔓延竹木牆壁間莖紫
色葉如薯蕷而不光澤夏秋開黃白花結子有稜似
蕎麥根大者如拳各有五稜瓣似小甜瓜赤者雄白
者雌(圖經本草)凢諸名山深山産者即大而佳也(本草綱目按)
(臨潼志山陽志俱有)
白斂今商州有之二月生苗多在林中作蔓赤莖葉
如小桑五月開花七月結實根如雞鴨卵而長三五
枚同窠皮黑肉白(三才圖會)
山豆根苗蔓如豆葉青經冬不凋(圖經本草)出西鄉(西鄉縣志)
黃藥子秦隴山中有之(圖經本草)莖高二三尺柔而有節
似藤實非藤也葉大如拳長三寸許根長尺許圍二
三寸外褐内黃亦有黃赤色者(本草綱目)
苦藥子興元府出苦藥子大抵與黃藥子相𩔖春采
根曝乾亦入馬藥用(圖經本草)
威靈仙出商州上洛山及華山并平澤以不聞水聲
者良生先于衆草方莖數葉相對冬月丙丁戊巳日
採根(開寶本草)今陜西州郡皆有之初生作蔓莖如釵股
七月内生花六出淺紫或碧白色作穗似莆臺子亦
有似菊花頭者實青色根稠密多鬚似榖唐周君巢
威靈仙傳云商州有人病手足不遂遇新羅僧為入
山求威靈仙使服之數日遂愈(圖經本草)
防已出洵陽(范子)生漢中川谷(名醫别錄)漢中出者文作車
輻解黃實而香莖梗甚嫩苗葉小𩔖牽牛折其莖吹
之氣從中貫如木通然(圖經本草)
木通通草出三輔(范子)今漢中有之藤生蔓大如指莖
大者徑三寸一枝五葉頗𩔖石韋又似芍藥二葉相
對夏秋開紫花亦有白花者實如小木瓜食之甘美
(圖經本草)有細細孔兩頭皆通故名通草即今木通(本草綱目)
鈎藤出梁州葉細長其莖間有刺若釣鈎(唐本草)今秦
中興元府有之(圖經本草)
芄蘭蘿藦一名芄蘭(詩經陸䟽)漢高帝用子傅軍士金瘡
故一名斫合子(本草拾遺)其實嫩時有漿裂時如瓢故有
雀瓢羊婆奶之稱(本草綱目)延長出(延長縣志)
赤地利所在皆有今惟華山者佳春夏生苗作蔓繞
草木上莖赤葉青似蕎麥七月開白花結子青色根
若菝葜皮紫赤肉黃赤(圖經本草)
紫葛生山谷中苗似葡萄根紫色(唐本草)所在皆有今
出雍州葉似蘡薁其根皮肉俱紫色(蜀本草)鳳州貢葛
根(寰宇記)
千歲虆葛藟纍之(詩經周南)藟一名巨苽似燕薁亦延蔓
生葉如艾其子赤可食酢而不美(陸䟽)千歲虆一名巨
苽(本草拾遺)開元末隱民姜撫自言通仙人不死術召至
集賢院言服常春藤使白髮可黑長生可致藤生終
南帝遣使多取以賜老臣甘守誠云常春藤乃千歲
蘽也撫易名以神之(本草衍義)
金銀花即忍冬一名鴛鴦藤三四月開花一蔕兩花
長瓣垂鬚黃白相半而藤左纏故有金銀鴛鴦之名
(本草綱目)靈臺元象石鼓諸山俱出(渭南縣志)遍山谷可作茗
(雒南縣志)金銀花多(山陽縣志)
澤瀉惟漢中南鄭者形大而長尾間必有兩岐為好
(别錄陶註)今惟以華州者為善(唐本草)今陜有之漢中者為
佳苗多在淺水中葉似牛舌獨莖而長秋開白花作
叢似榖精草(圖經本草)生盩厔縣北淺水中(圖書編)澤瀉差
佳(華隂縣志)
石斛今漢中有二種一種似大麥累累相連頭生一
葉名麥斛一種莖大如雀髀葉在莖頭名雀髀斛(唐本)
(草)鳳州貢(寰宇記)出金州(明一統志)貨者多不真可盆景(山陽)
(縣志)
骨碎補陜西州郡皆有生木或石上多在背陰處引
根成條上有黃赤毛及短葉附之又抽大葉成枝葉
面青綠色有青黃點背青白色有赤紫點(圖經本草)出鳳
翔府(明一統志)出隴州(圖書編)
蒲黃香蒲蒲黃苗也處處有之夏抽梗于叢葉中花
抱梗端如武士捧杵故俗謂之蒲槌亦曰蒲萼花其
蒲黃即花中蕊屑也細若金粉(圖經本草)蒲槌可取蒲黃
(山陽縣志)
石韋生華陰山谷石上不聞水聲及人聲者良(名醫别錄)
一名石皮叢生石上葉如柳背有毛而斑點如皮(馬志)
卷栢出三輔(范子)今關陜有之宿根紫色有鬚春生苗
似栢葉而細拳攣如雞足多生石上(圖經本草)本草經云
卷栢一名萬歲(馬志)
屈草生漢中川澤五月采(名醫别錄)本草經云味苦微寒
久服輕身益氣(廣羣芳譜)
别羇一名别枝生藍田川谷二月八月采(名醫别錄)
兔兒酸兔棗味酸高尺許實如棗(名醫别錄)葭州出(葭州志)
紫給味鹹一名野葵生高陵下地三月三日采根根
如烏頭(名醫别錄)
地茄子生商州三月開花結子五六月采陰乾味微
辛溫有小毒(國經)
石芸出三輔(范子)味甘無毒一名螫烈一名顧啄三五
月采莖葉陰乾(名醫别錄)
墓頭回(按本草不載所出及形味今延綏葭州志藥類俱載之)
萆薢作蔓生苗葉青似山薯花有黃紅白數種亦有
無花結白子者(圖經本草)今藍田出(藍田縣志)
紫花地丁其葉似柳而微細平地生者起莖溝壑生
者起蔓(本草綱目)地丁有黃花紫花二種(延綏鎮志)
蒲公英一名金簪草一名黃花地丁關中謂之狗乳
草莖葉花絮並似苦苣但小耳蘇頌曰葉有細刺中
心抽一莖莖端出一花色黃如金錢(本草綱目)俗名金剛
花其津能點惡瘡(渭南縣志)名黃花菜可作虀(葭州志英按蒲公)
(亦有地丁之名與紫花地丁形色迥異俗以為一物者誤也故分列之)
吳茱萸九月九日佩茱萸飲菊酒令人長壽(西京雜記)王
維别墅在輞川有茱萸沜(唐書文藝傳)處處有之蜀漢尤
多(圖經本草)出三輔(太平御覽)吳茱萸枝柔而肥葉長而皺其
實結于梢頭纍纍成簇又有食茱萸一名藙一名榝
一名欓子木高葉長黃花綠子叢簇枝上止入食物
中用(廣羣芳譜)吳茱萸大嶺廟出(渭南縣志)
腐婢生漢中小豆花也(名醫别錄)
栢子仁出宜州為勝(唐本草)以乾州者為最(圖經本草)陶隱
居云栢忌塚墓上者而今乾州者皆是乾陵所出他
處皆無大者但取其州土所宜子實氣味豐美可也
(陳承别說)
楓香脂洋州金州貢白膠香(唐書地理志)關陜甚多樹似
白楊葉圓而作岐(圖經本草)楓香脂一名白膠香(本草綱目)出
金州(明一統志)樹高大葉三角而香木肌理硬五月砍樹
為坎十一月采脂(馬志)
乳香薰陸即乳香為其垂滴如乳頭也(本草衍義)出隴州
(圖書編)出漢中西鄉沔縣褒城略陽四縣及金州(明一統志)
出延長房家原(延安府志)
黃蘗蘖木生漢中川谷(名醫别錄)金州貢(唐書地理志)樹高數
丈葉似吳茱萸亦如紫椿經冬不凋皮外白裡深黃
其根結塊如松下茯苓出商州山谷中皮緊厚二三
分鮮黃者上(嘉祐本草)
厚朴張揖曰厚朴藥名也(上林賦註)陜西山谷中往往有
之葉如檞葉四季不凋紅花而青實皮極鱗皺而厚
紫色多潤者佳(圖經本草)今商州亦有但薄而色淡(本草衍義)
金州貢(寰宇記)
杜仲生漢中(名醫别錄)金州貢(唐書地理志)今出商州近處大
山中葉亦𩔖拓其皮折之白絲相連(圖經本草)漢中者佳
(廣羣芳譜)
秦皮今陜郡有之其木似檀枝幹皆青綠色葉如匙
頭虚大而不光並無花實(圖經本草)秦皮本作梣皮其木
小而岑高故名或云本出秦地故得秦名(廣羣芳譜)
蕪荑今延州同州者甚好(唐本草)河西處處有之(開寶本草)
氣羶者良乃山榆仁也(本草衍義)
苦楝子蘇頌曰葉密如槐花紅紫色實如彈丸生青
熟黃一名金鈴子(本草綱目)出臨潼(臨潼縣志)
槐角子凡采得去單子并五子者只取两子三子者
(本草綱目類按渭南臨潼諸志藥俱載之)
枳實枳殼金州貢(唐書地理志)商州上洛郡貢(宋史地理志)枳
殼生商州川谷(開寶本草)今之商州者佳木如橘而小葉
如橙多刺春生白花至秋成實七八月采者為實九
十月采者為殼(圖經本草)枳實出金州(明一統志)枳殼出商州
(圖書編)
酸棗仁京兆貢(唐書地理志)京兆永興軍貢(宋史地理志)小則
為棘大則為酸棗其實一本也今陜西臨潼山野所
出亦好乃土地所宜也(本草衍義)生坡坂城壘間味甘平
入藥不如酸棗縣者良(咸陽縣志)道旁叢生行人惡之(安塞)
(縣志)
蕤核今出雍州樹生葉細似枸把而狹長花白子附
莖生紫赤色大如五味子莖多細刺五六月熟采實
(蜀本草)蕤仁出清澗味甘溫(馬志)
山茱萸出三輔(范子)生漢中山谷九月十月采實(名醫别錄)
與吳茱萸甚不相𩔖(本草衍義)靈臺元象石鼓大嶺廟諸
山俱出(渭南縣志)
金櫻子叢生郊野𩔖薔薇有刺四月開白花夏秋結
實亦有刺黃赤色形如小石榴宜州所供云本草謂
之營實今校之與營實殊别也(圖經本草)南鄭有之(南鄭縣志)
桃仁桃仁多(山陽縣志)
杏仁延安杏仁甘美無毒而人可食(馬志)
烏梅梅實生漢中取半黃者以烟薰之為烏梅入藥
(夲草綱目)
山樝子赤瓜木赤樝也出山南葉似香葇子似虎掌
大如小林檎赤色(唐本草)出牛思嶺(渭南縣志)木蒿藜即山
查子山間有之(安塞縣志)
鼠李子即牛李也高七八尺葉似李但狹而不澤子
于條上四邊生生時青熟則紫黑色至秋葉落子尚
在枝今關陜甚多(本草衍義)
五加皮五葉者良生漢中(名醫别錄)圖經云春生苖莖葉
俱青作叢赤莖又似藤蔓高三五尺上有黑刺葉生
五釵作簇者良四葉三葉者最多每一葉下生一刺
三四月開白花結細青子至六月漸黑色根若荆根
皮黃黑肉白骨堅硬五七月采莖十月采根(馬志)今貨
之高郵作皮酒皆非真(山陽縣志)
枸杞集于苞杞(詩經小雅)杞枸檵也一名苦杞一名地骨
春生作羹茹微苦其莖似莓子秋熟正赤(陸䟽)京兆貢
地骨皮(唐書地理志)京兆永興軍貢地骨皮(宋史地理志)丘陵
坂岸者皆可用後世惟取陕西者良(本草綱目)地骨皮枸
杞根也(馬志)枸杞小條苞生嫩葉可茹(山陽縣志)
溲疏生熊耳川谷(名醫别錄)一名楊櫨一名空疏皮白中
空有節子似枸杞子(藥錄)
木天蓼生山谷中作藤蔓葉似柘花白子如棗許(唐本)
(草)今時所用木蓼出山南鳳州樹高如冬青不凋既
云木蓼豈是藤生自有藤天蓼耳(本草拾遺)
茯苓茯神出三輔(范子)第一出華山形極粗大雍州南
山亦有不如華山(唐本草)華州華隂郡貢(唐書地理志)今太
華山有之出大松下附根而生作塊如拳大者至數
斤有赤白二種或云松脂變成或云假松氣而生不
附著根其包根面輕虚者為茯神(圖經本草)所在大松處
皆有惟華山最多形塊無定以似龜鳥形者為佳(蜀本)
(草)石甕寺前有孔雀松下有赤茯苓入土千年則成
琥珀(宋敏求長安志)華州鎮國軍貢(宋史地理志)五粒松生華山
西南峰下生茯苓具如人形(雍勝略)
豬苓亦是木之餘氣所結如松之餘氣結茯苓之義
他木皆有楓木為多(本草綱目)出葭州(延安府志)
雷丸金州貢(唐書地理志)生漢中土中(名醫别錄)雷丸竹之苓
也無有苖蔓皆零無相連者今出金州(唐本草)出漢中
色白者善(太平御覽)
桑寄生蔦與女蘿(詩經小雅)蔦寄生也葉似當盧子如覆
盆子赤黑甜美(朱子集傳)本草云桑上寄生一名寄屑一
名蔦生弘農川谷桑樹上(陸䟽廣要)高二三尺葉圓微尖
厚而柔面青而光澤背淡紫而有茸(本草綱目謂按陸佃埤雅蔦)
(是松柏上寄生與諸說異)
松蘿蔦與女蘿(詩經小雅)松蘿自蔓松樹上生枝正青與
兔絲殊異(詩經陸䟽)生熊耳山谷松樹上(名醫别錄)女蘿色青
而細長無雜蔓(爾雅翼)松蘿是松上浮蔓(埤雅目按本草綱女蘿)
(松上浮蔓一名松蘿毛□詩註云女蘿莵絲松蘿吳普本草莵絲一名松蘿陶弘景謂松蘿是松柏上寄)
(生諸說各異當以陸說為定)
古斯生上洛是木皮狀如厚朴色似桂白其理一縱
一横(桐君採藥錄)一名良無極李當之云是樟樹上寄生
(本草綱目)
竹實陶弘景曰竹實出藍田狀如小麥可為飯食(本草)
(綱目)
白石英生華陰山谷大如指長二三寸六面如削白
澈有光長五六寸者彌佳其黃端白稜名黃石英赤
端白稜名赤石英青端赤稜名青石英黑澤有光名
黑石英(名醫别錄)白石英狀如紫石英但差大而六稜白
色若水精(本草衍義)五種石英皆石之似玉而有光瑩者
(本草綱目)
石膏今耀州興元府亦有之生于山石上色致瑩白
與方解石肌理形段剛柔相𩔖(圖經本草)細理白澤者良
黃者令人淋(馬志)
理石如石膏順理而細生漢中山谷(名醫别䤸)即石膏中
之長文細直如絲而明潔色帶微青者與軟石膏一
𩔖二色碎之則形色如一不可辨矣(本草綱目)一名立制
石(馬志)
滑石性滑利竅其質又滑膩故名(本草綱目)出西鄉(西鄉縣志)
五色石脂一名五色符青符生南山(吳氏本草)生南山之
陽山谷中(名醫别䤸)宜州諸山亦有色理鮮膩為佳(唐本草)
赤白二石脂惟延州山中所出最良揭兩石中取之
(陳承别說)華原縣出石脂(寰宇記)
無名異宜州山中亦有之黑褐色大者如彈丸小者
如黑石子(圖經本草)
孔公孽殷孽根也青黃色生梁山山谷(名醫别錄)梁山屬
馮翊郡此即今鍾乳牀也(别錄陶註)狀如牛羊角中有孔
通故名通石(唐本草)孔竅空通附垂于石如木之牙孽
故曰孔空孽而俗訛為孔公爾(本草綱目恭按李氏綱目從蘇之說以)
(附石生而粗者為殷孽接殷孽而生以漸空通者為孔公孽接孔公孽而生者為鍾乳是殷孽乃孔公孽)
(之根也與别錄異)
殷孽鍾乳根也生梁山(名醫别錄)盤結如薑故名薑石(唐草)
(本)殷隱也生于石山隱然如木之孽也(本草綱目)
代赭石石脆之山灌水出焉中有流赭以塗牛馬無
病(西山經)赭赤土也今人以朱塗牛角云以辟惡(郭註)石
赭處處山中有之以西北出者為佳(本草綱目水按華陰志灌即)
(今潼谷水代赭石見鳳翔府藥類)
禹餘糧赤斧者為碧祠主簿上華山取服之(列仙傳)禹
餘糧乃石中黃粉生于池澤其生山谷者為太一餘
糧(本草綱目)出華山本草云禹嘗採此當糧根如盞皮如
茯苓人取以當榖不饑又云禹會諸侯棄糧于地化
為此草(馬志)
白礜石臯塗之山有白石其名白礜可以毒鼠(西山經)
鼠食則死蠶食而肥(郭註)一名鼠鄉(吳氏本草)礜石生漢中
山谷(名醫别錄)此石能拒火久燒但解散不可脱其堅少
室有粒細理不如漢中者(唐本草)今梁州亦有之(圖經本草)
興元府城固縣産礜石不可勝計與凢土石無異雖
數十百擔亦可立取然其性酷烈有大毒(老學菴筆記)
特生礜石出漢中者其外形紫赤色内白如霜中央
有臼狀形如齒者佳(别錄陶註)一名蒼礜石梁州礜石赤
有青者漢中人亦以毒鼠不入方用(唐本草)
握雪礜石此石或在山或在水色白而粗糯至冬月
有脂液出其上旦則見日而伏當于日未出時以銅
刀剖置器内采時用白雞清酒祭之華山出(岣嶁神書)
礞石有青白二種以青者為佳堅細而青黑打開中
有白星點無點者不入藥(本草綱目有按西鄉志藥類之)
銀精石産鳳頭山谷口河漘(安塞縣志)
凝水石同州土貢(唐書地理志)有縱理横理兩種色清明
者為上或云縱理為寒水石横理為凝水石今出同
州韓城色青横理如雲母為良(唐本草)
消陶氏别錄謂之消石朴見水即消又能消化諸物
故謂之消生于鹽鹵之地狀似末鹽牛馬諸皮須此
治熟故有鹽消皮消之稱煎煉入盆凝結在下粗朴
者為朴消在上有芒者為芒消有牙者為馬牙消(本草)
(綱目)朴消芒消馬牙消出渭北灘鹵地(渭南縣志)
玄明粉玄明粉傳曰唐明皇聞終南山道士劉玄真
服食多夀乃詔而問之玄真曰臣按仙經修煉朴硝
號玄明粉止服此方遂無病長生(本草綱目)馬牙硝可煉
玄明粉(渭南縣志)
硇砂形如牙消光淨者良(唐本草)今陜西近邊州郡有
之(圖經本草)
自然銅生曾青石綠穴中狀如寒林草根色紅膩亦
有牆壁又一種似丹砂光明堅硬有稜中含銅脉尤
佳又一種似木根不紅膩隨手碎為粉至為精明近
銅之山有之(本草綱目)出金州(明一統志)出天橋崖(府谷縣志)
五倍子子色青大者如拳而内多蟲(開寶本草)出宜君(延安)
(府志)産五倍子(山陽縣志)
桑螵蛸螳螂卵也多在小桑樹上叢荆棘間三四月
中一枝出螳螂數百枚(蜀本草)出臨潼(臨潼縣志)
雀甕出漢中生樹枝間蛅蟖房也八月采蒸之(名醫别錄)
好在石榴木上似蠶而短背上有五色斑刺螫人有
毒(馬志)
原蠶原蠶是重飬者俗呼為魏蠶(别錄陶註)郭璞註方言
云魏細也秦晉人所呼今所謂二蠶是矣(本草綱目)
地膽邠州土貢(唐書地理志)真地膽出梁州狀如大螞蟻
有翼偽者是斑蝥所化狀如大豆(本草經陶註)一名蚖青
恭曰形如大螞蟻者今出邠州三月至十月草葉上
采之(本草綱目)
蟬蛻一名枯蟬一名金牛兒(本草綱目)隨地俱出(渭南縣志)
龍骨春水至時魚豋龍門蛻骨甚多人採為藥(國史補)
今多出梁益欲得脊腦作白地錦文䑛之著舌者良
(别錄陶註)出府谷(葭州志)
穿山甲鯪鯉即今穿山甲也生金商諸州深山大谷
中皆有之(圖經本草)狀如鼉而小背如鯉而闊首如鼠而
無牙腹無鱗而有毛長舌尖喙尾與身等(本草綱目)
蛇蜕生田野五月五日十五日取之良(名醫别錄)出臨潼
(臨潼縣志)
烏蛇生商洛山背有三稜色黑如漆性善不噬物(開寶)
(本草)商州有人患大瘋家人惡之山中為起茅屋有烏
蛇墮酒罌中病人不知飲酒漸瘥罌底見有蛇骨始知
其由(朝野僉載)出隴州(明一統志)烏蛇能療疾(隴州志)
五靈脂寒號蟲矢寒號蟲千里之遠打食抛糞必在
山崖人不到之處名五靈脂採者一得則數十斤(山陽)
(縣志)
牛黃生特牛膽中得之即隂乾百日使燥無令見日
月光(名醫别錄)弘景曰藥中之貴莫復過此一子及三二
分好者值五六千至一萬也多出梁州(本草綱目)
虎骨用頭及脛骨色黃者良凡虎身數物俱用雄虎
者勝(圖經本草載按西鄉志藥類之)
熊脂味甘微寒温無毒出雍州圖經云熊冬入穴而
藏蟄始春而出脂謂之熊白十一月取之須其背上
者寒月則有夏日則無(馬志)
熊膽取一粟許滴水中一道若線不散者為真(圖經本草)
出金州(明一統志)昔有今不可致(雒南縣志)
羚羊角出華隂山谷(名醫别錄)今秦隴金商州山中皆有
之其角長一二尺有節如人手指握痕最堅勁(圖經本草)
羚羊角出沔縣金州(眀一統志)今羚羊甚稀角亦不佳(雒南)
(縣志)
麝香同州元和貢丹州延州開元貢(元和志)同州商州
丹州延州鳳州洋州土貢(唐書地理志)商州上洛郡延安
府彰武軍鄜州保大軍貢(宋史地理志)洋州鳳州同州貢
(寰宇記)金州貢(九域志)麝生雍州山中春分取香生者益
良(名醫别錄)漢中出今沔縣城固鳳縣皆貢之(馬志)出南山
中(渭南縣志)出宜川鄜州(延安府志)出鳳縣(舊郡志)
鹿茸南山多鹿當角觧之時其茸甚痛獵人以索繫
住取茸(抱朴子)南鄭城固及金州出(圖書編)出興安州(廣皇)
(輿考)寧羌州出(舊郡志)
鹿角麟州勝州土貢鹿角(唐書地理志)鹿陽獸也故夏至
則角解(山陽縣志)
貨屬
絲興元府貢(唐書地理志)亦間有之(咸寧縣志)絲有水絲火絲
二種(洋縣志)絲出南陽洪者斷則易續引之則長(朝邑縣志)
四境多桑蟓極豐商多以華絲稱最云(華州志)蠶絲各
屯有之(潼關衛志)
綿華州賦綿(元和志)關内道賦綿興元府土貢(唐書地理)
(志)京兆同華岐調綿開元二十五年以關輔寡蠶詔
納米粟(地理志註)繭捻綿(華州志)
苧張揖曰苧三稜也(上林賦註)洋州貢野苧麻(唐書地理志)苧
麻作紵可以績紵故謂之苧凡麻絲之細者為絟粗
者為紵(廣羣芳譜俱按藍田三原志有之)
大麻鳳翔府賦麻坊州貢枲麻邠州賦麻勝
州貢麻(元和志)關内道賦麻坊州中部郡土貢麻(唐書)
(地理志)坊州中部軍貢麻(宋史地理志)許原自蒲城連朝邑
界產麻最佳(雍勝略)爾雅翼曰麻其縷可為布雖不及
南北山鳳翔諸處最佳而亦可供用抄紙(咸陽縣志)麻出
宜君最堅且長(延安府志)褒城洋縣皆産麻(舊郡志)麻出黑
河(沔縣志)麻易生而且多雒無花惟恃麻易布(雒南縣志)黃
麻剥皮為麻作繩(山陽縣志)韓城更多麻元魏時令夏陽
以麻充租(同州志)縣西北宜麻(中部縣志)
檾麻檾或作䔛周禮典枲麻草注草葛䔛也(爾雅翼)&KR1342;
麻一作䔛麻今白麻也生卑濕處葉大似桐葉團而
有尖六七月開黃花結實如半磨形有齒嫩青老黑
其莖輕虛潔白北人取皮作麻以莖蘸硫黃焠燈引
火(本草綱目)苗高六七尺葉似苧而薄可包麥蘖作麯梗
漚作麻或績布抄紙打繩索用(咸陽縣志)
葛葛之覃兮(詩經周南)葛草名蔓生可為絺綌者(朱子集傳)掌
葛以時征絺綌之材于山農(周禮地官)葛可為布(麟遊縣志)南
鄭出(舊志)葛出褒城縣高臺寺(漢中府志)葛最多(商州志)葛諸
山之産最多民以牧畜絞索供㸑(雒南縣志)山中最多無
人採製作布者(山陽縣志)
木棉絨如鵝毳用以絮衣甚輕暖其種由外蕃入于
關陜(廣羣芳譜)宜君縣出(明一統志)西安府境多有之土人織
紡為業(馬志)絮芒細軟而修産三川間亦無多(咸寧縣志)春
種秋收黃花白子子成蒙茸吐出收時最艱可紡織
為布其子可笮油(咸陽縣志)有黃白二色(臨潼縣志)棉花河之
南不甚宜河北隨地皆宜東鄉尤宜故其種尤多(渭南)
(縣志)東鄉諸屯多種木棉(潼關衛志)棉花惟宜川延川中部
宜君洛川出焉(延安府志)花則木棉為最(華州志)縣東南宜
木棉(中部縣志)南鄭沔縣略陽産(舊志)
布鳳翔華州邠州夏州延州鄜州丹州綏州銀州賦
布(元和志)關内道賦布綏州土貢胡女布鳳州興
州興元貢布洋州貢火麻布銀州土貢女稽布
勝州土貢胡布(唐書地理志)布出鳴犢鎮者佳(咸寧縣志)布
有高機平機之名(臨潼縣志)邑多木棉蠶織之業頗廣(郃陽)
(縣志)柳子鎮王宿庄善絍作大布(華州志)縣東南宜棉桑
故蠶織廣焉(武功縣志)
縑藝文𩔖聚云素出三輔釋名曰素樸素也已織供
用不復飾也(馬志)素縑也(咸寧縣志)有黃白之分(臨潼縣志)
紗京兆土貢隔紗(唐書地理志)雍州貢隔紗(寰宇記)郡之東
關織方紗(華州志)
綿紬邠寧出綿紬(宋莊綽雞肋編)綿紬土人所織(岐山志)略陽
縣出(舊志)繭捻綿作紬(華州志)
絹華州同州開元賦絹(元和志)關内道賦絹(唐書地理志)今
延川宜川二縣民漸知種桑畜蠶間織為絹(延安府冊)綾
資表背或效織湖羅攅絹未甚佳(蒲城縣志)
褐無衣無褐(詩經豳風)褐毛布也(鄭箋)毛布用毛為布今作
褐皆織毛為之(孔疏)豐州土貢駝毛褐(唐書地理志)保安軍
貢毛毼(九域志)
隔織洋州洋川郡貢(宋史地理志)隔織布屬(馮志)
羊羢保安軍貢毛段(宋史地理志)羊絨延安府出有紫有
白(馬志)羢出保安(延安府志)羊羢較他處為細(乾州志)
氊夏州貢(元和志)京兆豐州宥州貢(唐書地理志)京兆永興
軍貢(宋史地理志)豐州貢氊(九域志)鳳縣出(舊志)民畜羊剪毛
作㲩&KR1674;(華州志)
紅花興元府貢(宋史地理志)大紅出澄城(圖書編)西安府境
皆有惟涇陽橋底者良本草云出漢中一名黃藍(馬志)
秋種春發夏乃花下作梂彙多刺花蕊出梂土人承
露採之採已復出至盡而罷其花可染紅(咸陽縣志)邑之
産以紅花為第一賈人有盩花之號(盩厔縣志)豐原鄉産
紅花四方商多来售者(華州志)
茜草千畝巵茜其人與千戶侯等(史記貨殖傳)茜根生喬
山山谷(名醫别錄)陶隠居云東方有而少不如西方多土
宿真君云一名西天王草一名西岳近陽草(本草綱目)
藍終朝采藍(詩經小雅)染草也(鄭箋)爾雅曰葴馬藍郭璞曰
今大葉冬藍(西京賦註)古云葴大藍又有小藍葉花似蓼
皆可為靛(咸寧縣志)有二種其葉大如匙鋪地無梗俗呼
為藍葉葉小而圓莖高一二尺曰小藍俱染靛物(咸陽)
(縣志)居民種藍製澱或資其用(華州志)
紫草此草花紫根紫可以染紫故名(本草綱目)一統志云
紫草生郃陽一名紫丹一名紫芙其根足以染紫又
可以灌紅燭(馬志)出郃陽縣北山采其根以煎油沃之
色自艷可染紫衣(馮志)
皂斗木實為果橡蓋果也昔摯虞入南山饑甚拾橡
實而食(本草綱目)皂斗即橡殼可染皂(商州志)
薑黃今人以扁如乾薑形者為片子薑黃圓如蟬腹
形者為蟬肚欎金並可染色(本草綱目)較他邑為勝(城固縣志)
金小華山西英山其陽多赤金數歴之山(在隴州)上
多黃金申山(在安塞縣)其陽多金(西山經)商州上洛郡洛
南有金金州漢隂郡漢隂月川水有金金州漢
隂郡西城漢水有金(唐書地理志)漢中舊有金戶千餘家
於漢水沙淘金年終總輸後臨淮王彧為梁州刺史
奏罷之(魏書食貨志)金梁州都有生水沙中作屑謂之生
金(名醫别錄)麗戎之山一名藍田其隂多金(水經注)金州貢
麩金(元和志)商州上洛郡洛南有金大谷龍龕山(在雒)
(南縣)出麩金(寰宇記)終南多金(關中三山記)金出終南山及西
鄉金州(明一統志)
銀梁州貢(禹貢)大時之山隂多銀數歴之山下多銀
(西山經)北魏延昌三年春有司奏長安驪山有銀鑛二
石得銀七兩(魏書食貨志)終南多銀(關中三山記)銀出終南山
(明一統志)雒南唐家坡有銀鑛魏坡北産鑛(馬志)山陽白雲
洞出礦砂(西安府志)猪牙口南陽洞小叠銀厰溝蒲峪溝
古峰寺琴池溝渭坡韓峪川松橋子南崖白溝砂仁
溝汪溝南牧護東牧護秦嶺蒲岔溝野猪坪柘茨林
土門川麻池溝街阪溝石道峪狐洞蔣家隂黃柏岔
小窵川李家溝岔口鋪東官道一眼俱産銀任慶雲
坑冶論云皇祐中中書備對鑛冶之數商州歲貢金
三十九兩至熙寧元年詔天下坑冶不發而負歲課
者蠲之四年以商州所産微薄詔罷貢金夫商州地
近三輔産礦之名易著自昔歲額之貢率至逋負所
産微細開則未見利而為害滋甚(商州志)白花嶺和尚
溝階峪寳山之陽俱産礦(雒南縣志)南山川麓立爐場以
煉銀砂(華州志)
銅華山西四十五里曰松果之山濩水出焉北流注
于渭其中多銅小華山西八十里符禺之山其陽
多銅又西六十里石脆之山其隂多銅羭次之
山漆水出焉其隂多赤銅盂山(在榆林)其陽多銅(西山)
(經)丹陽水逕冶東俗謂之丹陽城城之左右有遺銅
孟康曰赤銅丹陽銅也(水經注)藍田有川方三十里其
水北流出銅(三秦記)商州上洛郡洛南有銅(唐書地理志)終
南多銅(關中三山記)西紅崖舊産銅宋皮仲容議採雒南
紅崖山銅即此(雒南縣志)銅洞舊出銅(山陽縣志)
鐵鐵柔鐵鏤剛鐵可以刻鏤者也(禹貢梁州蔡註)小華山西
八十里符禺之山其隂多鐵又西英山其隂多鐵
又西竹山其隂多鐵鳥山(在安定縣)其隂多鐵(西山經)京
兆鄭縣有鐵官右扶風雍縣漆縣有鐵官(漢書地理志)
商州上洛郡洛南有鐵同州馮翊郡韓城有鐵
興元府漢中郡西有鐵興州順政郡順政有鐵
長舉有鐵隴州汧陽郡汧源有鐵坊州中部郡
中部有鐵宜君有鐵(唐書地理志)秦晉山中皆産(本草)
(綱目)終南多鐵(關中三山記)鐵出終南山一出&KR1307;縣城固(圖書)
(編)出&KR1307;縣城固宋時猶有鐵冶務(明一統志)鐵洞嶺山多
出鐵(商州志)韓城有鐵後周置鐵冶設官相沿以至于
宋猶有冶務七百餘戶(同州志)
錫興元府漢中郡西有錫(唐書地理志)九嵏山前出黑錫
牧兒時有從土穴得之者(昭陵志)南山川麓立爐場以
煉錫砂(華州志)
鉛有銀坑處燒礦而取(圖經本草)黑鉛洵陽有之(洵陽縣志)打
熊溝廟溝錫家河古洞文家洞湘子洞爛嘴椒源溝
靈峪岔秦王山西俱産鉛(商州志)
珠數歴之山楚水出焉南流注于渭其中多白珠(西山)
(經)
玉厥貢惟球琳琅玕(禹貢雍州)球琳美玉也可為珪璋之
用(蔡註)書曰大玉天球在東序傳曰球雍州所貢鄭玄
云大玉華山之球也天球雍州所貢之玉上林賦云
玫瑰碧琳西都賦云琳珉青英則琳乃玉之青碧色
者(禹貢錐指)雍州其利玉石(周禮)藍田見有玉山出玉石以
為利者也(周禮賈䟽)小華之山其陽多㻬琈之玉又西
石脆之山其陽多㻬琈之玉又西竹山竹水出焉
北流注于渭其陽多蒼玉丹水出焉東南流注于洛
水其中多水玉羭次之山漆水出焉其陽多嬰垣
之玉(按騈雅嬰垣美玉也)又西百五十里曰時山無草木逐
水出焉北流注于渭其中多水玉大時之山陽多
白玉申山陽多玉鳥山陽多玉(西山經)玉英出藍
田(范子)京兆藍田山出美玉(漢書地理志)南山出玉石(漢書東方)
(朔傳)藍田出美玉三秦記曰有川方三十里其水北流
出玉(後漢書郡國志注)麗戎之山一名藍田其陽多玉(水經注)
玉髓生藍田玉石間玉屑如麻豆生藍田玉泉一名
玉札生藍田山谷(名醫别錄)藍田出美玉色如藍故曰藍
田(太平御覧)後魏李預得餐玉法乃采訪藍田掘得若環
璧雜器形者大小百餘枚(證𩔖本草)藍田今不聞有玉(圖經)
(本草)青玉生藍田一名榖玉張華云合玉漿用榖玉大
如升小如雞子取穴中者非作器物用也(馬志)
琅玕琅玕石之似珠者可為冠冕之飾(書經蔡註)傳云石
而似玉或云似珠玉言其質珠言其形也乃石精液
凝結成樹形人截其枝刓之使圓若珠雍州據王制
言之大小二百一十國苟惟藍田貢玉而餘國則偃
然坐享其賦稅而一無所貢于天子有是理乎其必
市取以貢無疑也(禹貢錐指)
瑪瑙出府谷神木(圖書編)府谷神木二縣出至元中貢
(元一統志)今無(神木縣志)
寒山石同州貢(元和志)
鈞石出安塞其石有花可以礲研(延安府志)離城三里石
崖下有美石取而磨之小為研大為屏几雲光陸離
(安塞縣志)
升水石驪山有升水石可作清玩蘇文忠寄子由沉
泥研詩有自採臨潼繡嶺山句(臨潼縣志)
青石正義曰顔師古云美石出京師北山今宜州石
是索隠曰案大顔曰北山青石肌理細密堪為埤槨
至今猶然(史記張釋之傳註)青石出自藍田山(長慶集)出華原
縣(寰宇記)出富平北山下其石軟細堅潤可作碑碣他
山之石不及也(馬志)北山青石堅潤可鐫字琢磬砌堂
階人號墨玉(富平縣志)青石可以礲碑薄者代瓦(清澗縣志)青
石可作研(府谷縣志)
碧瑱白河高瑱子洞産(賈志)興安州出碧瑱唐宋俱採
取明初始封閉(舊志)
青瑱青瑱窟穴耀色于巉崖千仞之上民獲其英如
探驪龍之珠(興安州志)
白石爾雅云南方之美者有華山之金石焉杜工部
有憶鄭南玼詩玼玉色言石似玉也可作礎階并花
盎之𩔖考之錄異記云金星之精下墜化為白石狀
如美玉(華山記)
洗石華山之首曰錢来之山其下多洗石(西山經)澡洗
可以磢體去垢圿(郭註)
陵石生華山其形薄澤(名醫别錄)
金牙石出漢中金牙湍湍兩岸石間打出者内即金
色岸𩔖入水久者皆黑近南山溪谷亦有勝于漢中
者(唐本草)今雍州亦有之(圖經本草)崔昉本草云金牙石陽
石也生陜山中似蜜粟子有金點形者妙(本草綱目)
花乳石出陜華諸郡色正黃形之大小方圓無定(嘉祐)
(本草)體至堅重色如硫黃形塊有極大者陜西人鐫為
器用(圖經本草)
雲母石生土石間作片成層可析明滑光白者為上
(圖經本草)鳳翔有之(鳳翔府志)
磬石梁州貢磬(禹貢)小華之山其隂多磬石(西山經)可以
為樂石(郭注)太真妃最善擊磬明皇令採藍田綠玉為
磬(開天傳信記)磬石在耀州東五里山出青石可以為磬
唐天寳中採用泗濱之石遂廢白居易有詩記之(賈志)
紫金山出華原磬石(富平縣志)磬玉山出青石唐天寳中
取為磬其後郊廟樂遂廢泗濱磬白居易作歌曰梨
園弟子調律吕知有新聲不知古又曰華原磬與泗
濱石清濁兩聲誰得知盖刺新聲不雅云今東山石
扣之皆鏗鏗聲然取磬處不知何所矣(耀州志)
汵石號山多汵石(西山經作按水經注引經汵石)
驪山石可作磑有沙者可作礪(臨潼縣志)
試金石清澗有之(清澗縣志)
硝石生武都(名醫别錄)一名焰硝一名地霜(本草綱目)焰硝甘
泉縣出(馬志)
鹻鹽池窪窶人多採鹵土汁為鹻負販數百里以餬
口(同州志)晉王灘洛北崖附近地出鹻較諸灘味厚且
饒貧家採熬之注水結塊名鹻墮涇原諸邑多用之
惟晉王鎮一區有焉遇澇則減東鹵池即安豐灘亦
出鹻(蒲城縣志)
火石可取火用(府谷縣志)
燃石近赤蝦石崖有青色者土人取以代薪(安塞縣志)
煤根石(按此石不見于書及志今延安府有之色黑或云煤之根或云煤之苗細潤光滑琢為素珠及)
(器玩等物頗佳)
石笋産商州大者三二尺小者尺餘其質挺然尖銳
或扁側有三兩面紋理如刷絲起隠于石面(雲林石譜)
石魚&KR1307;縣河灘上有亂石隨手碎之中有石魚長可
二三寸天然鱗鬛或雙或隻不等云蔵衣笥能辟蠧
魚(金臺紀聞)石魚出汧陽西四十里有魚隴掘地破石得
之狀如鰍鯽鱗鬛俱備可辟衣蠧(馬志)距城六十里曰
赤蝦峪其石赤色土人掘之石或破每兩相符鱗甲
頭尾宛似魚形然故取之則不可得(安塞縣志)
石墨汧陽縣有石墨洞(夷堅志)石墨洞産石墨可書(潜確)
(類書)汧陽東三十里有洞産石墨鄉人取之以供茟硯
(馬志)石墨年例解布政司刷歷(&KR1307;縣志)石門遺事云汧陽
石墨洞産石墨考之漢尚書令僕丞郎日給隃糜墨
二枚或指此然墨産不𩔖煙頗粗不堪用當時或别
有製法寖失其傳耶(汧陽縣志)水經註曰商州黃水地有
墨山石悉黑繢彩奮發黝焉若墨今按其地在黃川
北山又西荆川亦有石墨洞土人製為錠貨之以牟
利楊升菴曰古漆書後皆用石墨以書大戴禮所謂
石墨相著也漢以後松煙桐煤既盛此墨遂廢今并
其名人亦罕知之(商州志)
石青白青出弘農青色者善(范子)扁青生武都(名醫别錄)空
青出銅官者色最鮮深(别錄陶註)白青一名碧青石青一名扁
青色深者為石青色淡者為碧青也(本草綱目)出金州(眀一統志)
出興安州(廣皇輿考)雒南頁山舊産石青(西安府志)昔云有之今
無(雒南縣志)
膽礬其色青綠狀如琉璃而有白文易破折梁州無
復有俗乃以青色礬當之(别錄陶註)昔有今無(雒南縣志)
硃砂産接溪山(元和志陽按山在略縣)興州貢丹砂(唐書地理志)産
商宜二州(宋史食貨志)金州商州出一種砂色微黃作土
氣陜西並以入藥長安研以代銀硃作漆器(陳承别說)商
州丹砂内含毒氣及金銀銅鉛氣不可服(庚辛玉冊)出洵
陽(圖書編)出金州(明一統志)府谷有桃花洞産硃砂洞門如
桃花色(廣皇輿攷)硃砂洞出今封閉(洵陽縣志)昔有今無(雒南縣志)
水銀今出商州經云出于丹砂者乃是山石中采粗
次硃砂作爐置砂于中下承以水上覆以盆器外加
火煆養則煙飛于上水銀溜于下其色小白濁陶氏
言别出沙地者青白色今不聞有(圖經本草)出洵陽(明一統志)
雄黃生武都山谷(名醫别錄)雄黃當得武都山中出者純
而無雜其赤如雞冠光明乃可用(抱朴子)武都者為佳
塊方數寸明澈如雞冠(唐本草)武都山在今鳳縣南六
十里産雄黃(雍勝略)
雌黃生武都山谷與雄黃同山生其隂山有金金精
熏則生雌黃(名醫别錄)今雌黃出武都者謂之武都仇池
黃色小赤(别錄陶注)
石油燃之如麻但煙甚濃所沾幃幕皆黑試掃其煤作
墨墨光如漆松墨不及也(夢溪茟談)石油所出不一出陜之
鄜州延川延長自石砦中流出肥如肉汁土人以草挹
入缶中黑色頗似淳漆作雄硫氣土人多以燃燈甚明
得水愈熾其煙甚濃不可入食(本草綱目)出延長延川二縣
自石中流出可以燃燈療瘡(明一統志)膚施亦少出(延安府志)石
油産延川縣地名石油溝六月取之可以療瘡(延川縣志)
石硫青生武都山石間青白色故名(名醫别錄)硫黃之多
青色者(本草綱目)
石硫黃出漢中(范子)生河西山谷(名醫别錄)取之蔡鄧(蒲城縣志)
同官亦有民賴以生(耀州志)
土硫黃産野火山(元一統志縣按山在宜君)出宜君縣(圖書編)
琥珀華山五粒松下時生琥珀夜即有光如荷花晝
如牛目服之遐舉夜可書字(華嶽集)
白礬礬石生河西山谷及武都能使鐵為銅(名醫别錄)宜
君有礬場(宋史地理志)礬石秦人名為羽涅(本草綱目)白礬取
之蔡鄧(蒲城縣)
皂礬綠礬一名皂礬西安出狀如焰消其中揀出深
青瑩淨者即為青礬(本草綱目)
黃礬出陜西者為上黃色狀如梧桐淚人或于綠礬
中揀出黃色者充之(本草綱目)
礬紅西安出綠礬煅過變赤則為綘礬入圬墁及漆匠
家多用之(本草綱目)礬紅出澄城縣西長閏里(馮志)取之蔡鄧
(蒲城縣志)出&KR1592;頭鎮(澄城縣志)同官亦有礬紅人賴以治生(耀州志)
石綠隂石也生銅坑中(本草綱目)出金州(明一統志)出興安州
(廣皇輿考)
白土甘泥白且細可為磁器出陳爐村(馬志)明月山出
白土如銀又出泔泥同官磁器以此為之(富平縣志)白土
出西荆川(商州志)白水出粉土(同州志)白土可粉牆(府谷縣志)
紅土出鳳凰山(岐山縣志)出紅土嶺黃川田家村(商州志)紅
泥可粧彩(府谷縣志)
紫土産澄城(同州志)取之蔡鄧(蒲城縣志)染羢貨用(府谷縣志)
藍土出地花舖(商州志)禹貢徐州出五色土此地亦有
紅白藍三色畫家作繪但土石相雜如大造冶鑄非
土非石求一石之可刻鏤者不可得也(山陽縣志)
貴妃粉馬嵬坡有楊妃塜塜生白石可為粉名貴妃
粉(筠廊偶筆)出馬嵬坡上土白如粉塊婦女面有黑點者
以水和粉洗之即除(馬志)
胭脂興元府貢(唐書地理志)紅花曝乾染色並作胭脂(馬志)
降真香今漢中有之李珣曰香似蘇方木燒之初不
甚香得諸香和之則特美嵇含草木狀云長莖細葉
根極堅實花白子黑其莖截置煙熖中經久成紫香
可降神(本草綱目)出漢中府西鄉略陽沔縣褒城四縣(明一)
(統志)
漆阪有漆(詩經秦風)號山(在葭州)木多漆(西山經)上林苑蜀漆
樹十株(西京雜記)乾漆生漢中山谷(名醫别錄)今梁州漆最盛
(别錄陶注)出順政縣武興山(元和志)興州鳳州貢漆金州
貢乾漆實(唐書地理志)興州金州貢漆(寰宇記)金州者最善
(蜀本草)出華州南山及西鄉沔縣褒城略陽金州(圖書編)
漆六七月刻取滋汁出金州者最善(馬志)漆出黑河中(沔縣)
(志)山産有漆人剖而瀝之(雒南縣志)南山多漆樹人咸採
之以資用其子亦可作蠟(華州志)
㯶小華山西石脆之山其木多㯶號山木多㯶(西山)
(經)㯶樹高三丈許無枝條葉大而圓枝生梢頭實皮
相褁上行一皮者為一節可以為繩一名栟閭(郭注)攅
并閭與茇葀兮(甘泉賦)洋縣貢白交㯶(唐書地理志)西鄉縣
出(舊郡志)
蜜生武都山谷色白如膏者良(名醫别錄)今關中白蜜甘
美耐久全勝江南者(唐本草)順政縣厨山産木蜜(元和志)
興州鳳州貢蜜邠州貢白蜜(唐書地理志)鳳州沔縣貢
(宋史地理志)雍洛間有一種梨花蜜白如凝脂(圖經本草)興州
貢(寰宇記)蜜出西鄉沔縣褒城略陽興安(廣皇輿攷)蜜蜂溝
在鳳縣西南一百里地多蜜蜂居民利之(漢中府志)蜜出
黑河(沔縣志)蠭房作蜜又有一種崖蜜蓋蠭釀蜜于崖
石間即本草之白蜜是也山間多有之人或攀附而
採焉(華州志)
蠟生武都山谷蜜廬木石間(名醫别錄)邠州開元貢白蠟
延州開元貢蜜蠟綏州開元貢蠟(元和志)京兆鳳翔
丹州延州綏州興州鳳州興元洋州貢(唐書地理志)京兆
延安鄜州扶風鳳州沔州貢(宋史地理志)隴州興州金州
貢(寰宇記)蠟出黑河環其地皆山(沔縣志)有白黃蠟二種
(商州志)蜂房作黃蠟(華州志鳳按今南鄭褒城城固縣等處俱産)
酥夏州貢(元和志)
黐膠大歷十四年七月辛巳商州歲貢黐膠罷之(冊府)
(元龜)黐膠所以黏鳥(廣韻)
紙興元府貢蠲紙金州貢紙(寰宇記)為紙則有楮構
(盩厔縣志)洋縣出楮紙(舊郡志)構皮可作紙(商州志)民做紙田
賦賴此出(山陽縣志)水莊作山紙(華州志)紙潔白細膩出興
市鎮武店(蒲城縣志紙按今城固縣亦出頗佳)
香石堤峪山居以木為機引水磨榆雜木作香四十
里間桔橰相亂上下盖有千輪貲貨甚廣(華州志)
煙較他邑為勝(城固縣志)草多煙草(華州志)服之而醉名曰
煙酒又謂之相思草(葭州志)
酒酒有富平之石洞春京城之西市腔蝦蟆陵郎官
清阿婆清(唐國史補)鳳州公庫多美醖故世言鳳州有三
出謂手桺酒也(遯齋閒覽)長安新豐市酒富平石凍春灞
陵崔家酒馮翊含春鳳州清白酒(酒小史)鳳翔槖泉華
州蓮花又冰堂上尊邠州静照堂又玉泉同州清洛
又清心堂金州清虚堂(酒名記)隴州出(鳳翔府志)
油陜西食杏仁紅藍花子蔓菁子油亦以作燈(鷄肋編)
油有核桃芝麻椒菜子麻子稔子漆子杏仁共十數
種(商州志)有旱水磨取菜子脂麻白紅花子枲實作油(華州)
(志)
席京兆貢席鳳翔府隴州鄜州坊州丹州貢龍鬚
席(唐書地理志)京兆永興軍坊州中部郡扶風鳳翔軍隴
州汧陽郡貢席(宋史地理志)
磁器耀州感義軍貢(宋史地理志)耀州陶匠創一等平底
深盌狀簡古號小梅甌(清異錄)耀州出清磁器謂之越
器以其𩔖餘姚縣秘色也極粗朴耐久(老學菴筆記)出同
官陳爐村(馬志)明月山有白土磁器(富平縣志)文昌山下舊
出州西顯神寨二窰出缸瓮盆盎礶盞之𩔖名商
磁(商州志)噐用黑磁産&KR1592;頭鎮(澄城縣志)開光川西北出(葭州)
(志)
砂器尚書村陶噐人以治生(富平縣志)州東趙峪川北泉
村並出砂噐鍋礶等(商州志)
案几鳳翔出案几其天生曲材者亦值數十緡(雞肋編)
石踏爐華州舊貢出將相鄉獼猴谷今停(寰宇記)
髤噐侯坊善製髤噐或為四方珍異以資生又善作
囊(華州志)
刀鄭之刀(周禮考工記)桺子鎮有千家鐵匠作刀劍剪
斧之用士大夫共索以相贈(華州志佳按今潼關出刀名朱刀)
剪刀邠州土貢(唐書地理志)邠州靖難軍貢(宋史地理志)
針郡之西關磋鋼針頗足俯仰之資(華州志)
火筋邠州土貢(唐書地理志)邠州靖難軍貢(宋史地理志)
弓弦坊州中部郡土貢枲弦(唐書地理志)坊州貢弓弦(宋史)
(地理志)
弓材弓人為弓取六材必以其時六材既聚巧者和
之幹也者以為遠也角也者以為疾也筋也者以為
深也膠也者以為和也絲也者以為固也漆也者以
為受霜露也(周禮考工記)夏州貢角弓(元和志)商州貢弓材
(唐書地理志)
皮革熊羆狐狸織皮(禹貢梁州)梁州多山獸熊羆狐狸四
獸之皮製之可以為裘其毳毛織之可以為罽也(蔡註)
同州土貢鞹豐州土貢野馬胯革安北大都護
府貢野馬胯革(唐書地理志)虎豹狐貉之皮獵戶山居者
間有之又州東北土波砦善製綠黑韋為今所尚盖
緣刀劒鞘鞍轡鞾子夏服櫜鞬之𩔖(華州志)
吉莫同州開元貢縐紋吉莫皮(元和志)
鞾同州元和貢縐紋靴(元和志)京兆永興軍貢(宋史地理志)
同州貢縐紋鞾(寰宇記)
澡豆邠州土貢(唐書地理志)
燭鳳翔丹州開元貢(元和志)鳳翔丹州綏州鳳州土貢
(唐書地理志)鄜州鳳翔貢(宋史地理志)隴州鳳州貢(寰宇記)石燭
出延安予在南鄭數見之其堅如石照席甚明亦有
淚如蠟而烟濃能薰汚帷幕衣服故西人亦不貴之
(老學菴筆記)
石𨫼餅同州元和貢(元和志)
炭民以佐稅贍家惟柴炭數物(盩厔縣志)民以櫟作薪燒
炭(山陽縣志)耀州同官惟薪炭作業耳(耀州志)
石炭有三種有明煤碎煤末煤明煤大塊如斗許秦
晉生之(天工開物)石炭龍門内上峪口皆有荒山絶壑穿
穴以出負擔驢騾絡繹於道每數十百舸艓連尾上
下浮於河由韓而郃而朝而同華自河達渭以及長
安盩厔之西載以易粟歲以為常(衛氏祖地圖)出同官北
山下可以代薪(馬志)石炭多于他處(安定縣志)文昌山下有
石炭顯神寨熊耳兩峰相對西南三十里鑿山取炭
可以鑄鐵又田峪川北泉村地方七十里又大亢峪
東三十里皆産炭又黃川寇家村北七十里于崇禎
十六年亦産炭但三處可資炊㸑俱不堪鑄鐵(商州志)
東南諸山皆産煤(雒南縣志)産&KR1592;頭鎮井深三百尺(澄城縣志)
龍門之炭陜以西咸需之(韓城縣志)炭谷在縣西北三十
里舊出炭今無後縣北三十里復出人利其便將蔡
鄧炭遂革今又無惟運白水縣東炭耳(蒲城縣志)同官山
出煤(耀州志)石炭明嘉靖甲辰始鑿山取之三水縣正
德七年開&KR1592;取煤至今賴之(邠志)州開光川出(葭州志)黑
山出(府谷縣志)
磚瓦本地出(商南縣志)陶人塼埴作甂甌瓴甓□瓦□□
鰲魚之𩔖(華州志)
陜西通志卷四十三
