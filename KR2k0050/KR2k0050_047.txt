陜西通志卷四十七
祥異二
後梁
太祖開平元年八月丁夘同州虸蚄蟲生(五代史梁太祖本紀)
二年冬商州進筍以為瑞品詔賜太守幣帛(筍譜)
後唐
明宗天成元年四月庚戌金犯積尸八月乙巳月犯五
諸侯二年三月戊午月掩輿鬼(五代史司天考)六月華州
上言鄭縣羅文鄉百姓李存家有兩岐麥畫圖進上
(册府元龜)八月庚子月犯五諸侯十月壬午月犯五諸侯
三年四月丁酉月犯五諸侯(五代史司天考)
長興三年四月庚戌熒惑犯積尸(司天考)高祖崩太宗
詔營獻陵在京兆府三原縣唐朱里及朱氏簒立即
唐朱之驗矣後莊宗中興乃知里者李也是再造之
徵(洛中紀異錄)
後晉
高祖天福元年三月壬子熒惑犯積尸四年四月辛
巳太白犯東井北轅甲午太白犯五諸侯五月丁未
太白犯輿鬼中星(五代史司天考)七年四月關西諸郡皆
蝗人死者十有七八(晉高祖本紀)
出帝開運元年四月丁巳太白犯五諸侯秋七月甲申
太白犯東井庚寅月犯五諸侯二年七月庚戌歲
犯井鉞八月甲戌歲犯東井(司天考)
後漢
隠帝乾祐元年九月丁夘月掩鬼(五代史司天考)
後周
太祖廣順元年二月己未熒惑犯五諸侯三月己夘熒
惑犯鬼九月辛酉熒惑犯鬼二年七月乙丑熒惑
犯井鉞九月辛酉熒惑犯鬼(五代史司天考)
宋
太祖建隆元年夏金商州鼠食苗二年五月商州鼠
食苗(宋史五行志)己丑歲星犯東井(天文志)七月義川雲巖
二縣大雨雹(五行志)己夘隴州進黃鸚鵡(玉海)九月渭南
縣虸蚄蟲害稼(宋史五行志)冬十月辛丑丹州大雨雹(太祖)
(本紀)三年春延州雪盈尺溝洫復冰草木不華丹州
雪二尺延州春夏不雨(五行志)四月壬辰月犯輿鬼(天文)
(志)四年八月京兆府野蠶成繭(玉海)
乾德元年二月丙午有星如桃色赤出弧矢東南(宋史)
(天文志)二年麟州旱陜西諸州有蝗七月同州郃陽
縣雨雹害稼八月膚施縣風雹霜害民田(五行志)三
年八月辛酉老人星見四年正月乙未有星出天
社八月乙卯老人星見(天文志)華州旱四月府州雲陽
縣並有麥兩岐(五行志)四月壬子熒惑入輿鬼犯積尸
(天文志)五月五日己巳耀州貢兩岐麥八月京兆府野
蠶成繭節度使吳廷祚緘絲以獻(玉海)五年九月金
州鼠食苗(五行志)戊申熒惑犯輿鬼十二月戊辰熒惑
犯五諸侯六年正月戊申老人星見(天文志)
開寳二年七月乙亥熒惑犯輿鬼丁亥老人星見八
月戊寅熒惑掩積尸(天文志)三年邠州夏旱(五行志)六
月乙未月犯東井太白與歲星合於東井四年四
月己巳太白犯東井五年七月乙丑填星犯東井
庚辰月犯東井(天文志)八年四月洋州火燔州廨民
舍千七百區關中饑旱甚(五行志)
太宗太平興國二年六月興州江漲毁棧道四百間(五行)
(志)辛卯朔白龍見邠州要策池中(太宗本紀)四年八月
乙亥老人星見(天文志)九月華山道士丁少微獻白芝
黝芝各一器(五行志)五年七月乙丑月掩五諸侯八
月己卯老人星見(天文志)六年鄜延州河水漲溢入
州城鄜州壊軍營建武指揮使李海及老幼六十三
人溺死延州壊倉庫軍民廬舍千六百區(五行志)八月
己卯老人星見(天文志)七年三月京兆府渭水漲壊
浮梁溺死五十四人(五行志)丙子月犯輿鬼(天文志)四月
耀州水害稼七月京兆府咸陽渭水漲壊浮梁工人
溺死五十四人九月邠州虸蚄蟲生食稼八年六
月鄜州河水漲溢入城壊官寺民舍四百餘區(五行志)
七月癸亥熒惑入輿鬼八月辛夘老人星見壬午月
犯輿鬼十月癸未月犯東井(天文志)十一月金州監軍
廨生芝三本(五行志)九年二月丙午月犯輿鬼丁巳
月犯五諸侯七月癸酉月犯五諸侯第三星(天文志)鳳
翔青楊木連理(玉海)知乾州衛昇獻三角牛八月延州
南北兩河漲溢入東西兩城壊官寺民舍(宋史五行志)九
月己巳月入輿鬼掩積尸(天文志)十月金州獻芝三本
(五行志)
雍熙元年七月乙夘熒惑入東井(天文志)二年鳳翔
奏岐山縣周公廟有泉湧舊老相傳時平則流時亂
則竭唐安史之亂其泉竭至大中年復流賜號潤德
泉後又涸今其泉復湧澄甘瑩潔太宗嘉之(湘山野錄)正
月壬戌有星出東井其大倍於金星入輿鬼沒二月
丙戌月犯輿鬼西北星三年七月癸巳熒惑入輿
鬼八月己酉老人星見四年八月辛亥老人星見
(宋史天文志)鄜州直羅縣民高英家馬生前兩足如牛(五行)
(志)
端拱元年六月己丑熒惑入輿鬼犯積尸八月乙夘
老人星見二年七月壬申太白犯輿鬼東南星戊
子彗出東井積水西青白色光芒漸長八月己亥老
人星見(天文志)夏州民程真家馬生二駒(五行志)
淳化元年八月丁夘老人星見(天文志)鳳翔京兆府乾
同等州旱(五行志)二年正月丙申有星出水府西(天文)
(志)四月京兆府河漲(五行志)八月辛未老人星見(天文志)
三年陜西旱商州霜華皆死(五行志)八月戊寅老人
星見(天文志)九月京兆府大雪害苗稼四年二月商
州大雪民多凍死夏商州旱(五行志)九月己夘老人星
見(天文志)十二月隴州獻白鷹(玉海)五年三月甲戌熒
惑犯東井西垣第一星八月乙丑老人星見(宋史天文志)
陜西水潦民饑(五行志)
至道元年三月癸巳太白犯東井第一星八月己亥
老人星見(天文志)夏州團練使趙光嗣獻嘉禾一函六
月梁泉縣虎傷人(五行志)二年三月熒惑守東井閏
七月己亥老人星見(天文志)十月潼關西至靈州夏州
地震城郭廬舍多壊占云兵饑是時西夏宼靈州明
年遣將率兵運糧以救之關西民饑三年二月洋
州嘉禾合穗知州施翊以聞(五行志)八月辛丑老人星
見己未熒惑入東井(天文志)
真宗咸平元年四月癸巳熒惑入輿鬼(天文志)七月侍禁
閤門祗候王夀永使彭州回至鳳翔府境山水暴漲
家屬八人溺死八月邠州民田禾生合穗(五行志)癸丑
老人星見(天文志)二年五月華州麥秀二三穗(五行志)
六月丁丑太白入東井八月癸亥老人星見(天文志)十
月癸酉商州貢木連理圖(玉海)十一月戊申熒惑退行
犯輿鬼三年二月癸酉又犯輿鬼(天文志)七月洋州
漢水溢民有溺死者(五行志)四年六月丙申填星犯
東井(天文志)七月同州洿谷水溢夏陽縣溺死者數十
人(五行志)八月甲子老人星見熒惑犯輿鬼十月辛丑
填星犯井鉞己未犯東井五年三月戊戌填星犯井
鉞七月戊戌白氣如陣貫東井八月乙丑老人星見
戊戌有星數十入輿鬼至中台凡一大星偕小星數
十隨之其間兩星一至狼星一至南斗沒丙戌月犯
五諸侯六年四月庚辰太白犯輿鬼七月壬寅熒
惑犯輿鬼甲寅月犯五諸侯東南星八月丙子老人
星見九月戊戌填星守輿鬼十月丙子月犯輿鬼十
一月辛亥旄頭犯輿鬼甲寅有彗孛於井鬼大如杯
色青白光芒四尺餘歷五諸侯凡三十餘日沒(天文志)
興元府大熟(真宗夲紀)
景德元年三月庚戌月犯輿鬼八月癸酉老人星見
二年七月甲寅太白犯輿鬼積尸庚午月犯東井
北轅八月庚辰老人星見十一月庚申月犯輿鬼十
二月壬辰歲星犯天樽(天文志)三年陜西饑(五行志)八
月庚寅老人星見四年二月己夘老人星見八月
甲午老人星見(天文志)五星聚東井(玉海)甲寅月犯東井
十一月己巳中天有赤氣如帚長七尺在輿鬼南十
二月癸巳有星出弧矢色赤黃(天文志)
大中祥符元年正月丁亥老人星見七月丁夘太白
犯水位庚辰太白犯輿鬼八月丙申老人星見己酉
月掩東井(天文志)南鄭縣麥秀二三穗淳化縣民賀行
滿田禾隔四隴相去四尺許合為一穗新平縣民尹
遇田禾合穗者二本麟州嘉禾生(五行志)二年二月
壬辰老人星見八月乙巳月在東井老人星見(天文志)
清平軍民楊泉妻産三男鳳州大水漂溺民居岐山
縣禾異畆同穎華山張超谷石上生紫芝二本陜西
路旱(五行志)九月乙丑有星出南河如桃色赤壬申月
入東井十一月丁夘月入東井十二月庚寅熒惑犯
井三年正月壬戌月入井二月辛巳老人星見三
月甲申月犯井(天文志)四月同州麥秀二三穗五月耀
州甘露降(五行志)八月己酉老人星見戊辰月犯井(天文)
(志)九月華州敷水民侯元則得芝一本知州顧端以
獻陜西饑十一月丁酉陜西河清十二月乙巳河再
清(宋史五行志)丁巳月犯東井四年正月戊寅老人星
見(天文志)知華州崔端獻芝草狀如仙人掌二月崔端
又獻芝草河池縣民馮守欽妻産三男(五行志)三月庚
寅熒惑犯東井四月甲子太白犯輿鬼五月乙亥熒
惑入輿鬼六月戊辰月在東井八月丙寅老人星見
十一月乙酉月犯東井(天文志)陜西饑(五行志)五年二
月壬寅白氣長五丈出東井戊申月入東井(天文志)七
月華州禾一莖兩穗八月京兆府嘉禾生(五行志)九月
乙酉月入東井十一月丁未月入東井六年正月
壬寅月入東井二月己巳又入甲戌熒惑掩犯東井
三月己未熒惑犯輿鬼四月甲子月在東井六月辛
未太白犯東井己夘太白犯天樽(天文志)鄜州甘露降
保安軍積雨河溢侵城壘壊廬舍判官趙震溺死又
兵民溺死凡六百五十人七月京兆府野蠶成繭朝
邑縣民田禾八莖同穎(五行志)七月乙未太白犯輿鬼
癸丑月掩東井(天文志)八月興元獻白兔(玉海)九月陜西
同華等州虸蚄蟲食苗京兆府長安縣獻嘉禾圖一
枝雙穗(宋史五行志)丁未月犯東井十一月壬寅月入東
井甲辰月犯輿鬼十二月己巳月犯東井丙戌填星
犯東井七年正月癸丑老人星見(天文志)二月鳳翔
府天慶觀甘露降(五行志)甲子月入東井三月丙戌星
出南河大如杯四月甲子太白犯東井五月丙戌填
星犯輿鬼六月庚辰月入東井(天文志)七月華州民入
華山得白石上芝草雙莖連蓋(五行志)丁未月入東井
己酉熒惑犯井鉞又犯東井八月己巳老人星見己
卯熒惑犯天樽(天文志)府谷縣民劉善田禾隔三隴合
成一穗(五行志)九月壬寅月入東井辛亥星出軍市十
一月己丑有星出南河至弧矢沒光燭地八年二
月己未月掩東井乙亥熒惑犯五諸侯三月辛丑熒
惑犯輿鬼四月癸丑熒惑掩井鉞六月壬寅月掩東
井(天文志)盩厔縣民家芝草三莖共成一葉又石芝一
本七月坊州大雨河溢民有溺死者(五行志)鳳翔府言
麥二岐又獻芝草合歡瓜(玉海)壬申月犯輿鬼壬午月
犯鉞癸酉老人星見十月壬辰月入東井(宋史天文志)陜
西饑(真宗本紀)九年正月甲寅老人星見月在東井四
月丙子月在東井戊寅月犯輿鬼七月乙丑月掩東
井(天文志)延州泊定平安塞門栲栳四砦山水泛溢壊
堤城(五行志)七月丁巳熒惑犯天樽八月壬午老人星
見丙戌熒惑犯輿鬼己丑熒惑犯積尸(天文志)華州蝗
不為災(真宗本紀)九月知鳳翔府趙湘獻嘉禾圖(五行志)十
月戊子月犯五諸侯(天文志)
天禧元年陜西旱陜西蝗蝻復生多去歲蟄者(五行志)
三月丙午月犯輿鬼(天文志)六月陜西言蝗自死(真宗本紀)
八月癸巳老人星見十月甲申月犯輿鬼二年正
月丁巳老人星見五月庚寅熒惑入東井七月癸酉
熒惑犯輿鬼八月辛夘老人星見乙夘星出狼北十
一月辛酉星出南河(天文志)西縣民韓光緒牛生二犢
(五行志)三年八月己亥老人星見(天文志)利州路饑
四年春利州路旱(五行志)三月庚申歲星犯輿鬼積薪
八月己亥老人星見九月庚午熒惑犯五諸侯閏十
二月庚申月犯輿鬼(天文志)陜西諸州大稔(真宗本紀)五
年二月丙午老人星見六月甲寅太白入東井庚午
月犯五諸侯七月戊寅太白犯輿鬼壬午太白犯五
諸侯八月乙巳老人星出丙(天文志)九月丙寅華州少
華山前阜頭峰越八盤嶺及谷摧陷於石子坡東西
五里南北十里潰散墳裂湧起堆阜各高數丈長若
堤岸至陷居民六社凡數百戶林木廬舍亦無存者
山民言數年以來峰上常有雲每遇風雨即隠隠有
聲是夜初昏略無風雨山上忽霧起有聲漸大地遂
震動不及食頃而山崩(五行志)壬辰月犯五諸侯十月
戊午月掩東井(天文志)
乾興元年五月太白犯鬼及積尸己丑星出北河(天文)
(志)六月興州竹有實如大麥民取以食占曰大饑(五行)
(志)七月辛夘月犯東井癸巳月犯輿鬼(天文志)八月洋
州嘉禾合穗洋州民李永負土成母墳芝生墳上十
一月高陵縣嘉禾合穗(五行志)
仁宗天聖元年五月興州竹有實如大麥民取以食之
占曰竹有實大饑(五行志)二年二月丁夘月犯鬼掩
積尸(天文志)五月鳳州甘露降(宋史五行志)十月庚午月犯
井鉞三年五月癸未太白辰星相犯於井六月丙
子月犯東井十二月辛酉月犯東井四年正月戊
子月犯東井八月甲午熒惑犯東井十月己丑月犯
東井十一月丙辰星出東井沒於南河側五年正
月壬寅星出天社(天文志)京兆府華州虸蚄蟲食苗(仁宗)
(本紀)九月丁巳月犯東井甲子有星出北河沒於東井
十月甲申月犯東井六年二月甲戌月犯東井三
月甲辰熒惑犯東井七月己夘月犯東井(天文志)八月
甲戌臨潼山水暴漲民溺死者甚衆(五行志)庚午歲星
犯鉞十月丙寅又犯七年七月壬午熒惑犯井鉞
丙戌又犯井距八月己亥歲星犯輿鬼九月己未犯
積尸八年正月乙卯熒惑犯東井四月壬寅辰星
犯積尸辛亥太白犯輿鬼九年九月熒惑犯輿鬼
丁巳壬戌犯積尸(天文志)膚施縣禾異畆同穎(五行志)
眀道元年正月庚子熒惑犯輿鬼東北星二月甲辰
熒惑掩鬼六月乙丑太白犯東井七月壬辰月犯東
井十月乙夘月犯鬼西南星(天文志)二年陜西蝗(仁宗本紀)
七月癸巳填星犯鬼八月癸卯熒惑犯積尸十二月
壬子填星又犯輿鬼丁未月犯積尸(天文志)
景祐元年正月丁卯填星犯鬼三月戊子填星又犯
鬼八月己夘星出東井九月己丑星出東井如太白
赤黃色有尾跡二年三月壬寅太白犯東井四月
乙夘太白犯五諸侯己未月犯鬼己巳太白入鬼七
月甲午熒惑入輿鬼四年六月癸酉太白犯東井
七月辛丑太白犯鬼九月庚子星出南河(天文志)
寳元元年三月辛丑星出東井四月己巳太白犯東
井癸巳太白犯輿鬼八月壬申星出東井如太白十
月己丑星出東井如太白赤黃有尾跡(天文志)二年
利州路饑長舉縣有白鵲嘴脚紅不𩔖常鵲(五行志)
康定元年六月丁未歲星犯井鉞太白犯東井七月
戊午歲星犯東井十月庚子又犯(天文志)
慶歷元年六月癸夘月犯東井八月庚辰歲星犯鬼
丙戌歲星犯積尸庚子月犯積尸十一月癸酉歲星
退犯輿鬼二年二月甲申月犯輿鬼四月乙酉歲
星犯輿鬼庚寅犯積尸十二月庚申有星出弧矢
三年七月戊子月犯東井九月癸未月入東井四
年七月甲申月犯東井八月癸丑十月丙午又犯
五年二月甲寅熒惑犯東井四月丙午熒惑犯積尸
六月辛酉太白犯東井八月壬午星出北河六年
七月乙巳熒惑犯東井九月乙巳星出南河如太白
甲午熒惑犯輿鬼十一月辛夘月犯東井七年正
月壬寅熒惑犯五諸侯三月丁亥熒惑犯鬼積尸八
月乙丑月犯東井九月庚辰星出東井八年六月
庚辰太白犯東井八月辛未熒惑犯鬼積尸十二月
乙丑星出南河如太白(天文志)
皇祐二年八月庚申熒惑入鬼犯積尸壬申月入東
井(天文志)九月延州嘉禾異畆合穗(五行志)四年正月
丙辰月犯東井六月乙未太白犯井鉞八月丙申月
犯輿鬼九月甲子星出南河如太白(天文志)鄜州大水
壊軍民廬舍(五行志)十一月丙申星出北河五年正
月壬寅夜漏未上星出東井如太白八月丁巳月犯
東井(天文志)
至和二年七月癸巳太白犯輿鬼九月己夘星出弧
矢如太白十一月辛酉星出弧矢色赤黃戊辰星出
南河(天文志)
嘉祐元年九月壬午星出東井如太白色赤黃二
年九月丁亥星出南河子星側戊戌晝漏上中天有星
出狼大如杯三年三月庚子熒惑入東井四月乙
巳月犯五諸侯東星七月乙酉星出北河如太白八
月辛酉月犯五諸侯壬戌月犯輿鬼九月丁亥月犯
東井十一月癸未月犯五諸侯閏十二月己夘月犯
輿鬼四年八月乙亥夜星出輿鬼又星出輿鬼癸
未星出軍市十月戊辰星出東井丁丑月犯東井戊
寅星出狼己夘月犯輿鬼十二月甲戌月掩輿鬼
五年二月丙戌熒惑犯東井四月癸亥月掩輿鬼西
北星庚午熒惑犯輿鬼癸酉掩積尸六月己巳填星
犯井鉞甲申填星犯東井七月庚戌月掩東井十月
甲申填星退犯東井距星十一月丁未太白退犯井
鉞十二月壬申有星出北河戊寅星出弧矢丁夘月
犯東井己巳月犯輿鬼六年三月己丑月犯東井
七月甲申太白犯東井己丑太白犯填星躔井二十
度庚寅太白犯天樽甲辰太白犯鬼距星己亥填星
犯天樽八月己巳熒惑入東井丁卯星出狼大如杯
癸酉月掩東井閏八月癸巳熒惑犯天樽十月乙亥
熒惑退犯五諸侯東壁乙未月犯東井十一月丙子
星出狼大如杯七年二月己夘星出北河大如杯
壬辰星出東井如太白三月乙夘熒惑犯輿鬼西北
星辛酉熒惑犯鬼積尸癸酉太白入東井七月辛酉
星出天紀八月己丑填星入鬼十月庚寅星出南河
十一月乙巳填星退犯輿鬼距星十二月乙酉月犯
井鉞八年二月庚辰月犯東井三月丁未月犯井
鉞八月辛夘月犯東井戊戌熒惑犯輿鬼辛丑熒惑
犯積尸九月乙未月犯東井十一月癸丑又犯(天文志)
英宗治平元年正月戊申月犯東井四月庚午月犯東
井(天文志)春耀州旱(五行志)閏五月二日耀州獲受命寳
玉檢(玉海)癸未歲星入東井六月甲子太白犯東井七
月壬申太白犯輿鬼八月丁未歲星犯天樽甲寅月
入東井十月戊申月犯東井十二月癸丑星出軍市
二年二月乙未夜蒼黑雲起西北方長五丈許貫
東井三月丙寅月犯東井四月癸巳歲星犯天樽月
入東井六月甲寅月入東井七月壬午月入東井丙
辰歲星犯輿鬼乙酉熒惑犯鬼鑕辛丑熒惑入東井
八月己酉月入東井十月壬寅月犯東井十一月辛
未月入東井四年正月庚申月入東井二月戊子
月入東井癸巳老人星見三月甲寅夜西南方起蒼
白雲二長三丈闊尺相距二尺貫東井南河久之乃
散乙夘月入東井閏三月癸未月入東井庚寅太白
犯東井東第一星癸夘太白犯五諸侯東第一星四
月庚戌月入東井丁巳太白犯輿鬼東北星五月甲
辰月入東井六月辛酉熒惑犯積薪辛未月入東井
七月丁丑熒惑犯輿鬼又犯積尸八月戊申老人星
見九月癸巳月入東井十月辛酉月入東井十一月
戊子月入東井十二月庚戌夜蒼黑雲起南方長三
丈闊二尺貫東井五諸侯乙夘月犯東井西南第二
星(天文志)
神宗熙寧元年正月乙未老人星見六月丙寅月入東
井(天文志)永興軍禾一莖四穗秋鄜州雨雹(五行志)七月
甲午月入東井八月辛酉月入東井己夘老人星見
九月庚辰星出弧矢西如太白戊子月入東井十月
壬寅星出東井北如歲星丙辰月入東井十一月癸
未月犯東井西第二星二年正月戊寅月入東井
二月乙夘老人星見四月庚子月入東井六月庚申
太白犯井距星辛酉太白入東井七月辛未太白犯
天樽犯鬼東南星己丑月入東井犯東南第二星八
月丙辰月入東井壬戌老人星見十月己亥月犯東
井東北第三星十一月戊寅月入東井閏十一月丙
午月入東井十二月癸酉月犯東井西北第二星(天文)
(志)三年陜西旱(五行志)正月甲寅老人星見二月戊
申月入東井七月辛亥月犯東井鉞星八月癸酉老
人星見己夘月犯東井東第二星九月丙午月犯東
井距星戊辰月犯輿鬼東北星十一月辛丑月入東
井四年二月癸亥月掩犯東井距星己未老人星
見八月金州大水毁城壊官私廬舍己未星出五諸
侯西癸亥星出河北丁丑老人星見十月己巳月犯
東井十二月甲子月犯東井東北第一星五年二
月己未老人星見三月丙戌月犯東井東北第一星
七月丁亥太白入東井閏七月己亥老人星見十一
月己未月犯東井東北第一星六年正月庚午老
人星見三月戊辰熒惑入東井四月庚子熒惑犯積
薪八月丁酉老人星見十一月甲辰星出弧矢東如
盂七年二月甲申老人星見四月丙戌夜蒼白雲
起西北方長三丈闊尺貫東井八月乙酉星出天紀
西如太白庚寅老人星見(天文志)陜西久旱延州府州
保安軍饑(五行志)八年正月乙巳月犯五諸侯西第
四星二月己丑老人星見三月丁酉星出積水東如
太白丙辰熒惑入犯井東北第一星四月己丑熒惑
犯積薪閏四月戊戌太白犯輿鬼西北星辛丑熒惑
入輿鬼(天文志)夏鄜州雨雹(五行志)七月癸未月犯五諸
侯八月庚戌老人星見十月壬辰星出軍市西如太
白乙未星出弧矢西北如杯(天文志)陜西饑(五行志)九
年二月丁酉老人星見(天文志)夏陜西蝗(五行志)六月辛
夘歲星入東井七月丁丑歲星犯天樽西星戊寅月
犯五諸侯東一星(天文志)八月陜西旱(五行志)戊戌熒惑
犯井鉞庚子老人星見壬寅熒惑犯東井距星丁未
熒惑入東井九月戊午星出南河東如歲星十月戊
戌熒惑犯東井東北第一星(天文志)天興寳雞二縣麥
秀兩岐仍一本有三四穗或六穗者(五行志)戊戌歲星
犯天樽東北星庚子月犯五諸侯西第四星十一月
庚午星出弧矢東如太白十二月乙未月犯五諸侯
東一星丙申月犯輿鬼東北星十年正月己夘老
人星見三月戊寅歲星犯天樽西星四月丙戌熒惑
犯輿鬼東北星戊子熒惑入鬼(天文志)夏鄜州雨雹(五行)
(志)六月癸卯太白入東井七月癸酉月犯五諸侯東
一星八月庚辰蒼黑雲起東北方長二丈貫東井北
河五諸侯甲辰星出軍市西如太白九月戊申老人
星見十月癸亥月犯積薪乙酉星出天紀北如杯丁
亥又星出東井北如杯十二月辛夘月掩輿鬼西北
星(天文志)
元豐元年正月丁卯星出天紀庚午星出天紀南二
月己酉老人星見壬子月犯五諸侯東一星七月庚
辰熒惑入東井戊戌熒惑犯天樽西北星八月丙午
老人星見戊午熒惑犯積薪九月壬申熒惑犯輿鬼
西北星丁丑熒惑入輿鬼犯積尸己亥星出東井十
月丁巳月犯東井東北第一星戊午月犯積薪十一
月壬戌月犯輿鬼又犯積尸十二月丙寅星出北河
(天文志)武康軍禾一莖十一穗二年春陜西旱(五行志)
正月乙夘月犯東井東北第一星辛巳月犯輿鬼距
星又入犯東南星並積尸二月壬戌老人星見熒惑
入犯輿鬼東北星七月壬辰月犯輿鬼西南星八月
乙夘老人星見十一月庚辰月入東井辛巳月犯水
位十二月戊申月犯天樽東北星壬子星出輿鬼東
如太白三年二月辛丑星出弧矢南如太白壬寅
月入東井甲寅老人星見三月庚午月犯天樽南星
六月戊午月犯東井距星七月丁夘熒惑入東井甲
申熒惑犯天樽西北星七月戊辰太白犯東井西北
第二星己巳太白入東井戊子太白犯水位西第三
星八月丙申太白犯輿鬼辛丑熒惑犯積薪乙夘熒
惑犯鬼積尸己未老人星見九月庚辰月犯東井距
星辛巳月犯天樽南星閏七月辛夘星出輿鬼南如
杯戊申月入犯東井東北第三星十月庚申星出狼
東如太白十二月庚午月入東井(天文志)四年鳳翔
府鳳州饑(五行志)三月壬辰月入東井六月辛巳月入
東井七月戊申月犯東井鉞星八月丁夘老人星見
十月庚午月犯東井西北第三星十一月戊戌月入
東井十二月乙丑月犯東井西北第二星五年正
月癸巳月犯東井東南第二星二月庚申月入東井
辛酉月犯水位星西第一星甲戌老人星見三月戊
子月入東井六月丙子月入東井七月辛丑熒惑犯
輿鬼西北星甲辰月入東井乙巳熒惑入輿鬼八月
己巳老人星見辛未月入東井九月戊戌又入十一
月癸巳月入東井甲午月犯水位星西第一星十二
月庚申月入犯東井六年正月戊子月入東井二
月乙夘又入己未老人星見三月癸未月入東井四
月庚戌又入丁夘太白犯五諸侯(天文志)七月壬申丹
州生白鵲府州禾合穗(五行志)八月丁丑老人星見癸
巳月犯東井西北第二星九月乙巳星出輿鬼東北
如太白辛酉月入東井十月戊子又入十一月乙夘
又入七年正月辛亥月犯水位星西第一星二月
戊寅月入東井辛巳老人星見三月乙巳月入東井
七月辛酉月入東井八月己夘老人星見戊子月入
犯東井九月丙辰月入犯東井東南第一星十月癸
未月入東井十一月庚戌月入東井十二月庚午歲
星犯天樽(天文志)同州禾異畆同穎(五行志)八年正月
乙巳月入東井二月壬申月入東井庚辰老人星見
四月丁夘月入井六月癸未太白順行犯井距星甲
申太白順行入井七月乙未太白犯天樽丙辰月入
井八月辛巳老人星見九月辛亥月入井犯東南第
一星十月戊寅熒惑犯秦星十一月乙巳月入井(天文)
(志)鎮潼軍秫禾苗異隴同穗(五行志)
哲宗元祐元年正月丁夘月入東井戊辰月犯水位癸
巳星出狼星庚子月入井二月戊寅老人星見閏二
月乙未月入東井六月辛亥月入井八月庚子老人
星見十月庚子月犯井十一月戊辰月入井十二月
丙申月犯水位乙巳月犯井(天文志)十二月鄭縣界小
敷谷山摧傷居民(五行志)二年正月壬戌月犯井二
月庚寅月入井老人星見三月丁巳月入井戊午月
犯水位六月丙午月入井七月癸酉月犯井八月戊
辰月入井九月辛亥老人星見三年正月戊午月
入東井己未月犯水位二月癸巳老人星見三月壬
子月犯東井西扇北第二星四月丙申熒惑入犯東
井(天文志)秋諸路旱陜西尤甚豐州禾合穗(五行志)七月
辛亥太白入東井壬戌太白犯天樽己巳月入東井
庚午月犯水位太白又犯水位八月丁丑太白犯輿
鬼丙申月犯東井北第二星戊戌月犯鬼距星己亥
老人星見九月甲子月犯天樽十月己夘月入東井
犯東扇北第三星壬辰月犯水位十一月戊午月入
東井犯西扇北第二星己未月犯天樽西北星庚申
月入鬼犯積尸氣十二月癸丑月犯東井西扇北第
二星甲寅月犯天樽(天文志)四年春陜西地震(五行志)
二月戊申月入井己酉星出五諸侯壬子歲星犯天
樽老人星見三月丙子月犯天樽丁丑月入鬼犯積
尸氣六月甲子月犯井乙丑月犯天樽八月乙未月
入井丁未老人星見九月丙戌月入犯井戊子月犯
鬼十月癸丑月犯井鉞乙夘月犯水位十一月辛巳
月入井五年正月丙子月犯東井戊寅月犯輿鬼
甲午老人星見二月癸夘月犯鉞又犯東井三月癸
未熒惑入東井甲申犯之六月乙巳填星入東井七
月甲子填星犯東井丁亥月入東井己丑月犯輿鬼
東北星八月辛亥老人星見九月辛巳星出軍市十
月己酉月入東井庚戌月犯五諸侯十一月丁亥填
星犯東井六年二月己亥老人星見三月庚辰填
星犯東井四月己酉太白犯五諸侯八月丁丑月犯
東井戊寅月犯五諸侯閏八月壬戌老人星見十一
月癸巳填星犯水位庚子月犯五諸侯十二月癸巳
太白犯水位(天文志)美原縣麥一莖數穗(五行志)七年
正月壬子老人星見二月壬戌月犯五諸侯戊辰熒
惑犯東井四月乙夘熒惑入輿鬼七月己丑填星入
輿鬼八月壬戌老人星見(天文志)華州禾合穗耀州粟
二莖隔兩壟合為一穗九月永興軍地震(五行志)庚子
月犯五諸侯十二月壬戌月犯五諸侯丁丑填星犯
輿鬼八年正月甲申填星犯輿鬼壬辰填星退入
輿鬼丁酉填星入輿鬼犯積尸二月丙寅老人星見
三月丙申月犯五諸侯六月丙寅太白入東井庚午
太白犯東井庚寅月犯五諸侯西第三星八月庚戌
熒惑入東井己巳老人星見庚午熒惑犯天樽九月
乙未月犯五諸侯熒惑犯積薪十月辛酉熒惑犯輿
鬼壬戌月犯五諸侯十二月丁巳月犯五諸侯九
年二月乙丑老人星見(天文志)
紹聖元年二月丙寅熒惑犯五諸侯東第一星三月
己夘月犯五諸侯東第二星丁酉熒惑犯鬼西北星
四月丙午月犯五諸侯西第三星八月丙子老人星
見九月丁巳月犯五諸侯東第二星十月辛夘星出
鬼東如太白十一月壬子月犯五諸侯西第四星癸
丑月犯鬼東北星十二月己夘月犯五諸侯西第三
星二年二月壬午老人星見七月乙未熒惑入井
八月丙戌熒惑入鬼月犯鬼東北東星丁丑老人星
見九月庚戌星出外厨西南如太白十月丁未月犯
五諸侯西第五星戊申月犯輿鬼東北星三年二
月庚子老人星見三月庚午月犯鬼西北星七月壬
辰太白犯東井癸巳太白入東井癸丑月犯五諸侯
八月庚申太白犯輿鬼辛巳月犯輿鬼癸未老人星
見九月戊申月犯水位十一月癸卯月犯輿鬼十二
月庚子月犯五諸侯丁巳星出南河北如太白辛未
月入輿鬼掩積尸氣四年正月戊戌月犯鬼西北
星入鬼二月甲申老人星見閏二月辛卯月犯井東
扇北第一星壬辰月犯五諸侯西第五星癸巳月入
鬼又犯輿鬼戊午星出井南如太白四月壬寅太白
犯五諸侯西第五星六月丙戌熒惑入犯井己亥熒
惑犯天樽西北星七月丁巳熒惑掩犯積薪丁夘熒
惑犯鬼西北星庚午熒惑入鬼犯積尸氣丙子月犯
積薪八月甲辰月入犯鬼及積尸氣甲申老人星見
十月丁酉月入井犯東扇北第一星戊戌月犯積薪
又犯水位東第一星十二月壬辰月犯井東扇北第
一星五年二月庚辰老人星見(天文志)
元符元年正月庚申月犯天樽辛酉月入犯鬼二月
丁亥月犯天樽星出井北如太白四月癸未月犯鬼
距星五月戊午辰星入輿鬼犯積尸氣八月辛夘老
人星見九月乙丑月入井丙寅星出井西如太白十
月癸巳月犯天樽甲午月犯鬼距星十一月庚申月
入井十二月丁亥月入井戊子月犯水位二年正
月丙辰月犯水位西第三星二月壬午月入井乙未
老人星見三月乙酉月犯井距星庚戌月犯天樽南
星四月丁丑月入井又犯井東扇北第三星辛夘太
白犯五諸侯西第五星五月乙巳月犯水位西第二
星太白入犯鬼西北星六月戊戌月入井(天文志)陜西
大水河溢流漂人民廬舍(五行志)七月庚申熒惑入鬼
犯積尸氣丙寅月入井犯東扇北第三星八月癸巳
月入井九月壬辰老人星見十月乙夘月犯井東扇
北第二星丙辰月犯水位西第二星十一月壬午月
犯井鉞星又犯井距星又入井十二月庚戌月入井
犯東扇北第二星三年正月丁丑月入東井九月
癸未月入東井(天文志)
徽宗建中靖國元年二月己亥月犯井鉞六月辛亥太
白入東井十一月癸酉月入東井(天文志)
崇寧元年正月丁夘月入東井己巳月犯水位西第
一星二月壬寅老人星見四月戊戌太白犯井鉞八
月癸未老人星見(天文志)二年晉寧軍禾合穗(五行志)
二月甲寅八月庚戌老人星皆見十一月庚寅月入
井三年二月戊午老人星見七月戊戌太白犯積
薪八月壬寅太白犯鬼積尸氣辛酉老人星見九月
辛夘月犯井西扇北第二星四年二月庚申老人
星見閏二月壬申星出井如金星甲戌月犯井距星
癸夘月犯水位三月壬寅熒惑犯井鉞甲辰熒惑犯
井距星乙巳又入井八月丙寅老人星見十月庚辰
月入井十二月丁丑月犯鬼東南星五年二月戊
辰八月甲戌老人星皆見九月戊申月犯井距星(天文)
(志)府州禾合穗(五行志)
大觀元年二月乙亥老人星見三月癸巳熒惑入井
四月戊午太白入井癸未熒惑犯鬼及犯積尸氣八
月丁丑老人星見(天文志)永興軍木連理鎮潼軍禾合
穗(五行志)二年正月庚申月犯井鉞二月甲午八月
壬午老人星皆見己丑熒惑入井十一月辛酉月犯
井(天文志)十二月同州韓城縣郃陽縣河清及百里涉
春不變(五行志)三年正月庚午熒惑犯井二月戊子
老人星見三月丙寅熒惑犯鬼四月己夘月犯五諸
侯六月壬辰太白入井八月癸巳老人星見甲申月
犯井四年二月乙未老人星見(天文志)秦鳳饑(五行志)
四月己夘太白犯井鉞庚辰太白犯井辛巳太白入
井七月辛酉熒惑入井閏八月丁酉老人星見丙辰
熒惑犯鬼又犯積尸氣十一月己夘月犯五諸侯(天文)
(志)
政和元年二月癸夘八月己亥老人星皆見甲寅歲
星犯鉞二年二月乙巳老人星見三月甲子月犯
五諸侯六月辛亥熒惑入井八月丁酉歲星犯積薪
己酉老人星見九月丁夘歲星犯鬼三年三月戊
寅歲星犯積薪甲午老人星見四月丙戌月犯五諸
侯西第四星閏四月壬戌歲星犯鬼入犯積尸氣八
月己未老人星見十月乙丑月犯鬼四年二月己
酉八月辛未老人星皆見五年二月庚申老人星
見四月乙夘太白犯五諸侯八月甲子老人星見十
月丙辰月入鬼六年閏正月壬戌八月丁夘老人
星皆見九月庚戌月犯天樽(天文志)坊州木連理(五行志)
七年正月戊午八月丙子老人星俱見十月壬申
月入井(天文志)
重和元年二月壬申八月乙亥老人星皆見(天文志)
宣和元年二月癸未八月癸未老人星俱見十一月
己未月犯鬼二年二月辛巳八月己丑老人星見
九月丁巳月入井三年二月丙戌八月癸巳老人
星見十月丁未太白入井四年二月己亥八月辛
丑老人星見十月壬寅月入井五年二月庚子老
人星見丙午星出北河東北如杯(天文志)夏秦鳳路旱
(五行志)五月甲寅太白犯鬼八月丙午老人星見壬午
歲星犯井六年二月戊申老人星見閏三月庚辰
熒惑犯五諸侯八月辛亥老人星見七年正月甲
申月犯鬼二月癸丑八月庚申老人星見九月壬辰
熒惑犯鬼(天文志)
欽宗靖康元年正月乙酉熒惑犯五諸侯丁亥熒惑守
五諸侯二月丙辰星出北河如太白三月戊寅熒惑
入鬼己夘熒惑犯鬼積尸氣四月丁未太白犯井東
扇北第一星五月己巳月犯鬼壬申太白入鬼犯積
尸氣七月己丑月入井八月丙辰月入東井九月癸
未月犯井鉞十一月戊寅月入井庚辰月犯鬼積尸
氣十二月癸酉月入井乙亥月犯鬼積尸氣二年
三月乙未月入井(天文志)
高宗建炎二年正月戊戌長安地大震金將羅索圍城
彌旬無外援乘地震而入城遂陷(五行志)三年八月
癸丑熒惑入鬼犯積尸四年七月戊辰老人星見
八月辛夘月犯五諸侯(天文志)
紹興元年三月癸卯月犯五諸侯西第五星九月辛
巳月犯五諸侯十二月己酉月犯五諸侯東第一星
二年二月辛未月犯五諸侯西第四星三年六
月甲午太白入井十一月丁卯月犯五諸侯西第四
星十二月丙申月犯鬼四年正月壬戌月犯五諸
侯東第一星癸亥月犯鬼西北星五月辛亥太白犯
輿鬼十二月庚寅月食於井五年四月甲辰熒惑
入井壬子歲星犯井鉞七月丁丑十月丙午歲星逆
行入井壬戌月入井十一月甲申又入乙酉月食於
井庚午朔至戊子歲星逆行入井(天文志)興元饑民流
於果閬(五行志)六年正月己卯月入井三月庚午歲
星入井壬辰復入留二十日四月辛丑月入井六月
辛酉太白入井七月己巳太白復犯井東北第二星
癸酉太白與歲星合於井己卯太白犯水位壬辰歲
星犯鬼癸巳歲星犯積尸十一月壬戌又如之十二
月庚申歲星逆行犯鬼東南星辛酉歲星入鬼宿内
丙午月入井七年正月癸亥歲星逆行入鬼犯積
尸氣二月辛丑月入井三月戊辰月犯井鉞壬午歲
星逆行入鬼犯積尸氣四月甲午熒惑入井丁巳太
白與熒惑合於東井五月乙亥太白與熒惑辰星合
於井庚辰熒惑入鬼犯積尸辛巳太白犯鬼宿西北
六月丁巳月犯井七月甲申又犯九月己卯又犯十
月丁未閏十月甲戌十二月己巳月皆犯井八年
三月癸亥月犯井四月戊午七月丁未八月甲戌九
月辛丑十月己巳十二月甲子月皆犯井九年正
月辛卯月入犯東井三月癸卯太白與熒惑合於井
四月癸丑月入犯東井己巳熒惑入鬼犯積尸癸亥
太白犯五諸侯西第五星五月甲申太白入鬼犯積
尸氣六月乙亥八月己巳九月丙申十月甲子十二
月己未月皆入犯東井十年正月丙戌月犯入井
三月辛巳四月戊申閏六月丁酉八月辛巳十月丁
亥月皆犯入井庚子熒惑犯五諸侯十一年三月
甲辰月入井乙卯熒惑入鬼(天文志)庚申金人居長安
晝晦油酒皆變白色長安兵刅皆生火光(五行志)六月
乙亥太白犯井距星十二年五月甲午太白犯鬼
西北星乙未太白犯積尸氣七月丁未熒惑入井八
月熒惑入鬼犯積尸(天文志)十二月陜西不雨五榖焦
枯涇渭灞滻皆竭時秦民以饑離散壯者為北人所
買城邑遂空(五行志)十四年六月癸卯太白與熒惑
合於井八月庚辰熒惑犯積尸十五年六月乙亥
朔日食於井十七年四月丙午太白順行犯五諸
侯七月壬戌歲星順行入東井不犯星十一月丙戌
歲星退行入井十八年三月乙丑月犯五諸侯八
月辛丑填星順行犯東井鉞星十九年六月乙卯
太白犯井鉞丙辰太白犯東井丁巳太白入東井戊
午太白與填星合於井二十年正月辛卯填星退
留守東井四月庚戌太白與填星合於東井(天文志)八
月真符縣民家一產三男(五行志)二十一年閏四月
壬辰辰星與填星合於東井二十二年二月乙亥
月犯鬼六月甲子太白犯東井乙酉太白入東井七
月辛亥太白順行入鬼犯積尸氣二十三年正月
癸卯二月庚午月犯輿鬼十一月辛丑月入東井
二十四年九月己巳十二月辛卯月皆入東井二
十五年四月庚辰月入東井戊子太白順行犯五諸
侯六月辛丑月犯鉞七月己巳月入東井是歲凡六
八月壬寅熒惑順行入東井十月壬寅熒惑退行犯
東井二十六年二月丁亥熒惑順行犯東井鈎鈐
六月丙申太白順行犯井鉞己亥甲辰太白皆入東
井七月丙午彗星見東井約長一丈光芒二尺癸丑
又犯五諸侯十一月癸丑月入東井是歲凡八二
十七年二月癸卯三月庚午月皆入東井是歲凡七
六月甲辰月犯東井七月癸酉熒惑入東井癸巳順
行犯天樽九月乙丑熒惑順行犯輿鬼又犯積尸
二十八年正月辛未月入東井是歲凡五二月癸丑
熒惑順行犯輿鬼乙卯又如之(天文志)六月丙申興州
及大安軍大雨水流民廬壞橋棧死者甚衆(五行志)
二十九年正月丙寅月入犯東井是歲凡六六月己
酉歲星順行入犯東井閏六月己未熒惑與歲星合
於井辛酉歲星順行入犯東井壬戌熒惑順行入東
井戊辰又如之庚辰熒惑順行犯天樽七月戊戌歲
星順行犯天樽戊申熒惑順行犯輿鬼辛亥熒惑入
輿鬼犯積尸氣十二月己巳歲星入犯東井(天文志)
三十年春鳳州旱(五行志)正月辛卯填星退留守東井
三月甲申月入東井是歲凡三六月壬申太白入東
井十一月庚寅月入犯東井三十一年正月甲申
月犯東井是歲凡五十二月壬子甲寅月犯輿鬼掩
積尸三十二年正月庚辰月犯東井是歲凡七(天文)
(志)二十五年八月漢州牛生二犢(五行志)
孝宗隆興元年二月己巳月入東井是歲凡六六月庚
申朔日食於井丙子太白入東井二年二月甲子
月入井是歲凡五十月己巳熒惑犯秦星丙子弧矢
九星内矢一星偏西不向狼星十一月癸未星出犯
弧矢辛亥星出南河己亥月犯鬼掩積尸十二月壬
午星出弧矢(天文志)
乾道元年六月辛巳太白入東井丁未太白順行犯
鬼二年二月乙卯月掩犯五諸侯三月己亥太白
順行入鬼三年四月壬申月犯五諸侯九月癸未
十一月戊寅皆犯四年六月辛亥太白入東井七
月庚申太白犯天樽甲戌太白犯鬼十月丙午月犯
五諸侯五年三月癸亥月掩犯五諸侯丁丑熒惑
犯東井四月乙巳太白與熒惑合於井六月壬子九
月甲戌十一月乙巳月皆掩犯五諸侯六年二月
壬戌熒惑犯東井辛卯月犯五諸侯九月辛巳星出
狼星入弧矢七年二月壬戌熒惑犯東井三月甲
午太白與熒惑合於井四月癸丑熒惑入鬼犯積尸
六月癸酉歲星犯天樽歲星與太白合於井十一月
癸巳歲星犯天樽八年三月丁丑月犯鬼歲星犯
天樽五月癸未太白與歲星合於井八月丙午熒惑
入東井癸亥熒惑犯天樽九月戊子月犯鬼宿距星
十月癸卯熒惑犯鬼辛亥又犯戊午熒惑犯積尸氣
十一月己巳熒惑又犯鬼九年五月壬辰朔日食
在井(天文志)
淳熙元年七月辛卯熒惑入東井丙午熒惑入天樽
戊申月入東井八月乙亥熒惑犯鬼月犯井鉞十一
月戊戌十二月乙丑月皆入井二年正月壬辰月
犯井鉞二月庚申月入東井四月乙卯九月戊戌十
月癸巳月皆入東井三年正月辛未星出狼星三
月庚戌月入東井六月丁亥太白犯井鉞辛卯太白
入東井癸巳太白與熒惑合於井(天文志)夏金洋州興
元府皆旱(五行志)九月辛酉月入井四年三月戊寅
月入東井五月乙巳辰星與太白合於井六月乙未
太白入東井七月壬戌十月甲申十二月己卯月皆
入井五年三月辛丑月入東井是歲凡四(天文志)四
月庚寅興州沙市火燔三百四十餘家(五行志)五月辛
卯填星入井閏六月己酉填星與熒惑合於井八月
乙巳星出狼星丙辰填星留守東井丁酉太白與填
星合於井十一月辛巳填星又犯東井六年正月
壬申填星留守井鉞星是月戊子二月戊申填星皆
犯入東井三月丁丑太白與填星合於井四月辛卯
月入東井是歲凡三六月乙未太白入東井丁酉太
白與填星合於井九月庚午填星留守水位十二月
戊戌填星犯天樽(天文志)金州馬大疫(五行志)七年七
月乙亥月入東井是歲凡三八月壬辰填星入輿鬼
犯積尸氣戊申填星犯鬼十一月丙辰又如之八
年正月乙未月入東井是歲凡六四月戊午填星入
鬼五月甲辰太白入東井九年八月己未月入東
井十年正月丙子月入東井是歲凡二七月己巳
歲星犯天樽(天文志)金州旱十一年二月辛酉興元
府義勝軍壘舍火興元府金洋州旱興元尤甚(五行志)
三月甲寅熒惑合於井七月壬申太白入東井十
二年八月癸酉月犯五諸侯(天文志)金州饑有流徙者
(五行志)十三年四月丙子熒惑犯輿鬼(天文志)利州路
霖雨敗禾稼穜稑金洋鳳州亦如之(五行志)十四年
六月甲戌太白入東井(天文志)金洋鳳州人乏食(五行志)
七月癸未熒惑入井十月庚辰熒惑留守五諸侯
十五年二月辛未星出天樽大如盞口(天文志)十六
年五月利西諸道霖雨(五行志)閏五月丙戌太白入井
六月丙辰熒惑入東井八月乙巳熒惑犯輿鬼乙卯
熒惑順行入鬼犯積尸氣(天文志)七月鳳州霜殺稼冬
鳳州薦饑(五行志)
光宗紹熙元年鳳州霖雨傷麥二年五月己巳金州
火燔州治官舍帑藏保勝軍器庫城内外民居甚衆
七月癸亥嘉陵江暴溢興州圯城門郡獄官舍凡十
七所漂民居三千四百九十餘金州石泉大安軍皆
水(五行志)庚寅熒惑入鬼犯積尸氣丁未熒惑入東井
(天文志)利路久雨傷穜麥癸亥興州連日暴雨鳳州亡
麥(五行志)四年十月庚戌月入東井十二月乙巳又
入五年三月丁卯閏十月癸酉月皆入東井(天文志)
寧宗慶元元年四月辛酉歲星與太白合於井六月丁
卯太白入東井庚午太白入於井十二月己卯月入
東井(天文志)二年金州大旱三年閏月甲申金州
都統司中軍壘舍火焚千三百餘區六月乙酉又火
燔二千餘區利州路旱(五行志)四年六月壬申月入
井九月甲寅月入東井五年三月戊戌月入東井
七月甲寅十二月辛未亦如之(天文志)
嘉泰三年二月壬寅熒惑犯井宿六月甲寅太白入
井(天文志)
開禧元年正月庚午月犯五諸侯庚辰熒惑留守五
諸侯西第四星三月乙丑月犯五諸侯六月壬子太
白入井甲戌熒惑入東井二年七月乙未歲星犯
井鉞八月庚戌歲星犯井三年七月辛未填星犯
井鉞九月甲戌填星留守井歲星順行入鬼在積尸
氣鑕星西南(天文志)
嘉定元年四月辛亥填星犯井閏四月壬申歲星順
行入鬼犯積尸氣質星五月戊辰熒惑與填星合於
井六月甲戌太白犯井鉞戊寅太白與填星熒惑合
於井二年正月癸亥填星犯守井四月丁丑太白
與填星合於井四年閏二月己丑月入東井六月
庚子太白入井五年正月丁巳月入東井六年
三月庚辰月入東井八年正月辛未月入東井十
一月辛未又如之十二月丙申星出五諸侯九年
正月丙寅月入東井十一年二月庚戌月入東井
四月壬戌熒惑順行入鬼犯積尸氣七月甲戌歲星
順行犯井鉞八月丙午歲星順行入井九月戊子月
入東井己丑歲星留守東井十二月庚戌月入東井
十二年閏三月甲寅太白與歲星合於井六月庚
辰太白順行入井七月壬寅太白與歲星合於井辛
酉歲星順行犯鬼壬戌熒惑順行入井八月癸未月
入東井十三年二月庚寅歲星順行犯鬼九月丙
午月入東井十四年二月壬午星出南河距星
十六年十一月壬戌星出五諸侯(天文志)
理宗紹定三年六月乙酉歲星順行入井十一月丁未
歲星退行入井五年七月甲申太白順行入井
六年二月癸卯熒惑犯東井(天文志)
端平元年九月辛丑熒惑入東井二年七月丙午
太白順行入井十二月庚子月入井三年七月庚
午熒惑入井戊寅月入井(天文志)
嘉熙元年正月癸酉熒惑守鬼宿六月乙未太白與
填星合於井七月癸酉月入井八月乙酉填星順行
犯井東第二星二年閏四月丁未月入井七月壬
寅熒惑順行入鬼犯積尸氣四年七月甲戌太白
與熒惑合於井己丑熒惑與太白合於鬼乙丑太白
順行入井(天文志)
淳祐二年六月丁丑歲星順行犯井宿八年六月
日暈於井赤黃周匝七月戊申太白入井十一年
七月壬申太白順行入井八月丁酉熒惑入井(天文志)
寶祐四年六月丁亥太白順行入井五年七月丙
子月入井(天文志)
開慶元年七月辛亥太白順行入井(天文志)
景定五年六月己巳太白與太隂並行入井七月己
卯彗星退行見於輿鬼辛巳在井(天文志)
度宗咸淳二年八月庚午填星入井三年七月己亥
太白與填星合於井(天文志)
端宗德祐元年正月己卯月暈於東井七月丙子太白
入東井(天文志)
金
熙宗天會十四年十一月己巳狼星搖十五年正月
戊辰歲星犯積尸(金史天文志)
天眷三年十二月壬午月掩東井東轅南第一星(天文)
(志)
皇統三年陜西旱五月丁巳朔京兆府貢瑞麥(五行志)
八月丙申老人星見(天文志)四年正月乙丑陜西進
嘉禾十有二莖莖皆七穗(熙宗本紀)八月癸未熒惑入輿
鬼七年十一月壬戌歲星逆犯井東扇第二星(天文)
(志)
海陵天德元年十二月甲子土犯東井東星四年二
月乙亥月掩鬼犯鎮星六月癸巳太白犯井東第二
星十一月丙午月犯井北第一星(天文志)
貞元元年正月辛丑月犯井東第一星二年八月
戊戌熒惑入井凡十一日而出三年十一月戊午
月掩井鉞星(天文志)
正隆三年二月己卯熒惑入鬼(天文志)五年二月陜
西地震海陵問司天馬貴中等曰何為地震中貴等
曰伏陽逼隂所致(五行志)
世宗大定元年十月丁巳月犯井西扇北第二星二
年八月乙酉月犯井西扇北第二星三年八月丁
未月犯井距星五年八月丁酉月犯井東扇第一
星十一年二月壬戌熒惑犯井東扇北第一星
十二年八月辛亥熒惑掩井東扇北第二星十月己
酉熒惑掩鬼西北星十三年二月己丑熒惑犯鬼
西北星三月癸巳朔熒惑入鬼次日熒惑犯積尸氣
十四年八月庚辰熒惑犯積尸氣十二月乙丑月
掩井西扇北第一星(天文志)十六年五月陜西旱蝗
(五行志)十八年七月庚辰土星犯井東扇北第二星
十二月甲午填星掩井西扇北第一星凡十日(天文志)
二十年七月旱又夏旱俾長安令取太白湫水時
完顔道宗知京兆府步禱於遠郊及城雨是歲大稔
(續文獻通考)二十六年三月丙戌熒惑入井四月丁丑
熒惑犯鬼西南星(金史天文志)
章宗明昌三年秋綏德虸蚄蟲生旱四年陜西大稔
(五行志)
泰和六年八月辛亥歲星晨見至夜五更與東井距
星相去七寸内己未夜熒惑與輿鬼積尸氣相犯七
寸内庚申夜五更初熒惑在輿鬼積尸氣中十月丙
午歲星犯東井距星七年九月己卯旦歲星在輿
鬼中(天文志)
衞紹王崇慶元年七月陜西旱二年陜西大旱京兆
斗米至八千錢(五行志)
至寧元年七月以陜西諸路旱遣工部尚書高多喇
祈雨於嶽瀆至是雨足時斗米有至錢萬二千者(五行)
(志)
宣宗貞祐四年五月陜西大蝗鳳翔扶風岐山&KR1307;縣䗣
蟲傷麥七月旱(五行志)
興定元年四月戊辰太白晝見於井凡百六十有七
日乃伏(天文志)五月延州原武縣雨雹傷稼(五行志)九月
癸巳月犯東井西扇第二星(天文志)十月邠州進白兔
丹州進嘉禾異畝同穎二年五月秦陜狼害人
三年四月癸未陜西黑風晝起有聲如雷頃之地大
震(五行志)八月丁卯歲星犯輿鬼東南星四年正月
庚子月犯東井三月甲寅歲星犯輿鬼積尸氣(天文志)
華州渭南縣民裴德寧家伐樹破其中有赤色大字
表裏脗合有司言與唐大歷中成都瑞木有文天下
太平者其事頗同蓋太平之兆也乞付史館(五行志)
元光二年八月乙亥熒惑入輿鬼掩積尸氣(天文志)
哀宗正大元年正月邠州節度使伊喇濟農鄂博貢白
兔詔曰得賢臣輔佐年榖豐登此上瑞也焉事此為
令有司給道里費縱之本土禮部其徧諭四方使知
朕意三年三月陜西旱(哀宗本紀)四年六月丙辰太
白入井(天文志)六年六月隴州節度使舒穆嚕棟爾進
黃鸚鵡詔曰外方獻珍禽異獸違物性損人力勿復
進(哀宗本紀)
元
世祖至元元年七月甲戌彗星出輿鬼昏見西北旦見
東北凡四十餘日(元史天文志)三年冬十二月京兆鳳
翔旱(世祖本紀)五年正月甲午太隂犯井二月己丑太
隂又犯井(天文志)十二月京兆大旱六年九月壬戌
豐州雲東勝旱(世祖本紀)七年九月丁巳太隂犯井(天文)
(志)十年八月甲寅寶雞縣劉鐵牛妻一產三男(續文)
(獻通考)十一年二月甲寅太隂犯井宿(元史天文志)興元
鳳州民獻麥一莖七穗榖一莖三穗(世祖本紀)十二年
七月癸酉太白犯井十八年十一月丁五太隂犯
鬼二十年三月庚申太隂犯井壬戌太隂犯鬼七
月丙辰太白犯井乙丑太白犯井九月壬申太隂掩
井癸丑熒惑犯鬼甲戌太隂犯鬼熒惑犯積尸氣
二十一年九月乙未太隂犯井十一月己丑太隂掩
輿鬼二十二年二月辛亥太隂犯東井癸丑太隂
犯鬼八月癸丑太隂入東井二十三年二月丙午
太隂犯井(天文志)六月安西路華州華隂縣大雨潼谷
水湧平地三丈餘(五行志)十月辛亥太隂犯東井十一
月己卯太隂犯東井十二月丁未太隂犯東井二
十四年正月甲戌太隂犯東井二月辛丑太隂犯東
井三月丙申又犯東井七月壬寅熒惑犯輿鬼積尸
氣甲辰熒惑犯輿鬼八月辛巳太隂犯東井(天文志)
二十五年安西路商耀乾華等十六州旱(五行志)四月
戊午太隂犯井六月甲戌太白犯井七月庚子太白
犯鬼十二月甲子太隂犯井二十六年五月壬辰
太白犯鬼九月戊寅歲星犯井閏十月己丑太隂犯
井(天文志)十一月陜西鳳翔屯田大水(世祖本紀)二十七
年正月癸丑太隂犯井四月丙子太隂犯井九月癸
卯歲星犯鬼二十八年四月乙未歲星犯輿鬼積
尸氣七月己亥太白犯井八月丙寅太白犯輿鬼
二十九年十月乙巳太隂犯井丁未太隂犯鬼十二
月庚子太隂犯井三十年七月辛丑太隂犯鬼八
月戊申太隂犯鬼十月辛丑太隂犯井十一月丁卯
太隂犯井庚子太隂犯鬼十二月乙未太隂犯井
三十一年四月戊申太白犯鬼五月庚戌朔太白犯
輿鬼六月丙午太隂犯井十月乙未太隂犯井十二
月壬辰太隂犯鬼(天文志)
成宗元貞元年六月葭州咸寧等縣旱九月延安路隕
霜殺禾(成宗本紀)十一月乙酉太隂犯井丁亥太隂犯鬼
二年正月壬午太隂犯輿鬼二月丁未太隂犯井
六月癸亥太隂犯井七月壬午填星犯井太白犯輿
鬼十一月庚辰太隂犯井十二月丁未太隂犯井(天文)
(志)
大德元年三月戊辰熒惑犯井五月癸酉太白犯鬼
積尸氣二年九月癸卯太隂犯五諸侯十一月己
亥太隂犯輿鬼十二月己未填星犯輿鬼庚午填星
入輿鬼甲戌彗出子孫星下三年三月戊戌熒惑
犯輿鬼乙巳熒惑犯五諸侯四月丙寅填星犯輿鬼
七月己卯朔太白犯井丁未太隂犯輿鬼(天文志)十月
隴陜蝗(五行志)四年五月辛丑太白犯輿鬼七月辛
卯熒惑犯井八月癸丑太隂犯井閏八月庚辰熒惑
犯輿鬼九月壬戌太隂犯輿鬼五年正月壬子太
隂犯輿鬼積尸氣二月己卯太隂犯輿鬼四月壬申
太隂犯東井五月丁卯太白犯井(天文志)商州霜殺麥
(五行志)六月甲午太白犯輿鬼己酉太白犯輿鬼歲星
犯井七月丙午歲星犯井九月乙丑自八月庚辰彗
出井二十四度四十分如南河大星色白長五尺直
西北凡四十六日而滅十月癸未太隂犯東井十一
月己亥歲星犯東井(天文志)十二月興元西鄉縣進芝
一本色如珊瑚(五行志)六年三月壬寅太隂犯輿鬼
癸卯歲星犯井四月乙丑朔太白犯東井庚寅太白
犯輿鬼七月癸巳朔熒惑填星辰星聚井八月己巳
熒惑犯輿鬼九月癸丑太隂犯輿鬼十二月乙丑歲
星犯輿鬼乙亥太隂犯輿鬼(天文志)七年延安地震
(五行志)四月癸亥太隂犯東井乙亥歲星犯輿鬼丁亥
又犯輿鬼五月壬辰辰星犯東井七月己卯太隂犯
井九月甲戌太隂犯東井十月辛丑太隂犯東井十
一月戊辰太隂犯東井十二月丙申太隂犯東井(天文)
(志)八年六月扶風岐山寶雞三縣旱(五行志)九年
四月庚辰太隂犯井壬辰太白犯井(天文志)八月綏德
州米脂縣霜殺禾二百八十頃十年安西春夏大
旱(五行志)十月甲寅太隂犯井十一年十一月丙子
太隂犯東井(天文志)
武宗至大元年正月辛未太隂犯井三月乙丑太隂犯
井五月癸丑太白犯輿鬼九月丙子太隂犯井二
年六月乙卯太白犯井癸酉辰星犯輿鬼(天文志)六月
延安之神木碾谷盤西神川等處大雨雹七月耀同
華等州蝗(武宗本紀)三年三月甲申太隂犯井丁未太
白犯井五月癸巳熒惑犯輿鬼四年七月丁酉太
隂犯鬼宿距星十一月甲寅太隂犯輿鬼(天文志)
仁宗皇慶元年三月丁酉朔熒惑犯東井壬寅太隂犯
東井四月壬午熒惑犯輿鬼癸未熒惑犯積尸氣七
月戊午太隂犯東井十二月甲申熒惑填星辰星聚
井二年三月丁未彗出東井七月己丑朔歲星犯
東井八月壬戌歲星犯東井壬午太隂犯輿鬼(天文志)
延祐元年二月癸酉熒惑犯東井閏三月辛酉太隂
犯輿鬼(天文志)隴州霜殺桑無蠶五月膚施縣大風雹
傷稼並損人畜(五行志)戊午辰星犯輿鬼十二月甲午
太隂犯輿鬼二年正月乙卯歲星犯輿鬼六月癸
卯太白犯東井丙午辰星犯輿鬼四年八月丙申
熒惑犯輿鬼(天文志)五年四月鳳翔府雹傷麥禾
六年三月奉元路同州隕霜(五行志)八月乙酉熒惑犯
輿鬼十月戊辰太隂犯東井七年六月丁卯太白
犯井宿東扇第三星十月癸亥太隂犯井宿十一月
戊午太隂犯井宿東星庚申太隂犯鬼宿(天文志)
英宗至治元年五月戊寅太白犯鬼宿積尸氣十一月
丙戌太隂犯井宿東扇北第二星二年二月戊申
太隂犯井宿東扇北第二星(天文志)三月延安延長宜
川二縣饑奉元路饑六月奉元&KR1307;縣邠州水(五行志)七
月戊午太隂犯井宿鉞星十月庚辰太隂犯井宿距
星辛巳太隂犯井宿東扇北第二星及第三星十一
月戊申太隂犯井宿東扇北第二星十二月乙亥太
隂掩井宿距星三年正月壬寅太白犯鉞星又犯
井宿距星癸卯太隂犯井宿東扇南第二星(天文志)五
月奉元路行宫正殿火(五行志)
泰定帝泰定元年二月綏德州米脂清澗二縣饑(五行志)
丙午太白犯鬼宿丁未太白又犯鬼宿積尸氣(天文志)
六月陜西大雨渭水及黑水河溢損民廬舍七月奉
元朝邑縣河溢八月延安屬縣饑九月延安洛水溢
奉元長安縣灃水溢十二月庚申奉元路同州地震
有聲如雷二年二月鳳翔路饑四月奉元白水縣
雨雹六月興州鄜州白水膚施安塞等縣雨雹(五行志)
丙戌填星犯井宿鉞星丙午填星犯井宿八月癸巳
歲星犯天樽十月癸巳填星退犯井宿十一月戊午
填星退犯井宿鉞星(天文志)十二月延州等郡饑三
年三月奉元饑(五行志)丙午填星犯井宿鉞星戊辰填
星犯井宿庚午填星太白歲星聚於井四月戊戌太
白犯鬼宿(天文志)六月乾州永壽縣雨雹七月關中旱
延安路膚施縣水漂民居九十餘戶(五行志)八月奉元
蒲城縣水(泰定本紀)四年二月奉元醴泉邠州淳化等
縣旱六月綏德州旱(五行志)三月丁卯熒惑犯井宿(天文)
(志)七月奉元路咸陽興平武功三縣鳳翔府岐山等
縣虸蚄害稼(五行志)八月鳳翔興元同日地震(泰定本紀)
致和元年二月乾州饑三月奉元延安等路饑四月
鳳翔岐山縣蝗無麥苗六月武功縣蝗七月長安縣
饑(五行志)
文宗天歴元年八月陜西大旱人相食(五行志)陜西自泰
定二年至天歷元年不雨大饑民相食(文宗本紀)二年
二月己酉熒惑犯井宿(天文志)四月奉元耀州乾州華
州及延安邠諸境饑(五行志)五月庚申太白犯鬼宿積
尸氣(天文志)六月陜西雨(文宗本紀)十月鳳翔府大饑(五行志)
至順元年七月華州蝗閏七月邠州鳳翔麟遊隕霜
殺稼(五行志)九月己丑熒惑犯鬼宿甲午熒惑犯鬼宿
十一月甲申熒惑退犯鬼宿二年三月丙子朔熒
惑犯鬼宿己卯熒惑犯鬼宿積尸氣六月丁卯太白
犯井(天文志)七月奉元蒲城白水等縣蝗(五行志)三年
三月奉元朝邑縣洛水溢(五行志)五月癸酉熒惑犯東
井(天文志)
順帝元統元年六月涇河大溢關中水災(五行志)十月丙
寅鳳州山崩(順帝本紀)十一月癸酉太隂犯鬼宿東北星
二年四月壬午夜太白犯鬼宿積尸氣七月壬子
熒惑入犯鬼宿積尸氣(天文志)
至元元年十一月丙申太隂犯鬼宿東北星二年
六月戊子太白犯井宿東扇北第二星七月己酉太
白犯鬼宿東南星十一月己未太隂犯鬼宿積尸氣
(天文志)陜西旱(五行志)陜西暴風(順帝本紀)三年五月壬寅
太白犯鬼宿東北星十月丁亥太隂犯鬼宿積尸氣
十一月甲寅太白犯鬼宿西北星十二月己巳歲星
退犯天樽東北星四年閏八月乙卯太隂犯鬼宿
東南星五年正月庚午太隂犯井宿東扇上星
六年正月丁卯太隂犯鬼宿距星(天文志)七月乙卯奉
元路盩厔縣河水溢漂溺居民延安路鄜州雨白毛
如馬鬃屬邑亦如之(五行志)
至正元年正月庚申太隂犯井宿東扇北第二星六
月庚午太隂犯井宿距星九月壬辰太隂犯鉞星又
犯井宿距星二年九月戊子太隂犯井宿東扇南
第一星三年二月甲辰太隂犯井宿西扇北第二
星(天文志)五年邠州饑六年五月陜西饑七年
鳳翔之岐山旱八年九月奉元路桃杏花(五行志)
十年四月丙午太白犯鬼宿西北星(天文志)七月同州
蟲食稼(五行志)十一月戊辰太隂犯鬼宿東北星(天文志)
冬至夜有星墜於耀州西原化為石形如斧削之有
屑擊之有聲(五行志)十二月乙未太隂犯鬼宿西北星
十一年二月庚寅太隂犯鬼宿東北星七月己巳
熒惑入犯鬼宿積尸氣九月戊辰太隂犯鬼東北星
(天文志)十二年閏三月丁丑陜西地震(五行志)六月辛
亥太白犯井宿東第二星十月戊午太隂犯鬼宿東
北星十三年四月辛丑太白犯井宿東扇北第一
星十四年十一月丙子太隂犯鬼宿東北星十
五年正月辛未太隂犯鬼宿東北星十一月庚寅填
星退犯井宿東扇北第二星己亥太隂犯鬼宿東北
星十六年五月壬辰太隂犯鬼宿西北星癸巳太
白犯鬼宿積尸氣十一月壬辰太隂犯井宿東扇上
星十七年三月甲申太隂入犯鬼宿積尸氣七月
癸未太白入犯輿鬼積尸氣丁亥填星入犯鬼宿距
星八月癸卯再犯鬼宿東南星閏九月庚申太隂犯
井宿東扇北第一星十二月甲申太隂犯鬼宿距星
十八年正月辛丑填星退入犯鬼宿積尸氣二月
乙亥填星入守鬼宿積尸氣三月丁卯太白在井宿
失行於北生芒角四月辛卯太白入犯鬼宿積尸氣
(天文志)鄜州鳳翔岐山縣春夏皆大旱岐山人相食
十九年春夏鄜州大疫鳳翔大旱奉元蝗食禾稼草
木俱盡所至蔽日礙人馬不能行填坑塹皆盈饑民
捕蝗以為食或曝乾而積之又罄則人相食(五行志)五
月丙申熒惑入犯鬼宿積尸氣二十年正月己亥
太隂犯井宿東扇北第二星六月癸巳太白犯井宿
東扇北第二星七月丁丑太隂犯井宿距星(天文志)鳳
翔岐山蝗延安等州野鼠食稼初由鶉卵化生既成
牝牡生育日滋百畝之田一夕俱盡(五行志)十月戊子
熒惑犯井宿東扇北第一星二十一年三月丙辰
太隂犯井宿西扇第二星庚辰熒惑入犯鬼宿西北
星十一月癸亥太隂犯井宿東扇北第四星二十
二年九月丙寅熒惑犯鬼宿西北星己巳熒惑犯鬼
宿積尸氣(天文志)二十三年五月鄜州宜君縣雨雹
大如雞子損豆麥(五行志)六月乙卯太白犯井宿西扇
北第二星壬戌夜太白入犯井宿東扇南第二星
二十四年四月癸丑太白入犯井宿東扇北第一星
五月甲戌太白犯鬼西北星乙亥太白犯積尸氣八
月丁未熒惑入犯鬼宿積尸氣十月己酉太隂犯井
宿東扇南第一星二十五年九月丁丑太隂犯井
宿東扇南第一星(天文志)鳳翔岐山縣蝗(五行志)二十
六年四月丙子太白入犯鬼宿積尸氣(天文志)四月奉
元路黃霧四塞(五行志)七月丁酉熒惑犯鬼積尸氣(天文)
(志)十一月辛丑華州蒲城縣洛岸崩壅水絶流三(日)
十二月庚申太隂犯井宿西扇北第二星(天文志)庚午
華州之蒲城縣洛水和順崖崩其崖戴石有巖穴可居
是日壓死避亂者七十餘人(五行志)二十七年二月
乙卯太隂犯井宿西扇北第二星六月辛未太隂犯
井宿西扇北第二星七月己亥太隂犯井宿東扇南
第二星九月癸巳太隂犯井宿西扇北第二星十月
辛酉太隂犯井宿東扇南第三星癸亥太隂犯鬼宿
西南星(天文志)十二月奉元路咸寧縣井水冰二十
八年二月己巳陜西有飛火自華山下流入張良弼
營中焚兵庫器仗四月奉元隕霜六月陜西地震十
月辛巳陜西地又震(五行志)
明
太祖洪武二年春三月陜西寶雞進瑞麥(二申野錄)陜西大
旱饑(賈志)四年陜西旱饑漢中尤甚十二年夏四
月庚申日月交暈在秦分(二申野錄)
惠宗建文時陜西山崩壓數千家山移有聲號三日黃
河東流没千餘家(明皇甫庸近峰記略)
成祖永樂二年九月關陜獻嘉禾羣臣應制譔詩(名山藏)
十二月禹門渡黃河清亘數百里(續文獻通考)三年七
月戊戌陜西興平鳳翔二縣進瑞麥三十本禮部率
羣臣上表賀以為聖德覆被之應天下太平之徵上
覽之謂尚書李至剛侍郎趙羾曰瑞麥固是嘉應但
四方遠邇靡一物不得其所斯可謂太平今中外果
無匹夫匹婦之愁怨於下者乎覽表祗益慚愧耳(世法)
(錄)九年七月陜西疫遣戶部侍郎王彰祭西嶽及
關内山川十年正月隴州饑十二年二月隴州
饑三月陜西諸縣饑疫(名山藏)十四年五月庚申陜
西雨雹傷麥漢水漲溢(賈志)十六年正月丙寅以玄
兔圖並羣臣所上表及詩文賜皇太子且賜書諭曰
比陜西耀州民獻玄兔羣臣以為瑞且謂朕德所致
上表稱賀又有獻詩頌美者朕心惕然愧之夫賢君
能敬天恤民致勤於理則有以感召和氣屢致豐年
海宇清明生民樂業此國家之瑞也彼一物之異常
理有之且吾豈不自知今雖邊鄙無事而郡縣水旱
往往有之流徙之民亦未嘗無豈至理之時哉而一
兔之異喋喋為諛夫好直言則德日廣好諛言則過
日增朕夙夜拳拳仰惟皇考創業艱難懼弗克負荷
不敢怠寧終不為彼所惑爾將來有宗社生民之寄
羣下有言不可不審之於理但觀此表及詩即俱瞭
然而情不能遁矣(世法錄)
宣宗宣德三年陜西大旱饑(賈志)六年夏四月有星孛
於東井(二申野錄)七年八月嘉禾嘉瓜出陜西皆止賀
(名山藏)八年十二月陜西進嘉禾(二申野錄)九年八月
陜西水(名山藏)
英宗正統元年秋九月白虹貫日狼星動搖(二申野錄)七
年九月西安府產嘉禾止羣臣賀十一月壬申月蝕
在井(名山藏)八年陜西二處山崩一處山移有聲呌
三日移數里(二申野錄)
代宗景泰三年冬十一月癸未客星見輿鬼(二申野錄)
英宗天順五年七月南山崩(賈志)
憲宗成化元年三月陜西旱(賈志)五年春正月丙辰朔
乙丑夜月犯五諸侯南第一星己巳月入鬼宿犯積
尸氣二月丙申夜月犯鬼宿閏二月癸亥夜月犯積
薪(二申野錄)六年華隂邑治廨中生榖一本五穗者數
莖七年郃陽邑民魏宣妻一乳四子(賈志)八年七
月丙午陜西隴州大風雨雹有如牛者州之北山吼
三日裂成溝長半里(二申野錄)八月漢水漲溢高數十丈
十一月岐山潤德泉涸(賈志)十二年夏四月榆林天
鳴如砲流星隕於城中有聲二十年陜西旱(二申野錄)
二十一年關中連歲大旱百姓流亡殆盡人相食
十亡八九二十二年五月商州地裂六月咸寧縣
地裂傾陷民房屋牆垣無數(賈志)陜西大饑武功民王
瑾殺宿客而食之(續文獻通考)二十三年七月二十二
日關中地震聲如雷山多崩圯屋舍壞男女死者千
九百餘人(賈志)
孝宗弘治元年略陽夏大旱至冬人相食(賈志)八年二
月陜西天門開人馬百萬自下而上十一月陜西地
震(二申野錄)十三年六月二十二日獲玉璽於趙倫村
村在陜西西安府鄠縣道安里有常命於天既授永
昌八字皆篆文人曰此即傳國璽巡撫以聞十四
年春正月朔西安府及長安等縣地震是日朝邑縣
亦震塌各衙門倉監等及軍民房屋共五千四百八
十五間壓死大小男女一百七十名口傷者九十四
名口壓死頭畜三百九十一頭隻又本縣正東安昌
里等十九處遍地竅眼湧出水深淺不等震開裂縫
長約或一二丈或四五丈又蔡家堡嚴伯村等四處
湧水幾成河巡按御史燕忠以聞兵部尚書馬文升
上疏云考之古典歴代固有地震未有震於正月朔
日者亦未有震開而裂水將成河者此乃非常之異
古今所未見者也伏望陛下祇畏變異修省尅責行
仁政以安養斯民重臺諫以廣開言路府庫之金幣
重為撙節以備緊急之用無益之齋醮暫免修設以
省浪費之繁念錢糧之空虚止傳奉無例之官憫畿
民之艱窘禁奏討有礙之地遵聖祖之訓每清晨視朝
法列聖之規日奏事二次疏入上大喜有旨覽奏具
見忠愛之意視朝奏事朕自加省織造羢褐内官便
取回餘皆准行(續文獻通考)十五年九月岐山風雷交
作潤德泉復出十七年正月華隂地震(賈志)
武宗正德元年二月郃陽地震六次有聲如雷毁民屋
無算(賈志)秋七月己丑彗星見井(續文獻通考)二年五月
略陽大雨高家山崩壓死百九十餘人大旱民皆流
徙(賈志)九月丁卯咸寧天雨黑子積至十餘日六年
夏五月有龍墮於乾州長數十丈目光如火開閤閃
閃可畏四足據地行五里許得井水飛去(二申野錄)七
年華州太平橋有女子化為男子長鬚後生二子三
月渭南縣地震十年秋郃陽縣有虎自梁山來踰
城入按察司升大槐樹巔咆哮甚厲(賈志)十三年夏
六月四日陜西會城初昏時隂黑忽復天明有巨人
長三丈餘見撫院東足長四尺衣袂飄搖鬚髯如叢
戟已而大風雨失所在(二申野錄)十四年六月河漲傾
沔縣城岐山潤德泉久涸復湧出十六年四月鳳
翔府甘露降五月西安府有牛生犢遍身有甲類麟
人以為異遂鞭死之(賈志)六月世宗初立陜西諸郡大
旱疫(名山藏)
世宗嘉靖二年春正月陜西地震(二申野錄)六年四月華
隂甘露降縣前樹三日是年蝗飛蔽天(賈志)七年陜
西大旱(續文獻通考)八年十一月陜西僉事齊之鸞言
臣自七月中經潼關蝗食晚禾無遺流民載道偶見
居民刈穫喜而問之答曰蓬也有綿刺二種子可以
為麫饑民仰此而活者五年矣見有麫食者取啖之
螫口澁腹嘔逆移日小民困苦可勝道哉謹將蓬子
封題賫獻乞頒示臣工使知民瘼(二申野錄)九年延綏
榆林大饑(續文獻通考)夏漢中雨如蕎子化為蟲食禾(賈志)
十年夏六月乙巳彗星見於東井(續文獻通考)七月陜
西大旱螟蠲賑有差八月陜西總制王瓊進甘露薦
内殿(名山藏)十一年夏漢中大水又大風拔木三日
民大疫華隂大荒渭大水渰没民田廬(賈志)八月己卯
彗星見東井十二年八月彗星復出東井掃太微
垣至於十二月(二申野錄)十三年五月邠寧涇陽等州
縣大水渰没涇渭兩岸居民畜產無數六月漢中雨
冰雹同州地震若雷數日方止連震十五次十六
年二月略陽地震七月大雨雹傷稼十七年建安
堡獲五足鹿(賈志)陜西大旱(續文獻通考)十八年三月西
安地動二次房屋搖動(賈志)閏七月庚申木火水金聚
東井(續文獻通考)二十五年榆林鎮城有一產四女者
有產四臂三面兒者(賈志)二十六年十二月十四日
澄城縣麻陂山界頭嶺晝夜大吼如雷至二十七日
夜山忽中斷移走東西三里南北五里(續文獻通考)二
十七年鄜延等州地震有聲自是地屢震(賈志)正月漢
中大饑(名山藏)二十九年六月蒲城暴風冰雹有如
斗大者數日不消樹屋人畜大傷(賈志)三十二年三
月陜西大饑(名山藏)褒城甘露降啟聖祠柏樹滴如凝
脂食之如蜜(賈志)三十四年十二月陜西地震或地
裂泉湧或城郭房屋陷入地中或平地突成山阜或一
日連震數次或累日震不止河渭泛溢華嶽終南山鳴
或移數里壓死奏報有名官吏軍民數萬致仕南京
兵部尚書韓邦竒光祿卿馬理祭酒王維禎同日死
焉其不知名未及奏報者復不可勝紀(續文獻通考)三
十七年正月鄠縣散官聚芝為山以獻曰仙應萬年
芝凡百八十餘本(名山藏)閏七月淳化諸縣雨雹(續文獻通)
(考)四十年春正月商南山萬壽宫前產芝叢中土
人得白鹿巡撫以聞四十一年四月鄠縣散官王
金進靈芝五色龜(二申野錄)四十五年華隂河吼橫出
石脊舟楫不通月餘始没(賈志)
穆宗隆慶二年正月榆林衞地震有聲初八日保寧堡
旗杆上火灼灼聲響三月西安及臨潼一帶地震倒
塌城池房屋壓傷人口鳳翔府亦是日夜戌時震二
次有聲初五日戌時漢中府及所屬南鄭等縣地震
次日卯時雨霑衣為泥十五日辰時雨至申時凍結
成雪本日地震倒塌東北城角十六日丑時又震塌
西城垜頭三月延安保寧堡旗竿有火光四月榆林
長樂堡旗竿有火光西安府地震如雷灰塵蔽天垣
屋欹側涇陽咸陽高陵城無完室人畜死傷甚多十
九日陜西興平縣地震多損傷人畜房屋者咸寧縣
灞橋柳巷涇陽縣回軍永樂各村鎮俱倒塌如平地
壓死二百餘人(續文獻通考)五月延綏大冰雹(二申野錄)陜西
大旱三年八月丁未夜火星犯鬼宿(續文獻通考)延安
黃土坬山崩裂成湫四年六月清澗縣夜雨水漲
衝南門渰壞居民數百家華隂河溢數丈流没民人
浮屍遍野(賈志)五年七月西安府地震九月己卯月
犯井宿西扇北第二星十月西安府地震二次(續文獻通)
(考)六年延安旱饑人相食(賈志)
神宗萬歷四年九月初七日漢中大雪盈尺殺禾稼
六年春朝邑井凍八年河大西徙衝崩墟墓(賈志)
九年二月辛酉火星順行犯井北第一星占曰為誅
罰為火災十年八月戊申月入井宿與火星相犯
(二申野錄)西延大旱饑人相食華隂雨雹十一年夏四
月興安州猛雨數日漢江溢有一龍橫塞黃洋河口
水壅高城丈餘全城渰没公署民舍一空溺死者五
千餘人閤家全溺無稽者不計數城内民居高埠者
於黎明時遥望江上有舟旗旛擁衞若官府查點之
狀十三年鳳翔大饑(賈志)十四年七月陜西旱(二申)
(野錄)冬澄城地震十五年正月有大星隕於榆林紅
山市四月雨黑豆於鎮城西安大饑是年西鄉縣有
大鳥高八尺黑身赤喙集數日飛去(賈志)十八年風
霾先示於關中火光繼報於延綏(二申野錄)十九年四
月陜西巡撫葉夢熊奏移三月初六日黃氣蔽天白
晝晦暗徐而變為紅色天鼓大鳴初七日夜子時忽
從正西虚空降火一塊如盆口大後生二尾落西北
方欽天監揭稱七月初三日乙卯五更東北一星彗
形如彈丸其色蒼白尾向西南方約長三尺餘測在
井宿度分延綏榆林二衞所八月霜雹相繼禾苗盡
死(續文獻通考)二十一年八月太白晝見井度(二申野錄)
二十三年鳳翔地震五月麟遊縣烽火臺雨雹大如
斗(賈志)二十四年陜西巡撫賈待問奏二月十一日
夜鄠縣雷雨遍地火光十有餘里延綏巡撫李春元
奏二月十八日夜舊安邊營四十六墩佛郎機上火
光二更方息延綏巡撫李春元奏二月十日定字四
墩房屋上瓦獸口内并旗竿上火焰二三尺不等(續文)
(獻通考)四月太白晝見井宿二十五年十月戊寅火
星逆行入井(二申野錄)榆林怪風拔木吹人有至三四里
者二十六年延安大水漂人畜甚多二十七年
七月藍田地震大雨十日土窰皆陷(賈志)二十八年
二月熒惑犯輿鬼三十四年六月陜西地震三
十五年八月辛酉彗星見井度長二尺漸往西北(二申)
(野錄)三十七年延安旱饑三十八年秋八月不雨
至次年夏四月民多疫死四十年西安大疫四
十一年七月涇水暴溢高數十丈漂没居民商賈無
算夏四月興安州雨雹如彈碎屋瓦漢江以北如雞
卵牧牛者當之即死禾稼盡傷四十四年夏六月
藍田蝗飛蔽天合省大旱延長翠屏山崩二十二日
大雨如注五六日涇陽縣口子鎮人見有羊相鬭忽
化為龍橫截峪口水須臾而下推激大石如萬雷聲
兩傍山為之動直抵雲陽至三原越龍橋而過渰没
百里漂七十餘村白渠以北鮮有存者數月平地水
方盡(賈志)蒲城士人簡某家有牛左脇下忽生銀剪一
股其端有孔掣之則牛負痛醫不識其何症事在明
萬歷丙辰(隴蜀餘聞)四十五年富平冰雹澄城冬月桃
李皆花四十八年關中大饑十歲兒易一斗粟(賈志)
光宗泰昌元年春渭南靈陽五鼓時見天裂數丈冬大
雪至仲春始霽(賈志)
熹宗天啓元年正月丙戌夜土星逆入井宿八月漢中
山有虎生角二年三月陜西居民王進榜家白雄
鷄生卵四月日當午太白晝見經天至五月中旬正
在井(二申野錄)五月朔渭南大風拔木冰雹傷禾迅雷震
驚地裂數處闊三尺長五六尺中有氣人不敢下視
(賈志)陜西北門鎮連響者三其聲甚震鎖開落地隨即
窺視並無人影行跡三年鳳縣東關外飛鼠成羣
居民獲其一長一尺八寸闊一尺兩傍肉翅無足足
在肉翅之四角前爪趾四後爪趾五毛細長其色若
鹿逐之去甚速四年五月延綏巡撫翟鳳翀奏榆
林兵營猪妖示異猪一頭二身八足二尾一首也而
分身為二分尾為二又分足為八有始合終離之象
焉有四分五裂之意焉八月陜西地震(二申野錄)六年
富平旱饑延長大水七年米脂地震(賈志)
莊烈帝崇禎元年三月二十五日五鼓全陜天赤如血
已時漸黃日始出(二申野錄)七月二十四日藍田絳村天
雨如豌豆應手成粉(賈志)陜西自四月至七月不雨五
月西安有孽火入人家色青光熒熒然廣輪盈尺者
數十旋於地若鬭不濫炎民磔雞犬禳之乃去八月
陜西恒雨霜殺稼(二申野錄)二年米脂大旱(賈志)三年
春正月熒惑入東井退舍復贏居數月秦連歲旱二
月庚午熒惑入鬼犯積尸氣四年四月熒惑再入
鬼宿犯積尸氣榆林連年旱西安大旱六年陜西
大饑(二申野錄)七年秋全省蝗大饑(賈志)九月木星犯鬼
宿積尸氣(二申野錄)冬全省地大震壞屋傷人不計其數
八年鳳翔雨灰三日(賈志)九年鳳翔學前烏集地
數萬為陣方能應矩十年三月陜西天鼓鳴十四
日八月鳳翔蝗飛蔽天十一年二月鳳翔蝻生食
麥六月鳳翔蝗食禾大饑西安大風霾黑氣衝天兵
刃火出聽之有聲十二年二月鳳翔大鼠成羣食
牛入人腹食嬰兒見骨夏四月有星隕於鳳翔袁畫
師家不及地旋轉如冶金良久漸高飛去照數十里
(二申野錄)秋關中產白兔市鬻者甚衆(賈志)八月白水同官
雒南大雨雹十三年三月渭南縣天雨蕎麥四月
月入井暈月犯井兵起人主憂又曰大臣誅有破軍
殺將八月華隂縣渭水赤十二月陜西大旱人相食
草木俱盡(二申野錄)十四年三月二十三日富平雨土
夏大熱秦府白鼠晝遊忽有畫眉鳥棲宫樹(賈志)八月
陜西地震十五年八月延綏定邊堡妖鼠產於蝦
蟆腹中一產數十遍二三百里食禾稼皆盡(二申野錄)
十六年七月米脂大瘟榆林龍王廟池前水赤若血
(賈志)十月乾州冰雹大如斛毁民屋傷人(二申野錄)十月乾
陵有龍鬭十七年正月朔日黑雲蔽天自卯至亥
大風折端禮門大旗竿初二日天無雲而雷聲震百
里(賈志)
本朝
世祖順治三年延安蝗四年咸陽渭水清八月漢中暴
雨漢水大漲渰没田舍人畜六年秋九月岐山潤
德泉復湧出八年延安地震十年延安雨粟地
震有聲略陽地震城垣圯十二年西安鳳翔天雨
蕎麥豌豆十六年六月初四日延安大雨三日洪
水發見一青龍橫截水上東南北三關汩死人畜清
澗雨雹如鵝卵
聖祖康熙元年六月陜西大雨水十月涇渭冰十八年
鳳翔饑十九年鳳翔饑三十年陜西大饑三
十一年陜西饑疫三十二年漢水溢興安州城圮
九月十四日漢中府南鄭縣民李應成妻劉氏一產
三男四十二年漢中府屬南鄭七州縣被水四
十七年二月十三日葭州民劉大年妻牛氏一產三
男五十九年秋延安府屬宜川等六州縣清平靖
邊等十一堡旱六十年西延鳳三府旱
今上雍正四年十二月十八日陜西黃河自黃甫川至
潼關河水漸清至五年正月初六日清澈異常七
年十一月二十五日膚施縣民王進福妻崔氏一產
三男
陜西通志卷四十七
