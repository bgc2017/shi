陜西通志卷六十九
人物十五
列女四
本朝
劉氏興安民楊裔昌妻年十六而寡遺孕生子氏孝
事舅姑舅姑殁力營喪葬艱苦備至子長教之入
泮守節三十七年康熙五十二年旌表
王氏興安民趙應泰妻年二十四生二子而寡時姑
老孀居氏善體姑志撫二子並克成立年七十一
而卒康熙五十三年旌表
馬氏興安民賈廷鼎妻年二十夫亡孝事舅姑劬勞
訓子苦節四十八年雍正三年旌表
康氏興安生員楊秉彛妻年二十五夫亡生子方六
日親老家貧氏紡績充養遺孤鞠育有成苦守二
十四年卒雍正三年旌表
馬氏興安生員魯鏞妻年二十二夫亡遺孤弘漢相倚為
命及弘漢入泮完娶與婦先後死復撫孫承楷成立
再世劬勞一心冰蘗守節三十七年雍正三年旌表
孫氏興安民梁陳妻年二十四而寡姑老孀居生養
死葬無失禮子生三月撫育成人有聲庠序守節
二十五年雍正三年旌表
馬氏興安生員劉鼎基妻夫亡氏年二十七後兵荒
屢至艱苦備嘗年八十三而卒
唐氏興安生員陳于闈妻于闈隨父大計司理維揚
病卒氏年二十六歲二子俱幼又妾子三人氏教
育無異視後大計亦殁于官氏自數千里外扶兩
柩歸葬守節終身
劉氏興安人百戶崔榮妻年二十榮殁不再醮三歲
兒昌引昌引長娶謝氏而夭謝引刀自刎劉救得
免與姑守節終身
馮氏興安馬在良妻年十九夫死家貧氏茹荼飲蘗
撫兒守節以終
胡氏興安馬志學妻夫殁年二十三遺子中駿訓誨成
名孫道弘幼失母胡亦辛勤撫育守節四十二年卒
俞氏興安王學先妻夫亡妾生一女氏撫女守節終
身
徐氏興安生員王國英妻陳氏監生劉其言妻夫死
守節徐五十餘年陳六十四年
李氏興安生員陳五典妻年十七夫亡自縊死
胡氏劉氏胡興安生員謝賢謨母劉其妻也流寇至
劉負胡走避閻王寨寨破俱投巖死
喻氏興安生員梁信成妻順治三年城破賊逼氏所
氏大罵賊兵刃俱下氏死之
席氏興安陳于堂妻順治三年流寇破城氏被廹引
刀自殺死
蔣氏興安貢生王建極妻順治三年劉二虎破城氏
語建極曰吾死君急逃乃引簮刺喉而卒年二十
八
侯氏興安范文奎妻順治三年劉二虎破城投井死
劉氏興安生員陳五美妻賊至城陷投水死
單氏興安生員崔尚志妻康熙十四年吴逆竊踞州
城餘黨縱掠氏知不免以其子托隣婦投巖死
李氏平利民楊啟勇妻年二十七夫亡氏痛不欲生
親族諭以養老存孤大義始強起就食治家勤儉
嚴肅事翁姑如子及殁喪葬盡禮人稱節孝教二
子皆入泮卒年六十有一雍正四年旌表
朱氏洵陽生員鍾仙麓妻仙麓死氏年二十七不嫁
教子&KR1607;貢於成均&KR1607;死婦吴氏年十八亦不嫁教
子衍慶餼於庠朱守節四十三年吴守節三十四
年
吉氏洵陽生員吴鳳喈妻夫亡終事舅姑撫子伯禮
入泮而卒婦華氏善承姑志撫子淳科餼于庠兩
氏俱年二十六而寡吉守節四十四年華守節四
十二年
吉氏洵陽舉人宋英妻年二十四夫殁教子成名守
節五十六年
吉氏洵陽生員鍾仙質妻年二十二夫死以姑老無
依誓不再嫁守節五十八年
王氏紫陽民任兆麟妻年二十四而寡親老子弱矢
志靡他守節二十七年雍正三年旌表
李氏紫陽民武君化妻夫亡事姑育子苦節終身雍
正六年旌表
鄭氏漢隂生員藍旐妾旐夫婦死于賊氏負嫡子立
避難險阻備嘗亂定家業蕩盡每䌟麻餬口兼勤
訓課俾立成名苦守四十餘年邑令旌其門
胡氏廪生陳國典妻汪氏夏之相妻張氏曾述志妻
俱漢隂人胡年二十九汪年二十五張年二十八
並夫亡守節撫孤終身温氏郭祚妻亦夫亡守節
終身
孔氏商州人王正妻幼讀孝經小學能通其義未嫁
姑殁即不事膏沐不與宴會年十七歸王十九夫
死無子女有諷以他適者即不食以明志家貧備
歴艱苦或勸就食母家不可其兄誓養以終身遣
婢僕相迎氏曰此大歸也必兄至敦請始往教嗣
子讀書成立苦節歴三十七年雍正七年旌表
唐氏商州生員牛廷琇妻年二十三夫遠出不歸後
姑逼之輙以死自誓苦節歴六十年卒
趙氏商州楊用枅妻年十九夫亡誓以身殉父母密
防之得不死矢志守節翁與父憐其年少無子勸
改適即入室髠髮以示不二翁感泣爲立姪嗣之
歴五十七年卒
周氏商州進士羅立賢妻夙嫻内則歸立賢家徒四
壁紡績佐讀立賢天姿穎異氏自喜得所歸登第
後一載立賢卒氏日夜涕泣勺水不入口數日淚
盡眼枯嗚咽而逝
楊氏鎮安劉瑞徵妻田氏齊扶上妻並年三十而寡
矢志撫孤楊歴三十四年田歴四十五年
何氏雒南生員張足發妻夫死年二十二遺孤甫週
翁老姑病氏矢志不二代夫終養歴寇變田廬蕩
然拮据養育年八十二卒
強氏雒南生員許鏡妻年二十五夫死矢志撫孤歴
兵荒艱苦萬狀守節三十一年
崔氏雒南夏民表妻夫死氏年二十八矢志撫孤翁
時仲以明經司訓吳堡卒于官氏罄貲庀喪事扶
櫬歸葬事繼姑盡孝備歴艱苦守節五十年
王氏雒南增生劉呈旦妻冀氏張見龍妻夫死撫孤
食貧守節並歴三十餘年卒
焦氏雒南張珽妻珽亡氏年二十二事姑育子内外
無間言壽七十二卒初珽父庠生如堪亦早亡母
張氏時年三十守節撫孤歴五十年而終兩世冰
操守令咸表其門
董氏雒南藺士興妻年二十一而寡家貧子幼氏苦
節撫孤操作終身年七十餘卒其子孫皆務農敦
本克守家風
吕氏雒南生員白貽哲妻年十六適貽哲二十九而
孀親老子幼氏仰事俯育孝慈備至歴五十年以
壽終
劉氏雒南劉燝妻二十三歲而寡矢志殉夫時遺孤
方三歲族黨力止之得不死子既長課子躬耕家
稍起及生孫乃課孫讀書以紹先業年六十四卒
今孫龍有聲諸生間
雒南二李氏一生員趙弘正妻一雷起聲妻弘正亡
氏年二十二守節年七十三而終起聲亡氏年二
十七守節年六十而終
李氏雒南張度妻相夫事姑克盡婦道度卒氏年二
十九奉孀姑撫弱子歴四十四年終
張氏雒南何承烈妻承烈亡氏年甫二十七奉姑育
子歴十餘年子長爲娶婦生孫子復殀氏慮婦姚
氏有他志泣謂曰我命蹇故爾汝勿效我所爲姚
泣曰姑能守婦獨不能守耶婦姑相依者復三十
七年張氏年七十六而殁
冀氏雒南張銘妻趙氏周知妻銘亡冀年二十四知
亡趙年二十六家貧子幼誓不再適冀年五十八
卒趙年五十九卒
石氏雒南張靖荆妻年十六歸張事舅姑以孝聞夫
病亟氏誓以死殉夫囑以養老存幼氏勉從之後
三子皆成立季子璽得入泮守節三十六年而殁
康熙三十年歲荒氏捐粟賑飢里中全活者數十
家其殁也鄉人多赴哭
邵氏山陽生員羅星燦妻燦少負雋才不售早卒氏
年二十餘堅志撫孤年七十二卒又州判武震方
妾魏氏亦以守節著聞
董氏山陽生員田生芝妻氏年二十夫死於虎子在
抱氏覓屍歸殮矢志撫孤操作勤苦教子成立守
節五十年
單氏同州生員李昌世妻年二十二夫死氏痛哭不
食投繯者再戚屬諭以存孤大義遂守節終身雍
正三年旌表
王氏同州民陳汝極妻汝極死氏年十八無子矢志
堅守孝養姑嫜汝極從兄忠極立極感氏節各嗣
以一子共給贍田十畝苦節四十年雍正三年旌
表
張氏同州民李與階妻年二十九歲夫死遺二子一
女翁姑衰老氏身代子職孝養無間會大荒朝夕
不給氏鬻次子及女以供膳翁姑俱以壽終卒撫
長子成立守節三十八年雍正三年旌表
姚氏同州民南永福妻歲荒永福闔家就食河南中
途永福病故抵鄧州永福父亦殁時氏年二十八
矢志守節血指織絍以撫遺孤比歲豐率子扶櫬
旋葬故里里人重之雍正五年旌表
杜氏同州民強有禮妻歲大饑全家避襄陽翁與夫
俱客死姑衰老子女俱幼氏績絍度日暨歲稔先
奉姑擕子女以歸復拮据累年遣子附估客至襄
陽扶兩櫬歸葬守節三十七年雍正六年旌表
王氏同州民郝造賢妻年二十四夫殁斷一指以明
不二事翁姑視夫在時尤謹子既長家事一切令
子與族衆議行嘗語其子曰我婦人何知但無墜
先人足矣其識大體多此類雍正九年旌表時年
六十九歲
張氏同州儒童王助芳妻生而端重寡言笑父以女
孝經授之能識大義既適王生子三月而助芳殁
氏甘貧撫孤未幾翁又亡典釵衣以葬姑頸有惡
瘡十餘年不愈時口吮之以出其毒鄰里見者皆
感動姑殁爲醵錢庀喪葬氏卒年八十七守節六
十六年雍正十年旌表
汪氏同州儒童王國正妻國正亡遺腹生一子子幼
不能食氏慮不育慟幾絶投繯者三以救免母憐
其少寡諷以改適氏截指示之始不復言姑兩目
皆失明氏出入維持不少怠守節五十五年年七
十有五雍正十年旌表
孫氏同州民李子燽繼妻年二十七而寡事繼姑至
孝撫前室子與堘與圻如已出與圻有過使跪木
主前氏涕泣數之不與杖二子皆哭失聲而罷未
幾興堘入泮事母尤盡孝又早卒婦張氏年甫二
十二慟絶姑諭以存孤大義哀稍止值歲祲以榆
麵蕎花自給子芾亦好學既長孝謹有父風娶媳
生孫媳復殀芾再娶王氏生二子芾又亡王氏亦
矢節不移每三寡三孤悲啼相向里人聞者皆掩
泣孫張並雍正十年旌表孫時年八十有四張時
年七十有二
李氏同州民王奪標妻年二十六夫亡奉翁姑孝敬
彌篤翁姑慮有他志氏抱三歲子呼天指日以明
不二子長遊庠又早殁復撫遺孫成立雍正十年
旌表時年七十有一
楊氏同州民王玉秀妻事翁姑以孝聞年二十四夫
亡親族欲分育其子女氏矢志不二子幼常啼飢
氏多方止之不使翁姑知也持身尤謹親屬宴會
皆不與雍正十年旌表時年五十九歲
雷氏同州楊奉魁妻生一子一女奉魁遠出惡少李
延梅窺氏色突入氏室逼汚之氏厲聲呌罵脅以
刃罵益力延梅恐事泄遽刃之并殺其子女逸去
事發寘延梅極典氏旌表
李氏朝邑韓快妻年二十二而寡事病姑敬謹不衰
家素貧拮据荼苦持家有則長子宗琰以行義著
於鄉次宗玠蜚聲黌序皆母教成之也年七十八
而終雍正九年旌表
張氏朝邑王文祥妻氏素賢淑里中狂徒窺氏夫他
往潛入氏室逼汚之氏忿激詈罵脅以利刃罵不
已斷臂乃絶家人奔救少蘇頃之夫至窮其故靳
而不言母至乃泣指強暴狀而卒強暴伏法氏膺
旌典
侯氏朝邑永年令王報春繼妻報春居官清白家無
餘貲其亡也祀永年名宦氏撫子鵬翼鵬程紡績
佐讀備歴艱苦鵬翼登康熙辛酉賢書己卯鵬程
復以第一人舉於鄉人謂廉吏宜有後亦孀母苦
節之報也
關氏馬毓宗妻蘇氏張頌音妻俱朝邑人夫早亡並
寄食於母家甘貧終老關有子守節五十五年蘇
無子守節七十一年
朝邑二張氏一貢生郭藩母一諸生王琛母也二氏
並夫死守節事親有禮訓子有成藩母年七十六
卒琛母年八十一卒
張氏李含萌妻上官氏楊魾妻上官氏趙攀詔妻上
官氏樊玉瑚妻俱朝邑人夫亡皆親老子幼仰事
俯育辛苦備嘗含萌妻年六十八攀詔妻年九十
玉瑚妻年五十八魾妻年三十八遽終聞者傷之
以爲未食其報云
朱氏雷福有妻黃氏孫維乾妻謝氏周士熊妻雷氏
賀昌祚妻俱朝邑人夫早亡上事孀姑下撫孤子
備歴艱苦孝慈兩盡後朱年七十六謝年七十九
雷年八十黃氏獨年登九十邑令陳昌言表其門
曰節壽兼隆
侣氏朝邑張辰斗妻趙氏李應春妻夫死無子並撫
從子爲後佀守節六十二年趙守節四十餘年
馬氏朝邑樊王佐妻徐氏張經濟妻夫死俱無子誓
不再醮馬苦節六十六年徐苦節四十二年
于氏王所進妻劉氏樊中鵬妻都氏仇允忠妻王氏
張羅俊妻王氏樊良弼妻王氏吏目黃三省妻俱
朝邑人夫死各守遺孤教養備至迄能成立于氏
年六十八劉氏年七十都氏年八十七張王氏年
六十七樊王氏年七十六黃王氏年八十三人謂
天祐全節故咸登上壽也
王氏朝邑生員嚴呈瑞妻員氏生員安濟繼妻任氏
楊東昱妻謝氏楊三尚妻夫死俱誓不再適茹荼
教子歴久不懈王氏年六十員氏年五十五任氏
年六十餘其子皆諸生謝氏年八十六其孫有遊
庠者
張氏朝邑生員何之英妻年二十七夫死截髮納棺
矢志撫孤寇至掣其耳取環以去氏即截耳以示
不汚子亡又育孫成立年七十七卒
田氏朝邑吳興讓妻年十九夫死子加祉甫週氏奉
姑撫子黽勉勞苦未幾加祉夭氏孑然孤嫠朝夕
不給從子加福迎養之苦節歴四十餘年
田氏朝邑王大猷妻夫死氏年二十有二家貧無子
翁姑欲令改適氏以死自誓卒撫嗣子成立姑病
拮据奉養孝敬不衰守節歴三十餘年
雷氏朝邑王慎獵妻年二十二慎獵死無子矢志守
節夫弟慎餘年八歲氏善視之以妹妻慎餘生子
門臻未幾慎餘又死妹年二十八二寡同撫一孤
暨成立娶婦郭氏門臻復夭郭年二十四依二姑
爲生節孝並著雷氏年各八十餘卒郭壽亦至八
十
王氏朝邑生員麻出羣妻夫亡時子浡然甫六歲氏
守節撫孤歴三十餘年浡然娶婦井氏生子直甫
四歲浡然早卒井事姑教子更歴兵荒年七十三
卒時稱一門䨇節直妻王氏亦守節苦志終身
樊氏朝邑生員張璠妻年十七夫亡無子父母憐其
少欲令改適氏微聞此議痛哭不食嘔血而死
薛氏朝邑孫崇樸妻夫病革語氏曰我死汝嫁乎氏
泣對曰存以代君養不得已以死繼之夫死家利
富人重幣使強載去時夜已半氏守燈厲罵不絶
達旦得脫歸飲藥死
秦氏郃陽党克儉妻年十七克儉死子未及週氏撫
棺慟絶誓以身殉翁姑力勸意稍解甘貧茹苦撫
子成立守節四十年雍正六年旌表
党氏郃陽雷爾預妻年二十三爾預殁或言再醮氏
截左耳以誓事頽親撫弱息孝慈兼盡守節六十
餘年
張氏郃陽雷延壽妻年二十而寡延壽祖母劉以節
著氏孝親鞠子志操冰霜人謂克嗣徽音守節三
十六年
寗氏郃陽雷曉妻年二十一夫死家貧舅姑尚在殯
夫兄嫂復相繼去世氏拮据經營善撫猶子祀事
不墜守節四十年
烈女姓王氏字玉父圖南郃陽世族字韓城張氏會
盗起梁山北家人聞盗至咸出走玉告其母曰兒
處子也何之必死之言未既盗牽之去玉紿盗曰
汝已破吾家吾焉往盍少寬乎守者稍懈乃乘間
走道旁溺井死賊退家人求之有同繫女婦指示
井中始出尸歸殯時順治五年冬也
王氏郃陽李覺世妻覺世母老家貧遠館洛川氏紡
績養姑甘旨無缺雍正元年夏覺世適館涉溪暴
漲竟溺死婦聞之慟絶姑力救始甦及櫬歸氏爲
營葬葬畢入室自縊家人啟視顔色如生氏無子
卒年二十有五
王氏史節妻師氏趙于階妻薛氏強不息妻俱韓城
人年各不滿二十夫死守節終身康熙初旌表
薛氏韓城儒童陳其誠妻其誠病革泣曰我死誰與
我育子女者氏剪鬢髮一股示之以明不二夫殁
氏年二十八事姑盡孝姑病疫幾危或勸氏少遠
之氏不聽朝夕扶侍目盡腫且流血姑忽見之大
驚一汗而病痊家素貧日事縫紉以資朝夕撫遺
孤學業有成蜚聲庠序守節歴四十二年雍正九
年旌表
范氏韓城儒童劉翕順妻翕順家貧父母皆年登耄
耋氏飭治中饋修理井井舅姑喜曰吾自今可無
虞凍餒矣未幾舅姑亡夫亦繼逝氏拮据經營喪
葬成禮教子慈嚴兼盡雍正十年旌表時年六十
有二
薛氏韓城諸生王秉乾妻解氏劉廷仕妻夫死即遭
寇變顛沛備經薛時年二十有二解年未二十皆
無子薛立嗣子爲後歴三十七年解依母家以居
歴四十年卒
姚氏韓城劉學龍妻年二十二夫死三子俱幼翁衰
老繼姑性難事氏矢志守節備歴艱苦常竟日枵
腹飲泣不言教子務農經商家漸康遇戚屬貧者
恒周之曰我從貧中來深知其難也歴六十六年
諸孫繞膝有遊庠者人皆謂氏苦節之報
祁氏韓城陳振興妻振興死氏年二十有六戚屬慮
不能守將分育其子女氏矢志不二姑在堂孝養
無缺姑殁喪葬盡禮嚴課二子俱得成立苦節歴
三十八年
張氏韓城生員薛隆世繼妻隆世病七載日侍湯藥不
一假他人手病劇語氏曰汝無出吾死可他適氏
以死自誓及卒有微勸之者厲聲拒絶幾自刎撫
前妻子如已出比長而殀氏痛不欲生慮無後立
嗣孫撫之苦節四十二年
楊氏韓城陳朝瑛妻夫病篤囑氏曰我病不起若能
終撫吾兒乎氏泣以立孤自誓既殁氏時年十九
家赤貧事翁姑甘旨無缺自咽糠籺弗使知也子
既長入泮有聲未幾殀苦節四十二年
孫氏韓城師正學妻年二十九夫死子十齡或勸氏
改適代養其子氏叱之曰稍待六七年子漸長可
自謀生理矣奈何背夫舍子去乎未幾子亦死一
慟輙絶聞者淚下所居屋兩間歲久圯壞風雨無
障氏鍵戶獨處早夜紡績自給或病不能織寧枵
腹不乞憐於人苦節歴五十三年
雷氏解登位妻薛氏劉述古妻趙氏李夢春妻吳氏
秦文煒妻俱韓城人夫死咸立志撫孤薛吳尤家
貧備歴諸艱雷卒時年八十二薛年七十李年九
十三吳年亦八十云
薛氏韓城生員衞士竑繼妻年十八夫死撫前室子
及嗣孫備極艱苦守節歴六十五年卒
強氏張文輐妻薛氏輐弟文輨妻韓城人並二十四
而寡相依守志俱壽至八十二而卒人稱一門䨇
節
孫氏生員薛丕基妻劉氏生員吳無隱妻梁氏生員
程謙光妻皆韓城人孫年三十而寡守節五十三
年劉年二十八而寡守節二十二年梁年十六而
寡守節五十五年
史氏韓城諸生衛廣生妻廣生死氏年十六翁姑憐
其少勸令改適氏涕泣不食曰身可死節不可易
翁爲立嗣氏撫之成立年五十四卒
丁氏韓城史序官繼妻賈氏史可誌妻二史亡丁年
甫十七賈年二十親老子幼一室凄然二氏養親
育子備歴辛勤丁守節歴四十餘年賈守節歴五
十餘年
解氏韓城儒士薛印淑妻幼有令質能讀孝經論語
年十六夫死子生甫三月矢志守節事親撫子歴
七十五年卒
郭氏韓城生員衞執瑞妻李氏生員衛執奎妻郭年
十七而寡李年十八而寡皆無子李撫從子爲嗣
矢志守節郭歴五十四年終李歴五十八年終
高氏解自性妻程氏晉星妻並韓城人高年十七而
寡年七十八卒程年十八而寡年八十卒
張氏韓城吳之音妾年十九之音夫婦俱卒撫嫡子
及孫曾劬勞三世年八十卒
孫氏韓城諸生劉昌引妻夫死氏年十九矢志撫孤
翁性嚴諸叔横逆時至氏隱忍守節年九十卒
衛氏韓城儒士薛生德妻年十九夫死子英甫二歲
叔生周亦幼穉家赤貧值大飢氏辛苦支持事姑
盡孝課叔與子讀書比長皆入泮里人賢之氏竟
以勞瘁得疾年未四十而卒
薛氏韓城程殷輅妻夫垂死以親老子幼爲託氏年
二十四矢志守節事姑撫子歴五十三年卒
晉氏韓城生員薛自通妻夫死氏年二十守節撫孤
順治六年寇至子從之未得死所至柳枝村紿子
他去投崖死
薛氏韓城閻邦計繼妻夫死氏無出撫前妻子長既
娶子婦俱夭復撫孫成立順治七年寇至被掠罵
不絶口遇害
王氏韓城衞士望妻夫亡氏年二十餘有一子一女
氏不顧哭泣數十晝夜絶粒而死
吳氏韓城儒士張雲樞妻史氏王國彦妻夫死誓以
身殉營葬畢遂不食死
解氏韓城中書舍人廉楨女許字同里閻衍緒未嫁
而衍緒卒女聞之日夕掩泣一日就閣中沐浴更
新衣將死母疑之詭曰兒無他遂密防之得間登
樓俯檻望閻氏廬默祝曰魂兮來忽痛哭委頓于
地家人扶就榻遂不食以死死之日欲言族止唯
淚涔涔下父母哀其志合葬閻氏焉
程氏韓城人字孫紹曾未嫁紹曾卒女欲臨其喪父
母不許時掩泣有議婚者女聞之痛哭乘間自經
死
馬氏生員楊中涵妻雷氏生員楊中渼妻華隂人中
涵殁馬氏年二十四家貧無子矢志守節父迎之
歸曰我楊氏婦也有姑在我去孰與姒並事吾姑
中渼殁雷氏年十七亦無子或勸之嫁泣曰姆爲
伯守我獨何往值逆闖之變姑憂怖幾死二婦奉
姑避山中孝養備至姑殁竭力庀喪營葬雷更事
馬如姑並守節終身康熙二十六年旌表
郭氏蒲城生員王凝圖妻夫卒氏年二十長子元芳
甫四歲又遺腹生次子聯芳氏以養老撫孤爲巳
任元芳後讀書成立值闖逆入關元芳負母避山
中遂偕隠馬苦節四十餘年卒康熙三十九年旌
表
曹氏蒲城劉士瑜妻年二十一夫死父母憐其少寡
微言守節之難氏大慟而返不歸寧者數載戚族
有言再醮者即絶之事姑至孝姑病十餘年日侍
床簀頃刻不離初抱姪爲嗣九歲而殤氏一慟輙
仆夫兄仍以次子彤嗣之教育備至苦節三十四
年康熙五十四年旌表
劉氏蒲城仵允藩妻允藩死氏年二十有二翁姑老
病氏克盡孝養及卒喪葬盡禮撫遺孤恩義兼至
克底成立康熙五十四年旌表
李氏蒲城生員王楠齡妻年二十一夫死投繯者再
舅姑密防之得不死終身不事膏沭足不踰閾事
父母翁姑咸盡孝初撫族姪爲子而殤痛哭不欲
生又撫嫡姪承嗣盡鬻簮珥供乳哺常午夜紡績
伴子讀書卒至成立雍正四年旌表
米氏蒲城劉漢興妻年二十而寡誓以死殉戚屬勸
以養親存孤大義即矢志守節事舅姑倍篤日夜
爲舅姑祈壽後並享大年人以爲誠孝所感舅姑
殁鬻衣以葬盡哀盡禮里黨重其節孝欲白于有
司却不受曰是爲名也非吾本志苦節歴二十六
年卒
梁氏蒲城權丕昌妻年十五歸于權事翁姑以孝聞
年二十二夫死投繯者再姑密防之得不死遺腹
生子即以立孤自任仰事俯育悉取給於十指卒
撫子女成立苦節二十六年卒
雷氏蒲城原溍長妻年二十夫亡自經數次賴妯娌
密防得不死事翁至孝甘旨無缺課二子讀書不
少怠二子俱入庠苦節歴四十三年卒
張氏蒲城屈宁妻年十八喪夫無子欲絶粒死以舅
姑衰邁苦守侍養既殁殯葬備禮撫姪爲後教育
成名守節二十四年卒
原氏蒲城校演武妻年二十二演武死所遺田舍伯
盡奪而有之或勸與較氏曰伯夫手足也傷夫手
足何以見夫地下乎子弱家貧終身不易守節五
十二年
張氏蒲城王來賓妻年十七來賓經商卒于滇訃至
氏誓不欲生翁姑勸止苦節六十七卒
常氏蒲城原于素妻年十九于素卒家人憐其少令
改適氏忿然曰吾之不速死者圖爲夫撫嗣子也
於是撫于素兄子維爲嗣中康熙戊子副榜守節
四十一年卒
徐氏蒲城庠生劉克忠妻年十九克忠死氏奉翁姑
撫二子守節三十二年卒
吳氏蒲城陳采之妻年十四夫死撫姪韓學爲嗣守
節三十四年卒
趙氏蒲城車國祥妻年二十二夫亡矢志守節父母
憐其少寡值歸寧以微言動之即大慟而返清操
益勵時翁年八旬病羸者十餘年三子皆襁褓氏
早夜縫絍以資養育卒年七十九歲
劉氏中部人蒲城生員王秉乾妻年十八秉乾亡遺
腹生一子三歲殤有女亦相繼殁氏孝事孀姑甘
貧守節年五十八卒
張氏蒲城楊圻妻圻卒氏年二十七欲以死殉念子
女無依乃勉爲存孤計初氏有奩資雖經喪葬猶
可自存值祭日氏攜子女赴墓所偷兒乘間行竊
比歸則囊篋蕭然矣氏煢煢無告乃依母家僦舍
而居勤儉課子卒底成立年七十卒
劉氏蒲城生員張所懷繼妻年二十二夫亡無子氏
慟絶翁姑諭之曰吾子不幸汝能從死固善其如
吾二老何氏感悟曲意承顔每獨處雪涕不令二
老知也未幾翁殁事姑又三十餘年喪葬無缺歲
辛未大飢氏以甘脆奉老姑次飽嗣子恒枵腹終
日卒時年六十三
武氏蒲城周文興妻東妹即文興妹也文興居邑東
南之安豐村順治初流孽未靖氏與東妹同在田
刈穫賊突至覩氏少艾挾之去氏大罵不從賊殺
之復逼東妹亦不從復殺之未及葬會文興亦死
于兵有鄰人武姓者以土掩之亂定其事亦不彰
康熙五十三年居人築墻掘土得二屍顔如生衣
履儼然衆異之武姓者時年已八十餘憶其事備
言本末二氏之烈乃著村人王孝廉廷瑗爲具棺
改瘞并勒石誌之
常氏蒲城米正頤妻吏部郎中澄之女順治六年賊
黨據蒲正頥被殺氏覓屍歸殯忽一日几上設七
筯各二吉服臨奠家人疑之至晚自縊死
屈氏蒲城進士穎藻女適儒生賀慎慎死年二十有
二服闋自縊死
郭氏蒲城孫述妻康熙壬申關中大飢貧家婦子多
相鬻以食述語妻曰吾義不賣汝汝可改適以圖
活未幾述竟死氏亦自縊同時有楊氏者戴茂宇
妻茂宇將鬻氏氏投井死
周氏潼關民畢懋篤妻年二十九夫亡遺三子俱幼
氏守節撫孤家貧以縫紉餬口戚族欲奪其志氏
剪髮自誓值明季兵燹擕孤匿山谷間備嘗艱苦
三子俱得成立康熙十六年旌表
劉氏潼關民郭宗儒繼妻事姑盡孝姑常語人曰此
吾家孝婦也無何姑殁夫繼殁前室柩尚未殯氏
拮据襄事三喪畢舉撫前室子鞠育備至當歲歉
以餅餌飼其子而已及所生二女常咽糠籺曰此
郭氏家祧所係脫不虞無以見吾夫地下也二女
亦明大義俱少寡不再適有母風雍正十年旌表
時年五十有七守節歴三十四年
成氏耀州民劉月桂妻年二十七而寡遺腹生子敷
榮氏教子讀書以母兼父敷榮以康熙甲午舉於
鄉氏守節四十餘年雍正四年旌表
閻氏周氏耀州右都御史王國妾國卒時兩氏俱年
二十無子或勸更嫁並叱之曰主人立節朝端吾
二人不可留名彤管乎相與苦守終身俱八十餘
歲卒
王氏耀州生員宋金臺妻性至孝少時侍父疾祈以
身代歸金臺值家門鼎盛氏以勤儉自持常竟夕
紡績以伴金臺夜讀及金臺死於賊氏勵志守節
歴三十四年卒卒之日猶諭其子若孫曰勿忘先
志
岳氏耀州監生左士元妻嫁甫四月士元死寇難氏
初志誓必死因身有遺孕既而幡然曰舅姑無他
子夫死左氏再世止此一線矣吾姑待之後果生
子驂氏恩勤教育驂得列名膠庠享年七十有七
卒
文氏耀州民胡平六妻年十八夫故事姑養孤誓不
他適族人有幼女失母者姑見之指謂氏曰吾孫
無父此女無母其痛一也氏欣然乞養之如已出
姑大慰姑既殁攜子居父家事父一如事姑時幼
弟婚娶皆倚辦歴三十年而卒
秦氏耀州民左于聖妻年十七歸左事姑盡孝于聖
卒於蜀姑哭泣不止氏日引二幼子戱於前姑每
破涕爲笑自是寢食動息倚姑爲命姑殁氏年已
三十八以積哀成疾既革呼二子謂曰汝父死而
我不死以汝祖母在也今死矣汝父尚寄骨他鄉
汝兄弟能歸之吾目瞑矣言終而逝
王氏同官生員習完初妻年二十五夫亡遺三女皆
幼氏矢志守節明季寇禍鄉人皆出走氏泣曰吾
未亡人將何之遂自經恍惚間有神救之因繯絶
而蘇復不食閱十一日不死會寇退乃復食衆異
之順治十三年旌表年八十而殁
党氏同官習世科妻夫病禱於神割股以進夜夢神
語曰汝夫命當死憐汝志增筭三旬夢醒夫果愈
一月復病遂不起氏自毁其面以矢志後遭寇變
兼值歲荒日課兩子讀書啖糟籺無二志歴四十
餘年卒
宋氏同官廪生馮賓明妻年二十七賓明死二孤俱
成立有名黌舍守節三十八年卒
侯氏同官廪生習佩珂妻年二十一夫亡無子屢欲
自盡長姒許氏哀之以次子湛爲氏子及長入泮
有文名甫娶婦又殀婦劉氏年二十三亦無子時
佩珂伯仲皆再世單丁乃撫外孫温姓者爲孫以
繼湛後兩寡相依一門完節侯歴五十二年卒年
七十三劉歴三十二年現年五十五
劉氏白水農家女適張順順亦業農氏刈豆田間兩
小姑春兒八兒偕往有惡少高姓者突至語挑之
氏正色以拒高以刃脅之氏大罵遂被殺春兒八
兒號救並遇害事
聞捕高寘法旌其門
吳氏生員張庚妻王氏生員宋陶澂妻韓氏胡尚盈
妻董氏劉禹統妻並乾州人夫死奉姑育子不以
艱辛易慮吳得年七十七王得年七十餘韓得年
五十六董得年五十餘
樊氏乾州生員何麟瑞妻年二十六夫死兩值年荒
氏機杼資生事翁教子鄉黨賢之守節四十餘年
殷氏乾州周成德妻適周甫年餘而寡年二十二家
貧甚氏勤杼軸以奉舅姑育孤子守節五十餘年
楊氏乾州廪生趙煇妻竇氏袁大經妻俱夫亡不嫁
事舅姑克盡婦道楊守節三十二年卒竇守節五
十餘年卒
張氏乾州生員董煥妻年二十四夫死誓同穴痛夫
無子恩勤撫姪以苦節終身
董氏乾州生員邢瑄妻周氏李伯友妻並年二十三
而寡初誓死以殉因翁老子幼勵志守節辛苦終
身董歴三十七年周歴五十五年
龍氏乾州劉繼法妻年二十九夫亡事舅姑盡孝家
貧乏食氏辟纑易粟養老育孤鄉黨賢之守節五
十餘年
王氏乾州王紹周妻夫亡年二十二撫孤成立孤又
殀氏又撫孫以延夫祀苦節四十餘年
師氏乾州韓天錫妻年二十三夫死敬事舅姑家貧
旦暮紡績易薪米供膳守節三十餘年
張氏乾州馬賢妻夫病禱於天願以身代夫亡慟幾
絶憐子幼無依乃忍死苦節撫孤歴四十五年
虢氏乾州唐振聲妻年十八振聲殁翁姑病祝天請
禱寢食俱廢家貧課子以女紅資其膏火守節四
十年
黎氏乾州監生王賓賢妻張氏侯勲妻並年十八而
寡事舅姑以孝撫孤子以慈黎守節五十三年張
守節三十年
彭氏乾州宋志禮妻年十七甫孕而寡暨生子鞠育
成立苦節四十餘年
陳氏趙照妻唐氏史大儒妻祝氏劉增妻王氏王鍏
妻俱乾州人夫死親老子幼家計維艱諸婦一身
擔荷孝慈克盡陳唐苦節並三十餘年祝苦節三
十八年王苦節五十餘年
韓氏乾州王鋐妻年二十一夫殁依夫伯父母以居
事之如舅姑人稱其孝立孤守節四十餘年
趙氏乾州貢生宋樸繼妻年二十三樸亡待前子焻
如已出焻死婦張氏年十九遺孫志琪姑媳辛勤
教育早歲入泮趙守節四十七年卒張守節四十
五年卒
馬氏乾州上官銘妻銘兄弟同居銘死氏分爨擕孤
子獨處雖寒饑無怨言苦節四十八年
虢氏乾州田純儒妻寗氏王壽妻純儒壽皆諸生早
亡遺子俱幼二氏誓死守節姑病各割股煑藥以
進田子業儒王子業農咸得成立人謂慈孝兼盡
寗五十九卒虢四十餘年卒
袁氏乾州貢生殷銓繼妻夫亡截髮明志誓死不二
子夭撫嗣孫成立艱辛備歴守節五十餘年
嚴氏乾州雲浩然妻年二十四夫染疫氏禱於神願
以身代夫殁孝事孀姑教子入泮守節三十三年
師氏乾州生員殷必掄妻年二十八夫亡兩子俱幼
氏撫育成立事姑篤孝姑死旦暮哭兩目失明年
至七十餘卒
李氏乾州生員陳而經妻年二十二甫孕而寡暨生
男氏擕持事姑孝慈兼盡守節四十八年
殷氏乾州崔易妻年二十一夫病篤囑其事親撫孤
氏泣而頷之夫死茹荼飲蘗卒成夫志苦守四十
餘年
殷氏乾州生員黎衞妻夫病篤先投繯死
李氏乾州廖揚光妻年二十七夫殁不食死
吳氏乾州殷之才妻歸三載之才客死氏設位舉哀
親朋彙弔畢乃整衣自經從容以殉
劉氏武功生員馬穎姿妻穎姿随叔琾宦永嘉兵變
死節氏聞訃慟絶撫姪為嗣以延其祀守節歴四
十三年卒雍正六年旌表
李氏武功党從直妻二十四歲而寡撫子仿成立仿
妻薛氏二十七歲而寡侍姑苦守子銓後得入泮
李七十四歲卒薛五十九歲卒
楊氏武功李尚林妻年二十三尚林死立孤守節六
十八年劉氏尚林子灝妻年二十六灝死立孤守
節三十五年
魏氏武功民馬瑜妻吳逆之變瑜運餉不歸時氏年
十九貧而無倚一子甫三歲或勸改嫁氏抱子泣
曰吾去將馬置此况吾夫或猶在乎朝夕紡績數
十年無他志後子以病廢婦又死撫孫完節而殁
年七十五
郭氏武功張錫履妻年二十三夫亡翁老子幼小叔
小姑皆未長氏一身擔荷矢死靡他翁殁竭力營
葬叔入泮姑遣嫁皆氏力也未幾子病死益勵志
守節歴四十七年卒
耿氏武功生員康吕師妻閔氏康吕夢妻耿年二十
四而寡撫從子為嗣苦節三十九年閔年十八而
寡撫遺腹子得成立苦節五十四年
李氏武功童生吳翥妻年十九生一子而寡族惡逼
其改嫁氏斷五指以明不二復以舅姑俱殁無可
自存抱遺孤寄母家守節五十一年
張氏武功党可法妻年二十四而寡八十二而卒五
十餘年中事衰姑撫弱息堅心苦操為巾幗完人
至今孫曾玉立黌舍有名
康氏武功李某妻康熙壬申歲饑且大疫夫病故遺
子女各一家赤貧姑殯亦在堂氏晨昏雨泣日營
葬事閱數載始就緒葬日值雨氏衰服扶轝行泥
中至塋匍匐冡間所需悉手具女長甫嫁而殁一
子婚生孫矣其媳又殁氏備歴諸艱卒無易志素
精女紅善指授德言尤擅美族姪某聘婦年甚稚
失怙恃氏攜歸育之迨長遂成佳婦甥趙某婦不
令延於家從氏起居者久之卒改而去洵近世女
師也氏年二十六而寡卒時年六十一
楊氏武功楊志秀女年十四順治八年土賊破其堡
女被掠至渭水湄欲汚之女大罵賊怒以刀斫其
面兩目俱墮遂死
侯氏武功生員馬璟妻璟病將不起氏誓以身殉遂
先璟自縊死
馬氏武功民張居仁繼妻年二十五生一子一女而寡
前妻子節稍長性至孝氏與力耕餬口貧無廬舍
栖止土窑中苦守者十三年一日突有惡少勸改
嫁氏叱之去越數日竟紏夥夜至欲擄為婦氏閉
戶厲罵賊劫門入節揮刃峻拒賊怒舉火焚窑地
無援者遂闔家死死後出屍節猶手持弟若妹而
全身護氏氏則髮雖焦面目如生此康熙十八年
事也
王氏武功民馬鐸妻年十八于歸生二女而夫夭誓
不再適以從子為嗣舅姑憐其少欲嫁之氏婉辭
以謝一日歸寧及返室盡失其槖中裝氏默知此
舅姑計也即夕自縊死既覺姑視之衣裾斬然淚
痕欲濕因撫尸而哭之極哀時年二十有四
姚氏淳化陳其元妻生三女夫亡年二十餘資産悉
讓夫異母弟茹荼飲冰甘貧守志女長皆遣嫁遭
寇掠乘間即拔賊刀自刎血湧仆地賊驚逸越宿
得甦全節終身年七十餘卒
郭氏淳化王平妻順治甲申冬土寇王老虎破縣平
随衆守陴氏聞賊至即抱幼子投井中平歸營救
俱得不死未幾平被賊傷病創卒氏撫諸孤守節
三十餘年恒苦貧不自給夫從弟興夫婦時為解
推鄉黨義之
葛氏淳化高某妻年二十一某殁子兆祥甫歲餘氏
誓無二志奉孀姑居高家山賊至氏逃匿谷中賊
搜獲之遂墮崖賊疑已死置之去越三日家人得
其屍有微息因救稍甦問姑無恙乃歸竭力奉養
長齋持佛五十餘年一夕虎窺牖氏悮為耕犢以
手驅之虎伏而遁里有龍王廟歲旱里民禱弗應
凂氏往禱輙大雨其節孝感格如此年八十七卒
兆祥亦以孝聞
張氏王氏王氏羅氏王氏淳化所稱三世五節也張
氏生員賈思達妻年三十夫亡守節長子獻庭康
熙十三年由舉人授蒼溪知縣因吳逆之變路梗
病卒妻王年二十九次子佑庭殁妻王年二十五
三子佐庭殁妻羅年三十二獻庭子又誼殁妻王
年二十三先後守節出自一門鄉里稱重
王氏淳化羅養正母夫亡撫二子守志不移後養正
與其弟相繼殁又撫二孫歴盡劬勞邑令張綸立
坊以表曰節久彌貞月給倉米二斗卒年九十一
薛氏淳化生員羅維垣妻年二十四維垣卒家貧苦
守教子銘鑑讀書髫年入泮復早夭婦王氏奉姑
育孤雯瀚雯浩亦列黌序人謂世節之報
羅氏名竇芳淳化生員羅襄衮女嫁三原房大猷順
治二年淳邑兵噪為亂氏聞兵至墮樓死氏有從
姊雁珠明末死於賊氏母楊方娠夢奉天竇烈女
偕雁珠來而生氏因為命名奉天竇氏二烈女係
唐永泰中人氏與雁珠相距十七年俱以正月十
五日死死時年俱十八後先爭烈事出一輙且兆
于生初事為尤異云
杜氏田氏淑明淑儀優姐淳化五烈也杜適生員羅
章衮章衮殁杜矢志靡他順治三年土寇破淳化
杜指墻間井語養女淑明淑儀曰此井吾死所也
投井死二女相對哭哭畢亦次第投井死田氏章
衮姪羣聘妻羣聘夭田守節與杜連墻居聞變顧
其女優姐曰我與若為賊辱毋寧死遂與優姐投
杜所死井俱死之寇去五屍出井上見者皆泣下
邑令朱廷鋐題其門曰一門五烈又前令趙賓為
傳合雁珠竇芳曰七烈淑明淑儀失其姓優姐死
時年纔十四
尚氏長武焦之□妻年十七而寡矢志守節事親教
子始終無間年四十三卒雍正九年旌表
魚氏長武生員王培元妻年二十夫亡事親至孝婦
職無虧子懿入泮成名家聲復振年六十四卒雍
正九年旌表
郭氏長武生員尚班妻夫殁無子夫弟璲方二歲氏
撫之恩義兼盡延師授室迄能有成雍正九年旌
表守節四十年
李氏長武尚簡臣母少寡守節育子有成年八十餘
卒
高氏鄜州武生齊七政妻年十九七政故哀毁骨立
傷舅姑老年喪子曲意承順遺孤方週歲家貧拮
据教育子得入泮雍正六年旌表
霍氏鄜州生員羅海瀚繼妻年二十海瀚殁家甚貧兩
孤幼弱人勸之嫁氏誓死不二姑老病不能行氏
負之出入二十餘年如一日撫前妻子標與己子
棟無岐視拮据延師皆得成就雍正六年旌表
左氏鄜州營兵許晉妻康熙十四年晉南征陣殁三
子方幼翁姑皆年邁氏養育無遺憾年六十一而
終雍正九年旌表
張氏鄜州史彩妻年十八孀居家貧姑病氏紡績易
粟養姑鄰里稱之子二人長載義娶婦旋殀無何
婦亦殀氏慟絶復甦念次子載法尚幼力加防護
以延宗祀雍正九年旌表年五十八歲
王氏鄜州民曹汝為妻夫亡後翁姑年邁氏誓死守
節翁終年八十九姑終年七十七氏竭力營葬咸
稱有禮二子皆業農諸孫讀書雍正九年旌表年
六十有三
李氏洛川生員屈攀鳳妻善事舅姑年十九孀居子
翼廷方三歲矢志守節五十年如一日姪翊廷幼
孤鞠育無異已出後翼廷登丙子鄉薦翊廷亦早
歲入泮康熙五十五年旌表
郝氏洛川貢生劉夢筆妻夢筆亡守節撫孤子鋐成
進士孫生韻舉孝廉孀居二十餘年卒
李氏中部生員劉蔚泰妻年十六蔚泰故屢欲自盡
既而悟曰我死誰與養吾親撫吾子是吾夫罪人
也乃強起父母憐其少寡欲奪而嫁之氏不歸寧
者數載姑衰老日扶侍不去側子能言即口授孝
經語孟祁寒盛暑紡績課讀不輟苦節三十八年
卒雍正六年旌表子愷亦以孝聞
張氏中部贈僉事劉禋妻楊氏貢生劉禔妻寇氏生
員劉禊妻皆妯娌也禋任河南登封令李自成之
亂殉難後禔與禊相繼亦殁張時年二十八楊二
十一寇十九各撫幼子成立守志終身人稱一門
三節先是祖姑王氏年老飲食罕御三氏爭乳以
頤養之禊子克訏亦娶寇氏訏早亡氏事孀姑始
終不懈撫育四子後皆入泮氏年五十卒
楊氏中部民張崇德妻幼識大義閨範嚴肅年二十
崇德亡氏撫孤守節至四十八歲卒
張氏中部生員葛天裔妻年十八天裔故氏甘貧守
節或諷之改適氏曰葛氏中部名族我何忍汚先
人名節耶教子綺入庠守節二十一年而終天培
天裔從兄弟也天培殁妻曹氏年二十九甘貧守
節姑目盲事之極誠敬壽八十有四
馮氏中部生員艾若&KR0581;母若&KR0581;生甫期父病革呼姪
某以若&KR0581;囑之氏泣問夫哽咽不語氏慟曰豈謂
吾不能撫孤耶金可鑠志不可奪夫殁氏方二十
五歲苦節撫孤教之成立年五十卒
郭氏中部民劉範妻年二十五範故氏哀傷成疾半
年不能起一日忽奮然曰家貧子弱而未亡人日
夜泣哭是棄孺子不育吾夫目不瞑也乃躬自織
紡晝夜操作不休年四十七卒
王氏中部生員劉熛妻年二十三熛亡家無立錐惟
一孀姑一弱息以紡績自資值歲歉艱辛萬狀苦
節五十年卒
任氏鄜州人中部生員劉篤妻年十九篤亡勺水不
入口者數日幾斃矣祖姑勸之曰遺孤方襁褓奈
何不為嗣續計乃稍稍飲食撫子成立年八十二
卒
葛氏中部民梁文遠妻李氏侯世昌妻俱夫亡守節
矢志撫孤葛年五十九卒李年五十八卒
劉氏中部生員蘭清妻年二十清亡無子氏誓以死
守父母欲奪其志氏曰吾撫孤女成立當從夫地
下矣清兄蘭渤因以冢子嗣之守節三十年卒
張氏中部民張大鵬母年十九夫亡守節六十七年
又李育母逸其姓年十八守節卒年八十
雷氏中部生員張永濟妻年二十二永濟亡家道蕭
條氏勤紡績課子讀書守節四十餘年口不見齒
足不踰閾子鳳翴以孝聞
蘭氏中部民雷沛田妻年二十四沛田亡氏紡績課
子寒暑不輟者四十七年
蘭氏中部民馬儁妻年二十二儁亡遺子中驎甫二
歲延師課讀少年食餼氏守節五十五年卒
張氏中部民梁本素妻年二十四本素亡氏甘貧守
志撫育幼子成立性勤儉壽登古稀猶率子媳織
紡不輟年七十二卒
劉氏中部生員牛秉乾妻夫亡氏年未及三十諸子
俱幼遶膝而哭比舍為之流涕初秉乾事父甚孝
又嘗以粟賑饑氏曰有隂德者後必昌當在吾子
守節二十年諸子皆入學有聲
蔡氏中部生員劉治妻年十九治故氏撫孤守志五
十年卒初氏年十五于歸執婦道能先意承志夫
殁戒諸子事祖父母出入扶持無頃刻離待姊姒
及僕婢有禮有恩既殁十餘年家人言及輙涕泗
不能置
黃氏中部生員王者遴妻年十五歸于遴孝事舅姑
夫亡氏方二十四歲父母欲奪其志氏曰家世詩
禮夙聞從一之訓有死無二撫子熹成乙亥貢生
年五十六卒
柳氏中部貢生劉種妻賢而無子勸夫置妾延祀妾
生子愛若已出年二十八種亡撫孤守節年七十
七卒
李氏中部民王言綸妻年二十三言綸亡甘貧守節
撫育二子成立歲大饑藜藿不充冰操愈厲冢媳
早死遺孫方數月氏常抱之乞乳見者墮淚年七
十九卒
韓氏中部民張瑗妻王氏牛漢彬妻瑗亡韓年十八
漢彬亡王年二十一各遺腹生一男二氏撫孤守
節並年五十一而終
宋氏安塞人中部拔貢劉爾甲繼妻年二十五爾甲
亡撫前妻子成立壽過古稀
劉氏中部生員蘭馥暢妻馥暢病氏不解衣者二年
及疾革囑氏曰煢煢弱孤善為我撫之氏泣曰諾
既殁督耕課讀終身不懈二子俱成立初夫殁氏
方二十三歲苦節二十年卒
陳氏中部民劉崑妻年十八崑故守節至八十歲卒
崑曾祖母忽氏故明已旌節婦也氏可謂嗣徽矣
徐氏中部前鄒縣縣丞蘭如簡繼妻孝事老姑問寢
視膳不懈姑疾湯藥必親嘗年二十四如簡故躬
紡績撫孤視前子如已出家教謹嚴婦劉氏亦以
孝謹稱徐年八十而殁劉以毁卒
温氏中部生員張可畏妻年二十六可畏亡子幼家
貧矢志不渝年七十六歲卒
郭氏中部民牛大年妻年二十夫亡子方週氏殷勤
撫育娶媳生孫無何子復早世媳他適氏零丁孤
苦撫其幼孫成立年七十五卒
李氏中部民蘭之香妻年二十三香故子幼家貧姻
婭來弔者唁曰將何恃以自立氏曰我子母相依
為命忍絶其乳又别事人乎若饑而死不失為蘭
氏鬼晝夜紡績不輟守節四十一年卒
楊氏中部民張毓妻年二十九毓亡甘貧守志之死
靡他守節至七十一歲
柳氏中部民劉芳聲妻年十九芳聲亡其母欲令他
適氏慟哭曰女不二夫素聞此義况舅姑老子幼
將安託耶守節三十五年
馬氏中部民張名舉妻年二十名舉亡二子皆幼或
以媒妁來輙詬詈之義形於色守節二十年卒
楊氏中部民張經治妻年二十一夫亡家赤貧爨火
或不繼氏負子拾薪見者墮淚紡績織絍無分宵
晝老姑甘旨必㓗必精苦節五十六年
中部二劉氏一寇曇妻一寇暹妻並庠生克訏女也
曇亡氏年十九暹亡氏年二十五曇妻守節三十
七年暹妻守節四十二年
李氏中部民楊維世妻年十八夫亡氏養親撫孤備
嘗艱苦姑亡乞貸以殯年五十七卒
屈氏中部廩生孫開先妻年二十一夫亡數日不食
人以親老子幼勸乃復食仍毁容見志舅姑病侍
奉㒺懈孤稍長篝燈課讀二子俱成立守節至七
十三歲卒
張氏中部生員梁國傑妻國傑以小忿為人所害氏
仰天慟哭誓報夫仇罄所藏付伯兄為資斧以訟
夫冤獄成將葬氏慟哭而死時年二十歲
薛氏中部民雷物正妻雷客死於外氏聞訃大慟絶
粒而死時年二十歲
屈氏中部生員王者謀妻王病篤氏誓以死殉及卒
家人嚴防之氏乘間投井死時年十六歲
任氏中部縣民劉誕離妻節婦任氏之曾孫婦也年
十八夫亡欲以身殉念有遺腹未即死默祝曰所
生男則曾祖姑之操可繼不幸而女當從夫地下
耳及生女竟自縊
樊氏宜君生員蔡蕃妻李氏生員樊甸妻並夫亡守
節撫孤有成樊年七十六卒李年六十五卒
蘇氏宜君民董其事妻年二十三夫亡遺孤遴儒方
四齡氏甘貧守節撫之成立及壯娶妻無子納妾
安氏又無子遴儒尋殁時安年甚幼痛哭自經而
死蘇氏至八十九歲乃卒人稱一門節烈
曹氏宜君民楊維克妻年十七夫亡氏養親撫孤守
節至五十二歲卒
張氏宜君民徐明哲妻年十九夫亡家貧守節凍餒
不怨孝翁姑勤紡織撫孤成立至八十歲卒
焦氏宜君民馮琦妻年二十夫亡守節五十年事姑
至孝教子成立
田氏宜君民馮聚瑞妻年二十二夫亡守節三十餘
年備歴艱辛始終不變
劉氏宜君廪生楊國權妻年二十二夫亡教子凌漢
成立凌漢復早世妻王氏年二十六守節教子一
如其姑三子苾芷荃並遊庠苾亡家貧甚妻寇氏
年二十九甘貧守節至拾遺&KR1367;滯穗以自給見者
傷之劉五十六歲卒王七十三歲卒寇六十一歲
卒
董氏宜君生員賀年有妻年二十一夫亡一慟幾絶
念舅姑老子幼強飯自愛勤紡織以供甘旨撫遺
孤掄升成立年六十七歲卒
白氏宜君廪生王振基妻年二十六歲夫亡甘貧守
志孝事孀姑撫姪為子教養成立苦節五十餘年
卒
張氏宜君楊緒妻緒病革念氏年少無子囑其改適
氏大慟即自縊死時年祗十八
柳氏綏德儒童馬驂龍妻年十六適驂龍親操井臼
事舅姑曲盡孝道二十一而寡撫幼子既長有文
名兩遇歲祲族黨不能自存者悉推所有共之雍
正八年旌表時年八十一歲
李氏綏德馬繼俊妻年二十繼俊亡仰事俯育備歴
艱辛翁姑俱年至八旬卒課子誦讀以母兼師長
精一康熙辛卯舉人次純一生員雍正八年旌表
時年七十有五
劉氏綏德生員馬彭齡妻夙㛠内則于歸後逮事舅
姑承歡無間未幾夫亡矢志苦守以織紉自給時
翁姑已逝所遺幼子弱女為經營婚嫁悉底成立
遇歲祲推食以惠宗黨從子某為本宗冢子家貧
衣食之不使失所某病劇囑其子當厚報氏聞之
泣曰吾為祖宗嗣續計耳何報爲仍呼其子歸撫
之雍正八年旌表時年七十二守節經四十六年
張氏綏德馬徵易妻夫殁氏年二十九遺孤甚幼忍
死茹荼教子成立歴三十八年雍正八年旌表
田氏綏德生員李如膺妻如膺得疾氏醫禱備至以
舅姑年高恐貽憂晨夕必多方慰解暨殁事舅姑
彌篤家貧子幼艱苦備嘗年五十七歲卒雍正八
年旌表
楊氏綏德民王善福妻年三十夫故矢志撫孤既長
念家世單寒命四子各就一業時值耕穫率諸婦
身自操作家業漸裕里黨有婚喪者咸周之無吝
色年七十四歲卒雍正八年旌表
慕氏綏德生員馬士俊妻士俊亡氏年甫二十一家
貧子幼慷慨矢節翁姑衰年久病氏盡心調護俱
登上壽守節歴六十年而殁雍正九年旌表
高氏綏德民延自璽妻年二十二夫亡茹荼守志事
舅姑生事葬祭無缺性習勞操作至老不衰年七
十二歲卒猶及見諸孫成立云雍正九年旌表
任氏綏德生員馬啟周妻年二十二夫殁誓死守節
朱龍變起閭里劫掠一空獨相戒不入馬氏室欽
其節也奉孀姑撫幼子艱辛備歴年六十八卒雍
正九年旌表
王氏綏德民汪生瑾妻年二十一夫亡翁繼殁氏以
婦代子治喪盡禮事繼姑尤稱孝謹二子涵溶耕
讀傳家里中推善士氏年六十四歲卒雍正九年
旌表
葉氏綏德儒童馬彪妻年十八而寡姑老子幼其母
諷以再醮氏卒無二志歲大疫氏晨夕侍姑笑言
甚適俱無恙教子成家備歴艱苦年六十二歲卒
雍正九年旌表
李氏綏德民陸法愷妻愷亡氏慟絶終喪猶哭泣不
止家貧甚以紡績自給養老存孤不致凍餒年二
十一而寡歴三十九年雍正九年旌表
李氏諸生張充善妻賀氏張隆軒妻俱綏德人夫亡
無子誓不再適奉翁姑睦妯娌庭無間言李守節
三十二年賀守節四十四年雍正十年旌表
馬氏綏德民張國璽妻夫亡撫孤閫範無玷雍正十
年旌表時年七十有二守節歴四十四年
金氏明參將艾穆妾米脂人性敏慧嫡馬氏尤愛之
年二十五穆亡會寇亂隨馬氏避兵玉華山中逾
七年
國朝定鼎穆仲子懷英以參將歸誠官鑲藍旗牛彔
章京居於京師未幾物故季子懷元往省暨歸有
仇家指為逃旗白於官捕繫之檄行原籍追取家
屬甚急時窩逃禁方嚴檄下郡縣承風趣廹馬氏
年邁慮不測欲自盡金氏慷慨請代與懷元妻姜
氏仝就道比至事得雪謀西歸無資懷元方南遊
時順治八年也九年姜氏舉一子懷元閱歲不返
值秦中僕至乃歸時秋雨連旬積潦千里金氏負
幼子攜姜氏日彳亍泥淖中兩月餘始抵家明年
馬氏卒金氏以憂勞積歲又過慟成疾而逝時年
六十三姜氏哭盡哀庀喪葬逾常禮久之懷元遣
信與家人訣曰母死不奔喪不可為子吾誓畢此
生不歸矣姜氏驚怛不欲生家貧子幼茹苦四十
餘年至六十九歲卒懷元後竟不知所終雍正六
年有司以䨇節
聞旌表
高氏米脂生員馮震妻年二十一夫亡守節雍正六
年旌表
王氏米脂指揮同知艾懷光妻幼讀詩書識女誡夫
亡苦節三十餘年事姑盡孝姑亡痛哭失明年六
十餘卒
白氏清澗民王承祚妻年二十五夫亡家甚貧粗糲
不給或有勸嫁者氏囓指自誓遺孤印傑甫七歲
延師教之遊庠食餼氏七十二歲卒
田氏清澗廪生白乃建繼妻年二十五夫亡撫前妻
子女如已出吳逆之亂邊郡禆將多叛氏顛沛流
離志不少變兩孤俱早世復撫遺孫成立年七十
卒
郭氏葭州民劉建謨妻夫亡自縊為隣人救甦而止
有子三人族人劉建功欲繼其幼子先以錢米輸
之氏不納曰吾豈賣子餬口耶族衆聞之率建功
卑禮致辭以請乃許之守節四十四年年七十三
歲雍正九年旌表
康氏葭州生員劉再昇妻夫故氏投崖幾死念舅姑
以痛子致疾氏每夕焚香籲天晝則婉辭曲諭舅
姑意漸解後舅亡囑氏曰我在尚不能為汝謀生
矧死乎姑已老不足恃也氣絶而目不瞑氏痛哭
跪榻下誓奉姑不二適始瞑嗣喪姑喪葬以禮鄉
人稱其節孝三子皆遊庠有文名守節三十五年
雍正九年旌表
張氏葭州民劉含珠妻年二十四而夫卒蓬首垢面
苦志完操守節三十六年雍正九年旌表
劉氏葭州民劉和梅妻年二十五夫殁姑繼之撫幼
叔及己子俱成立歴三十四年終雍正十年旌表
馬氏葭州諸生白而潔妻夫亡氏奉姑撫孤誓無二
志家素貧見孤寡無依者必分餐與之守節五十
三年雍正十年旌表
屈氏葭州生員牛瑾妻曹氏瑾弟牛璋妻屈年二十
夫亡守節至六十五歲卒曹年十八璋亦亡與屈
氏共矢節孀居事翁姑能執婦道年六十八而殁
張氏葭州生員任士修妻順治六年王永強之變避
賊至河干以弱子付其親曰不死恐為賊汚遂投
河死
李氏葭州生員劉嗣京妻結褵後劉隨親遠宦十餘
年父母使之他適氏以死自誓後劉歸甫完聚旋
遇寇至投崖死
丁氏吳堡生員馬勖妻年二十一夫亡勵志守節孝
事舅姑存殁盡禮處妯娌無間言守節三十七年
雍正八年旌表
馬氏吳堡監生樊恭妻年二十夫亡二子俱幼苦志
守節撫育成人壽七十八卒
李氏吳堡生員丁泰妻史氏吳堡生員李應賢妻羣
賊來劫二氏登樓避之賊焚樓逼之下二氏堅拒
不從甘為煨燼
某氏府谷杜景春妻逸其姓年十八夫亡遺子甫數
月家貧無資勵志苦節後子死撫孤孫成立年逾
八十卒
八旗節婦
巴牙拉氏廂黃旗滿洲鞍匠頭目杜什巴之妻年二
十九守節至六十一歲卒康熙四十三年旌表
女枯魯氏廂黃旗滿洲披甲敦泰之妻年二十八守
節至五十歲康熙五十三年旌表
馬嘉氏廂黃旗滿洲披甲烏利巴之妻年二十九守
節至五十九歲康熙六十一年旌表
何舍利氏廂黃旗滿洲披甲拉虎他之妻年二十五
守節至五十五歲康熙六十一年旌表
馬吉氏廂黃旗滿洲披甲諾謨齊之妻年二十六守
節至五十六歲康熙六十一年旌表
席拉努特氏廂黃旗蒙古領催阿玉世之妻年二十
五守節至五十四歲康熙五十年旌表
哈爾秦氏廂黃旗蒙古外委前鋒校巴達克之妻年
一十九守節至六十一歲康熙六十一年旌表
博何諾特氏廂黃旗蒙古披甲三達之妻年一十八
守節至五十一歲康熙六十一年旌表
爾圖特氏廂黃旗蒙古披甲巴第之妻年二十守節
至五十一歲康熙六十一年旌表
葉氏廂黃旗漢軍披甲陳聖言之妻年二十六守節
至五十八歲康熙六十一年旌表
張氏廂黃旗漢軍披甲李文英之妻年二十三守節
至五十三歲康熙六十一年旌表
陳氏廂黃旗漢軍披甲藺登科之妻年二十九守節
至六十五歲康熙六十一年旌表
括爾嘉氏正黃旗滿洲披甲永愛之妻年二十五守
節至五十五歲康熙四十三年旌表
完顔氏正黃旗滿洲披甲韓杜之妻年二十七守節
至五十五歲康熙四十三年旌表
阿卓特氏正黃旗滿洲披甲努勒之妻年二十七守
節至五十歲康熙四十三年旌表
何舍利氏正黃旗滿洲披甲穆成額之妻年二十六
守節至六十九歲康熙四十三年旌表
孟固索氏正黃旗滿洲披甲古爾泰之妻年二十七
守節至五十歲康熙四十三年旌表
富查氏正黃旗滿洲披甲西賴之妻年二十六守節
至五十歲康熙四十三年旌表
格吉勒氏正黃旗滿洲披甲石圖之妻年二十六守
節至五十歲康熙四十三年旌表
張顔氏正黃旗滿洲披甲阿佛和之妻年二十九守
節至五十歲康熙四十三年旌表
瓜爾嘉氏正黃旗滿洲披甲褚爾庫之妻年二十二
守節至五十歲康熙四十八年旌表
哈爾哈覺羅氏正黃旗滿洲披甲常什保之妻年二
十一守節至五十歲康熙五十三年旌表
瓜爾嘉氏正黃旗滿洲披甲趙玉之妻年二十九守
節至五十歲康熙五十三年旌表
伊拉力氏正黃旗滿洲披甲俄和之妻年二十九守
節至五十歲康熙五十三年旌表
瓜爾嘉氏正黃旗滿洲披甲薩爾帕之妻年二十九
守節至五十歲康熙五十五年旌表
圖色利氏正黃旗滿洲披甲亨特之妻年二十七守
節至五十八歲康熙六十一年旌表
伊拉力氏正黃旗滿洲披甲齊努呼之妻年二十五
守節至五十歲康熙六十一年旌表
何舍利氏正黃旗滿洲沙宴之妻年二十九守節至
五十九歲康熙六十一年旌表
輝漢氏正黃旗滿洲披甲瓜子之妻年二十八守節
至五十歲康熙六十一年旌表
杜爾枯爾柱忒氏正黃旗蒙古披甲格世之妻年二
十七守節至五十五歲康熙四十三年旌表
揆特氏正黃旗蒙古披甲渾齊之妻年二十九守節
至六十二歲康熙四十三年旌表
郭特氏正黃旗蒙古披甲何商之妻年二十九守節
至五十歲康熙四十三年旌表
杜爾枯爾柱特氏正黃旗蒙古披甲爾吉圖之妻年
二十七守節至六十歲康熙四十三年旌表
闕特氏正黃旗蒙古領催格樂爾圖之妻年三十守
節至五十八歲康熙四十三年旌表
哆囉特氏正黃旗蒙古領催常壽之妻年二十六守
節至五十五歲康熙四十三年旌表
哈爾固卜黑特氏正黃旗蒙古披甲海代之妻年二
十三守節至五十歲康熙五十三年旌表
沙爾圖特氏正黃旗蒙古披甲二墜之妻年二十九
守節至六十歲康熙六十一年旌表
朱氏正黃旗漢軍四甲喇披甲王嘉臣之妻年十七
守節至五十歲康熙六十一年旌表
劉氏正黃旗漢軍五甲喇披甲朱孔賢之妻年二十
一守節至五十一歲康熙六十一年旌表
塔他拉氏正白旗滿洲披甲塞克之妻年二十八守
節至五十八歲康熙四十三年旌表
特楞枯思氏正白旗滿洲披甲古穆之妻年二十三
守節至五十歲康熙五十年旌表
瓜爾嘉氏正白旗滿洲披甲噶不拉之妻年二十守
節至五十一歲康熙六十一年旌表
王氏正白旗漢軍二甲喇披甲張興隆之妻年二十
七守節至五十六歲康熙六十一年旌表
劉氏正白旗漢軍二甲喇披甲戴克學之妻年二十
八守節至五十七歲康熙六十一年旌表
高氏正白旗漢軍三甲喇披甲張文僅之妻年二十
七守節至五十八歲康熙六十一年旌表
何氏正白旗漢軍五甲喇披甲祁國世之妻年二十
五守節至五十五歲康熙六十一年旌表
寧古塔氏正紅旗滿洲披甲莫爾柱之妻年二十九
守節至五十七歲康熙四十三年旌表
瓜爾嘉氏正紅旗滿洲披甲烏利之妻年二十五守
節至五十四歲康熙四十三年旌表
蒙古爾吉氏正紅旗滿洲披甲恩可特之妻年二十
七守節至五十歲康熙四十三年旌表
費葉捫氏正紅旗滿洲披甲賢代之妻年二十二守
節至五十歲康熙四十三年旌表
薩乜拉氏正紅旗滿洲披甲哇子之妻年二十四守
節至五十三歲康熙四十三年旌表
劉氏正紅旗滿洲披甲胡什布之妻年二十七守節
至五十歲康熙四十三年旌表
努爾哈氏正紅旗滿洲披甲巴西爾岔之妻年二十
八守節至五十七歲康熙四十三年旌表
蘇夏氏正紅旗滿洲披甲巴彦奈之妻年二十二守
節至五十歲康熙四十三年旌表
寧古塔氏正紅旗滿洲披甲塔記之妻年二十五守
節至五十九歲康熙四十三年旌表
伍扎拉氏正紅旗滿洲披甲滿皮之妻年二十二守
節至五十歲康熙四十三年旌表
何舍利氏正紅旗滿洲披甲胡什塔之妻年二十一
守節至五十歲康熙四十三年旌表
瓜爾嘉氏正紅旗滿洲披甲瓦爾達之妻年二十二
守節至五十歲康熙四十三年旌表
格吉勒氏正紅旗滿洲披甲孫多利之妻年二十一
守節至五十歲康熙四十三年旌表
塔他拉氏正紅旗滿洲披甲吉世泰之妻年二十一
守節至五十歲康熙四十三年旌表
額爾和穆氏正紅旗滿洲披甲阿布之妻年二十五
守節至五十歲康熙四十七年旌表
納木杜拉氏正紅旗滿洲披甲歪頭之妻年二十五
守節至五十七歲康熙五十一年旌表
胡丁氏正紅旗滿洲披甲噶爾達之妻年二十八守
節至五十五歲康熙五十一年旌表
蘇嘉氏正紅旗滿洲披甲馬爾泰之妻年二十七守
節至五十歲康熙五十三年旌表
伊拉利氏正紅旗滿洲披甲邢安之妻年二十九守
節至五十歲康熙五十三年旌表
蘇嘉氏正紅旗滿洲披甲賈哈布之妻年二十四守
節至五十歲康熙五十三年旌表
格吉勒氏正紅旗滿洲披甲碩色之妻年二十八守
節至五十歲康熙五十三年旌表
伊拉力氏正紅旗滿洲披甲撤木得利之妻年二十
八守節至五十歲康熙五十三年旌表
巴路德氏正紅旗滿洲披甲班達利之妻年二十九
守節至五十歲康熙五十三年旌表
淑淑覺羅氏正紅旗滿洲披甲色爾古特之妻年二
十守節至五十歲康熙六十一年旌表
索德力氏正紅旗滿洲披甲格楞泰之妻年二十六
守節至五十一歲康熙六十一年旌表
富查氏正紅旗滿洲披甲傅生寳之妻年二十二守
節至五十一歲康熙六十一年旌表
阿勒氏正紅旗滿洲披甲盤龍保之妻年二十一守
節至五十歲康熙六十一年旌表
拖和利氏正紅旗蒙古披甲古利格之妻年二十三
守節至五十歲康熙四十三年旌表
步爾哈處德氏正紅旗蒙古披甲二吉頭之妻年二
十一守節至五十歲康熙四十三年旌表
巴路德氏正紅旗蒙古披甲白不利之妻年二十一
守節至五十歲康熙四十三年旌表
哈拉努德氏正紅旗蒙古披甲蘇爾特之妻年二十
二守節至五十歲康熙四十三年旌表
舍爾得德氏正紅旗蒙古披甲卜落之妻年二十二
守節至五十歲康熙四十三年旌表
黃郭樂德氏正紅旗蒙古披甲和尚之妻年二十七
守節至五十五歲康熙四十三年旌表
把于德氏正紅旗蒙古披甲諾莫何之妻年二十八
守節至五十歲康熙四十三年旌表
趙布庫德氏正紅旗蒙古披甲回子之妻年二十九
守節至五十歲康熙五十年旌表
卓嘉氏正紅旗蒙古披甲長壽之妻年二十四守節
至五十五歲康熙五十一年旌表
阿力特氏正紅旗蒙古披甲巴吉奈之妻年二十八
守節至五十歲康熙五十三年旌表
貢氏正紅旗蒙古披甲權頭之妻年二十五守節至
五十歲康熙六十一年旌表
達拉哈德氏正紅旗蒙古披甲白家保之妻年二十
五守節至五十歲康熙六十一年旌表
樊氏正紅旗漢軍五甲喇披甲劉雲智之妻年二十
一守節至五十歲康熙六十一年旌表
吳氏正紅旗漢軍五甲喇領催步竒鳳之妻年二十
八守節至六十五歲康熙六十一年旌表
何舍利氏鑲白旗滿洲披甲黑子之妻年二十八守
節至五十歲康熙六十一年旌表
金因氏鑲白旗滿洲披甲阿塔利之妻年二十七守
節至五十一歲康熙六十一年旌表
阿布哈氏鑲白旗滿洲領催多爾計之妻年二十八
守節至五十五歲康熙六十一年旌表
瓜爾嘉氏鑲白旗滿洲披甲蘇克秦之妻年二十九
守節至五十歲康熙六十一年旌表
瓜爾嘉氏鑲白旗滿洲披甲閻柱之妻年二十六守
節至六十四歲康熙六十一年旌表
納拉氏鑲白旗滿洲披甲常壽之妻年二十九守節
至五十一歲康熙六十一年旌表
何氏鑲白旗滿洲披甲三哥之妻年二十九守節至
五十九歲康熙六十一年旌表
白氏鑲白旗滿洲披甲步達利之妻年二十七守節
至五十四歲康熙六十一年旌表
劉氏鑲白旗漢軍三甲喇披甲金世英之妻年三十
守節至五十歲康熙五十三年旌表
程氏鑲白旗漢軍頭甲喇披甲陳智之妻年二十守
節至五十歲康熙六十一年旌表
孟氏鑲白旗漢軍頭甲喇披甲鄒楊成之妻年二十
九守節至五十三歲康熙六十一年旌表
張氏鑲白旗漢軍頭甲喇披甲任有成之妻年二十
六守節至五十歲康熙六十一年旌表
李氏鑲白旗漢軍頭甲喇披甲宋國朝之妻年二十
二守節至五十二歲康熙六十一年旌表
張氏鑲白旗漢軍三甲喇披甲趙逢玉之妻年二十
四守節至五十四歲康熙六十一年旌表
李氏鑲白旗漢軍三甲喇披甲周芝可之妻年二十
六守節至五十歲康熙六十一年旌表
李氏鑲白旗漢軍三甲喇披甲安竒龍之妻年二十
守節至五十五歲康熙六十一年旌表
何氏鑲白旗漢軍三甲喇披甲周雲林之妻年二十
八守節至六十二歲康熙六十一年旌表
朱氏鑲白旗漢軍四甲喇披甲張文顯之妻年二十
守節至五十歲康熙六十一年旌表
魏氏鑲白旗漢軍四甲喇披甲藍玉宗之妻年一十
九守節至五十歲康熙六十一年旌表
周氏鑲白旗漢軍四甲喇披甲潭問今妻年二十九
守節吕氏領催潭問客妻年二十八守節俱年過
六旬康熙六十一年並旌
吳努齊氏鑲紅旗滿洲披甲馬匆禮之妻年三十守
節至五十九歲康熙四十三年旌表
瓜爾嘉氏鑲紅旗滿洲披甲阿祖之妻年二十九守
節至六十三歲康熙四十三年旌表
卜倫達氏鑲紅旗滿洲領催碩色之妻年二十八守
節至五十五歲康熙四十三年旌表
瓜爾嘉氏鑲紅旗滿洲披甲馬復禪之妻年二十九
守節至五十八歲康熙四十三年旌表
覺羅氏鑲紅旗滿洲披甲吳喀禪之妻年二十六守
節至七十八歲康熙四十三年旌表
多信氏鑲紅旗滿洲披甲稽得利之妻年二十六守
節至五十六歲康熙四十三年旌表
薩各達氏鑲紅旗滿洲披甲五十圖之妻年二十四
守節至五十一歲康熙四十三年旌表
阿爾達氏鑲紅旗滿洲披甲薩哈布之妻年二十一
守節至五十一歲康熙四十三年旌表
薩各達氏鑲紅旗滿洲披甲鄂塞之妻年二十九守
節至五十八歲康熙四十三年旌表
楊嘉氏鑲紅旗滿洲披甲各卜利之妻年二十九守
節至五十八歲康熙四十三年旌表
納拉氏鑲紅旗滿洲披甲樊泰之妻年二十四守節
至五十二歲康熙四十三年旌表
西楞覺羅氏鑲紅旗滿洲披甲巴什之妻年二十三
守節至五十二歲康熙四十三年旌表
汪堅氏鑲紅旗滿洲披甲佛保之妻年二十四守節
至五十三歲康熙四十三年旌表
富查氏鑲紅旗滿洲披甲碩色之妻年二十九守節
至五十二歲康熙四十三年旌表
覺羅氏鑲紅旗滿洲披甲鄂代之妻年二十八守節
至五十歲康熙五十年旌表
汪嘉氏鑲紅旗滿洲披甲勒克圖混之妻年二十一
守節至五十七歲康熙五十年旌表
瓜爾嘉氏鑲紅旗滿洲披甲勒圖利之妻年二十九
守節至五十歲康熙五十年旌表
葉何覺羅氏鑲紅旗滿洲披甲卜色之妻年二十七
守節至五十七歲康熙五十一年旌表
淑淑覺羅氏鑲紅旗滿洲披甲石圖之妻年二十七
守節至六十四歲康熙五十一年旌表
祁塔拉氏鑲紅旗滿洲披甲牛鈕之妻年二十六守
節至五十歲康熙五十三年旌表
卜倫泰氏鑲紅旗滿洲披甲瓦爾達之妻年十九守
節至五十七歲康熙六十一年旌表
杜佛氏鑲紅旗滿洲披甲沈童之妻年二十八守節
至六十歲康熙六十一年旌表
納拉氏鑲紅旗滿洲披甲富參柰之妻年二十四守
節至五十二歲康熙六十一年旌表
伍雅拉氏鑲紅旗滿洲披甲碩色之妻年二十九守
節至五十九歲康熙六十一年旌表
朱克特氏鑲紅旗蒙古披甲富剛之妻年二十五守
節至五十歲康熙六十一年旌表
劉氏鑲紅旗漢軍二甲喇披甲秦尤亮之妻年二十
五守節至六十歲康熙六十一年旌表
瓜爾嘉氏正藍旗滿洲披甲温泰之妻年二十九守
節至五十歲康熙四十三年旌表
寧古塔氏正藍旗滿洲披甲杜西巴之妻年二十九
守節至五十五歲康熙四十三年旌表
楊氏正藍旗滿洲披甲不希罕之妻年十八守節至
五十二歲康熙五十一年旌表
宋嘉氏正藍旗滿洲披甲巴什之妻年二十六守節
至五十七歲康熙六十一年旌表
鮑氏正藍旗滿洲披甲劉世兒之妻年二十守節至
五十歲康熙六十一年旌表
董氏正藍旗蒙古披甲花三泰之妻年二十六守節
至五十歲康熙五十三年旌表
劉氏正藍旗蒙古披甲董達之妻年二十四守節至
五十九歲康熙六十一年旌表
柯氏正藍旗漢軍四甲喇披甲周常壽之妻年二十
守節至五十歲康熙六十一年旌表
阿爾占氏鑲藍旗滿洲領催格爾杜革之妻年二十
八守節至五十二歲康熙四十三年旌表
瓜爾嘉氏鑲藍旗滿洲披甲岳克稀之妻年二十二
守節至五十二歲康熙四十三年旌表
伍扎拉氏鑲藍旗滿洲披甲喀紀之妻年二十五守
節至五十四歲康熙四十三年旌表
瓜爾嘉氏鑲藍旗滿洲披甲金保之妻年二十九守
節至五十七歲康熙四十三年旌表
額穆特里氏鑲藍旗滿洲披甲船多羅之妻年二十
六守節至五十歲康熙四十三年旌表
瓜爾嘉氏鑲藍旗滿洲披甲劉世之妻年二十七守
節至五十七歲康熙四十三年旌表
葉何覺羅氏鑲藍旗滿洲披甲額何利之妻年二十
一守節至五十歲康熙四十三年旌表
西磨力氏鑲藍旗滿洲披甲雅頭之妻年二十一守
節至五十歲康熙四十三年旌表
努爾哈拉氏鑲藍旗滿洲披甲勒不喀之妻年二十
四守節至五十五歲康熙四十三年旌表
葉何覺羅氏鑲藍旗滿洲披甲胡爾呼利之妻年二
十四守節至五十三歲康熙四十三年旌表
伍扎拉氏鑲藍旗滿洲披甲索吉那之妻年十九守
節至五十五歲康熙五十一年旌表
覺羅氏鑲藍旗滿洲披甲薩爾圖之妻年二十守節
至五十歲康熙五十五年旌表
何舍力氏鑲藍旗滿洲領催偏頭之妻年二十六守
節至五十歲康熙五十五年旌表
薛嘉氏鑲藍旗滿洲披甲趙甘之妻年十八守節至
五十歲康熙五十五年旌表
杜勒氏鑲藍旗滿洲披甲薩代之妻年二十六守節
至五十歲康熙五十五年旌表
西磨力氏鑲藍旗滿洲披甲戴清之妻年二十七守
節至六十五歲康熙六十一年旌表
瓜爾嘉氏鑲藍旗滿洲披甲伊哈太之妻年二十九
守節至五十九歲康熙六十一年旌表
卜何利氏鑲藍旗滿洲披甲庫潭保之妻年二十七
守節至五十八歲康熙六十一年旌表
温卓混氏鑲藍旗滿洲披甲阿玉世之妻年二十七
守節至五十七歲康熙六十一年旌表
努勒德氏鑲藍旗蒙古披甲古路之妻年二十三守
節至五十三歲康熙四十三年旌表
扎路德氏鑲藍旗蒙古披甲蒙古爾塞之妻年二十
二守節至五十二歲康熙四十三年旌表
蘇氏鑲藍旗蒙古披甲拉把子之妻年二十五守節
至五十三歲康熙四十三年旌表
莾古德氏鑲藍旗蒙古披甲哈吉噶爾之妻年二十
三守節至六十歲康熙四十三年旌表
揆德氏鑲藍旗蒙古披甲阿鸞泰之妻年二十四守
節至五十歲康熙四十七年旌表
賢大赤氏鑲藍旗蒙古披甲黑碩色之妻年二十七
守節至五十七歲康熙六十一年旌表
趙雅思圖氏鑲藍旗蒙古披甲巴達璽之妻年二十
二守節至六十歲康熙六十一年旌表
敖漢氏鑲藍旗蒙古披甲蘇泰之妻年二十五守節
至五十五歲康熙六十一年旌表
徐氏鑲藍旗漢軍頭甲喇八品蔭生王朝英之妻年
二十八守節至六十歲康熙四十三年旌表
連氏鑲藍旗漢軍頭甲喇披甲張廷君之妻年二十
八守節至六十二歲康熙六十一年旌表
白氏鑲藍旗漢軍三甲喇披甲李天成之妻年二十
八守節至六十歲康熙六十一年旌表
陜西通志卷六十九
