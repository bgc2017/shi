陜西通志卷四十
水利二
鳳翔府鳳翔縣
(古渠堰附)雍水在府城西橫水在府城東鄧水在
府城北十里東湖在府城東一里以上諸水可
資灌溉(賈志)今無灌溉利(縣冊)
岐山縣
斜谷河渠在縣南一百五十里一名石頭河其水
灌溉稻田甲於他處(縣志)頻年冲刷河低田高現今
所灌無幾(縣冊)
(古渠堰附)湋渠在縣東(古渠圖)武帝時關中有湋渠(漢書溝洫)
(志)如淳曰水出韋谷(本志注)湋水源出岐山縣東北
六里韋谷東南流入扶風界(寰宇記)今渠淤塞無考
(縣冊)昇原渠在縣東自寳雞流入又東流入扶風
縣界通濟渠在縣東三十里引渭水自寳雞縣
流入又東流入郿縣界(古渠圖)通潤渠見石刻今
俱堙塞無考(縣冊)
寳鷄縣
高泉渠在縣東北八十里(賈志)虢縣東北有高泉渠
如意元年開引水入縣城(唐書地理志)今現灌田八十
餘畝(縣冊)
汧陽河渠在縣東三十里引汧水灌田五十畝(縣冊)
金陵河渠在縣東五十里引金陵河水灌田六十
畝(縣冊)
清澗河渠在縣南五十里引清澗河水灌田六十
畝(縣冊隨據縣冊此三水俱易泛漲其堤堰隨衝築沿河上下皆可開渠無定處也)
(古渠堰附)成國渠在縣東又東流入郿縣界(古渠圖)如淳
曰成國渠在陳倉(漢書溝洫志注)青龍元年司馬懿穿成
國渠(魏志)成國故渠魏衛臻征蜀所開也其瀆上承
汧水於陳倉(水涇注)昇原渠在縣東(縣圖)虢縣西北
有渠引汧水至咸陽垂拱初運岐隴木入京城(唐書)
(地理志)陳倉東渠咸亨二年於縣東南開渠引渭
入昇原渠通船至京故城(元和志)故城即古長安城
漢惠帝所築(本注)寳鷄縣東有渠引渭水入昇原渠
通長安故城(唐書地理志)通濟渠明參政謝綬開引
渭水在縣東閻家營作堰又東流入岐山界(縣冊)
磻溪水在縣東南八十里温泉在縣東南四十
里二水可資灌溉(賈志)今無灌溉利(縣冊)
扶風縣
柳堤在縣南門外城數被湋水衝激眀知縣黃鉉
築堤植柳以障水今柳剪伐殆盡而堤尚存(縣志)
(古渠堰附)成國渠引渭水自郿縣來又東流入武功界
(古渠圖)今縣東南有龍渠寺相傳為成國渠故道(縣志)
湋渠引湋水自岐山縣界流入(古渠圖)昇原渠
自岐山縣界流入又東流入武功界(縣冊)通濟渠
引渭水自郿縣流入又東流入武功界(縣冊)扶現今
無水利其稍稍救旱者不過漆湋滸之退灘耳舊
志載有槐芽柿林等泉今皆在郿界與扶無與也
(縣志)
郿縣
石榴廟渠在縣南三十里引斜谷水(縣冊)郿侯梅君
禱雨太白山因尋視泉源度地勢高下得斜谷關
水可以曲引於石麓廟堡之前後左右乃諭鄉城
民合力抉浚功竣分為四渠二渠因也從而擴大
之二渠創也以東西名是年左右附渠地皆有秋
(黃虞斜谷關水利碑記)今現灌田一頃五十餘畝(縣冊)
金渠鎮渠在縣東南二十里引洪溝河水至寗曲
堡(縣冊紅按洪溝即寗曲河一名河自赤谷發源)寗曲俱係砂石不能
鑿井康熙八年知縣梅遇捐俸募工鑿石開甽以
通水路自寗曲以上為居民食水自寗曲而下灌
坂下田數百頃寗渠民居成集遂興市集名曰金
渠集(縣志)郿地北鄰渭岸南接山麓田園借谷水以
灌溉者不少而赤谷水居民尤頼以生活自春秋
時齊相寗戚僑寓於此見土厚沙深不能鑿井相
傳騎牛拖鞭開其源以濬其流焉金興定明成化
嘉靖間賢有司各盡力䟽通渠隘流緩食德者少
康熙七年邑令梅侯捐俸糾工鑿石數十丈昔之
引此水者至寗曲而止不能下注號曰神水今則
直達河底入渭方之寗相為倍神矣(楊季昌寗曲水利碑記)
赤谷河流甚大折入寗曲金渠者僅衣帶耳水之
來徑率為山石所梗夏旱則竭邑侯梅公遇尋視
赤谷河曰是不可烈而鑿之耶乃親立渠上指麾
鐇钁無何洪流湧入利益者千餘家金渠鎮因之
興集市是水之流也始上下營頭歴洪水磨尹家
村仝家村棗林村雙廟村陳家村吳家社岳家村
金家莊東莊金渠鎮寗曲一十三村渠廣四尺深
三尺(杜多&KR1256;金渠寗曲水利碑記)寗曲水今灌金渠鎮田百餘
畝下流淤塞(縣冊)
一灣泉在縣東北一里灌田六十餘畝(縣冊)
清遠泉在縣東北十里灌田一百餘畝(縣冊)
崖下泉在縣北一里灌田十餘畝(縣冊)
閃電池在縣北十里灌田一百餘畝(縣冊)
紅崖泉在縣西五里逼近渭河無灌溉利(縣冊)
五眼泉在縣西六里灌田三十六畝(縣冊)
觀音泉在縣西南十里灌田十餘畝(縣冊)
一碗泉在縣西南十二里今無水(縣冊)
清湫泉在縣東二十五里灌田十餘畝(縣冊)
槐芽泉在縣東三十里灌田三百餘畝(縣冊)
柿林泉在縣東四十里灌田二百餘畝(縣冊)
龍舞泉在縣東六十里灌田百餘畝(縣冊)
(古渠堰附)成國渠在縣東北又東流入武功界(古渠圖)關
中有成國渠(漢書溝洫志)成國渠首渭東北至上林苑
入蒙蘢渠(地理志)青龍元年開成國渠自陳倉至槐
里(晉書食貨志)成國故渠上承汧水於陳倉東逕郿(水經)
(注承按漢志成國渠首受渭而晉書及水經注皆言汧水蓋漢渠止引渭而魏時重開乃兼引汧)
(水於陳倉也)成國渠在郿縣東北九里受渭水以溉田
(元和志)成國渠經流甚遠而就縣境言之當是渭北
通濟渠成化時循跡開之耳(縣志)井田渠在縣東
宋儒張橫渠開渠凡二東渠發源大振谷筒瓦溝
經流萬家源董家村謝家村汶家村營上堡至横
渠鎮止西渠發源湯谷華岩泉經流潼關寨馬超
寨紙溝嘴曹家村于豆堡齊家堡梁家灣嚴家莊
至横渠鎮合東渠交滙祠後又北三里入渭(縣冊)康
熙八年知縣梅遇率同里士民遡流窮源尋其故
道廣為溝洫遂復東西二渠約可溉地數百頃(縣志)
今復壅塞(縣冊)孔公渠在縣西南引斜谷水環城
抱郭東流入渭現今深陷難以䟽通(縣圖)郿塢舊引
斜谷水通流縣城歴皇統饑饉人煙凋散懸隔六
十餘載明昌七年邑宰孔公天監首議行之見道
士楊洞清問及水利乃偕至谷口剜苔剔蘚披尋
故道計度貲力大具工役功成順流而下汲飲灌溉
無復向日艱虞(強造孔公渠水利碑記)通濟渠在縣北明
成化時參政謝綬行部至郿欲引渭灌田自寶鷄
開渠逕岐山至縣境又東流入扶風界謝公綬又
西南開斜谷關引清水河溉勤田里南麓又南開
太白峽水分東西二渠溉普濟教坊田又東開大振
谷水溉温泉田共灌田五百三頃有竒渠成總名
通濟今堙(縣冊)西磑渠康熙八年知縣梅遇於本
縣西磑里山上尋一水源可為灌溉之用捐俸募
夫鑿石開導可灌田百頃(縣志)潭谷河堰亦知縣
梅遇開在縣東分三堰今俱廢(縣冊)韋谷渠在縣
東即泥谷水灌務平里包袱溝田(縣志)韋谷渠在盩
郿之界今渠廢而迹尚存(縣冊)
汧陽縣
屈家灣渠在縣西四十五里汧河至川口入縣界
其在北岸掘引灌田者首為屈家灣渠經流屈家
灣村前灌田五十畝河水又東流為
草北鎮渠在縣西三十五里經流草北鎮灌田三
百畝河水又東流為
羅家店渠在縣西二十五里經流羅家店灌田一
百畝河水又東流為
葫蘆舖渠在縣西二十三里經流葫蘆舖村灌田
一百五十畝河水又東流為
寇家河渠在縣西二十里經流寇家村灌田五百
畝河水又東流為
新興舖渠在縣西十五里經流新興村灌田四百
畆河水又東流為
叚坊渠在縣西十里經流段坊村灌田一百五十
畝河水又東流為
毘盧寺渠在縣西五里經流縣西關外灌田百餘
畝河水又東流經縣城南至縣東關外為
玉清宫渠在縣東二里經流玉清宫外灌田五十
畝河水又東流為
小石門渠在縣東三里經流小石門灌田二十餘
畆河水又東流為
五里舖渠在縣東五里經流五里舖灌田二百餘
畝河水又東流為
龍泉里渠在縣東十里經流龍泉村龍泉寺前灌
田五十畆河水又東流為
高崖村渠在縣東二十里經流高崖下臨汧寺前
灌田三十畝河水又東流為
黃里鎮渠在縣東二十五里經流黃里鎮灌田二
十畝(縣冊)
乾河灘渠在縣西四十五里自汧河南岸開渠經
流益頭村灌田二百畝河水又東流為
安化村渠在縣西三十五里經流安化村灌田一
百畝河水又東流為
水磨溝渠在縣西三十二里經流水磨溝灌田二
百畝河水又東流為
馬家村渠在縣西三十里經流馬家村前灌田一
百畝河水又東流為
堎底村渠在縣西二十五里經流堎底村至三泉
澗灌田三百畝河水又東流為
古蹟溝渠在縣西二十里經流古蹟溝村過安化
寺灌田二十畝河水又東流為
朱坊堡渠在縣西十里經流朱坊堡灌田二百畝
河水又東流為
上下馬家灘渠在縣西五里經流上下馬家灘原
明寺等處灌田四百畝河水又東經龜兒山底有
廢渠二道俱未灌溉河水又東經小石門為
小石門渠在縣東三里與北岸小石門渠相對舊
立閘於此以防汧水漲溢今亦無資灌溉河水又
東流為
段家灣渠在縣東十里經流段家灣前灌田七百
畝河水又東流為
鄒家莊渠在縣東二十里經流鄒家莊灌田二十
畝河水又東流為
峰臺山根渠在縣東二十五里經流峰臺山下灌
田十畆(縣冊)
(古渠堰附)隃麋澤在縣東八里其地近水宜秔稻(縣志)今
廢(縣冊)天池溝在縣東十里水流不竭近旁有長
渠引水入城最有濟宜更修廣(縣志)今廢(縣冊)新碧
潭在縣西北馮坊原三十里(縣志)馮原之北有潭渟
蓄諸水其中洞黑里人不敢浚浚則引灌近地可
濟沃田數頃余命夫具畚插開浚直達暉河其隣
近所開新地數頃皆獲有濟因命名曰新碧潭(汧令)
(王國瑋新碧潭記)今廢無考(縣冊)
隴州
(古渠堰附)五節堰在州西(州志)汧源有五節堰引隴川水
通漕水部郎中姜行本開後廢(唐書地理志)金泉在
州東南四十里一名白龍泉水出如注東北注汧
民資灌溉(州志)今涸(州冊)
漢中府南鄭縣
大斜堰在府西二十里(府志)褒城山河第二堰水東
流過小斜堰入縣界首築此堰與褒邑分水灌溉
灌縣境龍江浦田一千一百一十畆第二堰水又
東流五里為
柳葉洞亦與褒城分水灌溉灌縣境草壩田二百
餘畝(按大斜堰與柳葉洞皆與褒邑共灌田畝下則專灌南鄭)第二堰水又東
流為
豐立洞經流草壩村灌田一千二百九十畆(豐立柳葉)
(二洞相連故未著里數)第二堰又東流八里為
羊頭堰在府西北十五里經流方家灣灌田一千
九百五十畝第二堰水又東流五里為
度通堰經流秦家灣灌田一千九百三十七畝第
二堰水又東流三里為
小林洞經流八里鋪灌田二百七十四畝第二堰
水又東流二里為
燕兒窩堰經流大佛寺灌田一千四百九十畆第
二堰水又東流一里為
紅岩子堰經流韓家灣灌田五百二十五畝第二
堰水又東流二里為
姜家洞經流葉家營灌田一百七十五畝第二堰
水又東流二里為
營房洞經流營房壩灌田一千三百三十畝第二
堰水又東流半里為
李堂洞經流李家灣灌田六十七畝第二堰水又
東流半里為
李官洞經流李家灣灌田一千三百八十三畝自
褒城縣金華堰至此為上壩第二堰水又東流一
里為
高橋洞引水東南流分為三溝中溝灌漫水橋梳
洗堰地東溝灌周家灣魏家壩文家河坎地南溝
灌大茅壩皂角灣地總灌田五千九百六十八畝
(縣冊)漫水橋下梳洗堰及東南二溝田畆胥頼高橋
洞水灌溉以免旱傷之苦予量地形之高下度田
畝之多寡約定梳洗堰水口二尺八寸東溝水口
一尺一寸南溝水口五尺六寸(漢中守滕天綬均水約)第二
堰水又東流一里為
小王官洞經流酆都廟灌田九十畝第二堰水又
東流半里為
大王官洞經流王官營灌田三百七十八畝第二
堰水又東流一里為
康本洞經流舒家灣灌田三十七畝第二堰水又
東流半里為
陳定洞經流朱家灣灌田四十畝第二堰水又東
流半里為
祁家洞經流崔家營灌田三十畝第二堰水又東
流半里為
花家洞經流金家莊灌田一千八百九十九畝第
二堰水又東流半里為
何棋洞經流李家灣灌田四百四十畝第二堰水
又東流半里為
高洞子經流汪家山灌田一千二百四十畝第二
堰水又東流半里為
東柳葉洞經流汪家山灌田七十五畝第二堰水
又東流半里為
任明水口經流汪家山灌田一百一十三畝第二
堰水又東流半里為
吳剛水口經流汪家山灌田三百畆第二堰水又
東流半里為
王朝欽水口經流汪家山灌田一百四十九畆第二
堰水又東流為
聶家水口經流汪家山灌田八十五畝第二堰水
又東流至三皇川設木閘以節水分渠七首曰
北高渠經流葉家廟灌田九千一十七畝次
麻子溝渠經流田家廟灌田六百四十五畝次
上中溝渠經流三清店灌田四百五十畝次
北高拔洞渠經流十八里舖灌田一千五百二十
九畝次
南低中溝渠經流興明寺灌田一千八百三畝次
栢楊坪渠經流三皇寺灌田二千四百四十二畆
次
南低徐家渠經流胡家灣灌田一千一十六畝自
高橋洞至此為下壩(縣冊)
東溝自褒城任頭堰分山河第三堰水東流灌龍
江舖田一千九百八十五畝(縣冊)
馬湖堰在縣西南八十里引廉水河堰首在褒城
梁家營流一里入縣界劉家營灌田一百八十餘
畆其下流仍入褒城界廉水又東北為
野羅堰堰首在褒城縣野羅壩經流三里入縣界
灌田一百二十畝廉水又東北為
馬嶺堰在縣境王家營築堰灌田一百二十六畝
其下流入褒城縣界廉水又東北為
流珠堰堰首在褒城縣殷家營流五里入縣界灌
新集田一千二百四十畝廉水又東北為
鹿頭堰堰首在褒城縣望江寺流五里入縣界灌
孟家店田一千一十四畝廉水又東北為
石梯堰堰首在褒城縣小沙壩流五里入縣界灌
上水渡田三千八百六十畝廉水又東北為
楊村堰堰首在褒城縣消停壩流三里入縣界灌
羅獅壩田三千八百七十一畆(縣冊)
石門堰在縣西南三十五里引漢山西南溝水灌
田一百八十畝(縣冊)
小石堰在縣西南三十里引漢山溝水灌田二百
二十四畝(縣冊)
石子湃堰在縣西南二十里引梁山泉水灌田二
百八十五畝(縣冊)
荒溪堰在縣西南八十里引荒溪山泉水灌田二
百二十餘畝(縣冊)
芝子堰即老溪堰在縣南十五里引冷水河水灌
田九百八十餘畝下流入漢(縣冊)
黃土堰在縣東南二十里引觀溝河水作堰分東
西二溝共灌田三千六十畝(縣圖)
梁渠堰在縣東南三十二里引許家山溝水灌田
二百八十五畝(縣圖)
&KR0624;&KR0624;堰在縣東南四十里引趙家山溝水灌田六
百三十畝下流入漢(縣圖)
(古渠堰附)紅花堰引紅花河水今廢(縣冊)堰在縣南三十
里副使張士隆築溉稻田千餘頃民甚頼之(馬志按)
(馬志又載縣北有石碑獅子二堰今堰廢無考)
褒城縣
山河堰在縣東門外引黑龍江水(按黑龍江即褒水)興元
府褒斜谷口古有六堰澆溉民田頃畆浩瀚每春
首隨食水戶田畆多寡均出夫力脩葺後經靖康
之亂民力不足夏雨暴水衝損堰身紹興十二年
利州東路帥臣楊庚奏謂全資水戶脩理農忙之
時恐致重困欲過夏月於現屯將兵内差不入隊
人併力脩治庶幾便民從之興元府山河堰灌溉
甚廣世傳為漢蕭何所作嘉祐中提舉常平史炤
奏上堰法獲降勅書刻石堰上乾道七年御前統
制吳珙經理盡脩六堰濬大小渠六十五復見古
跡並用水工凖法脩定凡溉南鄭褒城田二十三
萬餘畝昔之瘠薄今為膏腴四川宣撫王炎表珙
宣力最多詔書褒美焉(宋史河渠志)四川宣撫使判興
州吳璘旌節移漢中訪境内灌溉之原其大者無
如山河堰堰導褒水限以石順流而䟽之自北而
西者注於褒城之野行於東南者悉歸南鄭之區
其下支分派别各因地勢周溉田疇後尋隳廢踰
二十年堰水下流惟供豪右輪杵之用異時沃野
皆化瀉鹵民實病之公躬即其處相方度宜刻期
而就瀉鹵復為上腴(楊綘山河堰記)山河堰在褒城北山
下紹興三年漢中被兵民多驚擾而堰事荒乾道
五年王公炎宣撫四川明年移府漢中一日行堰
上顧視慨然乃與都統制吳侯珙商度之圖以獻
曰謹酌民言堰敗當自外增二垠渠堙當競力通
之異時野水衝擊當浚以新港俾不為渠病顧規
模弘深非常歲比乞降旨發工徒出官帑修之冬
十月大出内府錢幣募兵市材明年春正月丁酉
厥役告成增修二垠皆精堅可永勿壞二渠新港
一萬一千九百四十步其渠港分流為筒跋者九
十有九凡溉南褒田二十三萬三千畆(閻蒼舒山河堰記)
山河堰漢相國蕭何築曹參落成之古刻云巨石
為主𤨏石為輔橫以大木植以長樁至今利頼其
下鱗次諸堰皆源於此(漢中府志)山河堰引黑龍江水
分三堰(縣志)黑龍江水入縣界南流至雞頭關下築
堰截水第一堰名
鐵樁堰在縣北三里相傳以栢木為樁今廢(縣冊)第
一堰東西分渠溉本縣田(竇充曹公碑記)江水又南流三
里許至縣東門外為
第二堰乃山河堰之正身也堤長三百六十步其
下植柳築坎名曰柳邊堰分水溉田首為
高堰子經流魯家營灌田三百五十畆第二堰水
又東流三里為
金華堰經流新營村支分小堰七首
鷄翁堰灌馬家營田三百畆次
沙堰灌張家營田九百畆次
周家堰灌上清觀田三百畆次
崔家堰灌張家營田二百畆次
何家堰灌何家莊田二百畆次
劉家堰灌譚家營田一百畆次
蹬槽堰灌栢鄉田五十畆第二堰水又東流三里
為
舞珠堰經流周家營支分小堰五首
魯家堰灌殷家營田二十畆次
鄧家堰灌周家莊田八十畆次
朱家堰灌王家營田一百二十畆次
瞿家堰灌許家莊田二百畆次
白火石堰灌周家營哈兒溝田二百八十畆第二
堰水又東流五里為
小斜堰經流草寺村灌田二百餘畆又東流一里
為
大斜堰經流南鄭龍江舖分水灌本縣鄭家營田
三百畆又東流五里為
柳葉洞經流南鄭草壩村分水灌本縣韓家墳田
七十九畆(縣冊灌按大斜堰柳葉洞與南鄭分水溉以上各堰專溉褒田)
第三堰在城南五里龍江下流砌石為堰流二里
至三橋洞分兩派西流者為
西溝自三橋洞分水經流冉家營灌田三百餘畝
東流者為
東溝自三橋洞分水東流七里許至任頭堰又分
二派西為
西渠灌縣境周家營田三百畝其東流者入南鄭
界(縣冊)
龍潭堰在縣西南一百一十里泉出龍潭寺左側
南流灌梁家營田一千畝(縣冊廉按此堰馮志以為引水河下分馬湖)
(野羅馬嶺諸堰今據冊報此堰與廉水相近而所引實係泉水與馬湖等堰非一水也)
馬湖堰在縣西南一百里自縣境梁家營築堰南
流入南鄭界又流一里入縣界七里壩灌田二百
三十畝廉水又東北流二十里為
野羅堰在縣境野羅壩築堰灌水南壩田六十畆
又下流入南鄭界廉水又東北三里為
馬嶺堰堰首在南鄭縣王家營入縣界灌水南高
臺二壩田四十四畆廉水又東北三里為
流珠堰在縣境西山壩殷家營築堰灌水南高臺
小沙三壩田二千四百三十畆又流五里入南鄭
縣界(縣冊)流珠堰勢若流珠亦漢蕭何所築宋嘉祐
乾道元至元十六年重修明嘉靖二十八年堤岸
傾圮用力實艱邑監生歐本禮濬源導流編竹為
籠實之以石順置中流限以樁木數月竣工至今
頼之(漢中府志)廉水又東北流六里為
鹿頭堰在縣境望江寺築堰灌消停壩田一千八
百畆又流五里入南鄭界廉水又東北流二十五
里為
石梯堰在縣東南小沙壩築堰流五里入南鄭縣
界灌溉廉水又東北三里為
楊村堰在縣東南消停壩築堰流三里入南鄭縣
灌溉(縣冊灌按石梯楊村堰首雖在褒邑而所皆南鄭田畆褒邑不沾其利)
一碗泉在縣西南五十里葦池壩居民借以溉田
源形如碗故名(漢中府志)今灌田百餘畝(縣冊)
金泉在縣西南三十五里發源雍齒壩崖頭山下
冬夏不竭資以灌溉(漢中府志)泉分東西兩派灌雍齒
壩田三百餘畆至兩河口入漢(縣冊)
雙泉在縣西南七十里出中梁西南山峽中兩泉
並湧下溉民田(漢中府志)泉水至雙泉寺之山坡分東
西二渠灌姚家河白馬廟等處田二百八十餘畆
又下合
淤泥洞泉灌王家壩香樹嶺等處田七百餘畝下
流入沙河(縣冊)
牛口泉在縣西北二十五里泉出牛頭山之石罅
溉田百餘畝(縣冊)
馬道東溝水在縣北九十里棧道地狹此處獨平
衍居民引流溉田(漢中府志)水出山峽南流三里至邵
家壩灌田百餘畝又下至王母塘又下至寗家碥
灌田不及一頃(縣冊)
(古渠堰附)天生堰在縣西南六十里引鶴騰泉溉田(漢中)
(府志)鐵爐堰在縣西南七十里引華陽水龍河
堰在縣南九十里引章溪水(馮志)天分堰在縣西
四十五里引黃沙河(馮志)龍池溝在縣南五十里
居民引以溉田(漢中府志)今俱廢(縣冊)
城固縣
高堰在縣西北四十里引壻水河水灌田一千八
百五十畝又南流繞慶山而下於山下築一堰為
百丈堰灌田三千七百二十一畝(縣冊)百丈堰在壻
水南行之中流以木石障水約百丈俾水東行以
溉田其為力亦勞矣東北有駱駝山遇天雨其水
甚猛橫衝舊道一歲間屢衝屢修予循山麓相水
勢議以灰石塞山之南口自東而西挑渠長二百
丈深三尺闊二丈由慶山北歸昇仙口河内一勞
永逸百世之利也限於財力不克成著於此以俟
後之君子(楊守正百丈堰乾溝議)城固北有壻水河障石為
堰鑿渠引水堰凡五處而百丈堰截河橫堤且與
乾溝為隣用水之時嘗有暴水衝淤隨淘隨塞不
勝疏鑿之苦董是役者每每稱難萬歷戊戌邑侯高
公登明議建石橋以閘暴水則渠可免於疏鑿乃
捐俸鳩工建橋溝三洞每洞闊四尺許仍於兩岸
築堤數十丈遇暴水則用板閘洞口庶洪流可禦
而渠道無衝淤之患(百丈堰高公碑記撰人失名)壻水又東為
五門堰五門堰分割壻水與壻相望而下不十里
皆抵斗山之麓上抱石嘴半中築堤堰上流橫溝
有五門以洩山水因名曰五門堰溉田四萬八百
四十餘畝略值霪雨壻必浩發堤為盡去至正丁
亥邑令蒲公庸詣彼相視遂登高岡視石嘴良久
曰此可圖也遂董工役召冶匠侯奮袂攘衿倡錐
以擊而衆樂為繼經始是歲之秋而工成於戊子
仲春(賈中立五門堰碑記)城固西北有堰曰五門爲田幾五
萬頃激壻水以灌堰抵斗山之麓中抱石嘴水弗
可通民始刳木為巢集木跨石此門以引水水若
泛溢槽木輒漂去眀歲復如之民不堪其苦元時
縣尹蒲庸者始鑿石為渠民甚利之而渠深廣纔
以尺計加以年久傾圮水瀰漫則僅能得一二以
及下窪之地而高壤仍不可得也稍旱則皆為焦
土矣弘治壬子司理郝公往攝縣事公素有能名
乃集環邑之民教以疏導之法因下令儲薪木以
萬計丁夫以千計匠作以百計積薪石門熾火燒
之俟石暴裂以水沃之石皆融潰督工匠悉力椎
鑿無不應手崩摧渠深二丈廣倍之延袤七里逾
月工告成峽遂豁然一通渠水蕩蕩於田畝高下
無不沾足是歲大稔(郭愷五門石峽記)萬歷乙亥河東喬
公來令城固省視五門堰見上流舊工苟且壻水
泛漲堰輒衝壊下流渠道淺窄猛雨迅急崖隨頽
圮自五門十里而下有石峽者積年渠岸不固水
旋入河民甚苦之侯乃於五門上流用石壘砌以
建悠久之基下流修為河堰以洩横濤之勢石峽
用石固堤以弭衝决之患落成於七年己卯(黃九成五)
(門堰碑記)
本朝康熙十一年縣令毛際可重濬至二十五年縣
令胡一俊修築較前益堅(縣志)五門堰分水車九輛
灌田二百七十畝又分七洞曰道流洞上高洞下
高洞青泥洞雙女洞廟渠洞藥木洞共灌田一千
九百四十二畝又分八□曰唐公□肖家□演水
□黃家□鴛鴦□小鴛鴦□油浮□水車□共灌
田二萬八千六百八十七畝五分壻水又南為
楊填堰堰截壻水東南流為帮河堰又東南為丁
家洞又東南為姚家洞又東南於北岸立水車八
具又東南為青泥洞又東南至寶山寺為鵝兒堰
又東南為竹杆洞又東南至雙廟為孫家洞又東
南至留村為梁家洞(按梁家洞水城洋二縣分用)又東南入洋
縣界(縣冊)截河堰乃城洋二縣用水之源(按截河堰即楊填堰)
(截壻水中流者)帮河鵝兒二堰乃城洋二縣洩水之要口
水車八具城民設立以救高田之旱止可單輪不
許雙具恐其攔阻河道壅塞下流也(鄒溶楊填堰水利詳文)
共灌城固田一千四百九十八畝壻水又南為
新堰在楊填堰南距縣六里灌田四百畝(縣冊)
上官堰在縣西三十里引北沙河水於東岸作堰
灌田三千畝沙河又南流於西岸作堰曰
西小堰灌田四百畝沙河又南流亦於西岸作堰
曰
棗兒堰灌田三百畝(縣圖者按馮志載縣西引北沙河有鄒公橫渠二堰據)
(冊報今無考)
萬壽堰在縣西南四十五里引小沙河於東岸作
堰灌田一百八十畝河水又北流五里於西岸作
堰曰
上盤堰古名盤蛇堰灌田九百畝稍下為
下盤堰灌田一千五百畝河水又北流五里於東
岸作堰曰
新堰灌田七百畝稍下為
平沙堰灌田六百畝河水又北流五里於西岸作
堰曰
沙平堰灌田一千二百畝稍下為
蓮花堰灌田三百畝河水又北流十里於東岸作
堰曰
倒流堰灌田一千八百畝(縣冊)
東流堰在縣正南五里引南沙河水在東岸築堰
開渠故名東流灌田五百畝其在西岸築堰者曰
西流堰灌田二百畝(縣圖有按馮志縣南引小沙河者承沙周公二堰據冊)
(報今廢)
洋縣
楊填堰在縣西五十里引壻水自城固至留村入
縣界首為梁家洞(按此洞水尚與城固分用下則止灌洋田矣)又東南
為新開洞其北岸為倪家渠魏家渠又東南經馬
暢村為柳家洞又東南為磨眼洞又東南至五間
橋為宿龍洞又東南為趙家洞又東南為黃家洞
又東南為漢龍洞又東南為水磨堰洞又東南為
分水渠其北岸為北高渠引水經池南寺北至白
楊灣止又下為野狐洞又東南至謝村鎮入漢江
共灌田一萬八百四十畆(縣圖)城固田在上水用水
三分洋縣田居中下用水七分其分工脩堰亦照
三七為例(縣志)
溢水堰在縣西北二十里溢水河出縣北秦嶺南
流五里於東岸築堰分水東南流下為小飛槽又
下為大飛槽又下為㔍坂堰又下為腰渠又下為
西渠又下為石堰渠又下為吳家渠又下為北渠
又下為南渠(縣圖)渠傍山崖歲遭山水衝崩崇禎元
年縣令亢孟檜創脩飛槽後常損壞
本朝康熙五年縣令柯棟計垂永久刳木省費(縣志)共
灌田一千三百三畆溢水又南流五里於西岸築
堰引水西南流為
二郎堰在縣西一十五里又下為高堰洞又下分
兩派東流者為東渠西流者為西渠(縣圖)自上范壩
起至六陵村止灌田八百畝(縣志)溢水又南流五里
於下流截河為堰從東岸分水與溢水偕下而南
者為
三郎堰在縣西十里自傅家灣起至退水渠止灌
田三百三十畝(縣志)
□濱堰在縣北十五里□水出縣北石銼山南流
至周家坎於西岸築堰分水西南流者為□濱堰
又下名為上八工灌田九百八十畝又下過龍積
山為下八工灌田九百畝(縣圖)縣北距□水之右有
田數千畝其灌溉自溜壩灣引河水循山麓紆廻
南下中經二澗澗深廣數丈舊架木為飛槽渡渠
水以達於田夏月澗水暴漲木槽蕩然無復存邑
侯李用中創建石槽以為渠道以數丈之槽利數
千畝之田李侯之惠利士民豈可以數計哉(張四術□)
(濱堰石槽碑記)□濱堰自周家坎東坡下土橋起至雙廟
止灌田一千八百畝(縣志)□水又南流五里於東岸
築堰分水東南流者為
土門堰在縣北十里橫穿賈峪河過土門子分東
西兩渠東南流者至楊家莊西南流者至時家村
灌田一千三百畝(縣圖)土門古有堰相近有賈峪河
出没無常狂瀾一倒直斷中流隴畝間動苦枯竭
姚公立誠來令斯邑蠲帑藏架長堤以障之共脩
成石堰二座飛槽九座洞口十四處遂成無壞之
業(李時孳土門賈峪二堰碑)土門堰沙礫善潰又横當賈峪之
衝先是苐用樹杪砂石權宜脩葺一經驟雨漂决
無存姚公立誠捐俸建脩推去積砂以巨石為底
上壘石條高可及肩長則亘河其下流處預防衝
激置圓石木閘賈峪中流留龍口一十二丈漸低
其半以洩漲流(李喬岱土門賈峪二堰碑記)土門堰阻牛首山
之麓故鑿為門以通渠道因名土門自劉家草壩
起至北門外止□水又南流四里許截河築堰從
東分水流至縣西關外者為
斜堰在縣北六里□水河下流分東西二渠灌田
三百二十三畝(縣圖)洋北□水為堰者三最下曰斜
堰廣五十餘丈灌負郭田舊用木樁草石修築旋
築旋崩殆無寧晷李公用中捐俸建石堰分門閘
板視水之消漲以時啟閉雖洪濤數興終莫能壞
其左為渠二百四十丈引水入阡陌堰成而水安
行焉(李時孳斜堰碑記)斜堰自巨家洞起至西關止(縣志)
苧溪堰在縣西北十里引苧溪河(縣志)
華家堰在縣東北七里引天寧溪(縣志)
高原堰在縣東三十里引大龍溪(縣志)
鵝翁堰在縣西南十五里引小沙河(縣志)
貫溪堰在縣東十里引平溪河(縣志)
百頃池在縣西南十里滙小沙河以溉田隆慶六
年邑令閻邦寧以池西岸二十畝蓄水餘俱佃種
租入社倉萬歷間署縣劉鉞又請為學田(漢中府志)
(古渠堰附)張良渠在縣東南二里(漢中府志)七女塜有七女
池池東有明月池狀如偃月皆相通注謂之張良
渠蓋良所開也(水經注)
西鄉縣
高川陂堰在縣東南一百五十里引高川水自漢
陰縣來入縣界分大渠二道灌田一百畝(縣冊)
青溪河堰在縣東南一百七十里引溪水灌田一
百五十畝(縣志)
禇河堰在縣東南一百二十里引龍洞水灌田一百
畝(縣志)
洋溪河堰在縣東南一百二十里引洋溪河水灌
田一百畝(縣冊)
聖水峽河堰在縣東南二十里引峽内泉水灌田
一百畝(縣冊)
金洋堰在縣東南二十里(漢中府志)西鄉東南二十里
有峽口在巴山之麓洋河出焉川原平夷可田峽
口兩岸對峙如門前人因障水為陂名曰金洋堰
灌田數千畝詢作堰之始前代遠不可考邑令丘
俊慨然興復於峽口故址植木磊石培土横截河
流俾水有所蓄然後依山為渠隨勢利導以通洩
各令種樹以固其本堤數百步即分支渠堤長十餘
丈支渠堤丈餘厚同之自是燥土悉為腴田矣成
化戊子滿城李侯春令是邑值雨圮堤侯加培焉
(何悌金洋堰碑記)金洋堰灌田四千六百畝在縣東南子
午山左有大渠一支分小渠二十五道上中下三
壩
本朝康熙二十二年知縣史左重脩五十三年知縣
王穆重築(縣志)
黎壩河堰在縣南二百八十里水自四川通江來
入縣界灌田三十畝(縣冊)
故縣壩河堰在縣南二百四十里引撈旗河水灌
田三十畝(縣冊)
葫蘆壩河堰在縣南一百三十里引山水灌田三
十畝(縣冊)
法寶堂堰在縣南二十里引龍洞水灌田五十畝
又北為
五渠堰在縣南二十里分渠五灌田五十畝又北
為
官莊堰在縣南二里分渠二灌田五十畝(縣冊)
梭羅關河堰在縣南二十里引山水灌田五十畝
(縣冊)
高頭壩河堰在縣南十里蓄雨水灌田三十畝(縣冊)
邢家河堰在縣南二里蓄雨水灌田三十畝(縣冊)
驚軍壩河堰在縣西南一百二十里引大巴山水
灌田五十畝又北為
男兒壩河堰在縣西南一百里灌田三十畝(縣冊)
私渡河堰在縣西南七十里一名私陀河引河水
灌田一百畝(縣冊)
平地河堰在縣西南五十里引左西峽河水分渠
二灌田五十畝(縣冊)
莒河堰在縣西南三十里引馬鞍山泉水一名空
渠河灌田五十畝(縣冊)
西龍溪河堰在縣西南二十里引南山泉水灌田
三十畝(縣冊)
黃池塘堰在縣正西二十里蓄雨水灌田十五畝
(縣冊)
别家壩河堰在縣北四十里蓄雨水灌田三十畝
(縣冊)
神溪舖河堰在縣北四十里引山水灌田三十畝
(縣冊)
桑園河堰在縣西北三十里引東峪河水灌田三
十畝(縣冊)
五渠在縣北(縣圖)城之北有五渠焉一東沙渠一中
沙渠一北寺渠離治二里許一白廟渠一西沙渠
離治各三里許衆山之水分落五渠由渠入城濠
由濠達木馬河五渠淤塞春夏滛霖旬積山水陡
漲無渠道可瀉橫流田塍沒民廬舍余按畆役夫
以均勞役每歲於農隙時頻加挑濬使水有所蓄
洩而西北一隅之地頼以有秋(王穆疏五渠記)
龍王溝河堰在縣東北三十里蓄雨水灌田三十
畝(縣冊)
五郎堰在縣東四十里引山水灌田三十畝(縣冊)
羅家坪堰在縣東三十里引山水灌田五十畝(縣冊)
(古渠堰附)左西峽河堰在縣西南引河水以灌田磨
兒溝河堰在縣北蓄雨水灌田今無渠道(縣冊)
鳳縣
(古渠堰附)鳳州梁泉有利民堤隑子堰宋祥符二年置
(玉海)今廢無考(縣冊)斜谷河在縣東二里紅崖河
在縣西四十里紫金水在縣東一百五十里
大散水在縣東五里鳴玉泉在縣西十里凉
泉在縣西二十里以上六水俱可疏引灌田(馮志)今
無灌溉利(縣冊)
寧羌州
七里堰在州西南七里堰回水灌田千餘畝(縣冊)七
里堰嘉靖七年知州李應元脩(漢中府志)
(古渠堰附)黃壩河在州東二百里可資灌溉(馮志)現今無
灌溉利(州冊)
沔縣
山河東堰即石剌塔堰在縣東北三十五里引舊
州河水分兩派東流者為東堰自賈旗寨起經流
何家營火安營至舊州舖倉臺堡灌田三千畝西
流者為
山河西堰自劉旗營起經流娘娘廟蘇曹村柳樹
營彌陀寺止灌田三千九百八十畝(縣冊)
天分東堰即石燕子堰在縣東北三十里引黃沙
河水分兩派東流者為東堰自官溝起經流劉家
灣雷家坪黃沙鎮至栗子園止灌田三千六百七
十畝西流者為
天分西堰灌嶺南壩田一千五百畝(縣冊)
琵琶堰在縣南三十里(縣圖)縣南有養家河居民引
流溉田首為琵琶堰灌軍官莊田三百畝河水又
北為
馬家堰灌上官莊田八百畝河水又北為
麻柳堰灌軍民官莊田四百八十畝河水又北為
白馬堰一名白崖堰灌下軍官莊田一千五百畝
河水又北為
天生堰灌魏家寨晏家灣田九百八十畝河水又
北為
金公堰灌軍民壩板橋寨馬家莊趙家營牟家營
田八百八十畝河水又北為
盡水堰灌軍中壩民中壩黃沙驛田自陸營起經
流曹營潘營陳營談營丁營至金家河坎止共灌
田八百餘畝河水又北為
康家堰灌民中壩曹家坎田八十畝(縣冊)
(古渠堰附)羅村堰在縣西南一百九十里(賈志)羅村壩與
寧羌州連界近玉帶河今無灌溉利(縣冊)三岔上
下堰在縣東南三十里(縣志)今無考(縣冊)
榆林府榆林縣
龍王泉在縣城中(縣冊)城中園圃龍王廟水溉之(延綏)
(鎮志)
南渠在縣城南門外引劉指揮河水溉田數十畝
(縣冊)南渠劉指揮河水溉之水多蛙黽土宜葵菘(延綏)
(鎮志)
三岔川渠在縣南二十里引騸馬溝水灌溉三岔
川田今水微細所灌無幾(縣冊)
劉官寨渠在縣南三十里引劉官寨水灌溉寨旁
園田(縣冊)
常樂堡渠在縣東三十里引東岔河水灌田數十
畝(縣冊)
歸德堡渠在縣南四十里引本堡東溝水灌田數
十畝(縣冊)
魚河堡瀦水在縣南八十里魚河地勢稍下居民
隨地掘水引流灌田(縣冊)
(古渠堰附)紅石峽在縣東北(縣圖)張子立官延綏廵撫開
紅石峽以通水利(賈志)榆溪之水自塞外虎素兔河
而來入紅石峽向有渠今廢(延綏鎮志)芹河在縣南
(縣圖)芹河之水今碧潯橋以西堤堰已成可修而灌
也(延綏鎮志)今無灌溉利(縣冊)碎金驛水溉旁近園田
(延綏鎮志)今無水(縣冊)
懷遠縣
波羅堡堰在縣東北四十里引無定河水即圁水
也在縣境流一百八十餘里威武清平波羅各堡
及縣治近河田畝皆可灌溉惟波羅堡水勢平緩
築以引流灌田數百畝(縣冊)波羅水溉堡西田勢微
緩而堰始興(延綏鎮志)
大理河在縣東南一百五十里溉近河園田(縣冊)
小理河在縣東南一百二十里溉清平堡田(縣冊)
黑水河在縣東南四十里自威武堡東流合寺子
溝水溉響水堡田(縣冊故按三水所灌無幾未著畝數)
(古渠堰附)陵陽渠豐州九原有陵陽渠建中三年浚之
以溉田置屯尋棄之(唐書地理志)建中初宰相楊炎請
置屯田於豐州發關輔民鑿陵陽渠以增溉京兆
尹嚴郢嘗從事朔方知其利害以為不便疏奏不
報而渠亦不成(唐書食貨志)楊炎請開豐州陵陽渠發
畿縣民役作渠卒不就(唐書楊炎傳)咸應渠永清渠
豐州九原有咸應永清二渠貞元中刺史李景略
開溉田數百餘頃(唐書地理志)李景略拜豐州刺史豐
地瘠鹵景略鑿咸應永清二渠溉田數百頃(唐書李景)
(略傳)
興安州
萬春堤在州西四里其堤長二里高一丈三尺漢
江水溢頼此堵禦(州冊)
長春堤在州東一里其北名白龍堤其南名長春
堤實一堤也其堤長一里六分高一丈八九尺中
有石閘一高五尺闊四尺如陳施二溝之水下流
則起閘以疏其勢如漢江黃洋兩河上湧則閉閘
以遏其波成化十五年知州鄭福增修萬歷二十
年守道曾如春檄州判張海脩理崇禎間州同蔣
體元于堤上遍植桃柳
本朝康熙四十九年官紳士庶捐脩雍正三年又脩
(州冊)
惠壑堤在州城東關北長八分高一丈八九尺其
堤逼近漢江漢水漲溢頼此捍禦(州圖)萬歷三十二
年守道曾如春建築康熙二十一年知州李翔鳳
復築三十二年大水堤復決惠家壑石佛庵南會
陳施二溝之水巨浪薄城城為之湮知州王希舜
捐金募夫先築決口南北之水始不為患(州志)五十
一年知州張時雍總兵楊世昌各捐俸脩築(州冊)
萬柳堤在舊城南新城北係居民避水之路如遇
江水泛漲舊城之民避水新城俱行於隄上(州圖)康
熙二十八年知州李翔鳳城守副將黃燕贊建脩
沿堤遍植桃柳故名萬柳雍正九年州牧鮑遐齡
捐俸展脩(州冊)
千工堰在州西七十五里(州圖)恒河水南流注於越
河千工堰在焉多秔稻(州志)恒河發源燕子嶺西南
流二百七十餘里至龍口築堰名千工堰引水分
上中下三渠後下渠淤塞守道郭之培令民疏通
未幾復廢康熙五十六年州牧張時雍以下渠沙
漏易淤重濬無益乃於龍口南七里更築一堰名
曰
永豐堰與千工堰共灌田一千一百四十畝(州冊)
大濟堰在州西北三十里(州圖)王莽之山傅家河水
出焉而南流注於越河大濟堰在焉灌田頗饒(州志)
大濟堰分六壋其一壋二壋三壋四壋六壋俱現
在灌田二千餘畝惟第五壋相近越河衝壞已久
(州冊)
赤溪堰在州西三十里秦郊舖(州圖)引赤溪溝水灌
田一千一百畝赤溪溝水源出牛山其流微細居
民築堰分為四渠遇雨澤時行則均得灌溉旱則
溝水斷續不能入渠故土人多名曰雷公田(州冊)
磨溝堰在州西四十里(州圖)磨溝水源出鯉魚山出
山口分二渠灌田百餘畝(州冊)
黃洋堰在州東南十五里(州圖)引黃洋河水灌田百
餘畝(州冊)
青泥堰在州西十五里(州圖)引青泥灣水開渠三道
灌田二百二十五畝(州冊)水源出小埡山流甚微細
亦待雨以灌田(州冊)
南溝堰在州西一百里(州圖)南溝水出鳳凰山在越
嶺之西越河之南土人名為大南溝築堰蓄水灌
田千餘畝(州冊)
(古渠堰附)長樂堰熙寧七年金州西城縣民葛德出私
財脩長樂堰引水灌溉鄉戶土田授本州司士參
軍(宋史河渠志)吳家堰昔名長樂堰宋西城民葛德脩
灌田二百畝(州志)堰在新城西門外引南山水開池
蓄瀦以灌水田歴年久遠山水淤塞今其地已為
旱地(州冊)
平利縣
月溪堤在縣北門外以障月河(縣圖)嘉靖三十一年
西鄉魏尚變築(馮志)
(古渠堰附)長安堰在縣東一百十里相近有石觜黃沙
二堰俱引界溪河水秋河堰在縣東一百五十
里線口堰在縣南九十里(賈志)今俱廢(縣冊)
洵陽縣
中洞河堰在縣東北二百二十里引中洞河水灌
田十餘畝(縣冊)
西岔河堰在縣東北二百里引西岔河水灌田五
十餘畝(縣冊)
蜀河堰在縣東北一百四十里引蜀河水灌田百
餘畝(縣冊)
水田坪堰在縣北一百八十里洵源河出鎮安縣
梅子嶺至水田坪築堰灌田三千餘畝洵河又南
流五十里為
洵河堰在縣北一百三十里灌田五十餘畝(縣冊)
麻坪河堰在縣北九十里引麻坪河水灌田四十
畝(縣冊)
乾溪河堰在縣北五十里引乾溪河水灌田十餘
畝(縣冊)
冷水河堰在縣北四十里引冷水河水灌田三十
餘畝(縣冊)
七里關堰在縣南一百五十里關河源出湖廣竹
溪縣從青山觀入縣境至七里關下築堰灌田二
十餘畝閭河又北流會金河神河孟家平頂諸水至
城南三十里為
閭河堰灌田百餘畝(縣冊)
水磨河堰在縣南一百里引水磨河水灌田十餘
畝(縣冊)
金河堰在縣南七十里引金河水灌田百餘畝(縣冊)
神河堰在縣南五十里引神河水灌田十餘畝(縣冊)
孟家河堰在縣南三十五里引孟家河水灌田十
餘畝(縣冊)
平頂河堰在縣南二十五里平頂河水源出白馬
寺分上下二壩灌田上壩名平頂堰灌田三十餘
畝下壩為
漢壩川堰灌田十餘畝(縣冊)
仙河堰在縣東一百六十里引仙河水灌田三十
餘畝(縣冊)
(古渠堰附)壩河堰在縣南十里岩塢河堰在縣東二
百里趙家河堰在縣東一百八十里大磨溝
堰在縣東三十里竹川堰在縣東北二百六十
里白崖河堰在縣東北二十五里東岔河堰
在縣北一百三十里(縣志)今俱廢(縣冊)
紫陽縣
灌河堰在縣西南六十里灌河一名權河居民引
流灌田三十餘畝(縣冊)
(古渠堰附)任河在縣西松河在縣西北可資灌溉(賈志)
今未灌田(縣冊)
石泉縣
七里堰在縣西七里引珍珠河水灌田頃餘(賈志)
興仁堰在縣西十里引饒峰河水灌田二百餘畝
(馮志)
高田堰在縣西北十五里引大壩河水灌田百餘
畝(縣冊)
(古渠堰附)長安堰在縣東五里引漢江(賈志)今無考(縣冊)
漢陰縣
雙乳堰在縣東北六十里引雙乳河水經流後壩
灌田一頃六十畝(縣冊)
田禾堰在縣東北五十里引田禾溝水經流胡家
莊翟家莊灌田一頃八十四畝(縣冊)
鐘河堰在縣正北六十里引鐘河水經流毛家莊
茹家莊灌田八十七畝(縣冊)
池龍堰在縣東三里引池龍溝水經流周家灣灌
田九十餘畝(縣冊)
觀音堰在縣西二十里引觀音河水經流鄔家壩
楊家壩灌田三百餘畝(縣冊)
沐浴堰在縣西十五里引沐浴河水經流丁家壩
灌田六十畝(縣冊)
仙溪堰在縣西十五里引仙溪河水經流夏家壩
灌田三百三十餘畝(縣冊)
月河堰在縣西明成化二十一年知縣張大綸築
(賈志)引月河水經流高梁舖張家莊灌田四百六十
畝(縣冊)
墩溪堰在縣西南五里引墩溪水經流汴家溝灌
田四百五十餘畝(縣冊)
永豐堰在縣南五里引板峪河經流季家莊余家
營灌田五百七十餘畝(縣冊)
盧峪堰在縣東南五里引盧峪河水經流曾家營
蔡家嶺灌田二百九十畝(縣冊)
鐵溪堰在縣東南十里引鐵溪溝水經流王家莊
灌田二百餘畝(縣冊)
鳳亭堰在縣東南三十里龍王溝水出溝分二堰
東為鳳亭堰灌沈家嶺田四百六十畝西為
磨盤堰灌梁家莊田二百一十畝(縣冊)
蒲溪堰在縣東南四十里引蒲溪水經流曾家莊
王家壩灌田三百餘畝(縣冊)
花石堰在縣東南五十里引花石河水經流郭家
嶺况家營灌田二百餘畝(縣冊)
大漲堰在縣西南一百里引大漲河水經流吳家壩
魏家莊灌田三百三十畝(縣冊)
商州
丹水在州東二十里經張村龍車寨灌田數百頃
(西安府志)丹水自燕脂關東流過說法洞遶州城南又
東至張村舖商洛鎮龍車寨經流二百里兩岸隨
地皆可開渠但水性泛漲每歲旋衝旋築約灌田
千餘畝(州冊)
黑龍峪水在州西五十里現灌田五十餘畝(州冊)
十九河在州北六十里現灌田百餘畝(縣冊)
老君河在州東八十里灌田七百餘畝(州冊)
花園泉在城西南隅其水晝夜流洩郡人因修為
園圃又鑿渠由東而南出水門入州河以資灌溉
(州志)今灌田四畝(州冊)
郝家泉在城東一里可灌園蔬一頃(州志)今灌田三
畝(州冊)
石佛灣泉在城東姚家□可蒔園蔬一頃(州志)今灌
田三畝(州冊)
(古渠堰附)漕渠崔湜建言山南可引丹水通漕至商州
自商鑱山出石門抵北藍田可通輓道中宗以湜
充使開大昌關禁舊道不得行而新道為夏潦奔
豗數摧壓不通(唐書崔湜傳)普濟渠在州北舊引黃
沙嶺水合大雲山少峪西平二泉為磚渠通入城
市歲久湮沒正德間復濬入城以達州治微而難
繼後亦廢(州志)山泉渠在州北七十里明時新修
引泉水灌田今廢(州冊)
鎮安縣
化坪峪渠在縣北八十里引西王嶺水至化坪峪
灌田五十畝(縣冊)
乾祐渠在縣北七十里引乾祐河水經流野猪坪
灌田三百四十畝(縣冊)
浞池渠在縣北四十里引熊裏溝水經流孔家灣
灌田四十畝(縣冊)
紙橋渠在縣北三十里引紙橋溝水灌田三十畝
(縣冊)
許峪渠在縣東北三十里引許峪溝水灌田五十
畝(縣冊)
雲盖川渠在縣西北四十里水發源西王嶺即縣
河之源也居民引流至雲盖川灌田一百五十畝
河水又南流三十里為
鐵洞溝渠灌田一百五十畝又東折至縣南名縣
河距城五里為
縣河渠一名縣川渠灌田一百二十畝(縣冊與按縣河化)
(平峪水俱發源於縣西北之西王嶺)
永安川渠在縣東六十里永安川水發源分水嶺
居民引流灌田一百三十畝又下流至高峰寨入
冷水河(縣冊)
龍渠川渠在縣東南九十里引龍渠川水即冷水
河源也(按府志龍渠川一名龍洞川)灌田四十畝川水又北為
張家川渠灌田三十餘畝又北流至高峰寨名冷
水河與永安川水合流為
高峰寨渠灌田三十餘畝又折而西為
大岩寨渠灌田五十畝冷水又西南為
羅家硤渠灌田百餘畝(縣冊)
社川渠在縣東北二百里引社川河經流曹家坪
灌田百餘畝河水又南流至胡家寨為
胡家寨渠灌田百餘畝河水又南流至孟李寨入
金井河(縣冊)
金井河渠在縣東北九十里河水自咸寧界入縣
境至孟李寨會社川河居民引流灌田五十餘畝
河水又東流為
野鹿坪渠灌田三十畝河水又東流為
安樂川渠灌田十五畝河水又東為
柴賈寨渠灌田三十畝(縣冊)
戴家河渠在縣東一百一十里河發源戴家嶺居
民引流灌田二十畝(縣冊)
石瓮溝渠在縣東一百里引石瓮溝水經流藤花
寨灌田一百六十畝溝水又西流十里為
岩屋河渠灌田七十畝溝水又西流十里為
秋林川渠灌田一百三十畝(縣冊)
龍王寨渠在縣東南一百二十里引水硤溝水即
花水河上源也經流龍王寨灌田八十畝河水又
北流十里為
米糧川渠灌田一百二十畝河水又北至白塔寨
會石瓮溝水為
白塔寨渠灌田五十畝(縣冊)
長澗庵渠在縣西北一百六十里引沙嶺水灌田
五十畝又南流為
校尉川渠一名孝義川渠灌田一百五十畝(縣冊)
五郎壩渠在縣西三百五十里引五郎河灌田二
百六十畝(縣冊)
大仁河渠在縣西南一百里引大仁河水灌田三
十餘畝(縣冊)
紫溪河渠在縣西南一百八十里引紫溪河水灌
田六十畝(縣冊)
草家川渠在縣東南一百五十里引東茅嶺水灌
田二十三畝(縣冊)
(古渠堰附)赤脚坪渠在縣東北八十里小任河渠在
縣西南八十里蠶房渠在縣東百餘里池河
渠亦在縣東百餘里(縣志)今俱無灌溉利(縣冊)
雒南縣
(古渠堰附)洪門堰在縣境紹興十年金人䧟商州州守
邵隆破金人於洪門堰遂復商州(宋史高宗本紀)今無考
(縣冊)雒南河在縣南二百餘步南河在縣東南九
十里二水俱資灌溉(賈志)今無灌溉利(縣冊)大渠小
渠在雒南縣西(馮志)大渠一名大渠川引洗馬河水
小渠一名小渠川今渠廢而其迹尚存(縣冊)
山陽縣
蟲家灣渠在縣西三里引豐水河水經流三義廟
灌田六十餘畝豐水又西為
水火舖渠在縣西五里經流水火舖灌田五十餘
畝豐水又西為
泰山廟渠在縣西三十里經流色河舖灌田十五
畝豐水又折而西南流東岸為
王家村渠在縣西六十里經流馬家灘灌田二十
餘畝西岸為
庵溝口渠在縣西八十里經流庵溝口灌田十餘
畝(縣冊)
磨溝村渠在縣北十五里引磨溝河水經流磨溝
村灌田十五畝(縣冊)
乾溝村渠在縣北五里引乾溝河水經流乾溝村
灌田三十餘畝河水又南為
宋家村渠在縣北三里灌宋家村田二十餘畝河
水又南為
東關渠在縣東關外灌田五畝(縣冊)
土橋子渠在縣北六里引峒峪河水經流土橋村分
渠三道灌田七十餘畝河水又南為
伯蓋子渠在縣西二十里經流伯蓋村灌田十餘
畝河水又南為
秤鈎灣渠在縣西南四十五里經流稱鈎灣村灌
田十五畝(縣冊)
江家坪渠在縣西四十里引色河水經流江家坪
灌田十餘畝河水又南流為
喬家灣渠在縣西三十五里經流喬家灣灌田十
餘畝河水又南為
喬家下灣渠在縣西三十三里經流喬家下灣灌
田十餘畝河水又南為
色河舖渠在縣西三十里經流色河舖灌田二十餘畝(縣册)
扈家原渠在縣西八十里引金井河水灌九里坪田
四十餘畝(縣冊)
漫川渠在縣東南一百三十里引漫川水灌田十餘畝(縣冊)
北灣渠在縣東四十里引銀花河水分渠二經流
高八店灌田五十餘畝河水又東北為
中村渠在縣東七十里分渠二經流中村灌田四
十餘畝銀河水又東北為
潛水灣渠在縣東八十里分渠二經流湘子廟灌
田十八畝河又東北為
竹林關渠在縣東一百二十里分渠二經流竹林
關灌田五十餘畝河水又東北為
罩川渠在縣東二百三十里經流罩川灌田十餘
畝(縣冊)
郝家渠在縣南一百里引箭河水經流郝家村灌
田十餘畝箭河又南為
李家渠在縣南一百三十里經流蓮花池李家村
灌田十餘畝(縣冊)
古堤城南舊有古堤以禦豐水雍正六年五月山
水暴漲衝没於八月内動支庫銀修葺(縣册)
(古渠堰附)花水在縣南一百里青崖河在縣東南一
百二十里可資灌溉(賈志)今無灌溉利(縣冊)
商南縣
張高堰在縣南二里縣河自縣東北入境兩岸皆
可灌溉其在西岸灌田者首為張高堰灌武家泉
田六十畝河水又南為
二道堰在縣南三里灌二道河田五十餘畝河水
又南為
魏家堰在縣南微西十五里灌三角池田二十畝
其在東岸灌田者首為
洪厓堰在縣南二里灌保合寨田八十餘畝河水
又南為
李家堰在縣南三里灌保合寨田六十餘畝河水
又南為
張石堰在縣南七里灌石門村田五十畝河水又
南為
沭河堰在縣南十里灌沭河田八十畝河水又南
為
三角池堰在縣南微西十五里灌三角池田三十
畝(縣冊)
鞦韆溝堰在縣西三十里引清油河水經流清油
舖灌田三十畝(縣冊)
失馬寨堰在縣西二十五里引靳家河水灌田四
十畝(縣冊)
捉馬溝堰在縣西二十里引馬家崖泉水經永安
寨灌田六十五畝(縣冊)
五郞溝堰在縣西三里引北山澗水灌田四畝澗
水又南為
吉公堰在縣西五里經党家店灌田五畝(縣冊)
紅土嶺堰在縣東南四十五里其水發源於紅土
嶺東流經青山在南岸立堰灌田三畝(縣冊)
青山寨堰在縣南四十里引青山河水灌田七畝
(縣冊)
&KR1592;口溝堰在縣東南二十里引龍山澗水灌田三
畝澗水又西為
龍窩堰在縣東南二十五里灌生龍堰田五畝(縣冊)
馬槽溝堰在縣東五里引北山澗水灌田三畝(縣冊)
高家堰在縣東二十五里富水河發源界嶺南流
至磨峪口分四堰東岸為高家堰灌田八十餘畝
次
郭家堰在縣東南二十五里灌生龍寨田百餘畝
西岸為
馬家堰在縣東二十五里灌磨峪田七十畝次
興龍堰在縣東二十里灌磨峪田二百餘畝(縣冊)
(古渠堰附)兩河在縣南四十里可資灌溉(賈志)兩河即丹
水商南萬山環列丹水夾山而流臨水之田每遭
衝湮利於州不利於縣也(縣冊)
同州
北莊泉在州西二十里泉水發源北莊經流北胡
村蘇村等處灌田二百餘畝(州冊)
蘇村泉在州西南四十里嘉靖中脩渠導水溉田
(賈志)泉有二在蘇村屯莊東現灌潼關軍戶田(州冊)
(古渠堰附)龍首渠在州西(州圖)莊熊羆言臨晉民願穿洛
以溉重泉以東萬餘頃故鹵地誠得水可令畆十
石於是為發卒萬餘人穿渠自徵引洛水至商顔
下岸善崩乃鑿井深者四十餘丈往往為井井下
相通行水水頽以絶商顏東至山嶺十餘里間井
渠之生自此始穿渠得龍骨故名曰龍首渠(史記河渠)
(書)周保定二年正月開龍首渠(周書武帝紀)同州西三
十里有乾坑龍首渠之尾也(元和志)䥥山燕脂寨下
有溝相傳為古引洛處(州志注按漢書溝洫志顔師古云徵澄城也商顔)
(商山之顔也劉奉世曰洛水南入渭商山相去甚遠何由穿渠至其下蓋自别一山名顔說失之今)
(考杜氏通典云馮翊北有商原所謂商顔則是商顔者即今同州北原水經注所謂洛水南經商原)
(西者此也乃馬賈諸志不能辨别以証顔氏之誤而漫於商州水利謂實有商顔一渠昔人引洛水)
(至商山下者商州志則更附會支離以為商顔渠即漢莊熊羆所穿之龍首渠獨不思商州萬山環)
(列微論同州之洛不能越渭南流即洛南之洛亦不能絶丹西注總由未考山名故謬譌相沿愈沿)
(愈訛今附辨於此以補前賢之缺焉)坡底泉馮村泉在州北可資
灌溉(賈志)今水微細不能灌田(州冊)紅善泉在州西
南四十里灌田百餘畝(賈志)今涸(州冊)
朝邑縣
苦泉縣西北許原下其水鹹苦羊飲之而肥隋置
羊牧(元和志)永徽二年以同州苦泉牧地賜貧民(唐書)
(高宗本紀)苦泉在城西北四十里䨇泉鎮泉有二東泉
水流微細不能灌田西泉今現灌田百餘畝(縣冊)
洛水在縣南五里自同州東南入縣界沿河居民
遇旱則掘岸引流以灌低窪之田但所溉無多且
一遇泛漲尤易浸没(縣冊)
(古渠堰附)同州朝邑北四里有通靈陂開元七年刺史
姜師度引洛堰河溉田四百餘頃(唐書地理志)姜師度
為同州刺史派洛灌朝邑河西二縣閼河以灌通
靈陂收棄地二千頃為上田置十餘屯帝幸長春
宫嘉其功下詔褒美(姜師度傳)通靈陂今在縣北通潤
村水落時往往見陂遺址(縣志)大竒泉象底泉蔡
莊泉西莊泉四泉俱出鐮山之麓民田當泉流者
資灌溉焉(縣志)今無灌溉(縣冊)
郃陽縣
大峪河堰在縣西四十里引大峪河水與澄城分
渠灌田共灌本縣田八十餘畝(縣冊)
宫城河堰在縣北三十五里引宫城河水灌田百
餘畝(縣冊)
王村瀵在縣東四十里灌田二百五十畝(縣冊)
莘鯉瀵一名東鯉瀵在縣東四十里瀵有二東瀵
灌田五百餘畝西瀵灌田二百餘畝(縣冊鯉按縣冊云瀵相)
(近又有夏陽渤池二瀵今則俱坍入黃河矣)
運斗瀵在縣東四十里灌田二十畝(縣冊)
天水溝瀵在縣東蔡園頭村灌田四十畝(縣冊)
(古渠堰附)陽班湫在縣東南五十里(縣冊)郃陽縣有陽班
湫貞元四年堰洿谷水而成(唐書地理志)今涸(縣冊)
澄城縣
長寧河渠在縣西北四十里雲門紅羅二谷水會
流為長寧河居民引流灌田數十畝(縣冊)
大峪河堰一名撲地河在縣東二十里與郃陽分
渠灌田共灌本縣田三百餘畝(縣冊)
玉泉在縣西北十五里泉下有蔬圃藥畦引流灌
溉(縣冊)
(古渠堰附)泉河在縣西二里可資灌溉(縣志)三泉在縣
東北十五里三源並出將軍山麓合流為一鑿引之
可以利民(縣志)現今無灌溉利(縣冊)
韓城縣
白馬灘堰在縣西六十里澽水出西山麻線嶺其
灌山内田者首為白馬灘堰自麻線嶺碾子灣起
灌田四十畝澽水又東為
白馬灘下堰自孫家坡起灌田二十八畝又東為
景峰邨堰自本村起分渠大小五道灌田一百七
十畝又東為
牛心村堰自合水溝起灌田十五畝又東為
張家堰渠自砦崖下起灌田七十餘畝又東為
薛峰邨横道堰自泉子崖起灌田八十畝又東為
土嶺堰自馬池崖起灌田八十畝又東為
牛家灣堰自虎兒崖起灌田二十畝又東為
西澤村堰自石崖道下起灌田六十畝又東為
東澤村堰自西澤起灌田六十畝又東為
東澤村下堰自本村西起灌田四十畝又東為
潭家灣堰自東澤村起灌田七十畝又東為
侯家峪堰自本村起灌田十六畝又東為
嶺底村堰自吕家灘起灌田三十五畝又東為
栢嶺村第一堰自娘娘廟下起灌田一百八十畝
又東為
栢嶺村第二堰自嶺底村東起灌田一百二十五
畝又東為
坎家灣渠自嶺底村南起灌田七十五畝又東為
藥樹堰渠自板橋溝起灌田六十五畝又東至竹
園村為
趙家堰自陜家橋起灌田九十畝又本村有
河西上堰自王封村起灌田四十三畝又南為
河西下堰自馬石泉起灌田三十畝又南為
磨底下堰自王封灣起灌田二十一畝(按澽水出横山南流)
(至竹園村繞一匝而復東故堰以河西名)澽水又東流出西山口引而
南流至南澗西為
南澗西堰自斜子口起灌田三十五畝又南為
下水池堰自本村橋下起灌田五十畝又南為
南灣下堰自砦子西窊起灌田二十三畝又南為
東灣上堰自沙窊起灌田九十畝又南為
東灣下堰自本村起灌田二十畝澽水出西山口
正東流者首為
土門第一堰(縣志)韓城西五里為土門口水源出麻線
嶺迢逓而下一百二十餘里名為澽水居民種稻
樹果利用甚饒至土門口邑人堤為五堰(按土門先有五)
(堰後又廣為九堰)餘堰堤平岸固惟首堰溉田居多而斷
河絶岸灌田者每年累功積石一遇河漲崩潰湮
圮邑侯馬公下車指示方略督民緣北岩樹木樁
鑿石槽引水入渠至簡至易民始告便(王翰土門頭堰記)
環韓多山抵縣為象嶺澽水經其中可灌田數百
頃邑侯馬公夙諳水勢刻意疏濬嶺前諸堰堙塞
咸通猶念土門薛曲諸村地多平曠不沾餘潤乃
招工匠自嶺北鑿石渠又作水車以助水力不及
處渠成利頼甚衆(薛亨省溉效禊二亭記)第一堰自竹園村
東鑿石導水經土門薛曲等村共灌田四百畆澽
水又東為
第二堰自土門右龍潭左起經土門薛曲帶城北
之半東至北關之西觀音堂前入城壕繞西關而
南東出廟後村灌田九百餘畝又東為
第三堰自獅嶺山龍潭下起灌田五百七十九畝
又支分為
北澗西村堰自獅嶺龍潭右起灌田一百四十五
畝又東為
第四堰自北澗西關帝廟起經流澗西澗南灌田
一千畝又東為
大五堰自澗西許家溝起經流新村灌田三百畝
又東為
小五堰分渠三道亦自許家溝起灌田一百八十
畝又東為
第六堰自南澗村北起經焦家灘灌田七百一十
畝又東為
第七堰久廢又東為
第八堰原自南橋下起因衝崩今自城古村崖下
起經范村雙樓富村灌田八百七十畝又東為
第九堰自龍泉寺起經雙樓富村南北周村灌田
九百七十五畝(縣志)
陶渠村堰在縣西南陶渠村本極瘠苦地明中丞
澽濱張公鑿石引渠以溉之遂得與上地等其堰
自華薛村起經流石佛寺灌田四百八十畝又東
為
西趙莊堰自陶渠村牛王廟下起灌田七十四畝
又東為
東趙莊堰自孫家砦起灌田六十二畝又東為
郭家莊堰自趙莊小寺起灌田一百餘畝又東為
栢香村堰自郭家莊起灌田五十畝又東為
高門村堰自本村西沆水起經流堡安露沉諸村
灌田七十五畝又東為
吕莊堰自羊頭嘴起經流張家灣靈芝巷渭河橋
灌田二百餘畝又東至芝川鎮分三堰
第一堰自吕莊藥王洞南山下起至觀音堂灌田
二百二十畝又東為
第二堰自渭河橋起至司馬坡下灌田一百六十
畝又東為
第三堰自鎮南門西起至東門北灌田四百五十
畝三堰中惟此渠最大穿鎮城過入西南出東北
砌以層石有水門(縣志)
雷家河堰在縣西南二十里自巍山下流潦水經流
趙家坡南西莊灌田十畝五分(縣志)
西河川堰在縣南十五里自洞溝下引□水分渠
五道經流英村張段諸堡灌田六十餘畝又東為
陳村堰自本村起分渠三道共灌田七十五畝(縣冊)
東彭村堰自亞河頭南溝引澗水灌田十五畝又
東為
南坡頭堰自亞河頭起經流東彭村灌田十七畝
又東為
北坡頭堰自巍山下起經流東西彭村南北坡頭
灌田十畝(縣冊)
張村堰在縣北二十里引文水者二堰張村堰自
東莊坡下起灌田五十畝又北為
昝村南堰自張邨起灌田八十畝(縣冊)
王家莊堰在縣西北三十里盤水出硃砂嶺溉田
者首為王家莊堰自燕家泉逕伏峰口王家莊灌
田五百畝下流至西賈莊灌田七百畝又東為
楊家村堰自伏峰口起灌田六百畝又東南為
昝村北堰自賈莊起灌田一百五十畝(縣冊)
(古渠堰附)龍門渠在縣東北韓城縣有龍門山武德七
年治中雲得臣自龍門引河溉田六千餘頃(唐書地理)
(志)今廢(縣冊)
華州
喬峪水渠在州西三十里引喬峪水灌田(州冊)
階峪水渠在州西二十里引階峪水灌田(州冊)
赤帝峪水渠在州西一十五里引赤帝峪水灌
田(州冊)
石帝峪水渠在州西十里引石帝峪水灌田(州冊)
西溪在州西十里諸峪水分流灌田至故縣沙澗
諸村萬壑風烟眺遊絶勝之所(州志)西溪引泉水並
石帝赤帝二峪水灌田(州冊)
南溪在州南五里引太白峪水至州南門入城流
入泮池(州冊)
東溪在州東十里羅紋鎮南水莊等處平地湧泉
兼引羅紋河水灌田(州冊)
小敷峪水渠在州東十里引小敷峪水灌田(州冊)
北溪在州北門外引潭峪及吉家溝水灌田今水
微細所灌無幾(州冊)
黃家河水渠在州東十五里受劉家潭蓮花池移
山潭諸水灌田百餘畝雨水暴發則漲溢為患(州冊)
黃家峪河自南而北達渭自黃家峪故道冺迹峪
水東注並入方山河而河東又築堤防捍是以方
山河不能瀉洩且渭水逆流入河致浸泆州縣民
田數百頃庚寅制憲殷公相度黃家峪故道指授
方略倡捐鳩工自駱駝項起至渭河止延袤七里
許廣二丈五尺寬一丈五尺匝月工竣一時汚淤
之水宣洩無遺涸出浸地數百頃向時淹沒者盡
復其業(韓奕濬河紀略)
構峪河在州東(州圖)正德壬申華州牧桑溥開惠民
渠第一渠在構谷自彭村抵孟村入渭第二渠在
方山界自孫莊至西灘入渭後皆淤塞(賈志)構谷河
從南山發源北流入渭渭水泛濫從東衝激成河
名曰天開(天按構谷水其先自流入渭自有開河後乃東合方山河入渭)故道
為之小變
本朝順治十四年華隂林令代州篆將東北天開河
口堵塞另開渠引水北流柳子廣潤九里地處低
窪遂遭水患康熙四十年州民將相等里華隂縣
民施定等里因水患互告州牧謝白生建導河二
策一議順水東流買地認量因勢逹渭為功較難
其實彼此無害一議就現在北開之河從方山挑
濬而北使河深廣為功較易苐恐僅救目前大中
丞鄂允後議使開方山河口由孫莊而北直逹渭
河俾構谷方山二河暢流歸渭仍恐渭水倒灌乃
建閘以資蓄洩猶以水患雖除水利未興柳子等
處地處低窪宜改種稻田至四十三四兩年大獲
豐收共開水田三十二頃四十四畆九里水陂俱成
腴壤(華州志)方山河與華州構谷黃家諸水分流入
渭自萬歷後水道淤塞民鑿東西渠引水由方山
河逹渭方山一水兼受二水勢難容洩汎濫湍激
淹沒田畝順治十四年邑令林某築方山東堤以
障之州民遇水潦欲決東堤使水直灌於縣互相
角鬭大中丞鄂公親臨勘騐令將方山河淤淺挑
濬至戊子己丑積雨連綿諸渠復漲總制殷公飭
令州牧率衆通構谷河直北古道公詣被災處細
加相度知水性洶湧先年必有水道分洩庶幾勢
分而患可除即日興工越兩夕果得構河故道疏
濬之功七日告竣溉田不下千餘頃而方山河華
邑民亦晝夜駢作岸窄者寬之底淺者深之工成
河濱地畝實利頼焉(開河記)
(古渠堰附)漕渠在州北自渭南界來又東入華隂縣界
(古渠圖)利俗渠華州鄭縣西南二十三里有利俗
渠引喬谷水羅紋渠華州鄭縣東南十五里有
羅紋渠引小敷峪水支分溉田開元四年刺史姜
師度疏故渠又立堤以防水患(唐書地理志)今渠廢而
迹尚存在今高唐朱張等村(華州志)天鵝池渠在
州北先年渠水由羅紋入渭後橋下淤積漫漶為
害嘉靖中陜西廵撫委官勘議從平定坊車家村
别濬水渠逕逹於渭(明張瀚天鵝池記)天鵝池漫衍將百
餘里一遭淋雨即為池沼不可種藝濮陽桑公溥
蒞華量地作渠渠成而水落水落而田出(吕涇野水渠記)
今廢(州圖)太平渠水源出潭峪由東關外遶城而
北從車家村滙入天鵝池至羅紋河入渭自車家
村開渠後其水仍從車家村入于渭今涸(州冊)天鵝
池南又有太平渠下流有沙河水郡守桑溥鑿渠
泄之於渭(州志)駱駝渠在喬峪北龍王嘴之西
白龍渠在州城南少華山下引孝感泉水今已俱
廢無復灌溉利(州冊)
華陰縣
敷水渠在縣西三十里(縣志)華隂西有敷水渠開元
二年姜師度鑿以洩水害五年刺史樊整復鑿之
使通渭漕(唐書地理志)敷水渠源出敷谷眀萬歷間知
縣韓應奎重開民獲其利(賈志)敷水分二渠東灌興
落堡田三百五十畝西灌太和堡田二百八十畝
(縣冊)
甕峪水渠在縣西十五里引甕峪水灌槐芽村田
四十畝(縣冊)
長澗河渠一名窰村渠在縣南長澗河水經南陶
村舊有渠以洩水患遇河漲渠平民輒為患明嘉
靖中王時雍疏之患始息(縣志)
黃神渠在縣東南十里(馮志)上多水磨下溉民田(賈志)
灌郝家堡田家堡張家堡田一百七十畝峪水又
北流至昭光寺前支分一渠入城壕從東北隅入
城流入縣學(縣圖)
醴泉渠在縣東南觀厥里厥水清甘經華岳廟馬
蹄村北瀦岳廟魚池(縣志)醴泉渠灌廟前堡田一百
三十畝(縣冊)
蒲峪渠在縣東十五里(縣圖)沿水分為三渠東渠灌
㸑家村賀家村田西渠灌蒲谷村蔡家村嚴家池
田(賈志止按縣冊今水微細供人食用)
靈應泉渠在縣東二十里出南崖下灌泉店定城
田三百六十畝(縣冊)
磨渠在縣東二十五里引泉水灌定城公莊田百
餘畝(縣冊)
(古渠堰附)漕渠在縣北自華州流入(古渠圖)隋開皇三年
宇文愷鑿渠引渭水自大興城東至潼關名曰廣
通渠(隋書食貨志)天寶三年左常侍兼陜州刺史韋堅
開漕河引渭水因古渠至華隂入渭(元和志)段明
渠在縣東東原地高食水為艱昔人引潼峪水循
山麓而西北由馬頭澗入吳村西渠經流義賈段
明迄坡頭東渠經流員莊通洛其濟甚溥今渠廢
而迹尚存(縣冊)葱峪渠在縣西三十五里水出葱
峪經擡頭村東北至莊子村入於渭(縣志)惠民第三
渠為縣之葱峪渠華州牧桑溥開(惠民渠碑記)
蒲城縣
漫源渠在縣西十五里(縣志)漫泉發源董家村至賈
曲鎮散入田間灌葦十七頃(縣冊)
半坡寨渠在縣東十里引泉水灌田八十畝(縣冊)
常樂渠在縣東南十里引泉水灌田百餘畝(縣冊)
白馬泉在縣東陵寨村灌田六十畝(縣冊)
三郎泉在縣東平路村灌田三十畝(縣冊)
(古渠堰附)鄭渠在縣北自富平縣流入又東入於洛(古渠)
(圖)山陽堰在縣北十里唐置陵寢修此堰(馮志)
南河水在縣北昔莊熊羆穿洛岸善崩乃鑿井渠
明萬歷丁丑議從堯山後穿渠引南河水灌北鄉
田依熊羆法鑿井數十處下多頑石不能闢壬子
復議從萬斛山復決三尺嶺引烏泥川水灌西鄉
地亦未成(縣冊)
潼關縣
禁峪水在縣南門外居民截流引灌園蔬(縣冊)
(古渠堰附)漕渠在縣西自華隂縣入境又東逹於河(古渠)
(圖)周公渠在城南從南水關引潼水入城沿象
山西北流入道治以逹學之泮池出經府部街入
河渠深三尺寬四尺上覆以石條每百步鑿孔任
民汲取稱便明兵偹道周相建故稱周公渠云
張公堰在城内潼水泛漲多為民患大理卿張維
任築石堰以障之號張公堰(潼關衛志)麻峪水在城
南可資灌溉(賈志)今無灌溉利(縣冊)
耀州
漆水渠在州東南五里引漆水灌田漆水又南為
退灘渠漆水經同官縣終縣境無灌溉利流經耀
州城東南始有漆水退灘二渠俱成化時知州鄧
眞開灌城東南負郭地(州志)
新開渠在州西北二十里引沮水灌蘇家莊田河
水又南為
烟霧渠在州西北十里灌寺溝田又南為
甘家中渠灌寺溝崖上田二渠係嘉靖中知州李
廷寶開又南為
甘家渠灌寺溝崖下田又南至楊家莊為
通城渠灌北關田入城中灌在城園田名洒街水
蓋金元故渠永樂初州判華子範開成化時知州
鄧眞重脩又南至隂家村為
水磨渠灌楊家河口及方巷口田又南至城西為
越城渠灌城西南負郭田沮水又南合漆水入富
平界(州冊)
(古渠堰附)強公渠在州西南(州冊)強循仕雍州司士參軍
華原無泉人畜多渴死循教民鑿渠以浸田一方
利之號強公渠(唐書強循傅)漆水堤在州東(州冊)熙寧
七年知州閻充國募民治漆水堤(宋史河渠志)成化中
漆水齧州東城嘉靖二十五年知州周廷傑作東
城石堤或以為就宋故堤治之也(州志)
同官縣
護城堤在縣城東起金山之東環城東南接障山
之麓明萬歷二十一年知縣馬鐸以漆沮二水為城
患築堤障之四十五年知縣劉澤遠增築完厚水
去城百丈許(縣志)
白水縣
(古渠堰附)武子渠在縣東北引鐵牛河水今渠堙廢已
久無灌溉利(縣冊)
乾州
(古渠堰附)沙溝泉在州東十里現資灌溉(賈志)今涸(州冊)莫
谷河在州西五里甘谷水在州東二十里皆可
溉田(賈志)今無灌溉利(州冊)
武功縣
(古渠堰附)成國渠在縣南自扶風流入又東流入興平
界(古渠圖)成國故渠東逕武功(水經注)成國渠見漢書
地理志魏時僕射衛臻征蜀復開以溉田大統十
三年始築置六斗門以節水貞觀中役九州夫匠
始就其功永徽四年右僕射于志寧治之聖歷中
勅稷州刺史張知蹇修焉始引武安水久視元年
副西京留守雍州長史薛季昶得許公稚者縛土
牛以移水勢郎中薛稷刻石叙其事咸通十一年
咸陽縣民薄逵等上言六門淤塞沿渠之地二十
年不得耕耨而其官歲以水籍為税請假錢二萬
八千九百八十貫以為修堰工作之費候水通流
追利戶錢以還京兆府為之奏乃詔借内藏錢以
充命中使董其事又令本縣官專之計役用萬七
千緡按唐李石記咸通十三年京兆府奏修六門
堰畢其渠合韋川莫谷香谷武安四水溉武功興
平咸陽高陵等縣田二萬餘頃號渭白渠言其利
與涇白相上下(宋敏求長安志)李頻初為武功令有六門
堰者傾廢百五十年方歲饑頻發官倉庸民浚渠
按故道厠水灌田榖以大稔懿宗嘉之賜緋衣銀
魚(白孔六帖)熙寧五年提舉沈披乞復武功故迹六門
堰於石渠南二百步傍為土洞以木為閘回改河
流溉田三百四十里迂闊少效(宋史河渠志)武功縣
有永豐普濟二渠(隋書地理志)杜陽水在縣東(縣冊)開
皇二年三月開渠引杜陽水於三畤原以李詢為
都官尚書令太僕元暉督其役溉瀉鹵之地數千
頃(冊府元龜)五泉渠在縣西南十二里自扶風縣流
入經三畤原上東流經縣西南隋文帝葬原上因
絶此水(十道志)昇原渠在縣南自扶風縣流入又
東流入興平縣通濟渠在縣南明參政謝綬開
渠首自寳雞起經流岐山郿縣扶風至縣境三江
口止今并廢良溝泉在縣北十五里明初湧泉
於此居民引流灌田滸西溪在縣南五里可資
灌溉(賈志)今無灌溉利(縣冊)
永夀縣
吕公渠在縣北五里(賈志)永夀城在嶺巔居人弗能
鑿井嘉祐中吕公大防為令時於城東甘水原鑿
山為渠引而入城百姓利之因目之為吕公惠民
泉歲月寖久圮廢無復存者泰和元年邢公珣由
進士主邑簿訪源得故道有瓦甓之迹在焉不旬日
間厥功告成(郭邦基撰重修惠民泉記)邑人白用字器之至大
二年偶行至北郭五里許俯矙流泉汩汩而南乃
以鍤掘地得導水瓦溝蓋金舊制也續瓦引流直
達城内民甚頼之(縣志)永夀地厚而燥掘深雖百仞
不及泉居民苦之予聞宋時有吕公泉乃徒步禱
祝尋泉之源八里許近分水嶺麓予思堪輿家言
凡龍轉處即有伏泉此地正龍轉處也隨令抉之
漸有清液滲出更令抉之即汩汩然矣逾數十武
抉之水溢又踰數十武抉之水又溢即日捐俸募
夫滙三泉為一道開麓成渠導使入城因砌兩池
以時其蓄洩上池便民之汲下池便畜之飲向之
苦無勺水者今則汪濊矣(永夀令張焜捐疏水泉記)嗣以地震
瓦溝壓裂泉遂淤塞雍正十年大司農溧陽史
公捐俸修治有碑記其事(州冊)
邠州
鳴玉渠在州東三十里引四郎池水灌田二十畝
(州冊)
大佛鎮渠在州西二十里引白廂溝水灌田五畝
(州冊)
水北鎮渠在州東十里引水北溝水灌田三十畝
(州冊)
大谷鎮渠在州南三十里引辛廟頭水灌田六畝
(州冊)
東川村泉在州東六十里灌田四畝(州冊)
景村泉在州南十里灌田四畝(州冊)
(古渠堰附)水簾鎮渠在州西十里引麟遊山水拜家
河渠在州南四十里引辛廟頭水穆家堰渠在
州北十里今俱淤塞兩塜溝泉在州東十里太
廣村泉在州西九十里街子村泉在州西四十
里昔溉民田今皆涸廢(州冊)洪龍河在州西大
峪河南河在州東南可資灌溉(賈志)今無灌溉利(州冊)
三水縣
趙家渠在縣東二十五里引汃水灌田二十餘畝
汃水西流為
連家渠灌田二十餘畝又西為
崔家渠灌田二十二畝又西為
楊家渠灌田十畝(縣冊)
李家渠在縣西一里引野雞紅水灌田三十畝(縣冊)
(古渠堰附)石泉渠在縣北今已涸(縣冊)西溪河在縣西
門外左繞城墻右環槐堡有灌溉之利(縣志)今無灌
田處(縣冊)
淳化縣
(古渠堰附)封贈原堰在縣南三里明戶部主事王尚友
就原下立堰蓄水灌田(縣志)原下昔有泉水今涸(縣冊)
三水河淳化河在縣北姜源河在縣西北可
資灌溉(賈志)今無灌溉利(縣冊)
鄜州
(古渠堰附)吉子灣水在州北五里許可資灌溉(賈志)今無
灌溉利(州冊)
雒川縣
(古渠堰附)仙宫河在縣南四十五里黃梁河在縣東
七十里聿津河在縣南一百二十里廂西河
在縣西北八十里四水俱可灌溉(馮志)今無灌溉
利(縣冊)
中部縣
(古渠堰附)上善泉在縣東北七里有上善泉開成二年
刺史張怡架水入城以紓遠汲四年刺史崔駢復
增脩之民獲其利(唐書地理志)今廢(縣冊)
宜君縣
(古渠堰附)七里店水在縣西四十里姚渠川水在縣
西七十里玉華川水在縣西三十里姚曲川
水在縣西南一百里諸水可資灌溉(賈志)今無灌溉
處(縣冊)
綏德州
(古渠堰附)石井在州北十里舖前石山下昔人引流灌
田(州志)龍泉在州東三十里其水自石龍口湧出
居民引以灌田(賈志)今無灌溉利(縣冊)
米脂縣
流金堰在縣南文屏山下明正德中延安府知府
羅諭教民作堰引水種稻民獲其利(馮志)在縣南河
中天啓時知縣孫䋲武重修(縣志)南河小水源在城
東石溝内西南流灌溉城附郭地康熙六十年榆
林道楊文廣捐貲建修(縣志)
(古渠堰附)溥惠河在縣南明成化時鑿引入城民便之
(賈志)今廢(縣冊)
清澗縣
(古渠堰附)霍公渠在縣西半里故蹟已堙石巖下猶鐫
霍公渠三字(縣志)清邑人素不諳水利邑令霍文玉
於邑之南疃開南渠西疃開西渠引巨浸之派平
其磽确迤邐相屬極其所注民人利之名曰霍公
渠(明白璧記)
葭州
永利河渠在州北高家堡明正德初居民引入堡
周行灌溉又灌堡西稻田數十頃(州志)高家堡川
中田永利河水灌之(延綏志)
(古渠堰附)葭蘆河在州西南大會川小會川在州北
三水俱可資灌溉(賈志)今無灌溉利(州冊)
吳堡縣
(古渠堰附)王家渠馬家渠呼家渠今俱堙廢無考(縣志)
清河溝在縣西二十里黃河水濁至此獨清(延綏鎮志)
可資灌溉(賈志)今無灌田處(縣冊)
神木縣
王堤縣城西有河曰窟野時有泛漲之患
本朝順治十六年神木道王廷諫築堤禦之名王堤
康熙二年大水衝沒十二年神木道楊三知重修
雍正元年水復漲溢舊堤咸潰知縣胡增煐帮築
石堤百十餘丈號胡公堤(縣志)
(古渠堰附)兔毛河渠石壑子渠皆灌神木河西田昔參
將王效所引尋廢柏油堡水在縣西溉柏油堡
田(延綏鎮志)今無灌溉利(縣冊)
府谷縣
(古渠堰附)清水營水黃甫川水俱在縣東北可茂稻粱
而行水之法未盡其利(延綏鎮志)
陜西通志卷四十
