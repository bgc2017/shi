陜西通志卷二十六
貢賦三(更名地丁經雜課税税課費)(歴代田賦)(戶役)
更名地丁
陜西糧鹽道並鳳翔府屬及商州屬鎮安縣更名省總
原額更名本折贍賜烟庄及隨磨並莊基共地玖千捌
伯陸拾伍頃㭍拾壹畝肆分貳釐伍絲㭍忽山坡山
場栗柿竹等園伍伯貳拾壹處段山場内地壹拾壹
分及坐落商州屬山坡山場二處原無頃畝又莊基
貳伯叄間貳拾㭍丈捌尺竹枝伍坡鮮笋伍伯把竹
園叄處栗園肆處水旱碾磨壹拾捌合水渠壹道納
課房玖伯伍拾叄間店房肆處除荒並豁免外
實熟水旱各等共地捌千叄伯㭍拾壹頃肆拾玖畝叄
分壹釐叄毫陸絲叄忽貳微實徵本色糧除粟榖折
米減額外並旱地改種水地加增本色共糧肆萬玖
伯㭍拾肆石叄斗陸升肆合伍抄玖撮玖圭陸粟貳
粒折色銀及新增地租等項共銀伍千叄伯貳拾肆
兩伍錢陸分肆釐伍毫玖絲伍忽
開墾地玖頃捌拾陸畝叄分貳釐該徵本色糧貳拾玖
石捌斗貳升玖合壹勺叄抄㭍撮貳圭壹粟陸粒又
折色銀叄兩㭍分捌釐壹絲捌忽
外山場内地壹拾壹分山坡山場肆伯貳拾㭍處段並
墾過山坡貳段無頃畝共該徵本色糧捌拾㭍石玖
斗肆升肆合肆勺折色銀陸伯陸拾伍兩壹錢叄分
壹釐貳毫伍絲
庄基壹伯肆拾壹間貳拾㭍丈捌尺該徵本色糧貳石
陸斗壹升伍合
又商州屬鎮安縣山坡山場貳處原無頃畝内開墾熟
地伍頃捌拾畝玖分捌釐陸毫玖絲共徵折色銀壹
拾貳兩肆錢叄分貳釐叄毫壹絲玖忽伍微貳纖㭍
渺
原額校丁貳拾叄丁
雍正伍年以糧載丁共均丁銀㭍千貳伯壹拾貳兩玖
錢㭍釐叄絲陸忽壹微捌纖陸塵壹渺
外山坡竹枝肆坡鮮笋肆伯把栗園肆處水旱碾磨壹
拾叄合水渠壹道納課房並隨磨大小房捌伯肆拾
叄間果價油柿等項各徵不同該徵碾課本色糧壹
拾伍石貳斗壹升又折價共該銀㭍伯捌拾叄兩叄
錢㭍分玖釐叄毫(按此數項在載丁外)
起運本色糧肆萬壹千玖拾玖石玖斗陸升貳合伍勺
玖抄㭍撮壹圭㭍粟捌粒
存留本色糧壹拾石
起運銀壹萬叄千玖伯玖拾玖兩壹錢玖分貳釐伍毫
壹絲捌忽㭍微陸塵捌渺(遇閏載丁内加增銀貳伯貳拾肆兩伍錢壹分捌毫)
(玖絲㭍忽捌微伍塵陸渺)
存留銀貳兩叄錢
糧鹽道屬
廢秦藩原額更名本折及隨磨並庄基共地玖千陸伯
捌拾叄頃肆拾貳畝伍分伍釐玖毫伍絲㭍忽山場
内地壹拾壹分山坡山場栗柿竹等園伍伯壹拾玖
處段無頃畝莊基貳伯叄間貳拾㭍丈捌尺竹枝伍
坡鮮笋伍伯把竹園叄處栗園肆處水旱碾磨壹拾
捌合水渠壹道納課房玖伯伍拾叄間店房肆處除
荒并豁免外
實熟水旱各等共地捌千貳伯陸拾捌頃捌拾玖畝叄
分肆釐陸毫伍絲叄忽貳微實徵本色糧除粟榖折
米減額外並旱地改種水地加增本色共糧肆萬貳
拾壹石㭍斗伍升肆合貳勺陸抄捌撮捌圭玖粟折
色銀伍千貳伯伍拾㭍兩叄錢玖分叄毫陸絲㭍忽
開墾地玖頃貳畝肆分㭍釐該徵本色糧貳拾石㭍升
㭍合肆勺叄抄㭍撮貳圭壹粟陸粒又折色銀叄兩
㭍分捌釐壹絲捌忽
外山場内地壹拾壹分山坡山場肆伯貳拾㭍處段並
墾過山坡貳段無頃畝共該徵本色糧捌拾㭍石玖
斗肆升肆合肆勺又折色銀陸伯陸拾伍兩壹錢叄
分壹釐貳毫伍絲
庄基壹伯肆拾壹間貳拾柒丈捌尺該徵本色糧貳石
陸斗壹升伍合
雍正伍年以糧載丁共均丁銀㭍千伍拾叄兩叄錢叄
分玖釐陸毫貳絲貳忽㭍微壹纖伍塵陸渺
外山坡竹枝肆坡鮮笋肆伯把栗園肆處水旱碾磨壹
拾叄合水渠壹道納課房並隨磨大小房捌伯肆拾
叄間果價油柿等項各徵不同該徵碾課本色糧壹
拾伍石貳斗壹升又折價共該銀㭍伯捌拾叄兩叄
錢㭍分玖釐叄毫
起運本色糧肆萬壹伯叄拾㭍石陸斗壹合壹勺陸撮
壹圭陸粒(内糯米壹千肆伯壹拾石玖斗伍升叄合㭍勺貳抄壹圭遞年照時價折估不等徵)
(解司庫)
存留本色糧壹拾石(此項係起運内扣留冰窖人役口食)
起運銀壹萬叄千㭍伯陸拾兩壹分捌釐伍毫伍絲㭍
忽㭍微壹纖伍塵陸渺(遇閏加徵銀貳伯壹拾玖兩伍錢肆分肆釐壹毫伍絲玖)
(忽貳微㭍纖玖塵玖渺)
存留銀貳兩叄錢(此項係起運内扣留冰窖祭祀)
長安縣(按長安等縣相沿舊無原額考之全書亦未刊列今照奏冊實熟地糧開載)
廢秦藩更名水旱並河崩各等共實熟地壹千壹伯貳
拾叄頃伍畝捌分肆毫捌絲玖忽實徵本色糧陸千
肆伯肆拾伍石肆升貳合捌勺陸抄貳撮伍圭叄粟
陸粒伍顆折色銀壹千叄伯玖拾陸兩壹分捌釐壹
毫玖絲捌忽㭍微㭍纖
開墾地貳頃壹拾壹畝肆分並山坡貳段莊基貳拾伍
間貳拾㭍丈捌尺該徵本色糧捌石陸斗伍升陸合
肆勺肆抄又開墾地折色銀壹錢壹分壹釐玖毫壹
絲捌忽
雍正伍年以糧載丁共均丁銀壹千貳伯貳兩壹錢貳
分陸釐壹毫壹忽玖微捌纖貳塵伍渺
外房玖拾肆間該徵課銀肆拾肆兩叄錢伍分
又栗園肆處栗果並柿花共價銀壹伯壹拾陸兩叄錢
貳分壹釐伍毫
起運本色糧陸千肆伯伍拾叄石陸斗玖升玖合叄勺
貳撮伍圭叄粟陸粒伍顆(内糯米叄伯㭍拾叄石貳斗貳升叄合陸勺叄抄陸)
(撮遞年照時價折估不等徵解司庫)
起運銀貳千㭍伯伍拾捌兩玖錢貳分㭍釐㭍毫壹絲
捌忽㭍微伍纖貳塵伍渺(遇閏載丁内加增銀叄拾㭍兩肆錢壹分㭍釐㭍毫)
(貳忽陸微玖塵捌渺)
咸寧縣
廢秦藩更名水旱並河崩沙旱各等共實熟地玖伯捌
拾陸頃貳拾伍畝肆分捌釐壹絲伍忽實徵本色糧
伍千陸伯叄拾石肆斗捌升陸合捌勺捌抄貳撮叄
圭貳粟陸粒折色銀捌伯玖拾貳兩貳錢㭍釐陸毫
伍絲玖纖肆塵
開墾地肆拾伍畝㭍釐並山坡壹段莊基陸拾肆間該
徵本色糧叄石肆斗㭍升壹合陸勺捌抄又開墾地
折色銀壹錢伍分㭍毫
雍正伍年以糧載丁共均丁銀玖百玖拾玖兩肆錢肆
分貳釐捌毫伍絲貳忽玖微㭍纖玖塵
外隨碾房厦陸間水碾叄合共應徵課糧壹拾伍石貳
斗壹升莊基房厦並隨碾磨房厦陸伯捌拾間半碾
磨伍合水渠壹道柿子壹千箇共應徵課並折價銀
肆伯玖拾叄兩肆錢貳分㭍釐捌毫
起運本色糧伍千陸伯肆拾玖石壹斗陸升捌合伍勺
陸抄貳撮叄圭貳粟陸粒(内本色糯米㭍伯貳拾石捌斗肆升陸合玖勺捌抄)
(㭍撮肆圭遞年照時價折估不等徵解司庫)
起運銀貳千叄伯捌拾伍兩貳錢貳分玖釐叄忽㭍纖
叄塵(遇閏載丁内加增銀叄拾壹兩壹錢捌釐玖毫貳絲捌忽玖微壹纖㭍渺)
咸陽縣
廢秦藩更名水旱並河崩各等共實熟地壹千貳伯㭍
拾㭍頃壹拾貳畝陸分捌釐陸毫實徵本色糧伍千
貳伯玖拾壹石陸斗壹升玖合伍勺壹抄叄撮伍圭
折色銀捌伯捌拾叄兩陸釐叄毫陸忽貳微肆纖陸
塵
開墾荒地壹頃陸拾陸畝並莊基伍拾間該徵本色糧
伍石伍斗㭍升陸合叄勺貳抄又開墾地折色銀貳
錢壹分伍釐肆毫
雍正伍年以糧載丁共均丁銀玖伯肆拾陸兩肆錢㭍
分壹釐陸毫捌絲玖微伍纖貳塵貳渺
外房肆拾間該徵課銀壹拾捌兩肆錢伍分
起運本色糧伍千貳伯玖拾㭍石壹斗玖升伍合捌勺
叄抄叄撮伍圭
起運銀壹千捌伯肆拾捌兩壹錢肆分叄釐叄毫捌絲
㭍忽壹微玖纖捌塵貳渺(遇閏載丁内加增銀貳拾玖兩肆錢陸分壹毫叄絲)
(叄忽捌微陸纖肆塵伍渺)
興平縣
廢秦藩更名水旱各等共實熟地壹千壹伯伍頃貳拾
㭍畝捌分肆釐伍毫陸絲實徵本色糧肆千㭍伯伍
拾捌石伍斗陸升伍合玖勺伍抄叄撮肆圭玖粟貳
粒折色銀伍伯叄拾肆兩玖錢㭍分肆釐㭍絲壹忽
叄微貳纖
開墾地貳頃陸拾畝該徵本色糧伍石貳斗又折色銀
貳兩陸錢
雍正伍年以糧載丁共均丁銀捌伯壹拾壹兩捌錢肆
分玖釐叄毫捌絲玖忽壹微玖纖貳渺
起運本色糧肆千㭍伯陸拾叄石㭍斗陸升伍合玖勺
伍抄叄撮肆圭玖粟貳粒(内糯米壹拾石捌斗陸升捌合伍勺捌抄遞年照時)
(價折佑徵解司庫)
起運銀壹千叄伯肆拾玖兩肆錢貳分叄釐肆毫陸絲
伍微壹纖貳渺(遇閏載丁内加增銀貳拾伍兩貳錢陸分玖釐捌毫肆絲叄忽玖微伍纖)
(貳塵㭍渺)
臨潼縣
廢秦藩更名旱地並河崩旱地各等共實熟地肆伯玖
拾貳頃肆拾伍畝㭍分捌毫實徵本色糧貳千㭍伯
捌石叄斗捌升肆合玖勺㭍抄壹撮陸圭折色銀貳
拾伍兩伍錢肆分壹釐玖毫陸絲貳忽貳微
雍正伍年以糧載丁共均丁銀肆伯壹拾捌兩陸錢㭍
分肆釐陸毫玖絲叄忽㭍微叄纖玖塵叄渺
起運本色糧貳千㭍伯捌石叄斗捌升肆合玖勺㭍抄
壹撮陸圭
起運銀肆伯肆拾肆兩貳錢壹分陸釐陸毫伍絲伍忽
玖微叄纖玖塵叄渺(遇閏載丁内加增銀壹拾叄兩叄分壹釐㭍毫捌絲壹忽玖微)
(貳塵㭍渺)
高陵縣
廢秦藩更名旱地並河崩旱地各等共實熟地肆伯肆
拾捌頃叄拾叄畝陸分捌釐捌毫壹絲實徵本色糧
貳千陸伯玖拾伍石貳斗陸升玖合捌勺㭍抄肆撮
玖圭貳粟折色銀肆伯玖拾㭍兩肆錢陸分玖釐貳
毫貳絲壹忽肆微陸纖
雍正伍年以糧載丁共均丁銀肆伯捌拾捌兩玖錢叄
分㭍釐叄毫㭍絲陸忽㭍微玖纖陸塵玖渺
起運本色糧貳千陸伯玖拾伍石貳斗陸升玖合捌勺
㭍抄肆撮玖圭貳粟
起運銀玖伯捌拾陸兩肆錢陸釐伍毫玖絲捌忽貳微
伍纖陸塵玖渺(遇閏載丁内加增銀壹拾伍兩貳錢壹分捌釐㭍毫玖絲㭍忽貳微肆塵)
鄠縣
廢秦藩更名水旱並河崩各等共實熟地陸伯叄拾肆
頃叄拾玖畝捌分肆釐肆毫㭍絲實徵本色糧貳千
玖伯陸拾玖石捌斗陸升玖撮陸圭貳粟折色銀壹
伯玖拾肆兩玖錢貳分肆釐壹毫叄絲叄忽捌微
墾過荒山溝坡並山坡壹伯捌段地無頃畝共徵本色
糧壹拾壹石貳斗㭍勺
雍正伍年以糧載丁共均丁銀肆伯捌拾陸兩叄錢㭍
分壹釐陸毫貳絲叄忽陸微壹纖伍塵玖渺
外水磨叄合磨房拾捌間徵課並清油㭍拾斤折價銀
共㭍兩陸錢壹分
又山坡折色並竹枝貳坡竹笋折價銀伍拾壹兩伍錢
陸分
起運本色糧貳千玖伯捌拾壹石陸升㭍勺玖撮陸圭
貳粟(内糯米貳伯捌拾貳石捌斗壹升貳合肆勺遞年照時價折估徵解司庫)
起運銀㭍伯肆拾兩肆錢陸分伍釐㭍毫伍絲㭍忽肆
微壹纖伍塵玖渺(遇閏載丁内加增銀壹拾伍兩壹錢叄分捌釐玖毫叄絲肆忽捌微)
(㭍纖伍塵㭍渺)
藍田縣
廢秦藩更名水旱各等共實熟地㭍拾玖頃貳拾壹畝
貳分肆釐玖絲伍忽實徵本色糧叄伯㭍拾石伍斗
貳升陸合陸勺貳抄貳撮伍圭折色銀壹拾陸兩叄
錢陸分壹釐捌毫㭍絲陸忽
開墾地貳拾畝該徵本色糧壹石
又山場貳處並山坡壹段無頃畝該徵銀壹伯陸拾壹
兩肆錢陸分
雍正伍年以糧載丁共均丁銀捌拾肆兩壹錢貳分㭍
釐肆毫伍絲肆忽㭍微叄纖貳塵㭍渺
外水碾壹合隨碾房陸間該徵課銀陸兩陸錢陸分(又旱)
(碾壹合無課)
起運本色糧叄伯㭍拾壹石伍斗貳升陸合陸勺貳抄
貳撮伍圭
起運銀貳伯陸拾捌兩陸錢玖釐叄毫叄絲㭍微叄纖
貳塵㭍渺(遇閏載丁内加增銀貳兩陸錢壹分捌釐伍毫㭍絲叄忽玖微叄纖玖塵肆渺)
涇陽縣
廢秦藩更名水旱各等共實熟地陸拾㭍頃玖拾貳畝
陸分肆釐叄毫實徵本色糧貳伯伍拾肆石陸斗貳
升㭍合壹勺陸抄叄撮陸圭捌粒折色銀叄拾叄兩
壹錢壹分肆釐陸毫叄絲
開墾地貳頃該徵本色糧貳石玖斗陸升壹勺玖抄㭍
撮貳圭壹粟陸粒
雍正伍年以糧載丁共均丁銀肆拾肆兩伍錢壹分捌
釐貳毫貳絲貳忽貳微玖纖伍塵貳渺
起運本色糧貳伯伍拾㭍石伍斗捌升㭍合叄勺陸抄
捌圭貳粟肆粒(内糯米捌石玖斗叄升叄合㭍勺肆抄陸撮㭍圭遞年照時價折估徵解)
(司庫)
起運銀㭍拾㭍兩陸錢叄分貳釐捌毫伍絲貳忽貳微
玖纖伍塵貳渺(遇閏載丁内加增銀壹兩叄錢捌分伍釐陸毫捌絲陸忽貳微肆纖叄塵)
(陸渺)
三原縣
廢秦藩更名旱地各等共實熟地貳伯叄拾壹頃㭍拾
畝捌釐㭍毫實徵本色糧壹千捌拾壹石玖斗玖升
伍勺伍撮捌圭折色銀壹伯捌拾玖兩陸錢陸分捌
釐伍毫壹絲㭍忽叄微
又山坡陡地貳伯肆拾㭍段無頃畝該徵本色糧叄拾
伍石捌斗貳升陸合捌抄
雍正伍年以糧載丁共均丁銀貳伯兩貳錢貳分捌釐
捌毫伍忽捌微叄塵陸渺
起運本色糧壹千壹伯壹拾㭍石捌斗壹升陸合伍勺
捌抄伍撮捌圭
起運銀叄伯捌拾玖兩捌錢玖分㭍釐叄毫貳絲叄忽
壹微叄塵陸渺(遇閏載丁内加增銀陸兩貳錢叄分貳釐叄毫㭍絲陸忽叄纖伍塵叄渺)
盩厔縣
廢秦藩更名水旱並河崩各等共實熟地伍伯陸拾捌
頃貳拾陸畝壹分貳釐捌毫實徵本色糧貳千捌伯
陸拾石伍斗玖升捌合玖勺捌抄貳撮壹圭伍粟折
色銀壹伯貳拾捌兩陸錢肆分陸釐肆毫肆絲叄忽
伍微玖纖
又山坡陸拾伍段無頃畝該徵本色糧叄拾陸石㭍斗
肆升伍合肆勺貳抄
雍正伍年以糧載丁共均丁銀肆伯陸拾叄兩肆錢壹
釐肆毫捌絲壹忽壹微玖纖叄塵㭍渺
外山坡竹枝貳坡該徵竹笋價銀肆拾伍兩
起運本色糧貳千捌伯玖拾㭍石叄斗肆升肆合肆勺
貳撮壹圭伍粟(内糯米壹拾肆石貳斗陸升捌合叄勺㭍抄遞年照時價折估不等徵解)
(司庫)
起運銀陸伯叄拾㭍兩肆分㭍釐玖毫貳絲肆忽㭍微
捌纖叄塵㭍渺(遇閏載丁内加增銀壹拾肆兩肆錢貳分叄釐玖毫陸絲壹塵玖渺)
渭南縣
廢秦藩更名旱地各等共實熟地壹伯伍拾肆頃伍拾
捌畝伍分陸釐肆毫實徵本色糧陸伯陸拾陸石叄
斗玖升陸合貳勺叄抄㭍撮陸圭折色銀叄拾肆兩
㭍錢壹分貳釐玖絲
雍正伍年以糧載丁共均丁銀壹伯㭍兩叄錢陸分捌
釐壹絲肆忽貳微肆纖壹塵貳渺
起運本色糧陸伯陸拾陸石叄斗玖升陸合貳勺叄抄
㭍撮陸圭
起運銀壹伯肆拾貳兩捌分捌絲肆忽貳微肆纖壹塵
貳渺(遇閏載丁内加增銀叄兩叄錢肆分壹釐玖毫陸絲伍忽捌微捌纖捌塵陸渺)
醴泉縣
廢秦藩更名旱地各等共實熟地貳伯壹拾捌頃玖拾
陸畝玖分捌釐貳毫貳絲實徵本色糧捌伯㭍石肆
斗壹合壹抄伍撮捌圭折色銀壹伯陸拾貳兩貳錢
貳分捌釐伍絲玖忽捌微
又山場壹處無頃畆該徵銀肆伯玖拾捌兩伍錢㭍分
壹釐貳毫伍絲
雍正伍年以糧載丁共均丁銀貳伯貳拾肆兩捌錢肆
分捌毫玖微玖纖玖塵壹渺
起運本色糧捌伯㭍石肆斗壹合壹抄伍撮捌圭
起運銀捌伯捌拾伍兩陸錢肆分壹毫壹絲㭍微玖纖
玖塵壹渺(遇閏載丁内加增銀陸兩玖錢玖分捌釐肆毫伍絲伍忽陸微陸纖叄塵貳渺)
郿縣
廢秦藩更名水旱並河崩各等共實熟地貳伯㭍頃㭍
拾玖畝肆釐玖絲肆忽貳微實徵本色糧玖伯捌拾
叄石叄斗玖升貳合叄勺捌抄壹撮陸圭叄粟㭍粒
伍顆
雍正伍年以糧載丁共均丁銀壹伯伍拾兩伍錢玖分
㭍釐壹毫壹絲叄忽叄微壹塵陸渺
起運本色糧玖伯捌拾叄石叄斗玖升貳合叄勺捌抄
壹撮陸圭叄粟㭍粒伍顆
起運銀壹伯伍拾兩伍錢玖分㭍釐壹毫壹絲叄忽叄
微壹塵陸渺(遇閏載丁内加增銀肆兩陸錢捌分㭍釐伍毫貳絲陸忽伍微叄纖叄塵貳渺)
紫陽縣
原額山場壹處地壹拾壹分折色銀伍兩壹錢
雍正伍年以糧載丁共均丁銀㭍錢捌分壹釐壹絲陸
忽玖纖伍塵壹渺
起運銀伍兩捌錢捌分壹釐壹絲陸忽玖纖伍塵壹渺
(遇閏載丁内加增銀貳分肆釐叄毫壹絲壹微壹纖捌塵伍渺)
華州
廢秦藩更名旱地一等實熟地壹拾捌頃伍拾壹畝叄
分捌釐肆毫實徵本色糧玖拾伍石壹斗陸升壹合
壹勺叄抄㭍撮陸圭
又地伍頃肆拾捌畝伍分壹釐貳毫伍絲徵糧伍石肆
斗捌升伍合壹勺貳抄伍撮
雍正伍年以糧載丁共均丁銀壹拾伍兩肆錢壹分叄
釐玖忽玖微玖纖玖塵玖渺
起運本色糧壹伯石陸斗肆升陸合貳勺陸抄貳撮陸
圭
起運銀壹拾伍兩肆錢壹分叄釐玖忽玖微玖纖玖塵
玖渺(遇閏載丁内加增銀肆錢㭍分玖釐㭍毫肆絲玖忽伍微貳纖叄塵叄渺)
乾州
廢秦藩更名旱地各等共實熟地叄伯貳拾壹頃叄拾
陸畝玖分貳釐玖毫伍絲實徵本色糧壹千肆拾伍
石捌斗玖合肆勺叄抄㭍撮肆粟折色銀玖拾叄兩
陸錢㭍分叄釐㭍毫肆絲貳忽伍微
雍正伍年以糧載丁共均丁銀壹伯㭍拾肆兩伍錢玖
毫貳絲貳忽貳微壹纖肆塵肆渺
起運本色糧壹千肆拾伍石捌斗玖合肆勺叄抄㭍撮
肆粟
起運銀貳伯陸拾捌兩壹錢㭍分肆釐陸毫陸絲肆忽
㭍微壹纖肆塵肆渺(遇閏載丁内加增銀伍兩肆錢叄分壹釐伍毫陸絲貳忽玖微)
(陸纖叄塵貳渺)
武功縣
廢秦藩更名旱地並河崩旱地各等共實熟地叄伯貳
拾捌頃貳拾陸畝㭍分㭍釐㭍毫實徵本色糧壹千
叄伯伍拾壹石壹斗叄升伍合伍勺玖抄貳撮壹圭
陸粟折色銀壹伯㭍拾肆兩捌錢肆分叄釐肆毫捌
絲叄忽玖微貳纖
雍正伍年以糧載丁共均丁銀貳伯叄拾叄兩陸錢捌
分玖釐陸絲貳忽伍微捌纖叄塵壹渺
起運本色糧壹千叄伯伍拾壹石壹斗叄升伍合伍勺
玖抄貳撮壹圭陸粟
起運銀肆伯捌兩伍錢叄分貳釐伍毫肆絲陸忽伍微
叄塵壹渺(遇閏載丁内加增銀㭍兩貳錢㭍分叄釐捌毫陸絲玖忽肆纖玖塵陸渺)
鳳翔府屬
韓鄭廢藩更名原額各等共地壹伯捌拾貳頃貳拾捌
畝捌分陸釐壹毫除荒並豁免外
實熟地壹伯貳頃伍拾玖畝玖分陸釐㭍毫壹絲實徵
本色糧玖伯伍拾貳石陸斗玖合㭍勺玖抄壹撮㭍
粟貳粒折色糧徵銀肆拾陸兩壹錢貳分叄釐陸毫
貳絲捌忽地畝折色及新增共銀貳拾兩陸毫地租
銀壹兩伍分
又開墾地捌拾叄畝捌分伍釐該徵本色糧玖石㭍斗
伍升壹合㭍勺
原額校丁貳拾叄丁
雍正伍年以糧載丁共均丁銀壹伯伍拾㭍兩陸錢陸
分叄釐伍毫貳絲貳忽玖微伍纖壹塵玖渺
起運本色糧玖伯陸拾貳石叄斗陸升壹合肆勺玖抄
壹撮㭍粟貳粒
起運銀貳伯貳拾肆兩捌錢叄分㭍釐㭍毫伍絲玖微
伍纖壹塵玖渺(遇閏加徵銀肆兩玖錢㭍釐肆毫㭍絲㭍忽伍微壹纖叄塵捌渺)
鳳翔縣
廢鄭藩更名原額各等並清丈溢額共地叄拾頃㭍畝
貳分捌釐叄毫除荒外
實熟地貳拾伍頃玖拾肆畝伍分肆釐實徵並新增本
色糧貳伯陸拾肆石伍斗㭍升壹合捌勺陸抄玖撮
伍圭㭍粟玖粒地畝折色並新增共銀貳拾兩陸毫
原額校丁壹拾㭍丁
雍正伍年以糧載丁共均丁銀肆拾叄兩伍錢㭍分玖
釐伍毫肆絲肆忽捌微玖纖叄塵㭍渺
起運本色糧貳伯陸拾肆石伍斗㭍升壹合捌勺陸抄
玖撮伍圭㭍粟玖粒
起運銀陸拾叄兩伍錢捌分壹毫肆絲肆忽捌微玖纖
叄塵㭍渺(遇閏加徵銀壹兩叄錢伍分陸釐肆毫陸絲捌怱㭍微壹纖陸塵伍渺)
寳雞縣
廢鄭藩更名原額各等並清查溢額共地捌拾陸頃玖
拾畝叄分壹釐除荒並豁免外
實熟地肆拾捌頃肆拾捌畝貳分肆釐陸毫實徵本色
糧肆伯捌拾肆石㭍斗捌升陸合壹勺㭍抄肆撮陸
圭㭍粟折色糧徵銀貳兩肆錢地租銀壹兩伍分
又開墾地捌拾叄畝捌分伍釐該徵本色糧玖石㭍斗
伍升壹合㭍勺
雍正伍年以糧載丁共均丁銀㭍拾陸兩貳錢陸分貳
釐陸絲㭍忽㭍微肆渺
起運本色糧肆伯玖拾肆石伍斗叄升㭍合捌勺㭍抄
肆撮陸圭㭍粟
起運銀㭍拾玖兩㭍錢壹分貳釐陸絲㭍忽㭍微肆渺
(遇閏加徵銀貳兩叄錢㭍分叄釐㭍毫伍絲叄忽㭍微㭍纖貳塵伍渺)
汧陽縣
廢鄭藩更名原額各等共地壹拾肆頃壹拾貳畝除荒
外
實熟地伍頃肆畝㭍分㭍釐實徵並新增本色糧叄拾
石捌升陸合捌勺伍撮貳圭捌粟
原額校丁叄丁
雍正伍年以糧載丁共均丁銀肆兩陸錢㭍釐伍毫伍
忽㭍微貳纖貳渺
起運本色糧叄拾石捌升陸合捌勺伍撮貳圭捌粟
起運銀肆兩陸錢㭍釐伍毫伍忽㭍微貳纖貳渺(遇閏加徵)
(銀壹錢肆分叄釐肆毫壹絲肆忽肆微㭍纖玖渺)
隴州
韓鄭廢藩更名原額共地伍拾壹頃壹拾玖畝貳分陸
釐捌毫除荒外
實熟地貳拾叄頃壹拾貳畝肆分壹釐壹毫壹絲實徵
並新增本色糧壹伯㭍拾叄石壹斗陸升肆合玖勺
肆抄壹撮伍圭肆粟叄粒折色糧徵銀肆拾叄兩㭍
錢貳分叄釐陸毫貳絲捌忽
原額校丁叄丁
雍正伍年以糧載丁共均丁銀叄拾叄兩貳錢壹分肆
釐肆毫肆忽陸微叄纖㭍塵陸渺
起運本色糧壹伯㭍拾叄石壹斗陸升肆合玖勺肆抄
壹撮伍圭肆粟叄粒
起運銀㭍拾陸兩玖錢叄分捌釐叄絲貳忽陸微叄纖
㭍塵陸渺(遇閏加徵銀壹兩叄分叄釐捌毫肆絲伍微伍纖叄塵玖渺)
商州屬鎮安縣
原額更名山坡山場二處無頃畝原報俱荒内開墾熟
地伍頃捌拾畝玖分捌釐陸毫玖絲共徵折色銀壹
拾貳兩肆錢叄分貳釐叄毫壹絲玖忽伍微貳纖㭍
渺
雍正伍年以糧載丁共均丁銀壹兩玖錢叄釐捌毫玖
絲伍微壹纖捌塵陸渺
起運銀壹拾肆兩叄錢叄分陸釐貳毫壹絲叄纖玖塵
叄渺(遇閏加徵銀伍分玖釐貳毫陸絲壹忽壹纖壹塵玖渺)
商筏税
會典原載西安各府並潼關商筏房壕租税銀壹萬㭍
伯伍拾肆兩㭍錢㭍分貳釐零(按房壕租銀似宜另列但會典奏冊並與)
(商筏類載故仍其舊)
雍正伍年
奏銷冊開收報商筏税銀叄千叄伯肆拾玖兩捌錢㭍
分貳釐陸毫陸絲捌忽
又盈餘銀壹萬玖千叄伯捌拾貳兩叄錢壹分壹釐叄
毫肆絲
又鳳翔府屬收報房壕租銀叄拾貳兩玖錢貳分叄釐
捌毫叄絲㭍忽(按此銀在司總商筏銀外)
西安府屬收報商筏税銀壹千陸伯㭍兩肆錢玖分壹
釐内本府税課司銀壹千壹伯㭍拾兩咸陽縣筏税
銀肆伯叄拾㭍兩肆錢玖分壹釐
又盈餘銀玖千陸伯叄拾陸兩肆錢壹分陸釐伍毫㭍
絲内西安清軍&KR0550;商税銀陸伯㭍拾壹兩伍錢伍分
潼關撫民&KR0550;商税銀捌千㭍伯伍兩叄錢捌分捌釐
伍毫㭍絲咸陽縣筏税銀貳伯伍拾玖兩肆錢㭍分
捌釐(按潼關隸華州屬舊隸西安府屬故奏冊内商筏税銀仍彙報一處)
延安府屬收報商税銀陸伯捌拾肆兩伍錢伍分㭍釐
内本府税課司銀壹伯貳拾壹兩叄錢陸分貳釐榆
林税課歸併榆林道銀伍伯陸拾叄兩壹錢玖分伍
釐
又盈餘銀貳千捌兩陸錢貳分叄釐内本府税課司銀
伍伯叄兩㭍錢叄分肆釐榆林道銀壹千伍伯肆兩
捌錢捌分玖釐
鳳翔府屬收報商税銀肆伯叄拾伍兩肆錢捌分㭍釐
陸毫陸絲捌忽内本府税課司銀壹伯壹拾肆兩捌
錢玖分隴州關山税課局銀叄伯貳拾兩伍錢玖分
㭍釐陸毫陸絲捌忽
又盈餘銀貳千貳伯壹拾肆兩捌錢㭍分陸釐陸毫玖
絲㭍忽内本府税課司銀陸伯伍拾貳兩捌錢玖分
肆釐叄絲隴州關山税課局銀壹千伍伯陸拾壹兩
玖錢捌分貳釐陸毫陸絲㭍忽
漢中府屬收報商税銀㭍拾玖兩肆錢壹分
又盈餘銀壹伯陸拾玖兩玖錢伍分伍釐伍毫本府税
課司收
商州屬收報商税銀叄伯肆兩伍錢玖分肆釐
又盈餘銀肆千肆伯㭍拾貳兩㭍錢捌分叄毫㭍絲叄
忽本州龍駒寨税課局收
同州屬收報商税銀貳伯叄拾捌兩叄錢叄分叄釐
又盈餘銀捌伯㭍拾玖兩陸錢伍分玖釐貳毫朝邑縣
大慶關税課局收
潼關税課司收報商税銀㭍千陸伯玖拾壹兩陸錢陸
分陸釐(原額銀㭍千壹伯兩按此項與下三項銀兩俱在前總額外)
潼關撫民&KR0550;收報商税銀叄伯貳拾伍兩
商州龍駒寨收報商税銀貳伯貳拾壹兩壹錢捌分肆
釐
朝邑縣大慶關收報商税銀貳伯貳拾壹兩(三項共銀㭍伯陸拾)
(㭍兩壹錢捌分肆釐係三原縣商税歸併三關徵收原額銀㭍伯兩零)
地税
會典原載西安各府州縣地税銀肆千㭍伯壹拾玖兩
叄錢捌釐(儘收儘解無定額數)
雍正伍年
奏銷冊開收報地税銀壹千捌伯玖拾㭍兩肆錢伍分
㭍釐陸毫叄絲壹忽叄微叄纖叄塵叄渺
又西延二府並同州屬收報地税盈餘銀壹伯貳拾兩
玖錢㭍分肆釐
西安府屬收報地税銀玖伯壹拾壹兩㭍錢叄分叄釐
叄絲内長安縣銀壹伯壹拾肆兩貳錢壹分咸寧縣
銀壹伯叄拾伍兩玖錢玖分陸釐咸陽縣銀叄拾玖
兩壹錢貳分叄絲興平縣銀貳拾㭍兩叄錢臨潼縣
銀捌拾陸兩㭍錢叄分高陵縣銀壹拾兩㭍錢捌分
伍釐鄠縣銀壹拾㭍兩捌錢貳分藍田縣銀壹伯貳
拾肆兩貳分涇陽縣銀肆拾貳兩肆錢貳分三原縣
銀壹伯叄拾兩陸錢叄分貳釐盩厔縣銀叄拾陸兩
渭南縣銀陸拾兩玖錢陸分富平縣銀陸拾伍兩叄
錢壹分醴泉縣銀貳拾兩肆錢叄分
又興平縣收報地税盈餘銀玖兩貳錢壹分
延安府屬收報地税銀㭍拾兩貳分壹釐捌毫壹忽内
本府税課司銀壹拾玖兩伍錢安塞縣銀捌兩陸錢
陸分甘泉縣銀壹兩叄錢捌分肆釐安定縣銀陸兩
伍錢壹毫保安縣銀捌兩壹釐宜川縣銀捌兩陸錢
陸分㭍釐延川縣銀捌兩陸錢肆分叄釐延長縣銀
捌兩陸錢陸分陸釐㭍毫壹忽
又甘泉縣地税盈餘銀叄錢㭍分肆釐
鳳翔府屬收報地税銀陸拾壹兩叄錢肆分貳毫叄絲
叄忽叄微叄纖叄塵叄渺内鳳翔縣銀玖兩陸錢壹
分伍毫岐山縣銀壹拾伍兩貳錢肆分扶風縣銀捌
兩壹錢伍分壹毫郿縣銀捌兩肆錢陸分寳雞縣銀
伍兩捌錢貳分&KR0648;陽縣銀肆兩陸錢陸分叄釐叄毫
叄絲叄忽叄微叄纖叄塵叄渺麟遊縣銀陸兩壹分
貳釐叄毫隴州銀叄兩叄錢捌分肆釐
漢中府屬收報地税銀肆拾捌兩叄錢叄釐内南鄭縣
銀壹拾肆兩叄錢㭍分褒城縣銀肆兩陸錢貳分城
固縣銀壹拾兩貳錢肆分伍釐洋縣銀壹拾兩㭍錢
㭍釐西鄉縣銀貳兩伍錢伍分鳳縣銀壹兩壹錢肆
分寧羌州銀捌錢壹分沔縣銀壹兩㭍錢玖分壹釐
略陽縣銀貳兩㭍分
興安州屬收報地税銀叄拾貳兩貳錢肆釐内興安州
銀陸兩捌錢玖分肆釐平利縣銀貳兩貳錢伍分洵
陽縣銀肆兩壹錢㭍分白河縣銀叄兩捌錢紫陽縣
銀貳兩伍錢伍分石泉縣銀陸兩壹錢捌分漢隂縣
銀陸兩叄錢陸分
商州屬收報地税銀陸拾肆兩叄錢㭍分壹釐陸毫陸
絲㭍忽内商州銀肆拾貳兩㭍錢伍釐雒南縣銀貳
拾壹兩陸錢陸分陸釐陸毫陸絲㭍忽
同州屬收報地税銀叄伯玖拾陸兩捌錢陸分壹釐内
同州銀肆拾伍兩壹錢貳分朝邑縣銀壹伯陸兩叄
錢捌分郃陽縣銀陸拾兩捌錢肆分玖釐澄城縣銀
伍拾肆兩壹錢陸分伍釐韓城縣銀壹伯叄拾兩叄
錢肆分㭍釐
又郃陽縣地税盈餘銀肆兩貳錢韓城縣地税盈餘銀
壹伯㭍兩壹錢玖分
華州屬收報地税銀壹伯貳拾㭍兩叄分貳釐内華州
銀肆拾兩捌錢陸分華隂縣銀貳拾玖兩肆錢玖分
陸釐蒲城縣銀伍拾叄兩玖錢叄分壹釐潼關縣銀
貳兩㭍錢肆分伍釐
耀州屬收報地税銀叄拾壹兩肆錢陸分壹釐内耀州
銀捌兩貳錢捌分同官縣銀㭍兩壹錢伍分伍釐白
水縣銀壹拾陸兩貳分陸釐
乾州屬收報地税銀貳拾陸兩叄分壹釐内乾州銀壹
拾陸兩壹錢肆分陸釐武功縣銀㭍兩伍錢永夀縣
銀貳兩叄錢捌分伍釐
邠州屬收報地税銀肆拾伍兩捌錢貳釐内邠州銀叄
拾壹兩玖分三水縣銀肆兩叄錢捌分淳化縣銀伍
兩貳錢壹分柒釐長武縣銀伍兩壹錢壹分伍釐
鄜州屬收報地税銀叄拾叄兩陸錢叄分捌釐貳毫内
鄜州銀捌兩陸錢陸分陸釐貳毫洛川縣銀捌兩壹
錢中部縣銀捌兩㭍錢叄分宜君縣銀捌兩壹錢肆
分貳釐
綏德州屬收報地税銀貳拾陸兩叄錢陸釐㭍毫内綏
德州銀玖兩壹錢貳分米脂縣銀捌兩陸錢陸分陸
釐㭍毫清澗縣銀捌兩伍錢貳分
葭州屬收報地税銀貳拾貳兩叄錢伍分貳釐内葭州
銀陸兩伍錢壹分吳堡縣銀伍兩肆錢貳分神木縣
銀伍兩壹釐府谷縣銀伍兩肆錢貳分壹釐
畜税
會典原載西安各府州縣畜税銀伍千捌伯伍拾叄兩
壹錢伍釐零又駐防滿洲徵收畜税銀叄拾壹兩壹
錢㭍分
雍正伍年
奏銷冊開收報畜税銀肆千貳伯㭍拾玖兩柒錢伍分
伍釐
又盈餘銀叄千壹伯肆拾貳兩肆錢壹分貳釐陸毫㭍
忽
又駐防滿洲收報畜税銀貳拾肆兩陸錢陸分(此銀在司總外)
西安府屬收報畜税銀壹千伍伯伍拾玖兩肆錢叄分
叄釐内西安在省騾馬市銀叄伯玖拾兩長安縣銀
叄拾捌兩壹錢玖分咸寧縣銀肆拾㭍兩伍錢壹分
壹釐咸陽縣銀伍拾㭍兩陸錢捌分㭍釐興平縣銀
陸拾伍兩壹分臨潼縣銀玖拾貳兩㭍分高陵縣銀
貳拾壹兩㭍錢捌分鄠縣銀壹伯貳拾玖兩肆錢伍
分藍田縣銀陸拾陸兩叄錢叄分涇陽縣銀壹伯肆
兩壹錢三原縣銀壹伯㭍拾玖兩陸錢陸分壹釐盩
厔縣銀伍拾㭍兩玖錢肆分貳釐渭南縣並蘇家寨
銀壹伯陸拾壹兩壹錢叄釐西安前衞後所王長官
寨歸併渭南縣銀肆兩貳錢叄分玖釐富平縣銀捌
拾陸兩㭍錢叄分醴泉縣銀伍拾㭍兩陸錢叄分
又盈餘銀陸伯伍拾貳兩壹錢㭍分陸釐内在省騾馬
市銀壹伯貳拾伍兩陸分長安縣銀陸兩叄錢陸分
興平縣銀壹伯玖兩㭍錢陸分鄠縣銀叄兩貳錢伍
分涇陽縣銀叄伯肆拾陸兩貳分貳釐三原縣銀伍
拾貳兩貳錢伍分渭南縣銀伍兩玖錢肆釐富平縣
銀叄兩伍錢㭍分
延安府屬收報畜税銀貳伯陸拾肆兩陸錢㭍分内本
府税課司銀伍拾玖兩貳錢肆分陸釐安塞縣銀壹
拾貳兩貳錢貳分捌釐甘泉縣銀壹兩陸錢捌分安
定縣銀玖兩壹錢伍釐保安縣銀捌兩㭍錢宜川縣
銀貳拾兩肆錢伍分伍釐延川縣銀肆兩陸錢玖分
伍釐延長縣銀壹拾叄兩貳錢㭍分陸釐榆林道屬
常樂等各營堡銀肆拾貳兩㭍錢玖分伍釐榆林税
課司歸併榆林道銀叄拾壹兩玖錢捌分延安分管
延綏西路&KR0550;銀陸拾兩伍錢壹分
又盈餘銀叄伯捌拾捌兩肆錢捌釐内本府税課司銀
叄伯捌拾㭍兩陸錢肆釐甘泉縣銀捌錢肆釐
鳳翔府屬收報畜税銀肆伯叄拾叄兩伍錢捌分叄釐
内鳳翔縣銀壹伯伍拾叄兩貳錢捌分岐山縣銀叄
拾貳兩肆分扶風縣銀壹伯捌兩叄錢叄分肆釐郿
縣銀肆拾肆兩壹分寳雞縣銀伍拾貳兩捌錢&KR0648;陽
縣銀壹拾壹兩陸錢㭍分陸釐麟遊縣銀肆兩貳錢
壹分捌釐隴州銀貳拾㭍兩叄錢貳分伍釐
又盈餘銀壹千叄伯捌拾玖兩陸錢捌分捌釐玖毫㭍
忽内鳳翔縣銀壹千貳伯貳拾捌兩捌錢捌分㭍釐
玖毫㭍忽岐山縣銀壹拾玖兩伍錢寳雞縣銀壹伯
肆拾壹兩叄錢壹釐
漢中府屬收報畜税銀肆伯壹拾㭍兩陸錢貳分内南
鄭縣銀捌拾玖兩肆分褒城縣銀肆拾叄兩肆錢肆
分㭍釐城固縣銀壹伯貳拾壹兩㭍錢肆釐洋縣銀
肆拾陸兩肆錢玖分㭍釐西鄉縣銀叄拾㭍兩壹錢
㭍分陸釐鳳縣銀陸兩肆錢捌分寧羌州銀壹拾貳
兩陸錢㭍釐沔縣銀叄拾貳兩玖錢玖分壹釐略陽
縣銀貳拾㭍兩陸錢㭍分捌釐
又盈餘銀貳伯陸拾陸兩玖分壹釐㭍毫内南鄭縣銀
壹伯捌拾叄兩伍錢陸分玖釐㭍毫褒城縣銀壹拾
壹兩玖錢陸分貳釐洋縣銀㭍拾兩伍錢壹分
興安州屬收報畜税銀貳伯陸拾伍兩㭍錢陸分㭍釐
内興安州銀貳伯叄拾壹兩玖錢玖分洵陽縣銀壹
拾貳兩玖錢叄分陸釐紫陽縣銀㭍兩陸錢伍分陸
釐石泉縣銀陸兩肆錢玖分伍釐漢隂縣銀陸兩陸
錢玖分
商州屬收報畜税銀叄拾玖兩壹錢肆分肆釐内商州
銀貳拾兩叄錢㭍分陸釐鎮安縣銀叄兩㭍錢貳釐
雒南縣銀㭍兩叄錢貳釐山陽縣銀肆兩壹錢壹釐
商南縣銀叄兩陸錢陸分叄釐
同州屬收報畜税銀伍伯叄拾貳兩肆錢壹分陸釐内
同州銀肆拾伍兩貳錢壹分朝邑縣銀壹伯叄拾兩
玖錢貳分郃陽縣銀㭍拾陸兩伍錢壹分伍釐澄城
縣銀叄拾壹兩貳錢玖分叄釐韓城縣銀貳伯肆拾
捌兩肆錢㭍分捌釐
又盈餘銀伍拾壹兩肆分壹釐内朝邑縣銀㭍兩捌錢
叄分郃陽縣銀壹拾叄兩壹錢伍分捌釐韓城縣銀
叄拾兩伍分叄釐
華州屬收報畜税銀壹伯捌拾兩捌錢貳分内華州銀
肆拾壹兩叄錢華隂縣銀肆拾肆兩陸錢蒲城縣銀
玖拾肆兩玖錢貳分
又盈餘銀貳伯捌拾捌兩捌錢陸分㭍釐内華州銀玖
拾玖兩貳錢叄分㭍釐華隂縣銀貳拾玖兩陸錢叄
分蒲城縣銀壹伯陸拾兩
耀州屬收報畜税銀㭍拾肆兩貳分貳釐内耀州銀壹
拾貳兩肆錢捌分陸釐同官縣銀叄拾貳兩肆錢伍
分肆釐白水縣銀貳拾玖兩捌分貳釐
乾州屬收報畜税銀壹伯陸拾肆兩壹錢陸分叄釐内
乾州銀陸拾伍兩捌錢玖分捌釐武功縣併楊陵鎮
銀捌拾肆兩玖錢陸分永夀縣銀壹拾叄兩叄錢伍
釐
邠州屬收報畜税銀㭍拾叄兩壹錢捌分内邠州銀壹
拾㭍兩㭍錢三水縣銀壹拾陸兩伍錢淳化縣銀貳
拾貳兩肆錢㭍分長武縣銀壹拾陸兩伍錢壹分
又邠州畜税盈餘銀壹拾貳兩肆錢肆分
鄜州屬收報畜税銀貳拾陸兩叄錢肆分叄釐内鄜州
銀壹拾壹兩捌分貳釐洛川縣銀伍兩壹錢叄分中
部縣銀肆兩陸錢捌分宜君縣銀伍兩肆錢伍分壹
釐
綏德州屬收報畜税銀㭍拾陸兩㭍錢肆分陸釐内綏
德州銀貳拾伍兩陸錢伍分叄釐米脂縣銀壹拾玖
兩伍錢㭍分捌釐清澗縣銀貳拾貳兩壹錢肆分鎮
川堡銀玖兩叄錢㭍分伍釐
葭州屬收報畜税銀壹伯㭍拾壹兩捌錢肆分捌釐内
葭州銀貳拾捌兩壹錢㭍分玖釐吳堡縣銀叄兩壹
錢㭍分㭍釐神木縣銀壹伯㭍兩肆錢㭍分貳釐府
谷縣銀叄拾叄兩貳分
又神木縣畜税盈餘銀玖拾叄兩㭍錢
當税
會典原載西安各府州縣當税銀貳千兩
雍正伍年
奏銷冊開收報當税銀叄千兩當鋪陸伯座(冇新報者有停止當)
(税不開者各年增減不一)
西安府屬收報當税銀貳千貳伯玖拾伍兩當鋪肆伯
伍拾玖座内長安縣貳拾㭍座銀壹伯叄拾伍兩咸
寧縣捌拾貳座銀肆伯壹拾兩咸陽縣叄拾座銀壹
伯伍拾兩興平縣玖座銀肆拾伍兩臨潼縣叄拾肆
座銀壹伯㭍拾兩高陵縣壹拾叄座銀陸拾伍兩鄠
縣壹拾壹座銀伍拾伍兩藍田縣貳座銀壹拾兩涇
陽縣肆拾叄座銀貳伯壹拾伍兩三原縣陸拾肆座
銀叄伯貳拾兩盩厔縣貳座銀壹拾兩渭南縣叄拾
壹座銀壹伯伍拾伍兩富平縣玖拾肆座銀肆伯㭍
拾兩醴泉縣壹拾㭍座銀捌拾伍兩
鳳翔府屬收報當税銀叄拾兩當鋪陸座内鳳翔縣叄
座銀壹拾伍兩郿縣壹座銀伍兩寳雞縣貳座銀壹
拾兩
漢中府屬收報當税銀伍兩南鄭縣當鋪壹座
榆林道屬收報當税銀壹伯兩榆林鎮城當鋪貳拾座
興安州收報當税銀伍兩當鋪壹座
同州屬收報當税銀肆伯兩當鋪捌拾座内同州玖座
銀肆拾伍兩朝邑縣壹拾壹座銀伍拾伍兩郃陽縣
壹拾捌座銀玖拾兩澄城縣叄座銀壹拾伍兩韓城
縣叄拾玖座銀壹伯玖拾伍兩
華州屬收報當税銀捌拾兩當鋪壹拾陸座内華隂縣
貳座銀壹拾兩蒲城縣壹拾肆座銀㭍拾兩
耀州屬收報當税銀貳拾伍兩當鋪伍座内耀州貳座
銀壹拾兩白水縣叄座銀壹拾伍兩
乾州屬收報當税銀貳拾兩當鋪肆座内乾州叄座銀
壹拾伍兩武功縣壹座銀伍兩
邠州收報當税銀伍兩當鋪壹座
葭州屬收報當税銀叄拾伍兩當鋪㭍座内神木縣壹
座銀伍兩府谷縣陸座銀叄拾兩
牙税
會典原載西安各府州縣牙税銀貳千叄伯肆兩伍錢
雍正伍年
奏銷冊開收報牙税銀壹千㭍伯貳拾貳兩陸錢捌分
伍釐捌毫
西安府屬收報牙税銀陸伯肆拾兩伍錢玖分伍釐捌
毫内長安縣銀叄拾兩咸寧縣銀陸拾陸兩玖錢叄
分叄釐咸陽縣銀叄拾玖兩肆錢伍分肆釐興平縣
銀貳拾㭍兩臨潼縣銀肆拾捌兩陸錢叄分壹釐高
陵縣銀貳拾陸兩捌分陸釐陸毫鄠縣銀叄拾捌兩
伍錢藍田縣銀捌兩壹錢涇陽縣銀玖拾玖兩叄錢
三原縣銀伍拾叄兩㭍錢盩厔縣銀貳拾肆兩玖錢
渭南縣銀陸拾叄兩捌錢富平縣銀伍拾玖兩㭍錢
玖分叄釐玖毫醴泉縣銀伍拾肆兩肆錢
延安府屬收報牙税銀玖兩肆錢伍分内膚施縣銀壹
兩捌錢安塞縣銀壹兩捌分甘泉縣銀㭍錢伍分安
定縣銀壹兩捌分保安縣銀壹兩捌分宜川縣銀壹
兩伍錢延川縣銀壹兩捌分延長縣銀壹兩捌分
鳳翔府屬收報牙税銀貳伯貳拾兩㭍錢内鳳翔縣銀
叄拾陸兩岐山縣銀叄拾兩扶風縣銀貳拾陸兩貳
錢郿縣銀捌兩寳雞縣銀玖拾捌兩&KR0648;陽縣銀貳兩
麟遊縣銀貳兩伍錢隴州銀壹拾捌兩
漢中府屬收報牙税銀壹伯壹拾伍兩叄錢捌分内南
鄭縣銀肆拾壹兩肆錢褒城縣銀壹拾㭍兩玖錢城
固縣銀貳拾壹兩陸錢洋縣銀壹拾陸兩陸錢西鄉
縣銀㭍兩肆錢寧羌州銀貳兩肆錢捌分沔縣銀肆
兩略陽縣銀肆兩
興安州屬收報牙税銀叄拾貳兩玖錢内興安州銀玖
兩捌錢洵陽縣銀伍兩㭍錢紫陽縣銀肆兩捌錢石
泉縣銀伍兩陸錢漢隂縣銀㭍兩
商州屬收報牙税銀壹拾貳兩叄錢貳分内商州銀陸
兩壹錢貳分鎮安縣銀壹兩貳錢雒南縣銀叄兩伍
錢山陽縣銀壹兩伍錢
同州屬收報牙税銀叄伯肆拾伍兩叄錢叄分内同州
銀壹伯肆拾肆兩伍錢朝邑縣銀捌拾壹兩叄錢郃
陽縣銀肆拾兩伍錢澄城縣銀叄拾叄兩陸錢捌分
韓城縣銀肆拾伍兩叄錢伍分
華州屬收報牙税銀壹伯貳拾肆兩貳錢伍分内華州
銀伍拾玖兩肆錢華隂縣銀貳拾伍兩蒲城縣銀叄
拾玖兩壹錢潼關縣銀㭍錢伍分
耀州屬收報牙税銀叄拾陸兩伍錢内耀州銀捌兩同
官縣銀壹拾玖兩伍錢白水縣銀玖兩
乾州屬收報牙税銀玖拾貳兩貳錢貳分内乾州銀肆
拾玖兩叄錢貳分武功縣銀貳拾玖兩壹錢永夀縣
銀壹拾叄兩捌錢
邠州屬收報牙税銀伍拾叄兩玖錢内邠州銀壹拾捌
兩三水縣銀壹拾壹兩㭍錢淳化縣銀壹拾兩貳錢
長武縣銀壹拾肆兩
鄜州屬收報牙税銀玖兩㭍錢肆分内鄜州銀叄兩陸
錢洛川縣銀貳兩㭍錢中部縣銀壹兩肆錢肆分宜
君縣銀貳兩
綏德州屬收報牙税銀壹拾㭍兩肆錢内綏德州銀陸
兩肆錢米脂縣銀叄兩又榆林衞歸併米脂縣銀陸
兩清澗縣銀貳兩
葭州屬收報牙税銀壹拾貳兩内葭州銀貳兩伍錢神
木縣銀㭍兩伍錢府谷縣銀貳兩
會典原載陜西酒税銀壹千陸伯伍拾兩(今免)
磨課
鳳翔府屬雍正伍年
奏銷冊開額徵磨課銀伍拾伍兩貳錢陸分陸釐肆毫
玖絲玖忽㭍微貳纖捌塵肆渺共磨貳伯陸拾肆座
又閏月徵銀肆兩陸錢壹分叄釐捌毫叄絲叄忽叄
微壹纖㭍渺内
鳳翔縣額徵磨課銀壹拾貳兩叄錢㭍分貳釐磨叄拾
玖座又閏月徵銀壹兩叄分㭍釐
岐山縣額徵磨課銀壹兩捌錢㭍釐叄毫磨壹拾壹座
又閏月徵銀壹錢伍分㭍毫
郿縣額徵磨課銀陸錢磨貳座又閏月徵銀伍分貳釐
貳毫
寳雞縣額徵磨課銀貳拾捌兩貳錢貳分壹毫叄絲上
磨肆拾壹座徵銀捌兩捌錢㭍毫肆絲㭍忽㭍微壹
纖貳塵中磨貳拾玖座徵銀肆兩伍錢伍釐肆毫伍
絲肆微肆纖下磨壹伯壹拾陸座徵銀壹拾肆兩玖
錢壹分叄釐玖毫叄絲壹忽捌微肆纖捌塵又閏月
徵銀貳兩叄錢伍分壹釐陸毫㭍絲㭍忽伍微
&KR0648;陽縣額徵磨課銀壹兩伍錢陸分伍釐壹絲玖忽㭍
微貳纖捌塵肆渺上磨貳座徵銀肆錢貳分玖釐叄
毫肆忽捌微肆渺中磨肆座徵銀陸錢貳分壹釐肆
毫肆絲壹忽肆微肆纖下磨肆座徵銀伍錢壹分肆
釐貳毫㭍絲叄忽肆微捌纖捌塵又閏月徵銀壹錢
叄分肆毫壹絲捌忽叄微壹纖㭍渺
隴州額徵磨課銀壹拾兩㭍錢貳釐伍絲上磨伍座徵
銀伍兩玖錢肆分玖釐肆毫中磨伍座徵銀貳兩玖
錢㭍分伍絲下磨陸座徵銀壹兩㭍錢捌分貳釐陸
毫又閏月徵銀捌錢玖分壹釐捌毫叄絲㭍忽伍微
礬課
耀州屬雍正伍年
奏銷冊開同官縣民趙可金在本縣地方炭窠煤水煎
&KR0552;報納課税銀貳兩肆錢(按以上商筏等税千題定科則共銀肆萬叄捌伯)
(捌拾陸兩零於雍正癸丑年為始)
田賦(附考歴代)
夏雍州厥土惟黃壤厥田惟上上厥賦中下厥貢惟球
琳琅玕(夏書禹貢)孔氏傳曰田第一賦第六人功少球琳
皆玉名琅玕石而似珠林氏曰天下之物得其常性
者最貴土色本黃此州黃壤故其田為上上而非餘
州之所及九州田賦之高下先儒皆云以人功修不
修雍田第一賦居第六斯為人功少之極矣(禹貢錐指)
梁州厥土青黎厥田惟下上厥賦下中三錯厥貢璆
鐵銀鏤砮磬熊羆狐貍織皮(夏書禹貢)田第七賦第八雜
出第七第九三等璆玉名鏤剛鐵貢四獸之皮織金
罽(傳)正義曰傳以既言下中復云三錯舉下中第八
為正上下取一故雜出第七第九為三也郭璞云璆
琳美玉之别名鏤可以刻鏤故為剛鐵孫炎云毛氂
為罽織毛而言皮者毛附於皮故以皮表毛耳(疏梁按)
(州在今域内祗有漢中而土田貢賦夏時原未分郡邑故並誌於此)
公劉徹田為糧(詩經大雅)鄭氏箋云公劉遷於豳度其隰
與原田之多少徹之使出税以為國用什一而税謂
之徹(詩注)
殷文王在岐用平土之法以為治人之道地著為本(師古)
(曰地著謂安土)故必建步立畝正其經界司馬法六尺為步
步百為畝畝百為夫夫三為屋屋三為井井方一里
是為九夫八家共之各受私田百畝公田十畝是為
八百八十畝餘二十畝以為廬舍井十為通通十為
成成十為終終十為同同方百里民受田上田夫百
畝中田夫二百畝下田夫三百畝歲耕種者為不易
上田休一歲者為一易中田休二歲者為再易下田
三歲更耕之自爰其處(師古曰更互也)農民戶人已受田其
家衆男為餘夫亦以口受田如比(師古曰比例也)士工商家
受田五口乃當農夫一人此謂平土可以為法者也
若山林藪澤原陵淳鹵之地各以肥磽多少為差民
年二十受田六十歸田七十以上上所養也十歲以
下上所長也十一以上上所強也(漢書食貨志)
周秦孝公十二年為田開阡陌十四年初為賦(史記秦本紀)
索隱曰風俗通云南北曰阡東西曰陌徐廣曰初為
賦制貢賦之法也(秦本紀注)秦用商鞅之法除井田民得
賣買富者田連阡陌貧者無立錐之地(漢書食貨志)孝公
用商君制轅田(地理志)轅與爰同易也(地理志注)衞鞅定變
法之令令僇力本業耕織致粟帛多者復其身(史記商君)
(列傳)鞅以三晉地狹人貧秦地廣人寡故草不盡墾地
利不盡出於是誘三晉之人利其田宅復三代無知
兵事而務本於内而使秦人應敵於外故廢井田制
阡陌任其所耕不限多少數年之間國富兵強天下
無敵(冊府元龜)杜佑謂周制步百為畝畝百給一夫商鞅
佐秦以為地利不盡更以二百四十步為畝百畝給
一夫(唐書突厥傳)
秦始皇帝三十一年使黔首自實田(史記秦始皇本紀注)按秦壞
井田之後任民所耕不計多少已無所稽考以為賦
歛之厚薄其後遂舍地而税人則其謬尤甚矣是年
始令黔首自實田以定賦(文獻通考)
漢高祖二年諸故秦苑囿園池令人皆得田之(漢書高祖本紀)
景帝後二年十月租長陵田(漢書孝景本紀)
武帝建元元年罷苑馬以賜貧民(漢書武帝本紀)師古曰養馬
之苑舊禁百姓不得芻牧採樵今罷之賜民為田(文獻)
(通考)武帝役費並興而民去本董仲舒說上曰春秋他
榖不書至於麥禾不成則書以此見聖人於五榖最
重麥與禾也今關中俗不好種麥是歲失春秋之所
重而損生民之具也願陛下幸詔大司農使關中民
益種宿麥令毋後時後功費愈甚天下虛耗帝悔之
以趙過為搜粟都尉過能為代田一畝三甽(師古曰甽隴也)
歲代處故曰代田(師古曰代易也)古法也以二耜為耦廣尺
深尺曰甽長終畮一畮三甽一夫三百甽而播種於
甽中苗生葉以上稍耨隴草因隤其土以附苗根比
盛暑隴盡而根深能風與旱其耕耘下種田器皆有
便巧率十二夫為田一井一屋故畮五頃用耦犂二
牛二人一歲之收常過縵田畮一斛以上(縵田謂不為甽者)
善者倍之過使教田太常三輔大農置工巧奴與從
事為作田器二千石遣令長三老力田及里父老善
田者受田器學耕種養苗狀民或苦少牛無以趨澤
故平都令光教過以人輓犂過奏光以為丞教民相
與庸輓犂率多人者田日三十畮少者十三畮以故
田多墾闢過試以離宫卒田其宫壖地課得榖皆多
其旁田畮一斛以上令命家田三輔公田三輔太常
民皆便代田用力少而得榖多至昭帝時流民稍還
田野益闢頗有蓄積(漢書食貨志)
昭帝元鳳六年夏詔曰榖賤傷農今三輔太常榖減賤
其令以菽粟當今年賦(漢書昭帝本紀)應劭曰太常掌諸陵
園皆徙天下豪富民以充實之後悉為縣故與三輔
同賦(本紀注)
成帝時遣輕車使者氾勝之督三輔種麥而關中遂穰
(晉書食貨志)氾勝之使教田三輔有書十八篇(玉海)
哀帝綏和二年即位師丹建言古之聖王莫不設井田
然後治乃可平孝文皇帝承周秦兵革之後天下空
虚故務勸農桑帥以節儉民始充實未有并兼之害
故不為民田限今累世承平豪富吏民貲數鉅萬而
貧弱愈困宜略為限天子下其議丞相孔光大司空
何武奏請諸侯王列侯皆得名田國中列侯在長安
公主名田縣道及關内侯吏民名田皆毋過三十頃
期盡三年犯者没入官(漢書哀帝本紀)如淳曰名田國中者
自其所食國中也既收租税又自得有私田三十頃
名田縣道者令甲諸侯在國名田他縣罰金二兩今
列侯有不之國者雖遙食其國租税復自得田於他
縣道公主亦如之不得過三十頃(哀帝本紀注)
獻帝建安初關中百姓流入荆州者十餘萬家及聞本
土安寧皆企望思歸而無以自業於是衞覬議鹽者
國之大寳宜置使者監賣以其直益市犂牛百姓歸
者以供給之勤耕積粟以豐殖關中遠者聞之必多
競還於是魏武遣謁者僕射監鹽官移司隸校尉居
弘農流人果還關中豐實(晉書食貨志)
魏文帝黃初中濟北顔斐為京兆太守京兆自馬超之
亂百姓不專農殖乃無車牛斐課百姓令閒月取車
材轉相教匠其無牛者令養猪投貴賣以買牛始者
皆以為煩一二年中編戶皆有車牛於田役省贍京
兆遂以豐沃(晉書食貨志)
明帝太和初鍾毓以為上宜復關内荒地使民肆力於
農事遂施行(魏志鍾繇傳)
晉(附)秦苻堅時以境内旱課百姓區種王猛課農桑減
田賦兵強國富垂及升平(晉書苻堅載記)
北魏孝文帝太和八年戶增帛三匹後增調外帛滿二
匹所調各隨其土所出其雍華州貢綿絹及絲岐梁
豳東秦萬年上谷上郡之白水縣雍州馮翊郡之連
芍縣咸陽郡之寧夷縣北地郡之三原雲陽銅官宜
君縣華州華山郡之夏陽縣皆以麻布充税(魏書食貨志)
隋文帝開皇十二年以天下戶口歲增京輔地少而人
衆議者咸欲徙就寬鄉帝乃發使四出均天下之田
(隋書食貨志)
唐關内道厥賦絹綿布麻厥貢毛羽革角布席弓刀(唐書)
(地理志)京兆同華岐調綿餘州布麻(地理志注)京兆府貢水
土稻麥麰紫稈粟隔紗粲席鞾氊蠟酸棗仁地骨皮
櫻桃藕粉華州華隂郡貢鷂烏鶻茯苓茯神細辛同
州馮翊郡貢鞾鞹二物皺紋吉莫麝芑茨龍莎凝水
石商州上洛郡貢麝香弓材鳳翔府扶風郡貢榛實
龍鬚席蠟邠州新平郡貢剪刀火筯蓽豆澡豆白蜜
蛇膽隴州&KR0648;陽郡貢榛實龍鬚席鄜州洛交郡貢龍
鬚席坊州中部郡貢龍鬚席枲弦麻丹州咸寧郡貢
龍鬚席麝蠟燭延州延安郡貢樺皮麝蠟鹽州五原
郡貢鹽山木瓜□牛綏州上郡貢胡女布蠟燭麟州
新秦郡貢青他鹿角勝州榆林郡貢胡女布青他鹿
角赤芍藥徐長卿興元府漢中郡貢縠蠟紅藍臙脂
夏蒜冬笋糟瓜柑枇杷茶洋州洋川郡貢白交㯶火
麻布野苧蔴蠟白膠香麝香(地理志)
玄宗開元二十二年七月勑自今已後京兆府關内諸
州應徵庸調及資課並限十月三十日畢(冊府元龜)二十
五年以關中蠶桑少菽帛常賤乃命庸調資課皆以
米凶年樂輸布絹者亦從之(唐書食貨志)
代宗永泰元年五月京畿表大稔京兆尹第五琦奏請
每十畝官税一畝效古什一之義從之後民多流亡
代宗停什一税法大歷五年定京兆府百姓税夏税
上田畝税六升下田畝税四升秋税上田畝税五升
下田畝税三升荒田開佃者畝率二升八年正月詔
青苗地頭錢天下諸州每畝率十五文比以京師煩
劇加至三十文自今已後宜准諸州例每畝十五文
(冊府元龜)
德宗貞元八年五月初增税京兆青苗畝三錢以給掌
閑彍騎十八年十月詔京畿諸縣百姓應今歲青苗
錢其中有便於納粟者計約時估價納之如便於納
錢不便於納粟者宜聽委京兆府專督其務知縣令
及主吏壅命者懲罰有差國家經計當有儲畜百姓
徵賦深可優矜所期便人亦冀均濟咨爾長吏宜悉
朕懷(冊府元龜)
憲宗元和六年六月命京兆府其兩税宜以粟麥絲絹
折納十年三月京兆府奏恩勅蠲放百姓兩税及諸
色逋懸等伏以聖慈憂軫疲氓屢蠲逋賦將行久遠
實在均平有依倚權豪因循觀望忽逢恩貸全免征
徭至於孤弱貧人里胥敦迫及期輸納不敢稽違曠
蕩之恩翻不霑及亦有奸猾之輩僥倖為心時雨稍
愆已生覬望競相誘煽因致逋懸若無綱條實恐滋
弊自今後忽逢不稔或有恩蕩伏請每貫每石内分
數放免輸納已畢者准數折免來年租税則恩澤所
加強弱普及人知分限自絶奸欺從之十一年六月
京兆府奏今年諸縣夏税折納綾絹絁紬絲綿等並
請依本縣時價只定上中下等每疋加饒二百文綿
每兩加饒十五文絲每兩加饒二十文其下等物不
在納限小戶本錢不足任納絲綿斛斗須是本戶如
非本戸輒合集買成疋段代納者所由决十五枷項
令衆勅旨依奏(冊府元龜)
文宗太和二年二月興元尹王涯奏本府南鄭兩税錢
額素高每年徵科例多懸欠今請於管内四州均攤
代納二千五百貫文勅旨宜付所司八年十月興元
觀察使請減當府及洋州兩税錢八千六百貫文移
加果閬渠開等郡開成元年二月度支奏每年供諸
司並畿内軍糧等計粟麥一百六十餘萬石約以錢
九十六萬六千餘貫糴之畿内百姓每年納兩税見
錢五十萬貫約以粟麥二百餘萬石糶之是度支糴
以六十而百姓糶以二十五農人賤糶利歸商徒度
支貴糴賄行黠吏今請以度支貴糴錢五十萬貫送
京兆府充百姓一年兩税勒二十三縣代緡輸粟八
十萬石小麥二十萬石充度支諸色軍糧則開成二
年以後似每歲放百姓一半税錢又省度支錢一十
萬貫勸農減費物理昭然仍請百姓廣開田畝更不
加税行之有節富庶可期詔付京兆府夏季以前先
造戶帖務使平允凡折納之術行於豐年斯惠農務
苟非豐登人用苦之盖輸緡易而輸粟難也(冊府元龜)
昭宗乾寧四年同州節度使長春宫使韓建奏以京兆
府於每年見徵賦内減四十萬貫充上供(冊府元龜)
宋陜西路京兆府貢鞾氊蠟席酸棗仁地骨皮商州貢
麝香枳殼實同州貢白蒺藜生熟乾地黃華州貢茯
苓細辛茯神耀州貢甆器延安府貢黃蠟麝香鄜州
貢蠟燭坊州貢弓弦麻席邠州貢火筯蓽豆剪刀鳳
翔府貢蠟燭榛實席隴州貢席鳳州貢蜜蠟燭利州
路興元府貢臙脂紅花洋州貢隔織沔州貢蜜蠟(宋史)
(地理志)
仁宗景祐初陜西用兵民賦率多支移因增取地里脚
錢民不能堪五年詔陜西特蠲之且令後勿復取(宋史)
(食貨志)
神宗熙寧十年陜府西路田四十四萬五千二百九十
八頃三十八畝官田一千八百五頃二十二畝見催
額五百八十萬五千一百一十四貫石匹端兩斗量
口斤根束夏税一百一十一萬一百五貫石匹端兩
斗量口斤秋税四百六十九萬五千九貫石匹端量
束斤根口(田賦考)
哲宗元祐元年永興軍民庶進狀言興平縣有地二百
四十餘頃久輸二税熙寧五年本縣抑令退為牧地
詔提刑司審定以奏如他州縣更有以税地改牧地
者亦具以聞提刑司乞與免納租錢給種如故(文獻通考)
徽宗宣和元年戶部尚書唐恪稽考諸路上供錢物之
數陜西路一十五萬七百九十貫匹兩(文獻通考)
高宗建炎四年陜西夏税五月一日起納七月十五日
畢秋税九月一日起納十二月十五日畢後又並加
一月或值閏月其田蠶亦有早晚不同有司臨時奏
裁(宋史食貨志)
金世宗大定十一年六月詔諸路常貢數内同州沙苑
羊非急用徒勞民罷之(續文獻通考)
章宗明昌三年六月尚書省奏陜西路提刑司言舊牧
馬地久不分撥以致軍民起訟比差官往定之凡民
戶有憑騐已業及宅井墳園已改正給付而其中復
有官地者亦騐數對易陜西路牧地三萬五千六百
八十餘頃六年六月詔罷括陜西之地泰和初民愬
水旱應免者京兆鳳翔夏田四月秋田七月水田通
以八月為限遇閏則展期半月限外愬者不理非時
之灾則無限損十之八者全免七分免所傷之數六
分則全徵桑被灾則免絲綿絹税諸路雨雪及禾稼
收穫之數月以健步申戶部五年三月諭宰臣曰陜
西地寒稼穡遲熟夏税限以七月為初(金史食貨志)
宣宗興定五年勅令戶部按行州郡地有可開水田者
誘民赴功其租止依陸田不復添徵仍以官賞激之
陜西除三白渠設官外亦宜視例施行(金史食貨志)
元憲宗八年括興元戶田(續文獻通考)
世祖至元二十三年六月命陜西籍定建都賦税(續文獻通)
(考)
成宗大德三年歲入糧數陜西省二十二萬九千二十
三石(元史食貨志)
明太祖洪武初詔陜西布政司民間田土許儘力開墾
有司毋得起科(世法錄)二十六年陜西布政司田土計
三十一萬五千二百五十一頃七十五畝夏税麥六
十七萬六千九百八十六石秋糧米一百二十三萬
六千一百七十八石(續文獻通考)
孝宗弘治十五年陜西官田六千八百六十二頃九十
五畝二分四毫民田二十五萬三千七百九十九頃
八十六畝六分夏税小麥七十二萬五千七百九十
六石七斗三升四合三勺三抄七撮三圭五粟秋糧
米一百二十萬三千二百六十石五斗二升一合六
勺五抄七撮農桑絲折絹九千二百一十八疋一丈
九尺八寸二分三釐四毫本色絲綿二百六斤一兩
六錢五分綿花絨一萬七千一百七十二斤三兩一
錢綿布一十二萬八千七百七十疋一丈八尺七寸
四分馬草一百五十一萬四千七百一十二束一十
一斤五分二錢零(續文獻通考按圖書編等書所載田糧數目不同兹不具錄)
世宗嘉靖初陜西布政司夏秋地三十一萬五千三百
三十一頃六十五畝五分五釐夏秋税糧一百七十
一萬五千四百七十一石二斗八升八合九勺草一
百三十四萬六千四百九十八束農桑絹九千七百
三十五疋二丈八尺布一十三萬一百四十疋絲綿
二百四十六斤五兩綿花一萬七千二百七斤一十
五兩藥物三十七種羊皮二千九百七張大尾綿羯
羊二千四百四十隻(按有明陜西未分甘肅布政其所載地糧額數均係合計且都)
(司行都司屯衞地糧不在此數兹存其概備考後皆倣此)西安府夏地九萬六千
九百六十五頃四十畝七分一釐四毫六絲夏糧三
十八萬九千八百八十六石六斗七升四合二勺五
抄二撮六圭秋地四萬四千九百二十五頃六十四
畝六分六釐九毫三絲四忽二微秋糧四十五萬九
千九百六十六石六斗五升五合八勺六抄八撮三
圭草五十七萬四千五百五十束農桑絹六千七百
七十三疋八尺九寸布一十一萬六千六十疋二丈
八尺八寸絲綿一百六十一斤一十五兩五錢綿花
一萬五千四百三十一斤一十二兩七錢藥物九種
皮張二千二百八十三張綿羯羊五百隻大尾羊五
隻鳳翔府夏地一萬九千六百七十五頃九十三畝
九分二釐九毫夏糧八萬五千四百八十二石七斗
四升七合四勺三抄五撮秋地一萬七千九百一十
九頃三十二畝七分七釐九毫二絲秋糧一十萬七
千二十九石六斗二升五合六勺二抄一撮草一萬
三千五百一束農桑絹七百一十六疋三尺九寸布
一萬三千四百三十七疋一尺七寸絲綿三十七斤
六兩綿花一千七百七十六斤四兩藥物三種皮張
二十張綿羯羊三百六十一隻大尾羊五隻漢中府
夏地二千五百五十一頃三十五畝六釐六毫一絲
夏糧一萬二千五百九石五斗五升八合五勺六撮
六圭秋地二千三百頃九十六畝三分二釐二毫六
絲三忽秋糧二萬一千五百八十石五斗九升五合
九勺七抄九撮九圭草三萬二百五十六束農桑絹
三百七十八疋一丈五寸布六百六疋一丈三尺二
寸藥物六種綿羯羊五百隻大尾羊七隻延安府夏
地一萬七百七十五頃五十九畝八分九釐八毫夏
糧三萬三千六十七石五斗四升一勺一抄六撮一
圭秋地二萬六千七百八十七頃九十八畝三分九
釐四絲秋糧一十五萬一千四百二石二斗四升一
合三勺六抄八撮四圭草二十三萬七千七百四束
農桑絹一千一百三十九疋二丈二尺七寸藥物三
種綿羯羊二百八十三隻大尾羊五隻(馬志按馬志成於嘉靖)
(十一年所載貢賦係嘉靖初年額數與别本異同存以備考)八年令陜西抛荒田
土最多州縣分為三等第一等召募墾種量免税糧
三年第二等許諸人承種三年之後方納輕糧每石
照例減納五斗第三等召民自種不徵税糧抛荒不
及三分有附近及本里本甲本戶人丁堪以均派帶
種者勸諭自相資借牛種及貧無力者官為措給責
令開墾不必勘報又令陜西撫按官將查勘過西安
延安等府田土果係抛荒無人承種者即召人耕種
官給與牛具種子不徵税糧若有水崩沙壓不堪耕
種者即與除免十一年題准陜西地方入官莊基地
土如有豪強占種即令自首還官賣銀貯庫認納無
主糧差違者從重問擬仍追花利(世法錄)十三年題准
陜西鎮守太監裁革原有養廉地一百五十四頃五
十七畝四分三釐并園圃菜地果樹總計定税科糧
共貳千四百六十二石一斗七升七合行令原佃軍
民承種附入實徵冊内隨民田徵收税糧折價以備
韓府禄米支用(續文獻通考)二十年題准陜西查勘過朝
邑縣地方潼關以西鳳翔以東黃河退灘堪以耕種
地二百九十一頃八十三畝六分令居民照舊領種
收入實徵冊内自嘉靖二十年為始每畝起科三升
夏秋中半上納邊倉(明會典)二十一年陜西布政司田
土二十六萬三千七百八十五頃六十畝九分夏税
麥六十六萬四千七百一十七石二升秋糧米一百
四萬五千九百二十石一斗八升(圖書編)
穆宗隆慶二年題准陜西西安鳳翔二府州縣歲派甘
肅鎮賞軍布花改徵折色如或徵解愆期侵尅誤事
聽撫按及管糧郎中照奉欽依完欠分數降級住俸
事理參究(明會典)六年令陜西撫按查宗室見種民田
某府將軍中尉每位下見種某州縣某里某甲某人
田地若干應派歲糧若干共銀若干造冊呈院印發
各該府收貯隆慶五年以前拖欠者照舊追納外自
後如遇各府宗室關支本年分禄米之時計其應納
税糧銀兩按冊照數扣除年終造冊奏繳清冊送部
查考(續文獻通考)
神宗萬歷元年令凡遇起解一應錢糧酌定地里定立
期限陜西違限六個月者候送納錢糧完日係職官
參送吏部降一級調用係解戶照常問罪(明會典)六年
陜西布政司田土共二十九萬二千九百二十三頃
八十五畝一分零(世法錄)夏税小麥六十九萬七百四
十七石二斗四升一合六勺零秋糧米一百四萬四
千九百四十三石一斗二升四合一勺零農桑絲折
絹九千二百二十一疋二丈六尺六寸四分零綿花
絨一萬七千二百八斤三兩二錢綿布一十二萬八
千七百九十二疋一丈三尺二寸零(明會典)馬草一百
三十七萬五千六百三十四束零(續文獻通考)
陜西太倉銀庫原額糧銀九十七萬七百三十二兩
二錢一分零内除減等參罰糧銀一十五萬二千九
百五十七兩九錢零實該糧銀八十一萬七千七百
七十四兩二錢七分零西安府原額糧銀四十九萬
一千八百四兩八錢七分零内除減等參罰邠州同
官二州縣銀二萬六百八十三兩六錢九分外實該
糧銀四十七萬一千一百二十一兩一錢八分延安
府原額糧銀二十一萬九千五百八十九石兩七錢
二分内除減等參罰雒川宜君二縣糧銀三萬六千
六百三十七石兩二錢二分零實該糧銀九萬二千
九百五十二石兩五錢零鳳翔府原額糧銀一十萬
六千七百二十三兩四錢九釐漢中府原額糧銀一
萬四千七百三兩七錢五分興安州原額糧銀四千
三百六十九兩五錢加派地畝銀二十六萬三千六
百三十一兩四錢六分五釐五毫天啓二年因南鄭
建府第免三百七十六兩二錢三分六釐九毫三絲
三微三年十月初三日該部題定額入之數地畝銀
二十六萬三千二百五十五兩二錢零(世法錄)
戶役
周秦用商鞅之法月為更卒已復為正一歲屯戍一歲
力役三十倍於古(漢書食貨志)更卒謂給郡縣一月而更
者正卒謂給中都官者也率計今人一歲之中屯戍及
力役之事三十倍多於古也(食貨志注)衞鞅定變法之令民
有二男以上不分異倍其賦(史記商君傳)正義曰民有二
男不别為居者一人出兩課(商君傳注)
漢高祖二年春二月蜀漢民給軍事勞苦復勿租税二
歲關中卒從軍者復家一歲五月發關中老弱未傅
者悉詣軍(漢書高帝本紀)復者除其賦役也漢儀注云民年
二十三為正未二十三為弱過五十六為老師古曰
傅著也言著名籍給公家徭役也(高帝紀注)五年夏五月
詔諸侯子在關中者復之十二歲十一年四月令豐
人徙關中者皆復終身六月令士卒從入蜀漢關中
者皆復終身十二年三月詔吏二千石入蜀漢定三
秦者皆世世復(高帝本紀)西漢京兆尹戶一十九萬五千
七百二口六十八萬二千四百六十八左馮翊戶二
十三萬五千一百一口九十一萬七千八百二十二
右扶風戶二十一萬六千三百七十七口八十三萬
六千七十漢中郡戶十萬一千五百七十口三十萬
六百一十四上郡戶十萬三千六百八十三口六十
萬六千六百五十八(地理志)
安帝元初元年冬十月詔除三輔三歲田租更賦口算
(後漢書安帝紀)二年虞詡為武都太守始到郡戶纔盈萬及
綏聚荒餘招還流散二三年間遂增至四萬餘戶(虞詡)
(傳)東漢京兆尹戶五萬三千二百九十九口二十八
萬五千五百七十四左馮翊戶三萬七千九十口十
四萬五千一百九十五右扶風戶一萬七千三百五
十二口九萬三千九十一漢中郡戶五萬七千三百
四十四口二十六萬七千四百二上郡戶五千一百
六十九口二萬八千五百九十九(郡國志)
晉雍州七郡戶九萬九千五百梁州漢中郡戶一萬五
千(晉書地理志)
隋開皇中京兆郡戶三十萬八千四百九十九馮翊郡
戶九萬一千五百七十二扶風郡戶九萬二千二百
二十三上郡戶五萬三千四百八十九延安郡戶五
萬三千九百三十九榆林郡戶二千三百三十五原
郡戶二千三百三十漢川郡戶一萬一千九百一十
武都郡戶一萬七百八十一(隋書地理志)
唐元宗天寳元年京兆府領戶三十六萬二千九百二
十一口百九十六萬一百八十八華州華隂郡領戶
三萬三千一百八十七口二十二萬三千六百一十
三同州馮翊郡戶六萬九百二十八口四十萬八千
七百五商州上洛郡戶八千九百二十六口五萬三
千八十鳳翔府扶風郡戶五萬八千四百八十六口
三十八萬四百六十三邠州新平郡戶二萬二千九
百七十七口十二萬五千二百五十隴州汧陽郡戶
二萬四千六百五十二口十萬一百四十八鄜州洛
交郡戶二萬三千四百八十四口十五萬三千七百
一十四坊州中部郡戶二萬二千四百五十八口十
二萬二百八延州延安郡戶萬八千九百五十四口
十萬四十綏州上郡戶萬八百六十七口八萬九千
一百一十二丹州咸寧郡戶萬五千一百五口八萬
七千六百二十五鹽州五原郡戶二千九百二十九
口萬六千六百六十五麟州新秦郡戶二千四百二
十八口萬九百三勝州榆林郡戶四千一百八十七
口二萬九百五十二興元府漢中郡戶三萬七千四
百七十口十五萬三千七百一十七洋州洋川郡戶
二萬三千八百四十九口八萬八千三百二十七(唐書)
(地理志)
肅宗乾元元年勅長安萬年兩縣各備錢一萬貫每月
收利以充和雇(文獻通考)
憲宗元和中京兆府雍州戶二十四萬一千二百二華
隂郡戶一千四百三十七同州戶四千八百六十一
鳳翔府戶七千五百八十邠州戶二千六百七十鄜
州戶七百五十坊州戶一千八百四十三延州戶九
百三十八(元和郡縣志)
敬宗寳歷元年四月制京畿百姓多屬諸軍諸使或戶
内一人在軍其父子兄弟皆不受府縣差役頃者頻
有制勅處分如聞尚未遵行宜委京兆府亦舉明前
後條疏聞奏(冊府元龜)
宋仁宗景祐中詔陜西路衙前仍舊制(文獻通考)慶歷中令
陜西裁捐役人即給使不足益以廂兵(宋史食貨志)陜西
數年以來科率百端最為民患者支移賦税轉解斛
斗赴延州保安軍山坡險惡一路食物草料常時踴
貴人戶往彼輸納比别路所費三倍比本處州縣送
納所費五倍害民若此實非久計臣等欲乞朝廷指
揮都轉運司體量關輔今年灾旱民力困乏如邊儲
有備其二税與免支移(范仲淹乞免支移二税奏疏)
神宗熙寧三年陜西永興軍安撫使司馬光乞免本路
青苗役錢疏略曰陜西百姓自城綏州以來供應諸
般科配及支移税賦今年亢旱流移者不少國家所
宜存恤使人戶安集臣伏見先所散青苗錢貧破百
姓為患不細今議者又欲令州縣將諸色人役放罷
官為雇人祗令人戶均定免役錢隨二税送納單丁
女戶客戶寺觀等並令均出若果行此法害必又甚
於青苗何則上等人戶自來更互充役有時休息今
歲歲出錢是常無休息之期也下等人戶及單丁女
戶等從來無役今盡使之出錢是孤貧鰥寡俱不免
役也若錢少則不足以雇人錢多則須重斂於民雇
人不足則公家闕事重歛於民則衆心愁怨且受雇
者皆浮浪之人使主守官物則必侵盗使幹集公事
則必為奸事廢則挺身逃亡無有田宅宗族之累建
議者亦自知不可乃云若雇人不足即依例輪差支
與逐處所定雇錢是則徒有免役之名而役猶不免
但無故普增數倍之税也彼青苗錢以債與民可取
其息已是困民今又使横出數倍之税民安有不困
蹙者哉況陜西累歲奉邊民力彫弊豈可復為無益
之事以擾之伏望聖慈特免永興軍一路青苗免役
錢以愛惜民力專奉邊費(司馬温公集)七年永興秦鳳比
之他路民貧役重詔提舉司並省冗役次第蠲減當
留三分寬剰以為水旱閣放之備(宋史食貨志)
哲宗元祐初御史論陜西轉運司吕大忠假支移之名
實令農戶計輸脚錢十八百姓苦之乃下提刑司體
量均其輕重之等以税賦戶籍在第一等第二等者
支移三百里第三等第四等二百里第五等一百里
不願支移而願輸道里脚錢者亦酌度分為三各從
其便焉(文獻通考)五年戶部請陜西鄉差衙前以投募人
所得顧直為則而減半給之投名衙前惟差耆長他
投皆免(宋史食貨志)
徽宗崇寧中京兆府戶二十三萬四千六百九十九口
五十三萬七千二百八十八商州戶七萬三千一百
二十九口一十六萬二千五百二十四同州戶八萬
一千一十一口二十三萬三千九百六十五華州戶
九萬四千七百五十口二十六萬九千三百八十耀
州戶一十萬二千六百六十七口三十四萬七千五
百三十五延安府戶五萬九百二十六口一十六萬
九千二百一十六鄜州戶三萬五千四百一口九萬
二千四百一十五坊州戶一萬三千四百八口四萬
一百九十一邠州戶五萬八千二百五十五口一十
六萬二千一百六十一鳳翔府戶一十四萬三千三
百七十四口三十二萬二千三百七十八隴州戶二
萬八千三百七十口八萬九千七百五十興元府戶
六萬二百八十四口一十二萬三千五百四十洋州
戶四萬五千四百九十口九萬八千五百六十七沔
州戶一萬二千四百三十口一萬九千六百七十三
(宋史地理志)
金陜西京兆府戶九萬八千一百七十七商州戶三千
九百九十九乾州戶二萬六千八百五十六同州戶
三萬五千五百六十一耀州戶五萬二百一十一華
州戶五萬三千八百鳳翔府戶六萬二千三百二隴
州戶一萬六千四百四十二延安府戶八萬八千九
百九十四丹州戶一萬三千七十八保安州戶七千
三百四十綏德州戶一萬二千七百二十鄜州戶六
萬二千九百三十一坊州戶二萬七百四十六邠州
戶四萬七千二百九十一(金史地理志)
熙宗皇統四年十一月陜西歲饑百姓流落典雇為奴
婢者官給絹贖為良丁放還其鄉男三疋婦人幼小
二疋(金史食貨志)
元憲宗時制為士者無隸奴籍京兆多豪強廢令不行
廉希憲至悉令著籍為儒(續文獻通考)
世祖至元九年秋七月詔分閱京兆等處特默齊奴戶
名籍(元史世祖本紀)十八年六月勅宣慰司安西等處軍站
凡和雇和買與民均役(續文獻通考)二十七年興元路戶
二千一百四十九口一萬九千三百七十八奉元路
戶三萬三千九百三十五口二十七萬一千三百九
十九鳳翔府戶二千八十一口一萬四千九百八延
安路戶六千五百三十九口九萬四千六百四十一
(元史地理志)
成宗大德二年六月詔陜西諸色戶與民均當徭役(元史)
(成宗本紀)五年籍安西王所侵占田站等四百餘戶為民
(續文獻通考)
明太祖洪武二十六年陜西布政司戶二十九萬四千
五百二十六口二百三十一萬六千五百六十九(明會)
(典)
英宗正統元年令陜西等府州縣造逃戶周知文冊送
各處巡撫並清軍御史處督令復業其已成家業願
入籍者給與戶由知照仍令照數納糧若本戶原有
丁多税糧十石以上今止存一二丁者認種地五十
畝原籍有人辦糧者每人認種地四十畝俱照輕租
民田例起科原係軍匠籍者仍作軍匠附籍該衞缺
人則發遣一丁補役該輪班匠則發遣一丁當匠原
籍係竈籍者俱作竈戶免鹽課量加税糧若仍不首
雖首而所報人口不盡或展轉逃移及窩家不舉首
者俱發甘肅衞所充軍(續文獻通考)四年添設陜西布政
司所屬府州佐貳官各一員撫治流民六年令陜西
土軍優免五丁餘聽科差七年令陜西土軍土民餘
丁若戶丁有在邊操備者亦免雜泛差役(世法錄)
憲宗成化元年添設陜西按察司副使一員於漢中府
撫治流民二十三年詔陜西等處軍民因饑荒逃移
將妻妾子女典賣與人者許典買之家首告准給原
價贖取歸宗其無主及願留者聽隱匿者罪之(續文獻通)
(考)
孝宗弘治四年造冊戶口數目陜西布政司戶三十萬
六千六百四十四口三百九十一萬二千三百七十
(明會典)十五年陜西布政司戶三十六萬二千五十一
口三百九十三萬四千一百七十六(圖書編)
世宗嘉靖初陜西布政司戶三十六萬三千二十七口
三百五十二萬六千六十四(按此戶口亦兼甘肅在内)西安府戶
一十八萬一千九百二口一百五十七萬九千一百
十六力差准銀三萬六百五十兩一錢九分銀差徵
銀五萬四千九百六十三兩一錢三分三釐零鳳翔
府戶二萬八千六百四口二十八萬九千六百九十
三力差准銀七千四百四兩二錢銀差徵銀一萬二
千四十五兩六錢四分零漢中府戶二萬八千八百
七十六口一十九萬一百六十六力差准銀九千七
百六十二兩七錢一分銀差徵銀一萬八千一百三
十一兩七錢零延安府戶四萬五千八百六十五口
五十九萬一千七百二力差准銀一萬二千九百四
十三兩五錢四分銀差徵銀一萬五千三百二十七
兩二錢四分零(力差門禁隸庫司兵機兵鐘鼔夫巡欄大戶斗級館夫歷日夫刷印刊字)
(表背木匠水夫茶銀差祭祀鄉飲藥味民校修理柴薪馬夫齋膳夫夫年例銀兩婚喪軍器料物歲貢)
(路費孤老布花等馬志)二十一年陜西布政司戶三十九萬五
千六百七口四百八萬六千五百五十八(圖書編)
穆宗隆慶元年令黃甫川等處河道通行造船二十隻
每隻該用水手四名於葮州神木府谷吳堡米脂綏
德等州縣增入徭規照船僉派每名准免徭銀四兩
如隔越稍遠情願徵銀代募亦從其便(世法錄)
神宗萬歷六年戶口數目陜西布政司戶三十九萬四
千四百二十三口四百五十萬二千六百七(續文獻通考)
税課
秦少府(史記秦二世本紀)漢書百官表曰少府秦官應劭曰掌
山澤陂池之税名曰禁錢以給私養自别為蔵少者
小也故稱少府(二世本紀注)
漢武帝太初四年冬徙弘農都尉治武關税出入者以
給關吏卒食(漢書武帝本紀)
(附)王莽居攝於長安及五都立五均官更名長安東西
市令東市稱京西市稱畿工商能採金銀銅連錫登
龜取貝者皆自占司市錢府順時氣而取之諸取衆
物鳥獸魚鼈百蟲於山林水澤及畜牧者嬪婦桑蠶
織紝紡績補縫工匠醫巫卜祝及他方技商販賈人
坐肆列里區謁舍(謁舍今客舍也)皆各自占所為於其所在
之縣官除其本計其利十一分之而以其一為貢敢
不自占占不以實盡没入所採取(漢書食貨志)
晉(附)苻堅永興中開山澤之利公私共之(晉書苻堅載記)姚興
弘始中以國用不足增關津之税鹽竹山木皆有賦
焉羣臣咸諫以為天殖品物以養羣生王者子育萬
邦不宜節約以奪其利興曰能踰關梁通利於山水
者皆豪富之家吾損有餘以禆不足有何不可乃遂
行之(姚興載記)
唐高祖武德二年以榖貴禁關内屠沽(唐書高祖本紀)閏二月
詔曰酒醪之用表節制於歡娛芻豢之滋致肥甘於
豐衍然而沉湎之輩絶業亡資惰寙之民騁嗜奔欲
方今烽燧尚警兵革未寧年數不登市肆騰踊趨末
者衆浮冗尚多肴羞麴蘖重增其費救弊之術要在
權宜關内諸州官民具斷屠沽(冊府元龜)
肅宗乾元元年京師酒貴肅宗以廪食方屈乃禁京城
酤酒期以麥熟如初(唐書食貨志)
德宗建中三年以京師四方所湊罷𣙜(唐書食貨志)閏正月
初𣙜酒天下悉令官釀斛受直一千米雖賤不得減
二千委州縣綜領醨簿私釀罪有差以京師王者都
特免其𣙜(冊府元龜)京兆尹韋貞取僦櫃納質錢及粟麥
糶於市者四取其一長安為罷市市民相率遮邀宰
相哭訢盧杞疾驅而過韋貞懼乃請錢不及百緡粟
麥不及五十斛者免而所獲裁二百萬緡趙贊請諸
道津會置吏閱商賈錢每緡税二十竹木茶漆税十
之一復請税間架算除陌及涇原兵反大嘑長安市
中曰不奪爾商戶僦質不税爾間架除陌矣於是間
架除陌竹木漆鐵之税皆罷貞元二年復禁京城畿
縣沽酒(唐書食貨志)十二月度支請於京城及畿縣𣙜酒
之法每㪷𣙜一百五十其酒戶並蠲免差役從之(冊府)
(元龜)
憲宗元和六年罷京師酤肆(唐書食貨志)京兆府奏𣙜酒錢
除出正酒戶外一切隨兩税青苗錢據貫均率從之
(文獻通考)
文宗太和八年罷京師𣙜酒(唐書食貨志)二月詔京邑之内
本無𣙜酤屬貞元用兵之後費用稍廣始定店戶等
第令辦納𣙜況萬方所聚私釀至多禁令既不可施
𣙜利自無所入徒立課額殊非惠人其長安萬安兩
縣見徵𣙜酒錢一萬五千一十貫八百文若先欠者
並宜放免其𣙜酒錢起今亦宜停(冊府元龜)
昭宗世以用度不足易京畿邊鎮麴法復𣙜酒以贍軍
鳳翔節度使李茂貞方顓其利按兵請入奏利害天
子遽罷之(唐書食貨志)
宋陜西雖𣙜酤而尚多遺利真宗咸平五年度支員外
郎李士衡請增課以助邊費乃歲增十一萬餘貫(宋史)
(食貨志)景德四年詔陜西民以柴薪渡河津者勿税(文獻)
(通考)
仁宗慶歷初三司言陜西用兵軍費不給尤資𣙜酤之
利請較監臨官歲課增者第賞之(宋史食貨志)
神宗熙寧三年知慶州王廣淵言河東&KR0552;為利源之最
請陜西别立&KR0552;法專置提舉官詔遣光禄丞楊蟠會
議以聞蟠言坊州産&KR0552;官雖置場而商多私售請置
鑊戶定其數許於陜西北界黃河東限潼關南及京
西等州令鑊戶遞相保察或私賣越境禁如私白&KR0552;
法仍增官獲私&KR0552;輒以夾雜減斤重之法從之熙寧
以來陜西等路支移民以租賦齎貨至邊貿易以輸
官者勿税(宋史食貨志)十年以前商税歲額四十萬貫以
上興元三務十萬貫以上漢二務五萬貫以上京兆
十二務興二務洋八務五萬貫以下延十六務鳳翔
十五務三萬貫以下同十務耀九務邠四務隴八務
商四務乾八務一萬貫以下鄜五務坊四務五千貫
以下鄜一務宜五務(文獻通考)酒課二十萬貫以上京兆
二十三務延十二務鳳翔二十五務十萬貫以上華
十務鄜六務漢十九務五萬貫以上同十一務耀五
務邠五務隴十務興元三十六務商八務五萬貫以
下坊四務鳳五務乾七務三萬貫以下丹三務興一
務洋五務無定額沙苑監麟(說郛)元豐元年定陜西自
潼關以西黃河以南售坊州&KR0552;(宋史食貨志)
哲宗紹聖中以陜西沿邊官監酒務課入不足乃令邊
郡非帥府並酌條制定釀酒數諸將並城砦止許於
官務寄釀(宋史食貨志)
金章宗明昌六年陜西提刑司言本路戶民安水磨油
栿所占步數在私地有税官地則有租若更輸水利
錢銀則是重併也乞除之省臣奏水利錢銀以輔本
路之用未可除宜視實占地數除歲租(金史食貨志)
元世祖至元三年六月申嚴陜西竹禁陜西課程歲辦
萬九千錠(元史世祖本紀)竹之所産在陜西者京兆鳳翔皆
有在官竹園國初皆立司竹監掌之每歲令税課所
官以時採斫定其價為三等易於民間至元四年始
命制國用使司印造竹引凡發賣皆給引(元史食貨志)十
八年京兆等路歲辦課額自一萬九千錠增至五萬
四千錠(世祖本紀)二十三年命陜西竹課提領司差官於
輝懷辦課(食貨志)
成宗大德五年三月罷陜西路拘𣙜課税所(元史成宗本紀)六
年禁民釀酒惟安西王等許釀(續文獻通考)七年以歲不
登禁陜西等郡釀酒(元史成宗本紀)
仁宗延祐七年弛陜西酒禁(續文獻通考)
英宗至治二年弛陜西酒禁(續文獻通考)
泰定帝泰定二年鳳翔府饑禁釀酒(續文獻通考)
文宗大歷元年鐵課陜西行省一萬斤竹葦課奉元路
三千七百四十六錠三兩六錢薑課興元路一百六
十二錠二十七兩九錢酒課陜西行省一萬一千七
百七十四錠三十四兩四錢醋課陜西行省一千五
百七十三錠三十九兩二錢商税額數陜西行省四
萬五千五百七十九錠三十九兩二錢(元史食貨志)二年
弛陜西山澤之禁三年免陜西行省今年商税(續文獻通)
(考)
順帝至正六年陜西饑禁酒(續文獻通考)
明初陜西税課司局西安府税課司三原縣税課局同
州朝邑縣税課局延安府榆林税課司(明會典)陜西布
政司歲辦藥材一萬一千七百四十四斤七兩(續文獻通)
(考)
太祖洪武三年陜西&KR0552;課一千一百六十貫一百一十
文(續文獻通考)二十六年定陜西紙劄十五萬張鐵課一
萬二千六百六十六斤(明會典)
憲宗成化十三年五月戶部尚書楊鼎等會議邊方事
宜延安府鄜州及宜川中部宜君等縣舊有水磨歲
徵課鈔三千二百餘貫今磨廢課存民苦賠納乞即
分豁以蘇民困上從之(世法錄)
孝宗弘治間議定各處歲辦雜皮陜西三萬張又議定
各處歲辦翎毛陜西五十萬根(明會典)
世宗嘉靖初陜西布政司商税課程鈔折銀四千三百
二十八兩九錢西安府商税課程鈔折銀二千三百
二十四兩三錢二分鳳翔府商税課程鈔折銀二百
一十九兩七錢三分漢中府商税課程鈔折銀二百
一十五兩四錢延安府商税課程鈔折銀一百八十
三兩八錢七分(馬志)十二年令陜西委官於潼關大慶
關騐税商貨以補王府拖欠禄米並賑濟邊儲等用
四十一年題准行各司府該年班匠通行徵價𩔖解
陜西匠一萬六百八十五名每年徵銀四千七百六
十兩六錢五分(明會典)
神宗萬歷六年陜西課鈔一百七十二萬一千六百六
貫六百七文課小麥二千四百九十三石四斗課銀
四兩六錢五分六釐(續文獻通考)陜西魚課鈔二萬三千
九百一十二貫九百四文(明會典)十一年題准陜西漢
中府革税咸陽縣皮布税及涇咸静平等一十七州
縣並雲陽永樂二鎮店私立税銀盡行裁革(續文獻通考)
熹宗天啓初陜西一省共牲口銀二千八兩五錢房産
税契一萬兩典舖酌分一萬兩(世法錄)
經費
漢武帝太初元年祠后土春還受計於甘泉(漢書武帝本紀)師
古曰受郡國所上計簿也若今之諸州計賬(武帝紀注)
安帝永初三年天下水旱以用度不足三公奏請令吏
民入錢榖得為關内侯(晉書食貨志)
唐高祖武德初京司及州縣皆有公廨田供公私之費
其後以用度不足京官有俸賜而已(唐書食貨志)高祖平
京師傾府蔵以賜勲人既而又患國用不足太原人
劉義節進計曰今義師數十萬並在長安樵貴而布
帛賤若伐街衢及苑中之樹為樵以易布帛歲取數
萬匹可立致也又藏内繒絹疋皆有餘軸之使申裁
取剰物以供雜費動盈十餘萬段矣高祖並從之大
收其利(冊府元龜)
太宗貞觀初以地租春秋給京官歲凡五十萬一千五
百餘斛十八年以京兆府岐同華邠坊州隙地陂澤
可墾者復給京官職田二十二年置京諸司公廨本
錢捉以令史府史胥史永徽元年廢之以天下租脚
直為京官俸料(唐書食貨志)
高宗永徽中置公廨本錢以典史主之收贏十之七以
供佐史以下不賦粟者常食餘為百官俸料京兆等
府錢三百八十萬京兆等府京縣一百四十三萬畿
縣八十二萬五千(唐書食貨志)
武后光宅元年以京官八品九品俸薄詔八品歲給庶
僕三人九品二人(唐書食貨志)
玄宗開元十八年復給京官職田二十九年以京畿地
狹計丁給田猶不足於是分諸司官在都者給職田
於都畿以京師地給貧民(唐書食貨志)太倉令凡京官之
禄發京倉以給(六典)
肅宗乾元元年京官給手力課上元元年復令京官職
田以時輸送受加耗者以枉法贓論其後籍為軍糧
(唐書食貨志)
代宗永泰元年分天下財賦置二使京畿關内以京兆
尹判度支第五琦領之取州縣官及折衝府官苗子
三之一市輕貨以賑京官大歷二年復給京兆府及
畿縣官職田以三之一供軍饟(唐書食貨志)
德宗以戶部侍郎趙贊判度支代杜佑行借錢令約罷
兵乃償之京兆尹韋貞長安丞薛萃搜督甚峻民有
不勝其冤自經者家若被盗然總京師豪人田宅奴
婢之估裁得八十萬緡減百官料錢以助軍(唐書食貨志)
貞元元年自春大旱麥枯死禾無苗度支奏京師經
費及關内外征討士馬月須米鹽五十三萬石錢六
十萬貫草三百八十三萬圍春冬衣賜元日冬至立
仗賜物不在其中時漕江東租賦百餘萬貫在江陵
度支主吏宋棲桐無部置遇火焚之國用益窘關中
百姓蒸蝗曝颺去翅足而食之人心大恐(冊府元龜)關輔
宿兵以永豐倉米給禁中三年李泌為相增百官及
畿内官月俸復置手力資課歲給錢六十一萬六千
餘緡泌以度支有兩税錢鹽鐵使有筦𣙜錢可以擬
經費中外給用每貫墊二十號戶部除陌錢復有闕
官俸料職田錢積戶部號戶部别貯錢御史中丞專
掌之皆以給京官歲費不及五十五萬緡京兆和糴
度支給諸軍冬衣亦往往取之(唐書食貨志)初德宗居奉
天儲蓄空窘嘗遣卒視賊以苦寒乞襦不能致剔親
王帶金而鬻之朱泚既平乃屬意聚歛常賦之外進
奉不息(文獻通考)
憲宗元和中祠祭蕃夷賜宴别設皆長安萬年人吏主
辦二縣置本錢配納質積戶收息以供費(唐書食貨志)比
部京師倉庫三日一比諸司諸使京都四時勾會於
尚書省以後季勾前季(百官志)
穆宗長慶四年五月勅近日訪聞京城米價稍貴須有
通變以便公私宜令戶部應給百官俸料其中一半
合給匹段者迴給官中所糴粟每㪷折錢五十文其
匹段委别收貯至冬糴粟填納大倉時人以為甚便
(冊府元龜)
文宗開成元年正月一日赦詔其京兆府附一年所支
用錢物斛斗草等並勒鹽鐵使以開成元年直進綾
絹充還辛酉鹽鐵使左僕射令狐楚請以罷修曲江
亭子絹一萬三千七百匹迴修尚書省(冊府元龜)
宋仁宗天聖元年同華州請免支移帝以問輔臣對曰
西鄙宿兵非移用民賦則軍食不足特詔量減支移
寳元中陜西用兵調度百出縣官之費益廣三司使
王堯臣取陜西等三路未用兵及用兵後歲出入財
用之數會計以聞寳元元年未用兵出入錢帛糧草
陜西入一千九百七十八萬出二千一百五十一萬
用兵後陜西入三千三百九十萬出三千三百六十
三萬盖視河東河北尤劇以兵屯陜西特多故也(宋史)
(食貨志)范仲淹乞留陜西路公使錢疏略曰朝旨下陜
西省罷同解乾耀等九州軍公使錢共一千八百貫
文切以國家逐處置公使錢者盖為士大夫出入及
使命往還有行役之勞故令郡國饋以酒食或加宴
勞盖養賢之禮不可廢也謹按周禮地官有遺人掌
郊里之委積以待賓客野鄙之委積以待羈旅三王
之世已有厨傳之禮何獨聖朝顧小利而忘大體且
今贍民兵一名歲不下百貫今減省公用錢一千八
百貫只養得兵士一十八人以十八人之資廢十餘
郡之禮是朝廷未思之甚也況今逐州使命之外各
有軍營每年春後邊兵歇泊動經半年軍中人員並
無宴犒之具雖條貫有旬設之名逐州每月一次舉
行軍員各給錢一百文已來官務薄酒二升既無公
用更不赴筵亦不張樂豈朝廷宴饗將校之意州郡
削弱道路咨嗟當全盛之朝豈宜如此伏望聖慈速
降指揮下陜西路轉運司昨來經減廢公用錢處並
令依舊庶協典禮稍息物論(范文正公集)
神宗熙寧六年初陜西用兵凡費緡錢七百餘萬帝以
問王安石安石曰楚建中考沈起簿書計一道半歲
費錢銀紬絹千二百萬貫匹兩帝因欲知陜西歲用
錢榖金帛及增虧凡數乃詔薛向條上王安石以為
擾力請罷之(宋史食貨志)
哲宗紹聖初陜西諸路連歲興師費資糧不可勝計元
符二年經略使章楶建曰伏見興師以來陜西府庫
倉廪儲蓄内外一空前後資貸内藏金帛不知其幾
千萬數即今所在糧草盡乏漕臣計無所出文移指
空而已今者正休兵息民清心省事之時惟深察臣
言裁決斯事若更詢主議大臣竊恐專務興師上誤
聖聽主議大臣指章惇也時内藏空乏陜西諸路以
軍賞銀絹數寡請給於内藏庫詔以絹五十萬匹予
之(宋史食貨志)
徽宗宣和末饋餉空乏鄜延至不能支旬月(宋史食貨志)
金百官俸給陜西葮州等處世襲藩巡檢月支錢粟一
十貫石絹二疋綿一十兩(續文獻通考)
哀宗正大三年十一月詔陜西省凡戎事三品以下官
聽以功過賞罰付銀二十五萬兩從其給賞六年七
月罷陜西省軍中浮費(金史哀宗本紀)
元憲宗七年冬十一月遣阿拉克岱爾托音囊嘉特等詣
陜西理算錢榖(元史憲宗本紀)命劉太平等會計京兆財賦
大加鈎考其貧不能輸者帝為代償之(續文獻通考)
世祖至元十年遣斷事官麥肖勾校陜省錢榖二十五
年僧格請以參知政事實都等十二人理算安西等
六省錢榖耗失之數給兵以衞其行詔皆從之(元史世祖)
(本紀)
文宗天歷元年惠民藥局官給鈔本月營子錢以備藥
物陜西行省二百四十錠(元史食貨志)
明成祖永樂元年令陜西布政司按察司官俸米鈔兼
支及所屬府州縣等官俸全支鈔者俱仍舊令陜西
各府州縣教官生員俸糧俱米鈔中半兼支(明會典)
英宗正統五年令陜西王府審理工正等官照有司官
例月支米二石餘折鈔(明會典)
憲宗成化十年巡撫陜西都御史馬文升奏西安府供
給秦庶人尚忻等男婦四十五口歲支糧一百六十
二石厨料銀四百八十六兩因無官錢坐派所屬人
戶出辦近輸運疲敝供給愈難乞以厨料銀總折米
數與口糧按月於永豐倉支送詔從之(世法錄)十三年
令陜西三司並衞所首領及府州縣等官俱照甘肅
例五品以上二八兼支六品以下三七兼支不彀二
石者照舊支本色又令延綏巡撫官照甘肅例出巡
每日支廪給米五升在倉支五升回日通在倉支一
斗(明會典)
穆宗隆慶元年查得陜西織絨遵奉遺詔既已停止其
原行徵辨織造採買銀兩通應解部(續文獻通考)
熹宗天啓初陜西巡按公費銀三千兩抽扣工食銀四
萬一千二百一十五兩(世法錄)
陜西通志卷二十六
