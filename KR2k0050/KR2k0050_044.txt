陜西通志卷四十四
物産二(草屬獸屬)(木屬鱗屬)(禽屬介屬)
蓍蓍生滿百莖者其下必有神龜守之其上常有青
雲覆之(史記龜筴傳)周文王陵在畢原上陵生蓍草衍易
者恒取諸此(咸陽縣志)
芝有芝生甘泉殿九莖青色綠葉朱實夜有光乃作
芝房之歌(三輔黃圖)白芝生華山(名醫别錄)蟾井在白鹿觀中
(在臨潼驪山)有一金色蝦蟇三足賀蘭先生見之曰此肉
芝也烹而食之白日飛昇(拾遺記)四皓避秦入藍田山
採芝而歌曰燁燁紫芝可以療飢(纂要)道經云斗山(在城)
(固縣)有五穴穴有肉芝即千歲蝦蟇得而食之可延夀
(雍勝略)寶鼎山(在褒城縣)産芝草(明一統志)明世宗詔采芝鄠縣
民聚芝百八十本為山以獻内有徑一尺八寸者數
本號曰仙應萬年芝山(湧幢小品)白芝一名玉芝(雍勝略)四
皓茹紫芝形似芝而味苦性質堅重食之耐飢(商州志)
杜若杜衡杜若出漢中大者大善(范子)若杜若(上林賦注)出
漢中(事文類聚)
靡蕪被以江離糅以靡蕪(上林賦)靡蕪一名江蘺芎藭
苖也生雍州川澤(名醫别錄)上林言江蘺蘼蕪似非一物
蓋嫩苗未結根時則為蘼蕪既結根後乃為芎藭大
葉似芹者為江蘺細葉似蛇床者為蘼蕪(本草綱目)出雍
州葉似蛇床而香(馬志)
薰草浮山有草焉名曰薰草麻葉而方莖赤花而黑
實臭如蘼蕪佩之可以已癘(西山經)掩以綠蕙(上林賦)張
揖曰蕙薰草也(上林賦註)一名蕙草(名醫别錄)一名香草一名
燕草(本草綱目)鄜州出如茅而香(馬志)
䔾車揭車衡蘭(上林賦)郭璞曰䔾車一名䒗輿香草也
(上林賦註)
留荑雜以留荑(上林賦)張揖曰留荑新荑也善曰王逸
楚詞註曰留荑香草(上林賦註流按留荑史記作夷)
蘭蘭香草也(薛綜西京賦註)漢時池苑種蘭以降神(西京雜記)霍
定與友生遊曲江以千金募人竊貴侯亭榭蘭花插
帽兼自持往羅綺叢中賣之士女争抛擲金錢(曲江春宴)
(錄)一莖數花出南山(咸寧縣志)絶𩔖建本而精神丰采過
之(洋縣志)入夏始放一莖十數花清芬撲鼻(沔縣志)棣花
山出(商州志)蘭幾遍山谷俗以多殊不貴之(雒南縣志)一莖
一花幽秀芳香(商南縣志)不似建蘭而香無異城東有之
(山陽縣志)
真珠蘭一名魚子蘭花開成穗蓓蕾如珠其香甚濃
(廣羣芳譜)南鄭有魚子蘭(南鄭縣志)
芍藥出三輔(范子)一名將離(董子)勝州榆林郡土貢芍藥
(唐書地理志)白者名金芍藥赤者名木芍藥世謂花相(本草)
(綱目)今三原亦有之(馬志)根資藥物(咸寧縣志)赤白二種(咸寧縣志)
金盞花花之四季開者蘭桂之外有長春菊(學圃雜疏)花
大如指頭金黃色狀如盞子四時不絶(救荒本草)金琖一
名長春(延綏鎮志)
翦春羅二月生苗高尺餘夏開花六出周廻如翦成
可愛(本草綱目)一名翦紅羅入夏開深紅花如錢大(廣羣芳譜)
翦紅羅山中多(山陽縣志)
石竹石竹二種單瓣者名石竹千瓣者名洛陽花(延綏)
(鎮志)石竹花山中多(山陽縣志)瞿麥即石竹子(府谷縣志)
罌粟花出膚施縣(馬志)米囊即罌粟花有千瓣五色其
粟可作腐又有一種小者名懶擡頭又名滿園春千
葉者佳(延綏鎮志)麗春即罌粟(山陽縣志)俗名萵苣蓮又名米
囊(葭州志)
虞美人褒斜山谷中有虞美人草狀如雞冠大葉相
對歌唱虞美人曲則兩葉如人拊掌之狀頗中節(賈氏)
(談錄)
萱花萱名忘憂(說文)一名宜男花葉可食(咸寧縣志)萱花土
人取作菜名黃花(雒南縣志)鹿葱即萱草山中多有之(山陽)
(縣志)
蜀葵戎葵今蜀葵(西京賦註)惟兹珍草懷芬吐榮挺河渭
之膏壤吸昴井之元精(陳虞繁蜀葵賦)葉似葵葉而大有岐
花似木槿而大有千葉單葉之異(本草綱目)黃紅白紫色
𩔖不同莖葉亦異皆向日(咸陽縣志)俗名一丈紅(扶風志)一
名戎葵(延綏鎮志)有十餘種色千葉者甚佳(山陽縣志)俗呼為
大葉花(淳化縣志)
錦葵叢低葉微厚花如小錢文彩可觀色深紅淺紅
淡紫皆單葉(廣羣芳譜)種多嫩葉可茹(商州志)
莵葵似葵而小葉狀如藜(嘉祐本草)劉禹錫復遊玄都觀
惟莵葵燕麥動搖春風耳(纂要)
山丹百合紅者為山丹(食療本草)隴州産(寰宇記)葉似柳葉
四月開紅花六瓣不四垂結小子(本草綱目)色赤蘃若胭
脂五月間山陬水湄最蕃艷(安塞縣志)
卷丹莖葉同山丹而稍長大花六瓣四垂(本草綱目)高如
萱花花大如椀瓣俱反卷一葉生一子名回頭見子
花(廣羣芳譜)鳳翔出(鳳翔縣志)
金鳳花即鳳仙人家多種之莖有紅白二色花或黃
或白或紅或紫或碧或雜色(本草綱目)指甲花即此(延安府志)
俗名指甲花十餘色不同(山陽縣志)
玉簮六七月抽莖莖上有細葉中出花朵十數長二
三寸本小末大未開時正如白玉搔頭簮形(本草綱目)武
帝寵李夫人取玉簮搔頭後宫人皆效之玉簮花之
名取此(廣羣芳譜)有紫白二種(山陽縣志)
荷花漢昭帝琳池中植分枝荷一莖四葉狀如駢蓋
日照則葉低蔭根若葵之衞足名曰低光荷實如玄
珠可以飾佩花葉雖萎芬馥之氣徹十餘里食之令
人口氣常香益人肌理宫人或剪以為衣(三輔黃圖)張揖
曰蓮根則藕(上林賦註)昭帝柳池有芙蕖素色大如斗花
葉甘可食(藝文初學記)明皇太液池有千葉白蓮秋盛開
帝與貴戚宴賞焉(開元天寶遺事)德宗貞元十八年西内神
龍寺前水渠生合歡蓮其花一莖兩房(文苑英華)京兆貢
藕粉(唐書地理志)雍州産藕粉(寰宇記)崔遠家墅在長安城
南就中禊池産巨藕相傳曰禊寶又曰玉臂龍(清異錄)
華山頂有池池中生千葉蓮花長十丈藕如大船服
之羽化(物類相感志)蓮有紅白二種近有晉人於高橋種
數十畝花開香聞十里取房藕市城中(咸寧縣志)
西番蓮花淡雅似菊自春至秋相繼不絶春間將藤
壓地自生(廣羣芳譜志按延安府及府谷神木皆載有是花)
向日蓮花色或黃或白葉浮水上翠厚而澤形如菱
花差大開則隨日所在日入輒斂而自藏於葉下(廣羣)
(芳譜)長安有之(長安縣志)
秋葵與葵相似故名秋葵朝夕傾陽此葵是也(廣羣芳譜)
葵一種黃如盤曰向日葵又名固本花(淳化縣志)
菊花生雍州川澤(名醫别錄)夏萬鈴出鄜州開以五月紫
色細鈴生於雙文大葉之上秋萬鈴出鄜州開以九
月中千葉淺紫其中細葉盡為五出鐸形而下雙文
大葉承之(范成大菊譜)終南五老洞碑記墨菊其色如墨
古用其汁以書字(澄懷錄)弘農諸山正秋草木衰謝盡
山上下水涯籬落皆黃菊大如錢叢生粲然(懸笥瑣探)菊
有六月菊小葵菊九月菊(米脂縣志)千葉者有硃砂紅白
蠟瓣紫芙蓉黃金菊單葉者有紅白藍三種(府谷縣志)
蓼花予又集于蓼以薅荼蓼(詩經周頌)蓼水草也(毛傳)游
龍即水紅花又名蓼種多(山陽縣志)
水仙唐玄宗賜虢國夫人紅水仙十二盆(花史)華陰湯
夷服花八石得為水仙(三才圖會)
夾竹桃花五瓣長筒瓣微尖淡紅嬌艷𩔖桃花葉狹
長𩔖竹故名夾竹桃自春及秋逐旋繼開嫵媚堪賞
(廣羣芳譜)長安有之(長安縣志)
珍珠花莫道長安貧似磬緣階遶砌盡珍珠(張舜民珍珠花)
(詩)珍珠花一名米殼(延綏鎮志)
紫金蟬葉如菖蒲紫萼五出與蟬甚𩔖(廣羣芳譜)長安有
之(長安縣志)
後姚婆一莖作蓓蕾開花五六瓣翠色俗云後姚婆
者舜母也亦曰虞美人(延綏鎮志)
萬年竹可供盆景清玩(咸寧縣志)
秋海棠一名八月春花色粉紅甚嬌艷葉綠如翠羽
此花有二種葉下紅筋者為常品綠筯者開花更有
雅趣(廣羣芳譜)長安有之(長安縣志)花汁傷人人指亦傷花(山陽)
(縣志)
雞冠種多處處有之(廣羣芳譜)有紅白二種(山陽縣志)
酴醿唐制召侍臣學士飲酴醿酒(景龍文館記)長安有之
(長安縣志)酴醿叢生而繁(山陽縣志)
薔薇武帝與麗娟看花時薔薇始開態若含笑帝曰
此花絶勝佳人笑也麗娟遂取黃金百斤作買笑錢
奉帝薔薇名買笑自麗娟始(賈氏說林)有紅白二種取露
甚佳(洋縣志)
十姊妹花小而一蓓十花故名其色自一蓓中分紅
紫白淡四色有七朵一蓓名七姊妹(遵生八牋)南鄭有之
(南鄭縣志)
玫瑰樂遊苑中有自生玫瑰樹(西京雜記)玫瑰甚香乾可
作囊以沙糖同搗謂之玫瑰醬(延綏鎮志)
凌霄苕之華(詩經小雅)即今之紫葳蔓生附于喬木之上
其花黃色亦名凌霄(朱子集傳)紫葳出三輔(太平御覽)自夏至
秋開花一枝十餘朵大如牽牛花而頭開五瓣赭黃
色有細點秋深更赤(本草綱目)
刺䕷絶似玫瑰而無香(學圃餘疏)有紅黃二種(延綏鎮志)
月季叢生人家多栽插之莖葉俱有刺逐月一開四
時不絶(廣羣芳譜)一名月月紅(山陽縣志)
棣棠花若金黃春深與薔薇同開有單葉者名金盌
(廣羣芳譜)長安有之(長安縣志)
紫茉莉花形似茉莉色紫香不及茉莉女人取花汁
勻面子肉雪白作粉冬擦面不皺人呼胭粉花(山陽縣志)
南天燭白花密實實若赤珠經霜始艷(咸寧縣志)
茅白茅包之(詩經召南)晝爾于茅(豳風)茅叢生荒野間野人
刈以覆屋(合璧事類)有劍脊者根炒麫可食(山陽縣志)
蓬彼茁者蓬(詩經召南)蓬草名也(毛傳)張仲蔚與魏景卿俱
隱不仕所居蓬蒿至于没人(三輔決錄)黃沙極目朔風獵
獵中有枯草團欒佶屈輾轉于馬蹄之間訊之土人
曰轉蓬也(延綏鎮志)綿蓬其子可食凶年多産(葭州志)沙蓬
神木出(神木縣志)
白蒿于以采蘩(詩經召南)采蘩祁祁(豳風)蘩皤蒿(毛傳)凢艾白
色為皤蒿今白蒿春始生及秋香美可食(陸疏)蘩即白
蒿(山陽縣志)
角蒿菁菁者莪(詩經小雅)莪蒿也生田澤漸洳之處葉似
邪蒿而細科生三月中莖可生食又可蒸(陸疏)莪蒿一
名蘿蒿一名角蒿(陸疏廣要)山陽有之(山陽縣志)
黃花蒿一名臭蒿一名草蒿與青蒿相似但此蒿色
深帶淡黃氣辛臭不可食(廣羣芳譜)山陽多(山陽縣志)
水蒿言刈其蔞(詩經周南)馬云蔞蒿也郭云似艾陸璣疏
云白色長數寸高丈餘生水澤中正月根芽生旁莖
正白生食之香而脆美其葉又可蒸為茹(孔疏)蔞即水
艾蒿(延長縣志)
牡蒿匪莪伊蔚(詩經小雅)蔚牡蒿也三月始生七月華華
似胡麻華而紫赤八月為角角似小豆角銳而長一
名馬薪蒿(陸疏)
菰蔣菰也(上林賦註)太液池邊皆是彫胡綠節之𩔖菰之
有米者長安人謂為彫胡菰之有首者謂之綠節(西京)
(雜記)出西安陂池蔣草也生水中葉如蔗获至秋則為
米長安人謂彫胡葭蘆之米(馬志)
蒲依于其蒲(詩經小雅)維筍及蒲(大雅)五帝廟臨渭其北穿
蒲池溝水(漢書郊祀志)蒲池為池而種蒲(師古注)苻弘先居
武都家生蒲長五丈狀如竹咸異之謂之蒲家因以
氏焉(前秦記)香蒲即甘蒲可作薦者春初生取白為葅
亦堪蒸食山南人謂之香蒲以菖蒲為臭蒲也(唐本草)
叢生水際似莞而扁有脊而柔八九月收葉以為席
亦可作扇(本草綱目)産渭川可作簔笠綆䋲亦可飯牛(咸寧)
(縣志)蒲可為席居人不能止知為炊薪(咸陽縣志)
蘆彼茁者葭(詩經召南)葭蘆也(毛傳)亦名葦(朱子集傳)葭蘆之未
解籜者長安人謂之紫蘀(西京雜記)長丈許中空皮薄色
白者葭也蘆也葦也(本草綱目)三川間多有(咸寧縣志)狀似竹
而葉抱莖生有節無枝種水澤傍秋採以織蓆(咸陽縣志)
蘆俗呼羽子(山陽縣志)下地宜葦(中部縣志)
获蒹葭蒼蒼(詩經秦風)八月萑葦(豳風)薍為萑(毛傳)蒹似萑而
細高數尺陸璣疏云蒹水草也堅實牛食之令牛肥
彊又初生為菼長則為薍成則名為萑(孔疏)短小于葦
而中空皮厚色青蒼者菼也薍也获也萑也其最短
小而中實者蒹也薕也皆以初生已成得名其身皆
如竹其葉皆長如箬葉(本草綱目)三川間多有中蓆箔用
(咸寧縣志)
荇參差荇菜(詩經周南)荇接余也(毛傳)白莖葉紫赤色正圓
徑寸餘浮在水上根在水底與水深淺等大如釵股
上青下白(陸疏)春光淡沲秦東亭渚蒲芽白水荇青(杜工)
(部集)莕與蓴一𩔖二種葉徑一二寸有一缺而形圓如
馬蹄者蓴也似蓴而稍尖長者莕也並夏月開花有
黃白二色(本草綱目)
蘋于以采蘋(詩經召南)蘋大蓱也(毛傳)蘋今水上浮萍是也
其大者謂之蘋(陸疏)葉浮水面根連水底莖細于蓴莕
葉大如指頭面青背紫有細紋四葉合成中折十字
形合如田字夏秋開小白花故稱白蘋其葉攅簇如
萍故爾雅謂大者如蘋也又項氏言白蘋生水中青
蘋生陸地按今之田字草有水陸二種陸生者多在
稻田沮洳之處葉與白蘋一樣但莖生地上高三四
寸不可食(本草綱目)
萍萍氏掌國之水禁(周禮秋官)小者曰䓑季春始生(詩經陸疏)
水萍出三輔色青者善(范子)一種面背皆綠者一種面
青背紫赤若血者謂之紫萍(本草綱目)三月三日採陰乾
以沐浴生毛髮(咸陽縣志)
藻于以采藻(詩經召南)魚在在藻(小雅)藻水草也生水底有
二種其一種葉如雞蘇莖大如箸長四五尺其一種
莖大如釵股葉如蓬蒿謂之聚藻扶風人謂之藻聚
為發聲也(陸疏)漢武昆明池中有水網藻枝橫側水上
長八九尺有似網鳬鴨入此草中皆不能出因名(酉陽)
(雜爼)
菅白華菅兮(詩經小雅)茅菅白華一名野菅(爾雅)菅似茅而
滑澤無毛根下五寸中有白粉者柔靱宜為索漚乃
尤善(陸疏)郭璞曰菅茅屬(西京賦註)一名巴芒俗訛作覇王
菅(山陽縣志)瀵池旁産菅子草可製汗衫(郃陽縣志)
蒯蒯亦菅之𩔖(左傳杜註)聲𩔖曰蒯草中為索(西京賦註)
苀說文曰苀東蠡(西京賦註)苀草名葉似蒲叢生(集韻)
菖蒲朝事之豆其實昌本(周禮天官)昌本菖蒲根切之四
寸為葅(周禮註)文王嗜菖蒲葅(吕氏春秋)漢武帝扶荔宫有
菖蒲百本(三輔黃圖)
石菖蒲生上洛池澤一寸九節者良(名醫别錄)菖蒲池有
菖蒲其葉細如劍脊其根每寸九節服之令人強徤
延年(雍勝略)洋沔二縣及金州出(明一統志)葉有劍脊瘦根
密節者石菖蒲也(廣羣芳譜)石菖蒲根一寸九節者山溪
中多(山陽縣志)
虎鬚蒲燈前置一盆可收燈烟(廣羣芳譜)可供盆玩(咸寧縣志)
吉祥草叢生不拘水石間皆可種(廣羣芳譜)
運草可供盆玩(咸寧縣志)
四季槐葉似槐而有花可供盆玩(臨潼縣志)
十樣錦即臨秋變雁來紅以雁來而色嬌紅老少年
至秋深脚葉深紫而頂紅少年老頂黃而葉綠(延綏鎮志)
莎草南山有臺(詩經小雅)臺草有皮堅細滑緻可為簦笠
南山多有(陸疏)臺夫須即莎草也(朱子集傳)櫕戾莎(上林賦)爾
雅曰臺夫須又曰葿(西京賦註)離騷云青莎雜樹古今詩
人多以比興(咸陽縣志)
龍鬚草生梁州山谷濕地以九節多珠者良(本草衍義)作
穗如鬚(延綏鎮志)可作帚(府谷縣志)
王芻終朝采綠(詩經小雅)綠王芻也(鄭箋)爾雅曰綠王芻郭
璞曰今菉蓐也(西京賦註)
萆荔小華之山其草有萆荔狀如烏韭而生于石上
亦緣木而生食之已心痛(西山經)說文曰荔草似蒲(西京)
(賦註)
垂盆草叢生其葉輭而長(延綏鎮志)
結縷尃結縷(上林賦)郭璞曰結縷蔓生如縷相結(上林賦註)
石長生生咸陽山谷近道亦有之是細草紫色葉如
龍鬚草黑如光漆不與餘草雜(名醫别錄)
青薠蔣芧青薠(上林賦)青薠似莎而大雁所食(廣雅)
黃䔒草之中有黃䔒者可覆屋(雒南縣志)
席薊其莖可作索土人編以為席復為棬(米脂縣志)
鎻把草可備芻牧(延綏鎮志)
沙竹堅光性柔細無節且長屈之可以為棬(延綏鎮志)絞
之可以為索(葭州志)
薲蘆稠疊似竹葉其莖如錐馬嗜之(延綏鎮志)
繡墩草長安有之(長安縣志)
虎耳草一名石荷葉生陰濕處人亦栽于石上莖葉
如荷蓋狀(本草綱目)出長安(長安縣志)
羊蹄甲言采其蓫(詩經小雅)蓫牛蘈揚州人謂之羊蹄似
蘆服而莖赤可瀹為茹滑而美也(陸疏)羊蹄根以形名
葉長尺餘似牛舌入夏起薹開花結子(本草綱目)荲俗名
羊蹄菜(延長縣志)
黃白草生山中可飼牛(臨潼縣志)
馬蘭生澤旁如澤蘭而氣臭(本草拾遺)臨潼出(臨潼縣志)
羊躑躅一名閙羊花所在有之苗似鹿葱葉似紅花
(本草綱目)蒲城有之(蒲城縣志)
佛指甲多附石向陽而生似馬齒莧而細長呼為佛
指甲(本草綱目)臨潼有之(臨潼縣志)
仙人掌漢武帝扶荔宫植千歲子百餘本(三輔黃圖)發苞
時外𩔖芋魁内攅瓣如翠毬各擎子如掌然俗呼為
千歲子惟宜沙地(黃佐仙人掌賦序)吳堡有之(吳堡縣志)
甜根苖根甜可食(葭州志)
馬蓮可用作紙(府谷縣志)
苔慈恩寺唐三藏院後簷階有苔狀如苦苣初生磚
上色如藍綠輕軟可愛(酉陽雜爼)
瓦松崇文館瓦松者産于屋霤之上以其形似松生
必依瓦故曰瓦松(唐崔融瓦松賦)
馬乳𩔖黃刺梅結子如馬乳(延綏鎮志)黃花有刺(葭州志)
沙蒿子研末入麫黏而不斷(葭州志)
盆料春生夏熟有微米年荒可以療飢(府谷縣志)
水黑豆生水中有子扁如黑豆(延綏鎮志)
條符禺之山其草多條其狀如葵而赤華黃實如嬰
兒舌食之使人不惑(西山經載按華州志亦之)
條石脆之山其草多條其狀如韭而白華黑實食之
已疥(西山經)
黃雚竹山有草名曰黃雚其狀如樗其葉如麻白華
而赤實其狀如赭浴之已疥又可以已胕(西山經今按竹山)
(在商州)
蓇蓉嶓冢之山有草焉其葉如蕙其本如桔梗黑華
而不實名曰蓇蓉食之使人無子(西山經)今名花骨空
凌霄花之𩔖(楊慎補註)按爾雅曰榮而不實謂之蓇(吳任臣註)
(山按嶓冢在漢中)
相思草秦趙間有相思草狀如石竹而節節相續一
名斷腸草又名愁婦草亦名霜草人呼寮莎(述異記)
離合草終南山多離合草葉似江蘺而紅綠相雜莖
皆赤色氣如羅勃(西京雜記)
醒醉草興慶池南有草數叢葉紫而心殷有醉人過
於草傍不覺失其酒態後有醉者摘草嗅之其酒立
醒(開元天寶遺事)
布帛帛似帛布似布華山有之(爾雅)草葉有似布帛者
因以名云生華山中(郭註草按雍勝略云細辛即古所稱似帛似布今人所稱西)
(岳布是也未知其何據而馬志據爾雅另列今從之)
自搖草興安州心山有異草吹之不偃無風乃自搖
(劉閣記無按赤箭獨活鬼白鬼督郵無風獨搖草獨搖芝俱風自搖有獨搖之稱未知劉記所指何種)
(抑别一類歟)
無心草生鳳翔商州各縣皆出之三月開花五月結
實(圖經本草)
迷人草三教山有草履之迷人(興安州志)
積雪草咸陽有之(酉陽雜爼)一名地錢一名連錢圖經云
生咸陽下濕地葉如錢莖細而勁蔓延(馬志)
木屬
松松柏斯兌(詩經大雅)華山之首曰錢來之山其上多松
(西山經)鄭遨聞華山有五粒松因徙居華陰求之(五代史一)
(行傳)唐時華州貢五粒松一名乳毛松十二月採出蒲
谷今不貢(寰宇記)凡松葉皆雙股故世以為松釵獨栝
松每穗三鬚而高麗所産每穗乃五鬛焉今所謂華
山松是也(癸辛雜識)不空三藏塔多老松歲旱則官伐其
枝為龍骨以祈雨蓋三藏役龍意其樹必有靈也(寺塔)
(記)五粒松生華山西南峰上樹如偃蓋旁有青蘿長
百尺(華嶽集)萬年松出華陰山(圖書編)鄜州開元寺有白
松竒古張著詩葉墜銀釵細花飛香粉乾寺門煙雨
裏渾作白龍看(明一統志)吳瑞曰松子有華陰松形小殼
薄有香(廣羣芳譜)松産南山不一種(咸寧縣志)南山有白骨松
(鄠縣志)松有赤松白松黃松(商州志)有羅漢松皮光白最
佳(山陽縣志)
栢漢文帝霸陵不起山陵稠種栢(三輔黃圖)大興善寺東
廊素和尚院庭有栢四株元和中卿相多遊此院栢
至夏月有汗汙人衣如脂不可浣相國鄭相惡其汗
謂素曰弟子為伐此樹各植一松也及暮素戲祝曰
我種汝三十餘年汝以汗為人所惡來歲若復有汗
我必薪之自是無汗(宋敏求長安志)栢箭韓子秦昭王令工
施鉤梯而上華山以松栢之心為博箭(潜確類書)栢葉仙
人田鸞家居長安入華山求問真侣見黃冠指栢樹
示之曰此即長生藥也(原化記)華山生文栢一名黃腸
(地理志)予官陜西登高望栢千萬株皆一一西指蓋此
木受金之正氣所制也(本草衍義)平泉草木記有藍田龍
栢(老學菴筆記)耀州雲陽出栢板(寰宇記)漢故道縣龍女山
(在鳳翔縣)多紫栢(天中記)紫栢生華山東北峰上葉際碧露
以五月五日用油囊接之食者可作地仙(華嶽集)千枝
栢一本千枝生商州南山(明一統志)盩厔昇天臺上有再
生栢世傳老子說經於此見二栢枯以鍼炙之復生
今尚欎茂(賈志)産龍首原者佳叢而緻者曰千枝栢葉
長而銳者曰茨栢填園圃又有四季栢四時皆花枝
葉蒼秀如蓋蒔牛頭寺(咸寧縣志)乾陵栢文多菩薩雲氣
人物鳥獸一株值萬錢白樂天有栢牀詩(乾州志)
檜上林苑栝十株(西京雜記)栝栢葉松身(西京賦註)同州郃陽
縣劉靖家墳中白楊生檜(清異錄)檜葉尖硬亦謂之栝
(廣羣芳譜)
樅上林苑樅七株(西京雜記)樅松葉栢身也(西京賦註)
杉太液池西有一池名孤樹池池中有洲洲上煔樹
一株大十餘圍望之童童如蓋故取為名(西京雜記)杉一
名煔(廣羣芳譜)
梓維桑與梓(詩經小雅)商子曰南山之陽有木名橋北山
之陰有木名梓(尚書大傳)秦文公二十七年伐南山大梓
(史記秦本紀)梓如栗而小(西京賦註)
鼠梓北山有楰(詩經小雅)楰鼠梓(毛傳)樹葉木理如楸亦名
苦楸(朱子集傳)
豫章木蘭豫章(上林賦)漢武帝立豫章宫于昆明池中
作豫章木殿(述異記)
楠終南何有有條有梅(詩經秦風)柟葉大可三四葉一藂
木理細緻于豫章子赤者材堅子白者材脆荆州人
曰梅終南多柟終南與上庸新城通故亦有柟也(陸疏)
石脆之山其木多柟(西山經)爾雅曰梅柟郭璞曰柟木
似水楊(西京賦註)上林苑柟四株(西京雜記)
石楠上發馬嵬行至扶風道傍有石楠樹團圞愛玩
之因呼為端正樹(太真外傳)生華陰山谷(名醫别錄)葉似&KR1472;草
凌冬不凋關中者葉細為好(唐本草)關隴間出者葉青
黃色皆有紫點雨多則併生長及二三寸(圖經本草)終南
斜谷有石處甚饒(韓保昇本草重註)
桐梧桐生矣于彼朝陽(詩經大雅)上林苑梧桐三椅桐梧
桐荆桐(西京雜記)青梧觀有三梧桐樹(三輔黃圖)昭帝元鳳三
年馮翊人獻桐枝長六尺一葉也(伏虔古今註)植桐數十
萬株於阿房城(晉書苻堅載記)忽見紫桐花悵望下邽明日
是清明(長慶集)桐生桐栢山中今三原有之(馬志)
榆秦漢故塞其地皆榆(爾雅翼)上林苑白榆十株(西京雜記)
長安故城樹宜榆(三輔黃圖)同州郃陽劉靖家兄弟同居
宅邊榆樹生桑人號榆為義祖(清異錄)榆林地多生榆
王恢云樹榆為塞謂此(賈志)
槐上林苑槐六十四株守宫槐十株(西京雜記)長安故城
水泉深二十餘丈樹宜槐甘泉北岸有槐樹今謂
玉樹相傳以為甘泉賦所謂玉樹青葱即此(三輔黃圖)自
長安至于諸州皆夾路樹槐(晉書苻堅載記)雲陽縣界多漢
離宫故地有似槐而葉細土人謂之玉樹(隋唐嘉話)尚書
省都堂南門道東有古槐垂陰至廣相傳夜深聞絲
竹之音省郎有入相者俗謂之音聲樹祠部呼為木
廳言其清且冷也(宋敏求長安志)天街兩畔槐樹俗呼為槐
衙(中朝故事)長安持國寺門前有槐樹數株金監買一株
别理解之每片一天王塔戟成就夏州唯一郵有槐
樹數株鹽州或要葉行牒求之(酉陽雜爼)吳凑為京兆尹
街榆悉易以槐(唐書吳凑傳)華州三家店西北道邊有槐
甚大葱欎周廽可蔭數畝槐有癭形如二猪相趁奔
走其廽顧口耳頭足一如塑者(竒聞錄)驪山下玉女殿
東有槐兩樹相並上幹相連(馬志)木中車器花可作黃
角資藥物又有葉晝合而夜布者名守宫槐(咸寧縣志)葉
大而黑者名櫰槐葉細而青者但謂之槐(咸陽縣志)明皇
幸蜀至馬嵬手植槐焉及肅宗即位鑾輿返京見之
曰此太上槐也俗訛為太上老君槐(興平縣志)
檀樂彼之園爰有樹檀(詩經小雅)孟康曰欃檀檀别名也
(上林賦註)有黃白二種葉皆如槐肌細體堅與梓榆莢蒾
相似(本草綱目)苦檀漢中出(漢中府志)
駮馬隰有六駁(詩經秦風)駮馬梓榆也其樹皮青白駮犖
遥視似駮馬故謂之駮馬(陸疏)
楸終南何有有條有梅(詩經秦風)條槄也今山楸也亦如
下田楸耳皮葉白色亦白材理好宜為車板(陸疏)有山
水二種木多紋理(咸寧縣志)有雲楸白楸二種(商州志)楸堅
而好可作舍製器(雒南縣志)
楓張揖曰楓欇也脂可以為香(上林賦註)楓香木也(西京賦註)
上林苑楓四株(西京雜記)關陜甚多樹高大似白楊有赤
白二種白者木理細膩葉圓作岐而香霜後丹(廣羣芳譜)
似楊葉圓有脂而香名楓香隋唐多植宫庭故謂宸
居曰楓宸(咸寧縣志)
楮其下維榖(詩經小雅)榖今之楮樹也(朱子集傳)南山西北八
十里曰大時之山上多榖申山其上多榖鳥山
其下多楮(西山經)於官社後立官稷稷種榖樹(漢書郊祀志)
皮可作紙實入藥(咸寧縣志)俗名構一曰榖田荒蕪久則
榖自生葉有花瓣無曰構可作紙(咸陽縣志)民以此皮為
穰做紙(山陽縣志)
椿椿樗栲一𩔖三種椿木皮細肌實而赤嫩葉香甘
可茹(本草綱目)易長而有夀南北皆有之(廣羣芳譜)紅椿木香
葉可為菜(咸陽縣志)向多香椿今無復遺蘖(白水縣志)
樗采荼薪樗(詩經豳風)樗惡木也(毛傳)唯堪為薪故云惡木
(孔疏)樗樹及皮皆似漆青色其葉臭(陸疏)樗木皮粗肌虚
而白其葉臭惡(本草綱目)白椿木臭幹可為棟(咸陽縣志)
山樗南山有栲(詩經小雅)山樗與下田樗略無異葉似差
狹耳(陸疏)栲山樗(朱子集傳)栲木即樗之生山中者本亦虚
大然斧之如腐朽古人以為不材之木(本草綱目)
櫟山有苞櫟(詩經秦風)柞棫拔矣(大雅)秦人謂柞為櫟其子
房生為梂(陸疏)南山西百八十里曰大時之山上多柞
申山其上多柞(西山經)五柞宫漢之離宫也在扶風
盩厔宫有五柞樹因以為名五柞皆連抱上枝覆蔭
數畝(三輔黃圖)櫟有二種不結實者曰棫其木心赤結實
者曰栩其實為橡(本草綱目)櫟芽可茹(商州志)櫟俗呼花力
作薪燒炭最佳(山陽縣志)
柳有菀者柳(詩經小雅)自長安至于諸州皆夾路樹柳(晉書)
(苻堅載記)王維别墅在輞川有柳浪(唐書文藝傳)曲江池畔多
柳號為柳衙意謂其成行列如排衙也(中朝故事)鳳州境
内生柳翠色可愛與他處不同(墨客揮犀)送行者於覇橋
折柳贈别名消魂橋(地輿志)金絲柳出鳳縣宋元豐間
有旨下鳳州取金絲柳一百根(明一統志)柳金線者園囿
多蒔之(咸寧縣志)即垂楊挂絲者(延綏鎮志)
檉柳其檉其椐(詩經大雅)檉河柳生水旁皮正赤如綘一
名雨師枝葉似松(陸疏)漢苑中有柳狀如人形曰人柳
一日三眠三起(三輔故事)檉柳一名河柳一名三眠柳即
今俗所稱三春柳也(廣羣芳譜)三春柳出鄜州(延安府志)俗名
沙柳又名三春柳(延綏鎮志)
霧柳叢生材中箭笴(延綏鎮志)
水楊隰有楊(詩經秦風)長楊宫中有垂楊數畝因為宫名
長安御溝謂之楊溝謂植高楊于其上也(三輔黃圖)長
安地多長楊(聞見前錄)
白楊葉尖圓如杏枝頗勁微風來則葉皆動其聲蕭
瑟陜虢南山谷尤多(懸笥𤨏探)白楊陜西甚多永耀間居
人修蓋多此木也(本草衍義)勁葉逐風作聲(咸寧縣志)生澤旁
葉圓微風動搖聲若大雨(咸陽縣志)
枎栘唐棣之華(詩經召南)山有苞棣(秦風)棣唐棣唐棣栘也
(毛傳)郭璞曰今白栘也似白楊(孔疏)一名枎栘無風葉動
花反而後合(本草拾遺)
女貞豫章女貞(上林賦)張揖曰女貞葉冬不落(上林賦註)今
人不知女貞但呼為蠟樹女貞一名冬青與冬青同
名異物女貞葉長者四五寸子黑色凍青葉微團子
紅色花皆繁子並纍纍滿樹(本草綱目)前有植白蠟樹者
經亂削伐盡今始復植矣(雒南縣志)女貞子黑色(山陽縣志)
冬青太液池邊看月時好風吹動萬年枝(宋盧多遜詩)一
名凍青一名萬年枝(廣羣芳譜)俗呼凍青子赤色(山陽縣志)
枸骨南山有杞(詩經小雅)杞樹如樗一名枸骨(朱子集傳)小華
之山其木多荆杞(西山經)昆明靈沼黑水元沚周以金
堤樹以柳杞(西山賦)杞即楩木也如楊赤理(西京賦註)楩杞
也似梓(上林賦註)
烏臼生山南平澤樹高數仞葉似棃杏五月開細花
黃白色子黑色(唐本草)漢中有之(漢中府志)
黃楊木理細膩枝幹繁多性堅緻難長(廣羣芳譜)木多黃
楊(華州志)
樺木延州土貢樺皮(唐書地理志)生西北諸地其木色黃
有小斑點紅色能收肥膩其皮厚而輕虚軟柔用襯
鞾裏為刀靶之𩔖謂之暖皮以皮卷蠟可作燭照(本草)
(綱目)
蔓荆楚荆也(廣志)秦隴多有之莖高四五尺對節生枝
夏有花作穗淡紅色蘃黃白色秋結子(圖經本草)
欒荆莖葉似石楠幹亦反卷經冬不死葉上有細黑
點者真今雍州所用者是(唐本草)
牡荆言刈其楚(詩經周南)止於楚(秦風)以牡荆畫幡日月北
斗登龍(漢書郊祀志)牡荆荊之無子者(如淳注)牡荆作樹不
為蔓生故稱為牡非無實之謂(唐本草)其生成叢而疎
爽故謂之楚(本草綱目)
棘在彼杞棘(詩經小雅)左九棘孤卿大夫位焉羣士在其
後右九棘公侯伯子男位焉羣吏在其後(周禮秋官)白棘
别錄云生雍州川谷一名棘鍼一名棘刺(馬志)
赤棘隰有杞桋(詩經小雅)桋赤梀也(毛傳)釋木曰白者梀舍
人曰桋名赤梀郭璞曰赤梀樹葉細而岐銳皮理錯
戾好叢生山中白棘葉圓而岐為木大也(孔疏)
皂莢生雍州山谷如豬牙者良(名醫别錄)唐華清宫今靈
泉觀也七聖殿之西南隅數十步間有皂角一株合
數人抱枝幹頗瘁相傳明皇貴妃共植于此每歲結
實必有十數莢合歡者京兆尹令老卒數十守視之
移接於他枝則不復合歡也(墨客揮犀)雙皂莢生太白山
(圖書編)雙皂莢在驪山下臨崖玉女殿西其背相合故
名(馬志)秦人多樹之以為社(咸陽縣志)
蜜香樹漢武帝起扶荔宫植所得異木有蜜香樹百
本(三輔黃圖)
靈夀木其檉其椐(詩經大雅)椐樻也(毛傳)椐木節中腫似扶
老今人以為馬鞭及杖弘農郡北山有之即今靈夀
木也(陸疏)光稱疾辭位太后詔賜靈夀杖(漢書孔光傳)木似
竹有節長不過八九尺圍三四寸自然有合杖制不
須削理令人延年益夀(顔師古註)
娑羅木慈恩寺殿庭大娑羅樹大歷中安西所進其
木樁賜此寺四橛大德行逢自種之(酉陽雜爼)有坪曰莎
羅舊有莎羅樹大合抱頂如華蓋葉七出如掌白華
綠萼(登華記)在青柯坪西域種(香祖筆記)
杻北山有杻(詩經小雅)杻檍也葉似杏而尖白色皮正赤
為木多曲少直枝葉茂好二月中葉疎華如練而細
蕊正白蓋柎今官園種之正名曰萬歲(陸疏)今官園種
之名曰萬歲或謂之牛筋(嚴粲詩緝)似棣細葉葉新生可
飼牛材中車輞關西呼杻子一名土橿(爾雅郭註)英山其
上多杻橿大時之山下多杻橿數歷之山木多
杻橿申山下多杻橿(西山經)
楛上申之山下多楛(西山經)楛木可以為箭詩云榛楛
濟濟(郭註)莖似荆而赤其葉如蓍(草木疏)
欒華欒華生漢中川谷(名醫别錄)長安山中亦有之其子
謂之木欒子(圖經本草)本草云葉似木槿而薄細花黃似
槐而稍長大小殼如酸漿其中有實如熟豌豆圓黑
堅硬堪為數珠者是也(馬志)欒柴可茜氊(延長縣志)
櫧櫧似柃葉冬不落(上林賦註)櫧木處處山谷有之大者
數抱高二三丈葉如栗葉而稍尖堅厚光澤凌冬不
凋三四月開白花如栗花實大如槲子(本草綱目)
槲林有樸&KR0554;(詩經召南)槲&KR0554;别名(爾雅郭註)槲二種叢生小者
名枹高者名大葉櫟樹三四月開花亦如栗八九月
結實似橡子而稍短小蔕亦有斗(本草綱目)槲大葉(山陽縣志)
棫柞棫拔矣(詩經大雅)棫白桵也(鄭箋)郭璞曰桵小木也叢
生有刺實如耳璫紫赤可食(孔疏)浮山西七十里曰羭
次之山漆水出焉其上多棫橿(西山經)
青剛木出宜君宜川(延安府志)割漆者必需之(山陽縣志)
黃櫨郭璞曰櫨槖櫨(上林賦註)黃櫨木生商洛山谷葉圓
木黃可染黃色(本草拾遺)昔無今有(山陽縣志)
楝有雌雄二種雄者無子根赤雌者有子根白(唐本草)
𩔖紫荆微白(咸陽縣志)黃楝山中呼為藥樹(山陽縣志)
椴椴木葉最大有𩔖團扇其皮可以當麻取為魚網
之綱牢固殊常(廣羣芳譜)出宜川(延安府志)可刻鏤(山陽縣志)皮作
絙羈鞋屨(華州志)
樸芃芃棫樸(詩經大雅)樸枹木也(毛傳)
椅其桐其椅(詩經小雅)梓之美文者為椅(本草綱目)出自南山
(鄠縣志)
桑阪有桑(詩經秦風)蠶月條桑(豳風)鳥山其上多桑(西山經)唐
京兆萬年縣大寧坊有桑樹一株暮秋生子秋冬椹
熟(文苑英華)桑有數種葉沃者曰沃桑不實可飼蠶結椹
者亦有黑白二種(咸寧縣志)
檿其檿其柘(詩經大雅)檿山桑也(毛傳)郭璞曰材中為弓(孔疏)
山中有之(盩厔縣志)桑多山桑家植者甚少然山桑之絲
堅靭異常謂之檿絲(雒南縣志)
柘弓人為弓取幹之道七柘為上(周禮考工記)張曲江里
第之側有古柘嘗因狂風發其一根解為器具花紋
甚竒人又以公之手筆冠世目之曰文章樹(清異錄)柘
亦可飼蠶(咸寧縣志)
牡丹生漢中(名醫别錄)長安貴遊尚牡丹每春暮車馬若
狂以不就玩為恥(國史補)開元禁中初重木芍藥即今
牡丹也得數本紅紫淺紅深白者移植於興慶池東
沉香亭前(摭異記)開元中裴士淹奉使幽冀過汾州衆
香寺得一株白牡丹移植長安至德中馬僕射總鎮
太原又得紅紫二色者今則多與戎葵比矣長安興
善寺素師院牡丹絶佳元和末一枝花合歡興唐
寺牡丹一窠元和中著花一千二百朵其色有正暈
倒暈淺紅淺紫深紫黃白檀等獨無深紅又有花葉
中無抹心者重臺花者其花面徑七八寸(酉陽雜爼)生漢
中苖似羊桃根似芍藥長安謂之吳牡丹(唐本草)洛人
宋單父能種藝術凡牡丹變易千種紅白間色上皇
召至驪山植花萬本色樣各不同(龍城錄)今丹延山中
皆有但花有黃紫紅白數色此當是山牡丹其莖梗
枯燥黑白色(圖經本草)丹延以西褒斜道中最多與荆棘
無異(歐陽花譜)唐開元中天下太平牡丹始盛于長安(廣羣)
(芳譜)寶雞縣北二里蟠龍山有故相國少傅党公崇雅
别業公好蒔花竹一日有樵人獻牡丹一枝色如墨
四邊作金線界道云得之棧中令人蹤跡之不復見
矣(隴蜀餘聞)牡丹色名錯出約百餘種(咸寧縣志)鳳翔廨舍内
有牡丹一叢四十餘枝枝大如斗是東坡以斗酒易
之者在蓮池亭之北蘇子由有岐下詩二十一韵(鳳翔)
(縣志)宋歐陽修花譜延安紅丹州紅皆謂産之傑然者
自丹延以西尤多土人刈以為薪(延安府志)在白姑寺者
竟成樹(安塞縣志)牡丹山多産牡丹開時紅紫滿山香聞
數十里土人採以當薪又有牡丹坪在渚北村西北
亦多牡丹(韓城縣新志)
海棠宋淳熙間秦中有雙株海棠其高數丈翛然在
衆花之上與江淮所産絶不𩔖(閱耕餘錄)海棠秦中者為
次其株翛然如出塵高步俯視衆芳有超羣絶𩔖之
勢(徐積海棠花序)千葉者佳子為秋實(咸寧縣志)垂絲海棠山中
最多人不知植貼梗海棠俗呼茶花(山陽縣志)
玉蘂上都安業坊唐昌觀舊有玉蘂花甚繁每發若
瑶林瓊樹(劇談錄)唐昌觀玉蘂花長安惟有一株或詠
之曰一樹瓏鬆玉刻成則其葩蘂形似略可想矣春
花盛時傾城來賞至謂有仙女降焉元白皆賦詩以
實其事曾端白曰韋應物帖云京師重玉蘂花(雍錄)
山礬一名海桐樹婆娑可觀花碎白而香(學圃餘疏)大者
高丈許葉似梔子光澤堅強略有齒凌冬不凋三月
開花繁白如雪六出黃蕊甚芬香結子大如椒青黑
色熟黃可食曾端伯以七里香為玉蘃花未知的否
(本草綱目)一名芸香一名七里香(興安州志)
木蘭欃檀木蘭(上林賦)上宴諸王于木蘭殿時木蘭花
發皇情不悅妃醉中舞霓裳羽衣一曲天顔大悅(太真)
(外傳)長安敦化坊百姓家太和中有木蘭一樹花色深
紅(太平廣記)
辛夷王維别墅在輞川有辛夷塢(唐書文藝傳)列辛雉于
林薄(甘泉賦)生漢中魏興梁州川谷樹高丈餘(名醫别錄)一
名辛雉一名木筆花開初出枝頭苞長半寸而尖銳
儼如筆頭(廣羣芳譜)
玉蘭唐昌的的春猶淺漢掌亭亭露欲溥(張茂吳玉蘭詩)花
九瓣色白微碧香味似蘭故名(廣羣芳譜)花則多玉蘭(華州)
(志)
繡毬春月開花五瓣百花成朵團圞如毬(廣羣芳譜按藍田)
(諸縣志俱有之)
紫荆京兆田真兄弟三人共議分財堂前一株紫荆
樹共議欲破其樹即枯死狀如火燃真大驚因不復
解樹應聲榮茂(齊諧記)有紫荆白荆二種(鄠縣志)紫荆之
花清烈而美(渭南縣志)崖嶺甚廣三四月過之芬香撲人
(安塞縣志)
紫薇開元元年改中書省曰紫薇省(唐書百官志)一名百
日紅四五月始花一枝數穎一穎數花每微風至妖
嬌顫動舞燕驚鴻未足為喻唐時省中多植此花(廣羣)
(芳譜)花多紫薇(華州志)
梔子鮮支黃櫟(上林賦)司馬彪曰鮮支支子也(上林賦註)海
梔高不盈尺香氣襲人(洋縣志)薝蔔花刀六出刻房
七道花香異常即西域之種也一作瞻博花(沔縣志)
杜鵑商山秦嶺愁殺人山石榴花紅夾路(長慶集)王建
宫詞云敕賜一窠紅躑躅謝恩未了奏花開其重如
此(容齋隨筆)杜鵑一名紅躑躅一名山石榴(廣羣芳譜)
木槿山中習静觀朝槿(王維輞川莊詩)
夜合葉似皂莢及槐極細五月花發紅白色上有絲
茸秋實作莢子極薄細西京第宅山池間亦有種者
名合昏(唐本草)
木芙蓉張揖曰華皮可以為索(上林賦註)相如賦謂之華
木叢生高丈許葉大如桐冬凋夏茂秋半著花𩔖牡
丹芍藥有紅白黃千葉者山人取其皮為索(本草綱目)
巖桂桂椒木蘭(上林賦)上林苑□桂十株(西京雜記)昭帝元
鳳二年於琳池之南起桂臺以望遠氣東引太液之
水有一連理桂樹上枝跨于渠水下枝隔岸而南生
與上枝同一株(拾遺記)桂有硃砂桂金釵桂黃桂白桂
(南鄭縣志)黃白二色秋未中而花争吐(沔縣志)
山茶深冬開花紅瓣黃蕊周憲王云嫩葉亦可蒸晒
作飲(本草綱目)以葉𩔖茶經冬不凋故得茶名(廣羣芳譜)實為
花木瓜(咸寧縣志)
蠟梅上林苑有蠟梅隆冬而花(西京雜記)元稹為翰林承
旨朝退行至廊下初日映九英隙光射稹有氣勃然
百僚望之曰豈腸胃文章映日可見耶(纂要)蠟梅雖盛
開常半含名磬口梅次曰荷花又次曰九英(廣羣芳譜)色
黃似蠟香清(山陽縣志)
瑞香冬春之交開花成簇長三四分如丁香狀共數
種(廣羣芳譜)有黃紫白三色(本草綱目)興安州出(興安州志)
迎春方莖厚葉葉面青背淡對節生正月初開小花
狀如瑞香黃色不結實(本草綱目)一名金腰帶人家園圃
多種之(廣羣芳譜俱按西安府縣志有之)
丁香雞舌香即今丁香是也三省故事郎官日含雞
舌香欲其奏事登答其氣芬芳(夢溪筆談)丁香有雌雄雄
為丁香雌為雞舌香(本草綱目)為種不一花大者曰荆(咸寧)
(縣志)
靈雀春初開黃花甚可愛儼狀飛雀(遵生八牋)藍田有之
(藍田縣志)
茉莉弱莖繁枝花皆暮開其香清婉柔淑(廣羣芳譜)葭州
出(葭州志)
瓊花元遺山續夷堅志云鄠縣南十里炭谷入谷五
里有瓊花樹大四人始合抱逢閏即花以初伏開末
伏乃盡花白如玉中有玉蝴蝶一高出花上花落不
著地乘空而起(香祖筆記)
紫藤藤皮著樹從心重重有皮四月生紫花可愛長
安人亦種飾庭池(本草拾遺)花多藤花(華州志)
南藤不見高人王右丞藍田丘壑蔓寒藤(杜工部集)南藤
即丁公藤生南山山谷(圖經本草)細藤圓膩紫綠色一節
一葉葉深綠色似杏葉而微短厚四時不凋(本草綱目)
龍藤山蓀亭有龍藤十二樹夭矯多節節皆凹枝榦
皆空相傳為陳希夷所植(說鈴亭按華嶽焦山蓀在華山)
木香惟紫心白花者為最香馥清遠高架萬條望若
香雪(廣羣芳譜之按洋縣志有)
通脫木葉似蓖麻其莖空中心有白瓤輕白可愛女
人取以飾物俗名通草(本草合遺)蔓生山中莖大者圍數
寸(本草綱目)山陽有之(馬志)
天油箸叢生可取為箸(安塞縣志)
瓔珞藤終南山出軟碧可愛葉甚小有子纍纍然纏
固其上有似瓔珞(纂要)
竹如竹苞矣(詩經小雅)英山禺水出焉其陽多箭䉋又
西竹山竹水出焉北流注于渭其陽多竹箭又西
羭次之山漆水出焉其下多竹箭嶓冢之山囂水
出焉上多桃枝鈎端(西山經)今漢中郡出䉋竹厚理而
長節根深箭篠也鈎端桃枝屬(郭註)渭川千畝竹
其人與千戸侯等(史記貨殖傳)褒斜材木竹箭之饒擬于
巴蜀(河渠書)漢水重安而宜竹(淮南子)秦地有鄠杜竹林
(漢書地理志)篠簜敷衍編町成篁(西京賦)林茂有鄠之竹(西征)
(賦)嶓冢美竹厥號桃枝簟以安寢杖以扶危(郭璞桃枝贊)
竇將軍有青竹田(三輔故事)蔣詡舍種竹下開三徑(三輔決錄)
太液池岸有竹數叢牙筍未嘗相離帝與諸王步於
竹間謂諸王曰人世父子兄弟尚有離心覩此可以
為鑑因呼為義竹(開元天寶遺事)輞川有竹里館(唐書文藝傳)篔
簹谷在洋州産竹故詩云漢川修竹賤如蓬(東坡集註)丹
青竹黃碧丹相間出熊耳山(竹譜)竹出咸寧藍田鄠縣
盩厔渭南(圖書編)平利縣化龍山有苦竹其竹米可充
食歉歲民多資之(賈志)鳳尾竹中篴杖甜竹即義竹桓
竹出南山小者曰松花竹中織器用墨竹色淡者曰
紫竹(咸寧縣志)輞川北垞有金絲竹數叢即竹里館也(藍田)
(縣志)周穆王遊元池(在盩厔縣)植竹竹皆成斑其大如椽其
密如簀(盩厔縣志)竹有斑竹䈽竹紫竹木竹觀音竹繡毬
竹松花竹鳳尾竹洋州雙竹一榦兩枝(漢中府志)産毛竹
(鎮安縣志)産箬竹茨竹苦竹(洵陽縣志)
丹青樹終南山有樹直上百尺無枝上結叢條如車
蓋葉一青一赤望之斑駮如錦繡長安謂之丹青樹
亦云華蓋樹亦生熊耳山(西京雜記)
千年長生樹上林苑有十株(西京雜記)
萬年長生樹上林苑有十株(西京雜記)
七葉樹杜佑城南樊川有桂林亭其地有七葉樹每
朵七葉因以為名羅隱詩所謂夏窗七葉連簷暗是
也(張禮遊城南記)
模木生周公冢上其葉春青夏赤秋白冬黑以色得
其正也(淮南王草木譜)
净土樹在鄠縣南三月開花如桃花八月結實狀如
小粟殼中皆黃土俗傳鳩摩羅什憩此覆其履土中
所生(明一統志)
大空秦隴人名獨空葉似楮小圓厚根皮赤色(唐本草)
琵琶駱谷生花明艷似杜鵑花樵者識之曰早花殺
人(李紳集注似按本草綱目云此花羊躑躅)
文莖小華山西八十里符禺之山其上有木名曰文
莖其實如棗可以已聾(西山經)
盼竹山西百二十里曰浮山多盼木枳葉而無傷木
蟲居之(西山經)
不灰木太平寰宇記云俗多為鋌子燒之成炭而不
灰其葉如蒲草今人束以為燎謂之萬年火把(楊慎丹鉛)
(錄雖按今南山深谷中間有之入油數十燒不灰惟見水則易壞)
不凋木生太白山巖谷樹高二三尺葉似槐莖赤色
有毛如棠梨四時不凋(本草拾遺)
無憂樹華山希夷洞側有樹四株名無憂樹(隴蜀餘聞)在
西嶽玉泉院西域種(香祖筆記)
橪支木枇杷橪柿(上林賦)郭璞曰橪橪支木也(上林賦註)
貝多貝多出自摩伽陀國長六七丈經冬不凋貝多
是梵語漢飜為葉樹名(酉陽雜爼)延長有之(延長縣志)
禽屬
鳳凰鳳凰于飛&KR1962;&KR1962;其羽鳳凰鳴矣于彼高岡(詩經)
(大雅)雄曰鳳雌曰凰其雛為鸑鷟非梧桐不棲非竹實
不食非醴泉不飲(陸疏)文王時鳴於岐山(論語朱註)周之興
也鸑鷟鳴于岐山(周語)鳳凰降集京師羣鳥從以萬數
(漢書宣帝本紀)五鳳三年鳳集長樂宫東闕樹上神爵二
年鳳凰集祋祤縣(三輔黃圖)
鷫鸘西方之鳳名鷫鸘(禽經)長脛綠色其形似雁(西京賦註)
焦明似鳳西方之鳥也宋衷曰水鳥也(上林賦註)
鶴鶴鳴于九臯(詩經小雅)大如鵝長脚青翼高三尺喙長
四寸餘多純白亦有蒼色者今人謂之赤頰常夜半
鳴(陸疏)鶴間有之(臨潼縣志)有灰鶴(延安府志)
鸛鸛鳴于垤(詩經豳風)鸛水鳥也將陰雨則鳴(鄭箋)似鴻而
大長頸赤喙白身黑尾翅樹上作巢大如車輪卵如
三升杯(陸疏)
鶬鷄爾雅曰鶬麋鴰也(西都賦註)一名鶬鴰一名麋鴰一
名鴰鹿按羅願云鶬麋其色蒼如麋也鴰鹿其聲也
關西呼曰鴰鹿(本草綱目)
鶖有鶖在梁(詩經小雅)水鳥也一名扶老(玉篇)狀如鶴而大
青蒼色其嗉下有胡袋如鵜鶘狀好啖魚蛇及鳥鶵
(本草綱目)鶖即秃鶖(山陽縣志)
鵜鶘鵜水鳥形如鶚而極大喙長尺餘直而廣口中
正赤頷下胡大如數升囊(詩經陸疏)好羣飛沉水食魚故
名洿澤俗呼之淘河(爾雅郭註)太液池邊多平沙沙中鵜
鶘動輒成羣(西京雜記)
鴻鴻飛遵渚(詩經豳風)鴻鵠羽毛光澤純白似鶴而大長
頸肉美如雁又有小鴻大小如鳧色亦白今人直謂
鴻也(陸疏)毛萇詩傳曰大曰鴻(西都賦註)
雁鴻雁于飛(詩經小雅)大曰鴻小曰雁(毛傳)自關而西謂之
&KR1391;鵝(方言)秦穆公得百里奚公孫支歸取雁以賀(說文)鴐
鵝野鵝(西京賦註鴐按方言&KR1391;字玉篇音加與同則鴐即&KR1391;也)
鵠說文曰鵠黃鵠也(西都賦註)始元元年黃鵠下太液池
上為歌曰黃鵠飛兮下建章(西京雜記)似鸛而小毛略紅
巢於木(商州志)
鳧鳧鷖在涇(詩經大雅)郭璞曰似鴨而小長尾背上有文
陸璣云青色卑脚短喙水鳥之謹愿者也(陸疏)野鴨也
(咸陽縣志)
鴛鴦鴛鴦于飛(詩經小雅)鴛鴦雄雌不相離故謂之匹鳥
(崔豹古今註)一名黃鴨其質杏黃色有文采紅頭翠鬛黑
翅黑尾紅掌其交不再(本草綱目)性有定偶(咸陽縣志)黃鴨野
鴛鴦也(延綏鎮志)羽有黃鴨(米脂縣志)
鵁鶄睛交而孕(禽經)郭璞曰似鳧而脚高有毛冠辟火
災(上林賦註)太液池邊多鵁鶄(西京雜記)
旋目司馬彪曰旋目鳥名也(上林賦註)大如鷺而短尾紅
白色深目目旁毛皆長而旋上林賦云鵁鶄旋目是
矣(本草綱目)
方目一名鴋一名澤虞俗名護田鳥西人謂之蝦蟇
護水鳥常在田澤中形似鷗鷺蒼黑色頭有白肉冠
赤足見人輒鳴喚不去(本草綱目)
鷺鷥振鷺于飛于彼西雝(詩經周頌)爾雅曰鷺舂鋤(西都賦註)
鷺鷥膚施縣出(馬志)生沙堤水洲色白(咸陽縣志)頭雪白絲
冠(山陽縣志)
鷗鳧鷖在涇(詩經大雅)倉頡解詁云鷖鷗也一名水鴞(孔疏)
悠悠水上人以比忘世君子(咸陽縣志)
鸀玉晉灼曰屬玉水鳥似鵁鶄(漢書宣帝紀註)天子登屬玉
之館(西都賦)鴐鵝鸀玉(上林賦)屬玉似鴨而大長頸赤目
紫紺色(三輔黃圖)
鸕鷀盧鸕鷀也(上林賦註)似鶂而小色黑亦如鴉而長喙
善没水取魚日集洲渚夜巢林木(本草綱目)形似鶴灰色
(咸陽縣志)
翠鳥符禺之水北流注渭其鳥多鴖其狀如翠而赤
喙可以禦火(西山經)翠似燕而紺色畜之辟火災(郭註)略
陽縣出翡翠(舊志)羽多翠鳥(華州志)
鶺鴒脊令在原(詩經小雅)大如鷃雀長脚長尾尖喙背上
青灰色腹下白頸下黑如連錢故杜陽人謂之連錢
(陸疏)脊令雝渠水鳥也(朱子集傳)松果之山濩水出焉有鳥
其名曰䳋渠其狀如山雞黑身赤足可以已𦢊(西山經)
即鷛渠古音略云水鳥也(吳任臣注)庸渠似鳧灰色而雞
脚一名章渠(上林賦註)唐明皇時有脊令數十飛集麟德
殿廷木翔棲浹日魏光乘作頌以為天子友悌之祥
(爾雅翼)脊令一名雪姑(米脂縣志)
雉雉之朝雊(詩經小雅)盂山鳥多白雉白翟(西山經)漢書鴻
嘉二年雉飛集承明殿屋(三輔黃圖)隴州産雉尾(寰宇記)雉
供祀典(咸寧縣志)山雉多(山陽縣志)羽多雉(華州志)
鷮雉有集維鷮(詩經小雅)微小于翟走而且鳴其尾長肉
甚美(朱子集傳)鷮雉俗呼化雞形如鷴土色白黑斑尾長
六七尺夜栖必擇大樹尾倚木直豎(山陽縣志)
鷩雉小華之山鳥多赤鷩可以禦火嶓冢之山鳥
多赤鷩(西山經)赤鷩山雞之屬胸腹洞赤冠金背黃頭
綠尾中有赤毛彩鮮明(郭註)促鵔鸃(上林賦)羽儀五彩望
之繽紛間于山中羅致之然性不受擾置籠中輒自
斷尾(沔縣志)西鄉縣出錦雞(舊志)錦雞一名鷩雉一名鵔
鸃五色不與他鳥同赤如硃砂綠似銅綠黃如金白
如粉黑似漆但不能生捕必捕雛以養之(山陽縣志)
吐綬雞羽色多黑雜以黃白圓點如真珠斑頂有嗉
囊内藏肉綬常時不見每春夏清明則向日擺之頂
上先出兩翠角二寸許乃徐舒頷下綬長闊近尺紅
碧相間彩色煥爛踰時悉斂不見或剖而視之一無
所覩(本草綱目)鳳翔有之(鳳翔府志)
鶡鷄鶡雀飛集丞相府(漢書黃覇傳)張揖曰鶡似雉鬭死
不却(上林賦註)似雉而大黃黑色首有毛角如冠(本草綱目)
白鷴嶓冢之山鳥多白翰(西山經)白翰白鵫也亦名鵫
雉又曰白雉(郭註)白鷴一名白□鷴□音之轉也白色
有黑文如漣漪(本草綱目)通身雪白項下黑至胸背上如
細墨筆畫紋細嘴紅腿形大于錦雞土人呼潮雞非
也(山陽縣志)
山雞洋縣出(舊志)𩔖班鳩紅嘴足而毛文小異可為窗
禽也(延綏縣志)山雞非吐綬鵔鸃也(澄城縣志)
鷓鴣太液池邊平沙上多鷓鴣(西京雜記)性畏霜露早晚
希出夜栖以木葉蔽身多對啼今俗謂其鳴曰行不
得也哥哥(本草綱目)漢中出(漢中府志)
竹雞一名泥滑滑處處有之多居竹林比鷓鴣差小
褐色多斑赤文其性好啼見其儔必鬭(本草綱目)石泉有
之(石泉縣志)
鸂鶒其形大於鴛鴦而色多紫亦好並遊謂之紫鴛
鴦(本草綱目)漢中有之(漢中府志)
□生水草中大如鳧鷖羽色微灰黑嘴尖如錐頸足
俱長其翎堪中箭羽謂之□鴒□當作鵏(延綏鎮志)
鶂太液池邊多平沙沙上鴻鶂動輒成羣(西京雜記)杜預
曰鶂水鳥也(上林賦註)
青□有名信天緣者終日凝立不易其處俟魚過取
之即俗名青翰者也又名青□(本草綱目之按商州志有)
箴䳄張揖曰箴䳄似魚虎而蒼黑色(上林賦註)
鶤雞雞三尺曰鶤(爾雅)似鶴黃色(上林賦註)鶤雞黃白長項
赤喙(西京賦註)
提壺鳥商州未是無人境一路山村有酒沽遷客由
來長合醉不煩幽鳥道提壺(王禹偁聞提壺鳥詩)
雙雞元和十五年奉令採雙雞五聫各重四觔(元稹同州)
(進雙雞狀)唐元稹有進雙雞表今土人亦不復識(同州志)
土角兒慧鳥色如土而斑頭豎毛好食沙土拌榖秦
中謂之土角兒能學諸鳥鳴與貓犬聲形小聲弱不
能遠聞(來陽伯詩集)
阿濫堆驪山多飛禽名阿濫堆明皇御玉笛采其聲
為曲子名當時左右皆傳唱之(唐尉遲偓中朝故事)紅樹蕭蕭
閣半開玉皇曾幸此宫來至今風俗驪山下村笛猶
吹阿濫堆(張祜詩)
水鴉兒關内水鴉兒旱乾累月氣如焚柴忽樹頭睨
睆數聲則滂沱立至故獲此名(觚賸毛按關中有一種鳥黑形似鴝鵒)
(名水鴉兒)
紅鶴色紅禽經所謂朱鷺是也(圖經本草)出膚施縣(馬志)
伯勞七月鳴鵙(詩經豳風)鵙伯勞也(毛傳)伯勞純黑色形小
于鳩好擊搏羣鳥皆怕夏至一陰生則五更鳴七月
鳴不已大寒將至也不久去矣一名博勞左氏作伯
趙商山名硯瓦蟲(山陽縣志)
鸜鵒身首俱黑兩翼下各有白點頭上有幘亦有無
幘者(本草綱目)俗名八哥翦舌尖能效人言(洵陽縣志)
鸚鵡數歴之山鳥多鸚䳇(西山經)建隆二年隴州進黃
鸚鵡(宋史太祖本紀)郭浩以秦鳳提刑獄按邊至隴口見一
紅一白鸚鵡鳴於樹間問上皇安否浩詰其因蓋隴
州歲貢此鳥徽宗置之安妃閣教以詩文及宣和末
使人發還本土二鳥猶感恩不忘(建炎筆談)正大六年隴
州防禦使舒穆嚕棟爾進黃鸚鵡(金史哀宗本紀)師曠謂之乾
臯李昉呼為隴客有綠鸚鵡出隴蜀丹咮鈎吻長尾
赤足金睛深目舌如嬰兒(本草綱目)出隴州能言鳥(明一統志)
百舌一名反舌狀如鴝鵒而小灰黑色微有斑點喙
亦尖黑行則頭俯春後鳴囀不已夏至後則無聲(本草)
(綱目)興安有之(興安州志)
黃鸝黃鳥于飛(詩經周南)交交黃鳥(秦風)有鳴倉庚(豳風)黃鳥
黃鸝留也或謂之黃栗留一名倉庚一名商庚一名
鵹黃一名楚雀關西謂之黃鳥當葚熟時來往桑間
(陸疏)自關而西謂之鸝黃或謂之黃鳥(方言)明皇每於禁
院中見黃鶯常呼之為金衣公子(開元天寳遺事)黃鸝關中
謂之楚雀(趙德麟侯鯖錄)
斑鳩翩翩者鵻宛彼鳴鳩(詩經小雅)鵻春秋云祝鳩郭
璞曰今鵓鳩也(孔疏)鳴鳩斑鳩也(草木疏)鷱其&KR1891;鳩謂之
鸊鷱自關而西秦漢之間謂之鵴鳩其大者謂之鳻
鳩其小者謂之□鳩或謂之䳫鳩或謂之䳕鳩或謂
之鶻鳩(方言)小而無斑者鵻(本草綱目)有斑鳩秋鳩二種(咸寧)
(縣志)
鳲鳩維鳩居之(詩經召南)鳩鳲鳩鴶鵴也(毛傳)鳲鳩有均一
之德飼其子旦從上而下莫從下而上均平如一(陸疏)
今之布榖也(朱子集傳)南山鳥多尸鳩(西山經)尸鳩自關而
西謂之服鶝或謂之□鶝(方言)按爾雅鳲鳩即布榖非
戴勝也(郭註)布榖一名郭公鳥(山陽縣志)
雎鳩關關雎鳩(詩經周南)睢鳩王睢也鳥摰而有别(毛傳)大
小如鴟深目目上骨露出(陸疏)水鳥狀𩔖鳧鷖(朱子集傳)
鵓鴿唐明皇呼為飛奴(韻會)鴿之毛色於禽中品第最
多(本草衍義)色名不一(咸寧縣志)有家野二種(延綏鎮志)
鵽鳩唐書云高宗時突厥犯塞有鳴鵽羣飛入塞邊
人驚曰此鳥一名突厥雀南飛則突厥必入寇張華
云鵽生關西飛則雌前雄後隨其行止(本草綱目)
慈烏華州華陰郡土貢烏(唐書地理志)柳仲郢每遷官羣
烏大集于昇平里第庭樹戟架皆滿凢五日而散家
人以為候(舊唐書柳公綽傳)純黑小嘴者反哺者慈烏(本草綱目)
烏鴉反哺得仁孝之端人謂之慈烏(咸陽縣志)純黑色為
烏(山陽縣志)反哺者為烏(葭州志)
烏鴉弁彼鸒斯歸飛提提(詩經小雅)小而腹下白不反哺
者謂之鴉烏(爾雅)鴉楚烏也一名鸒秦謂之雅(說文)大嘴
腹白不反哺者鴉烏(本草綱目)頸白而小不能反哺(咸陽縣志)
白項為鴉(山陽縣志)小而腹白不反哺者為鴉(葭州志)
山烏似鴉烏而小赤嘴穴居者山烏也一名鷁生西
方(本草綱目)烏有赤嘴穴乳者(咸寧縣志)鴉有白項赤嘴二種
(延綏鎮志)
乾鵲維鵲有巢(詩經周南)鵲之作巢冬至架之至春乃成
(鄭箋)鵲善為巢其巢最為完固(朱子集傳)孝武坐未央前殿
東方朔執戟階旁屈指獨語上見朔呼問之曰殿後
栢樹上有鵲立枯枝東向而鳴使視之果然(漢書東方朔傳)
其翼左覆右為雄右覆左為雌人謂之喜鵲(咸陽縣志)鳥
多鵲(山陽縣志)
山鵲鷽山鵲(爾雅)似鵲而有文彩(郭註)似鵲而尾長(洵陽縣志)
紅嘴脚灰青色長尾有白尖稍(山陽縣志)
子規一名杜宇一名杜鵑一名周燕狀如雀鷂而色
惨黑赤口有小冠春暮鳴夜啼達旦鳴必向北至夏
尤甚田家候之以興農事(本草綱目蒲按今漢中郡志及興安城諸志俱有)
(之)
燕一名乙鳥一名天女别錄曰有紫胸輕小者是越
燕有斑黑而聲大者是胡燕(本草綱目)燕有大小二種(咸寧)
(縣志)燕子山以玄鳥冬蟄此又名燕子龕(商州志)羽多燕
(華州志名按延綏岐山葭州諸志有沙燕者即胡燕)
瓦雀以色名麻雀以常在階除名賓雀以居檐中名
瓦雀(山陽縣志)
黃雀莊辛曰黃雀俯啄百粒(西京賦註)小於瓦雀色黃(山陽)
(縣志)
靈雀細軀翼拖黃金有花同名色芸黃每夏月花開
鳥輒引族至嚶鳴可聽(沔縣志)
蒿雀似雀責黑色在蒿中(本草拾遺)能逐更夜啼(延綏鎮志)
鶉大如雞雛頭細而無尾毛夜則羣飛晝則草伏人
取之畜令鬭摶(本草綱目)人養之鬭(山陽縣志)
䳺一名鴽鄭玄註禮記以鷃為鴽(本草拾遺)與鶉相似無
斑者為鵪(本草綱目)亦作鵪大于鶉鳴聲如牛故名牛鵪
(山陽縣志)
白頭翁漢中有之(漢中府志)
蠟嘴交交桑扈(詩經小雅)俗呼青雀嘴曲食肉喜盜脂膏
食之(孔疏)鄭註云此鳥今謂之蠟嘴性甚慧(陸疏廣要)養之
易馴嘴如黃蠟(山陽縣志)
練雀禹錫曰似鴝鵒而小黑褐色時珍曰其尾長白
毛如練帶今俗呼為拖白練(本草綱目)咸寧有之(咸寧縣志按)
(臨潼志鳥有名托白者托即拖音之訛也)
畫眉好音怡人眉白長如畫山人不知養(山陽縣志按漢中)
(志南鄭志俱有之)
鴇鴇有豹文故名獨豹(爾雅翼)鴇似雁無後趾毛有豹
文(上林賦註)一名花豹陸佃曰鴇性淫而無定匹(延綏鎮志)
半翅一名半癡大如鶉見人鳴喚不去故有癡目(延綏)
(鎮志)
啄木此鳥鑿裂樹木取蠧食故名博物志云能以嘴
畫字令蟲自出(本草綱目)有二種(山陽縣志志按延安郡志延綏鎮商州華州)
(志俱有之)
鷦鷯鴟鴞鴟鴞(詩經豳風)肇允彼桃蟲(周頌)桃蟲今鷦鷯是
也微小于黃雀其雛化而為鵰故俗語鷦鷯生鵰(陸疏)
鴟鴞一名鸋鴂關西謂之桑飛(孔疏)桑飛自關而西或
謂之懱爵(方言)桑飛即鷦鷯也又名鷦鸎懱爵言懱截
也(郭註為按鴟鴞孔疏以為桑飛朱傳以鵂鶹二說不同今俱存之)
相思鳥(按今長安咸寧皆有之小而灰色置雌雄各一於籠中或放其一雄鳴則雌歸雌鳴則雄)
(歸俱放則皆飛去)
鶡鴠鷱鴠自關而西秦隴之内謂之鶡鴠(方言)鳥似雞
五色冬無毛赤倮晝夜鳴(鄭註)一名寒號蟲夜鳴求旦
之鳥也冬月毛脫惟翅尖有硬羽千里之遠求食一
處抛糞(山陽縣志)
鷹鴥彼飛隼(詩經小雅)隼鷂屬也或謂之雀鷹春化為布
榖者是也(陸疏)茂陵少年李亨以鷹鷂逐雉兔皆為之
佳名鷹則有青翅黃眸青冥金距之屬鷂則有從風
鷂孤飛鷂(西京雜記)華州華陰郡貢鷂(唐書地理志)爾雅翼云
在北為鷹在南為鷂一云大為鷹小為鷂(本草綱目)羽多
鷹鷂(華州志)
鸇鴥彼晨風(詩經秦風)晨風鸇也(毛傳)似鷂青黃色燕含勾
喙向風搖翅乃因風飛急疾擊鳩鴿燕雀食之(陸疏)
鵰似鷹而大尾長翅短土黃色鷙悍多力盤旋空中
無細不覩(本草綱目)中部縣鵰窠窟去城十里鵰鸇孕卵
其間至今多出鷙鳥(延安府志)皂色而大羽翎可箭(山陽縣志)
鶻華州華陰郡土貢鶻(唐書地理志)同州舊貢鶻華州採
鶻于金氏陂(寰宇記南按陂在今渭縣)有鶻穴於長安薦福浮
圖冬之夕取鳥之盈握者完而致之以燠其瓜掌旦
則執而上浮圖之跂焉者縱之其去苟東矣則是日
不東逐(柳宗元鶻記)小於鴟而最猛捷(本草綱目)鶻善擊鴿(咸寧)
(縣志)
鳶鳶飛戾天(詩經大雅)鳶鴟之𩔖鳥之貪惡者也(鄭箋)明皇
數登勤政樓每來鴟必集樓上號隨駕老鴟(因話錄)一
名隼一名鷂一名鴟鶻生三子一為鴟鴟似鷹而稍
小其尾如舵善高翔專捉雞雀然不擊胎殺中有仁
(本草綱目)俗名餓老鴟(延綏鎮志)
□□鷂屬(玉篇)多□雞(華州志)
鴞自關而西謂梟為流離(詩經陸疏)鴞即梟也一名鵩(本草)
(拾遺)訓狐關西呼訓猴(天中記)狀如母雞有斑文頭如鴝
鵒目如貓目好食桑椹(本草綱目)訓狐惡語也聲自呼其
名兩目如猫大於鸜鵒(延綏鎮志)鵩土人名釁猴昌黎作
訓狐其首如猫又呼樹猫(山陽縣志)
鴟鵂說文謂之角鴟爾雅謂之怪鴟大如鴟鷹黃黑
斑色頭目如猫有毛角兩耳晝伏夜出鳴則雌雄相
喚聲如老人初若呼後若笑(本草綱目)俗名鴟怪非茅䲭
也爾雅萑老鵵木兔也兔頭有角即此(延經鎮志)
鵂鶹鴟鴞鴟鴞(詩經豳風)鴟鴞鵂鶹惡鳥攖鳥子而食者
也(朱子集傳)大如鴝鵒毛色如鷂頭目亦如猫鳴則後竅
應之其聲連轉如云休留休留故名(本草綱目)
鬼車鳥出秦中春夏之交遇陰晦則飛鳴而過聲如
刀車鳴愛入人家鑠人魂氣血滴之家必有凶咎(劉恂)
(嶺表錄)
鴆鳥狀似孔雀五色雜斑黑頸赤喙(别錄陶註)出商州以
南其肉腥有毒(唐本草)
肥遺英山有鳥焉其狀如鶉黃身而赤喙其名曰肥
遺食之已癘可以殺蟲(西山經)
槖&KR1446;(音肥)羭次之山有鳥焉其狀如梟人面而一足曰
槖&KR1446;冬見夏蟄服之不畏雷(西山經)
當扈上申之山鳥多當扈其狀如雉以其髯飛食之
不眴目(西山經)
淨池鳥大太白池傍有淨池鳥如畫眉而小毛色花
紋可愛其聲嘹喨亦不避人人亦莫敢捕之池有片
葉寸荑鳥必銜去故名(賈鉉太白山禱雨記)
鵝僖宗好鬭鵝數幸六王宅興慶池與諸王鬭鵝(天中)
(記)長脰善鳴峩首似傲故曰鵝(說文)同官無鵝以二羊
易一鵝(耀州志)
鴨庶人執鶩(周禮春官)家鴨曰鶩(曲禮孔疏)郭璞曰鶩鴨屬也
(上林賦註)
雞工商執雞(周禮春官)雞人掌共雞牲辨其物大祭祀夜
嘑旦以嘂百官(周禮雞人)雞雛關西曰&KR1145;(方言郭註)
鼯鼠張揖曰蠝鼠也其狀如兔而鼠首以其髯飛郭
璞曰蠝鼯鼠也飛且生一名飛生(上林賦註)鼯狀如小狐
肉翅飛且乳(西京賦註)司馬君實侍其父知鳳翔府竹園
中得如蝙蝠巨如大鴟莫有識者有自南山來者云
此鼯鼠也一名飛生飛而生子每欲飛則緣樹至顛
能下不能高也(江隣幾雜志)關西山中皆有毛極密俱向
下飛不能至遠人捕取皮為煖帽(本草衍義)其物飛而生
子難産者以皮覆之則易故又名催生(馬志)褒城縣乾
龍洞達華山洞約行三十里其中飛鼠如鳩(漢中府志)
獸屬
麟麟之趾(詩經周南)麕身牛尾馬足黃色圓蹄一角角端
有肉音中鐘吕行中規矩行必擇地詳而後處不履
生蟲不踐生草不羣居不侣行不入陷阱不罹羅網
王者至仁則出(陸疏)其獸則麒麟(上林賦)武帝幸雍祀五
畤獲白麟一角而五蹄(漢書終軍傳)
騶虞吁嗟乎騶虞(詩經召南)義獸也白虎黑文不食生物
有至信之德則應之(毛傳)建章宫後閤重櫟中(索隱重櫟欄楯)
(之下有重欄處也)有物焉其狀似麋詔東方朔視之朔曰所
謂騶牙者也其齒前後若一齊等無牙故謂之騶牙
(禇先生滑稽傳)史之說有得獸而莫知其名者東方朔識之
曰此所謂騶牙者也則漢武時嘗有獸號騶牙者矣
古者音聲之假借以牙為吾故朔所謂騶牙則詩所
謂騶虞者爾(陸疏廣要)屈商拘文王于羑里散宜生乃以
千金求天下之珍怪得騶虞以獻(淮南子)白虎黑文西
方之獸也(埤雅)
虎有貓有虎(詩經大雅)盂山獸多白虎(西山經)自關而西謂
之伯都(方言)俗曰伯都事見虎說(郭註)漢中有虎生角道
家云虎千歲則牙蛻而角生(述異記角按說文委虎虎之有者又爾雅云)
(似虎而有角曰虒)虎出南北山埤雅云虎知衝破又能畫地
卜食此亦獸之靈者也(馬志)
豹赤豹黃羆(詩經大雅)毛赤而文黑謂之赤豹毛白而文
黑謂之白豹(孔疏)南山多猛豹(西山經)豹似熊而小毛淺
有光澤能食蛇食銅鐵(郭註)陶谷子妻曰南山有玄豹
霧雨七日不下食者何也欲以澤其衣毛成其文章
也(列女傳)穆王獵漆澤得玄豹(潜確類書)沈氏筆談云秦人
謂豹為程至今延州猶然(本草綱目)文豹初生無文稍長
隱南山霧雨中七日則文彩蔚然玄豹毛澤而色黑
美于文豹遠甚出終南山中(馬志)
貔獻其貔皮(詩經大雅)似虎或曰似熊一名執夷一名白
狐其子為豰(陸疏)關西謂之狸(方言)郭璞曰貔執夷虎屬
(上林賦註)
熊有熊有羆(詩經大雅)嶓冢之山多熊(西山經)張揖曰熊犬
身人足黑色(上林賦註)生雍州山谷(名醫别錄)洋州貢(寰宇記)今
雍洛山中有之形類大豕而性輕捷好攀援高木見
人自投于地冬蟄春乃出(本草衍義)
羆嶓冢之山多羆(西山經)似熊而長頭高脚猛憨多力
能拔樹木關西呼曰貑熊(爾雅)羆有黃羆有赤羆大如
熊其脂如熊白而麤理不如熊白美也(詩經孔疏)洋州貢
(寰宇記)
兕殪此大兕(詩經小雅)兕野牛也(朱子集傳)嶓冢之山獸多犀
兕(西山經)
葱聾符禺之水北流注渭其獸多葱聾其狀如羊而
赤鬛(西山經)案駢雅曰羊之異者一角謂之䍶䍶赤鬛
謂之葱聾(吳任臣注)
黃腰豰似鼬而大腰以後黃一名黃腰食獮猴(上林賦註)
似黃鼠而大(醴泉志)
野豬陜洛間甚多形如家豬但腹小脚長毛色褐作
羣行(本草衍義)野豬惟關西者時或有黃似豬而大牙出
口外如象其肉有至二三百斤者能與虎鬭啖蛇虺
(本草綱目)
毫彘竹山有獸焉其狀如豚而白毛大如笄而黑端
名曰毫彘(西山經)狟豬也夾髀有粗豪長數尺能以脊
上毫射物亦自為牝牡(郭註)發民入南山捕熊羆豪豬
(長楊賦)陜洛諸山中並有髦間有毫如箭能射人(圖經本草)
形如豬毛如笄行動有聲其項脊有鬃長六七寸能
以之射人俗呼鸞猪(商州志)渾身二寸長錐尖利尾長
寸許鬃長五寸若笄能低頭拱項以射人中衣而止
見虎則體縮而毛立行則如甲響(山陽縣志)
昆駼如馬跂蹄善登高(西京賦註)
獼猴毋教猱升木(詩經小雅)猱獼猴也(陸疏)出南山性好動
無休時善避箭善射者莫能中牧圉畜之則馬無疾
病(馬志)出終南諸山唐昭宗時養一猴衣以俳優服謂
之猴部頭朱温既簒引至坐側仍賜衣為俳猴忽號
擲自裂其衣温叱令殺之(馬志)
猿猴長臂者為猨(詩經陸疏)玄猿素雌(上林賦)玄猿猿之雄
者黑色也素雌猿之雌者素色也(索隱)郭璞曰似獼猴
而大長臂便捷色黑(西都賦註)商山隱士高太素嘗居清
心亭每至一時即有猿一枚詣亭前鞠躬而啼不易
其候太素因目之為報時猿(開元天寳遺事)出南山形如猴
面白性静而仁非若猴之&KR0997;而惡也(馬志)鳳縣出黑猴
(舊志)
獑猢猨之白腰者為獑胡(詩經陸疏)張揖曰似獼猴頭上
有髦腰以後黑(上林賦註)獑猢猿𩔖而白(西京賦註)黑身白腰
如帶手有長毛白色似握版之狀(本草綱目)
狖張揖曰蜼似母猴卭鼻而長尾(上林賦註)倉頡篇曰狖
似狸(西都賦註)狖蜼也尾長四五尺(長楊賦註)果然一名蜼一
名狖狀如猨白面黑頰多髯而毛采斑斕尾長于身
喜羣行老者前少者後食相讓居相愛生相聚死相
赴柳子所謂仁讓孝慈者是也古者畫蜼為宗彛亦
取其孝讓有智也(本草綱目)
玃張揖曰玃似獼猴而大(上林賦註)郭璞爾雅注曰玃豹
形如虎而圓文(長楊賦註)色蒼黑能人行善攫持人物又
善顧盻故謂之玃(本草綱目)
囂羭次之山有獸焉其狀如禺而長臂善投其名曰
囂(西山經)亦在畏獸畫中似獼猴投擲也(郭註)
鹿野有死鹿(詩經召南)町畽鹿場(豳風)麀鹿麌麌漆沮之從
(小雅)上申之山獸多白鹿(西山經)南山多鹿(抱朴子)唐京師
安國寺釋元康貞觀中遊養一鹿角分八岐乘而致
遠曾無倦色(宋高僧傳)華清宫一鹿十年精俊不衰人呼
曰角仙(陶榖清異錄)京師玄都觀老鹿將有客來輙夜鳴
道士每候之無失(潛確類書)出南北山鹿性警防分背而
食食則相呼羣居則環其角外向以防害(馬志)白鹿最
異間一産于書堂山(雒南縣志)
麋似水牛(上林賦註)麋子曰䴠(西京賦註)生南山山谷(名醫别錄)順
治五年興平河得一物色青黑頭角如鹿尾如馬之
秃者目下别有二竅深寸餘夜能視物據𩔖從云糜
也(興平志)一名馬鹿尾長故名山人以鹿為麋鹿以麋
鹿為馬鹿馬鹿陰獸也冬至則角解(山陽縣志)
麞野有死麕(詩經召南)麕麞也(草木疏)鹿屬無角(朱子集傳)秋冬
居山春夏居澤似鹿而小黃黑色(本草綱目)毛多麞(華州志)
麝似麞而小黑色常食栢葉又噉蛇(名醫别錄)陜西山中
皆有(圖經本草)商汝山中多麝遺糞常在一處不移人以
是獲之(楊億談苑)出商州鳳縣鄜州(圖書編)麝居山麞居澤
以此為别(本草綱目)出終南諸山今商汝山中多羣麝不
敢遺跡他所慮為人獲人以是掩羣而取之(馬志)出商
南山形如小鹿(馮志)
麈似鹿而大(上林賦註)鹿之大者曰麈羣鹿隨之皆視麈
尾所轉為準(名苑)出終南諸山其尾辟塵以置蒨帛中
能令歲久紅色不黦又以拂氊不蠧(馬志)羣鹿視麈尾
為嚮道故古之談者揮焉(馮志)
麂山林處皆有而漢間尤多乃獐𩔖也其皮作履為
勝於諸皮(圖經本草)虎食則醉醉所在麂必鳴以告(馬志)皮
可為靴(盩厔縣志)毛多麂(華州志)
貍取彼狐狸(詩經豳風)洋州貢(寰宇記)一名野猫大小如狐
毛雜黃黑(本草綱目商按延安漢中郡志及咸寧延綏華州諸志俱有之)
狐錦衣狐裘(詩經秦風)有芃者狐(小雅)狐者妖媚之獸(朱子集傳)
穆王獵漆澤得白狐(潛確類書)洋州貢(寰宇記)狐皮毛惡薄
不堪為裘(咸陽縣志)
貉一之日于貉(詩經豳風)貉形如小狐毛黃褐色(本草衍義)其
毛深厚温滑可為裘服性好睡(本草綱目)
獾貛關西謂之貒(方言)猯猪獾也獾狗獾也二種相似
而略殊(本草綱目)獾出清澗(馬志)出終南山(渭南縣志)
狨生山南山谷中(本草綱目)楊文公曰狨𩔖鼠而大尾長
而金色生陜深山中人以藥矢射殺之取其尾為卧
褥鞍被坐氊之用狨甚愛其尾既中毒而囓斷其尾
以擲之惡其為身患(陳眉公辟寒錄)出隴州(明一統志)似猴而大
毛長黃赤色人取其皮作鞍褥(馬志)
狼狼䟦其胡狼㚄其尾(詩經豳風)盂山獸多白狼(西山經)
豺爾雅曰豺狗足(西都賦註)處處山中有之狼屬也俗名
豺狗其形似狗而頗白前矮後高長尾(本草綱目)毛多豺
(華州志)
獨角獸寳雞縣有獨角獸樵者見其卧林間或搏虎
而食之食輒餘其半山家每得殘虎以飽(陳貞父雜錄)
獺郭璞三蒼解詁曰獱似狐青色居水中食魚(羽獵賦註)
獺大者曰獱(王氏字說)狀如青狐毛色黑膚如伏翼長尾
四足水居食魚(本草綱目志按延安漢中山陽縣俱有之)
㸲牛小華之山其獸多㸲牛又西英山禺水出焉其
獸多㸲牛(西山經)今華陰山中多山牛肉千斤即此牛
也(郭註)鎮北大都護府貢犛牛尾(唐書地理志牛按犛牛即㸲)㸲牛
西人呼為竹牛因角理如竹也或云竹即㸲音之轉
(本草綱目)
牛誰謂爾無牛爾牛來思其耳濕濕(詩經小雅)維羊維
牛(周頌)沈牛水牛也能沈沒水中南越志曰潛牛一名
沉牛(上林賦註)五原郡貢&KR1395;牛(唐書地理志)牛白頭黃身者為
牛中之王農家畜此主大富純黃者尤為上乘(咸陽縣志)
馬有馬白顛駟驖孔阜駕我騏馵騏駵是中
騧驪是驂(詩經秦風)白顛額有白毛今謂之的顙駟驖四
馬皆黑色如鐵也馬左足白曰馵赤馬黑鬛曰駵黃
馬黑喙曰騧驪黑色也(朱子集傳)趙高曰何必華山之騄
耳而後行遠乎(史記樂書)秦馬之良探前趹後蹄間三尋
騰者不可勝數(張儀傳)隴州夏州産馬(寰宇記)武都出名
馬(漢中府志)
駝韋昭曰背上有肉似槖故名槖駝(上林賦註)夏州産駝
(寰宇記)駝生河西狀如馬其頭似羊長項垂耳脚有三
節背有兩肉峰如鞍形有蒼褐黃紫數色力能負重
(本草綱目)神木府谷出(葭州志)
驘駃騠驢驘(上林賦)
驢太武將北征發民驢以運糧使軌部詣雍州軌令
驢主皆加絹一疋(後魏書公孫表傳)張公超隱華陰山常乘
驢車(唐類函)陜西民家有千里驢腰有腎六(香祖筆記)
羬羊華山之首曰錢來之山有獸焉其狀如羊而馬
尾名曰羬羊其脂可以已腊又西英山禺水出焉其
獸多羬羊(西山經)羊六尺曰羬(爾雅)今華陰山中多山羊
(郭註)山羊一名野羊一名羱羊能陟峻阪狀如驢而羣
行其角甚大(本草綱目)羊有山羊(商州志)
麢羊張揖曰埜羊麢羊也似羊而青(上林賦註)南山商洛
間大有今出梁州(唐本草)今秦隴金商州山中皆有其
形似羊青色而大(圖經本草)雒南縣羚羊山多羚羊(西安府志)
鳳縣出(舊縣志)野有羚(洵陽縣志)
羊羔羊之皮(詩經召南)曰殺羔羊(豳風)小曰羔大曰羊(毛傳)卜
式牧羊上林中(史記平準書)羖䍽羊出陜西又同華之間
有小羊供饌在諸羊之上(唐本草)隴州産羊保安軍
産羊夏州産羊馮翊朝邑許原下有苦泉羊飲
之肥而肉美今於泉側置羊牧諺曰苦泉羊洛水漿
(寰宇記)生秦晉者為夏羊頭小身大毛長土人剪其毛
以為氊物(本草綱目)合璧事𩔖云陜西羊最佳(馬志)朝邑苦
泉羊亦肥美(同州志)
蠒耳羊同州沙苑出耳小味美(圖書編)蠒耳羊出同州
或他處羊畜於此大耳羊亦生小耳羊蓋其地脉所
産然耳(馮志)蠒耳羊耳如繭尾如扇角如栗肋如筯肉
味不羶皆出沙苑中他即有弗良也(同州志)
黃羊關右塞上有黃羊無角色類麞人取其皮以為
衾褥(雞肋編)黃羊無角善走杜甫云黃羊飫不羶有二
種𩔖山羊者瘦𩔖綿羊者肥以尾上有毛者辨之(延綏)
(鎮志)
䍫羊䍫羊出郿縣有峰類駝(明一統志)背有肉峰出郿縣
南山(馮志)
豕壹發五豝壹發五豵(詩經召南)言私其豵獻豜于公
(豳風)豕牝曰豝(毛傳)豵一歲豕豜三歲豕(朱子集傳)豬關西或
謂之彘或謂之豕(方言)梁州曰䝕(何承天纂文)豬天下畜之
而各有不同生梁雍者足短(本草綱目)
犬無使尨也吠(詩經召南)載獫歇驕(秦風)尨狗也(毛傳)獫歇驕
田犬名長喙曰獫短喙曰歇驕(毛傳)茂陵少年李亨好
馳駿狗逐狡獸為之佳名狗則有修毫釐睫白望青
曹之號楊萬年有獵狗名青駮買之百金(西京雜記)有
田犬守犬二種(山陽縣志)
貓毛則多貓(華州志)
兔肅肅兔罝(詩經周南)有兔斯首炮之燔之(小雅)斯白也今
俗語斯白之斯作鮮(鄭箋)兔可供祀典(咸寧縣志)多食損陽
(咸陽縣志)
鼬地猴一名艾猴一名黃鼠狼形極小人馴養之縱
入黃鼠穴則銜黃鼠喙曳而出之味極肥美(延綏鎮志)鼬
俗呼鼠狼以食鼠名(山陽縣志)
碩鼠形大如鼠頭似兔尾有毛青黃色好在田中食
粟豆關西呼為䶂鼠(爾雅郭註)鼫鼠一名䶂鼠一名雀鼠
關西方音轉鼫為䶂訛䶂為雀(本草綱目)兔鼠頭耳如兔
足前短後長亦食禾稼疑即埤雅所謂鼫鼠兔首似
鼠而大者(延綏鎮志)山鼠有害苗者(商州志)
黃鼠出延綏諸地(本草綱目)生延川清澗神木(圖書編)孟熙
曰北方黃鼠穴處中作小土窖若牀榻之狀則牝牡
所居也秋時蓄黍菽及草木之實以禦冬各為小窖
别而貯之天氣晴和時出坐穴口見人則拱前腋如
揖狀即竄入穴韓孟聯句所謂禮鼠拱而立者是也
(延綏鎮志)黃鼠肥於他處(乾州志)
竹䶉商嶺多脩篁蒼翠連山谷有鼠生其中薦食無
厭足(王禹偁小畜集)竹園中穴地而居惟食竹根門牙尖利
肉最肥美(山陽縣志)
鼠誰謂鼠無牙(詩經召南)穹窒熏鼠(豳風)張湯杜人也其父
為長安丞出湯為兒守舍還而鼠盜肉其父怒笞湯
湯掘窟得盜鼠及餘肉劾鼠掠治(史記張湯傳)
唐鼠唐公房城固人白日昇天雞鳴天上犬吠雲中
惟以鼠惡留之鼠乃感激以月晦日吐腸胃更生故
時人謂之唐鼠(水經注)
松鼠西鄉有之(西鄉志)
會鼠即□□也一名土鼠無目黑色穿土而行天將
雨則鳴行必成羣銜尾魚貫而進以目瞽懼顛蹶也
(延綏鎮志有按葭州志亦之)
吉靈鼠蒼質白文斑駮可愛走甚駛取皮以佩小兒
云能辟不祥今鄉音轉吉靈為格利矣(延綏鎮志)
□鼠爾雅云□身似鼠而馬蹄長鬚秦人謂之小驢
者即此物也(本草綱目)
刺猬一名毛刺一名蝟鼠頭嘴似鼠刺毛似豪猪踡
縮則形如芡房及栗房(本草綱目)醴泉有之(醴泉縣志)
鱗屬
龍河津一名龍門巨靈跡猶存水懸下注旁有山水
陸不通江海大魚集門下數千上者為龍不上者魚
(三秦記)龍門之下每歲季春有黃鯉自海及諸川争來
赴之一歲中登龍門者不過七十二初登龍門即有
風雨隨之天火自後燒其尾即化為龍(林登博物志)鱣鮪
三月則上渡龍門得渡為龍(水經註)房琯嘗修學終南
山谷中忽聞聲若戞銅器之屬問父老云此龍吟也
(靈怪錄)太白池無諸水族惟龍一種時大時小變化出
入其中玉皇池東面為龍門有龍可見首類牛而大
脣長尺餘兩角嶄然身金黑色其小者或長尺許二
尺許蜿蜒池中腥氣撲人觸之頭目岑岑(賈鉉太白山禱雨記)
蛟漢昭帝常遊渭水使羣臣漁釣為樂時有大夫任
緒釣得白蛟長三丈若大蛇無鱗甲頭有一角長二
尺牙出脣外帝命太官為鮓骨青肉紫味甚美帝後
思之使罾者復覓終不可得也(拾遺記)
蛇諸次之山(在榆林)多衆蛇(西山經)蛇有數種大毒(咸陽縣志)
反鼻蛇灙谷口多反鼻蛇(元和志)
肥&KR1414;太華之山有蛇焉名曰肥&KR1414;六足四翼見則天
下大旱(西山經)
青䂎蛇灙谷口多青䂎蛇一名燋尾蛇常登竹木上
能十數步䂎人中此蛇者即須斷肌去毒(元和志)
蝮蛇山南漢沔間多有之(唐本草)蝮蛇害人最毒(山陽縣志)
千歲蝮狀如蝮而短有四脚(圖經本草)字林云□聽形如
蜥蜴出魏興居樹上見人則跳來嚙之嚙已還樹垂
頭聽聞哭聲乃去即此也其狀頭尾一般大如搗衣
杵俗名合木蛇長一二尺(本草綱目)
花蛇淨避寨内多毒蛇名曰花蛇(白河縣志)
蟒蛇南山有蟒嘘氣成雲人入其中輒僵(陳貞父雜錄)
鯉炰鼈鱠鯉(詩經小雅)出三川門(咸寧縣志)赤色陳藏器曰從
脊當中數至尾無大小皆三十六鱗亦成數也(咸陽縣志)
美惟黑河之鯉(盩厔縣志)出神木吳堡沿河地方并府谷
縣取之黃河味甚佳(延安府志)郃之瀵池多鯉(同州志)魚惟
黃河紅尾鯉為佳然人不善取發河時最多(潼關衛志)
鱮孔樂韓土川澤訏訏魴鱮甫甫(詩經大雅)鱮似魴而頭
大謂之鰱(詩經陸疏)素鱮揚鬐(西征賦注)鱮似魴(西京賦註)
鱅嚴氏鱅鰱相似而小别鰱頭小鱅頭大(陸疏廣要)郭璞
曰鰫似鰱而黑(上林賦註)
鱒九罭之魚鱒魴(詩經豳風)似鯶而鱗細於鯶赤眼(陸疏)今
俗人謂之赤眼鱒(爾雅)
鯖似鯇而背正青色(本草綱目)洵陽有之(洵陽縣志)
鮊形窄腹扁鱗細肉中有細刺(本草綱目)洵陽有之(洵陽縣志)
鱨魚麗于罶鱨鯊(詩經小雅)一名黃頰魚似燕頭魚身形
厚而長大頰骨正黃魚之大而有力解飛者(陸疏)鱤一
名黃頰(上林賦註)鱨揚也(西京賦註)
丙穴魚南有嘉魚(詩經小雅)嘉魚出于沔南之丙穴(朱子集傳)
丙穴在漢中沔陽縣北有魚穴二所常以三月取之
(蜀都賦註)嘉魚穴在上津縣東北百五十里(今在山陽境)上已
日有羣魚出穴大者尺許名曰鱄魚(寰宇記)嘉魚鯉質
鱒鯽肥肉甚美食乳泉出於沔縣丙穴今漢中臨江
之山多有之穴口亦不甚大每遇江漲或霖雨時魚
出輒蔽江不可以量計蓋穴中山空有淵在内魚生
子長養其中然終不能隱有時則出于江也(馬志)丙穴
嘉魚在寧羌州南百里水涸則藏水漲則出其味美
詩傳云嘉魚出沔南丙穴是也知州裘龍記曰洞當
大丙山之腰絶地者二丈洞有二相隔五十步在左
者曰黃魚巨鱗堅甲聳背圓喙在右曰黑魚細黶柔
毛尖腮闊眼形不𩔖焉上半歲春分而出夏至而没
下半歲秋分而至冬至而絶按時而見序不錯焉沔
洞之時黃黑不亂各以羣區族不紊焉土人言是山
綿亘巴蜀達州有之其味鹹與此不一此則届時而
出出則沿洞下瀉或豎木栅或於洞口設筐筥罾罟
取之又大安亦有洞曰大魚洞土門鋪之七里□亦
皆有魚不如兹洞之𩔖廣也(漢中府志)大丙山下有穴嘉
魚産焉(寧羌志者按嘉魚産處頗多魚不一類而所謂丙穴則在寧羌州大丙山下俗傳山丙)
(向為丙穴者蓋妄也)
鯽出三川間(咸寧縣志)似鯉色黑而體促和蓴作羹最良
(咸陽縣志)度水在沔縣南二里一濁澰出鮒鯽也(漢中府志)鱗
則有鯽(華州志)
鯿魴魚赬尾(詩經周南)廣而薄肥恬而少力細鱗魚之美
者(陸疏)漢中鯿魚甚美禁人捕以槎斷水因謂之槎頭
縮項鯿(耆舊傳)魴一名鯿漢河尤多(本草綱目)詩稱韓有魴
今不可得(韓城縣志)
鱖一名罽魚一名石桂魚扁形闊腹大口細鱗有黑
斑彩(本草綱目鱖按臨潼志有沙魚)
鯊魚麗于罶鱨鯊(詩經小雅)魚狹而小張口吹沙故又名
吹沙(朱子集傳)鯊鮀也(西京賦註鑚按今府谷志有沙魚)
鰷鰷白鰷也(詩經周頌毛傳)鰷白色其形長而小(咸陽縣志)白鰷
産黃河水性甚駛網罟不易(葭州志)
鱧魚麗于罶魴鱧(詩經小雅)似鯉頰而厚爾雅曰鱧鮦也
(陸疏)鱧魚名(西京賦註)首有七星朝夜北斗有自然之禮故
謂之鱧形長體圓頭尾相等細鱗玄色有斑點花文
(本草綱目)
鱣猗與漆沮潛有多魚有鱣有鮪(詩經周頌)鱣身形似龍
銳頭口在頷下背上腹下皆有甲(陸疏)爾雅鱣似鱏(西京)
(賦註)
鮪似鱣而色青黑頭小而尖似鐵兜鍪口亦在頷下
舊說鮪從鞏穴而來北入河西上龍門入漆沮(詩經陸疏)
毛萇詩傳曰鮪似鮎(西京賦註)郭璞云大者名王鮪小者
名䱙鮪李竒曰周洛曰鮪(本草綱目)
鰋魚麗于罶鰋鯉(詩經小雅)鰷鱨鰋鯉(周頌)鰋鮎也(毛傳)鰋魚
名(西京賦註)鮎魚葭州出(馬志)鮎似鱏而小色黑(咸陽縣志)黃鬚
者益人赤鬚赤目者有毒(洋縣志)鮎魚産黃河(葭州志按郭)
(璞云鰋額白魚與諸說異)
人魚丹水注于洛其中多人魚(西山經)如䱱魚四脚(郭註)
鰨鯢魚也(上林賦註)鯢魚一名人魚一名鰨魚聲如小兒
即䱱魚之能上樹者秦人名鰨(本草綱目)人魚俗名娃魚
(商州志)人魚山海經云出洛水豐水亦有之形似鮎有
四足皮青腹白能緣木行陸則發水生剥皮乾之能
治兒啼故名娃魚(山陽縣志)出天橋窄口(府谷縣志孩按西鄉志有兒)
(魚即此類)
鮠魚秦人為其發癩呼為䲚魚頭尾身鬐俱似鱘狀
惟鼻短耳口亦在頷下骨不柔脆腹似鮎魚背有肉
鬐(本草綱目)
花魚四腮狀似松江之鱸産于秋河昔有今無(平利縣志)
䰾魚銳頭圓身力能逆水而上故名(延綏鎮志)
飛魚陜西鄠縣澇水出飛魚狀如鮒食之已痔疾(明一)
(統志)飛魚出澇河(鄠縣志)
乞物魚夏州産(寰宇記)
石花魚鯉類鱗有金色(葭州志中按今石花魚出府谷黃河冬唼石上花味極)
(肥美)
丹魚丹水出京兆上洛縣出丹魚先夏至十夜浮水
側必有赤光上照若火割其血塗足涉水如履平地
(抱朴子)
金魚有三尾金色可為盆池之玩(咸寧縣志)家園池沼中
多畜之(延安府志)鱗多五色金魚(華州志)
鯫魚即青衣魚(韻會)生潭水中(安塞縣志)
渼陂魚霜筠細破為雙掩中有長魚如卧劍紫荇穿
腮氣慘悽紅鱗照坐光磨閃(蘇東坡渼陂魚詩)渼陂魚甚美
唐寳歷二年敕渼陂令尚食使收管不得雜人採捕
(鄠縣志)
鰻一名白鱓一名蛇魚似鱓而腹大青黃色(本草綱目)美
惟莫底泉之鰻(盩厔縣志)
鱓大鱓謂之鰬(博雅)郭璞曰鰬似鱓(上林賦註)出三川間(咸寧)
(縣志)似鰻鱺而細長(咸陽縣志)
鰌長三四寸沉于泥中似鱓而小銳首肉身青黑色
(本草綱目)出三川間(咸寧縣志)度水在沔縣南二里有一清澰
出&KR2518;魚&KR2518;小鰌也(漢中府志)
鼃秋鼃蝦蟇鬭(漢書武帝本紀)長安水多鼃魚得以家給人
足(東方朔傳)鼃似蝦蟆而長脚其色青人亦取食之(師古注)
漢唐皆都雍東方朔言水多鼃魚是漢都人食鼃也
顔師古言人亦取食之是唐都人食鼃也(東臯雜錄)一名
田雞一名青雞關中常食之如魚(本草綱目)娑羅泉世傳
張三丰養真於此惡蛙聲至今産蛙不鳴(寳雞縣志按爾雅)
(鼃列魚類)
介屬
龜太液池中多紫龜(西京雜記)秦地山中多老龜極大而
壽(本草衍義)龜出洛南河諸水龜舊也外骨内肉腸屬於
首廣肩無雄與蛇為匹龜不咽粟蓋龜善藏久能行
氣導引其背微傴韓子謂穹龜今按天地之氣東生
南長西收北藏龜居北方天地閉藏淵默之地天地
至静之所也天下之動唯静者能知之故卜以問(馬志)
龜與蛇交有毒(咸陽縣志)甲則多龜(華州志)
蟕&KR1010;其綠甲文似玳瑁能鳴甲亦可卜(爾雅郭註)即秦龜
也(唐本草)秦人呼蟕&KR1010;為山龜(食物本草)
鼈炰鼈鮮魚(詩經大雅)鼈人掌取互物以時簎魚鼈(周禮天官)
太液池中多綠鼈(西京雜記)關中諸水皆有之鼈以眼聽
穹脊連脇甲蟲也水居陸生養魚經曰魚滿三百六
十則龍為之長而引飛出水内有鼈則魚不復去故
鼈一名神守卵世云鼈伏隨日謂隨日光所轉朝首
東向夕首西向也(馬志)三爪者謂之能食之令人化水
(咸陽縣志)甲多鼈(華州志)
貝成是貝錦(詩經小雅)貝水中介蟲也有文彩似錦(朱子集傳)
相貝經曰赤電黑雲謂之紫貝(西京賦註)
䰷魚英山禺水出焉北流注於招水其中多䰷魚其
狀如鼈其音如羊(西山經)事物紺珠曰蚌魚如龜魚尾
二足劉鳳雜爼作䰷魚(吳任臣注)
蟹出南北山流泉石下外骨内肉旁行故今俚語謂
之螃蟹言外剛内柔而性又火燥故為蟹也神農本
草以為蟹性敗漆燒之致鼠蟹性走明漆見之而輙
解名之曰蟹似出於此淮南子曰漆見蟹而不乾(馬志)
介則有螃蟹(咸寧縣志)出渼陂(鄠縣志)出鄜州宜川(延安府志)宜
川縣白水川水色偏白中有小蟹(宜川縣冊)郭索浮清澗
形小無膏不足供持螯之勝也(沔縣志)稍泉産蟹(三水志)
(按揚雄謂蟹為郭索以其行聲而名之也又按沈括筆談云關中無蟹土人怪其形狀收乾者懸門辟瘧)
(不但人不識鬼亦不識也此特嘲之云爾今關内近水郡縣皆有之但小而無肉爾雅云小者名蟛蜞蓋)
(此類也土人謂之小石蟹)
蛤蛤似蚌而圓(漢書地理志註志按今咸寧縣志漢中郡俱有之)
蚌春獻鼈蜃(周禮天官)蜃蛤蚌也(西京賦註)蜃秦謂之牡厲(說文)
圓曰蛤長曰蚌漢沔獨多大者長七寸狀如牡蠣小
者長三四寸狀如石決明其肉可食其殼可為粉(本草)
(綱目)
螺螄漢沔尤多大如指頭而殼厚于田螺惟食泥水
春月人取蒸之其肉自出(本草綱目)螺出渼陂(鄠縣志)介則
多螺(華州志)
蝦出渼陂(鄠縣志)蝦小而無肉(山陽縣志)
豸屬
蠶蠶月條桑(詩經豳風)中春詔后帥外内命婦始蠶于北
郊(周禮天官)民不多育(咸寧縣志)民飼蠶作絲(咸陽縣志)山人多事
蠶(山陽縣志)四境多桑蟓(華州志)
石蠶形似蠶細小有角節生江漢側石穴中青黑色
岐隴間亦有之(唐本草)
蜜蜂蜂子生武都山谷(名醫别錄)蜂三種蜜蜂小而微黃
(本草綱目)蜂𩔖多釀蜜者貴(咸寧縣志)蜂釀蜜者民亦養之(咸陽)
(縣志)鳳縣蜜蜂溝多蜜蜂(漢中府志)
白蠟蟲今人不知女貞但呼為蠟樹者立夏前後取
蠟蟲之種子裹置枝上半月其蟲化延緣枝上造成
白蠟(本草綱目)白蠟蟲商州有之(商州志)
蝝韋昭曰蝝復陶也可食(西京賦註)蝝井中小蟲(集韻)
木䖟生漢中川澤(名醫别錄)綠色如蜩蟬蜚䖟狀如蜜蜂
黃色(唐本草)醫方所用䖟蟲即此(馬志)
蜚蠊此蟲辛臭漢中人食之一名石薑亦名盧蜰一
名負盤(唐本草)金州等處有之多在林樹百十為聚山
人啖之謂之石薑(蜀本草)
桑蟲蜎蜎者蠋烝在桑野(詩經豳風)蠋桑蟲也(毛傳)郭璞云
大蟲如指似蠶(孔疏)
螟蛉螟蛉有子(詩經小雅)螟蛉者犍為文學曰桑上小青
蟲也似步屈其色青而細小或在草萊上(陸疏)
蠮螉果蠃負之(詩經小雅)一名蒲盧似蜂而小腰故許慎
云細腰也取桑蟲負之於木空中或書簡筆筒中七
日而化為其子里語曰咒云象我象我(陸疏)蠮螉生熊
耳川谷或人屋間(名醫别錄)蠮螉一名果蠃一名蒲盧(本草)
(綱目)蒲盧喜在竹木壁空中作窠乳子(山陽縣志)
土蜂生武都山谷(名醫别錄)土蜂穴居作房赤黑色(本草拾遺)
土蜂在土中(山陽縣志)
馬蜂即細腰者有四五種(山陽縣志)
崕蜂在山巖高峻處作房即石蜜也其蜂黑色似牛
䖟(本草綱目)好于高山石巖下作脾似家蜂脾長丈許蠟
佳蜜不甜土人火攻取之(山陽縣志)有崖蜂釀蜜于崖石
間(華州志)
壺盧蜂革蜂乃山中大黃蜂其房有重重如樓臺者
一名元瓠蜂方言名壺蜂寇宗奭曰元瓠蜂多在高
木之上或屋之下外面圍如三四斗許或一二斗窠
如瓠狀色赤黃大如諸蜂(本草綱目)其窠形如壺白色有
一空作門戸中有格乳蜂長寸許大如指螫人畜死
(山陽縣志)
七里遊獨蜂俗名七里蜂斆曰窠大如鵝卵只一蜂
大如小石燕子許人馬被螫立亡也(本草綱目)大蜂長二
寸能追螫人於里許故名(山陽縣志)
蟋蟀十月蟋蟀入我牀下(詩經豳風)似蝗而小正黑有光
澤如漆有角翅(陸疏)一名促織(臨潼縣志)
負蠜趯趯阜螽(詩經召南)阜螽蝗子一名負蠜(陸疏)□螽一
名蚱蜢在草上者曰草螽在土中者曰土螽似草螽
而大者曰螽斯似螽斯而細長者曰蟿螽數種皆𩔖
蝗而大小不一(本草綱目)
螽螽斯羽(詩經周南)五月斯螽動股(豳風)螽斯蜙蝑也(毛傳)長
而青長角長股青色黑斑其股似玳瑁文五月中以
兩股相搓作聲聞數十步(陸疏)蜤螽周南作螽斯七月
作斯螽雖字異文倒其實一也(爾雅邢疏)
莎雞六月莎雞振羽(詩經豳風)如蝗而斑色毛翅數重其
翅正赤或謂之天雞六月中飛而振羽索索作聲(陸疏)
爾雅云螒天雞樊光云小蟲黑身赤頭一名莎雞李
廵曰一名酸雞郭璞曰樗雞(孔疏)古今註曰莎雞一名
絡緯謂其聲如紡緯也(陸疏廣要)樗雞出岐州此有二種
以五色具者為雄其青黑質白斑者是雌(唐本草)一名
紅娘子秋深生子在樗皮上(本草綱目)
螳螂兩臂如斧當轍不避故得當郎之名俗呼為刀
蜋(本草綱目)土人呼為猴子(山陽縣志)
蟬五月鳴蜩(詩經豳風)如蜩如螗(大雅)鳴蜩蟬也螗蟬之大
而黑色者有五德文清廉儉信(陸疏)秦晉之間謂之蟬
(方言)蟬未脫時名轉化相傳言蛣蜣所化秀才韋翾家
在杜曲嘗冬中掘樹根轉化附於朽處怪之村人言
蟬固朽木所化也翾因剖一視之腹中猶實爛木(酉陽)
(雜爼)
蜣螂一名蛣蜣一名推車客一名夜遊將軍弘景曰
其𩔖三四種(本草綱目俱按今各郡縣志有之)
蜉蝣秦晉之間謂之蟝□(方言)似天牛而小有甲角出
糞土中朝生夕死(郭註)
葛上亭長弘景曰此蟲六七月在葛花上黑身赤頭
如亭長之著玄衣赤幘故名也恭曰出雍州(本草綱目)
斑蝥一名斑猫本草經云春食芫花為芫青夏食葛
花為亭長秋食豆花為斑蝥冬入地中為地膽韓保
昇曰斑蝥七八月大豆葉上甲蟲也黃黑斑文鳥腹
尖喙(本草綱目之按臨潼志有)
蟪蛄秦謂之蛥蚗或謂之蝭蟧或謂之蜓蚞西楚與
秦通名也(方言)此蟲立夏後至夜則鳴聲如蚯蚓月令
螻蟈鳴者是也(本草衍義)螻蛄即土猴(山陽縣志居按蟪蛄穴土而本草)
(綱目亦名土狗故有土猴之稱)
守宫秦晉謂之守宫或謂之蠦&KR2598;(方言)俗名蝎虎(延長縣志)
蜥蜴秦晉或謂之蜤易其在澤中者謂之易蜴(方言)山
南處處有之(蜀本草)石龍子即蜥蜴也俗名蛇屬兒(延長)
(縣志)蜤蜴俗名蛇鼠頭圓色灰者名沙和尚(延綏鎮志)比守
宫稍大在野間(山陽縣志)
蝎蠀螬梁益之間謂之蛒或謂之蝎或謂之蛭蛒秦
晉之間謂之蠧或謂之天螻(方言)按爾雅云&KR1386;天螻謂
螻蛄耳而方言以為蝎未詳其義也(郭註)今陜郡皆有
之(圖經本草)全蝎葭州出(明一統志)醴泉老軍營有蝎子塜人
不動土無蝎如動土蝎出無數(醴泉縣志)
蜻蜓所在有之六足四翼好飛水際(蜀本草)蜻蜓有二
種(山陽縣志)
蝴蝶大曰蝶小曰蛾蝶美于鬚蛾美于眉故又名蝴
蝶俗謂鬚為胡也其種甚繁皆四翅有粉嗅花以鬚
代鼻其交以鼻交則粉退(本草綱目)蝶有數種(山陽縣志)
蠅營營青蠅(詩經小雅)建始元年六月有青蠅無萬數集
未央宫殿中朝者坐(漢書成帝本紀)自關而西秦晉之間謂
之蠅(方言)
螢熠燿宵行(詩經豳風)熠燿燐燐螢火也(毛傳)豳風熠燿宵
行宵行乃蟲名熠燿其光也寇宗奭曰在大暑前後
得大火之氣而化故明炤如此(本草綱目)
蚊處處有之冬蟄夏出晝伏夜飛細身利喙(本草綱目按)
(郡縣志多有之)
蠛蠓孫炎曰蠛蠓蟲小於蚊(甘泉賦註)
蜘蛛鼅鼄鼄蝥也自關而西秦晉之間謂之鼄蝥(方言)
蠨蛸蠨蛸在戸(詩經豳風)蠨蛸長踦也(毛傳)一名長脚此蟲
著人衣當有親客至(孔疏)蠨蛸小蜘蛛也(朱子集傳)
鼠婦伊威在室(詩經豳風)伊威一名委黍一名鼠婦在壁
根下甕底土中生似白魚者是也(陸疏)濕生蟲多足大
者長三四分其色如蚓背有横紋蹙起(本草衍義)
壁錢蟲似蜘蛛作白幕如錢貼牆壁間北人呼為壁
繭(本草拾遺有按各郡縣志俱之)
蠅虎蠅狐也形似蜘蛛而色灰白善捕蠅一名蠅豹
(崔豹古今注縣按今處處有之惟永夀載入志)
壁魚衣魚一名蠧魚一名壁魚别錄曰生咸陽平澤
(本草綱目)蠧魚俗名徇蝎子(延長縣志)
土鼈一名地龜生牆壁下土中濕處(本草綱目)山陽有之
(山陽縣志)
蜈蚣蜀圖曰生山南川谷及土石間人家屋壁中身
扁而長黑頭赤足(本草綱目)
百足一名馬蚿一名千足一名刀環蟲(本草綱目)百足蟲
長寸餘大如菉豆黑色多足生濕處不傷人刀環蟲
大如指長三四寸蒼綠色光明奪目兩邊足似百足
觸之則拳曲如環(山陽縣志蟲按山陽縣志分百足刀環為二據本草綱目寔一蟲)
(也大小異耳故併之)
蚯蚓此物有毒崇寧末年隴中兵士暑月跣足為蚯
蚓所中遂不救後數日又有人被其毒(本草衍義)
蝤蠐一名木蠧一名蛣&KR1298;食木蟲也(本草綱目)醴泉有之
(醴泉縣志)
蟻鸛鳴于垤(詩經豳風)垤蟻塜也(朱子集傳)祭祀共蠯蠃蚳以
授醢人(周禮天官)西南梁益之間謂之元蚼(方言)韋昭曰蚳
蟻子也可以為醢(西京賦註)秦中多巨黑蟻好鬭俗呼為
馬蟻次有色竊赤者細蟻中有黑者遲鈍力舉等身鐵
有竊黃者最有兼弱之智成式兒戲時常以棘刺摽
蠅直其來路此蟻觸之而返或去穴一尺或數寸入
穴中者如索而出疑有聲而相召也其行每六七有
大首者間之整若隊伍至徙蠅時大首者或翼或殿
如備異蟻狀也(酉陽雜爼)
顛當成式書齋前每雨後多顛當窠深如蚓穴網絲
其中土蓋與地平大如榆莢常仰捭其蓋伺蠅蠖過
輒翻蓋捕之纔入復閉與地一色並無絲隙可尋也
其形似蜘蛛爾雅謂之王蛛蜴鬼谷謂之蚨母秦中
兒童戲曰顛當牢守門蠮螉寇汝無處奔(酉陽雜爼)
碎車蟲狀如唧聊蒼色好棲高樹上其聲如人吟嘯
終南有之(酉陽雜爼)
天牛蟲黑甲蟲也長安夏中此蟲或出於籬壁間必
雨成式七度騐之皆應(酉陽雜爼)一角者名獨角仙(本草綱目)
蚰蜒處處有之墻屋爛草中尤多狀如小蜈蚣而身
圓不扁尾後禿而無岐多足大者長寸餘死亦踡屈
如環一名入耳一名䖡蚭(本草綱目俱按臨潼蒲城諸志有之)
蝸牛即負殼蜒蚰也(日華本草俱按今各郡縣志有之)
蝙蝠自關而西秦隴之間謂之蝙蝠(方言)紅蝙蝠出隴
州皆深紅色惟翼脉淺黑多雙伏紅蕉花間采者若
獲其一則一不復去(北戸錄)一名仙鼠其矢即夜明砂
(山陽縣志)
蝦蟇五月五日取陰乾東行者佳(咸陽縣志)溪潭河湄最
廣夏間鳴聲䀨人(安塞縣志)蟾蜍俗呼釘子蝦蟆(延長縣志)其
子多蝌蚪(延綏鎮志)
水蛭一名螞蟥一名螞蛭(本草綱目志按鳳翔府及西鄉俱有之)
水馬一名水黽羣遊水上水涸即飛長寸許四脚(本草)
(拾遺)延長有之(延長縣志)
陜西通志卷四十四
