山西通志卷四十九
兵制(二)
殺虎口協駐劄殺虎堡原設守備一員守兵一百七十
四名康熙三十一年改設副將守備改為協標中軍
添設千總一員把總二員馬步戰守兵八百二十六
名三十二年步戰守兵俱改為馬戰兵三十六年添
設千總一員把總二員將本營馬戰兵五百名撥換
各營路步戰兵三百五十名守兵一百五十名三十
八年撥入左衛馬戰守兵四名雍正九年添設守備
一員千總二員把總四員馬戰兵二百四十二名步
戰兵三百六十二名分為左右兩營十年改中軍守
備為都司僉書實在經制副將一員中軍都司一員
守備一員千總四員把總八員馬戰兵七百四十名
(内外委千總四員外委把總八員)步戰兵七百一十二名守兵一百
四十八名各官自備馬四十四匹兵丁戰馬七百四
十匹
每歲額支餉銀三萬二千三百五十二兩米五千一
百三十三石六斗折銀三千五百九十三兩五錢二
分原設兵丁一百七十四名每名給贍軍地二頃抵
支月米馬乾銀八千四百六十七兩二錢
分汛設防一十二處
大河口(左營千總一員兵四十名)三邊橋舖(兵五名)窰子灣舖(兵五名)
東路舖(兵三名)頭臺(兵五名)五臺(兵五名)七臺(兵五名)十三臺
(兵五名)二十四臺(兵五名)三十二臺(兵五名)三十八臺(兵五名)
三十九臺(兵五名)
以上共設馬步戰守兵九十三名
平魯營駐劄平魯縣(轄井坪威遠二營阻虎敗虎大水口威虎迎恩五堡)原設參
將一員中軍守備一員馬步戰守兵二百五十一名
長夫四十名站軍四十名康熙三十六年步戰兵改
為馬戰兵三十五名長夫内拔守兵二十名站軍内
拔守兵二十三名三十八年撥入左衛城馬戰兵一
名雍正五年改長夫為厰夫站軍為馬夫俱歸隸平
魯縣十年添設把總一員馬戰兵三十六名又撥入
雲石威虎二堡步戰兵五名實在經制官三員馬戰
兵九十五名(内外委千總二員外委把總三員)步戰兵六十三名守
兵一百六十五名各官自備馬十四匹兵丁戰馬九
十五匹
每歲額支俸餉銀五千三百九十四兩米一千一百
六十二石八斗外有贍軍地四百三十七頃八十八
畆零馬乾銀一百九十六兩二錢
分汛設防八處
朔州嶺(兵五名)三層洞(兵五名)破石槽(兵五名)乾庒子(兵五名)
西水澗(兵五名)祁家窰(兵五名)山寺兒(兵五名)廵溝梁(兵五名)
以上共設馬戰守兵四十名
井坪城原設守備一員馬戰守兵一百五十一名雍正
十年改守備為都司僉書實在經制官一員馬戰兵
十二名守兵一百三十九名都司自備馬四匹兵丁
戰馬十二匹
每歲額支餉銀一千九百五十六兩米五百四十三
石六斗馬乾銀一百七十二兩八錢
分汛設防九處
西酸茨(兵五名)細水梁(兵五名)苦參坪(兵五名)下窰子(兵五名)
秤溝梁(兵五名)孤山煙(兵五名)郝家坡(兵五名)旦子山(兵五名)
絞澗溝(兵五名)
以上共設馬戰守兵四十五名
威遠城原設把總一員守兵九名長夫四十名站軍四
十名康熙三十六年改守兵為馬戰兵六名四十一
年五十年陸續添設守兵一百一十二名改把總為
千總雍正五年改長夫為厰夫站軍為馬夫俱歸隸
右玉縣十年添設馬戰兵二名步戰兵四名實在經
制官一員馬戰兵八名步戰兵四名守兵一百一十
五名千總自備馬二匹兵丁戰馬八匹
每歲額支餉銀一千五百六十四兩米八百七十二
石馬乾銀一百八兩
分汛設防五處
王景原(兵五名)九座墳(兵五名)常毛毛(兵五名)鹿角灣(兵五名)
北草厰(兵五名)
以上共設守兵二十五名
阻虎堡原設把總一員守兵六十六名康熙三十六年
改守兵為馬戰兵二名五十九年改把總為千總雍
正十年添設馬戰兵二名步戰兵四名實在經制官
一員馬戰兵四名步戰兵四名守兵六十四名千總
自備馬二匹兵丁戰馬四匹
每歲額支餉銀九百三十六兩米二百九十石二斗
外有贍軍地一百三十二頃馬乾銀六十四兩八
錢
分汛設防三處
周家梁(兵三名)蘆草窊(兵三名)圭兒茆(兵三名)
以上共設守兵九名
敗虎堡額設把總一員守兵七十二名康熙三十六年
改守兵為馬戰兵二名添設守兵五名實在經制官
一員馬戰兵二名守兵七十五名把總自備馬二匹
兵丁戰馬二匹
每歲額支餉銀九百八十四兩米二百七十七石二
斗馬乾銀四十三兩二錢
分汛設防四處
車兒窊(兵三名)團山窊(兵三名)五格眼(兵三名)祁河灣(兵三名)
以上共設守兵一十二名
大水口堡額設把總一員守兵六十六名康熙三十六
年改守兵為馬戰兵二名雍正十年添設馬戰兵二
名步戰兵四名實在經制官一員馬戰兵四名步戰
兵四名守兵六十四名把總自備馬二匹兵丁戰馬
四匹
每歲額攴餉銀九百三十六兩米二百五十九石二
斗外有贍軍地一百三十二頃馬乾銀六十四兩
八錢
分汛設防三處
蔣家坪(兵三名)木炭窰(兵三名)大嘴溝(兵三名)
以上共設守兵九名
威虎堡雍正十年額設經制把總一員馬戰兵十名步
戰兵三十六名把總自備馬二匹兵丁戰馬十匹
每歲額攴餉銀八百八十八兩米一百六十五石六
斗馬乾銀一百二十九兩六錢
迎恩堡雍正十年額設經制把總一員馬戰兵十名步
戰兵三十六名把總自備馬二匹兵丁戰馬十匹
每歲額支餉銀八百八十八兩米一百六十五石六
斗馬乾銀一百二十九兩六錢
朔平城守營駐防朔平府(轄鐡山雲石二堡)原設副將一員中
軍守備一員千總二員把總四員馬步戰守兵一千
名順治十二年移駐渾源州留駐本營守備一員馬
守兵一百二名康熙三十六年將本營守兵一十四
名撥換殺虎協馬戰兵一十四名四十一年將本管
站軍五名長夫二十名改為守兵雍正九年添設參
將一員千總二員把總四員馬戰兵三百六名步戰
兵四百五十八名實在經制參將一員中軍守備一
員千總二員把總四員馬戰兵三百三十一名步戰
兵四百五十八名守兵一百二名各官自備馬二十
四匹兵丁戰馬三百三十一匹
每歲額支俸餉銀一萬八千兩一錢九分六釐米二
千七百五十石四斗内馬戰兵二十五名守兵一百
二名給贍軍地租抵支月米馬乾銀三千八百三
十四兩
分汛設防九處
本界邊墩一十四座(兵七十名)衝口一十二處(兵六十名)八里
庄(兵五名)善家堡(兵五名)單樹兒舖(兵五名)老王溝(兵五名)黑
圪塔(兵五名)後所溝舖(兵五名)黑土坡(兵五名)
以上共設馬守兵一百六十五名
鐵山嶺堡原隸雲石堡把總管理雍正十年額設經制
把總一員馬戰兵八名步戰兵三十二名把總自備
馬二匹兵丁戰馬八匹
每歲額支俸餉銀八百四兩米一百四十四石馬
乾銀一百八兩
分汛設防二處
二道樑舖(兵三名)八圪塔舖(兵三名)
以上共設步戰兵六名
雲石堡額設把總一員守兵七十七名康熙三十六年
於守兵内改設馬戰兵二名雍正十年添設馬戰兵
十名步戰兵九名實在經制官一員馬戰兵十二名
步戰兵九名守兵七十七名把總自備馬二匹兵丁
戰馬一十二匹
每歲額支俸餉銀一千三百八十六兩米六百八十
四石内原額兵七十七名給贍軍地租抵支月米
馬乾銀一百五十一兩二錢
分汛設防二處
陡嶺子舖(兵三名)土門灣舖(兵三名)
以上共設守兵六名
寧武營駐劄寧武府(轄利民神池八角静樂陽方口寧化朔州七營)原設副將
一員中軍守備一員把總二員馬步戰守兵一千名
順治十五年康熙八年陸續裁撥兵丁二百一十八
名三十一年副將移駐殺虎口隨把總二員馬步戰
兵二百二名留駐本營守備一員添設把總一員三
十七年撥入忻州左衛等營守兵三十六名雍正三
年將利民路參將改駐本營隨帶把總一員馬步戰
兵一百一十名實在經制參將一員中軍守備一員
把總二員馬戰兵六十名(内外委千總二員外委把總二員)步戰兵
一百名守兵四百九十四名各官自備馬一十六匹
兵丁戰馬六十匹
每歲額支俸餉銀一萬五十四兩四分五釐九毫二
絲米二千三百五十四石四斗春冬二季馬料豆
四百一十石四斗草折銀一百九十一兩五錢二分
夏秋二季馬乾銀二百二十兩八錢
分汛設防一十一處
段家嶺(兵五名)黃花嶺(兵五名)鳳凰溝(兵五名)馬家灣(兵五名)
埧上村(兵五名)余家社(兵五名)汾水嶺(兵五名)亂橋子(兵五名)
三馬營(兵五名)圪璆村(兵三名)謝家坪(兵三名)
以上共設步戰守兵五十一名
利民營駐劄利民城原設參將一員中軍守備一員把
總二員馬步戰守兵五百二十名康熙二十二年後
陸續裁撥兵丁一百三十名雍正三年參將移駐寧
武營隨把總一員馬步戰兵一百一十名本營中軍
守備改為城守十年改守備為都司僉書實在經制
官二員馬戰兵一十九名(内外委千總一員外委把總一員)步戰兵
四十二名守兵二百一十九名各官自備馬六匹兵
丁戰馬一十九匹
每歲額支俸餉銀四千五十三兩三錢九分三釐六
毫米一千八石春冬二季馬料豆一百三十五石
草折銀六十三兩夏秋二季馬乾銀七十五兩
分汛設防五處
下羊房(兵五名)黃泥井(兵五名)喜雀山(兵五名)陸家河(兵五名)
馬房村(兵五名)
以上共設守兵二十五名
神池營駐防神池縣原設守備一員把總一員馬步戰
守兵二百四十名康熙二十二年後陸續撥入撫標
及静樂左衛等營兵丁五十六名五十八年改把總
為千總雍正十年改守備為都司僉書實在經制官
二員馬戰兵一十九名(内外委把總二員)步戰兵二十四名
守兵一百四十一名各官自備馬六匹兵丁戰馬一
十九匹
每歲額支俸餉銀二千七百五十七兩三錢九分三
釐六毫米六百六十二石四斗春冬二季馬料豆
一百三十五石草折銀六十三兩夏秋二季馬乾銀
七十五兩
分汛設防八處
大澗口(兵五名)黃花嶺(兵五名)長城梁(兵五名)喜雀山(兵五名)
小辛莊(兵五名)銀洞窊(兵五名)西口村(兵五名)義井村(兵五名)
以上共設守兵四十名
八角營駐劄八角堡原設守備一員把總一員馬步戰
守兵二百四十名康熙二十二年後陸續撥入撫標
及静樂左衛等營兵丁六十二名五十八年改把總
為千總雍正十年改守備為都司僉書實在經制官
二員馬戰兵一十八名(内外委把總二員)步戰兵二十五名
守兵一百三十五名各官自備馬六匹兵丁戰馬一
十八匹
每歲額支俸餉銀二千七百一十五兩三錢九分三
釐六毫米六百四十石八斗春冬二季馬料豆一
百二十九石六斗草折銀六十兩四錢八分夏秋二
季馬乾銀七十二兩
分汛設防七處
安寧莊(兵五名)上八角(兵五名)櫻桃鎮(兵五名)暗門子(兵五名)
草菴(兵五名)西莊窩(兵五名)北甘河梁(兵三名)
以上共設守兵三十三名
静樂營駐防静樂縣額設經制把總一員馬戰兵四名
守兵九十六名把總自備馬二匹兵丁戰馬四匹
每歲額支俸餉銀一千二百八十四兩米三百六十
石春冬二季馬料豆三十二石四斗草折銀一十
五兩一錢二分夏秋二季馬乾銀一十八兩
分汛設防九處
永安鎮(兵五名)西馬房(兵五名)娘子神(兵五名)康家會(兵五名)
固鎮(兵五名)海子灣(兵五名)樓頭鎮(兵五名)南山天池店(兵三)
(名)對子溝(兵三名)
以上共設守兵四十一名
陽方口營駐劄陽方口堡額設守備一員把總一員馬
步戰守兵三百五十名康熙二十二年後陸續撥入
撫標及静樂左衛等營兵丁七十八名三十八年奉
裁四十二名實在經制官二員馬戰兵一十九名步
戰兵五十七名守兵一百五十四名各官自備馬六
匹兵丁戰馬一十九匹
每歲額支俸餉銀三千四百五十六兩七錢五分米
八百二十八石春冬二季馬料豆一百四十二石
二斗草三千束折銀六十三兩夏秋二季馬乾銀七
十五兩
分汛設防十處
盤道梁(本營把總一員步戰守兵四十九名)石嘴頭(兵五名)谷家嘴(兵五名)
炫岡口(兵五名)瓦窰子(兵五名)閙埿驛(兵五名)小水口(兵三名)
金家嘴(兵三名)夾柳樹(兵三名)燕兒水(兵三名)
以上共設步戰守兵八十六名
寧化營額設經制把總一員步戰兵四名守兵六十三
名把總自備馬二匹
每歲額支俸餉銀八百六十四兩米二百四十一石
二斗春冬二季馬料豆一十石八斗草折銀五兩
四分夏秋二季馬乾銀六兩
分汛設防四處
潘家灣(兵五名)小横溝(兵五名)頭馬營(兵五名)二馬營(兵五名)
以上共設守兵二十名
朔州營駐防朔州原設守備一員馬戰守兵一百五十
名雍正十年改守備為都司僉書實在經制官一員
馬戰兵二十名守兵一百三十名
每歲額支俸餉銀二千一百八十一兩三錢九分三
釐六毫米五百四十石折銀二百四十三兩馬乾
銀二百五十九兩二錢
分汛設防九處
十里舖(兵五名)二十里舖(兵五名)油房頭(兵五名)前寨村(兵五)
(名)青圪塔(兵五名)西奪村(兵五名)沙河子(兵五名)小村兒(兵五)
(名)劉家口(兵五名)
以上共設守兵四十五名
老營營駐劄老營堡(轄將軍會賈家五眼井馬站永興乃河六堡)額設參將
一員中軍守備一員把總二員馬步戰守兵六百五
十七名康熙五十八年改把總為千總實在經制官
四員馬戰兵六十六名(内外委千總二員外委把總四員)步戰兵二
百六十名守兵三百三十一名各官自備馬一十六
匹兵丁戰馬六十六匹
每歲額支俸餉銀一萬一千二十五兩八錢五釐九
毫二絲米二千三百六十五石二斗馬料豆四百
四十二石八斗乾銀六十八兩八錢八分
分汛設防五處
關河口(本營千總一員兵五名)岩頭寺(本營千總一員兵五名)南溝(兵三名)
大䖝嶺(兵三名)鄧家山(兵三名)
以上共設馬步戰守兵十九名
將軍會堡雍正十年額設經制千總一員馬戰兵一十
二名步戰兵二十三名守兵二十一名千總自備馬
二匹兵丁戰馬一十二匹
每歲額支俸餉銀九百五十四兩米折銀一百八兩
八錢六分四釐春冬二季馬料豆六十四石八斗
草折銀三十兩二錢四分夏秋二季草乾銀三十六
兩
分汛設防五處
二十六墩邊口(兵十名)十四墩水口(兵二名)八墩水口(兵二)
(名)楊家大溝水口(兵二名)中溝水口(兵二名)
以上共設馬步戰守兵十八名
賈家堡額設把總一員守兵四十五名雍正十年以守
兵調换將軍會堡馬步戰兵四名實在經制官一員
馬戰兵二名步戰兵二名守兵丁四十一名把總自
備馬二匹兵丁戰馬二匹存營操馬一匹
每歲額支俸餉銀五百七十六兩米一百六十二石
春冬二季馬料豆二十七石草折銀一十二兩六
錢夏秋二季草乾銀一十五兩
分汛設防一處
東昌峪(守兵五名)
五眼井堡額設把總一員守兵一百四名雍正十年添
設馬戰兵二名步戰兵四名又以守兵調換將軍會
堡馬戰兵五名步戰兵二名實在經制官一員馬戰
兵七名步戰兵六名守兵九十七名把總自備馬二
匹兵丁戰馬七匹存營操馬三匹
每歲額支餉銀一千四百四十兩米三百七十四石
四斗折銀一十一兩六錢六分四釐春冬二季馬
料豆六十四石八斗草折銀三十兩二錢四分夏秋
二季草乾銀三十六兩
分汛設防六處
西要邊口(兵十名)鎮寧臺(兵五名)馬頭樓(兵五名)鎮樓臺(兵五)
(名)舊市口(兵三名)視遠墩(兵三名)
以上共設馬步戰守兵三十一名
馬站堡額設把總一員守兵七十一名雍正十年以守
兵調換將軍會堡馬步戰兵四名實在經制官一員
馬戰兵二名步戰兵二名守兵六十七名把總自備
馬二匹兵丁戰馬二匹存營操馬二匹
每歲額支餉銀八百八十八兩米二百八十八石
春冬二季馬料豆三十二石四斗草折銀一十四兩
五錢二分夏秋二季草乾銀一十八兩
分汛設防三處
李家塔(兵五名)黃家營(兵五名)石溝子(兵五名)
以上共設守兵一十五名
永興堡額設把總一員守兵六十七名雍正十年以守
兵調換將軍會堡馬步戰兵四名實在經制官一員
馬戰兵二名步戰兵二名守兵六十三名把總自備
馬二匹兵丁戰馬二匹存營操馬二匹
每歲額支餉銀七百五十六兩米二百四十一石二
斗春冬二季馬料豆三十二石四斗草折銀一十
四兩五錢二分夏秋二季草乾銀一十八兩
分汛設防二處
石壑子(兵五名)秤逹勾塢(兵五名)
以上共設守兵一十名
乃河堡原屬山隂路額設把總一員馬戰守兵六十九
名雍正二年改隸老營營十年以守兵調換將軍會
堡步戰兵二名實在經制官一員馬戰兵二名步戰
兵二名守兵六十五名把總自備馬二匹兵丁戰馬
二匹
每歲額支餉銀八百六十二兩月米給贍軍地抵支
馬乾銀四十三兩二錢
分汛設防四處
孤山塢(兵三名)沙溝堰(兵三名)白店溝(兵三名)土圈溝(兵五名)
以上共設守兵一十四名
河保營(轄焦尾樓子唐家會河會河曲五營兼轄保德營)額設參將一員中軍
守備一員千總一員把總二員馬步戰守兵六百七
十四名康熙五十八年改把總為千總一員雍正十
年添設把總一員馬戰兵三十六名步戰兵一十二
名守兵七十名實在經制官六員馬戰兵一百一十
七名(内外委千總四員外委把總六員)步戰兵三百二十七名守兵
三百四十名各官自備馬二十匹兵丁戰馬一百一
十七匹存營操馬二匹
每歲額支俸餉銀一萬三千二百六十四兩四分五
釐米二千八百二十二石四斗春冬二季馬料豆
七百五十石六斗草折銀三百五十兩二錢八分夏
秋二季草乾銀四百一十七兩
分汛設防七處
侯家口(兵十名)許家口(兵十名)水門隘口(兵十名)紅溝兒梁
(兵五名)水壕口(兵二名)守河七墩(兵二名)十墩(兵二名)
以上共設馬步戰守兵四十一名
焦尾城雍正十年額設經制把總一員馬戰兵二十名
步戰兵六十四名守兵一十六名把總自備馬二匹
兵丁戰馬二十匹
每歲額支俸餉銀一千八百六十四兩米三百六十
石春冬二季馬料豆一百一十八石八斗草折銀
五十五兩四錢四分夏秋二季草乾銀六十六兩
分汛設防八處
趙家口(兵十名)娘子口(兵十名)魯家口(兵十名)秦家口(兵十名)
魯家溝(兵五名)羅圈墩(兵三名)靖虎二墩(兵三名)黑土一墩
(兵三名)
以上共設馬步戰守兵五十四名
樓子營額設把總一員守兵七十九名雍正十年添設
馬步戰兵二十四名本營守兵撥入焦尾城八名實
在經制官一員馬戰兵六名步戰兵一十八名守兵
七十一名把總自備馬二匹兵丁戰馬六匹存營操
馬二匹
每歲額支俸餉銀一千三百五十六兩米三百四十
二石春冬二季馬料豆五十四石草折銀二十五
兩二錢夏秋二季草乾銀三十兩
分汛設防一十三處
馬連口(兵十名)沙堮口(兵十名)飲馬口(兵十名)董家梁(兵五名)
石城口(兵二名)牛角尖口(兵二名)吳峪口(兵二名)石城墩(兵二)
(名)董家梁墩(兵二名)董家莊墩(兵二名)井角尖墩(兵二名)馬
連墩(兵二名)高家峁墩(兵二名)
以上共設馬步戰守兵五十三名
唐家會營額設經制把總一員守兵五十九名把總自
備馬二匹存營操馬二匹
每歲額支俸餉銀八百一十六兩米二百一十二石
四斗春冬二季馬料豆二十一石六斗草折銀一
十兩八分夏秋二季草乾銀一十二兩
分汛設防一十四處
河灣口(兵五名)張家口(兵三名)李家口(兵三名)沙渠口(兵二名)
暗門口(兵二名)險崖寨(兵二名)馬頭墩(兵二名)下窊墩(兵二名)
歇虎墩(兵二名)平泉墩(兵二名)護城墩(兵二名)觀音梁(兵二名)
楊家梁(兵二名)楊家寨(兵二名)
以上共設守兵三十三名
河會營額設經制把總一員守兵六十七名把總自備
馬二匹存營操馬二匹
每歲額支俸餉銀八百四十兩米二百四十一石二
斗春冬二季馬料豆二十一石六斗草折銀一十
兩八分夏秋二季草乾銀一十二兩
分汛設防七處
沙溝灘(兵五名)鎮河口(兵二名)司河口(兵二名)狗兒窊(兵二名)
下營墩(兵二名)紅崖墩(兵二名)寺塢墩(兵二名)
以上共設守兵一十七名
河曲營駐防河曲縣額設經制把總一員守兵六十八
名把總自備馬二匹存營操馬二匹
每歲額支俸餉銀八百五十二兩米二百四十四石
八斗春冬二季馬料豆二十一石六斗草折銀一
十兩八分夏秋二季草乾銀一十二兩
分汛設防八處
水草溝(兵五名)曲峪口(兵四名)石梯口(兵四名)沙泉驛(兵三名)
王異莊(兵二名)黃尾梁(兵二名)石板溝(兵二名)土溝墩(兵二名)
以上共設守兵二十四名
保德營駐防保德州原設守備一員把總一員馬步戰
守兵一百七十六名雍正十年改守備為都司僉書
添設中軍千總一員馬戰兵五十八名(内外委把總二員)步
戰兵八十六名實在經制官三員馬戰兵八十八名
步戰兵一百六十二名守兵七十名各官自備馬八
匹兵丁戰馬八十八匹
每歲額支俸餉銀六千八十六兩三錢九分米一千
一百四十八石六斗春冬二季馬料豆五百一十
八石四斗草折銀二百四十一兩九錢二分夏秋二
季草乾銀二百八十八兩
分汛設防五處
邊墩二十座(兵二十名)窰峁村(兵五名)界牌村(兵五名)平延村
(兵三名)天橋子(兵三名)
以上共設守兵三十六名
水泉營駐劄水泉城(轄草垜山滑石澗二堡)額設遊擊一員千總
一員把總一員馬步戰守兵五百六十名康熙三年
後陸續奉裁一百三十一名二十二年撥入撫標馬
步戰守兵一十七名二十三年奉裁馬戰兵一名二
十九年撥入左衛馬戰守兵三名三十六年添設馬
一十四匹實在經制官三員馬戰兵五十九名(内外委千)
(總二員外委把總二員)步戰兵一百六十三名守兵一百八十
六名各官自備馬十匹兵丁戰馬五十九匹
每歲額支俸餉銀七千三百五十八兩七錢米一千
四百六十八石八斗馬料豆三百七十二石六斗
乾銀三百八十兩八錢八分
分汛設防五處
紅門隘口(本營千總一員兵五十名)本界邊墩九座(兵三十名)接火𫝊
烽墩臺一十一座(兵二十二名)西溝(兵三名)五眼井(兵三名)
以上共設馬步戰守兵一百八名
草垜山堡額設把總一員守兵一百四名雍正十年添
設馬步戰兵六名實在經制官一員馬戰兵二名步
戰兵四名守兵一百四名把總自備馬二匹兵丁戰
馬二匹存營操馬二匹
每歲額支俸餉銀一千四百四兩米三百九十六石
馬料豆三十二石四斗乾銀三十三兩一錢二分
分汛設防六處
本界邊墩二座(兵四名)接火𫝊烽墩臺十座(兵二十名)驢皮
窰東口(兵五名)驢皮窰西口(兵五名)滅虎口(兵五名)腰柞溝
(兵三名)
以上共設守兵四十二名
滑石澗堡額設把總一員守兵一百四名雍正十年添
設馬步戰兵六名實在經制官一員馬戰兵二名步
戰兵四名守兵一百四名把總自備馬二匹兵丁戰
馬二匹存營操馬二匹
每歲額支俸餉銀一千四百四兩米三百九十六石
馬料豆三十二石四斗乾銀三十三兩一錢二分
分汛設防六處
本界邊墩八座(兵十六名)接火𫝊烽墩臺十座(兵二十名)鎮邊
口(兵五名)鎮寧口(兵五名)吞虎口(兵五名)十八盤(兵三名)
以上共設守兵五十四名
大同鎮標暨統轄各營路共經制官一百九十員兵
二萬一千一百四十八名馬五千九百九十八匹
太原駐防滿兵順治六年設立駐劄正藍鑲藍滿洲蒙
古四旗分官兵設統轄城守尉一員筆帖式二員滿
洲防禦二員蒙古防禦二員驍騎校四員兵丁八百
六十名其後添撥不一順治八年調回正藍旗兵九
十名十年將正鑲兩藍旗察哈爾兵共二百四十八
名仍令回其遊牧處十五年移駐杭州正鑲兩藍旗
兵二百五十名將東安縣等處駐防正鑲兩藍旗兵
一百二十七名撥駐太原十七年移駐江寧正藍旗
兵五十名康熙十四年將太原居住閑散内挑補兵
六十四名雍正二年添設兵八十七名共領催四十
名驍騎四百六十名外設弓匠二名鐵匠二名又添
設養育兵四十名食撫標兵糧餉九年城守尉調赴
陜西寧夏駐防隨帶兵三百名山西廵撫兼理城守
尉印務石麟奏請添設效力行走兵一百名每名
每月支銀一兩米三斗實在正藍旗滿洲旗分領催
十三名驍騎一百五十名養育兵十三名效力行走
兵二十六名弓匠一名鑲藍旗滿洲旗分領催十三
名驍騎一百五十名養育兵十三名效力行走兵二
十六名鐵匠一名正藍旗蒙古旗分領催七名驍騎
八十名養育兵七名效力行走兵二十四名弓匠一
名鑲藍旗蒙古旗分領催七名驍騎八十名養育兵
七名效力行走兵二十四名鐵匠一名官馬一百四
匹(外有自備馬匹例不支領馬乾)
每歲額支俸餉銀一萬四千五百一十六兩米一萬
二千三百五十五石四斗菜園地五十垧馬料豆
九百三十六石草折銀三百九十三兩一錢二分
朔平駐防滿兵康熙三十三年設立駐劄滿洲蒙古漢
軍八旗分官兵設統轄將軍一員筆帖式六員護軍
統領二員左右翼副都統四員護軍參領五十六員
協領十員佐領七十二員防禦七十二員驍騎校七
十二員護軍校一百一十二員經制兵四千九百三
名隨兵四十八名鐵匠一百十二名三十七年撤回
護軍統領二員筆帖式二員副都統二員護軍參領
五十六員協領一員佐領八員防禦八員驍騎校八
員護軍校一百一十二員經制兵二千八百九十九
名隨兵四十一名五十年添設經制兵一千名雍正
元年添設蒙古協領二員前鋒二百名(係八旗滿洲蒙古兵内㨂)
(選充補)四年添設漢軍協領一員六年裁退滿洲蒙古
領催一百一十二名(仍入額設兵數之内)八年由領催内委設
滿洲鳴贊二員九年添設經制兵五百名實在統轄
將軍一員筆帖式四員左翼副都統一員(分轄滿洲蒙古漢軍)
(鑲黃正白鑲白正藍四旗官兵)右翼副都統一員(分轄滿洲蒙古漢軍正黃正紅鑲紅)
(鑲藍四旗官兵)左翼協領六員(内滿洲四員蒙古一員漢軍一員)佐領三十
二員(内滿洲二十員蒙古八員漢軍四員)防禦三十二員(内滿洲二十員蒙古八員)
(漢軍四員)驍騎校三十二員(内滿洲二十員蒙古八員漢軍四員)右翼協領
六員(内滿洲四員蒙古一員漢軍一員)佐領三十二員(内滿洲二十員蒙古八員)
(漢軍四員)防禦三十二員(内滿洲二十員蒙古八員漢軍四員)驍騎校三十
二員(内滿洲二十員蒙古八員漢軍四員)鳴贊二員滿洲蒙古漢軍領
催二百六十名前鋒二百名披甲兵三千四十四名
滿洲隨兵十一名(此項兵無定額隨時增減)滿洲蒙古鐵匠一百
一十二名額馬一萬二千一十匹(内存城馬五千二匹)
每歲額俸餉并米豆草束折色銀兩共三十四萬八
千三百一十七兩七錢八分二釐五毫本色稉米六
百三十三石粟米五萬九千一百六石四斗五升
存城馬五千二匹料豆一萬三千五百五石四斗
歴代兵制附
春秋
晉曲沃武公并翼僖王使虢公命曲沃伯以一軍為
晉侯(莊公六年)獻公之十六年始作二軍公將上軍太子
申生將下軍以滅耿滅霍滅魏惠公韓之敗作州兵
(僖公十五年秦獲惠公晉呂甥言於衆曰征繕以輔孺子甲兵益多庶有益乎衆說晉於是乎作州兵五)
(黨為州州二千五百家也率一家起五人則是一萬二千五百人古制也)文公蒐於被廬
作三軍(二十七年)郤縠將中軍郤溱佐之狐毛將上軍狐
偃佐之欒枝將下軍先軫佐之二軍則上軍為尊三
軍則中軍為尊城濮之戰賦車七百乘(五萬一千五百人)其
後作三行以禦狄(二十八年)荀林父將中行屠挈將右行
先蔑將左行(候國不過三軍今復為三行以避天子六軍之名而實則為六軍吳子晉文)
(公召為前行四萬以獲其志意即三行)清源之蒐遂作五軍(三十年增文公雖)
(置三行自知其僭故罷之更為上下新軍)襄公蒐於夷舍二軍以復三軍
之制(文公六年)景公邲之戰二軍增置大夫各一人(宣公十二)
(年)至鞌之戰郤克請益車八百乘始作六軍(成公二年賞)
(鞌之功也上中下各增新軍成三軍)韓厥趙括鞏朔韓穿荀騅趙㫋皆
為卿厲公鄢陵之戰罷新上軍(十六年)悼公初尚四軍
(襄公八年軍楚伐鄭子展曰四無闕)其後新軍無帥遂使其什吏帥
其卒乘官屬以從於下軍明年遂舍之(襄公十三年)𫝊曰
禮也
晉苟吳敗無終及羣狄於太原初將戰魏舒曰彼徒
我車所遇又阨以什其車必克困諸阨又克請皆卒
自我始乃毁車以為行五乘為三伍為五陣以相離
兩於前伍於後專為右角參為左角偏為前拒以誘
之狄人笑未陣而薄大敗之(杜佑曰乘車者三人五乘十五人今改去車更)
(以五人為伍分為三伍)
戰國
荀子魏氏武卒衣三屬之甲操十二石之弩負矢五
十人置戈其上冠胄帶劍贏三日之糧日中而趨百
里中式則復其戶利其田宅(如淳曰三屬之甲上身一髀禈一踁繳一)
漢
漢調兵之制民年二十三為正一歲為衛士二歲為
材官騎士習射御騎馳戰陳年六十五衰老乃得免
為庶民就田里(如淳曰律年二十三傳之疇官高不滿六尺二寸以下為癃罷)
漢民凡在官三十二年自二十三以上為正卒每一
歲當給郡縣官一月之役其不役者為錢二千入於
官以雇庸者已上戍中都官者一年為衛士京師者
一年為材官騎士樓船郡國者一年三者隨其所長
於郡縣中發之然後退為正卒就田里以待悉上調
發(周禮卿大夫職曰國中七尺以及六尺野自六尺以及六十有五皆征之征謂賦税從征役也韓詩)
(外𫝊曰二十行役六十免役與周禮國中同即知一與周禮七尺同周禮國中六十免役野即六十有五)
(晚於國中五年國中七尺從役野六尺即是野又早於國中五年七尺謂二十六尺即十五也班昭上書)
(十五受兵據野外為言六十還之據國中為說也)
更有三品有卒更有踐更有過更古者正卒無常人
皆迭為之一月一更為更卒也貧者欲得雇更錢次
直者出錢雇之月二千是為踐更也雖丞相子亦在
戍邊之調不可人人自行三日戍又行者當自戍三
日不可往便還因便往一歲一更諸不行者出錢三
百入官以給戍者是謂過更也通考卒更者正身
供正役也踐更者以錢雇直所直者内地其役一月
其錢則不行者月以錢雇代行者過更者亦以錢雇
直所直者邊疆其役三日其錢則不行者輸之縣官
縣官以給代行者但所謂一歲而更者是併往回行
程言之
漢書音義邊方備警急作高土臺上作桔橰桔橰頭
有兜零以薪草置其中常低之有寇即燃火舉之以
相告曰烽又多積薪寇至即燔之望其烟曰燧晝則
燔燧夜乃舉烽(廣雅曰兜零蘢也)
元初元年以烏桓校尉鄧遵為度遼將軍百官志
明帝初置度遼將軍後遂為常守
後魏
延興三年十月詔州郡之民十丁取一以充行伍收
租五十石以備軍糧
承明元年六月甲子詔分京師見兵為三等第一軍
出遣第一兵二等兵一如之
太和二十年十月戊戌以代遷之士皆為羽林虎賁
(武川鎮六鎮第三鎮六懷荒鎮六鎮第五鎮懷朔鎮鎮第四鎮)
後周
武帝克齊後并相二州各置六府而東北别為七總
管
隋
龍泉郡開皇四年置西汾州總管五年改為隰州總
管府
雁門郡開皇五年置代州總管府
定襄郡開皇五年置雲州總管府
太原郡開皇二年置河北道行臺九年改為總管府
隋文帝以并益荆楊四州置大總管
義寧元年十一月太原置鎮北府
唐
唐武德初始置軍府
貞觀十年更號統軍為折衝都尉别將為果毅都尉
諸府總曰折衝府河中府河東郡府三十三晉州平
陽郡府十六絳州絳郡府三十三慈州文城郡府三
隰州大寧郡府六太原府太原郡府十八汾州西河
郡府十二沁州陽城郡府二遼州樂平郡府三嵐州
樓煩郡府一石州昌化郡府二忻州定襄郡府四代
州雁門郡府三潞州上黨郡府一澤州高平郡府五
陜西陜郡府十五
按唐制府兵隸於今山西疆域者業一百四十有
二又陜州十五府亦多隸焉而忻代北諸軍尚不
隸府兵籍
潞州長從兵蒲州彍騎萬二千三百絳州彍騎三千
六百晉州彍騎千五百陜州彍騎六百
唐初兵戎大曰軍小曰守捉曰城曰鎮而總之曰道
軍城鎮守捉皆有使而道有大總管旋更為大都督
其後都督帶使持節者始謂之節度使景雲二年遂
置河東節度至開元時朔方隴右河西河中諸鎮皆
置節度使(至德後刺史皆治軍戍遂有防禦使團練使制置使之名要衝大郡皆有節度使寇)
(盜稍息則易名觀察使)
武德五年以洛荆并幽交五州置大總管
太極初以并益荆揚為四大都督府開元十七年加
潞州為五焉
太原府河東節度武德元年置并州總管三年
廢四年又置總管并介受遼太榆沁七州改為上總
管五年又管代石二總管改上總管為大總管六年
又管朔州總管七年改為都督府貞觀元年督并汾
箕嵐四州龍朔二年進為大都督府天授元年置北
都兼都督府開元置河東節度使轄汾遼沁嵐石忻
憲等州景雲中置北都長使持節領和戎大武諸
軍開元八年更為天平節度使十一年復更天平節
度為太原道節度使領太原以北而以雲朔蔚代諸
州隸之後改稱河東道有天兵軍
河中府河中節度武德二年置蒲州總管府管
蒲虞秦絳邵澮六州九年置都督府管蒲虞苪邵秦
五州是年罷都督府乾元後置河中節度使轄蒲晉
絳慈隰等州有耀德軍
潞州大都督府武德二年置總管府管潞澤沁韓
蓋五州貞觀元年廢都督府八年置大都督廢十年
又改為都督府開元十七年以元宗歷職此州置大
都督府管慈儀石沁四州乾元元年後昭義軍節度
使領之轄潞澤邢洺磁五州
代州都督府雁門節度武德元年置代州總管
管代蔚忻三州五年廢六年又置管代蔚忻朔四州
貞觀四年又督靈州六年又督順州十二年省順州
定督代忻蔚朔靈五州唐末置雁門節度有守捉兵
其北有大同軍其西有天安軍又有代北軍
雲州都督府大同節度唐末置防禦使升節度
使雲州刺史領之轄雲蔚朔三州有雲中守捉城
樓煩守捉城東有牛皮關靈邱有直谷關北有孔嶺
關有大安鎮
振武節度唐初為軍使唐末置節度
朔方節度轄豐麟勝單盂等州府
絳州晉絳慈觀察武德元年置絳州總管府絳潞
蓋建澤沁韓晉呂澮秦蒲虞芮邵十五州三年廢總
管府唐末置晉絳慈觀察
晉州武德三年置總管府管晉絳沁呂四州貞觀
六年廢都督
石州武德五年置總管府管石北和北管東會嵐
西定六州貞觀二年廢三年復置都督六年又廢
隰州武德二年置總管府領隰忠昌南汾東和西
德六州貞觀元年督隰南汾東和三州三年廢都督
府
嵐州嵐谷縣有岢嵐軍永淳二年以岢嵐鎮為柵
長安三年為軍景隆中張仁亶徙其軍於朔方留者
號岢嵐守捉隸大同有守捉兵
陜州大都督府(夏平陸芮城隸陜州)
河東節度使理太原府(通考河東節度與朔方犄角以禦突厥統天兵大同横野)
(岢嵐四軍雲中守捉屯太原府忻代嵐三州之境)管兵五萬五千馬萬四千
匹衣賜百二十六萬段匹軍糧五十萬石統軍四守
捉一郡三
天兵軍在太原府城内大歷二年置管兵二萬人馬
五千五百匹突厥九姓内屬處太原北并州刺史
張嘉貞請置天兵軍綏護其衆即以嘉貞為天兵軍
使
大同軍雁門郡北三百里調露中突厥南侵裴行儉
開置管兵九千五百人馬五千五百匹南去理所八
百餘里
横野軍安邊郡東北百四十里開元中河東公張嘉
貞移置管兵七千八百人馬千八百匹西南去理所
九百里
岢嵐軍樓煩郡北百里長安中李迥秀置管兵千人
東南去理所二百四十里
雲中郡守捉管軍七千七百馬千二百匹東南去理
所八百里
定襄郡管兵三千人去理所百八十里(舊唐志管兵七千八百人)
雁門郡管兵四千人去理所五百里
樓煩郡管兵三千人東南去理所二百五十里
共兵十一萬一千人馬二萬八千匹
朔方節度使統經略豐安定遠西受降城横塞軍天
德軍中受降城東受降城安北都護振武軍等軍府
(朔方經略今不繫歸化城)
豐安軍管兵八千人馬千三百匹在黃河外百八十
里靈州西
定遠軍管兵七千人馬三千匹在靈州東北二百里
西受降城管兵七千人馬一千七百匹在豐州北黃
河外八十里(元和志西受降城在豐州西北八十里)
横塞軍天寳八載木刺山始築横塞軍詔郡軍為
使俄苦地偏不可耕徙築永清號天德軍
天德軍唐憲宗徙西受降城于天德故城以受降
城騎士隸天德軍
中受降城(即安北都護府)管兵六千人馬二千匹在黃河北
岸(元和志中受降城南至麟州四百里麟州今神木縣)
東受降城管兵七千人馬一千七百匹在勝州東北
二百里(元和志東受降城在勝州榆林縣東北八里)
振武軍管兵九千人馬一千六百匹在黃河東都護
府城内東北至朔州五百五十七里雲伽關舊唐
書長慶二年七月分振武置加震兵千人會昌中回
紇攻天德振武節度使劉沔屯雲伽關拒却之即此
關也古為石門障
代北行營河東節度使范希朝料沙陀勁騎千二
百號沙陀兵元和中節度使王鍔請建十府處之太
和中節度使柳公綽奏廢十府料部人三千號代北
行營
五代
蒲州梁護國軍節度唐晉漢周因之
晉州梁定昌州節度改建寧後唐建雄軍節度晉
漢周因之
朔州後唐振武軍節度
雲州後唐大同節度
應州後唐彰國軍節度
代州後唐雁門軍節度晉漢東漢因之周静塞
軍節度五代會要顯德元年升代州為静塞軍節
度以初歸降故也
并州後唐河東軍節度後建北都仍軍號晉漢東
漢因之
潞州後唐昭義軍節度改安國晉復為昭義漢周
因之
汾州周寧化軍節度五代會要顯德五年升汾
州為寧化軍節度以初歸順故也
嵐州東漢雄勇鎮
岢嵐軍東漢以嵐谷縣建軍
五臺縣東漢寳興軍
寧化軍通考本嵐州地劉崇置軍
宋
河東路太原府河東節度大都督府隆德府
大都督府昭義軍節度(太平興國初改昭德)舊領河東路兵
馬鈐轄兼提舉澤晉絳州威勝軍屯駐泊本城兵馬
廵檢事平陽府建雄軍節度慶祚軍政和三年
升以軍事領之絳州絳郡防禦澤州關一雄
定舊天井關屬晉城縣靖康元年改名雄定代
州雁門郡防禦舊置沿邊安撫司忻州定襄郡團
練汾州西河郡軍事遼州憲州汾源郡軍事
嵐州樓煩郡軍事石州昌化郡軍事舊帶嵐
石隰三州都廵檢使元豐五年置葭蘆吳堡二寨隸
州因置二砦沿邊都廵檢使遂令三州各帶邊都廵
檢使隰州大寧郡團練熙寧五年吉鄉縣隸州
即縣治置吉鄉軍使元祐七年以州之上平永寧兩
關俯逼西界以州為次邊慈州團練熙寧五年
隸隰州置吉鄉軍使威勝軍太平興國三年於潞
州銅鞮縣亂柳石圍中建平定軍太平興國二年
以州鎮廣陽砦建岢嵐軍太平興國五年以嵐州
嵐谷縣建寧化軍火山軍太平興國七年以嵐
州地建保德軍淳化四年析嵐州地置定羌軍景
德元年改建晉寧軍本葭蘆砦元符三年建知
軍領嵐石路沿邊安撫使兼嵐石隰州都廵檢使
麟州建寧軍節度改鎮西府州永安軍節度改靖
康舊制麟府路軍馬司以太原府代州路鈐轄領
之
豐州慶歷元年趙元昊陷州嘉祐七年以府州蘿
泊川掌復建為州
陜西路河中府護國軍節度舊兼提舉解州慶成軍
兵馬廵檢事慶成軍大中祥符中以榮河地建榮
河隸焉熙寧元年廢即榮河縣治置軍使解州防
禦陜州大都督府太平興國初改保平軍
元豐五年命河北河東兵更戍舊制河北兵馬不
出戍帝慮其驕惰始命河北河東兵更戍減其一歲
以優之
宣和二年詔河北軍馬與陜西河東更戍三年罷其
令
宋初征潞州以降卒立效順
乾德二年詔遼州降軍宜以效順懷恩為名
乾德中選嵐州歸附兵為河南驍捷
太平興國四年遷雲朔州民於西京許汝為家戶馬
置清朔擒戎指揮
太平興國四年征太原得上軍天禧四年併入外殿
直班雍熙三年拔飛狐靈邱得其降卒立歸遠
咸平四年六月以河東州兵為神銳二十四指揮神
虎十指揮又升石州廳子軍為禁軍又以虎威十指
揮隸虎翼廳子軍本石州城立景德元年改營相州
升禁軍
景德四年詔河東廣銳神銳神虎軍以見存為定額
缺則補之
仁宗天聖至寳元間增置河東清邊弩手等總百餘
營
康定時趙元昊反西邊用兵升并州充戎騎射麟州
飛騎府州威遠嵐府州建安等皆為禁兵凡增數百
營又河東等路各募宣毅大州二營小州一營營凡
三百八十人岢嵐軍别置牀子弩炮手
熙寧元年十月樞密院請陜西河東選三班使臣及
士人任殿侍者以為河北諸路指揮教習騎軍
熙寧二年四月詔河東陜西諸路舊制馬軍自十月
一日馳射野戰至榖日止塞上地凉自今教起八月
止五月一日
熙寧三年河東等路禁軍撥併立額詔陜西就糧
禁軍額十萬人方用兵之初其令陜西河東亟募士
補其闕上親閱河東所教排手進退輕捷不畏矢
石遂詔殿前司步軍指揮當出戍者擇鎗刀伉健者
百人教如河東法
元祐二年復增置河北河東陜西府界馬步軍
元祐七年河東陜西諸路帥敢勇以一百人為額專
隸經略司
紹聖四年詔陜西路添置番落軍十指揮各以五百
人為額於河東置兩指揮隸統制訓練
紹聖四年詔河東路總管司那融替換上番兵馬無
令戍邊日久致有勞弊如無人替換候春月事宜稍
息即先後上番四將抽減一番兵馬歸營
治平初遣使分募河北河東陜西京東民為本城兵
遇就糧禁軍闕選補
治平八年詔忻代州諸砦以禁軍代廂軍
元符元年詔配隸皆配陜西河東為廂軍
仁宗時神銳忠勇廢已久而忠順保毅僅有存者康
定初詔河北河東添籍強壯河東凡十四萬四千皆
以時訓練河東轉運使文彦博奏康定元年差吳
中路等於河東點差強壯共十四萬三千餘人多而
不精頗妨奪農事
慶歷二年籍河東強壯以十之七為義勇盡抄民丁
增廣其數㨂刺胥如河北法
慶歷三年選河北河東強壯為義勇抄民丁湼手背
戶三等以上置弩當税錢二年三等以下官給各營
於其州歲教練給俸廪犯罪斷比廂軍下番比強壯
景德四年五月減并代戍兵屯河東以省饋運
康定元年六月增置陜西河北河東京東西弓手
元祐二年二月詔陜西河東行策應牽制法
遼
統和十三年七月壬戍詔蔚朔等州龍衛威勝軍更
戍
清寧四年三月戊寅募天德振武東勝等處勇捷者
籍為軍
天慶六年六月乙丑籍諸路兵有雜畜十頭以上者
皆從軍
金
大定五年西北路招討司置於應州西南路招討司
置於桓州以重臣知兵者為使列城堡濠牆戍守為
永制
西京路領節鎮九鎮九
太同府西京留守司晉雲州大同軍節度遼升西
京金皇統三年以西京及山後諸部族隸元帥府舊
置兵馬都部署司天德二年改置本路總管府後更
置留守司大同鎮一奉義宣寧鎮一窟龍
城懷仁鎮一安七疃西京路世襲蕃廵檢月
支錢二貫三百九十文米四石五斗絹三匹
豐州天德軍節度使遼常更軍名應天尋復金因
之皇統九年升為天德總管府置西北路招討司以
天德尹兼領之大定元年降為天德軍節度使兼豐
州管内觀察使以元管部族直撤軍馬公事並隸西
南路招討司富民鎮一振武
淨州刺史兼權機察北至界八十里
撫州威寧承安二年以撫州新城鎮置
朔州順義軍節度使
武州大定前置宣威軍
應州彰國軍節度使
雲州内開遠軍節度使天會七年徙奚第一第三部
來戍柔服鎮一係寧仁舊縣大定後廢為鎮
寧邊州金初置鎮西軍貞祐四年升為防禦河東北
路世襲蕃廵檢月支錢粟一十貫石絹二匹綿一十
兩
東勝州金初置武興軍東勝鎮一寧化
河東北路(天會六年分河東置南北路)領節鎮三鎮四十堡十寨
八
太原府武勇軍河東軍總管府陽曲鎮五陽
曲百井赤塘關天門關凌井平晉鎮二
晉寧晉祠祁鎮一團栢夀陽一西張
寨
忻州秀容鎮四忻口雲内徒合石嶺
平定州興定二年升防禦平定鎮二承天東
栢井樂平鎮一淨陽
汾州西河郡軍事汾陽軍節度使西河鎮一郭
柵介休鎮一洪山
石州離石鎮一石窟孟門鎮二吳保天
澤臨泉鎮一克明
代州震武軍節度使貞祐二年四月僑置西面經略
司雁門鎮三雁門西陘胡谷崞鎮一
樓板五臺鎮二興善石觜繁峙鎮七茹
越大石義興麻谷瓶形梅迥寳興
隩州河曲鎮一鄴鎮許父寨(在黃河灘興定四年徙縣治於此)
寧化州寧化鎮一窟谷
嵐州樓煩郡軍事鎮西節度使宜芳鎮一飛鳶
合河鎮三合河津乳浪鹽院度
岢嵐州貞祐三年升防禦四年升節鎮五月復防禦
嵐谷堡一寒光
保德州保德大堡津汝谷津
管州興定三年升防禦
河東南路領節鎮三防禦一鎮三十關六
平陽府河東南路總管府襄陵鎮一故關霍
邑興定元年升鎮定節度
隰州大寧郡團練大寧關一馬鬭關永和關
一永和關石樓關二永寧關上平關
吉州文城郡軍
河中府蒲州防禦使天德元年升護國軍節度使大
定五年置陜西元帥府河東鎮二永樂合河
榮河鎮一北郎萬泉鎮一胡壁
絳州絳陽軍節度使興定二年升晉安府總管河東
南路兵馬正平鎮一澤掌曲沃鎮二柴村
九五
翼城元光二年升翼安軍節度垣曲鎮一臯落
關一行臺絳鎮一澮交
解州解梁郡軍貞祐三年升寳昌軍節度平陸鎮
一張店夏鎮一曹張聞喜鎮二東鎮
劉莊
澤州元光二年升忠昌軍節度晉城鎮二周村
巴公(舊又置新軺鎮)天井關
潞州昭德軍節度使兼潞南遼沁觀察處置使上
黨鎮一八義屯留鎮一寺底長子鎮一
横水襄垣鎮一褫亭黎城一故壺關口
遼州遼山鎮一平城關一黃澤關
沁州元光二年升義勝軍節度武鄉鎮一南關
天德二年九月置統軍司於山西路以元帥府都
監監軍為使貞祐三年八月戊申太原潞州置元帥
府
金邊鎮置兵之州三十八保德隩寧邊東
勝淨桓昌置兵於要州者十一太原
豐撫
河東三虞候順德軍與諸路效節軍同掌弓手
元
太宗七年七月僉西京平陽太原路人匠充軍命管
匠頭目自識匠外通驗丁數每二十人出軍一名
中統三年三月詔平陽太原等路有舊屬按札爾博
囉實訥岱庫庫布哈布爾哈巴圖爾等官所管探馬
赤軍乙卯歲籍為民戶及僉充軍者壬寅甲寅僉軍
入册籍者令隨各萬戶依舊出征其或未嘗為軍及
蒙古漢人内民戶作數者悉僉為軍
至元十二年六月僉平陽西京等路逹嚕噶齊弟男
為軍十四年正月詔西京等四路編民捕獵等戶僉
選丁壯軍二千人防守上都
十六年十一月罷太原西京諸路新僉軍還籍調江
南新附軍五千駐太原
太原路總管府大德九年改冀寧路
平陽路大德九年改晉寧路
石州怯憐口千戶
隆德府行都元帥府事元初置太宗三年復為潞
州
汾州元帥府元初立至元二年復行州事
絳州行元帥府元初置領河解二州後罷
河解萬戶府憲宗在潛置於河中府領河解二州
至元三年罷
寳昌軍元初因金舊至元四年併入解縣
大同路軍器人匠提舉司逹嚕噶齊提舉同提舉副
提舉各一員其屬豐州甲局院長應州甲局院長平
地縣甲局院長山隂縣甲局院長各一員白登縣甲
局頭目一人豐州弓局使一員賽甫丁弓局頭目一
人
平陽路軍器人匠提舉司逹嚕噶齊提舉同提舉副
提舉各一員其屬本路投下雜造局大使副使各一
員絳州甲局大使一員
太原路軍器人匠局逹嚕噶齊局使副使各一員吏
目一員
廣勝軍掌平陽太原等處歲造兵器以給北邊征伐
軍需逹嚕噶齊大使副使各一員庫子一人
豐州雜造局逹嚕噶齊大使副使各一員
明
明初大同止設都司故軍馬隸衛至弘熙以後始設
總兵副將遊擊等官糧雖衛而軍馬列伍易衛以營
總督宣大軍務御史景泰元年置陽和朔州亦有
署
山西鎮
廵撫山西地方贊理軍務都御史宣德間置駐省
城防秋駐代州
標下營遊擊一員把總一員旗鼓千戶一員
參將營在都司治東設參將一員指揮同知一員左
哨千戶一員把總三員右哨千戶一員把總三員
三關鎮守總兵官一員嘉靖二十二年置先是宣
德四年置總兵官駐偏頭成化十八年罷總兵官置
分守參將弘治十四年復罷參將置協守偏關副總
兵官寧武隸焉至是移鎮寧武稱鎮守鑄印建節與
宣大同
參將五員分駐省城代州偏關利民堡北樓口
守備十員分駐廣武偏頭平刑神池利民八角老營
北樓西黃河鎮西衛
大同鎮
廵撫大同地方贊理軍務都御史永樂六年置天
順元年罷二年復設駐大同
大同鎮守總兵官一員永樂七年置佩征西將軍
印駐鎮城
協守副總兵官一員宣德七年置同總兵官駐鎮
城後駐左衛
參將九員分駐東路中路西路北東路北西路新平
路威遠路井坪路南路
遊擊將軍六員以時應援
守備四十二員分駐懷仁朔州馬邑應州山隂渾源
靈邱陽和天城左衛右衛威遠平魯井坪新平守口
靖魯鎮邊鎮川弘賜鎮羌鎮魯聚樂高山拒牆助馬
滅魯威魯寧魯雲石破虎鐡山威虎迎恩將軍會瓦
窰口平遠保平三十八城堡
協守都指揮一員弘治十五年置駐平魯
操守二十四員分駐許家莊廣靈鎮河王家莊破魯
保安雲西雲岡牛心馬堡殘虎威平紅土黃土祁家
河雲陽敗虎阻虎西安乃河鎮門鎮口永嘉鎮寧二
十四城堡
防守三員分駐三屯馬營河樺門三堡
原額官軍共八萬四千二百五十六員名
山西通志卷四十九
