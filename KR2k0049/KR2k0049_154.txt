山西通志卷一百五十四
列女(六)
朔平府
右玉縣
明
舍人歐英妻王氏幼而淑靜年十九夫亡欲自殺以殉
家人守之不得一日紿以洗沐遣守者去遂閉戶自
縊都御史李敏為之請旌有日月爭光山川出色之
句
儲徵妻何氏年二十四夫故遺女二女紅治生守節六
十一年卒
尉章妻王氏章耕扵田為部人所掠氏年十有八歲母
令改適氏勿聽與母絶往來異日母至門見氏為隣
媪舂米斥之曰汝不吾從今自苦乃爾氏不答遂投
井死
孫可學妻曹氏年十九夫亡撫子旣而子死家益貧冰
操益厲壽八十卒御史白題旌
趙針妻張氏年十七夫亡哭之慟紿家人曰治棺宜寬
吾將盡納夫之遺物也越日乃自縊家人哀其節因
同柩殯焉御史旌之
徐世卿妻李氏年二十三夫亡三子幼勤女紅育之三
子胥成事母盡孝御史旌曰節孝之門
歲貢敦士宏繼妻楊氏士宏任雲南提舉卒扵官氏年
二十六萬里扶櫬歸葬事八旬繼姑以謹順聞課子
&KR0829;恩選學使奏旌
巨經妻李氏年十九夫亡守節翁謹陣亡負骸還葬巡
按周旌其門曰節孝卒年七十有八
馬承學妻柴氏承學被溺死氏痛不欲生即自縊
崔守仁妻原氏守仁經商卒扵旅邸訃聞氏投繯死
右衛千戶黃達妻趙氏年二十一夫亡矢節撫孤卒年
七十有七未嘗與僮僕親授受
玉林衛百戶劉清妻劉氏年二十六夫亡子彪方四歲
氏撫成娶周氏彪亦卒周氏年二十一與姑同守志
操凛如冰霜
生員李委蕡妻宋氏年十九夫亡事翁姑盡孝撫遺腹
子貞儒成名並撫二孫苦節以終
玉林衛指揮楊約妻王氏年十七夫亡生子一日雙瞽
父母遣嫁守死無二
玉林衛百戸王相母柴氏年十九相父故後三月遺娠
誕相事姑撫子以壽終撫按旌表其門
右衛指揮麻富妻王氏年十九夫没王事姑茹苦守節
撫子成名撫按旌曰忠節雙全
右衛千戸姚國都妻王氏年十九夫故家貧姑欲嫁之
氏曰姚氏無後余方娠三月不忍去也後生子名世
官撫成襲父職
副使何廷魁二妾金氏高氏廷魁分巡遼陽城失守率
二氏投井死婢僕從死者六人
趙登仕妻王氏年二十餘寡家貧無子倚季壻供井臼
季女復早折孀居逾四十載旱乾水溢烈風凍雨凛
如一日過其門覩傾側蕭瑟狀無不哀惻之者年七
十卒
周權妻樊氏王鳳妻孫氏王朝臣妻張氏范佑妻李氏
玉林衛胡清妻董氏右衛百戸王輔妻汪氏右衛指
揮周維藩妻張氏右衛正指揮史闕文妻折氏生員
李先香妻趙氏以上俱守志節
國朝
楊氏正黃旗滿洲領催胡都納妻康熙三十五年胡都
納在招磨多軍前病故氏年二十五守節三十三年
雍正六年疏請旌表
王加氏正藍旗滿洲護軍馬成妻康熙三十五年馬成
在招磨多軍前病故氏年二十九守節三十三年雍
正六年建坊旌表
關加氏正藍旗滿洲護軍伊達禮妻康熙三十三年伊
達禮在招磨多軍前病故氏年二十九守節三十三
年雍正六年建坊旌表
焦加氏鑲藍旗滿洲護軍四格妻康熙十三年四格陣
亡氏年十九守節五十五年雍正六年建坊旌表
高氏正藍旗蒙古護軍牙圖妻康熙十三年牙圖病故
氏年一十八歲後隨子偏圖來右衛駐防守節五十
五年雍正六年建坊旌表
達禄氏鑲藍旗蒙古領催杜楞妻康熙三十五年杜楞
病故氏年二十九守節三十三年雍正六年建坊旌
表
高氏鑲藍旗漢軍于朝選妻康熙三十五年朝選病故
氏年二十九守節三十三年雍正六年建坊旌表
宋氏鑲黃旗漢軍廕生田璋玉妻康熙三十五年璋玉
病故氏年二十守節三十三年雍正六年建坊旌表
王氏鑲白旗漢軍王應登妻康熙十五年應登病故氏
年一十九守節五十三年雍正六年建坊旌表
羅氏鑲白旗漢軍王可良妻康熙三十五年可良在招
磨多軍前病故氏年二十六守節三十三年雍正六
年建坊旌表
王加位妻高氏年二十七夫亡子章甫週歲撫孤守志
久而益勵雍正九年旌表
劉生藻妻安氏年二十九夫亡撫孤守節堅操粹白雍
正十年旌表
監生徐建格妻褚氏年二十三而寡無子冰蘗矢志終
始不渝七十九而終
知縣范鼎鉉妻趙氏貢生范台鉉妻陳氏己丑姜瓖之
變同居左雲川衛賊攻城亟二氏相戒弗受辱城破
各抱幼女投井死越數日出其屍面色如生女俱在
抱其時左衛城中井皆填滿惜湮没不傳
把總楊叢泰妻原氏康熙三十五年叢泰從征噶爾丹
没扵陣蒙
卹典贈廕氏年二十九守節三十四年事育盡道宗黨
賢之
鄭材妻馬氏夫早殁撫子永春守志子復中夭僦居人
舍勤女紅自給里中富翁某慕其賢謀娶為繼室所
親咸慫慂之氏堅志不從力營度日卒年七十餘鄉
黨憐其節共為殮葬
生員張杰繼妻劉氏夫臨卒以氏幼令其改適氏不從
撫子守志數十年如一日
楊世寳妻丁氏年二十三夫亡無子撫姪為嗣苦節歴
四十七年卒
劉成名妻王氏年二十六夫亡家貧苦節撫子戢甫入
泮復夭折又撫幼孫承漢成立
爼復興妻韓氏年二十二歲夫亡無子夫弟二俱幼氏
清苦持家俾得成立居有古樹一株枯久復榮人以
為節義之感
田裕國妻石氏裕國病卒子述聖甫六齡氏誓不獨生
三日夫殮自縊柩側
楊有英妻王氏年一十八夫亡撫遺腹子先春守節四
十一年卒年五十九
范鳴英妻王氏年十九夫亡家貧子幼矢守志節歲饑
子死貧益甚卒不易操壽八十卒
生員趙登仕妻王氏年二十四夫亡無子食貧守志歴
五十年卒
劉氏鑲紅旗漢軍協領徐嘉英妻嘉英扵雍正五年病
故氏年三十六歲即投繯殉之
趙氏鑲黃旗滿洲防禦世襲拜他拉布喇哈番常禄妻
常禄扵雍正九年病故氏年三十四歲即投繯殉之
任義妻廖氏義卒矢殉夜半人盡寢潛出縊柩側
王懋德妻李氏王明德妻解氏劉起福妻張氏程起瑞
妻徐氏辛鳳彩妻韓氏王化行妻王氏庠生殷顯宗
妻劉氏庠生周孕彩妻賈氏生員原啟仁妻郝氏成
師友妻張氏庠生王之正妻樊氏冀屏妻胡氏馮三
元妻曹氏安仲妻王氏逯适妻胡氏王忻妻吳氏張
應輔妻閻氏王大徵妻藺氏以上俱守志節
朔州
北齊
斛律氏鉅鹿郡公斛律光長女樂陵王百年妃時災異
疊見帝將以百年厭之使召百年知不免割帶玦留
與妃别見帝擊死瘞之妃把玦哀號不食月餘亦死
玦猶在手掌不可開時年十有四歲
元
賈賢妻劉氏年二十餘夫亡子二長福義年六歲次福
禮在乳哺氏誓不二天勤女紅以供祭養煢居五十
餘年至正間旌表
明
王幹妻李氏正統間幹從征陣亡訃聞氏哀慟欲絶設
靈几祭奠訖出金百兩寄幼女扵侄遂自縊聞者莫
不嗟悼詔旌
指揮方諒妻董氏年二十八諒卒無出誓守以奉舅姑
曰二親老矣是泉下所不瞑目者朝夕承歡二老忘
其無子及舅姑没鬻奩具營葬敬庶姑林氏如姑苦
節三十三年成化十年旌表
武敏妻董氏年二十五夫亡守節四十餘年撫子仲傑
有成仕秦府長史成化十年旌表
李通妻趙氏年十八夫亡欲自盡姑曰爾幸有身得男
以繼夫後夫不死矣若女也當聽爾志已果生男繁
矢節撫姑成化二十三年詔旌
千戶董儀妻錢氏年二十夫亡遺孤在襁褓守節三十
六年撫孤成立弘治間旌表
雷頤妻高氏事見雷節婦傳有碑坊
總旗劉勝妻王氏勝從征没扵陽和後口氏年二十五
遺孤鑑鉞胥幼訃聞氏觸死柱下尋復甦守節四十
八年撫二孤暨孤姪威咸底扵成弘治五年詔旌其門
郝讓妻師氏年二十夫亡無子晝夜悲號罄奩貲營殯
事殯畢遂自縊
舉人郝紀妻楊氏紀病氏默禱願代紀卒氏年二十餘
每謂所親曰計惟一死奈堂上二老何事舅姑生卒
盡禮孀居三十五年正德間旌表
牛茂妻蔚氏年二十餘夫亡遺子珍幼撫育成立守節
五十餘年
周廣妻丁氏年二十夫亡遺子三氏遇之嚴稍長就外
傅日必自課其業三子畏憚如嚴父長宗以國子生
任吳堡縣令次俱成立孀居五十餘年節高而才尤
足稱
舍人李宣妻張氏年二十一夫亡子鳳引在抱撫訓成
立任太原學博巡按旌之
王國臣妻徐氏國臣業攻金虧折官銀賠補不給歸而
謀諸婦欲脫簪珥以償之氏有德色國臣飲毒死氏
追悔自縊奏聞旌表
侯國妻盧氏早歲失怙與嫠母垂髮作苦及筓適國不
數年國亡家素清貧苦節三十年訓子養桂力學食
餼内外賢之
許士連妻朱氏少寡家甚窘日午不㸑冬無完褐氏茹
苦守志撫孤應科第有成孀居三十八年卒
盧天保妻倪氏年少有姿夫耨田氏往饁之道為惡少
楊一山所廹氏以死拒歸訴其事欲自盡時幼子在
抱姑慰勉之氏意不少回卒雉經死一山旋即正法
知州翁應祥為之傳
生員謝北闕妻雷氏少寡甘貧守志教子璋列歲薦當
事旌之
生員李敬伯妻王氏年二十三夫亡食貧守節始終無
間有司以孝姑化婦教子訓孫奏聞旌表
蔚日昇妻盧氏年二十四夫亡家貧日不再炊力傭度
日年六十七而卒
生員王承統妻馬氏少寡守志歴三十八年里中稱為
節孝婦
殷體智妻孟氏夫亡守節歴四十年諸孤俱克成立
國朝
馬呈池妻孟氏年二十夫亡遺幼子二姑病臥氏自啜
糟糠啖姑以甘旨苦節五十餘年教二子東伯東陽
胥登鄉薦順治九年建坊旌表壽八十九東陽妻雷
氏亦早寡事姑以節孝聞
王善教妻劉氏夫亡誓守夫兄善績迫之轉適氏不從
投井死雍正八年旌表
庠生盧顯祖妻高氏年二十七而寡家計蕭條撫子女
備極艱難壽八十四而卒
廩生鄭煜妻李氏年十九夫亡無子誓養舅姑孀居三
十餘年
羅世弼妻張氏幼嫻閨範以婦德聞扵鄉世弼卒氏年
少無子即自縊舅姑救之甦涕泣以諭氏自悔失計
曰舅姑已老無他子婦侍養妾復自盡是速舅姑之
亡也自是忍死侍奉翁没力襄喪葬姑失明色養尤
謹守節四十餘年卒
陳大明妻李氏少寡子儒在抱有奪其志者氏嚙指滴
血矢死儒長娶婦落氏落年二十有三儒亦卒誓守
姑志撫子乾佑有成人稱一門雙節
董宏祥妻趙氏結褵八月宏祥卒誓不再適守節逾六
載忽有媒氏求婚者至氏歎曰少婦守志多不諒扵
人不如死之遂自盡
生員劉屏妻解氏年二十夫亡哀號欲殉其弟梓方慰
勉而止事耄姑撫藐孤曲盡其道孀居六十二年卒
年八十有二
庠生蔚增妻閻氏監生盧之治妻郭氏孟之鎔妻閻氏
廩生盧干城妻蔡氏王鼎冕妻楊氏王待聘妻李氏
雷溥妻李氏解乾妻劉氏以上俱守志節
馬邑縣
明
陳廷貴妻趙氏年二十四夫亡子方三歲守節撫孤力
女紅以自給萬歷三十四年詔旌
生員袁天瑞妻張氏縣佐張璞女幼有志操天瑞亡誓
不再醮子勲娶陸氏知縣陸宗女宗與天瑞友善憐
勲孤以女妻之已而勲亦夭陸矢志節如其姑
舍人張祥妻韓氏年二十九夫亡守志四十五年鄉人
欽其節操
生員李寵妻杜氏年二十夫亡撫孤守節終身無玷
廩生霍鉉妻王氏鉉早逝遺幼子紹芳撫成由明經任
河間府經歴享年九十奉詔旌表
太學生霍毓芳妻盧氏給諫時泰女毓芳父官侍御卒
扵京毓芳扶柩歸旋亦卒子女五人胥夭折會闖宼
焚掠家中落冰霜矢志歴四十三年卒
國朝
廩生張調元妻鄭氏調元父備兵薊州死於難調元偕
兄同奔難所購父屍歸葬未幾調元悲憤成疾卒氏
方少艾仰天大慟曰吾翁死扵忠吾夫死扵孝吾雖
婦人獨不能死節乎投繯飲藥胥為家人所救解砥
志四十餘年歴任長令咸旌奬之
生員陸竒謨妻陳氏年十六歸奇謨越三年竒謨卒遺
孤既治甫週訓讀成名復早折治妻他適撫四歲孫
苞依姪居處年七十有九卒
廩生李承基妻白氏早孀遺孤五人皆幼氏苦守撫之
以長以教學胥有成列庠序家貧各授徒他所氏從
之東西就養迄年六十餘始與仲子歸邑終老
廩生張芳譽妻齊氏年二十二夫亡遺子未週撫守十
二年子亦繼夭氏志堅金石歴久不渝長吏旌其門
廩生李肯堂妻段氏廩生鄭九成妻郭氏監生霍煜之
繼妻張氏霍燕妻閻氏以上俱守志節
左雲縣
明
指揮使范安妾楊氏宣德中安戰没氏欲殉家人止之
氏曰吾欲從一而終爾阻我何為竟死事聞表其烈
行誥封恭人
祁信妻范氏夫早逝事姑以孝聞撫孤成立年八十卒
有貞節堂詩文
指揮李英妻畢氏年二十六夫亡守節四十餘年無事
足不踰中門御史陳天祥奏旌
劉璽妻蔡氏夫亡七日不食求速死不得越數日縊扵
堂
張大倉妻宋氏夫患瘡貧甚氏傭針指醫藥三年無倦
容夫殁姑欲奪其志氏佯諾晩縊扵室事聞詔旌其
門
何志高妻黃氏夫亡自縊以殉事聞詔旌
指揮張璽妻劉氏年二十二夫亡守節三十二年事聞
詔旌
樊端妻郭氏端没自縊巡按李旌其門
生員虞宜妻張氏宜正直忤當路死氏食貧守志歴三
十年義夫節婦鄉評重焉
張大用妻王氏年十七夫亡守節四十五年
指揮王輝武妻丘氏夫亡誓以死殉母多方慰諭卒不
能奪尋自縊
監生王宗伊妻鄭氏年二十夫亡無子守節終身御史
湯題請建坊旌表
張鉞妻盧氏吏目王昂妻張氏韓武妻李氏千戶陳君
寵妻潘氏李季春妻周氏陳宇妻許氏庠生張嘉言
妻丁氏以上俱守志節
國朝
何鍾秀妻蔡氏年二十夫亡甘貧守節壽九十餘卒
吳承印妻趙氏年二十五夫亡撫遺腹子成立守志終
身
馬安世妻梁氏年十九安世卒事舅姑俱登八旬有餘
撫子子亡撫孫孫亡更撫曾孫苦節五十餘年
李福妻潘氏趙君顯妻王氏劉業鴻妻穆氏李見龍妻
張氏以上俱守志節
平魯縣
明
官舍張斌妻龐氏年二十餘夫亡遺子三歲守節撫孤
年逾六十卒
官舍于嵩妻李氏年十九適嵩生子甫五月夫亡姑亦
早孀相依撫孤俱享永年
生員李紹忠妻仇氏婉娩有婦德家素貧事翁姑不遺
餘力紹忠卒絶粒三日自經柩側
高通妻温氏少寡子女胥幼依兄嫂居令他適氏涕泣
明志兄嫂終迫之氏撫子女訣曰我躬不閱遑卹我
後遂投繯死其子女亦即自經叔温廷乃訟之官論
兄嫂如法旌其節
國朝
井坪參將佟國仕妻遼東人失姓氏順治五年姜瓖遣
偽將周世德夜襲井坪佟聞變巷戰死賊入署氏登
樓發矢矢盡墜樓死
王璧妻李氏年十七夫故家貧姑母並勸之嫁氏不從
姑潛許配某娶有期氏聞自縊衛守以報府比官至
檢驗葬已數月啟棺面如生人驚異焉
井坪武棟魁妻靳氏年二十五甫生子魁南遊不返遺
書令改適氏持書涕泣誓死不二魁卒旅邸苦營路
費命子覓骸歸葬子尋卒無後守節四十餘年里人
哀之
范憲文妻孫氏庠生朱來紱妻燕氏李良弼妻安氏穆
崇妻張氏韓錫章妻王氏劉中魁妻楊氏翟起功妻
崔氏營兵劉天福妻韓氏張萬才妻盧氏毛凌霄妻
盧氏庠生黑待旦繼妻李氏王滿銀妻李氏陸敏公
妻龔氏楊烈妻薛氏吉兆星妻劉氏以上俱守志節
寧武府
寧武縣
北周
閻姬宇文護母報護書曰吾共汝在壽陽住時汝叔母
賀拔兒元寳叔母紇干兒菩提及汝姑兒賀蘭盛洛
并汝身四人同學博士姓成為人嚴惡汝等四人謀
欲加害吾共汝叔母等聞知各捉其兒打之唯盛洛
無母獨不被打其後爾朱天柱亡歲賀拔阿斗泥在
關西遣人迎家累時汝叔亦遣奴來富迎汝及盛洛
等汝時著緋綾袍銀裝帶盛洛著紫織成纈通身袍黃
綾裏並乘騾同去盛洛小扵汝汝等三人並呼吾作
阿摩敦如此之事當分明記之耳今又寄汝小時所
著錦袍表一領至宜檢看知吾含悲戚多歴年祀
明
寧武總兵周遇吉妻劉氏俠烈有丈夫氣逆闖圍太原
氏語夫曰公受國厚恩當盡死力以報朝廷周頷之
率部下士赴援及太原破賊趨寧武周守禦力窮墜
城死氏部分男女僕從持弓矢列陣廳前積薪屋後
爇待之賊入應弦斃者纍纍矢盡闔門投烈熖死
潘政妻施氏寧化所人夫亡守節子姓四世同居氏親
為撫訓孫右同登進士歴官布政司參議人謂施之
遺澤云奉詔旌表
國朝
陳大勣妻姜氏年十七適陳二十四而寡守節四十餘
年撫子成立雍正八年題請旌表
生員廖鈞妻李氏靜樂丞李室之女年二十三夫故苦
節四十五年壽六十有八卒雍正八年題請旌表
偏關縣
明
張剛妻王氏年十六歲夫疾篤求以身代及卒欲自縊
家人防護甚周守節五十七年卒年七十二歲
常齡妻黃氏千戶黃璽女年十六歲適齡三載齡卒困
苦守志或憐其貧周之亦不受撫二子成立年七十
八歲卒
千戸王懋德妻李氏年十九懋德卒撫孤守節孀居六
十年壽七十八乃卒氏姑黃氏亦以節聞督撫扁其
門曰雙節淩霄子維城官都督
遊擊常祁妻楊氏祁陣没氏聞訃哀號絶粒旋投繯自
盡家人救免當道旌其貞節歲給廩米一十二石
庠生任桐妾王氏桐故氏請扵桐妻郝氏曰家貧無養
守節不能改適不可吾兩人不若殉夫地下相持大
慟同縊棺側郝繩斷墜地復蘇王即殞命時年二十
九歲
庠生楊佳珍妻萬氏年十九夫故一女亦殤氏絶粒七
日不得死家人慰諭之乃育侄為嗣苦節七十餘歲
王英妻邢氏千戶王麒妻黃氏百戸華三祝妻孫氏庠
生童可進妻賈氏遊擊梁汝貴妻杜氏庠生王國琛
妻柳氏以上俱守志節
國朝
監生薛文耀妻顧氏江寧人連平知州顧如賢女年十
七適文耀踰七載文耀客都門卒訃聞慟絶傾奩攜
子詣京殮骸歸里家中落仰事俯育數十年勞勩備
至舅姑殁竭蹶營葬並祖姑叔姒喪而為六觀者歎
息文耀從弟文熙暨侄女二俱失怙恃氏撫如己出
咸得有成雍正七年建坊旌表
庠生萬鉞妻孫氏大司馬萬世德孫婦也年十九夫故
守節四十年姜瓖變殉難焚死
王翊鼎妻宋氏鎮西指揮使宋興女姜逆之變鼎隨父
投河死氏日夜號泣絶飲食者四日因自縊時年一
十有九
萬年圖妻馬氏圖没於軍氏曰夫既没我將何從遂投
繯以殉
儒士馬士騏妻王氏年十八夫卒子驤未週氏冰蘗撫
孤雛稍長嚴課督弱冠即食餼扵庠當道咸旌其節
卒年六十餘
營兵毛宏吉妻屈氏宏吉調防吳越行月餘復調妻子
偕往氏泣曰婦人無夫獨行數千里即見夫面能保
其為完人乎不若以一死謝之遂自縊
營兵趙自旺妻胡氏奉調南行氏與毛宏吉妻屈氏同
日自縊
李毓竒妻鄒氏年二十四夫卒無子女孀姑垂老氏立
志侍養撫姪以嗣夫勤苦操作處人所不堪鄉黨咸
推重之
郭鼎妻王氏年十五適鼎甫一年鼎出遊卒事翁姑貧
不失養遺孕三月生子鎮蕃育成之每以鼎屍未歸為
恨臨終猶囑鎮蕃求之
高㨒妻史氏年二十一㨒卒姑憐其少且貧諭改適氏
絶粒求死姑慰而撫之織絍養親憂勞早卒
韓五典妻馮氏早孀無子女家極貧氏飲冰茹蘗苦節
終年
杜繼曾妻鄒氏白自旺妻張氏監生薛文煜妻吕氏萬
中遴妻張氏李治妻王氏高通明妻鄔氏史湧妻張
氏沈泰運妻梁氏郝豫妻劉氏庠生張轍妻史氏韓
如琦妻刁氏王希才妻牛氏王風泰妻楊氏萬象新
妻曹氏孫上錦妻郭氏庠生高紹基妻杜氏趙國相
妻趙氏駢之驃妻李氏以上俱守志節
神池縣
國朝
李竒福妻劉氏年二十四夫亡姑孀子幼傭針指治生
計仰事俯畜胥得其道鄉黨以賢節稱
五寨縣
國朝
郭命宏妻李氏貧家婦也動循禮法素行貞潔康熙甲
午氏往掃墓道僻鮮人有張拐子者乘機逼氏氏格
拒不從遂殺扵曠野事聞康熙五十年建坊旌表
岳林光妻喬氏年二十八夫故夜卧不解衣常佩利刃
以防不測光墓遍植松柏每暇輒攜子往視曰松栢
長青冬不變節不惟爾父魂有所依實與我心相似
守節三十四年雍正八年疏請旌表
庠生李朝柱妻賈氏年二十九夫故無子置木主於寢
室晨夕侍側每事必告而後行男子年踰十歲不通
言語守節三十三年雍正八年疏請旌表
澤州府
鳳臺縣
唐
徐氏澤潞將張伾妻封高平郡夫人伾鎮泗州病卒軍
吏欲立伾子重政為郡將徐氏號泣固拒不從德宗
詔褒之進封魯國夫人
金
劉璋妻樂氏年二十一夫亡遺孤長歲次止十七日耳
母家議令改適氏截髮誓守值貞祐己巳荒變中彌
堅苦節歴五十餘年鄉人扁其堂曰歲寒
元
陽城長官郭福妻關氏福没於王事氏矢志四十餘年
行有法度至正間旌表
周氏澤州人安西張興祖妻年二十四夫亡舅姑欲令
改適氏曰妾家祖父皆蚤世祖母暨母並以貞操名
妾或中道易節是忘故夫而辱先人妾不為也遂嫠
居三十年以禮奉堂上更主其父及外祖喪葬事人
皆難之事聞旌表
明
邢清妻劉氏清病尫氏來歸異居侍疾尚未合卺清疾
亟呼氏訣問以所從泣應曰脫不幸願從地下比卒
遂縊而死弘治中旌表
孟誠妻高氏年二十五而寡生子泰七歲待食機杼撫
孤自守泰娶王氏生子鑑泰亡鑑娶牛氏生三子彪
錦欽鑑亦没兩家父兄憐其貧均欲奪之王曰吾姑
為節婦矣牛曰吾姑繼祖姑為節婦矣矢志堅貞後
先如出一口皆年七十而終里有三節堂後孫官侍
郎曾孫陽行人以諫死咸為名臣忠節萃扵一門
范蒲妻梁氏適蒲甫匝月蒲暴卒氏年十八誓以死殉
母令姑同氏寢氏伺姑晨起即投繯自縊嘉靖間事
聞立祠以祀
李孟冬妻宋氏嫁一載而夫亡歸寧母受富室厚聘促
改適氏恚不從母讓之以釜擲氏面歸白翁更衣闔
戶引刃斷頸尸立不僵遠近聞而悲之隆慶初立祠
以祀
焦廷器妻韓氏年十七于歸甫三日夫暴亡氏襄葬畢
旋即縊死
兵部司務郭環妻張氏環卒扵官子志學甫七歲志仁
在襁褓氏攜孤扶櫬以歸既葬躬紡績課二子攻苦
力學相繼登第不獨貞行為高義方尤足尚云
李朝元妻毛氏事繼姑稱孝年二十二夫亡子一在抱
一方娠苦節六十餘載當事旌之
生員侯秉醇妻郎氏夫亡痛絶復甦屢以死殉翁姑父
母隂謀奪其志氏聞勺水不入口者三日死之奉詔
旌表
舉人張翰妻焦氏翰卒矢殉弗令人知也蓋棺畢入閣
櫛沐雉經當事有女中丈夫之扁
庠生劉孟津妻王氏年二十三夫亡撫在抱子入庠歴
六十年艱難困折兩目俱盲又有朱氏者庠生劉孟
濱妻也亦苦節四十餘年殁當事以雙節旌其門
毛炳然妻王氏炳商十餘載感疾歸臥不能言動氏典
器服搆醫藥手滌厠牏數年不懈炳殁觸頭出血幾
絶藉紡織以資膏火教子俊民著名庠序事聞旌表
党鳳妻張氏年二十二夫亡誓不更志倚織自饍教育
孤子閨閫肅如事聞旌表
輔國中尉朱充□妻魏氏夫卒氏晝夜號哭死
韓表妻裴氏夫亡栢舟自矢閨門謹嚴終其身寂如也
詔旌其門
庠生李大隆妻郜氏隆卒京邸氏年二十五聞訃即欲
自經所親力勸之撫子守節歴三十五年奉詔旌表
趙汝鳳妻魏氏年二十四守志撫孤騰躍躍早卒又撫
孫萬國備嘗艱苦壽八十四歲院守旌之後四十年
趙日映繼室苖氏年十九而寡無子事孀姑及姑卒
躬自營葬四棺纍纍痛感道路郡守亦扁旌焉
舉人孟思妻鍾氏二十歲撫子履約約妻馮氏二十一
歲撫子士貞庠生貞妻王氏二十六歲妾甯氏十七
歲偕撫子璋璋早卒撫三日孫淑一門四節鄉黨稱
賢
貢生張㷆妻李氏年十九夫亡撫子祖廕入庠奉詔旌
表廕與蠡縣令王采殉城難妾申氏撫孤入郡庠究
以未獲廕骸痛悼卒
劉鳴鷺妻李氏崇禎間流寇掠大陽氏攜二女長成憲
西妻次田饒妻一侍婢倉皇出走道遇汚池謂二女
曰我等女流將焉適不如入此全身遂同二女侍婢
投池死
李尚隆妻韓氏隆死未葬遽遭流賊肆横民人逃匿山
谷氏獨潛墻壁中守柩賊火室柩焚氏縊死壁内
關天廕妻田氏偕妾楊氏十九歲撫週歲孤入庠遭流
氛遇害
段烈女父如錦年十四歲崇禎五年為流寇所擄女奪
賊佩刀自刎死
孝子趙友益妻安氏馬負圖妻周氏張重光妻馮氏庠
生張燮妻靳氏義官董思燾妻耿氏段一宗妻李氏
張一桂妻郭氏庠生石文炳妻趙氏侯侃妻康氏田
鐸妻王氏生員李長盛妻裴氏生員郝訓妻王氏任
中輔妻劉氏關守智妻連氏王納言妻任氏奉國將
軍朱聰澇繼室李氏朱充□妻王氏鎮國中尉朱俊
蒸妻李氏署丞段廷黼妻魏氏段居讓妻龐氏王堯
臣妻姚氏以上俱守志節
國朝
岳尚武妻司氏年二十夫亡紡績謀生十指穿血教子
峻極成名巡按疏旌
生員孔銓妻毛氏結褵五月銓卒氏慟絶投繯侍婢嚴
衛之忽曰若輩不須防我我俟遺腹男女何如耳治
夫墓則繩度尺寸計容兩棺臨期生女朝夕痛哭日
進米汁一盞兩月而卒巡按疏請旌奬
官廕生張中驥妻陳氏年二十二夫亡呼搶欲死方抱
娠姑以存祀諭及期果誕子撫成廕官監三喪未舉
卜塋禮葬之康熙四十一年建坊旌表
張貞女許字苖咨未婚咨卒貞女奔喪守志孝事孀姑
姑亡葬訖乃不食死雍正九年旌表
張元孕妻王氏年二十一夫亡無子與孀姑相依後姑
欲改適氏痛哭留之不從猶餽衣食殁姑身乃止
參政張光奎繼室李氏二十四歲撫子茂琨茂琨妻李
氏二十七歲撫子廷鑛廷鑛妻尚氏偕妾劉氏年二
十撫子淮入郡庠三世四孀白首矢節
生員王會極妻裴氏闖賊索金拘其翁氏脫簪珥出之
尋翁遭誣禍不測氏投繯為家人知救免復蕩産白
翁冤子化美入郡庠
時世英妻崔氏年十九夫亡奉養祖姑育數月遺孩尋
夭鬻奩易室營葬四暴棺七十餘歲惟圓泥丸給養
里人憐之
李養德妻畢氏養德貧苦以種菜為生養德卒氏孕已
半載焚香告天縊死柩前
史揚芳妻蘇氏子女俱無年八十餘奉養一百八歲之
老翁家貧日走士夫家博少許酒肉進翁起居輾轉
氏晝夜扶掖不少離
李化國妻原氏年十九夫亡遺孤彙征甫九月孤孀無
籍家業悉為豪奪至不能餬口彙征入泮早亡復撫
孫甘心窮餓百折不回年九十三卒
舉人張應嵩繼妻焦氏年二十二應嵩卒扵客誓以死
殉家人防衛嚴不獲葬畢不食死
張貞女父廣土幼許聘徐弼世弼世卒女請往弔母不
許後改字范姓子羔雁至女始知痛哭欲縊母曰我
耄矣兒若此我請先女唯唯厥後舁至范門止不進
疾聲謂范父曰我徐家婦何強逼為也我隱忍至此
者為母老耳遂去吉服衷縞素上下縫絍不可解觀
者百千人范願退婚送至妗家次日而返至弼世忌
日向墳頭哭奠訖易服拜公姑執婦道甚恭歲餘卒
趙良富妻苖氏良富貧賣炭營生傷力卒氏誓不獨生
母謹防之至殮日謂母曰彼將就木我當往視之久
不返覓之自縊溝中樹上矣
朱明綋妻王氏年二十一夫亡甘貧守孤子尋没氏痛
哭曰我久不死者為朱氏延此一脉今何望哉遂不
食九日死
張子脩妻段氏年二十二夫亡乘隙縊扵柩側紳士公
誄之
孔得貴妻焦氏裴述臯妻李氏張國治妻趙氏生員張
竒珍繼妻王氏裴秉彜妻王氏大理寺卿張光前妻
朱氏生員張肇興妻宋氏田光耀妻王氏庠生田種
金妻王氏王嘉謨妻韓氏霍世科妻王氏秦時泰妻
朱氏生員郝紹芳妻郭氏劉雲鵠妻趙氏王國明妾
張氏龐士傑妻顔氏郜師尹妻楊氏樊養能妻謝氏
段□鳳妻劉氏陳策妻苗氏生員喬民信妻王氏張
嗣昌妻孟氏劉永貞妻韓氏生員李楷妾李氏建昌
令丁其泰妻李氏生員段萬鍾妻任氏張茂晨妻宋
氏尹芳妻司氏李興隆妻秦氏進士翟于磐妻郭氏
王順德妻趙氏生員何振繼妻申氏韓瑒妻侯氏生
員張□妻孫氏監生張加侯妻孔氏廩生鍾世芳繼
妻朱氏翟于珣妻王氏監生崔鐸妻李氏宋黼皇妾
徐氏廩生李捷妻王氏張潤妻孔氏生員趙日章妻
喬氏生員陳英妻翟氏常佩璲妻劉氏苖登雲妻裴
氏申竒遇妻侯氏常友金妻牛氏董濬妻王氏趙昭
妻韓氏郭名顯妻魏氏常禄妻李氏宋養正妻張氏
監生趙廷對妻馬氏王海妻陳氏李學書妻王氏門
永和妻原氏馬洪瑞妻鍾氏張德俊妻陳氏郜儒妻
李氏陳泰妻王氏李必昌妻張氏范自省妻郭氏董
洪妻張氏尚錦妻朱氏王起志妻傅氏陳善妻古氏
趙良弼妻申氏王俊奎妻王氏馬雲蛟繼妻王氏段
雲鷺妾李氏宋璋妻霍氏生員葛秉忠妻馬氏劉崇
潤妻趙氏邱弼乾妻王氏張宿瑞妻王氏李文臣妻
王氏生員董維藩妻孫氏生員王容妻張氏朱錦妻
宋氏張二典妻原氏王廷相妻李氏史綸章妻秦氏
陳玉圖妻李氏晉宗周妻李氏范才喜妻王氏以上
俱守志節
高平縣
元
張珊妻曹氏年十九珊亡遺孤甫週歲姑先有贅婿李
姓者利所有隂與其妻謀願鴆兒以絶曹望曹心動
乃寄兒母家&KR1103;&KR1103;孑立恪盡婦道以慰其姑凡五十
年所值李姓者死兒克成立壽九十終至大間奏聞
旌表
張國用妻許氏年二十二夫亡誓守奉姑泰定三年詔
旌曰孝節之門同邑又有段傑妻姬氏李鳳妻王氏
王平妻張氏俱著貞節泰定間縣尹郭質奏聞並旌
明
張友讓妻王氏年十九歸讓閱十年讓死苦守不移資
女紅奉姑教子足弗踰閥弗與宴會終始以禮六十
八終成化七年知縣崔璘奏旌之
李韶妻祁氏年二十三韶亡以死自誓舅姑欲奪其志
氏堅持不二内外稱之成化七年奏旌
王子章妻李氏章死氏願殉未果值兵亂攜七歲兒備
歴艱辛歴四十年晩節愈勵成化七年奏旌
邵深妻璩氏年二十深死端潔自持資織絍以供朝夕
邑有巨姓擇簉慕其賢欲致之屹不為動竟守志以
没成化七年奏旌墓産紫芝二本縣令劉鳳池有詩
憑弔
邢琰妻李氏琰早死貧甚親黨以别醮諷之氏曰姑在
孰與為養者矢死無他竭力奉姑終老氏亦壽踰七
十有八成化七年奏旌
生員陳鳳妻李氏明經陳輔母夫亡子幼家計索莫守
志不踰倚紡織為命教子成立官漢隂知縣成化七
年奏旌
李女幼受尚洗聘未娶洗往滇無歸志女誓不改適尋
以禮歸尚門事姑篤孝洗竟客死典衣飾托所親舁
骸骨歸為同棺之穴而厝苦守凡六十餘年卒嘉靖
間邑令傅思明表其畸行立祠祀之邑人宫詹劉虞
䕫有贊
邢光裕妻郜氏裕負矢戍邊竟裹馬革氏典衣取屍歸
殯畢即縊柩前二女從死有司奏聞建坊旌表曰乾
坤正氣
牛學禮妻張氏禮疾篤以百金付張曰為爾後日計氏
自忖脫夫有不幸有死而已金何為學禮竟不起氏
投繯柩前有司奏聞旌表
龐暘妻陳氏苦節四十餘年如一日萬歷壬寅遇覃恩
詔表其閭復丁二人邑人馮養志志墓
舉人邢國庶繼妻趙氏適邢一載而寡年十九姑垂白
前妻二子待哺氏食貧勵節奉姑終身教二子成立
奉詔旌表
張朝相妻李氏生二子而朝相亡氏年十八艱虞萬狀
迄扵成立長子嘉祥娶李氏次子嘉瑞娶賈氏後兄
弟相繼死一姑二婦誓共守節俱以垂白終
宫詹劉虞䕫妾畢氏年二十一䕫卒撫嫡子文徵扵襁
褓誓死保護族子不得肆其螫卒全三尺孤以綿一
綫歴三十年不渝文徵以胄子官部郎䟽請旌表
牛天賜妻梁氏進士牛翀元母年二十九而寡人不見
其啟齒性戅直苦守四十餘年受貤封依然寒素建
坊旌表
張珽妻王氏幼失怙恃育扵嫂年十六歸珽珽亦少孤
依舅氏居氏婉娩順從門内雍肅越十載珽遘疾篤
慮婦少無依氏泣曰君脫不諱我豈獨生耶及珽卒
殮訖氏竟投繯死
李嘉言妻張氏李經邦妻王氏馮坤妻田氏李時漸妻
張氏姬佩林妻郭氏生員牛星妻薛氏郭守恩妻孟
氏常太妻張氏郭思恭妻關氏李大勲妻王氏郭治
禮妻畢氏何春妻王氏張孟秋妻李氏郝慶妻李氏
李佩妻朱氏李彪妻王氏以上俱守志節
國朝
監生李棠繼妻田氏己丑夏賊人張斗光煽姜瓖餘燼
澤潞騷然劫掠無忌氏避亂東莊煤窰賊薰攻甚急
窰破執氏罵曰吾以名門女適名門豈從汝賊賊大
怒露刃脇之罵愈厲立斃刃下時從賊者無不愧歎
鞏攀桂妻張氏年十六夫亡撫兩月子貞成立荼苦備
嘗閱年八十一士民立石
生員趙建紀妻王氏年二十五夫死投繯以殉遺一女
弗顧士林哀之
孝子袁潔母朱氏十八守節八十告終潔廬墓處縣令
某奉文立石志之
趙之秀妻程氏年十九之秀死無子姑以氏貧幼迫令
改適再四氏紿以服除及期姑設計攜婦往女家道
逢數人目注氏氏覺謂姑曰已被細看往女家何為
别姑獨歸未至家長號一慟縊夫塚旁時年二十一
庠生李德恒妻秦氏年十六適德恒孝舅姑敬夫子姻
黨稱賢越十三載德恒病革氏泣語德恒曰君無為
我念我必以死殉德恒戒不可氏頷之及德恒卒殮
畢氏以頭觸棺幾斃矢志不變家人守之會氏翁痛
子感懷憑棺大慟舉家胥奔勸氏乘間自刎死氏兄
莫廉其實訟之官凡六閱月讞平始殯形容不毁面
猶如生
李永欽妻楊氏緱獻儒妻張氏陳尚志妻李氏陳紀妻
李氏胡璣妻常氏生員楊尚林妻秦氏生員李業偉
妻田氏陳緒妻李氏以上俱守志節
山西通志卷一百五十四
