山西通志卷七
疆域(二)(舖遞附)
朔平府在布政司西北六百七十里
東西廣二百四十里南北袤三百二十里
東至大同府大同縣界一百六十五里西至邊牆
七十里南至寧武府寧武縣界二百九十五里
北至邊牆二十里東南到大同府山隂縣界二百
七十里西南到寧武府偏關縣界一百四十里
東北到邊牆二十里西北到邊牆三十里自府治
至
京師九百六十里
右玉縣(附郭)
東西廣六十五里南北袤一百七十里
東至破虎堡邊牆五十里至左雲縣界石碑坡舖六
十五里左雲縣治七十五里西至邊牆二十里至
平魯縣界七十里南至左雲縣界六十五里至朔
州界石壺村一百五十里至馬邑縣治二百二十里
北少西至殺虎口二十里至口外歸化城二百九
十里東南到大同府懷仁縣界南家堡一百六十
里懷仁縣治二百二十里西南到平魯縣界三層
洞舖九十五里平魯縣治一百一十五里東北到
邊牆二十里到左雲縣界三屯堡五十三里西北
到邊牆十二里少北到邊牆三十里
總舖紅土堡黃土堡牛心堡雲陽堡新
廟村雙河屯威平堡
東繇南門至雲陽堡六十里又三里至左雲界石
碑坡南經梁家店三十里祁河二十里西南經威
遠城五十里北經馬營河十里至殺虎口八里孔
道也東經八里莊八里啼窟嶺四十二里又三里
至左雲界三屯堡東南經祁河岔道至周道堡四
十里偏嶺四里又三十里至懷仁界南家堡西南
經楊千戶河十里鐵山堡二十里雲石堡二十里
又十五里至平魯界阻虎堡東北經馬堡三十里
破虎堡十里又三十里至左雲界寧魯堡小徑也
朔州在府南二百四十里(省志州志二百八十里)
東西廣八十五里南北袤一百二十里(州志廣一百四十里袤二)
(百里)東至馬邑縣界東邵莊二十五里(州志至山陰縣界新興舖)
(八十里)馬邑縣治四十里至大同府山陰縣治一百里
西至寧武府神池縣界利民堡六十里(州志作蕎麥川)神
池縣治一百二十里南至寧武府寧武縣界陽方口
六十里代州崞縣界段家舖七十里少東至崞縣治
一百三十里北至平魯縣井坪所界下窰子三十
里井坪所六十里至右玉縣界馬家河一百三十里
右玉縣治二百四十里東南到代州界廣武站八
十里代州治一百四十里西南到寧武府神池縣
界神池口六十里到寧武縣寧武關九十里東北
到馬邑縣界八里墩三十二里泥河七十里西北
到井坪所界劉家口三十里寧武府偏關縣界鴨子
坪一百三十里到平魯縣治一百二十里到偏關縣
老營堡一百三十五里
總舖烟墩村前寨村劉家口子
東經十里舖二十里舖烟墩村野場村凡一百一
十里至馬邑灰河界東南繇西付院七里至馬邑
辛家莊二十二里南經油房頭金城屯前寨村梨
園頭青圪塔舖沙河子凡一百七十里胥平川又
五里至陽方口西南繇岔道經西套村六十里至
大水口西經曹沙會高家莊魚渠嶺越石盤安子
坪一百二十五里至利民堡西北繇邢家河小村
兒舖至平魯劉家口界五十五里東北繇野場岔
道至馬邑界八里墩三十二里孔道也東經七里
寨祝家莊金龍池五十七里至馬邑界西南繇油
房頭經井子窊中正坡至大水口西北經塊子坪
門家嶺邊家莊上水頭胥土坡通西北要道
馬邑縣在府南二百四十里
東西廣四十里南北袤一百里(縣志廣七十三里袤九十五里)
東至大同府山隂縣界羅家疃二十里(縣志作新興舖界四十里)
少北至山陰縣治六十里西至朔州界八里墩二
十里東邵莊十五里至朔州治四十里南至代州
界廣武下關城四十里(縣志作雁門關界八十里)北至大同府
懷仁縣界大峪口六十里(縣志朔州洪濤山界一十五里)至左雲縣
一百八十里東南到代州界廣武站六十里(縣志五十)
(里)代州治一百二十里(縣志作南)西南到朔州曹村界
三十里到寧武府寧武關一百二十里東北到朔
州界大羊圈三十里到懷仁縣治一百四十里(縣志一百)
(五十里)西北到朔州界洪濤山一十五里(縣志作北)平易
村三十五里朔州治五十五里到井坪所城七十里
總舖三家店羅家疃十里後里仁廣武
察罕十里舖
東經興文舖至山陰界河陽堡舖共四十八里南
經後村舖汴子疃村里仁村尖圪塔共五十里至
代州界廣武舖西經舖十里舖二十里舖二十里
至朔州界北至朔州界洪濤山十五里孔道也東
經河淋□霍家營陸家莊四十里至山陰界察罕
村南經王東莊安子村四十五里至代州界正峪
村西經西林寺老君廟二十五里至朔州界西辛
莊北經小泊村神頭村二十里至朔州界神西村
為小徑
左雲縣在府東七十五里
東西廣一百里南北袤九十里
東至大同府大同縣界青磁窰舖九十五里大同縣
治一百二十里西至右玉縣界黑圪塔舖一十五
里右玉縣治七十五里南至大同府懷仁縣界大
峪口舖七十二里懷仁縣治一百一十里北至寧
魯堡界三十里東南到大同懷仁二縣界磨石澗
村五十里西南到威遠城界九座墳舖三十三里
到平魯縣界五十里到威遠城六十里東北到邊
牆九十里到大同縣拒牆堡界助馬路拒門堡一百
二十里西北到右玉縣界陳家窰村四十里
總舖雲西高山城雲崗堡大同城
東至油房溝九十里又五里達大同青磁窰舖南
至吳家窰六十里又十二里達懷仁大峪口舖西
南達威遠城九座墳舖三十三里西達右玉黑圪
塔舖十五里北經三屯堡前十八里至寧魯堡舖
外長城東北經瓦窰村前二十五里迤東北至威
魯堡又至助馬堡拒門堡達大同拒牆堡胥孔道
也東南經磨石澗五十里達大同懷仁二縣界小
徑也
平魯縣在府西南一百一十五里
東西廣一百里南北袤八十里
東至右玉縣界劉虎獅子村三十里至左雲縣治一
百二十里西至邊牆三十里至寧武府偏關縣界
將軍會堡六十里偏關縣治一百八十里南至朔
州界井坪堡細水梁舖七十里朔州治一百二十里
北至右玉縣界三十里至邊牆六十里東南到
左雲縣界二十八里到朔州界沙城村三十里西
南到偏關縣界巡溝梁舖四十里到老營堡九十里
東北到左雲縣界三層洞舖二十里到右玉縣治
一百一十五里西北到邊牆五十里到大水口堡
四十里
總舖三層洞交澗村井坪堡
東北繇朔州嶺舖三層洞舖三十里至右玉縣界
南經大石槽舖大杆莊舖西水澗舖王冒窰舖郝
家坡舖井坪堡二百二十里至朔州界細水梁西
經祁家窰舖山寺舖巡溝梁舖一百里至偏關縣
界東昌峪直抵老營堡孔道也東經張小村徐伏
兒村四十里至右玉縣界劉虎獅子村東南經東
夾道村沙城村七十五里至朔州界張家小峰西
南經小杆莊村紅溝村二十里至朔州界陡嘴村
西經趙岔窰村暖溝村阻虎堡滅虎堡將軍會堡
共二百里至偏關縣水泉營紅毛口西北經水泊
寺村石莊村魏家窰村大河堡一百一十里至邊
牆北經毛家窰村連家窰村威虎堡九十里至邊
牆小徑也
寧武府在布政司北少西三百四十里
東西廣一百五十里南北袤二百八十里
東至朔平府朔州界二十五里西至太原府岢嵐
州界一百二十五里南至代州崞縣界七里北
至水泉營邊牆界二百七十里東南到代州崞縣
界九十五里西南到忻州靜樂縣界一百四十里
東北到朔平府平魯縣界二百里西北到保德
州河曲縣界一百一十五里自府治至
京師九百五十里
寧武縣(附郭)
東西廣一百六十五里南北袤二十里
東至朔平府朔州界陽方口蔴峪寨二十五里朔州
治八十里西至忻州靜樂縣永安鎮舖一百四十
里靜樂縣治一百八十里南至代州崞縣界狼窩
溝五里鳳凰村舖七里北至神池縣界黃花嶺舖
十七里神池縣治三十里東南到崞縣界柳坡泉
八十五里崞縣治一百一十里(縣志一百一十五里)西南到
崞縣界馬房村一百里東北到神池縣界大水口
三十五里西北到五寨縣界馬龍村九十里五寨
縣治一百八十里
總舖陽方口分水嶺二馬營寧化堡石
家莊鳳凰村黃花嶺
東至馬灣七里陽方口麻峪寨二十里又五十里
抵朔州西經壩上村十五里余家莊分水嶺胥十
里又亂橋子十里抵保德州南由鳳凰溝七里抵
崞縣北至黃花嶺十三里接神池直抵偏關縣據
三關之險要邊陲衝路也南由陽方武口峪過紫
金關西由靜樂縣陵井溝至太原府属小徑
偏關縣在府北一百八十里
東西廣一百里南北袤一百四十里
東至朔平府平魯縣界賈家舖一百里平魯縣治一
百七十里西至保德州河曲縣界西溝村關河灘
一里至樺林堡界二十里至河曲縣治一百五十里
南至五寨縣界樓溝堡下莊村溝六十里五寨縣
治一百四十里北至滑石澗堡界七十里至蒙古
草地界邊牆八十里東南到神池縣界永興堡狼
窩村溝六十里神池縣治一百四十里西南到河
曲縣治一百二十里東北到蒙古草地界五眼井
堡邊牆一百里西北到河曲縣界二十里到蒙古
草地界老牛灣堡邊牆八十里
總舖馬站堡老營堡賈家堡迤西村劉
家溝鐵駝墕永興堡
南由迤西舖經龍霸山至劉家溝十五里達五寨
永興舖至狼窩村溝二十里達神池此偏關三孔
道也西至關河灘十里河曲縣界北繇水泉營堡
至蒙古草地界此偏關二要徑也
神池縣在府北三十里
東西廣九十五里南北袤一百五里
東至朔平府朔州界大澗口五里至寧武縣陽方口
二十五里至朔州治八十里西至五寨縣界官莊
橋九十里五寨縣治八十里南至寧武縣界黃花
嶺十五里寧武縣治三十里北至偏關縣界乾柴
溝九十里偏關縣治一百九十里東南到寧武縣
界溝兒澗五里到朔州界五里朔州治九十里西
南到五寨縣界小辛莊五十里五寨縣治九十里
東北到朔州界利民堡六十里朔州治一百二十里
西北到偏關縣界草庵九十里偏關縣治一百五
十里
總舖黃花嶺辛莊大店劉海莊八角堡
草庵
西經辛莊舖義井驛大里莊仁義村八十里至官
莊橋五寨縣界秦中孔道也西南經辛莊舖辛村
大店舖七十里至小辛莊五寨縣界五寨孔道也
五寨縣在府西一百里
東西廣五十五里南北袤一百里
東至神池縣界張家坪三十里神池縣治八十里
西至太原府岢嵐州界界牌村二十里岢嵐州治八
十里南至寧武縣界店坪山三十里北至偏關
縣界深墕村七十里偏關縣治一百四十里東南
到寧武縣界二十五里西羊房村三十里神池縣治
八十里西南到岢嵐州界黃土坡四十里岢嵐州
治八十里東北到神池縣界賀職村五十里神池
縣治八十里西北到岢嵐州界韓家樓六十里到
保德州河曲縣界七十里
總舖張家坪界牌村小河頭村
東由東寨坡經石廟兒村十里又官莊村五里抵
神池縣界西經大村舖文子溝胥五里韓家樓十
里抵岢嵐州至太原府北由深墕村賀家梁舖十
里劉家灣十里又五里至三岔口抵偏關縣通
京逹陜孔道也
澤州府在布政司東南六百二十里(府志六百八十里)
東西廣五百里南北袤二百二十里
東至河南衛輝府輝縣界二百四十里西至平陽
府翼城縣界二百二十里南至河南懷慶府河内
縣界一百一十里北至潞安府長子縣界一百三
十五里東南到輝縣界二百三十里西南到蒲
州府垣曲縣界一百九十里東北到潞安府壺關
縣接河南彰德府林縣界二百三十里西北到翼
城縣界二百二十里自府治至
京師一千八百里
鳳臺縣(附郭)
東西廣一百一十里南北袤一百四十里
東至陵川縣界王莽嶺七十里(州志東至峰頭舖界五十里)西
至陽城縣界周村鎮四十里(州志五十里)陽城縣治九十
里南至河南懷慶府河内縣界碗子城九十里(州志)
(一百一十里)河内縣治一百二十里北至高平縣界界
牌嶺五十里(州志作勞勞亭舊志至莒山嶺六十里)少東至高平縣治
八十五里東南到懷慶府修武縣界鐵橛山一百
里修武縣治一百八十里西南到懷慶府濟源縣
界上河里一百里濟源縣治一百五十里東北到
高平縣界寨上村六十里到陵川縣治一百二十里
西北到沁水縣界岳神山四十里沁水縣治一百
七十里
總舖七嶺王太望川楊家川李村高
都黨莊金岡茶園北小箕南小箕天
井關晉廟草底牛房横望碗子城
東北經望火臺舖五里孫村口新橋二舖胥十里
又經高都黨村二舖胥十里又十里至陵川界峰
頭舖南經孟家店越九舖胥十里又十里至河内
界常平舖西經崗頭舖五里又越四舖胥十里又
十五里至陽城界北留舖北經望火臺至李村舖
三十五里又經界牌嶺二十五里至高平界喬村
驛胥孔道也而碗子城尤為危險又南由星軺驛
至小口子抵河内西梁鎮由柳樹口至河内清化
鎮東北至陵川奪火店胥屬險徑
高平縣在府北少東八十五里(省志府北八十三里)
東西廣九十里南北袤八十里
東至陵川縣界禮義村四十五里西至沁水縣界
王寨村四十五里沁水縣治一百七十里(縣志二百里)
南至鳳臺縣界三家店三十五里少西至鳳臺縣治
八十五里(縣志作九十里)北至潞安府長子縣界張店村
(府志作丹朱嶺)四十五里長子縣治八十五里(縣志作九十里)東
南到陵川縣界峰頭舖五十五里陵川縣治九十里
西南到鳳臺縣界大陽鎮四十五里東北到潞
安府長治縣界大乙村四十里長治縣治一百二十
里西北到沁水縣界秋峪嶺五十五里沁水縣治
二百五里
總舖玉井南陳喬村臨丹西陽范店
鴉兒溝
東北經換馬村四十里又五里至長治界太乙村
南至鳳臺界三家店三十五里北至長子界張店
舖四十里此孔道也東經朱莊村十五里又三十
里至陵川界禮義村西由馬村鎮三十五里又十
里至沁水界賈寨村此小徑也
陽城縣在府西八十里(省志西一百里府志九十里)
東西廣一百里南北袤一百二十里(縣志廣一百一十里輪一百二)
(十里)東至鳳臺縣界周村鎮四十里鳳臺縣治八十
里(縣志九十里)西至沁水縣界大峪溝六十里(縣志七十里)
至絳州絳縣界二十五里南至河南懷慶府濟源
縣界韓王頭八十里濟源縣治一百二十里北至
沁水縣界郭壁鎮四十里少東至潞安府長子
縣治一百二十里東南到鳳臺縣界高會村四十
里到濟源縣界窰子村一百里到懷慶府河内縣治
二百里西南到解州垣曲縣界轟轟村七十里鐘
鼓山一百里垣曲縣治一百五十里東北到高平
縣界武安村三十五里高平縣治一百二十里西
北到沁水縣界仙翁山四十里傅齊嶺七十里沁水
縣治九十里(縣志作西)
總舖下孔沁渡北留李邱陽邑友泉
芹池泉秀大峪溝
東經後則腰下孔舖胥五里沁渡舖十里越沁水
經北留舖二十里至鳳臺界周村舖胥坡道西經
水磨頭李邱村舖十里王曲村陽邑舖胥五里越
銀匠山至友泉舖十里又越晝山至芹池舖十里
又經泉秀舖十里吕家河大峪溝舖胥五里又十
里至沁水界夫妻嶺此陽城孔道也東南至鳳臺
界高會村四十里南至濟源界韓王頭八十里西
南至垣曲界轟轟村七十里西北至沁水界仙翁
山四十里北至沁水界郭壁里四十里東北至鳳
臺界韋町村五十里此山徑也東二十里潤城鎮
越沁河至韋町村三十里為陽城水道
陵川縣在府東北一百二十里(省志一百二十三里)
東西廣一百二十里南北袤一百一十里(縣志廣一百七十里)
東至河南衛輝府輝縣界早生村八十里西至高
平縣界韓村四十里高平縣治九十里南至河南
懷慶府修武縣界望仙樓九十里修武縣治一百四
十里北至潞安府壺關縣界馬鞍山村二十里壺
關縣治九十里東南到輝縣界王莽嶺一百二十
里輝縣治二百一十里西南到鳳臺縣界党莊里
八十里鳳臺縣治一百二十里東北到潞安府壺
關縣界神郊村四十里到壺關縣接河南彰德府林
縣界一百一十里林縣治一百七十里西北到潞
安府長治縣界西火鎮四十里長治縣治一百二十
里長子縣治一百六十里
總舖四塸嘉爐罐泉附城梧桐西王
峰頭
東經脚兒頭馬圈村崇興鎮圪□水共一百里至
河南輝縣界早生村東南經上郊村八凟嶺洪水
村灣子村共一百一十里至輝縣界平田村南經
張家村老槐樹嶺鳳凰&KR1592;奪火鎮共九十里至修
武界望仙樓西南經石子嶺小回嶺焦家嶺七十
里至鳳臺界峰頭舖西經牛家川菜家坪禮義鎮
四十里高平界韓村西北經川子村池下村五十
里至長治界官火嶺北經郎士崗北爐河二十里
至壺關界馬鞍山東北由楊寨村至北趙村共二
十里至壺關界神郊村胥山徑也
沁水縣在府西北一百七十里(省志西二百里)
東西廣一百八十五里南北袤一百一十里(縣志横亘二百)
(餘里延袤六百餘里)
東至高平縣界空倉嶺一百四十里(縣志界一百五十里)少北
至高平縣治一百七十里西至平陽府翼城縣界
關子山四十五里(縣志至界五十里)翼城縣治一百一十里
南至陽城縣界黃家巗二十里(縣志界三十里)北至平陽
府岳陽縣界沁河口九十里少西至岳陽縣治一百
九十里東南到鳳臺縣界老母掌一百四十里鳳
臺縣治一百七十里西南到綘州垣曲縣界舜王
坪一百里垣曲縣治二百五十里東北到潞安府
長子縣界洪水村一百里長子縣治一百九十里
西北到平陽府浮山縣界賀家嶺五十里浮山縣治
一百二十里(府志縣志西北至東烏嶺翼城縣界四十里西至翼城縣關子山界四十五里)
總舖石佛富店蘇莊孔峪固鎮
東由石佛舖李壁村至鄭莊越沁河端氏鎮一百
三十五里至高平界老馬嶺東南由端氏鎮經道
仁村至鳳臺界岳神山三十里南經傅店鎮夫妻
嶺至陽城界辛家河三十里西南經石堂村張馬
村中村一百二十里至南川村抵垣曲界西由杏
峪村四十里至關子門扺翼城界西北經梅峪溝
青龍村王寨鎮四十里至東塢嶺北由青風嶺三
十五里至浮山界趙寨村東北由端氏鎮分道經
固縣村一百三十里至長子界秋峪嶺又東由清
風嶺東經劉曲王壁村六十里至岳陽界官亭村
胥山徑
蒲州府在布政司西南一千一百里
東西廣一百四十里南北袤二百三十里
東至解州界七十五里西至陜西西安府朝邑縣
界五里南至陜西潼關縣界六十里北至絳州
河津縣界一百六十里東南到解州芮城縣界一
百一十五里西南到陜西潼關縣界六十里東
北到絳州稷山縣界一百二十里西北到陜西朝
邑縣界三十里自府治至
京師二千二百里
永濟縣(附郭)
東西廣五十里南北袤一百一十里
東至臨晉縣界趙伊舖四十里至解州界席家舖九
十里解州治一百二十里西至陜西西安府朝邑
縣界黃河岸大慶關一十里朝邑縣治三十里南
至西安府華隂縣界黃河岸六十里至潼關縣界七
十里北至西安府郃陽縣界韓家村四十里至臨
晉縣界七十里至西安府韓城縣治一百四十里
東南到解州芮城縣界一百一十五里芮城縣治一
百二十里西南到華隂縣治八十里東北到臨
晉縣界姚莊五十里臨晉縣治七十里西北到臨
晉縣界六十里到郃陽縣治一百二十里
總舖孟盟張志伊舖申家呂芝高公
信昌鐵爐中王祭酒獨頭匼河田
村昭德蘇村常德敬祥東張
東經申家舖地藏舖高翁舖信昌舖胥十里又十
里至臨晉縣任陳舖東南經孟盟舖張志舖趙伊
舖胥十里又十里至虞鄉縣永泉舖南經鐵爐舖
中王舖祭酒舖獨頭舖匼河舖田村舖胥十里又
十里至潼關縣總舖北經招底舖蘇村舖常李舖
敬祥舖東張舖胥十里又十里至臨晉縣周吳舖
胥孔道也而祭酒獨頭匼河之間為中條山尾潼
關要道
臨晉縣在府東北七十里(省志作九十里)
東西廣五十五里南北袤七十里
東至猗氏縣界白堂村二十里猗氏縣治四十里
西至陜西西安府郃陽縣界四十里郃陽縣治八十
里南至虞鄉縣界涑水河三十里北至榮河縣
界王顯村四十里少東至絳州河津縣治一百三十
里東南到虞鄉縣治六十里到解州治七十里到
安邑縣運城九十里西南到永濟縣界馮留村二
十里永濟縣治七十里東北到萬泉縣界烏亭村
六十里萬泉縣治九十里西北到榮河縣界蔡高
村三十五里榮河縣治六十里
總舖城西吳村北王南王任陳馬村
石衛郭莊
東由白堂村至猗氏縣四十里西至黃河岸四十
里南至涑水河三十里至中條山嶺九十里北至
王顯村四十里河津縣一百三十里東北至榮河
縣六十里胥孔道也
虞鄉縣在府東六十里
東西廣五十里南北袤七十五里
東至解州界張村二十五里解州治四十里西至
永濟縣界榆林村二十五里永濟縣治六十里南
至解州芮武縣界中條山横嶺三十里芮城縣治四
十里北至臨晉縣界涑水河四十五里臨晉縣治
六十里東南到解州界紅臉溝三十五里西南
到永濟縣界草坪頭三十五里東北到猗氏縣界
岐村四十五里西北到臨晉縣界觀底村四十五
里
總舖齊店永泉石衛
東經石衛舖十里又十里至解州西張舖此逹省
之道也西經齊店舖十里永泉舖十里又十里至
永濟趙伊舖此運司解課逹陜西之道也
猗氏縣在府東北一百一十里(省志東北一百二十五里縣志一百一十)
(五里)
東西廣四十里南北袤六十里(縣志袤七十里)
東至解州安邑縣界張岳村二十里至夏縣治九十
里西至臨晉縣界下任鎮二十里臨晉縣治四十
里南至解州界曲礬村三十里(縣志小侯村界三十五里)解州
治六十里北至萬泉縣界閻景村三十里(縣志小桃村界)
(三十五里)萬泉縣治六十里東南到安邑縣治五十里
西南到臨晉縣界自坊村四十里到永濟縣治一
百一十里東北到萬泉縣界皇甫村五十里到聞
喜縣一百一十里西北到臨晉縣界馬村二十里
到榮河縣治一百二十里
總舖城西張廣下任大楊陳莊郭村
東經張岳村至安邑縣界二十里北至小桃村三
十五里萬泉縣六十里西由下任鎮至臨晉四十
里胥小徑亦要道也
萬泉縣在府東北一百六十里(省志一百九十里)
東西廣八十里南北袤五十里(縣志廣五十五里袤五十五里)
東至絳州稷山縣界文村五十里至絳州聞喜縣治
九十里西至榮河縣界通愛村三十里榮河縣治
七十里南至猗氏縣界閻景村三十里(縣志四十里)猗
氏縣治六十里北至絳州河津縣界薛李村二十
里東南到解州安邑縣界三十里安邑縣治九十
里(縣志八十里)西南到臨晉縣界三十里臨晉縣治九
十里東北到稷山縣界三十里稷山縣治八十里
西北到河津縣界二十五里河津縣治六十里
總舖張戶西薛北薛王亞
東至稷山界五十里至聞喜縣九十里南由閻景
村抵猗氏縣五十里此孔道也西北至薛李村二
十里河津縣六十里此小徑狹坡邃谷胥匪坦途
榮河縣在府北少東一百二十里
東西廣四十里南北袤八十五里(縣志廣四十五里袤八十五里)
東至萬泉縣界通安村(縣志谷丁村)四十里萬泉縣治七
十里西至黃河岸二里過河即陜西西安府韓城
縣界南至蔡高村臨晉縣界潘西村三十五里
北至絳州河津縣界衛村五十里東南到臨晉縣
治六十里到解州治一百三十里西南到陜西西
安府郃陽縣治七十里東北到河津縣界七十里
河津縣治九十里(縣志北抵河津縣七十里)到稷山縣治一百四
十里到絳州聞喜縣治一百九十里西北到韓城
縣治三十里
總舖周王馮村楊蓬薛稽番底小王
天興
東經通安村四十里至萬泉縣界七十里東北至
雙營鎮五十里河津縣界九十里南至蔡高村潘
西村胥三十五里抵臨晉縣六十里胥屬小徑惟
穆陵關為南北通衢係榮邑要路
遼州總境
東西廣三百三十里南北袤一百七十里
東至河南彰德府武安縣界一百四十里西至太
原府太谷縣界一百九十里南至沁州武鄉縣界
四十里北至平定州樂平縣界一百三十里自州
治至
京師一千三百里
和順縣南九十里榆社縣東五十里
遼州在布政司東南三百四十里
東西廣一百六十五里南北袤八十五里(州志作廣三百三十)
(里袤一百七十五里)
東至河南彰德府武安縣界白草坪村一百二十里
少南至武安縣治二百二十里西至榆社縣界武
鄉嶺四十五里榆社縣治九十里南至沁州武鄉
縣界墨鐙村四十里少東至潞安府黎城縣治一百
八十里(州志東南至黎城縣二百一十里)北至和順縣界石鼓嶺
四十五里和順縣治九十里東南到黎城縣界安
窰底一百里到彰德府涉縣治一百六十里西南
到黎城縣界雲頭底一百里到武鄉縣治一百五十
里到沁州治二百二十里東北到直隸順德府邢
臺縣界莊峧嶺一百里邢臺縣治二百八十里(州志三百)
(里)西北到和順縣界白巗村七十里
總舖王莊西漳雙喉咽桃佛溝口蒿溝
口舖上村曹家寨清河
東經王家莊粟城鎮高家井村共一百二十里至
黃澤關越關又二十里至武安界白草坪村南經
高莊村梁峪村松樹坪村鍋窰嶺四十里抵武鄉
界西經王莊舖石匣村舖分道由小嶺底村舖魏
家莊舖四十里至武鄉嶺抵榆社界又西繇石匣
舖經川口村長城鎮四十里至和順界白巖村胥
峻嶺深谷為山險孔道也北經清河舖韓平鎮至
和順界窰底村亦名孔道與武鄉界墨鐙村路差
坦平東繇芹泉鎮分道經大南莊至武安界摩天
嶺東南繇松樹坪村分道經桐峪鎮至黎城界雲
頭底東北繇店街村分道經拐兒鎮至邢臺界莊
峧嶺此山蹊小徑也而摩天嶺尤為險峻
和順縣在遼州北九十里
東西廣一百九十里南北袤九十里(縣志廣二百餘里袤八十餘里)
東至直隸順德府邢臺縣界黃榆林七十里邢臺縣
治二百三十里西至太原府榆次縣界八賦嶺一
百二十里(縣志西至儀城鎮過八賦嶺出黑虎關經榆次至省三百餘里)南至遼
州界石鼓嶺四十五里遼州治九十里北至平定
州樂平縣界松子嶺四十五里東南到邢臺縣界
一百里西南到太原府太谷縣治二百二十里
東北至樂平縣治九十里西北至榆次縣治二百
四十里
總舖西仁石鼓嶺儀村裴家峪寒湖嶺
沙峪横嶺儀城後峪李陽松子嶺
東北至沁州界聖佛嶺山六十五里東經有義村
上灣莊新莊村五十五里至屯留界鵰巢嶺西南
經中余村四十五里至岳陽界石佛嶺北經小章
村郭道鎮綿上鎮王陶村古寨村一百三十里至
平遥界太山石嶺介休界關頭嶺胥山蹊小徑也而
郭道鎮以北峻嶺深溝與靈石雀鼠谷胥三晉險
地
榆社縣在遼州西九十里(省志西一百里)
東西廣一百五里南北袤八十五里(縣志作廣一百五十里)
東至遼州界漳源舖四十里遼州治五十里西至
太原府祁縣界温服嶺六十五里祁縣治一百四十
五里南至沁州武鄉縣界狗腰關五十里少西至
武鄉縣治六十里北至和順縣界雙峰三十五里
東南到武鄉縣界李道莊五十里西南到武鄉
縣界王寧村四十里東北到和順縣界杏榛里四
十里和順縣治一百三十里西北到太原府太谷
縣界馬嶺關八十里太谷縣治一百四十里
總舖沿壁王景煖水漳源原村雲簇
下峪面團梓杆老余
東經東會村沿壁舖常家會王景舖煖水舖四十
里至遼州界漳源舖南經潭村台曲村常寧材魏
城鎮五十五里至武鄉界狗腰關西經段家村桃
楊村原村雲簇舖下赤舖六十五里至祁縣界温
服嶺北經石占村武源舖面團村關寨梓杆舖老
余舖七十里至太谷界馬陵關胥山險孔道也東
經龐家莊白草角至和順界東南經梁家峪講堂
鎮屯村至武鄉界西南經馬會村秋沿村至武鄉
界西北經馬村店太平莊至太谷界胥山曲小徑
沁州總境
東西廣四百六十里南北袤六百八十里
東至潞安府黎城縣界二百一十里西至平陽府
靈石縣界二百五十里南至潞安府襄垣縣界三
百五十里北至太原府太谷縣界三百三十里自
州治至
京師一千七百里
沁源縣東北一百二十里武鄉縣西南六十
里
沁州在布政司東南三百一十里
東西廣九十里南北袤一百一十里(州舊志東西廣七十里南北袤)
(一百三十里)
東至武鄉縣界姜村三十里少南至潞安府黎城縣
界一百八十里(州志東至武鄉縣五十里又東至遼州一百九十里)西至沁
源縣界白狐窰六十里南至潞安府襄垣縣界司
馬村七十里(州志南至禠亭驛五十里)北至武鄉縣界湼河村
四十里(州志北至權店驛五十里)東南到襄垣縣界八十里襄
垣縣治一百二十里西南到沁源縣治一百二十
里(州志西南至屯留縣一百二十里)東北到武鄉縣治六十里(州志)
(作東)到遼州榆社縣治一百一十里西北到汾州府
平遥縣治二百一十里
總舖廊莊長脚開村後泉段村輕程
温莊故亦漳源牛侍西湯
東經姜村三十里至武鄉縣西由白狐窰六十里
至沁源縣小徑也南五十里至褫亭驛抵潞安府
黎城縣一百八十里北至湼河村四十里又六十
里至權店逹太原府孔道也
沁源縣在州西少南一百二十里
東西廣一百五十里南北袤二百里(縣志廣一百五十五里)
東至潞安府屯留縣界雕巢嶺五十里(縣志至屯留縣界五十五)
(里)至潞安府襄垣縣治一百五十里西至平陽府
霍州界七里站一百里霍州治一百六十里南至
平陽府岳陽縣界義亭村五十里北至汾州府平
遥縣界太岩嶺介休縣界關頭嶺俱一百五十里少
西至平遥縣介休縣治俱二百八十里東南到屯
留縣界吴兒嶺五十里屯留縣治一百四十里西
南到岳陽縣界石佛嶺四十五里岳陽縣治一百二
十里東北到沁州界聖佛嶺塔六十里沁州治一
百二十里西北到平陽府靈石縣界牛鼻山一百
三十五里靈石縣治一百八十里
總舖在城石□交口白狐窰
東北由石□舖經官軍鎮三十里至沁州界聖佛
嶺六十里此孔道也東由有義村十里上灣庄二
十里新庄村四十五里至屯留縣界雕巢嶺五十
五里西南經中余村至岳陽縣界石佛嶺四十五
里北由小章村經郭道鎮綿上鎮王陶村凡一百
十里至平遥介休兩縣界太山石嶺關頭嶺此小
徑也峻崖深谷胥屬山徑
武鄉縣在州東北六十里(省志作東五十里)
東西廣二百五十里南北袤五十里(縣志袤四十里)
東至潞安府黎城縣界大界峽八十里至遼州界栢
樹坪一百一十里至河南彰德府涉縣一百七十里
西至沁州界康弘村西二十五里至汾州府平遥
縣界上店則一百四十里平遥縣治二百里南至
潞安府襄垣縣界高嶺莊南二十五里龍王堂三十
里少東至襄垣縣治一百一十里(縣志作九十里)北至遼
州榆社縣界關壑口北十五里方山村二十里榆社
縣治六十里東南到潞安府襄垣縣界南漳四十
里到黎城縣治一百六十里西南到沁州界姜村
南二十五里東北到遼州界鍋窰嶺一百五里遼
州治一百四十里(遼州志一百五十里)西北到權店驛七十
里到太原府祁縣界南關北隂辿一百二十里祁縣
治二百一十里到平遥縣界暮峪頭一百三十里
總舖段村馬牧周家坡故城權店勲
歡護甲南關段村姜村
東經李莊村長樂村胡鸞嶺越嶺經邢唐村攀龍
鎮石門村共六十八里至黎城縣界西經關河叚
村上城村康弘村共六十二里至沁州界西北經
書社莊故城鎮權店驛繇權店驛南至沁州界走
馬嶺汾水嶺窰兒頭南關鎮共一百三十里至平
遥縣界胥孔道也段村西南西北二道胥屬險徑
南由魏家窰二十里至襄垣縣界西繇段村十二
里至沁州界北經璞窰底莊十里至榆社縣界關
壑口東北繇攀龍鎮經襄浪莊石渠頭蘇峪馬堡
莊墨鐙村一百十五里至遼州界山路崎嶇胥非
坦途
平定州總境
東西廣二百六十里南北袤二百九十五里
東至直隸正定府井陘縣界九十五里西至太原
府榆次縣界一百七十五里南至遼州和順縣界
八十五里北至代州五臺縣界二百一十里東
南到直隸正定府贊皇縣界一百八十里西南到
太原府榆次縣界九十五里東北到直隸正定府
平山縣界二百三十里西北到太原府陽曲縣界
二百一十里自州治至
京師八百七十里
樂平縣東南五十里夀陽縣西一百里盂
縣西北九十里
平定州在布政司東少南二百五十里(縣志二百六十里)
東西廣一百六十里南北袤八十五里(縣志廣一百七十里袤一)
(百一十里)
東至直隸正定府井陘縣界固關一百里井陘縣治
一百三十里西至夀陽縣界江橋六十里(縣志作七十五)
(里)夀陽縣治一百里南至樂平縣界風火嶺二十
五里樂平縣治五十里北至盂縣界六十里東
南到正定府贊皇縣界一百八十里西南到樂平
縣界郭家莊三十里(縣志作西南到榆次縣界)東北到正定府
平山縣治一百九十里西北到盂縣界牽牛山四
十里盂縣治一百里到陽曲縣治二百五十里(縣志二百)
(六十里)
總舖腰舖沙巷石卜嘴淺水淤安舊街
鳳居口五里楊家灣小橋石川會鎻
黃
東二十里西郊舖又三十里柏井驛地少平又三
十里槐樹舖七里至新固關少北八里至舊固關
為燕晉兩省分界要害地三十里至北直井陘核
桃園西十里越南天門道險仄又十里至舊平潭
驛少平又三十里至測石舖又三十里至夀陽芹
泉驛逹京孔道強半﨑嶇東南一百四十里一
至白城口逹贊皇一至厭谷口逹元氏東北七十
里至石門口逹平山東北九十里至娘子關口逹
平山胥山徑危道固關北十里逹娘子關尤為陿
隘
夀陽縣在州西一百里
東西廣一百三十里南北袤一百六十里(縣志廣一百四十五)
(里袤一百五十里)
東至平定州界汗橋四十五里平定州治一百里
西至太原府陽曲縣界罕山一百里陽曲縣治一百
五十里(縣志一百七十里)南至遼州和順縣界中蘭村一
百里北至盂縣界館頭村六十里少東至盂縣治
九十里東南到樂平縣界司里村九十里樂平縣
治一百五十里西南到太原府榆次縣界碾子平
八十里榆次縣治一百二十里東北到平定州界
大樂寺五十里西北到盂縣界瓦合鉢嶺三十五
里
總舖七里土陘芹泉張淨狄郡大樹
清平王強太安西嶺要羅山底寺
莊
東西胥孔道而芹泉驛坡王強坡要羅山路多﨑
嶇北三十里西張寨西北五十里至黃嶺亦屬險
道
盂縣在州西北一百里
東西廣二百十五里南北袤一百八十里(縣志廣二百一十里)
(袤二百里)
東至直隸正定府平山縣界十八盤夏口七十里平
山縣治二百里西至太原府陽曲縣界兩嶺山一
百二十里(冊一百四十五里)南至夀陽縣界瓦合鉢嶺四
十里少西至夀陽縣治九十里北至代州五臺縣
界牛道嶺一百二十里五臺縣治一百九十里東
南到平定州界四十里平定州治九十里又東到正
定府井陘縣二百五十里西南到陽曲縣界一百
四十里陽曲縣治二百四十里東北到平山縣界
六嶺關一百四十里西北到忻州定襄縣界胡桃
園八十里定襄縣治一百八十里
總舖樓里上杜牽牛館頭西烟
東北路之六嶺關白馬關十八里關榆棗關最為
險隘西兩嶺山西北黃雲嶺地多曠莽
樂平縣在州東南五十里(省志六十里)
東西廣二百三十里南北袤七十里
東至直隸正定府贊皇縣界黃沙嶺石板村一百二
十里少南至贊皇縣治一百八十里西至夀陽縣
界堡底村一百一十里南至遼州和順縣界松子
嶺四十五里和順縣治九十里北至平定州界風
火嶺二十五里東南到直隸順德府邢臺縣界馬
嶺關一百里邢臺縣治二百四十里西南到和順
縣界龍峪村五十五里東北到平定州界郭家莊
二十四里到正定府井陘縣界一百二十里西北
到平定州界馬郡頭二十里平定州治五十里到夀
陽縣治一百四十里(縣志西至夀陽縣一百五十里)
總舖風火嶺柏井鎮火龍崗大灣舊關
杜莊
東南經鳳居村庫城鎮圪塔店九十里又十里至
邢臺界南經杜莊村三十里又十五里至和順界
北經風火嶺十五里李家莊十里又五里至平定
界此孔道也東經東野頭村四十里王得寨村五
十里又三十里至贊皇界西經掌城村二十五里
又三十里至和順界龍峪村又西經店尚鎮五十
里胡奉村十二里又四十八里至夀陽界此小徑
也
忻州總境
東西廣三百四十五里南北袤一百一十里
東至平定州盂縣界一百二十里西至太原府嵐
縣界二百二十五里南至太原府陽曲縣界四十
里北至代州崞縣界六十里東南到太原府陽
曲縣界六十五里西南到汾州府永寧州界三百
三十里東北到代州五臺縣界七十五里西北
到寧武府五寨縣界二百八十里自州治至
京師一千三百里
定襄縣東四十里靜樂縣西南一百八十里
忻州在布政司北一百四十里
東西廣一百二十里南北袤八十五里(縣志作東西廣一百三十)
(五里南北長一百里)
東至定襄縣界北胡村二十五里少北至定襄縣治
四十里西至靜樂縣界石代橋溝一百一十里(縣志)
(作一百九十里)少南至靜樂縣治一百八十里南至太原
府陽曲縣界關城鎮三十五里(縣志作四十里)陽曲縣治一
百四十里北至代州崞縣界界河舖六十里東
南到陽曲縣界石梯溝四十里到平定州治二百七
十里西南到陽曲縣界峪子村六十里到交城縣
治二百六十里東北到定襄縣界張村四十里到
崞縣治一百二十里西北到崞縣界陽胡村六十
五里崞縣治一百三十五里
總舖段家莊舊站麻會鎮卧牛灣合索
村三交牛尾莊五里十五里雲中河
部落金山界河
東經傅家莊故郡村段家莊北胡村凡二十里又
五里至定襄縣界智村南越牧馬河經曲家莊麻
會鎮辛興舖卧牛灣關城鎮凡四十里又五里至
陽曲縣界石嶺關北經二十里舖越雲中河經泡
池村金山舖忻口鎮界河舖凡五十五里又五里
至崞縣界板市村孔道也而關城鎮忻口鎮界河
舖尤為要隘南至石梯溝西南至峪子村胥陽曲
界又西南至靜樂石代橋溝又西至崞縣陽胡村
為山曲小徑
定襄縣在州東少北五十里(省志作在州東五十里)
東西廣九十里南北袤五十里
東至代州五臺縣界邊家莊七十里西至忻州界
北霍村二十里(縣志作十五里)少南至忻州治五十里南
至太原府陽曲縣界岔口村二十五里陽曲縣治一
百九十里北至代州崞縣界横道鎮三十里崞縣
治一百四十里東南到陽曲縣界砂嶺三十里到
平定州盂縣治一百八十里西南到忻州界蕭家
莊三十五里忻州治四十里到陽曲縣治一百八十
里東北到五臺縣界河邊村三十五里五臺縣治
八十里西北到崞縣界南家村三十五里崞縣治
一百二十里
總舖王進村蔣村青石芳蘭鎮智村
西經智村舖十五里至忻州界北霍村二十里又
四十里至忻州孔道也南至陽曲縣界岔口三十
里為盂縣道西經智村舖至忻州界南霍村二十
里為會城道
靜樂縣在州西一百八十里
東西廣一百二十里南北袤二百五十里(縣志作廣一百三十)
(五里袤一百七十里)
東至忻州界牛尾莊九十里(縣志作至陽曲縣界小店鎮九十里)忻州
治一百八十里西至太原府嵐縣界杜子溝村三
十里(縣志作西至嵐縣界馬房鎮西閙泥村四十五里)南至交城縣界雁
門村一百三十里(縣志作南至交城縣界順道村一百五十里)少東至交
城縣治三百一十里北至寧武縣界永安鎮北石
家莊舖六十里寧武縣治一百二十里東南到陽
曲縣界龍家莊九十里陽曲縣治二百里到交城縣
界交口村一百五十里西南到嵐縣界南溝村三
十里嵐縣治六十里到永寧州界獨石河黑黑崖一
百五十里東北到忻州界新開嶺六十里石大橋
七十里到崞縣界黃松溝一百二十里崞縣治二百
里西北到岢嵐州界官地村六十里到寧武府五
寨縣界荷葉平山一百里岢嵐州治一百二十里
總舖娘子神泠泉康家會順水石莊
王端莊舍干牛欄閙泥山底閙柳永
安
東至康家會五十里又至固鎮十里越兩嶺山又
三十里至陽曲小店鎮南經東大樹村灣子村豐
嶺村凡五十里越豐嶺山經婁煩村烽火村兑子
溝天池店凡八十里至交城孔河嶺界西繇牛欄
村道弘村馬房鎮雙柳樹村凡三十五里至嵐縣
界鹿徑嶺北繇柳永安至寧化潘家灣四十五里
西南至窰會村二十五里南溝村五里逹嵐縣興
縣孔道胥屬山徑
代州總境
東西廣三百八十里南北袤三百四十里
東至大同府靈邱縣界二百三里西至寧武府寧
武縣界一百七十三里南至平定州盂縣界二百
二十里北至大同府山隂縣界一百二十里東
南到直隸正定府平山縣界二百四十五里西南
到忻州界一百四十里東北到大同府渾源州界
一百九十里西北到忻州界一百四十里自州治
至
京師七百七十里
五臺縣南一百二十里繁峙縣東六十里
崞縣西六十里
代州在布政司東北三百二十里(省志作一百五十里)
東西廣九十五里南北袤一百九十里(州志廣八十里袤一百十)
(五里冊袤一百五十里)
東至繁峙縣界西流屬村四十五里(州志至楊興堡五十里)少
北至繁峙縣治六十里西至崞縣界班聶村三十
里炭峪村五十里南至五臺縣界楊林嶺七十里
上莊村八十里(州志至楊林嶺七十里)北至大同府山隂縣
界水峪口堡六十里至山隂縣界龐家堡一百二十
里山隂縣治一百二十里(州志至北嶺大同府馬邑縣界四十五里)東
南到繁峙五臺二縣界東峩谷五十里五臺縣治一
百四十里西南到崞縣界孫障村三十里崞縣治
八十里東北到繁峙縣界門家寨五十里風水嶺
六十里到大同府應州治一百四十里西北到崞
縣界李家臺三十里到朔平府馬邑界廣武城六十
里(州志西北至李家臺三十五里接崞縣界)馬邑縣治一百里又西到朔
州治一百四十里
總舖十里二十里棗林楊興砂角崗
上柏林陽明堡班政聶家南口腰溝
嶺底後腰
東經平城堡磨房堡二十里舖棗林舖凡五十里
至西留繁峙界西經七里舖陽明堡三十里至班
政舖崞縣界北經試刀窊舖大東溝胥十五里入
山越雁門關經廣武堡張家莊陸家莊老羊寨凡
一百十五里至龐家堡山隂界胥山間孔道而雁
門南北四十里尤為危險東越滹沱河經聶營村
四十里至峩口繁峙界南越滹沱河經崗上村灘
上村七十里至羊嶺底五臺界西南越滹沱河經
大峪口塔馬石三十里至韓家灣五臺界為山徑
五臺縣在州東南一百四十里(省志州東南百四十五里)
東西廣二百七里南北袤一百八十里(縣志南北計一百二十里)
(東西計二百里)
東至直隸正定府阜平縣界長城嶺一百四十七里
(縣志東至直隸阜平縣龍泉關一百二十里)阜平縣治二百四十里西
至崞縣界榆車嶺六十里(縣志八十里)少北至崞縣治一
百四十里南至平定州盂縣界牛道嶺八十里少
東至盂縣治一百九十里北至繁峙縣界瓦厰
梁一百里(縣志北至代州楊林嶺四十里)東南到直隸正定府平
山縣界黑山關九十里平山縣治二百七十里西
南到定襄縣界芳蘭鎮六十五里(縣志四十五里)定襄縣治
一百里東北到繁峙縣界東城嶺一百里西北
到代州界西峩嶺八十里代州治一百四十里
總舖西村東冶河邊王村下庄楊嶺
龍王堂馬橋石家灣崗上
臺非通衢從無驛傳依稀數舖不過傳逓文書耳
繁峙縣在州東六十里(省志在州東七十五里)
東西廣一百五十里南北袤一百六十里
東至大同府靈邱縣界平刑營一百三十里石橋澗
一百三十五里西至代州界東流屬村十五里代
州治六十里南至五臺縣界大名烟八十里華巖
嶺一百里五臺縣治一百五十里北至大同府應
州界茹越堡六十里應州治一百里東南到直隸
正定府阜平縣界韓家莊一百五十里西南到五
臺縣界峩嶺八十里到崞縣治七十里東北到大
同府渾源州界太安嶺一百三十里渾源州治二百
二十里西北到大同府應州界馬蘭口六十里大
同府山隂縣界胡峪堡六十里山隂縣治九十里
總舖花巖永興沙河金山三泉孤山
平刑楊興
沙澗驛西接代州雁門驛一百二十里東接平刑
站七十里平刑站東北接靈邱太白驛七十里此
孔道也若北六十里至茹越口東北八十里至大
石口小石口東北一百一十里至北樓城此孔道
而實峻山崇壁險道也大小石口尤名天險若東
北六十里至馬蘭口東一百里至郎嶺關西南至
東成嶺南至西瓦厰東南至峩嶺此為山徑小道其
詳具於墩汛
崞縣在州西南八十里(省志州南六十里)
東西廣一百九十五里南北袤一百五里(縣志廣二百六十里)
(袤九十里)
東至五臺縣界小嶺八十里西至寧武縣界莊窩
村一百十五里南至忻州界土堡一十五里北
至代州界陽明堡四十里(州志至界牌六十里)東南到忻州
定襄縣界七十里到五臺縣治一百四十里西南
到忻州界八十里忻州治一百里東北到繁峙縣
界三十里到代州治八十里(縣志作北)西北到朔平府
朔州界八十里到寧武縣治一百十里
總舖南陽北賈武陽原平唐林唐昌
王東班政石封陽武閙埿元崗榆
灣
西經柏枝山柳坡泉胥二十五里又至莊窩村一
百十五里抵寧武縣南至土堡十五里又一百二
十里至忻州北至陽明堡四十里抵代州六十里
孔道也而唐林崗尤係通衢為三關要路
保德州總境
東西廣二百三十里南北袤七十五里
東至寧武府五寨縣界分對坡一百二十里西至
太原府興縣界谷囫墕一百一十里南至太原府
岢嵐州界科局村七十里北至陜西葭州府谷縣
界黃河岸一里東南到岢嵐州石佛河界一百六
十里西南到興縣界北會村一百里東北到寧
武府偏關縣關河界一百八十里西北到陜西府谷縣
界黃河紫家窊渡三十里自州治至
京師一千七百一十五里
河曲縣東北六十里
保德州在布政司西北四百六十里
東西廣八十里南北袤一百四十里(州志廣一百一十里長一百二)
(十里)
東至河曲縣界高地堎四十里西至陜西葭州府
谷縣界韓家川渡四十里(州志作西至神木一百六十里)南至興
縣界合塔舖九十里(州志南至蒼水山一百一十里)興縣治一百二
十里(州志西南至興縣一百六十里)北至葭州府谷縣界黃河一
里府谷縣治三里東南到岢嵐州治一百七十里
(州志至岢嵐州北門一百八十里)西南到興縣界馮家川九十里
黑峪口一百六十里到延安府神木縣界鎮羌堡八
十里(州志西北)永興堡一百二十里(州志西北)到神木縣治一
百六十里(州志西)東北到河曲縣界天橋舖三十里
河曲縣治六十里(舊志東北自鐵匠舖踰河由府谷西至木瓜園堡四十里至清水營)
(七十里至黃甫邱堡八十里)西北到葭州府谷縣界紫家窊渡
三十里
總舖鐵匠下流磧石窊大塔石堂土
門寺合塔
東由念墕村至高地堎山二十里至山岔堡一百
四十里從此過雁門關由紫荆關直逹京師南
經大塔舖抵嵐州界七十里過水峪觀由三道梁
至嵐州一百七十里直抵太原府孔道也北至黃
河岸一里渡河抵陜西府谷縣界西至楊家灣柴
家窊胥二十里下川坪三十里又馮家川窟龍墕
胥二十里抵興縣界小徑也沙梁陡坡路多﨑嶇
河曲縣在州東北六十里
東西廣九十七里南北袤一百八十里
東至寧武府五寨縣界分對坡村七十里五寨縣治
一百六十里西至陜西葭州府谷縣界黃河岸七
里少南至府谷縣治六十里南至保德州界朱家
村六十里至太原府岢嵐州界石佛河舖一百里岢
嵐州治一百八十里北至寧武府偏關縣界關河
(縣志作沙漠)一百二十里至黃河岸七十里由黃河岸至
蒙古界五里東南到岢嵐州界長流溝一百里岢
嵐州治二百二十里西南到保德州界西莊村三
十里保德州治六十里東北到偏關縣界西溝舖
一百一十三里偏關縣治一百二十里到朔平府朔
州界一百八十里西北到黃河岸邊界八十里由
黃河岸到蒙古界五里
總舖天橋柏嶺墕峰子墕沙泉壕子墕
石城梁舖溝楊家墕深溝沙泉趙家
溝石佛河五門樓史家山養倉西溝
東經沙泉舖六十里石溝塔村李家溝站胥十里
又二十里至五寨界南繇沙泉舖經趙家溝舖二
十里越翠峰山經石佛河舖二十里又一里至岢
嵐界西繇沙泉舖經紅崖頭十里又二十里至保
德界孔道也而沙泉北道尤險東經木溝村至五
寨界南經硬地峁村溝舖至保德天橋子界西經
沙萬村至黃河岸抵府谷界北經石梯子村至偏
關河東北繇五門樓舖經巡檢司村至偏關界胥
險溝曲徑而石佛南道尤險
解州總境
東西廣二百二十五里南北袤一百二十里
東至絳州垣曲縣界二百五里西至蒲州府虞鄉
縣界二十里南至河南靈寳縣界黃河岸六十里
北至蒲州府猗氏縣界三十里東南到陜州界
黃河岸一百里西南到閿鄉縣界一百二十里
東北到絳州聞喜縣界一百二十里西北到蒲州
府臨晉縣界三十里自州治至
京師一千四百五十里
安邑縣東五十五里夏縣東九十五里平
陸縣東南八十里芮城縣西南八十里
解州在布政司西南九百三十里(省志作東南)
東西廣五十五里南北袤五十里
東至安邑縣界曲村三十里西至蒲州府虞鄉縣
界席張村二十五里至蒲州府永濟縣治一百二十
里南至芮城縣界横嶺二十里至黃河九十里
北至蒲州府猗氏縣界曲礬村三十里猗氏縣治六
十里東南到平陸縣界中條山嶺四十五里平陸
縣治九十里西南到芮城縣界董聖村十里芮城
縣治七十里東北到安邑縣治五十五里西北
到蒲州府臨晉縣界西圯顔村三十里臨晉縣治七
十里
總舖常平姚家張景洪昌舖胡村席
張長樂張耿
東經柳馬村十五里至曲村安邑縣界三十五里
西至席張村二十五里抵虞鄉縣界又至蒲州府
永濟縣一百二十里南由白家莊十里董家莊十
五里又五里至横嶺抵芮城縣界又九十里至黃
河岸北至曲礬村三十里猗氏縣六十里孔道也
逹芮城為山路餘多坦平
安邑縣在州東北五十五里(省志東五十里)
東西廣四十五里南北袤七十五里(縣志廣五十五里袤一百一十里)
東至夏縣界裴介鎮二十里(縣志東抵夏縣四十五里)西至解
州界八里舖二十三里少南至解州治五十五里
南至平陸縣界青石槽三十二里北至萬泉縣界
周家莊四十三里少西至萬泉縣治九十里(縣志作一百十)
(里)東南到夏縣界王谷口五十里到平陸縣治九
十里西南到解州界曲村五十五里到芮城縣治
一百三十里東北到夏縣界二十七里夏縣治四
十五里(縣志作東)到聞喜縣治九十七里西北到猗氏
縣治五十五里
總舖賀村北路村李店李莊張孝半
坡霍趙西王曲北孫塢西陽下郭古
村泓芝驛
東經裴介鎮二十里抵夏縣四十五里西至解州
界八里舖二十三里南至平陸縣青石槽界三十
二里北由薛村六十里至萬泉縣一百一十里孔
道也
夏縣在州東北一百里
東西廣一百一十里南北袤九十里(縣志廣一百七十里袤七十五)
(里)
東至絳州垣曲縣界楸木溝七十里垣曲縣治一百
里平陸縣界西山頭村一百二十里西至絳州稷
山縣界鄭家莊七十里南至安邑縣界吉家莊二
十五里安邑縣治四十里少西至平陸縣治一百二
十里北至絳州聞喜縣界上晁村四十里東南
到平陸縣界三橋舖二十里西南到安邑縣界師
馮村二十七里安邑縣治四十五里東北到綘州
垣曲縣界馬家廟五十五里到聞喜縣治五十五里
西北到聞喜縣界泊頭村四十里到稷山縣治一
百二十里
總舖小吕楊村三橋尉郭西隂胡張
泊頭岔口曹張裴介常村水頭牛
家凹
東南至平陸縣一百一十里南至安邑四十里北
渡涑水河至聞喜五十五里孔道也東北至馬家
廟界五十五里和耀村七十里垣曲一百八十里
有崇山峻嶺西至鄭家莊界七十里莊裏村八十
里稷山一百三十里小徑也
平陸縣在州東南九十里
東西廣二百三十里南北袤七十三里(縣志袤四十里)
東至垣曲縣界瓦石灘一百八十里少北至垣曲縣
治二百三十里西至芮城縣界儀家溝五十里芮
城縣治一百里南至河南陜州界黃河岸三里少
東至陜州治五里(縣志六里)北至安邑縣界青石槽七
十里少西至安邑縣治九十里(縣志一百里)東南到陜
州會興頭黃河界二十里到陜州硤石驛七十里到
河南河南府澠池縣治一百四十里西南到陜州
靈寳縣黃河界四十里靈寶縣治六十里東北到
夏縣界三橋坡八十里夏縣治一百三十里(縣志作一百里)
西北到解州界横嶺四十里解州治九十里(縣志作八)
(十里)
總舖盤南白土八政太寬軨轎張店
坡頭舖
軨轎張店為晉伐虞要道坡頭亦匪坦途
芮城縣在州西南七十里(省志西九十里縣志東北至解州八十里)
東西廣七十里南北袤五十里
東至平陸縣界儀家溝五十里平陸縣治一百里
西至蒲州府永濟縣界陳家村二十里風陵渡八十
里南至河南府閿鄉縣界黃河岸二十里閿鄉縣
治三十里北至虞鄉縣界中條山横嶺三十里虞
鄉縣治六十里又少西至臨晉縣治一百三十里
東南到河南府靈寶縣界黃河岸三十五里陌底渡
界四十里靈寶縣治五十里(縣志六十里)西南到蒲州
府永濟界杜村十里到陜西西安府華隂縣界潼
關九十里(縣志八十里)東北到解州界中條山頂六十
里解州治八十里西北到永濟縣界西孫村三十
五里永濟縣治一百二十里(縣志一百四十里)
總舖東張東吕薰壁陌底陌底鎮嶺
上蔡村
東由陌底鎮南十里至曲裏村陌底渡口靈寶界
陌底鎮東十里至儀家溝平陸界縣西南十里至
祖師廟又十里至渠頭溝又十里下坡至杜村永
濟界以上孔道董壁村東南十里至窯頭村又十
里至陌底渡縣南十里至太安村臨黃河縣西十
里至學長村又十里至陳家村永濟界縣北三十
里中條山脊虞鄉界以上小徑
絳州總境
東西廣一百三十五里南北袤一百里
東至平陽府曲沃縣界十里西至陜西韓城縣界
黃河一百二十五里南至解州夏縣界八十里
北至平陽府太平縣界二十里東南到平陽府曲
沃縣界二十里西南到蒲州府榮河縣界一百四
十里東北到平陽府太平縣界四十五里西北
到吉州鄉寧縣界五十里自州治至
京師一千八百里
稷山縣西五十里河津縣西一百里聞喜
縣南七十里絳縣東南一百里垣曲縣
東南二百三十里
絳州在布政司西南七百里
東西廣四十里南北袤五十五里(州志廣四十二里袤五十二里)
東至平陽府曲沃縣界張王村狄莊舖十里曲沃縣
治五十里西至稷山縣界楊趙村三十里稷山縣
治五十里南至聞喜縣界蘭村三十里聞喜縣治
七十里北至太平縣界義泉舖二十里太平縣治
五十里東南到曲沃縣界西辛村一十五里到絳
縣治八十里(州志九十里)到垣曲縣治一百八十里西
南到稷山縣界楊城村四十里東北到太平縣界
西吉村三十里西北到稷山縣界三界莊五十里
總舖狄莊三林古交周村平原義泉
東南經原村五里至曲沃界十五里南經横橋五
里三家店十五里張莊二十里蘭村三十里至聞
喜峩&KR1453;山五里此小徑也東至狄莊舖十里東南
至曲沃楊池村十五里南至聞喜七十里此水道
也
聞喜縣在州南七十里(省志一百五十里)
東西廣六十五里南北袤四十五里
東至絳縣界横水鎮四十五里(縣志至曲沃縣界五十五里)少南
至絳縣治七十里西至解州夏縣界小郭店二十
里至蒲州府萬泉縣治九十里南至夏縣界泊頭
村十里少西至夏縣治五十五里北至絳州界蘭
村舖三十五里(縣志界四十里)絳州治七十里東南到絳
縣界横嶺村七十里(縣志界五十五里)到垣曲縣界獅子舖
九十里垣曲縣治一百七十里(縣志南入條山至垣曲縣界九十里)
西南到夏縣界楊家莊二十里夏縣治五十里東
北到曲沃縣界槐林村五十五里曲沃縣治九十里
西北到絳州稷山縣界栗村鎮三十五里稷山縣
治九十里
總舖宋店小郭店西祁獅子劉莊儀
張馮家莊東鎮問店蘭德
東北至槐林村曲沃界越六舖共五十里又西南
經宋店小郭店至夏縣岔口舖三十五里此孔道
也東至絳縣八十里南至夏縣五十里西北至稷
山七十里北至絳州七十里雖非孔道亦多坦途
惟東南繇獅子舖至劉莊野舖接垣曲梨樹舖為
曲徑又為要道
河津縣在州西一百里
東西廣五十里(連黃河面)南北袤七十五里(縣志東西四十里南北七)
(十里)
東至稷山縣界薛村二十五里稷山縣治六十里
西至陜西西安府韓城縣界黃河岸蒼頭鎮一十五
里黃河面十里南至蒲州府榮河縣界集賢村三
十五里北至吉州鄉寧縣界西磑口三十五里鄉
寧縣治一百二十里東南到蒲州府萬泉縣界李
望莊四十里萬泉縣治六十里西南到榮河縣界
雙營鎮三十五里榮河縣治七十五里東北到稷
山鄉寧二縣界張吳村四十里稷山縣治七十五里
鄉寧縣治一百五十里到太平縣治一百五十里
西北到陜西韓城縣界禹門渡二十五里韓城縣治
七十里
總舖郭樊百底蒼底小梁衛村
東繇郭樊舖衛莊百底舖二十五里至稷山界薛
村南越汾河經蒼底舖小梁舖衛村集賢村三十
五里至榮河界西北經辛封村清澗村神前村至
禹門渡二十五里越黃河抵陜西韓城界此孔道
也東南四十五里至萬泉界李望莊西南三十五
里至榮河界西經蒼頭鎮越汾河二十里抵韓城
北由西磑口入紫金山至馬上臺三十五里抵鄉
寧東北經毛家莊僧樓鎮張吴村三十五里扺稷
山此小徑也
稷山縣在州西五十里(省志州西五十五里)
東西廣五十里南北袤八十五里
東至絳州界下王村二十五里絳州治五十里西
至河津縣界薛村二十五里河津縣治五十里南
至解州夏縣界牛莊五十五里少東至夏縣治一百
二十里(縣志作一百二十五里)北至吉州鄉寧縣界峪裏三
十里東南到聞喜縣界四十五里聞喜縣治八十
里西南到蒲州府萬泉縣界三十五里萬泉縣治
八十里東北到太平縣界泉掌鎮三十里太平縣
治九十里西北到河津縣界三十里到龍門七十
里又北到鄉寧縣治一百三十里
總舖管村吳村下迪東衛
東經澗東村管村二十五里至下王村絳州界西
經南陽村馬村下迪鎮二十五里至河津縣薛村
界此孔道也南至夏縣一百二十里東南到聞喜
縣九十里西南到萬泉縣七十里胥山坡北至鄉
寧縣一百三十里為山徑道西北到龍門七十里
為小徑東到太平縣九十里為平徑
絳縣在州東南八十里(縣志作一百里)
東西廣八十五里南北袤七十里
東至垣曲縣界白楊村六十里(縣志至翼城縣松羅峪界四十五里)至
澤州府沁水縣治一百四十里西至聞喜縣界横
水鎮二十五里(縣志清原界)聞喜縣治七十里(縣志作八十五里)
南至垣曲縣界横嶺關五十里(縣志鵰准兒村界四十里)北
至平陽府曲沃縣界白水村二十里(縣志景明村界)東南
到垣曲縣界横嶺關五十里垣曲縣治一百三十里
(縣志作南)到河南懷慶府濟源縣治三百里西南到聞
喜縣界喬寺村三十里到解州夏縣治一百二十五
里(縣志一百四十五里)東北到翼城縣界大交鎮四十里翼
城縣治七十里西北到曲沃縣界任莊舖二十五
里曲沃縣治五十里
總舖西喬步坑楊村横水寨兒烟莊
横嶺
東經喬村北柳舖三間墩范必舖陳景舖四十六
里至翼城縣馮史村界西至聞喜縣界獅子舖五
十里南至夏縣界界牌嶺五十里西至聞喜縣灌
底村舖界二十五里北由步坑舖二十里至曲沃
縣任莊舖界又自步坑村南經勃村趙村四十五
里至楊村舖胥孔道也而青楊嶺横嶺胥山隘也
東繇路村越逆溝至睢村舖大道南經王家坡留
孟嶺復至寨兒舖大道西經吴必莊崔必村周家
莊至横水鎮大道北經吴村横入西喬舖大道此
小徑也
垣曲縣在州東南二百一十里(省志二百三十里)
東西廣九十五里南北袤一百十五里(縣志廣百里袤百二十里)
東至河南懷慶府濟源縣界東胡村堆子一十五里
濟源縣治一百六十里西至解州夏縣界楸木溝
八十里(縣志至聞喜縣界八十五里)至聞喜縣治一百五十里
南至河南府澠池縣界黃河岸五里澠池縣治九十
五里(縣志九十里)北至平陽府翼城縣界舜王坪一百
一十里(縣志至沁水縣界分水嶺一百十五里)少西至翼城縣治二百
里東南到澠池縣界東灘村五里到河南府洛陽
縣治一百八十里西南到平陸縣治二百三十里
(縣志西南至夏縣一百九十里)東北到澤州府陽城縣界鐘鼓山
五十里西轟轟村一百二十里陽城縣治一百五十
里(縣志二百二十里)到沁水縣治二百五十里西北到絳
縣界横嶺關八十里絳縣治一百三十里
總舖下毫王茅交斜青廉臯落梨樹
西南經毫城至柳莊舖七十里此孔道也而繇臯
落鎮至横嶺關實山隘也西南三十里至交斜村
岔道又西南至柴家□垜十里溝底朱家莊毛家
灣龐家溝為聞喜和腰界東北至磨頭村墱坂村
同善村老鸛溝楊家河坐水澆一百二十六里為
陽城東轟轟莊界東南由東灘村河底村刁窩村
五虎澗六十里至平陸瓦石灘界胥峻嶺深溝山
曲小徑
吉州總境
東西廣二百一十里南北袤一百四十里
東至隰州蒲縣界六十里至大寧縣界七十里至臨
汾縣治二百三十里西至陜西延安府宜川縣界
六十里南至絳州稷山縣一百一十里北至宜
川縣界七十里隰州大寧縣治一百二十里自州治
至
京師二千一百五十里
鄉寧縣東南六十里
吉州在布政司西南九百五十里
東西廣一百二十里南北袤一百二十五里(州志廣一百六)
(十里袤一百六十里)
東至隰州蒲縣界牧馬嶺六十里大寧縣界小回公
村七十里至臨汾縣治二百三十里西至陜西延
安府宜川縣界黃河岸烏仁關六十里黃河岸釣魚
崖七十里南至鄉寧縣界馬連灘三十里鄉寧縣
治七十里(縣志作六十里)北至宜川縣界馮家集七十里
至大寧縣界川莊村七十五里(縣志北去一百二十里至黃河並大寧縣)
(界)少東至大寧縣治一百二十里東南到鄉寧縣
界平原舖三十五里金剛嶺一百二十里到平陽府
襄陵縣治二百一十里西南到鄉寧縣界寬井河
五十里到絳州河津縣治一百三十里到陜西西安
府韓城縣一百七十里東北到蒲縣治一百二十
里西北到黃河岸小船窩六十里到宜川縣界黃
河岸平渡關一百二十里(新志東北至黃河沿平渡關一百二十里)
總舖安固三垢馬連羊莊柏底桃源
東北繇桃源至大寧縣六十里蒲縣九十里平陽
府一百五十里為山險孔道東南繇馬連至鄉寧
縣三十里至三官峪四十五里為虎狼巢穴時通
時塞
鄉寧縣在州東南六十里
東西廣二百三十五里南北袤一百二十五里(縣志東西)
(廣二百里南北長一百四十里)
東至平陽府襄陵縣界豁都谷一百三十五里(縣志作一)
(百十里)襄陵縣治一百五十里西至陜西西安府韓
城縣界龍尾磧一百里南至絳州河津縣界西磑
口九十五里至絳州稷山縣界三界莊一百一十里
少西至河津縣治一百二十里北至吉州界馬連
灘三十里東南到平陽府太平縣界蟠桃村一百
里到稷山縣界高渠村一百二十里(縣志東南至太平縣一百二十)
(里)稷山縣治一百三十里又東到太平縣治一百五
十里西南到絳州河津縣界上馬臺九十里到陜
西韓城縣治一百七十里(縣志作西南至河津縣一百二十里)東北
到蒲縣界魯家河八十里蒲縣治一百六十里西
北到吉州治六十里到陜西宜川韓城二縣界一百
里
總舖營裏胡村公曹石窰嶺底樊家
腰裏黃家官水石猴舖頭十里平
原
東經三官峪四十五里嶺底五里又八十五里至
太平襄陵界官水峪西南繇龐通峪經河津雙柏
朴峪逹稷山南繇桑平頭峪莊頭峪逹稷山石門
峪抵絳州東南繇安分峪逹稷山經馬壁峪逹絳
州險徑也北繇平原舖逹吉州稍平東少北繇廊
下舖凡一百一十里至襄陵東南由營裡舖一百
里入太平界又西南入河津界東北入蒲縣界胥
山曲危徑
隰州總境
東西廣二百五十里南北袤二百九十五里
東至平陽府汾西縣界九十里汾西縣治一百六十
里西至陜西延安府宜川縣界一百五十里南
至吉州界一百三十里至吉州治二百四十里北
至吉州鄉寧縣界一百六十五里自州治至
京師一千七百里
蒲縣東北一百一十里大寧縣西南九十里
永和縣西九十里
隰州在布政司西南五百五十里
東西廣一百四十里南北袤二百二十里
東至平陽府汾西縣界風吹嶺(州志作青山嶺)九十里汾西
縣治一百六十里少北至靈石縣治二百里西至
永和縣界許家原五十里永和縣治九十里南至
大寧縣界胡城村六十里至吉州川莊界一百五十
里吉州治二百四十里北至汾州府寧鄉縣界慶
豐谷一百六十里(州志作一百六十五里)寧鄉縣治二百里(州志)
(作二百四十里)東南到蒲縣界張莊村七十里蒲縣治一
百二十里西南到永和縣界高家莊四十五里到
大寧縣治九十里東北到孝義縣界方上村八十
里鳳尾鎮一百一十里孝義縣治二百七十里西
北到石樓縣界羅兒溝村五十里石樓縣治九十里
總舖龐村蓬門村路家峪許家原曹城
村水隄村桑子村仵城南峪義泉上
莊
東經南峪義泉鎮上莊村至汾西界嶺兒村八十
里又一百里逹汾西南繇曹城水隄桑子至大寧
界仵城鎮六十里西繇龐村蓬門至永和界許原
舖六十里西北繇均莊石口則新莊村大麥郊至
孝義界方上村一百八十里為山徑孔道西北繇
龐村舖至石樓界羅兒溝村三十五里西南經設
普村十五里至永和界高家莊三十里東繇石口
則經康城鎮五十里至汾西界泉子坪四十里為
山徑
蒲縣在州東南一百一十里
東西廣一百十五里南北袤一百四十里(縣志廣一百一十里)
(袤一百三十里)
東至平陽府洪洞縣界分水嶺七十里(縣志作東距黑龍關六十)
(五里臨汾縣界)少南至洪洞縣治一百二十里(縣志作一百五十里)
西至大寧縣界鳳臺村四十五里至本州界仵城舖
六十里(縣志作西距張村舖四十五里隰州界)少南至大寧縣治九十
里南至吉州界放馬嶺六十五里(縣志作四十五里)少西
至吉州鄉寧縣一百六十里北至平陽府汾西縣
界安生村八十里東南到平陽府臨汾縣界黑龍
關六十里惡野嶺八十里臨汾縣治一百四十里到
襄陵縣治同西南到吉州治一百二十里(縣志作一百十)
(五里)東北到平陽府趙城縣界猴王山八十里趙城
縣治一百三十里西北到隰州治一百二十里
總舖洛陽化樂張村岔薛關張莊堡
子河
東經洛陽舖化樂鎮四十里東南二十里為黑龍
關越關十里為張村岔中有岔道撥樹葉以尋跡
又東南二十里為臨汾界分水嶺此東南秦晉孔
道邑志所謂自平陽而西取崎嶇山徑層累而上
百四十里抵蒲邑是也西經薛關舖二十里經張
莊舖四十里至隰州界仵城鎮崇山巨河為西北
孔道西南經堡子河九十里至吉州桃源鎮古尠
人行近始闢舖舍北經五龍洞克城村五十里越
□峪鎮又二十里至汾西縣圪台頭村東北經喬
家灣鎮七十里逹洪洞趙城為山徑
大寧縣在州西南九十里(省志在州西南九十五里)
東西廣一百里南北袤七十五里(縣志袤八十里)
東至隰州界胡城舖三十里少南至蒲縣治九十里
西至陜西延安府宜川縣界馬鬭關七十里南
至吉州界川莊裡四十五里少西至吉州治一百二
十里北至永和縣界捕狐山三十里東南到蒲
縣界連村二十五里白家莊三十五里到平陽府太
平縣治二百里西南到吉州界内施村三十五里
到宜川縣治二百三十五里東北到本州界仵城
舖三十里西北到永和縣界撒谷三十五里蕭家
嶺界五十里永和縣治一百里
總舖大馮村羅曲胡城茨落房村
東經羅曲舖二十五里至隰州界胡城村南經茨
落舖四十里至吉州界川莊村西經黑城舖房村
㙘裡村七十里至馬鬭關北經房村汛十五里又
十五里至永和界捕狐山胥山徑孔道
永和縣在州西九十里(省志作在州西一百五里)
東西廣一百二十里南北袤一百十五里(縣志袤一百二十里)
東至本州界許家原四十里羅鎮舖五十里西至
陜西延安府延川縣界黃河岸永和關七十里延川
縣治一百四十里南至大寧縣界東索結六十里
大寧縣治一百里(縣志南至大寧縣西索街界七十里)北至汾州府
石樓縣界青蒿結四十五里解家河五十里(縣志趙家溝界)
東南到大寧縣界劉家嶺七十里下坡村六十五
里大寧縣治一百里西南到大寧縣界大谷村七
十五里到延安府宜川縣界黃河岸千枝溝九十里
宜川縣治二百六十里東北到石樓縣界宣卷嶺
四十五里到本州界蒿子原五十里到石樓縣治九
十里西北到石樓縣界下吳底村八十里到黃河
岸八十二里永寧關九十里
總舖官莊烏門索駝劉臺
東繇官莊舖烏門舖索駝舖劉臺舖凡四十五里
至隰州界八里㙘南繇交道口雙山嶺桑壁鎮凡
五十里至大寧縣界東索結西繇河口村經龍吞
泉呼家岔梁家坡段家河大寨嶺凡三十五里越
嶺經姚家山洞王家原凡四十里至黃河岸延川
縣界永和關關南二十里為黃河岸宜川縣界北
繇川口村官莊舖烏門舖坡頭村趙家溝凡四十
里又五里至石樓縣界青蒿結土崖峻坡為中山
孔道東南至隰州西南至大寧西北至石樓胥山
徑
山西通志卷七
