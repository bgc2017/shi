欽定四庫全書
山西通志卷三十七
公署
官有廨所以壹其心而出政且使人胥知尊仰此即
七月躋堂家老庀室之義也至前賢營造如絳守居
園池思鳳亭其著於載籍者别見古蹟不復複書志
公署
太原府
巡撫都察院
署在太原府治之東鼓樓之北明宣德三年設廵撫
山西河南二省後遂專設建署前照壁一座石獅雄
峙左右轅門對列東撫綏八郡坊西提督三關坊中
保釐重任坊文官廳在左武職廳在右大門二門西
隅有關帝廟酇侯祠東西列書吏房大堂五間上懸
國朝康熙十六年
聖祖仁皇帝御書清慎勤匾額三十五年
聖祖仁皇帝御書激濁揚清匾額
賜前巡撫倭倫四十九年
聖祖仁皇帝御書保釐重任匾額正已風羣吏精心理庶
民對聯
賜前巡撫蘇克濟雍正元年
御書澤潤蒸黎匾額
賜前巡撫諾岷又懸雍正八年
上諭恤刑一道今巡撫覺羅石麟敬刊大堂後為川堂
上懸雍正五年
御書福字圓匾
賜前巡撫德明川堂後為二堂上懸康熙五十二年
聖祖仁皇帝御書弘粹經遠匾額撫安千里路宣布九霄
恩對聯
賜前巡撫蘇克濟二堂後為内署署北建
御書樓
聖祖仁皇帝御書匾額對聮詩賦鐫石貯其上樓下東西
各建牌坊東北隅建顯臨閣順治庚子巡撫白如梅
建按察使錢受祺有銘記
提督學院
署在太原府治之南即舊臬司署改建雍正七年坍
毁八年學使朱曙蓀重修大堂上懸雍正二年
御書玉堂清要匾額
賜前學使劉於義兼有學使劉梅朱曙蓀匾聯
考棚(附)
在承恩門内迤東侯家巷舊三立祠改建前號舍九
百六十
布政使司
署在太原府治東舊為元行中書省署明洪武初改
建弘治十五年左布政使陳清參政潘祺修未竣右
布政使吴文度參政曹鳳繼成戸部尚書周經記署
南為方岳坊左右為承流宣化坊東隅有關聖廟提
學李維楨記儀門内有屏翰坊大堂上懸
國朝康熙四十三年
聖祖仁皇帝御書匾額二一曰龍飛一曰風雲思
賜前布政使朝琦雍正三年
御賜前布政使高成齡福字圓匾大堂前軒懸雍正八
年
上諭恤刑一道前布政使蔣泂敬刊二堂西有書齋匾
曰公餘自省三堂上懸
聖訓求諸已問之天六字雍正六年前布政使蔣泂敬
刊
經歴司在大堂東隅
理問所在儀門外東隅(裁)
照磨所在儀門外西隅
豐贍庫大使在大堂西隅
豐瞻庫副使在大堂東隅
軍需庫在大堂東隅
歷日庫
黃冊庫
鑄錢局
按察使司
署舊在太原府治西南即今學院署也今署移府治
東南明景泰四年建初為察院署後為總督署又為
總兵署
國朝康熙二十五年按察使布雅努移駐四十年按察
使巴哈布重修署前有西臺總憲坊左右有三晉總
憲八郡提刑二坊西偏為官廳大門儀門大堂中懸
康熙三十五年
聖祖仁皇帝御書澄清郡邑匾額
賜前按察使陞陜西巡撫巴錫四十二年
聖祖仁皇帝御書清慎勤匾額
賜前按察使覺羅巴哈布雍正五年
御書福字圓匾
賜前按察使陞任布政使蔣泂雍正八年
上諭恤刑一道前按察使陞通政司右通政宋筠敬刊
堂東有箭石亭右有書屋顔曰潄芳前按察使岳岱
建堂西為書院中懸
聖祖仁皇帝御書冰鑑二字匾額
賜前按察使陞陜西巡撫巴錫川堂懸
御書福字圓匾
賜前按察使陞通政司右通政宋筠
經歴司在大門外右偏
知事廳在學院署東北
照磨所(裁)
司獄司在本司署東南(新設)
冀寧道
署在布政司治東後截舊為糧儲道署明萬歷十年
參政杜友蘭移建前截舊為分守冀寧道署萬歷四
十三年參議王孟震移建自為記
國朝順治間糧儲道裁前後通為冀寧道署雍正八年
參議孟孫繩捐資重修署前左右有兩河成賦三晉
周行二坊大門二門内有保釐西土坊大堂顔曰綏
定二堂顔曰思補堂後有屏翰分猷坊宅門外有入
馴琴鶴出奉車書二坊門右為官廳三堂上懸
聖祖仁皇帝御書彰有德三字匾額
賜前道高啓桂東為積石山有亭顔曰交翠
貢院(附)
在迎澤門東承恩門西面城背水形勢崇高其地四
十七畝有竒圍四百一十三步明指揮使陳彬故宅
以西南角水池及空地易之正統十年建牌坊三間
額曰登明選公明遠樓額曰為國薦賢又曰日監在
兹瞭望樓四額曰東觀西璧斗横宿曜供給有所吏
承有房號舍萬餘間至公堂七間彌封對讀謄錄受
卷各一所衡鑑堂五間藻鑑堂五間内簾掄材堂七
間五經房十二間提調監試收掌試卷館各一區萬
歷癸酉就南城壁起奎光樓登仙橋規模壯麗甲於
他省
府署在陽曲縣東明洪武五年知府胡繼建葉砥記嘉
靖四十年知府于惟一萬歷三十七年知府關廷訪
重修
國朝順治七年知府曹時舉九年知府邊大綬拓修大
門外為保障遺封坊次為師帥坊大堂顔曰拊循左
右六曹如制二堂顔曰退思三堂顔曰自省又後為
自公臺寳賢法帖名刻貯其下雍正八年知府劉崇
元增新
清軍廳在堂右
管糧理事廳在堂右
理刑廳在堂左(裁)
收糧廳在堂左(裁)
經歷司
照磨所俱在府治内
知事廳(裁)
檢校廳(裁)
司獄司在府治内
稅課司在南關(裁)
大盈倉在府治東
織造局在布政司西(廢)
隂陽學
醫學俱在府治南
僧綱司在崇善寺
道紀司在城隍廟
陽曲縣署在太原府治西宋初徙州治於唐明鎮移縣
治於西郭外金天會中移置郭下元因之明初省錄
事司仍置陽曲縣即今治嘉靖二十八年堂燬知縣
李珮重修
縣丞宅在正堂西
典史宅在縣丞宅西
天門關巡檢司在縣北六十里
石嶺關巡檢司在縣北一百里
戒石亭在儀門内按戒石銘唐太宗製宋高宗時
頒於郡縣起居舍人黃庭堅書歴代因之各縣胥
有不再見
存留倉
預備倉俱在縣治内
新城倉在縣北二十里
社倉(四)一在彌陀寺一在松樹村一在横渠村一在
三和店
成晉驛在縣北七十里
臨汾驛在牛市街東
外館驛在南關(廢)
逓運所在南關外新街
凌井驛在縣治西北八十里
惠民局在府治前
官廳(三)一在南關牛站門外一在北關新堡一在狄
村狄梁公祠
太原縣署在城中十字街東宋太平興國四年太原平
廢晉陽縣置平晉縣於故城東明洪武四年移縣治
於汾河西故唐城基之南八年改為太原縣即今治
知縣潘原英建成化七年知縣任亨弘治十四年知
縣李曜增修
縣丞宅在幕廳東北(裁)
主簿宅在官庫西北(裁)
典史宅在東三房後
預備倉在城西南隅明永樂三年知縣王希善建
惠民倉在文廟西北
恒心倉在文廟東
養廉倉在文廟東御史趙文炳建
社倉(六)一在東街一在晉祠鎮一在南堰堡一在西
寨堡一在小店鎮一在温庄村
惠民局在南街
税課局(廢)
行署
察院在東街北明洪武十八年知縣皇甫瑄建
布政分司在東街北明景泰元年知縣劉敏建
按察分司在北街東舊為府亭嘉靖二十八年僉事朱
政建
榆次縣署在城中央宋改并州治於此今治則明洪武
三年知縣林昇建也宣德五年知縣曹顯修成化間
知縣梁琮正德間知縣蘇民鄭德崇重修後六曹燬
知縣尹綸雷雨相繼重修其譙樓曰思鳳有序及詩
歲久圯嘉靖二十五年知縣俞鸞重修贊善閻璞記
縣丞宅在堂東(裁)
主簿宅在堂西(裁)
典史宅在東曹南
鳴謙驛在城北二十里
預備倉在城外明永樂三年知縣曹永中移置縣治
東
社倉(四)一在順城街一在鳴謙驛一在東陽鎮一在
什貼
惠民局在縣治東北
税課局(廢)
行署
察院在縣治東
布政分司在察院東
按察分司在布政分司東
太谷縣署在城十字街北後周建德四年自陽邑城徙
此元大德三年知縣馬仲信再建明洪武三年知縣
鄭養吾正德十年知縣陳繼昌增修規制始備萬歷
二十四年知縣喬允升
國朝順治十二年知縣郝應第康熙五十六年知縣孔
興誥重修
縣丞宅在贊政廳東(裁)
主簿宅在架閣庫西(裁)
典史宅在正堂東
預備倉在縣治南明洪武二十一年縣丞劉海建
社倉(六)一在侯城一在石象一在白城一在大白一
在范封一在上善
惠民局在縣治右
税課局在縣治西街(廢)
行署
察院在縣治東明洪武四年主簿劉中建
布政分司在縣治西
按察分司在府館左
府館在布按分司之中
祁縣署在城西街明洪武二年縣丞邱昱建知縣王印
張上逹劉銳車錦魏域修萬歷間知縣張應舉韓朝
貢增修
縣丞宅在庫東(裁)
主簿宅在堂西(裁)
典史宅在堂左
龍舟谷巡檢司在北關鎮
賈令驛舊在賈令鎮萬歷二十八年改建於西關
盤陀驛在子洪鎮
預備倉在大東門内
社倉(三)一在賈令鎮一在西六支一在子洪鎮
惠民局在縣治西
盤陀逓運所在子洪鎮
行署
察院在縣西街
布政分司在城東街
按察分司在城南街
府館在察院巷西(廢)
公館(二)一在西關一在盤陀驛西
徐溝縣署在城西北隅金大定中建明洪武三年知縣
韓文寳修知縣李維新繼修嘉靖十五年知縣王懷
禮萬歷間知縣王三錫江一龍柳捷芳
國朝順治十五年知縣高直康熙三十九年知縣簡能
增修
典史宅在正堂東南
預備倉在典史宅前
社倉
同戈驛在北關西偏
同戈逓運所(廢)
行署
察院在縣治西
布政分司在察院西(廢)
按察分司在縣治西(廢)
府館在儒學街
清源縣署在城内西北隋開皇中建明洪武三年縣丞
吳文煥重建
國朝順治十七年知縣和羹重修增置土地祠寅賓館
鐘鼓樓
縣丞宅在堂西(廢)
典史宅在堂西南隅
預備倉在縣治西南隅
行署
察院在縣治東
布政司在縣治東
按察分司在布政分司後併入布政分司(廢)
府館在布政分司南(廢)
交城縣署在城西北隅隋開皇中析置交城縣其地東
北當汾孔交流之際是為古交城唐天授初移今治
明洪武三年重建後典史邵琮知縣吴騰龍韓廷用
相繼葺治
國朝康熙七年知縣趙吉士恢拓舊制四十三年知縣
張丙厚四十六年知縣洪璟相繼重修
縣丞宅在堂左(裁)
主簿宅在堂右(裁)
典史宅在堂西
預備倉在縣治西元貞觀南知縣張丙厚修
惠民局在縣治前(廢)
故交巡檢司在故交村康熙四十年知縣俞卿詳請
建
行署
察院在縣治東(廢)
布政分司在察院東(廢)
按察分司在布政分司東(廢)
文水縣署在城西街宋元符間因水患徙置南彰沱村
高阜處即今治知縣薛昌明建明知縣楊冲安張羽
高安劉偉李潮樊從簡馬斯和白澤重修
國朝康熙九年知縣傅星再修
縣丞宅在堂東(裁)
主簿宅(裁)
典史宅即舊主簿宅
預備倉在大東門内
社倉(五)一在東街一在安禪寺一在孝義鎮一在開
柵鎮一在下曲鎮
惠民局在城西北隅
行署
察院在城東街(廢)
布政分司在城南街
按察分司在城隍廟街
岢嵐州署明初設岢嵐縣九年析置州知州施文學建
國朝康熙七年知州趙瑾增修
州判廳在堂東(裁)
吏目宅在堂西
廣盈倉在城西北知州施文學建後知州李鳴世修
預備倉(二)一在西關一在三井鎮
永寧驛明洪武九年建
衛治在州治東
逓運所在州治西(廢)
行署
察院在州治東知州施文學建有來雨亭廳左有古松
一
岢嵐道署在居仁坊東嘉靖十八年兵備道張偉建後
移駐偏關為按部公所(今廢)
興縣署在城西北隅明洪武三年知縣尹暹建萬歷四
十八年知縣毛栢修
國朝順治四年知縣李昌汴七年知縣李華春增修
典史宅在正堂西
預備倉在縣治東舊厫十一間明知縣王完建
行署
察院(廢)
布政分司在縣治東(廢)
按察分司在縣治東即察院故址
嵐縣署即古嵐州衙舍堂壁有宋元詩金大定二年重
建明洪武二十一年知縣陳圭正統間知縣郝鳳重
修萬歷十四年知縣談應春增修
典史宅在堂東南
預備倉在縣治西舊厫四座共十五間雍正五年七
年續置六間
鹿徑嶺巡檢司向無公署僦鹿徑溝民舍居之
行署
察院在北門内(廢)
布政分司在縣治東南(廢)
按察分司在縣治北(廢)
府館在縣治西南(廢)
平陽府
太原總鎮
署在府治東北明德坊西北街康熙二十二年太原
鎮移駐於此
府署舊在城西北隅明永樂二年改建西門内天順間
知府姜德政正德間知府閔槐前後重修
國朝康熙四十三年地震塌毁
上發帑金遣戸部員外倭倫同知府王輔重建四十五
年知府劉棨五十六年知府祝增雍正九年知府李
煚重修大堂懸
聖祖仁皇帝御書清素匾額
賜前知府秦棠
清軍廳在儀門外東
督糧廳在府宅西地震圯移建推官宅址
理刑廳在清軍廳東
經歴司在堂東
照磨所在堂西
司獄司在儀門外西(裁)
税課司在東關(裁)税歸本府收徵
如京倉在府治北
廣濟倉在東關
建雄驛舊在北關今移城内
逓運所在北關
織造局在府治東
清軍局在小分司北
陰陽學
醫學俱在府治東
僧綱司在天寧寺
道紀司在天慶觀
臨汾縣署舊在府城西明永樂元年徙東街感化坊因
晉山書院改建弘治間知縣許莊正德間知縣趙統
重修
國朝康熙三十四年地震毁
上發帑金遣戶部員外倭倫督同知縣彭希孔重建知
縣宮懋言增修
縣丞宅在堂西
典史宅在堂西南
巡檢司在張村岔(裁)
預備倉在普佑坊
社倉(六)一在北關一在縣底一在喬李一在劉村一
在吳村一在泊庄
惠民局四門各一所知縣邢雲路建
行署
提督學政在府治東南
察院在縣治西
布政分司在縣治西南
按察分司在縣治南
分巡道小分司在縣治南地震四署俱圯
襄陵縣署在城西北隅宋天聖元年自宿水移晉橋即
今治金泰和間縣令韓旭修元至正間縣尹王嘉改
建明洪武二年知縣余正重修
國朝康熙乙亥地震圯知縣諸來晟惲東生宋繼均續
修
縣丞宅在堂西(裁)
典史宅在舊縣丞宅西
預備倉在縣治西南
常平倉在縣治北
各里社倉
行署
察院在縣治西南興義坊西洪武三年建
布政分司在縣治西南興義坊西
按察分司在縣治西南明禮坊北
府館在縣治西南興義坊東
洪洞縣署在十字街東舊在范村楊縣隋義寧元年徙
今治明洪武三年知縣楊茂建嘉靖間知縣浦鋐王
大任隆慶間知縣王詔相繼重修
國朝康熙乙亥地震毁知縣李宣重建
縣丞宅在堂東(裁)
典史宅在堂東
預備倉在縣治西北
舊預備倉(二)一在城東隅改古佛寺一在舊街口改
東嶽行宫
社倉(四)一在縣治東北明知縣喬因羽建一在萬安
一在曲亭一在陽曲鎮
普潤驛在縣北關
行署
察院在縣治東
布政分司在縣治東北
按察分司在縣治南
府館在按察分司西
陽曲鎮公館在縣南二里
浮山縣署在城東唐同光二年自郭城移今治元改神
山為浮山署仍舊明洪武二年縣丞徐秉彛五年知
縣趙思義增修嘉靖間知縣許安萬歷間知縣楊逢
春趙應斗續修
國朝順治六年燬知縣安應耀重修
典史宅在堂左
預備倉在縣治南
常平倉在堂東
行署
察院在縣治東桂林坊
趙城縣署在城東舊在城西南為汾水所嚙明宣德五
年知縣楊瓚移建今治有薛瑄記後知縣何子聰古
儒向明倪繼志邢倫俱增修
縣丞宅在後堂東(裁)
主簿宅在後堂西(裁)
典史宅在堂東南
預備倉在縣治南
義字倉在縣治東
社倉(八)一在信義坊一在南虜一在李村一在大義
一在馬牧一在故屯一在董村一在紀落
行署
察院在縣治東南
布政分司在縣治東南
按察分司在縣治西南
府館在縣治西南信義坊
太平縣署在城東南隅唐貞觀七年建五代及宋燬於
兵金天會八年縣尹畢景魯重建大定間縣尹鄭景
甫元至元間達嚕噶齊明理明洪武二年知縣鄧布
延布哈七年縣丞毛煜成化間知縣李滸弘治間知
縣尹琭俱重修嘉靖三十四年地震圯隆慶元年知
縣羅潮重建
國初兵燬康熙十五年知縣吴軫重建邑人王奐曾記
縣丞宅在堂東北(裁)
主簿宅在堂西北(裁)
典史宅在堂東
御箴樓在露臺前知縣劉崇元石刻省刑箴省罰箴竪
其下預備倉在城内西北
社倉各封鎮共三十六處明時設久廢
國朝康熙十八年令地方整理常平義社等倉於各鄉
鎮年久圯雍正三年知縣劉崇元復置
行署
察院在鼓樓西
布政分司在縣治西
按察分司在縣治東
岳陽縣署在儒學東金大定二年縣尹劉榮祖明洪武
二年知縣楊守忠修景泰間知縣劉英隅舊記知縣
周冕俱增修
典史宅在縣署東
岳陽樓在縣治東
預備倉在南門内
大有倉在縣治内
盈字倉在儒學内
行署
察院在南門内
布政分司在縣治東今改義倉
曲沃縣署在舊城東北隅明洪武二年縣丞邢彦文建
成化七年知縣高隆正德十一年知縣葛襘萬歷十
三年知縣何出光俱重修三十七年知縣趙彦復增
修
縣丞宅在縣署東(裁)
主簿宅(裁)
典史宅在縣署東
常平倉在縣治西
社倉(二)一在縣治西南嘉靖間知縣隂秉陽建一在
古南門外賈祠東康熙七年邑人賈漢復建
蒙城驛在縣西北四十里
候馬驛在縣西南三十里俱明萬歷十年知縣沈時
叙建
候馬驛逓運所
行署
察院
布政分司
按察分司俱在縣治内
府館在縣治東南
翼城縣署在城南隅舊治城東王逢寨後唐長興元年
邑令張仲温建明洪武四年知縣李諒緣澮水浸泊
徙置今地訓導靳柱序嘉靖間燬縣丞張鴻重修知
縣賈名儒周詩趙堪增修
國朝康熙四十年知縣馬文鏞再修
縣丞宅在堂東北(裁)
典史宅在堂東
預備倉(三)一在陵下一在梁壁一在中衛
行署
察院在城隍廟西
布政分司在縣治東即舊縣治内有文潞公軒
按察分司在縣治西
府館在察院西康熙三十年地震圯今廢
吴村公館距城五十里
汾西縣署在禮義坊宋太平興國七年主簿趙彦建明
知縣陳文英修知縣王自謹王賓開拓修崇禎元年
燬知縣孫以約重建
縣丞宅在堂東(裁)
典史宅在儀門西
預備倉在縣東舊縣丞宅後缺裁改倉知縣蔣鳴龍
重建
社倉(二)一在縣治南一在水闊鎮俱知縣毛烱建
行署
察院在東門内明知縣賈宣建蔣鳴龍修
靈石縣署在聞弦門街北明洪武十一年知縣張先建
正德六年燬知縣孫燧縣丞石宗璽重建嘉靖間知
縣董大經申嘉言萬歷間知縣白夏俱增修
國朝康熙三十八年知縣郎國貞重修
縣丞宅在二堂東(裁)
典史宅在大堂東南
預備倉在東門内
社倉(五)一在仁義鎮一在冷泉鎮一在蘇溪村一在
段純村一在預備倉内
靈石口巡檢司在城北四十五里冷泉鎮(裁)
瑞石驛在南門外高崖頭鎮隋開皇間獲瑞石於此
故名
仁義驛在縣南四十里仁義鎮
行署
察院(二)一在正明門街東一在冷泉鎮
布政分司在城東南隅
按察分司在聞弦街南
霍州署在東街宣化坊元初權為行邸大德七年地震
圯八年監州錫里布哈同知州李伯淵修葺至正十
八年燬明洪武四年同知呂稷建成化間知州張玘
鮑克恭嘉靖間知州褚相湯克寬增修
州同廳在州治後(裁)
州判廳在州治西(裁)
吏目宅在儀門外東
霍山驛在東關
逓運所在澂清坊東
預備倉在儀門内西
廣稻倉在儀門内東
常平倉在福昌寺東
社倉(六)在城者四附預備倉内在鄉者二嘉靖間程
復立辛置師庄二鎮
行署
察院在州治西南
布政分司在察院西
按察分司在澂清坊東(圯)
府館在城西南隅
小分司(二)在布政司左右各一
潞安府
府署在城西北隅子城内横岡上創自隋開皇初唐明
皇為别駕時更崇飾之金元之際燬於兵明洪武初
知州黃黼重修七年改為府署仍舊前有坊曰古上
黨郡堂後曰補過東有軒曰委蛇西有亭曰澂清廨
後有堂即唐明皇所建德風亭也多有宋元以來名
公諸刻
清軍廳在府治東
督糧廳(裁)
理刑廳在清軍廳前(裁)
經歷司在府治東北
照磨所在理刑廳前(裁)
司獄司在府治西(裁)
永豐倉在大街西南倉巷
税課司在大街東(裁)
長治縣署在城東北隅即宋元上黨縣治明初廢嘉靖
七年青陽蕩平從諫臣議乃改州為潞安府置長治
縣
國朝康熙五十九年知縣董廷搢雍正六年錢人龍增
修
縣丞宅在大堂東(裁)
主簿宅在堂西(裁)
典史宅在堂西
預備倉在寅賓館前
廣實倉在城西南
行署
提督學政在察院西
察院在府治西南上黨門内明知州李顯忠建知府劉
復初增修後有亭頗都雅大學士夏言按臨見其亭
豁敞虚明因顔其亭曰我心竝作箴
布政分司在察在察院右(廢)
岳備道在子城内府治東南即舊按察分司(裁)
潞州衛明洪武初以唐節度使牙總管都督府為署永
樂中改為藩王府指揮徐衡移治當城之中直通南
門内有鎮撫司五所俱圯
小察院在察院前
皇華館在大街東使節所駐
官廳在韓店通高平路明知縣李仙品建
長子縣署在城西北隅集賢坊明初縣丞閻弼建宅後
有臺曰得風郡丞王清賢署縣事改題曰後樂
國朝康熙間知縣郭守邦建亭三楹仍額曰得風張懋
煌王元偀記
縣丞宅在堂東(裁)
典史宅在堂西
漳澤驛丞明洪武三年設原在郡城西漳澤村八年
移本縣南關明季兵燬
國朝仍設如舊僦城内民舍居之(裁)
預備倉在縣治内
培秀倉在學宫内
社倉(四)一在城内一在鮑店一在壉村一在石哲
行署
都察院在縣治東(廢)
察院在都察院東知縣何出圖建
布政分司在都察院東今改為報恩生祠
按察分司在縣治西
屯留縣署在城中唐武德五年自故城移霍壁村即今
治宋金元因之明洪武二年知縣楚瑁重建成化間
知縣王紳嘉靖間知縣孔時王正人任肅重修
國朝順治間知縣顧有章康熙間典史王良璧蔡士燮
俱增置
縣丞宅(裁)
主簿宅(裁)
典史宅在正堂東南
預備倉在縣治西北
余吾驛丞(裁)
行署
察院舊在縣治北弘治十三年知縣劉剛移建東北
布政分司(廢)
按察分司(廢)
公館(二)一在余吾驛一在交川(俱廢)
襄垣縣署在城西北隅元至元七年縣尹韓俊建至正
二年知縣閻仲榮拓增元季燬明初縣丞魏惟明重
建後知縣王尚禮鄭宜杜汝慤公一陽田子堅
國朝知縣袁良俱增修
縣丞宅在堂左(裁)
主簿宅在堂右(裁)
典史宅舊在儀門東今移住主簿宅
請益亭在縣治西南隅
預備倉在儀門外西
巡檢司在縣西七十里巑山之陽(裁)
褫亭驛在城西六十里褫亭鎮
逓運所在驛西
行署
察院在縣治東南
布政分司在縣治西南
按察分司在縣門外西南
潞城縣署在城崇智坊明初知縣張璧建後知縣陳勝
張遇王維垣馮惟賢增置
國朝知縣宋國瑛黃敏生張士浩俱重修
縣丞宅在堂左(裁)
主簿宅在堂右(裁)
典史宅即舊主簿宅
預備倉在縣治前
行署
察院在縣東街
布政分司在察院西
按察分司在縣治西今俱廢
黎城縣署在城西北隅宋天聖三年移縣白馬鎮始建
金元因之明洪武二年知縣崔鳳劉浩李進重修知
縣金山建退省堂張遵約建式清亭有靳惟精記
縣丞宅在儀門内(裁)
典史宅在儀門内
預備倉在縣治北
巡檢司在縣東北三十里吾兒峪即古壺口關明洪
武二年置後移東陽關名仍舊
行署
察院在縣治東南
按察分司在察院東(廢)
冀南道分司在預備倉巷
公館在縣治前今俱廢
壺關縣署在城西北隅敬惠坊唐貞觀中移治於清流
川即今地五代宋金元因之明洪武二年縣丞陳欽
重建永樂間知縣孔陽修
國朝康熙二十年知縣章經增建書院及花廳
縣丞宅(裁)
主簿宅(裁)
典史宅在堂右
預備倉在典史宅後又舊倉四所俱廢
新倉在公廨西
行署
察院在縣治東知縣靳清建
按察分司在縣治西(廢)
平順縣署在城中明嘉靖八年撥潞城十六里壺關十
里黎城五里建縣曰平順此縣署之始也明季燬知
縣劉應麒重建
國朝康熙二十七年知縣杜之昂捐築石臺建堂曰思
補
典史宅在堂西南
預備倉在縣治西北隅
常平倉在儀門西南隅
分貯倉在縣治東
巡檢司(二)一在玉峽關一在虹梯關
行署
察院在縣治東(廢)
汾州府
府署在安靜坊舊為守備府明萬歷二十三年巡撫魏
允貞請改府守道麻溶檄同知白夏拓為府署自堂
及廨舍悉如制馮竒記
清軍廳在堂西後移介休縣
管糧廳在堂東
理刑廳在清軍廳西(廢)
經歷司在儀門東
司獄司在儀門西(裁)
長盈倉在師垣坊(廢)
陰陽學在東門外(廢)
醫學在南門内(廢)
汾陽縣署在東門内三賢坊初為稅課局明永樂十一
年改為州治正統十二年知州李善重建萬歷十二
年知州白夏改拓二十三年陞為府增設汾陽縣即
以州治為縣治二十五年知縣蔡成已增修
國朝順治間知縣吴世英康熙間知縣平士正趙其星
重修
縣丞宅在堂西(裁)
主簿宅在堂西(裁)
典史宅在堂右
預備倉在天寧寺
新倉在堂右
汾陽驛舊在東郭東廂明永樂間移入城節義坊
巡檢司舊在黃蘆嶺去縣六十里署毁今在守備舊
廨
行署
提督學政
察院在師垣坊御史按臨即住按察分司署嘉靖三年
始改淨心寺為之
布政分司在察院西(廢)
按察分司在察院南(廢)
分巡冀南道在察院西缺裁知府張竒改建龍亭
公館在分守道南今改棠蔭書院
平遥縣署在城西街明萬歷十九年知縣何其智改大
門作甎上建譙樓及寅賓館後知縣楊廷謨增建觀
政贊政二亭二十五年知縣周之度建觀風樓於大
門外
國朝知縣汪麗日增修
縣丞宅在堂東(裁)
典史宅在堂西
洪善驛舊在洪善鎮今在按察司行署(裁)
預備倉在縣治内公廨北
常平倉在縣治東
行署
察院在縣治西南知縣王綬改建西河書院
按察分司在縣治東
介休縣署在城西街元至元中縣尹閻梅建明洪武二
年縣丞雷震修萬歷間知縣王一魁再修
國朝康熙間知縣李試重建堂臺繞以石闌又置甎洞
於儀門外建樓其上
縣丞宅在堂東(裁)
典史宅在堂西
巡檢司在關子嶺(廢)
義棠驛丞在縣北關(裁)
預備倉在東街明知縣王一魁建王埴續修
常平倉在預備倉内
行署
察院在縣東街
西察院在西街北
布政分司在西南
分守道在察院東
清軍總捕分署即察院東分守道署
公館(二)一在張蘭鎮一在冷泉關
孝義縣署在城宣化坊北創自曹魏元初毁至元丁亥
縣尹王恕重建大德七年地震圯八年縣尹郝思敬
又建明知縣王佐張日升修正德間知縣閔以仁建
新樓
國朝康熙四十八年知縣高佩增修復於後堂建樓知
縣杜連登題曰涵高鏡遠
縣丞宅在堂東(裁)
主簿宅在堂西(裁)
典史宅在堂東南
預備倉在堂東南隅
社倉
常平倉在宣化坊
行署
察院在縣治東
布政分司在悦禮坊北
冀南道在宣化坊西今俱廢
臨縣署舊在内城鳳山之東麓元知州馬麟建
國朝順治六年燬九年知縣朱紹鳳改建於舊治之南
康熙十二年知縣常來譽五十九年知縣楊飛熊重
修
典史宅在舊治東後燬康熙五十六年重建今縣治
西
常平倉在縣治東知縣莫友仁建其舊預備倉常平
倉俱廢
行署
布政分司在内城文廟西
按察分司在真武樓東南今俱廢
石樓縣署在崇文坊西北明洪武六年知縣顧碩建崇
禎五年燬十年知縣熊時泰重建
國朝順治十三年知縣周士章重修内宅建小亭顔曰
青來歲久圯雍正七年知縣袁學謨增修
主簿宅(裁)
典史宅
常平倉在縣治東儒學旁
社倉
神倉在先農祠内知縣袁學謨立
行署
察院
按察分司在縣治東今俱廢
永寧州署舊在偏城西南元至正二十年建明隆慶時
燬署州事李春芳將治西基一半申請給民納榖為
業截中半為官倉而以其餘合兵備道舊基為今治
州判宅在贊政亭西(裁)
吏目宅在堂西
預備倉在吏目宅西
玉亭驛在州治東
青龍驛在青龍鎮
吴城驛在吴城堡
青龍渡巡檢司在青龍鎮
赤堅嶺巡檢司廢
行署
察院在州治北(廢)
布政分司
府館在州治東
寧鄉縣署金泰和間建明宣德年知縣劉岳重建弘治
間知縣曹鐸修
國朝順治八年知縣王之儀康熙二十四年知縣龔應
霖重修
典史宅在堂西
預備倉在縣治内
行署
察院在縣治東(廢)
大同府
大同總鎮
署在府治東北明永樂七年建
府署在鎮城正西明洪武九年同知陳則建中為牧愛
堂後為思補堂萬歷丁未知府高第建齋曰慎獨南
為杏花亭儀門外正坊榜曰雲中郡左右坊曰師帥
曰承宣
清軍廳在府治大門内東(裁)
理刑廳在清軍廳南(裁)
督糧廳在府治西
經歷司在府治西南(裁)
照磨所
知事廳俱在府治大門西(裁)
銀億庫大使
陰陽學在太平樓北
行署
都察院在府治東順治三年移駐河陽城
巡按察院在舊代府
糧儲戸部在府治東順治八年議陽和駐
分巡道在府治東
大同縣署在鎮城東南隅明洪武九年縣丞張友仁建
知縣張純馬思恭魏寳俱增修
縣丞宅在堂左(裁)雍正九年復設俟修
主簿宅在堂右(裁)
典史宅在堂西
驛丞宅在瓮城口(裁)
大有東倉在縣治東南
密陳管見倉附東倉内
行署
提督學政
巡按察院在大閣正東街
察院在縣治東
陽和道在大閣正西街
懷仁縣署在城西北隅明洪武十三年知縣許彦餘建
田徹重修
典史宅在堂右
預備倉在堂西北
常平倉在縣治西北
行署
察院在縣治東知縣黨照建
分司在縣治後知縣趙思聰重修
山陰縣署在城東南隅明洪武八年知縣蔣文煥建隆
慶六年知縣苗勃然萬歷十一年知縣王居仁增修
典史宅在堂右
預備倉在縣治南
常平倉在縣治北
行署
北察院在縣治東
南察院在縣治南
官廳在西門外
應州署在城東北隅明洪武八年知州陳立誠弘治元
年知州薛敬之萬歷十一年知州劉審問增修
國朝康熙六十一年知州章弘重修
吏目宅
預備倉在州治東淨土寺西
廣盈倉在州治西北隅明知州黃彪建傅延耆王凖
修
國朝康熙六十一年知州章弘增修雍正二年知州蕭
綱再修
安銀子驛在城西南三十里今另通驛路
行署
察院在城東街改安東衞知州章弘建義學於東壁蕭
綱建節孝坊於西壁
布政分司
按察分司俱在州治東(廢)
公館在州治西(廢)
渾源州署在忠義坊街西明洪武七年州判張溥建萬
歷間知州盧點增築望雲樓趙之韓增築月臺
國朝順治間知州張崇德加修前堂顔曰豈弟中堂顔
曰寅清退廳顔曰思補後有樓顔曰耀德堂前有薇
石古柳碑亭
州判宅在堂右(裁)
吏目宅在儀門外東
預備倉在州治内
廣儲倉在永安寺前
銀億庫在州堂内
磁峽巡檢(裁)
上盤驛裁
王莊驛(裁)
王家庄巡檢司在城南九十里
行署
部使行臺在州治北
布政分司在州治西北
按察分司在州治東
府館在州治西
靈丘縣署在城中西北登雲街明初知縣王濟建知縣
羅森修成化十三年知縣韓英正德十四年知縣楊
文奎增修
國朝康熙間知縣宋起鳳再修
典史宅在縣治後廳左
預備倉在縣治内西
太白驛
行署
察院在縣治東
布政分司在縣治南
按察分司在縣治東
兵備道在大同左衞城(裁)
西路公署在大同左衞城
北路公署在弘賜堡
廣昌縣署在城南門内街西明洪武三年主簿石玉建
嘉靖元年知縣張文祥重修萬歷三十六年圯知縣
王某增修改縣宅於堂北
典史宅在堂西北
預備倉在縣治北今改常平倉
社倉(八)一在三家村一在中莊村一在城子村一在
下北頭一在北石佛一在上屯村一在土巷口一
在留家庄
香山驛丞(裁)
倒馬關驛丞(裁)
行署
察院在縣治東街儒學西
布政分司
按察分司俱在縣治北今廢
走馬驛察院在城北六十里康熙二十三年修
陽高縣署在城中大閣西舊為衞署
國朝雍正三年設縣改為縣署
典史宅在堂東雍正三年新設
預備倉在城西
廣積倉在城東街東路同知范錫建
行署
察院在東街(廢)今為鄉約所
總督府在城西南(廢)
兵備道在城西街(廢)
天鎮縣署在城東街舊為衛署
國朝康熙三十年守備田穩建雍正三年設縣改為縣
署
典史宅在堂前東雍正七年建
廣濟倉在城東北隅明宣德年建雍正四年知縣陳
際熙修
廣靈縣署在城東街明洪武七年縣丞高輝建後縣丞
王時中修正統成化間知縣劉銓王用重修知縣張
鳴珂李煥斗增修
典史宅在堂西
義倉在縣治東南
預備倉在縣治西
行署
察院在縣治南
布政分司在縣治北(廢)
按察分司在縣治西南(廢)
山西通志卷三十七
