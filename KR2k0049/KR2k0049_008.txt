山西通志卷八
城池
墨子曰金城湯池漢書集注薛瓚云金者取其堅固
也世本曰鯀作城故北塞山中嘗有鯀蹟風俗通曰
城盛也從土成聲管子曰内為之城外為之郭郭外
之土開池高則溝之命之曰金城故必池似湯而後
城始克似金也志城池
太原府
陽曲縣(附郭)
宋太平興國四年太宗平劉氏毁太原古城徙州榆次
又三年復遷於唐明鎮即今會城地此太原城之始
也舊偏於西南明洪武九年永平侯謝成因舊城展
東南北三面周圍二十四里高三丈五尺外包以甎
池深三丈門八東曰宜春曰迎暉南曰迎澤曰承恩
西曰阜成曰振武北曰鎮遠曰拱極八門甕城各一
由迎澤門至承恩門二里由承恩門至宜春門四里
有奇由宜春門至迎暉門二里由迎暉門至拱極門
四里有奇由拱極門至鎮遠門二里由鎮遠門至阜
成門五里有奇由阜成門至振武門一里半由振武
門至迎澤門三里有奇四隅建大樓十二周垣小樓
九十東面二十二座南面二十三座西面二十四座
北面二十一座以按木火金水之生數敵臺邏室稱
之崇墉雉堞甲天下故昔人有錦繡太原之稱王世
貞適晉紀行曰太原城壯麗其二十五睥睨輒作一
樓神京不如也又曰莽蒼有氣概此太原城之大略
也後漸傾圯嘉靖四十四年廵撫萬恭重修大城城
門樓幷敵臺萬歷三十五年廵撫李景元又修崇禎
間日以頽壊而規模猶存甲申焚南關城樓以守闖
賊又焚燬東南角樓
國朝順治七年廵撫劉弘遇建甎樓以補之十七年廵
撫白如梅重修大小樓嗣是隨時補葺及廵撫噶禮
念修葺之艱而所費之不貲也存城門大樓八座南
甕城大樓一座四面小樓各一角樓四座滿兵四舖
綠旗兵二十舖敵臺二十六座雍正八年廵撫覺羅
石麟加築滿兵十二舖今計東面滿兵三舖綠旗兵
五舖敵臺六座自東南角至第一舖滿兵房七十丈
又至第二舖綠旗兵房六十五丈第三舖綠旗兵房
七十五丈第四舖滿兵房一百七丈第五舖綠旗兵
房五十二丈第六舖綠旗兵房九十五丈七尺第七
舖滿兵房一百五十四丈第八舖綠旗兵房七十九
丈第八舖至東北角七十四丈共袤八百四丈有奇
北面滿兵三舖綠旗兵五舖敵臺六座自東北角至
第一舖綠旗兵房七十丈又至第二舖滿兵房一百
三十丈第三舖綠旗兵房一百五十丈第四舖滿兵
房五十二丈第五舖綠旗兵房五十五丈第六舖綠
旗兵房一百二十五丈第七舖滿兵房八十五丈第
八舖綠旗兵房六十五丈至西北角七十五丈共袤
八百丈又西面滿兵三舖綠旗兵五舖敵臺七座自
西北角至第一舖綠旗兵房七十丈又第二舖滿兵
房六十五丈第三舖綠旗兵房七十五丈第四舖綠
旗兵房一百七丈第五舖滿兵房五十二丈第六舖
綠旗兵房九十五丈七尺第七舖綠旗兵房一百五
十四丈第八舖滿兵房七十九丈至西南角七十四丈
共袤八百七十六丈有奇南面滿兵三舖綠旗兵五
舖敵臺七座自西南角至第一舖滿兵房七十丈又
第二舖綠旗兵房一百三十丈第三舖綠旗兵房一
百五十丈第四舖滿兵房五十二丈第五舖綠旗兵
房五十二丈第六舖綠旗兵房一百二十五丈第七
舖綠旗兵房八十五丈第八舖滿兵房六十五丈至
東南角七十五丈共袤八百四丈崇墉巍雉堅踰鐡
甕爰以拱衛
神京而稱海内雄藩焉南關城明景泰初廵撫朱鑑
築周圍五里七十二步高二丈五尺女墻高五尺垜
口一千七百三十六大樓五座角樓四座敵臺三十
八座門五東居其二嘉靖十九年布政使吳瀚重修
四十四年廵撫萬恭甎包兼築連城後為闖賊偽總
兵陳永福折毁
國朝順治十七年廵撫白如梅修築東西墻接大城今
存木橋門城樓一座北關城周圍二里高二丈四
尺門一垜口六百五十角樓四座明季亦經賊毁
國朝廵撫白如梅補葺
滿洲城
在府城内西南隅南至城根北至西米市東至大街西
至城根南北二百六十丈東西一百六十一丈七尺
周圍共八百四十三丈四尺東門二北正藍旗南鑲
藍旗北門一順治六年廵撫祝世昌廵按趙班璽布
政孫茂蘭按察張儒秀知府曹時舉知縣劉光漢奉
旨建
太原縣
即晉陽南關基明洪武八年改為太原縣景泰元年知
縣劉敏因舊基始築城周七里高三丈壕深一丈門
四東曰觀瀾南曰進賢西曰望翠北曰奉宣正德七
年邑人少師王恭襄瓊始倡知縣白晟重修上各建
城樓角樓十二年瓊又倡督知縣梅寧崇廣之十四
年復倡知縣吳方作埤以甎其崇六尺廣五丈嘉靖
二十一年知縣曹來宴倡議增修邑人王朝立高汝
行等贊其事卑者高之薄者厚之共高三丈五尺厚
二丈闊三丈外又增築敵臺三十二座汝行為之記
隆慶二年知縣王世業增城一丈萬歷十六年知縣
陳增美於舊壕外加築女牆牆外復濬壕闊十丈深
三丈頼以守險崇禎末知縣朱萬欽加修
榆次縣
隋開皇二年建明景泰元年修周五里高三丈池闊與
高等深半之舊有四門因寇至塞其西久而遂廢成
化十九年知縣趙縉增築之二十三年知縣梁琮始
鐵其門内外甃以甎石嘉靖二十年有警參政王儀
檄知縣李鵬重修致仕知府寇天與董其事增高五
尺廣一尺撤土埤悉易以甎置敵臺二十角樓四警
舖十有六壕外復列垣為蔽二十五年城南樓燬於
火知縣俞鸞重修新其三門東曰迎曦南曰觀瀾北
曰望嶽隆慶元年知縣董三遷四面悉甃以磚增敵
臺十有六警舖十有二三門各建大樓而西門仍塞
萬歷三十二年知縣史記事創闢西門知縣王應楫
繼成之甕城二樓與三門等題其門曰帶汾樓曰夕
餞復捐金易民宅為通衢至今便之應楫自為記天
啓癸亥知縣胡權加修給事中張國儒記崇禎七年
知縣任濬周圍鑿池數仞十三年知縣韓如愈重修
各門城樓
國朝順治六年城東樓燬于火知縣楊三知補之御史
張養記康熙二十二年雨圯東城知縣劉星加修
南關有土城周圍五百四十七丈
太谷縣
後周建德四年築土城周十二里高一丈八尺池闊一
丈深五尺南面泥淤景泰元年知縣劉鐸增修之正
德六年流寇入城太原同知張冕署邑事益加增築
高二丈五尺四門悉以甎甃上建重樓各四楹扁其
東曰長樂南曰永康西曰登豐北曰拱辰知縣陳繼
昌於四隅各建角樓嘉靖二十年城復頽圯縣丞王
璋主簿安恩創甕城於東北設重門於西南知縣趙
紳益築敵臺六座各搆樓於上并深濬城壕二十六
年署印主簿趙鶚復增置四面敵臺隆慶元年石州
破寇薄城下兵退知縣祁旦增修南門加甕城改其
扁東曰賓暘南曰麗正西仍曰登豐北曰眺燕萬歷
四年冀寧道劉漢儒詣縣相度請於廵撫鄭洛奏諸
朝命知縣賈西土董其事甃以甎石城基壘石高五
尺許自基至堞頂高三丈七尺六寸基闊四丈二尺
敵樓城樓俱加修飾添設警舖五十六座城上馬道
俱用甎砌闊視其城經始於乙亥三月閱一年乃觀
厥成西土為之記崇禎十五年知縣何景雲于四門
外各建敵樓一座旋廢
國朝順治六年賊姜瓖砲毁東城半面知縣戴可進重
修
祁縣
後魏并州别駕分瓚建周四里三十步高二丈五尺厚
一丈八尺明㬌泰元年知縣王章重修嘉靖間知縣
岳魯增築署印太原衛經歴莊科加高厚各五尺許
創築東南北月城三座帮修敵臺三十座萬歷五年
知縣王牧始用甎甃圍廣如舊高厚又增之計高三
丈三尺八年知縣張應舉撤東南二門加建層閣月
城警舖諸舍咸用增飾濬壕四面各深一丈闊三丈
内墻一道高六尺外堤一道高七尺闊一丈扁其門
東曰瞻鳳南曰凭麓西曰挹汾北曰拱辰
國朝順治六年姜瓖之變知縣王之鼎繕城固守康熙
十年城益頽圯知縣陳祖法增修自為記四十四年
知縣朱珵加修葺舊城北東隅女牆下有溝窪四十
有七高下坎䧟至是乃平之西關城周二里
徐溝縣
金大定三十八年設縣建城周五里十步高二丈池深
九尺明宣德八年金水河夜漲從東門湧入城圯惟
北門尚存景泰三年知縣李維新修城乃如舊嘉靖
十三年知縣王懷禮重修益增高厚并濬深壕二十
二年女牆圯適有邊警知縣周誥易以甎又創角樓
四座四十二年知縣王邦憲增敵臺上小亭隆慶元
年知縣鍾爵加建東西南甕城萬歷元年知縣劉選
創築城外堤堰以防水患自社稷壇起至南壇止五
年知縣吳三省奉文甎甃全城令太原榆次太谷清
源四縣協濟甎灰基用石壘自基至堞頂高四丈餘
底厚三丈上厚一丈五尺周一千一百五十三丈至
七年秋竣工城上俱用甎砌内外俱有馬道水道舊
惟南門有樓八年知縣金一鳳於四門加建于彦英
繼成之三十三年五月嶑峪河漲水衝南關堤深丈
餘知縣柳捷芳修堤百餘丈以遏之三十九年知縣
王敷學改南門向增置北門甕圈
國朝康熙九年知縣趙良璧修四門城樓扁其東曰懋
勤東作南曰薰風解愠西曰碩望西城北曰晉陽鎖
鑰又於北關門上建巍閣以鎮濬池瀦水建橋梁四
座二十五年
朝命發帑修城知縣陳義暉修南城三十六年署邑事
太谷令包秉奎重修後三河數漲復壞東城六十八
丈有奇四十九年知縣王嘉謨增修北關城嘉靖
間布政章某從民請命署縣事宗文喜督築高汝行
記
清源縣
隋開皇十六年因梗陽故城築明景泰元年修周六里
二百步高一丈八尺厚一丈基倍之壕深一丈二尺
闊一丈五尺南西北三門上建戍樓周以女牆弘治
二年知縣吳顯宗創開東門十四年七月因汾河水
漲復塞嘉靖間知縣于資曾光盧賓彥李景先縣丞
樊自新先後增築高至四丈厚至三丈萬歷十九年
知縣邵蒞增修以南面城垣頽下與關城聯接勢如
階梯難以防守高築南關城堡周二里二百四十八
步幷於東西聯接北城之處高建敵樓各一座重闢
東城門上置戍樓内填洿池外建關廂以資守險仍
于城墻下挑濬城壕深闊修築白石堰以防山水之
衝經始于二月至八月竣事邵蒞自為記崇禎十四
年知縣岳維徵增修甎包一百一十餘丈十六年知
縣鄭經復甎包一百丈自西門迤北至北門止以闖
寇中輟
國朝順治十七年知縣和羹加飾南關城北連縣城
袤四百九十三丈
交城縣
唐天授二年長史王及善建徙縣治土城周五里餘九
十步高一丈五尺東南北三門上建櫓堞至元末院
判王浩重修明洪武三年知縣王允恭景泰元年典
史邵琮增修嘉靖二十一年檢校前御史舒鵬翼督
同署縣知事姬宗岐增高五尺引禮覃世家義修城
北一樓二十六年知縣鄭鎬增高一丈厚五尺益置
敵樓三十四各冠以警舖池闊與高等深半之創闢
西門為月城為重門上各建樓櫓三十八年知縣宋
璫撤土陴悉易以甎計千有五百增修樓櫓門各題
石東曰據晉南曰帶汾西曰搤秦北曰枕山隆慶四
年冀寧道沈人种飭令所屬增築城垣知縣韓廷用
董其事周廻增厚各樓廢壞者修飾之東榜曰永康
南榜曰人和北城高其基而易之以廳西則仍舊四
角各冠以樓樓各十二楹女牆一道石壘三尺鑿池
深廣各三丈外列垣為蔽邑人劉體仁記萬歷間知
縣張文璧周璧先後加修崇禎十三年知縣薛國柱
甎甃全城增高丈餘
國朝康熙九年知縣趙吉士修四門城樓懸額于上東
曰飲光南曰麗景西曰來爽北曰擷翠規模較宏遠
焉縣東南各有關東關袤二里有牆塹
文水縣
宋元豐八年縣令薛昌建土城周九里一十八步高三
丈二尺厚如之明景泰初守道魏琳增高四尺天順
二年知縣范瑄建門樓四角嘉靖二十年廵道郭春
震檄祁縣丞李爵重修加高四尺建敵臺十有六二
十一年知縣王一民修東西二門城外列垣為蔽二
十三年知縣張源澄增修敵臺四十有八二十九年
知縣樊從簡帮築西面加高三尺厚一丈二尺隆慶
元年俺答犯境縣丞趙禧繕修城郭䟽濬壕塹為禦
守計敵乃不敢薄城下邑令劉弘化記萬歷五年知
縣郭宗賢縣丞韓登甃以甎石圍廣如舊高厚加增
計城高四丈五尺基厚四丈頂厚二丈五尺重門四
東扁曰瞻泰表曰朝陽南曰迎薰表曰帶汾西曰靖
陲表曰環岫北曰望恒表曰拱辰門隅各建高樓二
增敵樓六十有四壕深三丈闊四丈增修外牆計高
七尺天啓四年知縣米世發加修
國朝順治十二年知縣劉乃桂補修北面雉堞十餘丈
各門樓懸扁東曰汾水環流南曰南風薰阜西曰商
峰叠翠北曰北拱紫垣十八年雨圯東南角樓知縣
王家柱修之幷補修雉堞十餘丈康熙十一年南門
外浮橋水衝城址知縣傅星重修南關土城周圍
三里七分
岢嵐州
唐建平城宋元豐八年知州事賀紹慶展東南隅四里
大觀初知州王喆鑿池明洪武七年衛指揮張興增
修甃以甎石周六里二百七十八步高三丈八尺池
闊五丈深二丈五尺門四東曰宜陽南曰文明西曰
豐城北曰戢寧嘉靖三十一年兵備副使吳嶽重修
隆慶元年衛守備劉承嗣加修崇禎三年守備聶德
元修繕城垣疏濬壕塹流寇不克而去
國朝順治五年城圯兵備道樓希昊檄知州員盡忠增
修櫓堞以資防守焉東關附城俗名甎堡
嵐縣
隋大業十年建周六里四步宋紹聖中知嵐州事王舜
臣于故城南改築新城周四里高一丈五尺濠深一
丈闢東南北三門有郭孚新城記明正統十三年知
縣郝鳳增高五尺嘉靖十一年知縣吳璋修水門於
城東南隅二十年知縣張崇德增築城高三丈濠深
二丈三十五年兵備道葛縉檄知縣李鎔加修城高
三丈六尺基厚五丈頂厚基三之一女牆高六尺建
舒嘯樓三十六座敵臺八座壕深闊俱二丈尚書張
珩記隆慶四年知縣李用賓甎砌女牆建城樓三座
東曰迎曦南曰永康北曰保安潘雲祥記萬歷元年
知縣高汝載增修邸錦記五年廵撫高文薦兵備蕭
大亨請于朝命甃以甎石知縣張繼勲董其事經始
于戊寅之夏至壬午迄工袤一千九十丈有奇高四
丈厚得三之二邸世德記崇禎九年知縣郝錦復修
理焉
興縣
明初改興州為縣景泰元年築土城周二里三百二十
步高二丈五尺壕深八尺門三東曰召和南曰文明
西曰阜安嘉靖十八年知縣張雲始用甎甃工未竣
三十一年知縣王逹詳請磚砌全城兵備副使葛縉
檄太原經歴張雲董其事自乙卯夏起至丙辰冬訖
工築敵臺六座東西南三面皆堅固其北面因山險
道可徑通則以牆截之四十四年知縣馬呈書增修
北門扁曰利澤隆慶二年知縣李瑚申允修築凡北
山外出者削之内窳者築之砌以甎石刊雉堞為官
道增敵樓十二角樓八復增東西南三面城共高四
丈厚三丈築甕城建南城樓
國朝康熙四十九年北城壞數丈知縣欒廷芳倡捐重
修
平陽府
臨汾縣(附郭)
古傳魏王豹建唐武德元年移治白馬城貞觀十二年
又移治於平陽古城後徙今治明洪武初因舊城重
築景泰初修周十一里二百八十八步高四丈五尺
外包以甎池深二丈五尺門四東曰武定西曰和義
南曰明德北曰鎮朔外各建月城上各建樓角棲四
座敵臺八座窩舖九十七座
國朝康熙三十四年地震盡塌奉
旨發内帑
命工部員外郎倭倫平陽府知府王輔重築共一千五
百八十四垜四十六年南門外西角牆圯知府劉棨
倡屬捐俸重修東關城正德七年同知李滄築周
一千二百六十四丈門七座嘉靖二十一年知府聶
豹重修隆慶二年增高共三丈二尺敵臺十七座
國朝康熙三十四年地震倒塌重築
襄陵縣
宋天聖元年自宿水店徙此乃建城元至正十三年縣
尹岳貞重修明正統十四年知縣趙聰展築周五里
一百六十步弘治十四年知縣李高建東南城樓嘉
靖二十一年知縣劉希召增修高三丈基厚二丈頂
厚一丈門三東曰帶汾南曰迎薰北曰屏霍各有郭
門副使毛某記四十三年知縣張國彦闢東南門曰
大成隆慶元年知縣宋之韓增修高厚甃以甎石大
學士張四維記
國朝康熙三十四年地震東北城傾塌數十丈知縣惲
東生修四十六年知縣宋繼均加修并門樓垜牆
洪洞縣
楊侯國城世傳晉大夫叔向所築在今范村漢為楊縣
隋徙今地舊無城明正統十四年奉文創築周五里
高一丈六尺厚八尺池深八尺為門六各建小樓景
泰初知縣趙翔重修弘治十二年知縣邢昭加修開
馬路十七年知縣鄭選補修東南城堵正德六年知
縣皮正謀之于韓忠定文請邑紳同知李杲督工增
築四隅建角樓女牆甃以甎門額東曰賓陽東南曰
安流南曰迎薰西曰拱汾北曰望霍東北曰玉峯嘉
靖十五年指揮張世朝作亂知縣昝如思拒守賊畏
城堅乃逸去趙統記其事隆慶元年邑紳晉朝臣韓
廷偉等倡義輸財甎甃全城益增高廣計高三丈五
尺女牆六尺厚二丈周圍較舊寬二百五十步有奇
知縣王詔於六門上改建高樓并角樓窩舖二十三
座池闊三丈深半之制府西蜀高文薦記崇禎四年
知縣李喬崑增高東北城丈餘七年知縣楊天精增
置敵樓四敵臺十有二十三年知縣王廷掄加建月
城重門
浮山縣
唐長興中築周四里一百二十步高一丈五尺壕深一
丈南臨深塹數百尺蓋天險也門四明景泰間知縣
衛靖增修門額東曰朝陽南曰阜民西曰大有北曰
平寧各建城樓正德八年知縣徐環重修嘉靖二十
二年知縣毛述古重建城門
國朝康熙三十四年地震圯知縣盧承宗再修雍正九
年邑紳張垚張大統等捐資甎甃四門復建南北城
樓署事知縣錢標記
趙城縣
唐麟德元年建屢被汾水浸塌明正統十四年知縣何
子聰移築稍東周五里一百二十四步高二丈池深
七尺正德五年知縣于洪重修四門各建樓樓各題
扁曰東望霍山西臨汾水南瞻堯都北仰神京四隅
加建角樓窩舖一十三座撤土陴悉易以甎濬池益
深廣引霍泉水注之池邊築女牆高七尺馬路内外
俱寬一丈崇禎十二年知縣陳君舜甎甃南北二面
十四年知縣孫份甎甃東西二面
國朝康熙三十四年地震知縣徐容重修
太平縣
唐尉遲敬德始建堡貞觀七年徙縣于此遂為城東門
二南北西門各一明景泰初知縣岳嵩修正德間知
縣龔進展築八十餘步共周三里六十五步高三丈
上厚一丈五尺幷濬壕深二丈六尺廣三丈建門樓
五角樓四知縣盛琛繼成之嘉靖十四年知縣耿儒
易堞以甎計一千一百八十有奇邑人李鉞記二十
六年知縣牛綱創築敵臺二十座三十二年知縣袁
從道建墩亭隆慶二年知縣羅潮補修濬池深廣各
四丈餘崇禎四年知縣魏公韓詳請砌石為基悉甃
以甎自雉而下計高四丈一尺上厚三丈袤一千四
百步有奇增建南北層樓官紳士民捐助共成之有
文以記其事
國朝康熙十八年知縣吴軫重修
岳陽縣
隋大業二年改安澤縣為縣城元至正二十八年守禦
斷事宋恭肅縣尹段文質修築周二里一十二步高
三丈頂厚一丈二尺基厚二丈池深五尺南北二門
明景泰初知縣劉與居重修成化二年温家溝水衝
城南面而城非復舊制矣弘治間知縣姚顯繼修嘉
靖十年知縣周冕加修增築西關土城御史許翔鳳
記萬歷四十四年知縣羅日瑞甎甃北門崇禎六年
知縣喬王翰石砌東城一角九年知縣戢邦禮石包
東城一面李夢辰記
國朝順治十二年知縣郭奇勲修北城一面康熙間知
縣李丕先趙時可朱亮采盧振先王勖陛先後增修
曲沃縣
隋開皇十年自樂昌堡徙治今址始築土城明洪武二
年縣丞邢彦文修正統十四年知縣張寧大加修葺
周三里五十步高二丈五尺厚如之池深二丈五尺
闊四丈正德十一年知縣葛襘甃堞增建城樓四角
樓四舖舍二十五舊無北門嘉靖二十二年知縣陳
萬言自舊城東北西南二角加築周六里五十步計
垜口四百七十炮臺二十五闢北門一東門二南門
二西門一合舊西門二共門八東曰來青小東曰迎
旭南曰挹薰小南曰德暉上西曰上升中西曰中興
下西曰德潤北曰星拱二十八年知縣劉魯生建東
西城樓三十四年知縣張學顔增修隆慶元年知縣
郭廷梧增築内外城崇禎間知縣張文光築各門月
城知縣石瑩玉甎甃北門城
國朝康熙二十四年知縣何遵約二十七年署縣事翼
城知縣司鉉先後重修三十四年地震知縣潘錦修
築西門城樓月城弔橋
翼城縣
舊治在翔臯山下以山形如鳥舒翼故名後唐長興四
年因王逢屯兵故寨遂徙于此即今治也元至正十
九年統軍元帥葉企賢補葺周六里有奇高六丈四
面懸崖中間地勢大平與女牆平東南近澮水從坡
入無池西北臨溝壑由橋入池深數丈門四曰東聯
澤潞南縈澮水西帶河汾北枕丹岩門樓四角樓四
奎光樓一明景泰初知縣徐徵重修正德間知縣靳
顔甎甃女牆嘉靖四十五年知縣陳錡萬歷七年知
縣周詩俱重修崇禎四年知縣李士淳更建重門八
年知縣趙堪設子城一繕垣濬壕
國朝康熙十二年知縣陳應富加築女牆二十五年知
縣司鉉重修三十四年地震後城四門竝橋道坍壊
邑人上官尀捐修四十五年知縣馬文鏞繼修
汾西縣
宋太平興國七年徙縣治主簿趙彦修築元縣令李克
初重修明景泰初知縣隂俊補葺周四里高二丈厚
一丈門四東曰望霍南曰迎薰西曰仁和北曰拱極
西南陡臨深壑東南正北迤西俱有壕弘治七年知
縣路欽建重樓四嘉靖二十年縣令黃甲重修萬歷
三十四年知縣毛炯增築四門甕城女牆甃以甎
國朝康熙四十六年知縣金舜白修五十二年知縣吴
振傑重修雍正七年知縣武紹周再修
靈石縣
隋開皇十年駕幸太原傍汾河開道獲石有文曰大道
永吉以為瑞乃于其地建城元至正二十四年同僉
朱員因舊城築高二丈厚八尺洪武間知縣張光重
修正統間知縣張翼展闊北面三百餘步計周三里
一百八十八步高三丈九尺重濠二道深廣各八尺
正德間知縣孫璲主簿郭清增建南北城樓四隅角
樓後山水暴至東城圯署事照磨白繼宗補築嘉靖
間知縣种奎重修甲辰汾河溢西南城圯知縣汪文
炤李微相繼修葺隆慶間知縣申嘉言增高六尺帮
築裏城七尺甎甃女牆門樓舊惟有南北二門萬歷
元年知縣曹乾闢東西門題額東曰聞絃南曰正明
西曰樂泮北曰承恩三年水溢城圯知縣白夏補築
砌城角石堰建東西城樓及南甕城敵樓四窩舖十
復建穿廊防東南山水
國朝順治六年知縣趙希晉重修康熙四十二年知縣
梁國光重修窩舖幷修築南北城及門樓
霍州
在趙城西南後徙東南三里仇池壁又徙汾河西三里
復徙今治隋郎將宋老生嘗屯兵于此年久城圯元
提控平陽太原兩路橋道霍州長官程榮復立城池
明景泰元年同知張莊修築周九里十三步高二丈
池深八尺門四曰唐谷朝陽汾水鳳棲成化間知州
張圯重修正德間平陽府通判柴凱加築高廣倍舊
制各置層樓舖舍嘉靖二十七年東門圯知州陳嘉
言重建三十六年知州褚相重修各門樓更題匾以
新之東曰春熙南曰望陽西曰安戍北曰拱極
國朝康熙四十六年知州孔興璉重修
潞安府
長治縣(附郭)
隋置上黨縣西北有子城傳為隋創大城應亦隋建門
四上各有樓東曰潞陽南曰德化西曰威遠北曰保
寧西北隅樓二曰看花曰梳洗而看花尤高相傳唐
明皇為别駕時常游覽焉西南有長子樓舊有門通
長子縣稍東有八義樓舊有門通八義鎮明洪武間
指揮張懷甎甃四門各建小月城築敵臺八嘉靖七
年知州周昊請發公帑甃以甎石四面興役三時告
成計周二十四里高三丈五尺厚二丈增修城樓置
敵臺三十七窩舖一百二十一隆慶時知縣熊鎡修
濬城隍四周俱疏掘及泉深四丈闊如之歲久淤壅
國朝順治九年西門樓燬於火知縣王功成重修康熙
九年霪雨垣圮知縣姜愃加修今南城隍内水泉復
通
長子縣
舊城周二十里唐十道圖云丹朱所築晉末慕容永加
築為都金天會間昭義節度楊天吉就東偏建小城
縣令趙惠成之賀允中繼修即今城也周五里一百
八十步高二丈二尺厚一丈池深淺不一門四明景
泰初知縣徐兖創開西小門一座門上各建樓成化
十二年知縣易鶚重修正德七年知縣史紀加修計
高三丈五尺厚二丈池深一丈五尺樓櫓舖舍一十
九間題其門東曰賓晹南曰挹薰西曰望山西小門
曰觀瀾北曰拱辰尚書劉龍記嘉靖七年知縣王密
重修翰林趙時春記隆萬間知縣劉復禮何出圖先
後修葺改題小西門曰上章後大雨城圯知縣崔爾
進修之崇禎間知縣陳可薦復濬重壕闊二丈
國朝順治十一年知縣張獻素甎甃城門幷修樓櫓舖
舍康熙二十三年知縣郭守邦重修
屯留縣
唐武德五年移建故城于霍壁村元縣尹劉依仁修周
四里三十步高三丈厚九尺池深一丈五尺門四各
建樓於上明洪武二年知縣楚瑁景泰元年知縣楊
鑑先後加修成化十三年絳水衝北城知縣王紳移
北門于舊門東五十餘步引絳水使離城北里許正
德十四年知縣范璟復徙北門于故址建重樓嘉靖
間知縣王正人任肅重修城舊西闊南北狹狀類瓶
故號瓶城肅乃改為方城周圍築敵臺八三十七年
知縣錢禄於東西南三門改建重樓萬歷間知縣徐
鳴鶴平順主簿楊慎重修東南門幷樓知縣俞汝謙
重修四面城垣扁其東曰賓陽南曰迎薰西曰寧遠
北曰拱辰路王道記崇禎十四年知縣艾泰甎甃東
西北三面
國朝順治二年知縣王昌齡甎甃南面
襄垣縣
趙襄子築舊址在甘水之北見文獻通考輿地註唐武
德初築韓州新城于甘水之南金天會間邑令韓俊
以鄉民依城者衆城不能容增築水南外城即今城
也周六里三十步高二丈厚八尺池深二丈一尺門
四東曰東作南曰陽澤西曰西成北曰靖朔上各建
樓楊丹記明洪武三年重修景泰間知縣寗智成化
間知縣柳豸先後修葺正德間知縣劉明趙永淳賈
樞葛縉相繼增修卑者高薄者厚并各門城樓劉龍
記隆慶元年知縣李貴和撤土陴悉易以甎計一千
五百有餘置甎敵臺八座濬壕深二丈闊稱之修四
門城樓創四城角樓舖舍四十餘間姚九功記崇禎
間知縣王懩甎甃今城高三丈
潞城縣
隋開皇十六年建周四里十步元至正十四年元帥關
保因舊增築高二丈六尺厚一丈五尺池深一丈二
尺門四上各建樓明隆慶二年知縣李思忠奉文增
高至三丈六尺置月城四座尋圯五年知縣鍾爵重
修城樓及警舖萬歷間知縣馮惟賢加修自為記張
鶴騰再修之崇禎十二年知縣宗鴻議詳請甎甃計
高三丈厚一丈五尺周八百零二丈敵臺二十四角
樓二
國朝康熙三十四年城及樓漸圯知縣張士浩重修并
濬壕今壕周七里深一丈五尺闊三尺
黎城縣
黎侯城在縣北十八里後魏太武初廢宋天聖三年移
治白馬鎮即今城也周四里餘高三丈東北隅依舊
阜池深一丈闊稱之門三東曰拱辰南曰南薰西曰
西成元至元末知縣崔聚杜旺繼修明景泰初知縣
廖靖重修正德間知縣苟京高廣門基甃以甎石門
各建樓嘉靖間知縣李良能增築城垣四面各厚一
丈許隆慶間知縣張遵約奉文創築敵臺二十上各
建樓置角樓四三門外創建重門甎甃增雉堞一千
五百有奇濬壕深廣各一丈五尺蕭纁記東城置水
門及鐵柱以出城中積水縣丞劉靖建崇禎十四年
知縣靳之屏撤土陴悉易以甎
壺關縣
漢置縣唐貞觀十七年徙縣治於清流川始建城明洪
武二年重修周二里二百四十步東南北三門景泰
初知縣蘭興補修嘉靖十一年知縣邱鎧勸富民張
絃新闢西門扁曰通政尋塞二十二年知縣李用敬
勸諭捐金甃以甎石計高三丈五尺垜口八百四十
五箇張鐸記崇禎間知縣劉士英塞垜口存其半東
南隅西北隅各建角樓一巡舖十六
國朝順治十三年知縣朱輔重修復闢西門勒石以記
康熙十八年久雨北城圯南門闉闍壞敵樓亦傾知
縣章經捐修自為記城壕向不聚水惟南關外有
水一處
平順縣
嘉靖八年用兵科給事中夏言議始建城知縣高崇武
主簿李鸞任其事徐元道繼成之周二里高二丈門
二南曰太行一障東曰暘谷重熹門臺俱用甎砌上
各建樓置窩舖六池深二丈五尺闊二丈構橋以通
尚書顧鼎臣記萬歷四十三年郡守劉復初闢東南
門一座上建樓三楹顔曰文明知縣吳之儒督修任
環記崇禎十四年知縣孔貞銳以城近山裁去其半
用石周砌
汾州府
汾陽縣(附郭)
相傳為曹魏創建水經注載魏黃初二年西河恭王司
馬子盛碑文略曰西河舊處山林漢末擾攘百姓失
所魏興更開疆宇分割太原四縣以為邦邑即此俗
名四陽城言日四照也元至正十二年知州朱贇重
築明景泰二年重修周九里十三步高三丈五尺池
深廣不一門四東曰景和南曰來薰西曰靜寧北曰
永泰各有城樓嘉靖十九年守道于敖檄知州張琯
築東關護城都御史張珩布政使孔天孕各有記二
十一年琯復築南關城知州曹寵繼成之隆慶三年
知州甯策築北關城制撫復大議興修甎甃全城益
增高厚經始於五年二月至萬歷元年六月訖工通
計高四丈八尺基厚四丈二尺頂厚一丈八尺雉堞
聯延樓櫓相望孔天孕記十二年參政梁問孟張一
霽相繼檄知州白夏築西關城王緝記東關城周
九里高三丈西關城周三里高二丈五尺南關
城周五里十步高三丈北關城周二里五分高三
丈二尺池形曲折環四關遇澗引澗遇泉引泉東
北環汾深廣各數丈關際城處池廣七八尺而深倍
之
平遥縣
周宣王時尹吉甫北伐駐兵於此後展築西北二面明
洪武三年重築周十二里八分四釐高三丈二尺池
深廣各一丈門六東西各二南北各一建敵臺窩舖
四十座景泰初知縣蕭重修正德間知縣田登修東
甕城築附郭關城一面嘉靖十三年河囓城角十九
年舉人雷㓗等補修三十一年知縣沈振增高西北
城六尺厚七尺築北甕城四十年署縣事沁州同知
吕堯卿增高南城六尺四十一年知縣張稽古甎甃
女牆霍冀記隆慶三年知縣岳維華增設敵臺周城
共九十四座俱用甎甃濬池益加深廣李甘記萬歷
三年知縣孟一脉詳請甎甃全城輦石于山垔基三
匝易甎於陶作壁四仞樓櫓矗峙雉堞聯延梁明翰
記二十二年知縣周之度築東西甕城
國朝康熙二十三年知縣黃汝鈺重修三十五年知縣
王傑加修竝補築南甕城下東門小樓三十九年知
縣王綬周城增築修四面大城樓雍正二年知縣高
大有修坍塌東城牆四十一丈有奇敵樓二座又修
下東門上西門下西門大城樓三座五年又修東南
北門大城樓三座并敵樓
介休縣
魏孝靜帝時始建遷朔州軍備禦外患築土為垣隋末
尉遲敬德為劉武周居守重修唐兵三匝卒不能拔
明景泰元年知縣王儉彭鏞加修周八里高三丈五
尺基厚三丈二尺女牆高五尺門四東曰捧暉南曰
迎翠西曰臨津北曰潤濟俱用甎砌上各建樓池深
廣各二丈正德二年知縣郝槃建四角小樓嘉靖元
年鄉民董裳等于城北門外砌甎門另加鐵柵以備
水患隆慶元年知縣劉旁加城高一丈二尺帮厚八
尺濬壕深廣增敵臺一百餘座各葺窩舖每間闊二
丈有奇孔天孕記萬歷三年知縣康乂民築甕圈甎
甃東北關門二十六年知縣史記事增築南門外藩
城東北城上窩舖十四座建奎樓于東南隅環城䜿
懸樓十有六崇禎四年知縣李雲六年知縣張論聖
相繼重修十三年邑御史張煊疏請甎甃關城知縣
李若星董其事閱五年乃成編修劉正宗記
國朝康熙十四年知縣趙端二十五年知縣李應龍先
後增修三十四年知縣王埴再修之關城自東而
西周圍四里
孝義縣
魏文侯時建元魏孝靜帝武定元年移置西北隅築今
城明景泰初典史李進天順間知縣沈純弘治間知
縣張日升正德間典史韓彪嘉靖間知縣王錦劉大
觀先後修葺周四里十三步高二丈七尺基厚二丈
九尺頂厚二丈二尺女牆高五尺垜口千餘角樓四
座東西北築月城西南有關南為重門池深一丈八
尺廣如之弔橋四座内外馬道各寬一丈二尺許張
冕碑記隆慶元年知縣陳情撤土陴悉甃以甎加高
丈餘敵臺戍樓俱增于舊門額東曰賓暘南曰嚮明
西曰秩成北曰拱極工未竣知縣陳翰繼成之萬歷
三十九年知縣孟道溥于南關外築護城堤以備水
患
國朝雍正四年知縣方士模葺四門重建弔橋
臨縣
金大定二十四年築臨泉城于今治之北四十里元己
卯徙此明景泰元年知縣劉本始築小城建東(即今四明)
(洞)南(即今魁光樓)二門正德八年知縣杜敏增置外城括
牛澗在内東西設水門以洩牛澗之水嘉靖二十一
年兵備趙瀛委官拓築周六里五步高三丈闊一丈
五尺甕城門樓敵臺垜口腰舖俱備東築長堤高闊
各丈餘以障湫水二十九年知縣張天禄于南北兩
角增置高臺上建箭樓各三間東南北濬池深廣丈
餘隆慶元年知縣吳潮石包全城孔天孕記萬歷八
年知縣陳舜道重修護城石堤雷應志記十九年知
縣張問行修敵臺攔馬牆二十三年知縣常時芳築
東城内外甎臺各二建亭于上李文郁記四十八年
知縣諸葛昇重修西城及門尹同皋記
國朝順治間知縣謝道陳顯忠朱紹鳳張勸均事修葺
康熙三年知縣余維樞再修之十四年知縣莊搢加
修幷四門城樓曹席珍記四十六年知縣沈天泳修
護城堤
石樓縣
唐武德二年建明景泰元年縣丞耿祥修周一里九十
六步高二丈五尺門三南曰來薰北曰迎暉東曰凝
瑞即為南之外門後復增闢西門曰永泰計周三里
三十步城外繞沙河即以為池溪水横流深阻足恃
而霪雨水漲多為城害
國朝順治十六年知縣周士章詳請增修城垣改易門
位開南山門迎暉向在東北移建于正北并建樓以
鎮之康熙八年知縣任玥加修雍正四年知縣麥士
偉加飾七年知縣袁學謨再修八年南城以霖雨塌
學謨又修
永寧州
秦丁巳三年趙武靈王破樓煩始築元至元二十一年
河南行樞密院巴雅喀郡守尹炳補築明景泰元年
知州范賓重修嘉靖二十年知州楊瀾增修周九里
三步高三丈五尺池深一丈二尺東南北三門隆慶
間巡撫楊巍巡視截東南半壁而新築之高四丈八
尺基闊三丈二尺頂闊一丈五尺三面俱濬深壕西
城下舊有泉遂因之後制撫疏請甎甃知州李春芳
劉祐高光陳嘉謨許天球先後董役經始于萬歷三
年六月七年九月告成高如舊制計周一千二十丈
垜口一千二百二十八建東北甕城二城樓三角樓
五敵臺舖舍各二十六懸樓六十二胡穗記二十六
年知州夏惟勤重修徙南門于東南隅設甕城及樓
西南角增建高臺一座樓一十五間崇禎十四年知
州仇秉忠增濬城壕
國朝順治十四年知州胡朝賓修西城康熙十二年府
通判署州事黃良驥修東城十九年知州馬雲瑞五
十九年知州朱价先後再修之
寧鄉縣
明景泰元年知縣梁杲創建周五里一百八十步高三
丈厚二丈餘東南北三門西依鳳山各建樓其上正
德六年知縣石祥重修浚池深二丈嘉靖二十一年
知縣王一言增建敵臺三十五年知縣賈迪修建女
牆樓舍張珩記隆慶二年知縣李卿增東南北三面
城各高五尺厚八尺濬壕深廣三年知縣吳三聘築
甕城三門裹以鐵題其門東曰賓暘南曰迎薰北曰
拱極萬歷二年知縣白經于西北隅建棚舍八十四
楹三年知縣公一揚重修三十五年知縣廖得寶詳
請甎甃城乃完固
國朝順治六年知縣史具勲八年知縣王之儀先後重
修
大同府
大同縣(附郭)
明洪武五年大將軍徐逹因舊土城增築周十三里高
四丈二尺包以甎石門四東曰和陽南曰永泰西曰
清遠北曰武定上各建樓角樓四敵樓五十四窩舖
九十六西半屬前衛東半屬後衛西北樓益宏壯景
泰間巡撫年富于城北築小城周六里高三丈八尺
門三天順間巡撫韓雍續築東小城南小城各周五
里池深一丈五尺各三門嘉靖三十九年巡撫李文
進加高南小城八尺隆慶間巡撫劉應箕增高一丈
增厚八尺包以甎建門樓各四萬歷壬辰北門樓改
建文昌閣八年總兵郭琥甎甃女牆三十年巡撫房
守士重修
國朝順治五年移鎮陽和大同廢不立官八年總督佟
養量巡撫陳偉疏請復移大同
懷仁縣
即秦雲中縣遼始析雲中縣地為懷仁按巴堅與晉王
李克用面會東城取懷想仁人之意故名明洪武十
六年指揮桑桂因舊城增築永樂九年指揮于忠重
修周三里零六步高三丈池深一丈門二東曰保泰
西曰柔遠成化元年守備姜裕績增修月城二座嘉
靖三十四年知縣殷宗虞守備景希賢因舊帮高三
尺厚三尺南北增設工字墩二座魏經綸記隆慶四
年知縣劉邦彦守備葉繼文增大牆四尺甎甃女牆
萬歷元年請發帑甎甃計周七百三十七丈九尺高
三丈八尺基厚三丈頂厚一丈八尺池廣一丈八尺
濬深如舊建東西城樓二角樓四東面敵臺二座南
北敵臺各一座郭子直記
山隂縣
宋神宗時建明永樂三年重築周圍四里零二十步高
二丈五尺餘正統二年知縣慕寧修正德六年知縣
王鈜嘉靖十六年知縣王朗俱重修二十六年知縣
郗從睿增高八尺隆慶四年知縣張宗信再增高七
尺六年廵按劉良弼疏請甎甃知縣苗浡然董役城
高如舊制基厚三丈八尺頂厚二丈池深八尺廣二
丈門三東曰永泰南曰宿峰西曰靖遠上建樓櫓外
為甕城月城北無門角樓四警舖八城下列垣為蔽
垣外三十餘步周圍築堤以防黃水河之漲萬歷三
十五年知縣郭體乾甎甃女牆馬道崇禎元年知縣
劉以守築護垣九百五十丈濬池深如舊引黃水河
灌之遶護城中城上置懸樓十六座以資防守見乘
障𤨏言
應州
唐天寳初節度使王忠嗣建初名金城後為應州以龍
首㕍門南北相應故名乾符間晉王李克用父為大
同節度使移築天王村距古城八里明洪武八年知
州陳立誠再徙今治周五里八十五步計一千三百
三十五丈高三丈二尺池深一丈廣二丈門三重以
甕圈東曰暢和南曰宣陽西曰懷成北建樓城上曰
拱極成化六年千戸劉鑑改建眞武廟以鎮北方二
十年知州薛敬之重修增月城築三門關廂正德九
年知州黃卿加修嘉靖四十三年知州宋&KR0581;守備蕭
以望增高三尺浚壕及泉隆慶五年尚書王崇古奏
請甎甃檄知州吳守節守備李迎恩董其事礱石為
址累甓為墉大學士王家屏記萬歷間知州徐濓沿
壕植柳知州王有容守備鄭儒甎甃南關牆田蕙記
國朝順治十二年知州張文德十四年知州林友玉重
修康熙元年知縣傅登榮再修之
渾源州
舊城在州西横山左側峽水環流值霪雨泛漲城多水
患後唐時徙築今治地脉從東南來結為立形如龜
城肖其形雉堞屈曲宛若負書狀周四里二百二十
步高一丈五尺厚一丈池深七尺廣二丈東西二門
明永樂二十年知州陳淵增高一丈濬重壕嘉靖四
十五年知州顔守賢重修萬歷二年侍郎吴兌疏請
甎甃知州劉復禮守備林鳳舉董厥役墉計高四丈
基厚三丈五尺頂厚二丈雉堞七尺垜口七百有七
敵臺一十七座樓櫓一十一座舖舍九間題其門東
曰望恒西曰平川上各建樓外設甕城月城俱甃以
甎石二十九年御史崔邦亮闢南門曰引翠
國朝順治六年姜瓖煽亂西門樓及角樓舖舍燬于火
城亦多塌損知州郎永清重修
靈邱縣
唐開元年築周三里二百三十步高二丈池深一丈明
天順二年尚書馬昂奏展築委參政魏琳蔚州知州
史魁董其事徙舊城南三十二步周五里高四丈雉
高六尺池深一丈五尺廣倍之門二東曰迎恩西曰
鎮櫓朱信記正德三年知縣楊文奎重修建門樓嘉
靖二十年知縣劉永明增修高厚隆慶元年再修高
二丈八尺女牆五尺萬歷二十四年知縣于尚絅甃
以甎石高三丈五尺女牆七尺天啟六年地震城毁
過半發帑重修城址仍舊高三丈止存一門
國朝順治十二年久雨城圯知縣宋起鳳重修
廣靈縣
後唐莊宗同光二年建明洪武十六年知縣葉時茂重
修天順間御史馬昂請于朝令蔚州知州史魁增築
高厚周三里一百八十步高三丈六尺建敵臺十二
各設窩舖一間門二南曰景陽北曰永安池深三丈
外各置懸橋知縣王春程觀先後加修弘治八年知
縣孟繼先增修建南北層樓熊璋記嘉靖隆慶間知
縣孫武臣馬應明張理馬承志相繼修葺萬歷二年
侍郎吴兌奏發帑甎甃知縣喬密董役城周三里五
分仍舊貫也石基三尺甎入五聯冀堅久也垣高四
丈女牆七尺杜侵侮也門樓二角樓四遠觀望也敵
臺有八上置舖舍便防守也濠之深闊俱三丈因地
利也經始于萬歷甲戌明年告成劉虞䕫記崇禎十
三年知縣戴君恩築護門甎臺二座
國朝順治六年姜瓖煽亂知縣范發愚修繕城垣竭力
扞禦城頼以全
廣昌縣
明洪武十三年千戸李貞監修甎城周三里一十八步
高三丈五尺垜口八百一十有七上建角樓四更舖
十門二南曰懷德北曰重慶參將王尚忠掌印孫安
先後建樓于上池深一丈廣如之嘉靖十八年知縣
劉安建南關土城萬歷二十六年知縣陳汝瑒建魁
星樓于城東南角四十六年巡按吴允中疏請重修
基以石厚六尺許箭眼勝舊
國朝康熙七年奉文修葺知縣劉鴻都分修西南二面
未完十年知縣王佩琦繼修東北二面守備錢必秀
分修二十四年奉院檄催知縣杜登春守備陳繼祖
恊修之
陽高縣(即陽和衛高山衛改設)
陽和漢白登遼長青縣地明洪武三十一年廢白登命
中山王徐逹築陽和城周九里三十步高三丈五尺
池深三丈門三東曰成安南曰迎暄西曰成武上各
建樓窩舖十四外各建月城天順二年始城高山與
陽和為二衞景泰元年設立督府萬歷二十九年總
督尚書楊時寧檄副使劉汝康同知孫淵如副將劉
汶甎甃南關廂以資保障巡撫霍鵬副使劉汝康各
為記崇禎四年總督侍郎魏雲中于敵臺上每面修
敵樓六座甎甃全城
國朝順治三年革衞廢高山城併二衛為一曰陽高十
三年裁督府雍正三年改衛城為縣城
天鎮縣(即天城衛鎮遠衞改設)
縣即元興和路天城縣也明洪武三十一年因舊城築
周九里十三步高三丈五尺池深二丈門四東曰泰
定南曰迎暄西曰武寧北曰鎮遠改縣設二衛曰天
城曰鎮遠歲久城傾圯萬歷十三年重修增高一尺
基厚四丈八尺頂厚二丈八尺女牆高七尺垜口七
百二十城外各建月城上各建樓東南角建文昌閣
一座全城計窩舖二十五間
國朝併二衛為一曰天鎮雍正三年改衛城為縣城
朔平府
右玉縣(附郭)
明洪武二十五年初設定邊衛築尋省永樂七年復設
右衛築完正統間以玉林衛内徙為右玉林衛嘉靖
四十五年重修萬歷三年甃以甎石周九里十三步
高連女牆四丈二尺厚一丈五尺
國朝康熙間兩次增修雍正三年改右衛置朔平府七
年發帑重修知府徐榮疇劉士銘知縣陳有年董其
事九年秋告成門四東曰和陽南曰永寧西曰武定
北曰鎮朔上各建樓角樓三缺西南角敵臺二十八
垜口五百六十四守舖八門外各有月城西月城近
河築堤以固
朔州
即古馬邑也秦始皇時建干寶搜神記秦人築城于武
周塞城將成而崩數矣有馬走一地周旋反覆父老
異之依以築城城乃不崩遂名馬邑原城基九里十
三步北魏置懷朔鎮于定襄故城北齊徙今治元至
正末右丞相博囉特穆爾使其將姚副樞守朔州省
去西北築東南一隅以便備守工未竟明洪武三年
指揮鄭遇春修完二十年指揮薛夀甎甃城高三丈
六尺堞高六尺頂闊四丈基闊八丈周一千二百六
十丈垜口三千一百三十五池深三丈五尺闊一十
二丈周一千六百八十丈甕城四座各周一百三十
八丈敵樓一十二角樓四舖舍二十四烟墩四門四
東曰文德南曰承恩西曰武定北曰鎮塞上各有樓
萬歷間知州張守訓重修通判郭如松築内外牆
國朝順治六年八月姜瓖嬰城而守大兵攻之砲損
北面牆四十五丈大小城樓三座今補葺如初
馬邑縣
唐開元中析鄯陽東三十里置今城明洪武十六年守
朔指揮孫昭建正統二年武安侯鄭亨展築隆慶六
年巡撫劉應箕巡按劉良弼疏請甎甃命知縣岳汴
守備時爾直督厥工經始於隆慶六年三月萬歷元
年八月告成以石為基上用甎砌高三丈四尺女牆
高六尺周六百四十丈角樓四舖舍十二敵臺二十四
東西二門外各有月城甕城張克忠記
國朝康熙三十二年邑紳中書霍之琯侍郎田喜□捐
資補修四十一年西甕城圯知縣秦擴倡修故紳霍
之琯妻盧孺人脱簮珥以助命子霍焯董其役
左雲縣
明洪武二十五年築初設鎮朔衛旋省永樂七年設左
衛始完築正統間以雲川衛内徙為左雲川衛始甎
包周十里一百二十步高三丈五尺池深二丈門三
南拱辰西靖遠北控朔東倚山岡上建樓以便眺望
外各建月城舖舍五十座嘉靖間副將吴鼎兵備道
葛大紀重修萬歷間兵備道應元副將麻貴增修參
政樊東謨韓策再修
平魯縣
明初為老軍營成化十七年巡撫郭鏜總兵范瑾題設
平魯衛指揮王昇始築土城周六里三分高三丈女
牆六尺厚四丈門三東曰東作南曰南訛西曰西成
上各建樓外各為月城北倚山為固後建敵臺角樓
四舖舍十五壕深一丈弘治十一年守備關祥指揮
燕瑛甎甃東西二面隆慶萬歷間參將袁世傑趙宗
璧相繼用甎石包砌二十七年參將賈邦直築南關
土牆三十四年參將郭增輝以山水淹没民居用石
砌水濠南北長二百五十丈深一丈闊倍之設二水
門以洩山水形勢頗峻民頼以安
寧武府
寧武縣(附郭)
明成化元年建弘治十一年巡撫魏紳拓故城萬歷三
十四年寧武道郭光復甎甃築東西關城周七里一
百二十步高三丈五尺下有塹門四舊名樓煩郡後
名寧武所
國朝雍正三年改為寧武府
偏關縣
舊址土城世傳在趙為儋林郡北漢天會元年名韓廣
嶺遼乾亨四年改置武寧縣後以其地突出㕍寧更
名偏頭關明洪武二十三年鎮西衛指揮張賢改築
於西原去舊址里許宣德四年都督李謙展修南面
正統十四年都督杜忠增城堞天順二年都指揮袁
勝展東面成化六年都御史李侃展西南二面弘治
元年兵備王璿復展東南周五里一十八步高三丈
五尺東西南三門上建重樓嘉靖十六年總兵周尚
文總兵祝雄增修二十九年守備劉隆參將杜承勛
田世威前後增建敵臺七座四十二年兵備王遴甎
甃東南隅四百餘丈四十五年兵備王學謨命致仕
同知萬岩掌印官楊秉禮等於東西南三面各加厚
丈餘隆慶三年兵備范大儒周圍幇築萬歷七年甎
甃建大小樓十三座二十六年兵備趙彥增修西南
兩關開水門築石隄以防水患天啟三年兵備楊若
予參將盧晰南北更置甎洞樓閣
國朝雍正三年改縣城仍舊
神池縣
明成化十五年建土城嘉靖十八年都御史陳講兵備
副使王鎬展築萬歷四年甎甃周五里七十二步高
三丈五尺門三東曰迎曦南曰雄鎮西曰保障城樓
三西北隅望樓一西門外池水一區冬夏不竭即神
池古蹟先為鄯陽郡後改神池堡
國朝雍正三年改縣城仍舊
五寨縣
明嘉靖十八年總兵周尚文建萬歷八年兵備蕭大亨
甎甃高三丈五尺厚二丈展築二里餘計周四里東
南西三門舊屬岢嵐名五寨堡
國朝雍正三年改縣城仍舊
澤州府
鳳臺縣(附郭)
唐貞觀初築明洪武間千戸吴材修十四年張規甎甃
弘治正德間知州吴必顯趙錦相繼修葺周九里三
十步高三丈五尺池深二尺東西南三門隆慶四年
知州顧顯仁增築敵臺二十三創敵樓二十三北城
樓一重修角樓四東西南城樓各二孟雷記萬歷三
十三年知州賀盛瑞崇禎十二年知州張天維先後
重修
國朝康熙間知州景文魁加修乙亥地震樓堞圮毁四
十四年知州陶自悦修補築城上女牆五十八年知
州佟國瓏倡捐重修正樓七角樓四敵樓二十有三
月城三面馬道三條攔馬牆周城幷疏濬城壕王廷
揚記
高平縣
宋開寶六年縣令楊咸弼建金天眷庚申縣令王廷直
增築周四里高二丈五尺池深一丈門三東曰東作
南曰南薰西曰西成明弘治七年知縣楊子器修嘉
靖十九年知縣劉大實增敵樓四敵臺四十隆慶間
署縣事同知靖四方增高厚五尺知縣李禎重修門
樓萬歷間冀南道楊應中建議内外甎甃巡撫魏允
貞疏請知縣馬從龍王省身先後董其事牆高三丈
五尺女牆高三尺五寸延袤共一千三百有三丈垜
口共一千八百有九上置更舖五十二城樓四角樓
四增築甕城三郭東記崇禎間知縣魯光國增修三
門弔橋濬壕
國朝順治十三年知縣范繩祖補修城垣康熙四十四
年知縣梅建重修女垣幷濬壕雍正六年知縣甘士
瑛補修城垣
陽城縣
後魏興安初建周三里一百八十步高三丈池深一丈
五尺東西南三門明景泰間知縣劉以文於東西門
建樓南建房竝敵臺九座嘉靖十九年知縣楊登易
以甎堞萬歷五年王冢宰國光啟當事各捐贖鍰知
州于逹眞贊之知縣張應詔董其事伐石砌基城垣
俱甎甃高三丈五尺厚半之袤五百五十有九丈增
敵樓十座東北建樓逹真國光各為記崇禎間知縣
楊鎮原於城西北建樓東西各增甕城甎甃知縣李
定榮城北建樓城西北岡為本邑來脉居民取土漸
致陊劃
國朝順治十六年知縣陳國珍修補之刻石垂戒雍正
二年知縣彭景曾重修七年知縣吴紹祚加修三城
門樓及垜樓内外城垣
陵川縣
隋大業間建周二里二百三十二步高二丈三尺池深
五尺東南北三門明嘉靖十二年知縣李騏修甃以
甎石增高三丈五尺二十二年縣丞馬忠臣重修知
縣劉廷儀建門樓三座隆慶間知縣馬宗孝增修萬
歷間知縣劉汝江甎甃南城内面知縣宋承規甎甃
環城内面知縣完東氣加修門額東曰啓秀北曰拱
辰知縣叚實重修南門曰晉明
國朝康熙五十六年知縣蔣景楷補修城東南一面
沁水縣
隋開皇間建周二里一百步高二丈二尺池深一丈東
西北三門門各有樓東曰迎暉西曰納爽北曰拱宸
明洪武間縣丞陳德正統間知縣賈茂景泰間知縣
張昇正德間知縣王溱俱相繼重修嘉靖間知縣張
爵增修甎堞城東臨河常患衝塌伐石為堤患始息
萬歷間知縣扈文魁重修崇禎間流寇攻毁署縣事
州同張大為修并濬壕
國朝順治間知縣劉昌修知縣尚金章縣丞張宗周重
修護堤康熙三十三年河復溢知縣趙鳳詔導河遠
流自為記雍正四年知縣錢元台補修城西北角
蒲州府
永濟縣(附郭)
虞都故城周二十里金哀宗八年元兵侵河中金將草
火額爾克懼力不足截半為内城以守周八里三百四
十九步舊志謂漢護國軍節度使李守貞斷城以守
非也元至正十八年宣慰使賽音齊達呼懷遠與守
禦安撫同知范國英增修明洪武四年千戸張蓋重
築用甎包堞城高三丈八尺堞高七尺門四東曰迎
熙南曰首陽西曰蒲津北曰振威上各建樓一角樓
四敵臺七土庫五窩舖五十七門外各建月城北門
月城二重西臨黃河東南北三面池深一丈五尺闊
十丈環六里四十五步嘉靖三十四年地震城圯巡
道趙祖元知州邊像重修隆慶元年守道歐陽穀知
州宋訓甎甃有記
國朝康熙元年知州侯康民申請重修
臨晉縣
唐天寶二年建明景泰初重修周三里二百三步高二
丈八尺址廣一丈池深一丈門四東曰泰和南曰中
條西曰慶豐北曰蛾眉隆慶二年知縣黃易堞以甎
三年知縣史邦直浚城壕萬歷間知縣高惟岡加葺
開新南門舊南門及甕城遂廢崇禎十四年知縣閔
自寅加修重建南城樓兩角樓未竟
國朝順治十三年知縣孫宗元增修改題門額東曰邇
陽南曰拱條西曰福潤北曰迎恩康熙二十七年知
縣徐煜開舊南門塞新南門四十六年知縣徐炘復
開新塞舊
虞鄉縣
唐武德元年更虞鄉為解縣於解西五十里别築城置
虞鄉縣元至元三年省入臨晉廢為鎮
國朝雍正八年復設虞鄉縣城高二丈二尺周四里池
深一丈門四城樓敵臺各四九年知縣劉培元奉文
重葺
猗氏縣
唐興元元年節度使馬燧築為屯兵之壘後遂為縣城
今相傳城内東北隅古縣即其地也明景泰初知縣
徐善重修周七里七十步高二丈池深二丈一尺闊
三丈門四角樓四敵樓一十六窩舖六十有四正德
間知縣翟聰加修隆慶二年知縣江闊易堞以甎題
門名東曰朝京南曰迎薰西曰通秦北曰拱極萬歷
十四年知縣陳經濟創建門樓四座甎甃十八年知
縣黃道見浚池築圍牆崇禎五年邑紳荆可棟倡民
增築四門月城城下設鐵倒門外置圍牆築重城知
縣李昌齡記
國朝康熙二年知縣楊乾晉重修角樓東西城門樓
萬泉縣
元魏道武天賜元年赫連勃勃東侵里人薛通率族人
千餘築堡自固因名薛通城唐武德三年遂改為縣
周五里十三步元至元十四年皇甫祐奏築新城古
城漸廢明景泰元年縣丞常英成化二年知縣崔明
弘治十一年主簿龐俊相繼修葺高二丈五尺池深
廣斷續不一門四正德初知縣張席珍各建門樓新
城較古城稍下地勢廣闊無險可恃古城據在高阜
南依孤山東西二澗夾流俱稱絶險嘉靖間巡按宋
某檄修隆慶三年知縣李廷棟重修古城經始于二
月上旬春杪告成城高如舊制甃堞以甎又五尺許
厚一丈有奇重建四門城樓東曰挹翠南曰向明西
曰承暉北曰拱極賈仁元記
國朝順治十八年知縣鄭章重建西門樓一角樓三窩
舖二十各城樓悉加修葺自為記康熙三十四年地
震城圮知縣瞿亮邦重修
榮河縣
隋開皇時建元至正十四年主簿邢天傑修周九里八
步池深一丈五尺東南北三門城東倚峩嵋坡西逼
黃流東高西低池漸沙壅景泰初知縣于縉重修成
化間知縣馬懋加修正德二年河水圯西北隅知縣
宋緯築補知縣馬安繼修嘉靖二十七年知縣楊灝
築東西女牆三十四年地震城圯知縣侯祁重築易
堞以甎增三門樓南北各建重門一編修張四維記
萬歷七年知縣郝朝臣開西門八年知縣沈實塞之
二十九年知縣梅煥復開崇禎十二年知縣王心正
别築西城于西門内棄舊城於外
國朝康熙元年知縣張錫文重修四十六年知縣梅夢
紱繼修
遼州
唐武德三年因城北古遼陽城東近枯河汎漲移治遼
山始建元末院判賀宗直重築明景泰間知州黃鉞
成化間知州王鉞胡源同知李朝正德間知州楊惠
先後修葺周四里三十步高三丈厚一丈八尺池深
八尺闊三丈門三東曰永清南曰陽和西曰長樂各
有樓嘉靖間知州康清以北無門因無樓乃帮築敵
臺建樓於北以鎮之隆慶元年知州趙雲程增修加
高七尺厚二尺易垜以甎計一千三百有奇設角樓
四敵臺二十五警舖二十四崇禎十六年冀寧道畢
拱辰修城濬池鑄大小火砲二百二十四位以資防
守
國朝順治六年山賊圍攻者七數月不克皆畢公先事
預防之力也先是漳水囓城西南角圯知州宋德芳
重修康熙十一年知州楊天錫加修雍正五年知州
沈紹祖再修
和順縣
東北有古和順城遺址元至正十四年逹嚕噶齊穆布
喇徙西南始建明洪武二年知縣劉德正統十四年
知縣王衡孫鼎重修周二里二百五十步高連垜口
三丈七尺基厚二丈五尺頂厚一丈五尺垜口
二百四十門三南曰康阜西曰寶凝北曰拱辰池深
二丈五尺萬歷二年知縣蘇性愚用甎砌垜十二年
知縣李繼元重修三門建角樓三敵臺十一窩舖一
十有五
國朝順治十六年知縣李順昌重修三城樓甎包西門
甕城康熙八年知縣鄧憲璋重修城垣舖垜自為記
雍正六年知縣趙懋本加修
榆社縣
上下二城其城迎艮為龍壘石成壁居於高阜東為上
城明宣德間改建因高為城又加築一丈厚一丈周
二里許門三東曰望京南曰宣化西曰永熙城樓七
正統十四年知縣武清重修嘉靖五年流寇大掠西
關苦無城可守邑紳常應文上其議於撫按創西關
城一座合抱如環隆慶五年知縣吳從政即西築下
城高二丈五尺厚一丈周三里門三南曰帶漳西曰
通晉北曰柔遠城樓五舖六池深五尺廣一丈每十
垜一窩舖以宿更夫
沁州
元末築城洪武十一年千戸吴才增修周六里三十步
高三丈二尺門二南曰銅鞮北曰龜山正德十六年
知州高鑑重修城門嘉靖十九年漳水囓城兵備鄭
某調澤潞夫工修築并砌石堤長百餘丈護之時知
州王良輔同知羅欽修南北城樓知州周業孔建敵
臺更樓各二十七座三十九年知州相文祥創開西
門題曰臨漳通沁源縣萬歷間守道孫某改南門曰
迎和北門曰拱極崇禎十一年知州張三傑請甎甃
千戸時泰運攬修不一年傾圯數次
國朝順治十六年知州程憲重修計城周九百六十三
丈餘南北裏外城樓各一西城樓一角樓四舖舍六
十七間劉光蔚記康熙三年知州董爾性六年知州
汪宗魯先後再修
沁源縣
即漢穀遠縣元時築城西據紫金山之半周二里一百
六十二步高一丈二尺東南北三門明正統十四年
知縣徐戙重修嘉靖元年知縣馮繼祖增修加高八
尺厚五尺萬歷五年署縣事潞州衞經歴趙蛟再加
高一丈建三門樓七年知縣靳賢申請甎甃計城周
四百三十五丈連垜口高三丈九尺基厚三丈五尺
頂厚一丈六尺建敵臺十五修角樓三垜樓十鑿池
深一丈五尺闊二丈僉都李尚智記崇禎四年知縣
范廷輔增重門六年知縣王久蟠建圍牆
國朝康熙二十八年知縣王容德重修北城及門樓三
十八年知縣陳正樂重修南城雍正七年知縣王廷
掄加修幷東南北城樓
武鄉縣
後魏太和十五年自古湼城徙武鄉於南亭川即今治
形如箕在鞞山麓南低北昂因岡築土周約三里許
景泰間知縣路斌拓西城正德九年知縣戴魁加葺
嘉靖十二年巡撫王獻檄縣增拓北連石勒寨南面
尚無城二十一年巡道陳耀因寇患議築城基以石
工畢而寇至城頼以全隆慶三年知縣朱博文加高
五尺萬歷五年知縣申九錫築石堤三十餘丈以障
河水八年知縣曹志學易女牆以甎十七年西南城
圯知縣黃元會重修加築護堤七十丈闢南門題曰
南薰建樓於上鑄鐵牛鎮水東西門各一三十五年
知縣張五美復築堤崇禎三年邑紳司馬魏雲中建
北城敵樓一座郡丞魏權即舊石勒寨為土城易以
甎垜建東西砲臺各二十七年邑紳少司空程啟南
建西門月城十二年知縣張繼載甎甃南門迤西半
城邑紳中丞魏光緒甎甃東半城重建東城門易舊
額賓暘曰迎恩自為記
國朝順治十六年州守署邑事程憲重修護城堤趙天
麒記明末塞南門康熙二十六年知縣高鉷重開復
建樓於上
平定州
漢韓信擊趙下井陘築城為寨以榆寨門因名榆關即
今上城也有南北二門宋太平興國四年改廣陽為
平定軍徙治于此即舊城為上城增築東北隅為下
城九里二十六步有東西門東曰拱岱西曰瞻華門
傍各有水門為嘉水經流之衝山水驟漲濱河者咸
患之元初總帥聶珪修下城高一丈五尺厚九尺濬
濠深淺有差明成化二十二年知州吴鼎修之弘治
七年知州吳賢增修上城二月始工四月工畢卑者
崇缺者完薄者厚四角有樓十步有舖環列有甎堞
煥然完好都御史白思明記嘉靖二十年參政王儀
督修上下城知州周尚文王齊相繼董率以壯威武
則雄樓櫓以通溪壑則搆水門以嚴啟閉則固門圉
以防奔突則深溝池民不勞而事克集郡人德之太
守李念記隆慶二年久雨城圯知州劉東魯重修
夀陽縣
晉置縣始建城唐武德三年置受州于此復增築之元
末知縣袁士廉主簿崔可儀重修周四里高二丈九
尺池深一丈一尺門三東曰賓暘南曰恒暘西曰回
暘嘉靖間分守參政王儀檄縣丞徐廷增高益厚葺
飭三門修建樓櫓其後知縣白檀撤土陴以甎甃之
隆慶元年知縣石繼節增置甕城三所角樓四敵臺
十有一萬歷五年雨毁過半知縣王養賢大加修築
垣高四丈基厚三丈池深二丈五尺廣三丈平定知
州李愈記
盂縣
本春秋時原仇城隋開皇十六年增築元至正二十四
年行樞密使高桂山重修周三里三十七步高二丈
五尺厚一丈五尺池深二丈明嘉靖二十一年知縣
董希孟增高八尺厚五尺濠增深七尺門三東曰拱
辰南曰南薰西曰鎮遠各建重樓望之巍然幷允紳
民張淑名等之請增築東關外城周五里一百三十
五步高二丈池同門四東曰朝天拱翠南曰凝秀西
邊陲上亦各建樓萬歷三十三年知縣蔡可行重修
國朝順治四年知縣趙明英修城濬濠賊李化龍遁去
康熙二十二年知縣孔興範增修城垜城西北隅當
腥河之衝夏秋霖雨每多水患舊有石堤障蔽久而
頽圯城址敵臺漸䧟興範修堤以捍水勢城乃益固
武全文記
樂平縣
本北齊沾化城隋開皇十六年增築周六里一百四十
步高二丈舊無池門三東曰寅賓南曰東山西曰寅
塹明正德十年知縣鄭麟增修嘉靖五年平定州同
知張冕建三城樓二十年知縣張武幾加修建南門
樓三間增濬濠塹廣深立敵樓設吊橋以資守險邑
人頼之隆慶元年知縣竇思林萬歷十八年知縣余
成舉均事修葺成舉復改立門向崇禎四年邑人進
士趙士吉倡義捐修十一年知縣吕維祮侯維藩先
後興修增高垜牆四丈
國朝順治二年知縣霍際昌四年知縣閻鶴昇相繼增
修西門外護井小城周圍一百五十三步明知縣鄭
麟增建
忻州
後漢末始築西跨九原後魏肅宗熙平二年九月又城
肆州所治九原唐宗因而新之周九里二十步高二
丈五尺池深一丈七尺明洪武三年知州鍾友諒重
修嘉靖十六年知州李用中加修二十八年知州周
夢綵築濬治垣塹增設敵臺復以積雨故城圯十之
六七倡議捐修躬親督視衆力丕作旬日而大壊者
完浹辰而半頽者葺增卑繕陋逾月訖工邑人某有
記萬歷二十四年巡撫魏允貞捐課金以甃甎石檄
委太原同知賈一敬知州張堯行董其事經始于四
月訖工于二十六年十月甎厚七重石基八尺高四
丈二尺周二千一百九十丈有奇隍三重深二丈闊
丈餘四門東迎暉更名永豐南康阜更名景賢西留
映更名新興北鎮遠更名拱辰宗伯余繼登記東
北角隍三重蹟存餘止一重
定襄縣
古城周二十五里縣城在古城内北隅北齊武成河清
二年周將楊忠築周四里七十三步高二丈五尺東
西南三門明嘉靖隆慶間知縣張榮常世勲增修高
四丈池深一丈隆慶二年廵道沈人种檄知縣李廷
儒加修併舊城之厚者為五丈五尺高四丈三尺池
深二丈一尺闊二丈七尺匝以翼垣帽以甎埤竅以
敵洞列以戍櫓煥以新門萬歷元年知縣王濯征重
修西南門樓皆邑人張九罭記十三年知縣白璧修
東西甕門各題石刻東曰保障曰輯寧南曰保泰曰
宣平西曰慶成曰靖邊三十二年知縣王興甃以甎
石閱四月告成復增營層樓者五甎樓角樓者各四
舖屋者二十五自為記三十六年雨圯二百餘丈知
縣魏從周王立愛董一經先後加修
國朝康熙四十二年南城圯恭值
皇恩蠲免全省租糧民踴躍捐輸請知縣王時炯修之
六十一年南城復圯十五丈餘知縣杜煥加修雍正
三年南北圯三十餘丈知縣王會隆捐修
靜樂縣
宋憲州城熙寧間修周四里一百二十步高二丈南北
二門穿穴西南以洩積雨明洪武四年指揮張興重
築增高三尺池二重各深五尺闊四丈景泰二年知
縣史魁增城一丈池深七尺創闢東門嘉靖十八年
署縣事祁縣丞李汝楫主簿李東萊復補葺之隆慶
二年巡按沈人种飭署縣事縣丞劉受興修城垣邑
鞏尚德等二十四人分工輸財計增城高三丈八尺
厚五丈女牆去土而甓之修飾南城門增置樓七臺
二十六舖一十九垜八百五十傅霖記萬歷間知縣
于躍淵張木羅以旌先後修葺三十三年康應揚准
前邑令王近愚議疏請甃以甎石令知縣左司諫董
其事功竣是年水灌南城二十丈次年北城復塌三
十八丈知縣李士俊程希堯相繼修之南郭城東
西南三門
代州
後魏文帝築廣武軍東上舘城隋開皇六年改為代州
城明洪武六年吉安侯陸亨都指揮王臻甎甃周圍
八里一百八十五步高三丈五尺池深二丈一尺中
有活水四面故生蓮嘉靖中淤蓮廢今西北二面復
生門四甕城各一各建重樓角樓四座舖舍五十南
無關東西北關土城各一
五臺縣
元魏時建東南臨慮虒河斷崖西面通垣北據崖為垣
周三里餘二十步南北西三門明正統十四年知縣
張智展築隆慶四年知縣張紹芳建南北二城樓外
築護垣萬歷二十四年知縣高數仞增修大垣高三
丈二尺厚二丈五尺甎甃□口六百三十五敵臺二
十五座三十三年巡撫魏允貞檄知縣李養才甃以
甎石增修城樓四座門各題石南曰大安樓西曰恩
綸樓北曰福寧樓東面一樓扁曰起鳳
國朝康熙元年知縣梁繼祖因虒河衝裂東北城垣各
數十丈倡捐重修增設角樓四座城樓之舊者新之
楊璦枝記康熙二十二年城復頽圯知縣周三進加
修復於北門甕城後捐金易民地一百三十三丈鑿
石疏渠以通水漲陳之美記
繁峙縣
唐聖歷二年建金元累修明景泰二年知縣楊經復修
周圍三里九步高三丈二尺池深一丈五尺門三東
曰和豐西曰安阜南曰淳簡萬歷十四年知縣凃雲
路增修甎甃
國朝順治六年逆劉遷據城焚毁知縣張志高重修
崞縣
晉永夀四年建元末察罕知院因舊城截築明景泰元
年知縣武桓修萬歷二十七年甎甃三十二年巡撫
李景元重新尚書馮琦記
國朝順治六年雨損南北城知縣范印心重修周圍四
里十三步連女牆高四丈餘池深三丈周圍俱築捍
水臺大樓四座懸樓二十五座敵臺二十一座每臺
舖舍各三間角樓四座門四東曰臨沱南曰景明西
曰保和北曰寧遠
保德州
宋淳化間因林濤舊城增築金大定二十一年知州李
晏以西南城臨溝易圯退數武築木瓜崖廣五步袤
一百七十步創開西門元至正間署州學正劉章甫
重修明永樂十一年州同尹惟志加修宣德八年知
州任泰增修周七里二百五十步高一丈八尺西南
各一門東北西北各一角門各建樓于上窩舖六十
四座弘治間知州周山改築三溝城于堰口下用石
甃分城中水為四渠嘉靖三十年知州藍雲于城下
鑿石成渠導水順流幷修葺門垣女牆張珩記四十
二年知州李春芳重修移建西門王瓌記萬歷二十
九年兵備趙仍巡撫呂坤原議甎甃知州韓朝幹董
其事高三丈五尺長一千九十三丈六尺樓之圯者
新之題其額東曰迎恩西曰阜成南曰南薰北曰鎮
朔萬自約記四十一年雨圯四十餘丈知州胡柟修
之
國朝順治六年牛賊竊據大兵攻之砲毁西南城八
十餘丈知州安世鼎重修姜宗吕記康熙六年知州
張光岳二十四年知州高起鳳先後修葺三十七年
雨圯六十餘丈知州唐文德重修四十六年知州王
克昌加修南關土城周一里明崇禎間築今圯
河曲縣
宋太平興國七年建元至正二十八年尚鎮撫截南面
另築小城形如葫蘆三面皆臨深溝明景泰元年展
修周六里門二東曰朝天西曰威遠弘治間知縣李
邦彦重修萬歷間邑給諫苗朝陽建議興築易土以
甎巡撫侯于趙是其議請于朝調平潞等軍鳩材包
砌計高三丈五尺石基七尺幷增修内外女牆兩門
層樓疏渠水道分三舖俾城中積水下流不至浸損
城基
國朝順治五年巡撫祝世昌檄副使徐淳知縣馬雲章
捐貲繕修城垣開築南門洞廣五丈高四丈有奇内
外包城各十五丈石基入土七尺題曰觀文上建城
樓一座顔曰清嘯閣西南增建城角樓一座顔曰庾
公樓
解州
隋大業九年自解梁城徙治於此始建元至正間監郡
事者重修明洪武初展築景泰間知州張輅再修弘
治間知州張寧李溥加修正德間知州李文敏大修
之周九里十三步高六丈厚三丈五尺池闊十丈深
二丈五尺門四各建城樓四隅各建角樓尚書韓文
記嘉靖三十四年知州王惟寧甎甃垜口天啓末知
州徐文煒建城上舖舍
運城
元至正二十九年運使諾海德俊建名鳳凰城周一千
七百丈計九里十三步高二丈池深七尺門五各搆
屋四程其上黃覺記明天順間御史馬顯修正德六
年御史胡正重修增高數尺題其門東曰放曉南曰
聚寶西曰留暉北曰迎渠嘉靖三年御史盧煥甎甃
東面四年御史祁杲繼甃西面俱少宗伯吕柟記十
三年御史余光復甃其北許讚記十五年御史沈鐸
十六年御史何瓚十八年御史陶謨相繼甃其南兼
修四門重樓城角各增望樓一周圍增臺舖各一十
九二十年御史舒遷建外城閻樸記萬歷間御史劉
大受運使孫可撰重修劉敏寬記崇禎間御史楊繩
武姜思睿楊鶚先後加修增立敵臺
國朝順治十年運使陳詰修康熙十三年御史何元英
增修二十四年御史李時謙加修運使張鵬翮續奉
直省通行繕修之
旨增修完固自為記
安邑縣
自後魏始建明景泰初縣令嵇巖重修周六里十三步
高三丈五尺池深一丈餘門四東曰迎慶南曰南薰
西曰永寧北曰拱極各建重樓四隅角樓各一窩舖
各二隆慶間知縣袁弘德築東西二月城
夏縣
後魏神䴥元年建明景泰初知縣雷縉增築周五里一
百三十七步高三丈五尺池深五尺門四正德間知
縣楊樞重修嘉靖間地震城圯知縣李溥重修高
厚於舊增崇北門樓甎甃四面女牆隆慶間蓮池水
長西北隅時圯知縣陳世寶補築并修護城堤萬歷
十八年知縣高奎峻南門五尺改建重樓崇禎三年
知縣許倜袁葵相繼修葺加高厚各五尺
國朝康熙四年知縣羅于廷重修二十一年知縣史晟
加修四十六年知縣蔣起龍繼修
平陸縣
距古虞城六十里金興定間建明景泰初知縣李榮
增築周二里五十步高二丈有竒厚如之池深一
丈有竒闊如之門三上各建樓櫓東曰傅說故里南曰
虞芮質成北曰泰伯至德惟北有重門弘治八年知
縣侯尚文修各門城樓闢新南門曰大成塞其舊馬騤
記嘉靖間知縣趙重器修東城樓知縣王發蒙新三門
并雉堞知縣李東主建郭門五崇禎間署篆本府通判
徐暠修築浚池邑人李宏捐金築外郭環繞五里未竟
國朝康熙五年知縣李德論建樓於東郭題曰龍岡聳
秀十七年北城雨圯知縣柴應宸修之并四面雉堞
四十三年知縣董之燧增設窩舖重修南北城樓
芮城縣
後周明帝二年改立縣治始建明洪武初縣丞楊得知
縣張友直各增修周三里二百六十六步高二丈池
深七尺門四東曰通津南曰望闕西曰昇仙北曰禮
賢正統十四年知縣孟濟修正德七年知縣張世恭
重修嘉靖七年知縣張效仁增修甎甃城門二十二
年知縣周時相增敵臺浚池萬歷十四年知縣李選
重修增高培厚甎甃女牆薛一鶚記四十年知縣趙
庭琰創建月城王紀記天啓六年知縣姜士佐重修
崇禎十三年知縣倪光薦修甎甃未竟
國朝康熙四十六年知縣邵璿重修
絳州
隋開皇三年自玉壁徙此始建明洪武元年指揮鄭遇
春重修周九里十二步西北依山高十餘丈餘高三
丈五尺池深一丈門二南曰朝宗北曰武靖正統間
知州王汝績正德間知州韓輒嘉靖間知州彭燦先
後修葺知州貴儒於兩門各建樓五間甎甃女牆隆
慶間知州宋應昌加高城牆濬池深一丈五尺闊倍
之砌石堤以防汾齧計長三百餘丈萬歷間石堤圯
知州張繼東修崇禎末知州孫順築砲臺數座
國朝順治六年州同知徐祚煥建北門月城甎甃數十
丈中設砲眼以便守禦十年知州單惺修石堤康熙
二年知州劉顯第修南門樓補葺雉堞石堤三十九
年知州胡一俊重修
聞喜縣
唐元和十年刺史李憲建元至正十七年修明景泰元
年縣丞韓軒重修周五里三十二步高二丈七尺闊
一丈五尺基倍之池深二丈廣三丈門四東曰迎暉
南曰仰薰西曰阜成北曰仰薇正德間知縣李時王
琳建城樓築月城嘉靖間知縣李朝綱閻倬先後增
修敵臺三十六座開水西門以便民汲題曰挹涑知
縣沈維藩甎砌垜口萬歷元年知縣王象乾建護城
石堤以防水漲計長一百六十丈有奇李汝寬記二
十六年知縣徐明增建護城石堤長五十餘丈翟繡
裳記崇禎間知縣楊偉績築東西城各厚五尺高三
尺建東北西北二角樓知縣賈之驥甎包東南二門
各數丈
國朝順治六年知縣鍾萬齡修垜口及城門十六年知
縣李如蘭修城濬池并葺城樓翟鳳翥記康熙四十
年知縣佟國琪再修之
河津縣
舊城在今縣東南圯於汾水元皇慶初監縣令哈喇哈
遜移築今地明景泰元年知縣張濟修周三里二百
七十四步高二丈二尺池深淺不一門三東曰迎旭
南曰臨川西曰擁翠上各建樓天順三年增闢小東
門題曰附陽正德六年知縣王諤重修嘉靖間知縣
樊得仁修城樓浚池二十四年知縣雍焯甎甃城堞
修西門樓建敵臺一十八座三十四年知縣高文學
增修設角樓四座隆慶間知縣李成棟張汝觀先後
修葺築護城水堤萬歷十七年知縣杜桐修西南城
十餘丈崇禎九年知縣郭景昌李士焜并舉人劉有
綸等捐金始甃以甎計高三丈厚一丈五尺敵臺舖
舍一新士焜記
國朝歴任知縣因時修葺至今完固
稷山縣
隋開皇十一年建明景泰初知縣胡士寧修築周五里
十三步正德五年知縣來亨重修嘉靖二十三年知
縣于藁加修隆慶元年知縣孫倌奉檄修濬城池經
始於戊辰三月迄九月告成計城厚丈有八尺崇視
厚增為丈者二池深為丈者三闊如之闢門五東曰
望堯南曰帶汾西曰思禹北曰屏射東北曰引泉門
各有樓角樓四敵臺二十有五臺各有亭雉堞千四
百有奇各以甓方伯亢思謙記崇禎四年知縣李燧
庭濬池增築城内外重垣
國朝康熙元年雨圯城垣一百九十二丈樓九窩舖一
十五知縣孔孟脉重修四十年知縣謝兆龍加修
絳縣
唐武德元年建正統十四年重修成化七年知縣陳能
增修周五里十三步高二丈池深一丈門三東曰鎮
峯南曰絳陽西曰太安各有樓正德間知縣包得仁
修窩舖十七座嘉靖六年知縣唐夢璋甎甃女牆後
地震樓堞傾圯知縣陳訓加葺隆慶三年知縣牛應
龍增築高五尺池亦濬深五年知縣翟來旬于西門
外增重門重樓萬歷五年西北隅城圯門塞知縣王
思治開北門以通出入二十八年知縣黃維翰修復
舊路塞北門三十四年知縣崔儒秀復開明年知縣
趙士元仍塞崇禎十四年知縣王敏增修北城敵臺
二座加高南門甕城上建重樓
國朝順治七年知縣吴洪佐重修三門八年署印州同
徐祚煥修建西門甕城樓十四年知縣鄭始宏重建
東南二門樓十六年知縣趙士弘重修舖舍女牆
垣曲縣
西魏大統三年改邵郡名邵州徙築今地城制初隘金
季展築洪武十八年水圯正統十四年知縣李哲修
周二里一百八十步高二丈池深一丈闊一丈五尺
門三南曰萬安西曰永豐北曰富春成化間知縣馬
禎重修正德八年知縣任旒展築西北面周四里九
年知縣陳標開東南兩水門以洩水嘉靖五年縣丞
張廷相補修并建樓九年創開東門水溢南城圯知
縣李良翰修十四年又圯再修之隆慶間知縣李自
發易以甎垜萬歷二十六年知縣仝梧重修二十八
年前縣令趙文炳巡按山西發金三千兩檄築南面
護城石堤計二百七十餘丈知縣吕恒董其事參政
劉魯記四十六年知縣梁綱修南甕城塞東門崇禎
四年知縣張天德修西甕城六年知縣段士宏修南
城裏長二百三十三丈寬八尺增高五尺修北門甕
城及女牆建敵樓十座原垜口一千五百存八百五
十以便防禦餘塞之
國朝康熙七年知縣紀弘謨重建北門樓補修護城石
堤文登記四十四年知縣許穀重修較前加固
吉州
晉公子夷吾築明景泰初知州王亨修因山為城周一
里二百九十步高三丈五尺無池嘉靖初州判包鍾
建外城東築土城二百五十丈西築石城二百二十
丈知州蔣暘再增外城計周四里南臨山澗皆壘以
大石門四東曰太和西曰永康北曰淇北南水門曰
定遠内門額曰崇安東西各建層樓北建小樓東門
外築甕城樓曰長寧署州事鄉寧知縣李節亨因西
城外地勢最高建敵樓五以資防禦
國朝順治間知州葛全忠修康熙間知州南鵬重修
鄉寧縣
春秋時晉鄂侯故壘宋皇祐三年知縣劉舒因遷縣治
築明正德間知縣趙元重修建東西二城樓嘉靖間
知縣王揚惠及民相繼增築南城建樓後河水衝塌
知縣王國楨增修繚以女牆隆慶間知縣馬秉直築
北城知縣張一敬修東城增四圍女牆計周四里四
十步高厚各二丈有奇池深二丈廣穪之萬歷十七
年山水蝕西城知縣焦守已甃以石浚池增垜口新
城樓題曰登龍
國朝康熙五年知縣張聯箕重修增築護城石堰後因
水漲壊城復修建石堤一道長二十五丈高一丈二
尺闊八尺聯箕自為記四十七年知縣屠煇加修
隰州
唐武德元年建明景泰二年同知李亨重修周七里十
三步高二丈三尺池深一丈門三南曰崇禮西曰建
義北曰歸仁嘉靖間知縣黃傑同知曹鳳增修高二
丈五尺址厚三丈頂厚一丈建城樓三角樓四更舖
十垜口二千一百知州魏宗方易垜口以甎隆慶四
年知州李遐齡益增高厚補建月城東城外築墩臺
四六年知州劉寅重修西北二門萬歷三年知州王
之輔修南門及樓四十四年水齧西北隅知州儲至
俊修築開東門旋塞
國朝順治六年知州王添貴重修康熙三十年知州張
灼鼎建戍樓四窩舖八六年南北二門圯知州胡文
煥修三十四年地震圯知州鄭恂修并南門月城四
十七年知州錢以塏重修建南北門樓二舖舍十二
西北隅當水衝砌石為基乃固以塏自為記
蒲縣
即春秋時晉獻公使士蒍築公子重耳居邑唐武德元
年改築今治明景泰初知縣孟順重修周一里七分
高一丈五尺東西二門弘治間知縣高郁加修翰林
馬驥記隆慶間知縣韓超然開南門濬池深一丈闊
八尺崇禎間知縣張啟謨詳請甃以甎石
國朝康熙二十年知縣朱元祫重修建東門城樓
大寧縣
晉士蒍築元右丞時權院使李子厚加建明景泰初知
縣姜義補修周三里四十二步高二丈五尺池深七
尺門三東曰迎春南曰興讓西曰興仁城樓三角樓
三門外各有甕城弘治間知縣柳璁修正德間知縣
艾芳增雉堞裹門以鐵隆慶間知縣邵蕙重築北寨
城建樓增東西關城又築南門外石堤一帶以障河
水崇禎七年知縣丁嘉謨同防守官馬儲秀重修三
面砌石
國朝順治十一年知縣金肇修東南隅康熙二年知縣
王國棟修西南二面十年知縣馮應泰修北寨東面
及南門甕城二十年知縣王維藩築東關城四十六
年知縣胡文煥重修
永和縣
唐貞觀十二年自狐讘城徙仙芝谷始建元至元間重
築明洪武初主簿徐大榮修正統十四年知縣胡貞
展修周三里三十四步高二丈餘跨山芝水環繞三
面門三南曰安靜西曰餞日北曰拱極南北二門有
樓嘉靖四十五年知縣張守禮開東門
國朝康熙十一年知縣王爾楫修西南隅舊有水口歲
久漸塞乃建石洞立鐵柱以洩積水城頼以安四十
八年知縣王士儀加修西城建閣曰迎芝西北城角
建亭曰望農以補城之低䧟者士儀自為記
山西通志卷八
