山西通志卷六十三
封爵(二)
唐
霍王李元軌高祖第十四子武德十年繇吳王改封武
后時坐與越王謀起兵被害神龍中復爵曾孫暉襲
晉王李治太宗第九子貞觀四年繇郯王晉封卽高宗
代王李簡太宗第十三子貞觀四年封一云貞觀二
十四年改封豫王為代王
郇王李素節太宗子顯慶二年繇許王改封
澤王李上金高宗第三子文明元年繇把王改封載初
元年被害神龍初復爵封庶子義珣為嗣澤王或誣
義珣非上金子流嶺外更立許王素節子璆開元十
二年以玉眞公主表廢璆召義珣襲爵
代王李弘高宗第五子永徽四年封顯慶元年立為皇
太子
潞王李賢高宗第六子永徽六年封龍朔元年徙封沛
王
恒王李撝睿宗第二子垂拱三年封尋改封衡陽郡王
豐王李珙玄宗第二十六子開元二十三年封天寳十
五載被害
豐王李澄玄宗子
恒王李瑱玄宗第二十七子開元二十三年封
忻王李造代宗第十三子大歷十年封
原王李逵代宗子大歷十年封
代王李謹德宗第八子本封縉雲郡王建中二年追封
郇王李緦順宗子貞元四年封
翼王李綽順宗子咸通二年封三年薨
絳王李悟憲宗第六子元和元年繇文安郡王晉封
晉王李普敬宗第五子寳歷元年封
祁王李祺昭宗第七子乾寧四年封
豐王李祁昭宗第十一子天祐元年封
右王子
長平王李叔良高祖從父弟隋義寧中封長平郡公武
德元年晉封子孝協嗣五年改封范陽王貞觀初降
郇國公後坐贓誅
新興王李德良叔良弟武德初封孫晉襲以黨太平公
主誅
永安王李孝基高祖從父弟武德元年封二年討劉武
周戰沒
太原王李承宗建成長子早卒
河東王李承德建成子坐誅
長平王李贄雍王繪長子
長平王李義瑜澤王上金子
霍山王李璡蔡王岡同孫
定襄王李大恩見突厥傳
高平郡王李道立永安王孝基從子武德二年以嗣孝
基後封九年降縣公
平陽郡王李翼虢王鳳子子㝢襲㝢無子國除
定襄郡王李弘虢王鳳子
河東郡王李瑾玄宗弟惠文太子範子開元中封
平陽郡王李&KR2720;延王玢子天寳元年封
新興郡王李誠代宗孫端王遇子
廣武郡王李承弘邠王守禮子廣德初以為吐番所立
放華州死
高平郡王李溆順宗第八子貞元二十一年晉邵王
河東郡王李綰順宗第十五子貞元二十一年晉福王
高平郡王李滂絳王悟子太和八年封
平陽郡王李溥鄜王憬子
雁門郡王李濘澶王悅長子
樂平郡王李寀襄王執中子
右宗王
太原郡王武士彠武后父以從高祖定京城封太原郡
公武德中晉應國公咸亨中晉王爵武后時追册先
天中仍為太原郡王
平陽郡王敬暉神龍元年以誅張易之昌宗功封平陽
郡公尋晉王二年武三思誣殺睿宗初復爵
高平郡王武重規天后時封中宗初降澮國公
高平郡王武崇訓天后封中宗初降鄷國公
昌化郡王烏承玭張掖人至德初封
大寧郡王僕固懷恩至德二年封豐國公乾元元年晉
封
昌化郡王白孝德乾元中以軍功封
汾陽郡王郭子儀至德中封代國公上元三年晉封
定襄郡王郭英太原郡公知運子廣德元年以軍功封
平陽郡王薛嵩大歷初封高平郡王後改封
定襄郡王阿史那存禮安禄山將歸降封
雁門郡王田承嗣初從安禄山代宗時以歸降封子緒
尚嘉誠公主貞元元年襲封緒卒子季安襲
樓煩郡王渾瑊後徙封咸寧王
雁門郡王王智興太和初以破李同捷勲封
懷化郡王嗢沒斯本回鶻部武宗時歸降封
太原王王處直朱溫表授定州節度天祐元年封入梁
改封北平王
太原郡王王方翼
右郡王
代國公李俘玄宗孫陳王珪第四子
蒲國公李侣玄宗孫涼王璿第三子
昌寧公李知節滕王元嬰孫
右宗公
霍國公柴紹尚平陽公主義旗初封臨汾郡公武德元
年以從平薛舉劉武周勲晉封貞觀七年改封譙國
公
芮國公苑君璋劉武周將以歸降封五百戶
耿國公馮盎武德四年以南越降累封
潞國公侯君集貞觀元年繇全椒縣子晉封後以承乾
事誅
代國公李靖貞觀四年以破突厥勲封十一年改封衞
國公
郇國公錢九隴以軍功封
潞國公薛萬均武德初封永安郡公貞觀中晉封
芮國公豆盧寬貞觀中封諡曰定孫欽望則天時復封
諡曰元
翼國公裴居道女為高宗太子弘妃天后時封載初元
年被害
郇國公韋安石睿宗初繇鄖國公改封諡文貞子涉天
寳中襲封諡忠孝
晉國公薛稷元超從子以翊贊睿宗勲封後坐知竇懷
貞謀誅
代國公郭元振先天二年以誅蕭至忠功封
耿國公趙彦昭景龍初以誅蕭至忠功封
晉國公王守一先天元年以誅蕭岑功封
霍國公王毛仲先天元年以預誅蕭岑等封
耿國公葛福順
潞國公郭虔瓘開元初封太原郡公尋晉封
祁國公王仁皎玄宗時廢后父開元初封子守一繇晉
國公襲後被害
代國公安金藏中宗時嘗自剖腹以明睿宗冤開元二
十年封
晉國公李林甫長平王叔良曾孫開元二十年封
霍國公王思禮肅宗初以從收復二京功封
代國公郭曜子儀長子至德初以父勲封太原郡公子
儀卒封代國公諡曰孝貞元三年以弟駙馬都尉清
源侯曖襲曖卒子鑄襲
霍國公令狐彰初從史思明後歸降以平賊功封
祁國公郭曙子儀第四子
晉國公韓滉貞元二年以屯田勲封
郇國公裴均光庭曾孫初襲正平男後為左僕射晉封
晉國公裴度元和十二年以平淮蔡勲封開成四年薨
子識襲
代國公王涯元和十年封清源縣男太和元年晉封以
甘露之變被害
晉國公王鐸播從子廣明三年以平賊功封
晉國公田令孜廣明中以從駕幸成都封
晉國公杜讓能昭宗初繇襄陽郡公晉封
右國公
上黨郡公李謀韓王元嘉第四子
上黨公李矩長樂郡王幼良子
西河郡公温彦博武德初以勸幽州總管羅藝歸國封
貞觀四年晉虞國公
新興郡公趙文恪武德二年以佐命功封
河東郡公裴寂以佐命功封聞喜縣公晉魏國卒贈河
東郡公子律師孫承禄襲
長平郡公張亮以秦府舊功封貞觀五年晉鄅國公
上黨郡公長孫渙無忌子
平陽郡公薛仁貴顯慶三年封河東縣男乾封中以征
高麗功晉封子訥開元二年以破吐番功復封
安邑郡公薛伯陽稷子尚仙源公主封
河東郡公楊執中神龍初以誅張易之功封
雲中郡公慕容道奴本吐谷渾開元初歸欵封
雁門郡公苾悉頡力本郁射施開元初歸降封
平城郡公高拱毅本高麗人開元初歸降封
河東郡公裴思諒
平陽公裴確
太原郡公郭知運開元二年以破突厥功封介休縣公
六年破吐番晉封
絳郡公裴士淹
樓煩郡公&KR0932;跌思泰突厥部落開元二年歸降封
平陽公柳冲
河東郡公裴漼士淹族弟諡曰懿
河東郡公衞伯玉上元二年以破史朝義功封廣德二
年晉陽城郡王
高平郡公郗士美貞元中以平溪州賊功封
太原郡公郭鏦曖第三子順宗初以尚漢陽公主封
太原郡公王用臨莊憲太后弟元和元年封
河東郡公薛苹元和中封
太原郡公王廷凑長慶三年戕成德帥田弘正稱留後
太和三年赦其罪封子元逵尚壽安公主以破劉稹
功復封
晉陽郡公竇易直長慶四年封
太原郡公王播太和元年封
河東郡公柳公權會昌初封
寧邊郡公阿歴支武宗時歸降封
昌化郡公習勿啜武宗時歸降封
太原郡公白敏中宣宗初封
太原郡公郭仲文
太原郡公王搏
右郡公
永安縣公姜寳誼武德初以佐命功封
汾陰公薛收秦府學士以從征功封諡曰獻子元超襲
元超子耀降爵為男耀子鳳童襲
新城縣公宇文士及武德初歸國從平宋金剛復舊封
後晉封郢國公
新興縣公王君愕武德初封太宗時從征遼東戰沒贈
邢國公
臨汾縣公薛士通武德二年以破輔公祏將西門君儀
功封
上黨縣公長孫無忌武德中封貞觀元年晉齊國公
清源縣公溫彦將彦博弟諡曰敬
安邑縣公裴矩初從宇文化中竇建德以歸降封
永樂縣公孫萬榮其先本契丹别部武德四年内附垂
拱初封
新興縣公馬三寳柴紹家僮從定京師平薛仁杲擊吐
谷渾封新興縣男貞觀初晉封
樓煩縣公李可度貞觀中内附封賜國姓
西河公竇敬遠孫善衡曾孫懷亶玄孫印襲
聞喜縣公裴法師寂次子襲父爵
聞喜縣公裴延慶寂族弟
平昌縣公宇文節
西河公張綸
聞喜縣公裴行儉調露二年封
清源縣公王晙開元二年以擊吐番功封清源縣男八
年晉縣公十一年徙封中山
清源縣公王嗣忠海賓子開元中封清源縣男天寳四
載晉縣公
翼城縣公裴伷先開元中封
河東縣公裴郁隋永福公世節曾孫
太原縣公王鉷天寳十載封
高平公薛綱
右縣公
陽城縣侯劉道祥林甫子貞觀二年襲父爵為樂平男
顯慶二年晉封麟德二年以封泰山終獻功晉廣平
郡公
河東縣侯薛顗駙馬都尉瓘子則天朝以謀應王冲被
害
河東縣侯裴炎睿宗初以定策功封
河東縣侯張嘉貞開元十二年封
趙城縣侯裴耀卿開元二十四年封
高平縣張弘靖元和中封
郇縣伯韋巨源神龍初封後晉舒國公
汾陰縣伯薛楚玉仁貴孫
平陽伯辛元宗
河東縣伯薛舒汾隂公元超曾孫
河東縣伯裴弘泰
太原縣伯王紹懿元逵子紹懿卒兄紹鼎子景崇襲後
更封太原縣男
靈丘縣伯渾迴貴豹韜衛大將軍
高平縣子徐彦伯神龍初以預修則天實錄封
祁縣子溫造太和二年封
河東縣子裴休會昌十年鎮宣武封
晉城縣子裴思義
河東縣子韋震光化中封
樂平男劉林甫武德初封子道祥襲晉陽城縣侯
冀氏男權萬紀貞觀中封
陽城縣男劉尹之永徽初以與撰國史暨實錄封
河東縣男柳冲天授初以安撫淮南封
清源縣男王兆長壽中以討吐番功封
正平男裴光庭行儉子開元二十年從祠后土封子正
孫倩襲
太谷男王海賓太子右衞率豐安軍使
河東縣男裴惓宰相遵慶父
祁縣男王璠建中時封
河東男裴鉷均子
晉陽縣男白居易太和初封開成中晉廣平縣侯
河東男柳仲郢大中二年封
河東縣男渾惟慶宰相耽曾孫
河東縣男郭睍子儀從子
河東男裴諗晉國公度第四子大中五年封
晉陽縣男楊收咸通四年封九年奪爵子鉅乾寧初復
封
晉陽縣男楊牧隋越公素後以籌破南蠻功封
河東縣男柳璨天復中封
太原縣男王景崇紹鼎子初襲太原縣伯後以平徐寇
功改封尋晉趙國公
河東男裴贄光化中封
右列爵
平陽公主高祖第三女柴紹尚主隋末勒兵七萬與太
宗會渭北分定長安號娘子軍武德初封諡曰昭
新興公主太宗第十五女長孫曦尚主
晉陽公主太宗第十九女年十二薨
太平公主高宗第三女薛紹尚主紹卒武攸曁尚主
代國公主名華字華婉睿宗第五女鄭萬鈞尚主
霍國公主睿宗第十一女裴虛己尚主
晉國公主玄宗第九女崔惠童尚主貞元元年徙封
臨晉公主玄宗第十一女鄭潛曜尚主
永和公主肅宗第七女王詮尚主
晉陽公主代宗第十三女裴液尚主
西河公主順宗第四女沈翬尚主
清源公主穆宗第五女
靜樂公主武宗第五女
新興公主昭宗苐九女
樂平公主昭宗第十一女
文成公主宗室女貞觀十五年妻吐番普贊
永樂公主楊氏開元四年封妻突厥部失活
靜樂公主獨孤氏女天寳四載妻契丹李懷秀是歲為
懷秀所害
永樂公主宗女田華尚主
大寧郡主天寳中張清尚主
定襄縣主宗女貞觀八年阿史那子史忠以擒頡利功
尚主
晉國太夫人王氏朱溫母
晉國夫人曹氏唐莊宗母
五代
邵王朱友誨梁廣王全昱子太祖封
潞王李從珂後唐長興四年五月戊寅封卽廢帝也
太原王劉智遠晉出帝初封開運二年四月徙北平王
太原王閻寳晉天福中追封
晉王柴榮周廣順三年甲申封卽世宗也
晉王柴熙讓世宗子顯德元年八月封
南漢晉王劉洪熙龔子後為國主
介國公梁開平二年十二月為三恪
郇國公李從益晉天福四年封
祁國公符彦卿晉開運初封
晉國公主後唐明宗女石敬塘尚主
晉國公主周太祖女張永德尚主
晉國夫人夏氏後唐長興四年三月甲辰追冊為皇后
宋
晉王趙光義卽太宗開寳六年九月封
潞王趙元佐太宗長子明道二年追封
郇王趙仲御嗣濮王宗晟子宣和四年追封
祁王趙仲僕商王元份曾孫
祁王趙謨徽宗子繇鎮國公晉封
祁王趙維理宗子嘉熙二年十一月追封
平陽郡王趙允升漢王元佐長子景祐二年追封
樂平郡王趙承亮魏王廷美孫熙寧四年追封
樂平郡王趙承顯申王德文子追封
河東郡王趙承衍魏王廷美孫
平陽郡王趙宗彦漢王元佐孫
平陽郡王趙宗翰商王元份孫
樂平郡王趙克曁魏王廷美曾孫
樂平郡王趙克柔魏王廷美曾孫
太原郡王趙仲綜漢王元佐曾孫
河東郡王趙仲霜商王元份曾孫
平陽郡王趙仲賜商王元份曾孫
大寧郡王趙佖神宗子哲宗初繇儀國公晉封
高平郡王趙棣徽宗子宣和五年二月繇徐國公晉封
平陽郡王趙榛徽宗子宣和七年二月繇福國公晉封
靖康初晉信王
高平郡王趙不儔濮安懿王允讓玄孫嘉定十年追封
樂平郡王趙不佟紹定三年二月追封
大寧郡王趙諶欽宗子靖康初封
平陽郡王趙擴卽寧宗淳熙十二年封
右宗王
太原郡王王景建隆元年正月封
新興郡王吳蓋乾德中以憲聖后弟封
樂平郡王鄭紳靖康初以徽宗后父封
清源郡王何執中徽宗時追封
右郡王
代國公趙元億太宗子至道三年追封
祁國公趙允升漢王元佐長子皇祐中爵除
祁國公趙承裔魏王廷美孫
祁國公趙宗說漢王元佐孫
祁國公趙宗述鎮王元偓孫
祁國公趙克頠魏王廷美曾孫
祁國公趙克揚魏王廷美曾孫
祁國公趙偲神宗子元祐元年八月封紹聖四年晉永
寧郡王
祁國公趙竑寧宗時立為皇子封尋晉濟國公
右宗公
祁國公王潽太平興國初封
代國公潘美太平興國中封尋晉韓國公
晉國公丁謂乾興元年二月封
祁國公杜衍皇祐初封
祁國公王德用仁宗時封尋晉冀國公
郇國公章得象慶歷五年封
潞國公文彦博仁宗時封
祁國公富弼英宗初封尋晉鄭國公
郇國公王珪哲宗初改岐國公
豐國公佘深宣和元年封尋改衞國公
豐國公趙鼎孝宗時追封
右國公
樂平郡公趙德恭魏王廷美子咸平二年繇安定公改
封
樂平郡公趙承顯魏王廷美孫
樂平郡公趙承澋魏王廷美孫
大寧郡公趙頵英宗第四子尋晉鄠國公
雲中侯趙德欽魏王廷美子
平陽郡侯趙惟吉燕王德昭第二子太平興國八年封
晉安定公
新興郡侯趙從郁英國公惟憲子
平陽縣侯趙世資燕王德昭曾孫
平陽侯趙世法秦王德芳曾孫
清源侯趙仲厥商王元份曾孫
清源侯趙叔紺魏王廷美玄孫
清源侯趙叔棼魏王廷美玄孫
清源侯趙令格秦王德芳玄孫
清源侯趙令簫秦王德芳玄孫
清源侯趙士永漢王元佐玄孫
清源侯趙士鄄商王元份玄孫
清源侯趙士園商王元份玄孫
清源侯趙士攸商王元份玄孫
平陽侯趙膍之魏王廷美五世孫
清源侯趙耨之魏王廷美五世孫
清源侯趙導之魏王廷美五世孫
清源侯趙公邵魏王廷美六世孫
清源侯趙公鉉魏王廷美六世孫
右宗室
太原郡公王拱辰神宗元豐中封
汾陽郡開國侯郭贄端拱中為尚書工部侍郎封食邑
一千戶
右列爵
晉國長公主太宗女眞宗初晉長公主又晉大長公主
石保吉尚主
祁國大長公主仁宗第十一女曹詩尚主
潞國公主神宗第三女
唐國長公主神宗第三女下嫁韓嘉政和元年追封
祁國公主寧宗女生六月而薨追封
樂平縣主和王栻女高宗朝封適杜安石
晉國太夫人孫氏張齊賢母太宗封
上黨郡太夫人馮氏陳堯佐母真宗封
高平郡夫人傅氏景獻太子妃嘉定十五年晉封信國
夫人令主景獻太子祀
遼
恒王隆慶景宗第四子乾亨二年封統和十六年徙梁
王開泰初晉晉國王又晉秦晉國王
秦晉國王耶律淳興宗孫天慶五年繇宋魏王晉封
晉王耶律鄂勒和天祚帝長子乾統六年十一月封保
大二年被害
晉王耶律仁先咸雍元年十二月繇遼王徙封
晉王耶律德昌綂和二十二年十二月皇太后賜大丞
相齊王韓德昌姓耶律徙王晉皇族魏王子頁嚕襲
天祚時皇子鄂勒和襲
晉王道隠義宗子綂和元年甲戌繇荆王追封
恒王蕭朴聖宗時繇蘭陵郡王晉封重熙初改封韓王
晉王蕭孝先重熙四年繇楚王徙封
豐國王蕭孝友清寧中繇秦王晉封
晉王蕭布固景福元年七月封
晉國王蕭孝穆興宗后父重熙十一年繇齊王追封
晉王蕭珠展孝穆姪咸雍中追封徙封宋
晉國公楊晳咸雍中拜樞密使繇齊國公改封又晉趙
王
晉國長公主世宗女保寧間封蕭實喇尚主
秦晉國長公主聖宗女清寧初加大長公主韓國王蕭
惠尚主
晉國公主聖宗女繇越國晉封景福初晉晉蜀國長公
主蕭孝忠尚主
晉國長公主興宗女繇魏國公主徙封蕭窩尚主
秦晉國大長公主道宗女乾綂初繇越國晉封徙梁宋
金
豐王完顔烏里太祖子
翼王完顔呼蘭太宗子熙宗時封
虞王完顔永升世宗子大定十一年十二月繇徐王晉
封
原王完顔瑪達格宣孝太子子卽章宗也大定二十五
年十二月戊午繇金源郡王晉封二十六年十月庚
申立為太孫
豐王完顔珣顯宗長子卽宣宗也大定二十九年閏五
月封承安元年晉封翼王八年改封邢王
潞王完顔永濟世宗子卽衞王也大定二十九年閏五
月繇滕王晉封明昌二年四月改封韓王
并王完顔允中明昌二年四月甲午繇趙王改封三年
晉封鎬王
潞王完顔允德世宗子承安二年繇豳王晉封
霍王完顔從彝顯宗子泰和八年繇蔡王改封
晉國王完顔宗翰即尼瑪哈也天會十三年三月甲午封
代王完顔充宗幹子皇綂間繇淄國公晉封
芮王完顔亨宗弼子熙宗時封
潞王完顔宗堯太祖子世宗父天會十三年追封世宗
初上尊諡
豐王完顔宗峻太祖次子熙宗父海陵初降封世宗仍
追尊焉
潞王完顔宗本太宗子大定二年追封
絳王完顔洪裕章宗子明昌三年追封
榮王完顔洪熙章宗子承安四年追封
梁晉國王圖克坦恭海陵時以后父繇譚國公晉封正隆
間改封趙國公
潞王張浩天德中封旋改蜀王
代王高楨海陵時以御史大夫拜司空繇莒王晉封
澤王赫舍哩呼沙呼至寧元年八月甲辰封
應國公完顔薩里哈皇綂三年封海陵時晉封應國王
代國公完顔罕扎巴景祖子正隆時自王例降封
虞國公完顔滿闢景祖子正隆時自王例降封
代國公完顔和尼羅索子正隆中繇廣平郡王降封晉
隋國公
代國公完顔宗尹沃稜子大定中以平章政事封
應國公完顔樂善衞王襄子大定時封
代國公完顔罕都明昌五年封
榮國公完顔宗浩章宗時以北部軍功封
上黨公完顔開興定四年二月封
芮國公完顔哈達正大四年以拜平章政事封
郇國公盧彦倫天眷時封
郜國公諾延溫都思忠海陵初以進平章政事封旋晉
沂國
郜國公蔡松年海陵時以拜尚書左丞封正隆三年晉
衞國公
郜國公高彪海陵時封後例授金紫光禄大夫
芮國公瓜爾佳沃哩布海陵時以老致仕後年一百五歲
芮國公唐古安禮大定十七年以拜平章政事封二十
一年晉封申國公
芮國公張汝霖浩子大定二十八年以拜平章政事封
章宗初晉封莘
芮國公瓜爾佳清臣明昌二年以任平章政事封四年改
封戴國
芮國公鈕祜禄額特埒明昌二年以拜平章政事封
晉陽公郭文振興定四年二月封
平陽公胡天祚興定四年二月封
晉陽公郭棟正大間繼封
平陽公史詠正大時天祚死以詠代
汾陽郡公郭寳玉金末封後降元
代國公主熙宗女唐古辯尚主
澤國公主世宗女冨拉塔尚主
平陽長公主遼王宗斡女海陵女弟圖克坦貞尚主大定
中降清平縣主
榮國公主和寧海陵女圖克坦珠蘇爾尚主
郜國公主烏凌阿琳尚主
澤國公主明昌四年封
永安縣主左丞相赫舍哩志寧妻
靜樂縣主布薩宗弼女
壽陽縣主蘇哷和卓宗本女
元
晉王噶瑪拉裕宗長子至元二十九年繇梁王改封後
追號顯宗子伊遜特穆爾襲大德六年承綂卽泰定
帝
晉王巴特瑪策凌扎卜泰定元年封天歷元年殞於上
都
并王鴻和特穆爾泰定二年繇嘉王改封
汾陽王拜特穆爾庫騰太子孫延祐七年封
雲中王雅雅克阿實克布哈弟繇康國公晉封
宣寧郡王特穆爾布哈至大四年封
保德郡王伊實丹至大四年封
冀寧王特穆爾達實世祖時為相追封
臨汾王和爾齊賈實喇孫英宗時封
雲王博爾歡綽斯戬曾祖至正十八年追封
河東公海勒巴喀喇人太祖時封
應國公齊蘇仁宗少時保傅見武宗初
稷山公庫爾濟蘇承相
河東郡公陳元凱浙東海右道肅政廉訪司
河東郡公段得禮部侍郎
西河郡侯靳德淵
雲中郡侯瑪和善諡曰襄
洪洞子石元亨晉寧路總管
珠徹大王太祖長子太宗八年撥平陽四萬一千三百
二戶十年正定晉州一萬戶至元五年始給之
察罕台大王太祖次子太宗八年撥太原四萬七千三
百三十戶十年增正定深州一萬戶延祐六年寔有
一萬七千二百一十一戶絲六千八百三十八斤
托爾楚萬戶勲臣定宗二年撥平陽一千一百戶延祐六
年實有五百六十戶絲二百二十二斤
巴拜千戶勲臣憲宗七年撥太原一千一百戶延祐六
年實有三百五十一戶絲一百四十斤
塔察爾官人勲臣太宗八年撥平陽二百戶延祐六年
實有二百戶絲八十斤
舒古官人勲臣憲宗七年撥平陽一千戶延祐六年實
有六百戶絲二百四十斤
阿勒楚爾官人勲臣定宗二年撥太原五百五十戶延祐
六年寔有九十八戶絲二十九斤
阿勒坦官人勲臣中綂元年平陽戶六十延祐六年實有
三十戸絲一十六斤
特默台行省定宗二年平陽戶七百五十一延祐六年
實有二百五十五戶絲一百一十斤
鴻和爾塔海太宗八年撥平陽一百四十四戶延祐六
年實有一百戶絲四十斤
按扎爾拓跋氏太宗七年賜平陽戶六百一十有四驅
戶三十獵戶四
達瑪干公主適察呼駙馬憲宗七年撥平陽一千一百
戶延祐六年實有五百六十戶絲二百二十二斤
明
晉恭王棡太祖第三子母高皇后也戊戌年十二月十
八日生學文於宋濂學書於杜環洪武三年四月初
七日封十一年四月十六日就藩太原中道笞膳夫
上戒之棡修目美髯顧盼有威多智數嘗裂人以奔
馬或告棡藏兵五臺山中皇太子請廵邊與俱來乃
廵歴燕代及晉與棡昆弟飲甚驩浹旬偕至河南太
子告之故令入朝廢為庶人與太子友愛彌篤日夜
號泣悔罪詔復其爵聽歸藩更以恭慎聞待長史桂
彦良汪河皆有禮二十六年命總宋國公馮勝兵與
燕王同出塞棡行不及燕王第築城於下水切責之
洪武三十一年四月十六日薨葬駝山妃謝氏左武
傳晉封永平侯成女子定王濟熺嗣其弟平陽王濟
熿幼狠戾濟熺既嗣王濟熿嗾其弟慶成王濟炫等
日訴濟熺過於朝又誘官校文致其罪歴八年不已
永樂十二年奪濟熺爵與世子美圭皆為庶人立濟
熿為晉王濟熿旣立驕恣暴横毒弑嫡母謝氏逼烝
恭王侍兒吉祥幽濟熺父子蔬食不給恭王宫中老
媪走訴成祖乃即獄中召晉府故承奉左微問之盡
得濟熿搆濟熺狀立釋微命馳召濟熺幽空室已十
年及微至釋濟熺父子相抱持大慟謁行在所成祖
惻然封美圭平陽王使奉父居平陽予以恭王故連
伯灘田濟熿不與美圭田美圭上言連伯灘地隸平
陽不隸太原因及曩誣搆事仁宗遣人視地果隸平
陽又書諭濟熿濟熿益怨望廣致妖巫詛咒不輟宣
宗卽位濟熿密遣人結高煦寧化王濟煥告變比擒
高煦又得濟熿交通書濟熿使高煦人懼罪及亦首
實上書諭諸王去歲高煦反罪人旣得奸黨人皆言
趙晉二王實與謀予未忍信今晉府人累上變告徐
察之有騐不誣趙王自知事不可掩已辭護衛濟熿
得罪宗社不敢以私親廢大義謹遵祖訓免為庶人
幽鳳陽同謀妖巫官屬悉論死時宣德二年也乃復
封濟熺為晉王宣德十年薨諡曰定妃傅氏穎國公
友德女子憲王美圭嗣正綂六年薨在位七年壽四
十三庶長子莊王鍾鉉以正綂七年自榆社王嗣弘
治十五年薨在位六十一年壽七十五世子竒源及
其子表榮皆前死表榮子端王知烊嗣追封竒源靖
王表榮懷王知烊七歲而孤能盡哀居母喪嘔血芝
生寢宫在位三十一年壽四十五嘉靖十二年薨妃
殷氏無子再從子簡王新㙉嗣靖王庶子新化王表
槏滎澤王表檈皆懷王弟端王諸父也表槏前死諡
恭裕子知㸅嗣為新化王亦前死諡端和二子新㙉
新墧端王請新㙉嗣新化王未封而端王薨表檈謀
攝府事端王妃王氏曰王無後次及新化王今有孫
新㙉在即召入為喪主表檈疏言新㙉端和王長子
不得為人後新㙉宜嗣新化王新墧宜嗣晉王禮部
議新㙉宜嗣追封祖表槏安王父知㸅康王母太妃
尚氏嚴教子以禮太妃疾新㙉叩頭露禱吏士長史
有敷陳輒拜受教其老也以弟新墧子慎鏡攝藩事
萬歷三年薨愼鏡亦薨弟惠王慎鋷嗣追封慎鏡敬
王七年薨子穆王敏淳嗣請於朝封新墧為和王三
十八年薨子求桂嗣李自成陷山西脅求桂入京不
知所終
新堞晉恭王七世孫家汾州崇禎十四年由宗貢生為
中部知縣有事他邑土寇乘間陷其城坐免已而復
任新堞毅然曰受國恩無以報此吾致命之秋也未
幾賊傳檄至怒而碎之議拒守人情瓦解乃屬父老
令速去而已誓必死妻盧氏妾薛氏馮氏請先自盡
許之有女方數歲新堞拊其背而勉之縊左右皆泣
下乃書表封印使人馳送闕冠帶望闕拜又望拜其
母卽自經士民葬之社壇側以妻女祔
高平王濟奕晉恭王第二子封國平陽諡懷簡無嗣
平陽王濟熿晉恭王第三子晉封晉王尋罪廢
慶成王濟炫晉恭王第四子始生太祖方御慶成殿宴
故他王率繫以地而王獨號慶成國汾州成祖時坐
事召還薨諡莊惠子美埥嗣薨諡恭僖子鍾鎰嗣長
子竒湞嘗代父理府事箠死無辜七人晉王奉勅數
慶成王失教責竒湞罪奪冠帶降為庶人後更以孝
聞鍾鎰薨諡溫穆竒湞嗣正德中以賢孝聞賜勅褒
奬薨諡端順子表欒嗣端順王生子七十人嘉靖初
尚書王瓊以聞表欒樸寡言孝友好文學嘉靖三十
年壽八十詔書嘉奬賚以金幣輔國將軍竒添端順
王弟也早卒夫人王氏守節奉姑六十餘年世宗時
以節孝旌又溫穆王曾孫中尉知□病篤淑人賀氏
欲先死以徇取澒一勺咽之遂絶食飲竟與知□同
時卒表欒為奏聞禮官按典無旌命婦例世宗特命
旌之諡曰貞烈表欒薨諡恭裕子安穆王知燫嗣子
新□先卒子愼鍾嗣
寧化王濟煥晉恭王第五子諡懿簡子僖順王美壤襲
薨子鍾鈵襲以罪幽卒長子竒㶏亦卒追諡悼康王
子康和王表樔襲薨子知爧襲
永和王濟烺晉恭王第六子國汾州諡昭定子美塢襲
以罪廢子順僖王鍾鋏襲薨子榮懷王竒淯襲薨子
靖惠王表□襲薨子安簡王知燠襲薨子新墥襲薨
子愼鐳襲
廣昌王濟熇恭王第七子諡悼平子安僖王美堅襲無
嗣
交城王美垸晉定王第二子國平陽諡榮順子莊僖王
鍾鐻襲薨子榮惠王竒淐襲無子以莊僖第三子鎮
國將軍竒滽子榮端王表杋襲晉鎮國榮僖王榮端
薨無子以莊僖第六子鎮國將軍竒洢子端和王表
□襲晉鎮國恭簡王端和自陳冒封准終身王薨爵
除
陽曲王美珖晉定王第三子國平陽諡榮靖子鍾鍑襲
以罪廢子孫以鎮國將軍遞降管府事
西河王美埻晉定王第四子國平陽諡靖憲子順簡王
鍾鑅襲薨子恭定王竒溯襲三歲而孤問父所在即
號慟長刻栴檀為父順簡王像祀之母葉嘗病渴中
夜稽顙禱天俄有甘泉湧出葉飲泉病已建醮有雙
鶴繞壇及卒哀毁骨立宫墀栢忽生花世宗下所司
勘實勅命奬諭子表相嗣王亦以仁孝聞與寧河王
表楠河東王竒淮並為人所稱
方山王美垣晉定王第五子諡莊憲子昭僖王鍾鋌襲
以罪除子孫以鎮國將軍遞降理府事
臨泉王美塎晉定王第六子諡莊簡子悼昭王鍾鏶襲
薨子榮穆王竒湒襲薨子表柃先卒年十七追封莊
靖王子知炪襲無嗣
靈丘王美堣晉定王第七子諡簡靖子端惠王鍾鋋襲
薨子恭僖王竒渲襲薨子表樟襲無嗣
寧河王美堛晉定王第八子諡康僖子安憲王鍾鏤襲
薨子穆簡王竒沄襲薨子榮莊王表楠襲子王知□
襲
徐溝王鍾鐸晉憲王第二子諡悼僖年二十五無嗣
河東王鍾鏸晉憲王第三子諡昭靖子榮安王竒淮襲
子鎮國將軍表枋先卒子榮懿王知炯襲追封父為
恭憲王榮懿薨子端穆王新墤襲薨子愼鍵襲
太谷王鍾鋐晉憲王第四子諡懷僖無嗣
義寧王竒渶晉莊王第二子諡榮康子僖裕王表梘襲
薨子端靖王知爀襲薨子康定王新䵺襲子慎鋋襲
河中王竒溶晉莊王第三子諡悼懷子康簡王表梈襲
薨子知炬襲
襄隂王竒瀴晉莊王第四子諡安惠子宣懿王表楗襲
無嗣
新化王表槏晉靖王第二子諡恭裕子端和王知㸅襲
薨子新㙉晉封晉王
安溪王表椈晉靖王第三子以鎮國將軍卒追封無嗣
靖安王表柣晉靖王第四子薨子知焝襲
旌德王表栺晉靖王第五子諡懷安子榮穆王知&KR1582;襲
無嗣
滎澤王表檈晉靖王第六子諡安懿子端簡王知□襲
無嗣
代簡王桂太祖第十三子母郭惠妃洪武七年七月十
八日生十一年封豫王二十四年四月十三日改封
代二十五年十月二十五日就藩大同糧餉艱遠令
立衞屯田以省轉運桂與蜀王椿同母性暴建文時
廢為庶人成祖初復爵永樂九年條桂三十二罪譙
讓之召入朝不至再召乃至遂革其三護衞王妃中
山王徐達女驕而妬桂不悅勅王善視妃正統十一
年桂薨壽七十一葬採掠山世子遜煓先卒諡悼戾
孫隱王仕壥嗣追封世子為戾王仕壥嘗言總兵郭
登有功大同非登不能守朝廷為勞登天順五年以
代隘徙封懷仁于霍山陰襄垣於蒲靈邱於絳宣寧
隰川於澤仕壥惡其子定安博野二王請併徙上曰
王不仁乃欲遠其子然竟徙定安於忻天順七年薨
子惠王成鍊嗣弘治二年薨子聰沬先封武邑王革
爵已居喪益淫酗廢為庶人遷太原久之惠王妃為
疏理復封武邑王卒子懿王俊杖襲封代王乃追封
聰沬為思王嘉靖三年大同軍圍王宫廹具奏請赦
俊杖東走宣府賜書慰問宣府總兵官傅鐸奏欲詣
闕陳罪詔毋來事寧送回藩嘉靖六年薨子昭王充
燿自泰順王嗣十一年大同軍又變充燿復東走宣
府再賜慰問十八年樂昌王聰涓乞徙代州禮科都
給事中丁湛上言不可已而竟徙朔州二十四年和
川奉國將軍充灼坐罪奪爵怨望乃與襄垣中尉充
□謀入大同鞫實伏誅總督翁萬達疏言大同土産
狹瘠禄餉不支代宗孕育日繁衆聚而貧且地近邊
易生反側請量移和川昌化諸府於山陜隙地詔改
遷於山西先是景泰間昌化王仕墰乞移封不許至
是乃遷代宗自簡至懿封郡王者凡二十有三而外
徙者十王二十六年充燿薨子恭王廷埼自泰興王
嗣三十年捐禄五千兩以濟軍費勅褒之饒陽王充
□數以事侵廷埼恐得罪乃以陳邊事為名先暴鎮
廵官之惡世宗為逮繫廵撫何恩總兵徐仁等充□
益驕遂與廷埼互訐廵撫侯趙奏奪其禄充□怒不
承遣司禮少監王瑜卽訊乃伏錮高牆萬歷元年廷
琦薨子定王鼐鉉嗣二十二年薨弟鼐鈞嗣嫡妃無
子從姬裴生子鼎渭已請名矣裴死次妃張生子鼎
莎有寵奏以為嗣禮官謂鼎莎母雖封不得稱嫡鼐
鈞不奉詔内閣禮部屢上章言之不報後十餘年鼎
莎死復請以其弟嗣神宗怒鐫鼐鈞禄鼎渭始得嗣
鼐鈞薨子康王鼎渭襲封崇禎二年薨子彝嗣薨子
傳濟嗣十七年三月李自成入大同闔門遇害
廣靈王遜□代簡王第二子諡榮僖子莊裕王仕□襲
薨子順簡王成□襲薨子宣和王聰漢襲薨子康定
王俊槻襲薨子榮昭王充煡襲薨子廷塒襲
潞城王遜□代簡王第三子諡僖順子安簡王仕埬襲
薨子榮安王成□襲薨子宣惠王聰蒗襲薨子端憲
王俊棱襲薨子充熀襲
山陰王遜煤代簡王第四子天順五年以代隘徙王蒲
州諡康惠子端裕王仕堸襲薨子榮靖王成䥐襲有
四十八子子僖順王聰澍襲薨子俊柵襲
襄垣王遜燂代簡王第五子諡恭簡天順五年徙王蒲
州子仕㙺襲以罪誅子孫廢為庶人弟安惠王仕坯
冒襲薨子成鍨襲長子聰瀺長孫俊渠俱先卒魯長
孫充煌以安惠冒襲遞降輔國中尉理府事諸王就
藩非請命不得定省遜燂念大同不置作思親篇詞
甚悲切代人傳頌之其後宗人聰瀺聰泈俊㰙俊𣙜
俊□俊杓俊噤充焞皆嫻文章俊噤字若訥尤博學
不慕榮利居五姓湖自號蘆花散人有佩蘭集行世
姊陵川縣君適裴禹卿殉節旌為貞節縣君
靈丘王遜烇代簡王第六子宣宗時封好學工詩有雲
溪稿尤善醫劑藥遍給天順五年徙王絳州成化十
一年薨諡榮順子仕□嗣弘治六年薨諡僖靖子成
鈠嗣弘治十年薨諡莊和子聰滆嗣自仕□至聰滆
三代皆以孝旌子俊格善屬文聚書數萬卷尤好古
篆籕墨蹟手摹六十餘種勒石名崇理帖世宗時獻皇
儲明堂二頌興獻帝后挽歌賜金帛著天津集卒子充
□亦卒聰滆乞封其曾孫廷址為曾長孫禮官奏無
故帝以王壽考特許之已而復封廷址子鼐鐮為元
長孫嘉靖三十四年聰滆薨年八十三諡端懿鼐鐮
襲聰滆嘗奏叔父成䥩廬墓負土壘塚賜金幣奬諭
追封俊格康悼王充□悼懿王廷址懷僖王鼐鐮後
削爵弟鼐鈇以中尉理府事
宣寧王遜炓代簡王第七子諡靖莊天順五年徙王澤
州子和僖王仕□襲薨子恭安王成□襲薨子康靖
王聰&KR2969;襲薨子昭榮王俊相襲薨子充燦襲
懷仁王遜烠代簡王第八子諡榮定天順五年徙王霍
州子鎮國將軍仕㙩先卒子恭和王成釲襲追封鎮
國安僖王恭和薨子溫惠王聰淑襲無子弟鎮國將
軍聰洌理府事子莊簡王俊榭襲晉鎮國康僖王莊
簡薨子充淤以父冒襲降奉國將軍理府事
隰川王遜熮代簡王第十子諡懿安天順五年徙王澤
州子恭僖王仕燧襲薨子莊隱王成鈞襲薨子康肅
王聰㵪襲薨子莊惠王俊栢襲無子從弟輔國將軍
俊檖理府事
昌化王仕墰代戾王苐二子諡溫憲子榮僖王成鍰襲
薨子端襄王聰濜襲無子
安定王成鏻代隱王第二子天順五年徙王忻州諡悼
隠長子聰潏居喪失禮憲宗停其封卒子俊桯奉祀
卒子充爝封奉國將軍卒子鎮國中尉廷埽俱奉勅
理府事
博野王成鐭代隱王第三子諡悼恭子端穆王聰溙襲
薨子莊憲王俊櫍襲無子從孫奉國將軍廷墧奉祀
和川王成鏝代隠王第四子諡悼僖子宣懿王聰潪襲
薨子恭惠王俊㰍襲薨子榮康王充烰襲薨子廷堿
襲
寧津王成鉖代隱王第五子諡懷康子懷莊王聰滴襲
無子弟溫穆王聰泠襲薨子俊椂襲
饒陽王成鋈代隠王第七子諡悼昭子榮莊王聰瀓襲
長子俊榬先卒子充□襲晉俊榬康僖王後充□以
罪廢為庶人
樂昌王聰涓代惠王第二子王朔州諡康懿長子俊福
先卒子充煄襲追封父榮簡王
進賢王俊樻代思王第二子諡莊惠子恭懿王充烢襲
無嗣
河内王充燨代懿王第四子子恭憲王廷堄襲無嗣
富川王充煜代懿王第五子諡悼定子康簡王廷垶襲
薨子鎮國將軍鼎鏵
寳豐王充□代懿王第十一子諡悼順無嗣
碭山王充□代懿王第十二子諡悼懷無嗣
泰興王鼐鉉代恭王第一子
新寧王鼐鈞代恭王苐二子萬歷三年以罪革禄
永慶王鼐鈺代恭王第三子
成□隰川王諸孫父仕□幽鳳陽卒成□微服走鳳陽
視喪上疏自劾乞負父骨歸葬澤州卽不得願為庶
人止墓側許之乃奉喪歸弟成鐎亦好學嘉靖十三
年上言雲中叛卒幸獲銷弭䆒其釁端實貪酷官吏
激成之臣慮天下之禍隠於民心異日不獨雲中而
已指陳切直下廷臣飭行時論兄弟為二難萬歷二
十年西夏弗寧山隂王俊柵奏詩八章寓規諷旨代
處塞上諸宗洊經事變其言皆憂深思遠中朝士大
夫多愧之
廷鄣代宗室崇禎中為鞏昌府通判署秦州事有廉直
聲十六年冬賊陷秦州擁見賊帥使跪叱曰頭可斷
膝不可屈賊欲活之大呼曰今日惟求一死坐自若
乃見殺
瀋簡王模太祖第二十一子母趙貴妃洪武十三年八
月初二日生二十四年四月十三日封永樂六年五
月初二日就藩潞州宣宗時請展府上曰毁民廬以
展王府不可命工部往閱宣德六年薨子康王佶焞
繇武鄉王嗣景泰中數會州官廵撫朱鑑以聞令諸
王非時令壽節不得輒會有司飲酒著為令天順元
年薨子九長夭次莊王幼㙾天順三年嗣有賢聲正
德十一年薨子七長詮鉦正德十三年以西陽王世
子嗣嘉靖六年薨子勛□封福山王前卒子印榿攝
府事九年薨無子以莊王次子靈川王詮鉌孫印栘
攝府事凡十年乃嗣封時銓鏗子吳江王印勛及宜
山王詮鏋並爭立皆切責之而令印栘嗣乃追封勛
□靖王印榿懷王亦追封詮鉌安王生父勛潪惠王
而以勛潪次子印庭為德平王續靈川王之後二十
八年薨子宣王恬烄嗣好學工古文詞萬歷九年薨
子七長子王珵堯嗣仁孝恭慎弟珵垣珵㙨封郡王
而不與王禄萬歷中薨子效滽嗣
武鄉王佶焞瀋簡王第一子晉封瀋王
陵川王佶煃瀋簡王第二子諡康肅長子幼□先卒子
康簡王詮□襲父追封懷懿王康簡薨長子勛瀼先
卒追諡悼康王子莊安王尹杲襲薨子恬燆襲
平遙王佶煟瀋簡王第三子諡僖靖子惠恭王幼□襲
無嗣以唐山悼僖王子鎮國將軍詮鎣奉祀
黎城王佶燏瀋簡王第四子諡昭僖子莊惠王幼□襲
無嗣以清源莊簡王第五子詮鏴襲後歸宗以清源
榮僖王第三子勛洺奉祀
稷山王佶焨瀋簡王第五子諡悼靖子莊靖王幼垬襲
薨子榮和王詮鋈襲薨子端簡王勛㳋襲薨子昭靖
王尹柯襲薨子恬炠襲
沁水王佶煴瀋簡王第六子諡悼懷子安惠王幼塐襲薨
子端懿王詮鐕襲薨子榮穆王勛瀶襲薨子莊和王尹
欀襲薨子昭定王恬烆襲薨子珵階襲隆慶元年嗣
爵工詩喜士往來多布衣交著衡漳藁滄海披沙集
詞多可觀前此有德平王印梃負儁才與宗人衡府
新樂王載璽周府中尉睦㮮襄垣府俊噤晉府康衢
秦府玉華齊名俊噤著五懷詩述其事復有鎮國將
軍恬烷子輔國將軍珵圻與珵垸珵塯珵堛結詞社
時稱瀋國多才焉
沁源王佶㷆瀋簡王第八子諡恭定子端憲王幼琦襲
薨子榮清王詮鍾襲薨子康僖王勛溱襲薨長子印
楊先卒追諡悼和王子恬煒襲
清源王幼㘧瀋康王第三子正綂十一年封博學能文
有飲河集二十五卷續集八卷家訓詠史詩諡莊簡
子榮僖王詮鏴襲薨子端和王勛瀳襲薨子印㭁襲
輔國將軍勛漣字叔文嗜吟詩與從子印杉印柠印
析及諸名士𢋫和皆清源之後也
遼山王幼墏瀋康王第四子諡宣穆子端和王詮鉞襲
薨子勛澄襲
内丘王幼□瀋康王苐六子諡恭僖長子詮鋷先卒諡
悼順王子端靖王勛漴襲長子印柲先卒諡安裕王
子恬熙襲
廣宗王幼□瀋康王第七子諡懷靖無嗣
唐山王幼墧瀋康王第八子諡悼僖子榮康王詮鈹襲
薨子恭懿王勛澂襲長子印楀先卒子恬□襲
永年王幼塨瀋康王第九子諡榮安長子詮&KR2462;先卒孫
勛浚亦卒子恭裕王印橚襲追諡詮爝懷僖王勛浚
悼順王恭裕薨子莊憲王恬&KR2044;襲薨子珵封襲無嗣
西陽王詮鉦瀋莊王第一子諡恭
靈川王詮鉌瀋莊王第二子諡榮懿子恭裕王勛潪襲
薨子獻王入繼
宜山王詮□瀋莊王第三子諡康僖子勛渥襲
宿遷王詮鏅瀋莊王第四子諡榮簡子端惠王勛澤襲
子印柠先卒子恬煙襲無嗣
吳江王詮鑑瀋莊王第五子諡昭和子勛淯襲
定陶王詮鑨瀋莊王第六子諡恭靖長子勛澐先卒子
印櫏襲
雲和王詮□瀋莊王第七子無嗣以吳江王子鎮國將
軍奉祀
福山王勛□以從子印栘晉封瀋王追諡恭和
德平王尹榳瀋惠王第二子
鎮康王恬焯瀋憲王第五子隆慶二年穆宗勅褒曰孝
義純良
安慶王恬爖瀋憲王第七子隆慶二年穆宗勅褒曰孝
敬經濟
保定王珵坦瀋宣王恬烄第二子
德化王珵璣瀋宣王第三子
忻王見治英宗第七子母宸妃萬氏成化二年八月十
二日封未之國在位七年薨年十五諡穆
虞王雄英懿文太子長子洪武十五年五月朔卒追封
諡懷
潞王翊鏐穆宗第四子國衞輝周府汾西王安漕
魯府翼城王當澐肅府汾川王貢淙慶府壽陽
王台濠韓府襄陵王冲秌臨汾王冲㷒樂平
王冲□高平王偕欒以上諸王封域胥不隸晉
故不詳錄
定襄王希忠成國公朱能四世孫萬歷元年追封十一
年以給事中余懋學疏論追奪王爵
宣寧侯曹良臣洪武三年十一月封禄九百石予世劵
子泰襲坐藍玉黨爵除
東勝侯汪興祖洪武三年冬封禄千五百石旋奪誥劵
四年蜀平詔都督興祖殁於王事授其子原封侯爵
太平侯張軌景泰七年正月封歲禄一千三百石卒贈
裕國公子墐襲天順二年降指揮使
威寧伯王越成化十六年以掩擊威寧海功封禄一千
二百石十七年復以鹽池功增禄四百石十八年再
以功增禄五十石十九年奪爵
高平伯谷大寬太監大用弟正德七年以平寘鐇封禄
千石(弇山堂集云正德五年弟大用冒誅劉瑾功封十六年革)
平魯伯江彬正德十三年冒應州功封十六年誅
夏國公顧成永樂十二年繇鎮遠侯贈
興國公郭亮永樂中繇成安侯贈
芮國公李瑾弘治初繇襄城伯贈
太原郡侯王鼎太平府院判太祖卽吳王位追封
太原郡侯王道同處州知府太祖時追封
翼城侯孫岩永樂中繇應城伯贈
榆次伯張廉宣德七年追封
清源伯冀傑宣德中贈
威遠伯方政正綂四年贈
廣昌伯劉璽弘治十七年贈
太原長公主仁祖女適王七一洪武初追封命有司具
禮改葬
壽陽公主穆宗女侯拱辰尚主
靜樂公主神宗女早世
靈丘公主神宗女早世
長平公主莊烈帝女周顯尚主
山西通志卷六十三
