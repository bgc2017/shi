經義考卷二百十二
翰林院檢討朱彛尊撰
論語(二)
衛氏(瓘)論語集注
隋志六卷
佚
陸德明曰晉八卷少二卷
按釋文必有忠信如丘者焉引衛氏集注焉
於虔反為下句首
崔氏(豹)論語集義(唐志作大義)
隋志八卷(七錄釋文十菤)
佚
陸德明曰豹字正熊燕國人晉尚書左兵中郎
繆氏(播)論語旨序
隋志三卷
佚
隋志晉衛尉繆播撰
按釋文夫子矢之引繆氏旨序云誓也予所
否者否方有反
郭氏(象)論語體略
隋志二卷
佚
隋志太傅主簿郭象撰
論語隱
七錄一卷
佚
欒氏(肇)論語釋疑
隋志十卷
佚
隋志晉尚書郎欒肇撰
論語駮序
七錄二卷
佚
徐氏(邈)論語音
唐志二卷(釋文一卷)
佚
虞氏(喜)論語讚鄭氏注
隋志九卷
佚
新書對張論
七錄十卷
佚
冊府元龜虞喜累徵博士不就說毛詩略注孝經撰
周官駮難又注論語讚九卷新書對張論語十卷
曹氏(毗)論語釋
七錄一卷
佚
應氏(琛)論語藏集解
七錄一卷
佚
庾氏(翼)論語釋
七錄一卷
佚
李氏(充)論語集注
隋志十卷
佚
隋書晉著作郎
論語釋
七錄一卷
佚
按釋文予所否者引李氏釋云否備鄙反
范氏(寗)論語注
佚
按陸氏釋文於無適也無莫也引范氏注云
適莫猶厚薄也又子謂公冶長范氏謂公冶
長名芝字子長
孫氏(綽)論語集解
隋志十卷
佚
陸德明曰綽字興公太原人東晉廷尉卿長樂亭侯
按釋文於三年學不至于榖引孫氏解云祿
也
孟氏(整)論語注(整或作陋)
七錄十卷
佚
袁宏銘曰處士名陋字少孤武昌陽新人吳司空孟
宗後也少而希古布衣蔬食棲遲蓬蓽之下絶人間
之事親族慕其孝大將軍命會稽王辟之稱疾不至
相府歷年虛位而澹然無問卒不降志
陸德明曰一云孟陋字少孤江夏人東晉撫軍參軍
不就
冊府元龜孟整博學通三禮注論語行於世
梁氏(覬)論語注釋
七錄十卷
佚
陸德明曰天水人東晉國子博士
袁氏(喬)論語注釋
七錄十卷
佚
晉書喬字彦叔陳郡陽夏人拜尚書郎桓温引為司
馬勸温伐蜀以江夏相為軍鋒李勢既降進號龍驤
將軍封湘西伯卒追贈益州刺史諡曰簡
尹氏(毅)論語注釋
七錄十卷
佚
王氏(濛)論語義
七錄一卷
佚
江氏(熙)論語集解
隋志十卷(釋文十二卷)
佚
冊府元龜熙字太和為兖州别駕
晁公武曰皇侃論語疏序稱熙所集世謂其引事雖
時詭異而援證精博為後學所宗
王應麟曰皇侃疏列論語十三家衛瓘繆播欒肇郭
象蔡謨袁宏江惇蔡系李充孫綽周懷范寗王珉此
十三人江熙所集
張氏(憑)論語注
七錄十卷
佚
陸德明曰字長宗吳人東晉司徒左長史
論語釋
隋志一卷
佚
宋氏(纖)論語注
佚
晉書纖字令文敦煌效榖人隱居酒泉南山不應州
郡辟命明究經緯注論語弟子受業三千餘人張祚
徵為太子友進太子太傅不食卒
冊府元龜纖為張祚太子太傅明究經緯注論語及
為詩頌數萬言
暢氏(惠明)論語義注
七錄十卷
佚
蔡氏(系)論語釋
七錄一卷
佚
張氏(隱)論語釋
七錄一卷
佚
郄氏(原)論語通鄭
七錄一卷
佚
姜氏(處道)論語論釋
七錄一卷
佚
宋明帝論語續注(隋志作論語補闕)
二卷(唐志十卷)
佚
南史帝在藩時續衛瓘所著論語二卷
蔡氏(謨)論語注
佚
按蔡氏論語注不見於隋唐志而陸氏釋文
於夫子矢之引蔡氏說云陳也
張氏(略)論語疏
七錄八卷
佚
隋書宋司空法曹張略等撰
伏氏(曼容)論語義
佚
范氏(廙)論語别義
隋志十卷
佚
孔氏(澄之)論語注
七錄十卷
佚
冊府元龜孔澄之字仲淵為新安太守著論語十卷
虞氏(遐)論語注
七錄十卷
佚
陸德明曰會稽人齊員外郎
沈氏(驎士)論語訓注
佚
許氏(容)論語注
七錄十卷
佚
曹氏(思文)論語注
七錄十卷
佚
按思文齊永元初國子助教
戴氏(詵)論語述議
唐志二十卷
佚
梁武帝論語
佚
按梁書南史本紀不載帝訓釋論語而陸氏
釋文於事君數引武帝云數色具反數已之
功勞也又可使治其賦也賦作傳
陶氏(弘景)論語集注
七錄十卷
佚
太史氏(叔明)論語集解
七錄十卷
佚
南史太史叔明吳興烏程人吳太史慈後也少善莊
老兼通孝經論語禮記尤精三玄每講說聽者常五
百餘人為國子助教邵陵王綸好其學及出為江州
攜叔明之鎮王遷郢州又隨府所至輒講授故江州
人士皆傳其學
褚氏(仲都)論語義疏(唐志作講疏)
隋志十卷
佚
皇氏(侃)論語義疏
隋志十卷
未見
國史志皇侃疏雖時有鄙近然博極羣言補諸家之
未至為後學所宗
中興書目梁國子助教皇侃以何晏集解去取為疏
十卷又列晉衛瓘繆播欒肇郭象蔡謨袁宏江厚蔡
奚李充孫綽周懷范寗王珉等十三人爵里於前云
此十三家是江熙所集其解釋於何集無妨者引取
以廣異聞
晁公武曰古今論語之注多矣何晏集七家復采古
論語注為集解行於世侃今又引衛瓘繆播欒肇郭
象蔡謨袁宏江厚蔡奚李充孫綽周懷范寗王珉凡
十三家之說成此書
張氏(譏)論語義
十卷
佚
顧氏(越)論語義疏
佚
張氏(沖)論語義疏
隋志二卷(吳中人物志作十卷)
佚
陳氏(奇)論語注
佚
冊府元龜陳奇博通墳籍嘗非馬融鄭玄解經失旨
在在著述五經姑注孝經論語頗傳於世為搢紳所
召赴京不得叙其論語注義多異鄭氏往往與司徒
崔浩同
徐氏(孝克)論語講疏文句義
隋志五卷
佚
隋書殘缺
劉氏(炫)論語述義(唐志作章)
隋志十卷(唐志二十卷)
佚
史氏(辟原)續注論語
通志十卷
佚
釋(智略)論語解
七錄十卷
佚
司馬氏論語標指
隋志一卷
佚
盈氏論語注
七錄十卷
佚
盧氏論語注
隋志七卷
佚
王氏論語修鄭錯
七錄一卷
佚
徐氏古論語義注譜
七錄一卷
佚
亡名氏論語隱義
佚
按論語隱義隋志不載但有其注載七錄未
審即是郭象論語隱否太平御覽載隱義文
云衛蒯聵亂子路興師往有狐黯者當師曰
子欲入邪曰然黯從城上下麻繩鉤子路半
城問曰為師邪為君邪曰在君為君在師為
師黯因投之折其左股不死黯開城欲殺之
子路目如明星之光曜黯不能前謂曰畏子
之目願覆之子路以衣袂覆目黯遂殺之
論語隱義注
七錄三卷
佚
按論語隱義注太平御覽載有一條文云孔
子至蔡假于客舍夜人有取孔子一隻屐去
盗者置屐于受盗家孔子屐長一尺四寸與
凡人屐異
論語義注
七錄三卷
佚
論語難鄭
隋志一卷
佚
論語雜問
隋志一卷
佚
論語義注圖
七錄十二卷
佚
經義考卷二百十二
