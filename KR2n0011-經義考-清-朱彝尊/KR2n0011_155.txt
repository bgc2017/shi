經義考卷一百五十五
翰林院檢討朱彝尊撰
禮記(十)
應氏(廷育)中庸本義
一卷
未見
金華府新志應廷育字仁卿永康人嘉靖癸未進士
歴官福建按察司僉事
楊氏(爵)中庸解
一卷
未見
謝氏(東山)中庸集說啓蒙
一卷
未見
高氏(拱)中庸直講
一卷
存
萬氏(思謙)中庸述微
一卷
未見
黃虞稷曰南昌人字益甫嘉靖丁未進士萬歷初官
南京太常寺卿
許氏(孚遠)中庸述
一卷
未見
楊氏(時喬)中庸古今四體文
一卷
未見
李氏(槃)中庸臆說
一卷
未見
按登科錄李槃有二一灃州人嘉靖乙未進
士一餘姚人萬歷庚辰進士未審著書誰是
李氏(栻)中庸庸言
二卷
未見
按登科錄李栻亦有二一豐城人嘉靖壬戌
進士一安谿人萬歷甲辰進士未審著書誰是
王氏(尊賢)中庸衍義
未見
黃虞稷曰閬中人國子監生嘉靖中上其書於朝
宗氏(珝)中庸一助
一卷
未見
揚州府志興化人
張氏(邦治)中庸傳
一卷
未見
右載聚樂堂目
朱氏元輔中庸通注
一卷
存
繆泳曰海鹽人
海鹽圖經元弼字良叔學者稱為武原先生
吳氏(三極)中庸測
一卷
存
管氏(志道)中庸測義
一卷
存
中庸訂釋
二卷
存
志道自序曰中庸一篇朱子分為三十三章孔叢子
說有四十九篇皆子思居宋解圍後所作而今不可
考矣世儒類知大學之簡多錯中庸無錯則愚尚有
疑焉幼讀朱子章句即疑哀公問政章禮所生也之
下有在下位三句而遺全文據朱子述鄭氏之解曰
此句在下誤重在此夫何以辨下文之非錯簡而此
處之非闕文也又考家語子曰三近之上有偽撰寡
人實固不足以成之二語則又疑章句中豈無誤混
孔氏祖孫言語而強為分章之處嘗先訂此章其他
章句亦有分其合而合其分者藏箧數年不敢出邇
得南大司馬孫文融書促予作中庸輯略予為心動
欣然從之乃取十二年前章本參互考訂修飾其文
其章句無大改於朱子之舊而分合間有所裁其注
釋亦多存原文而與時說相違亦有之要亦不詭於
中庸之道已耳
按管氏訂釋分中庸為三十五章以人莫不
飲食也一節合子曰道其不行矣夫為一章
析子曰無憂者一節為一章自武王纘太王
王季文王之緒至孝之至也為一章以郊社
之禮一節自為一章自哀公問政至禮所生
也接在下位一節然後接以故君子不可以
不修身一節為一章自天下之達道五至則
知所以治天下國家矣為一章自凡為天下
國家有九經至道前定則不窮為一章自誠
者天之道也至明則誠矣為一章自惟天下
至誠至惟天下至誠為能化為一章自誠者
自成也至無為而成為一章自天地之道可
一言而盡也至純亦不已為一章自子曰愚
而好自用至亦不敢作禮樂焉為一章自子
曰吾說夏禮至君子未有不如此而蚤有譽
於天下者也為一章自唯天下至誠至末為
一章謂通篇未有徑以詩云作章首者故訂
之云
周氏(從龍)中庸發覆編
一卷
存
陳懿典序曰中庸發覆編者吾友周彦雲所著也其
稱發覆者從前所覆者自今發之彦雲所自命也彦
雲於吾黨中最號博雅淹通而好深湛之思兹編雖
成於匝月然其生平積累之工夫見矣世儒狃於舊
聞驟而語之必駭且疑以為牽合鑿空不知從古聖
賢著書精微變化無所不有無所不通本非一家之
言一人之見所可畫疆而守况經籍流傳闕文錯簡
往往有之釐正刊定更不可少兹編訂定如武周達
孝繼述二條次於作述之下纉緒之上故君子不可
以不修身一條次於在下位一條之下天道人道之
上雖其中與傳注不同者什九而要之皆以中庸解
中庸讀者又何駭焉余嘗竊疑中庸性命之書而古
者乃置之禮經豈以武周祭葬郊社為禮之大者故
以入禮經中乎論語終篇云不知命無以為君子也
不知禮無以立禮之三千三百無非性命也而不可
認禮為性命外之物也聖人之致中和無非性命中
來則謂中庸為性命之言可也謂為禮經亦可也彦
雲解禮儀威儀為道之愈析愈大處待其人而行所
行即禮君子尊德性要歸於崇禮真發我覆也
瞿氏(九思)中庸三書
俱未見
按瞿氏三書一曰中庸口授二曰中庸位育
圖三曰中庸運卦
姚氏(舜牧)中庸疑問
二卷
存
鄒氏(德溥)中庸宗釋
一卷
存
吳氏(應賓)中庸釋論
十二卷
存
黃虞稷曰字客卿桐城人萬歷丙戍進士
袁氏(黃)中庸疏意
二卷
存
顧氏(起元)中庸外傳
三卷
未見
林氏(日正)中庸古本
一卷
未見
樊氏(長卿)中庸繹中庸舉正
俱未見
楊氏(文)中庸臆
一卷
未見
李氏(熲)中庸參
一卷
未見
陳氏(仁錫)中庸淵天紹易測
六卷
未見
洪氏(德常)中庸要領
一卷
未見
黃虞稷曰德常字常伯歙縣人謂大易後發明性道
莫先中庸著中庸要領
汪氏(于沚)中庸剩義
一卷
未見
周氏(夢華)中庸傳
一卷
未見
李氏(清)中庸章句詳說
一卷
未見
高氏(世泰)中庸問荅
一卷
未見
朱氏(應昇)中庸詮注
一卷
存
陸元輔曰江東朱應昇字允升崇禎巳夘舉人
程氏(智)中庸旨說
一卷
存
金侃曰休寧程子尚撰中庸旨說一卷曾刊行
錢氏(&KR2066;)中庸說
一篇
存
李延昰曰錢氏證中庸為言禮之文
郁氏(文初)中庸郁溪記
二卷
存
程氏(時登)中庸中和說
一卷
佚
瞿氏(九思)中庸位育圖說
朱見
黃氏(佐)中庸九經政要箴
一卷
存
經義考卷一百五十五
