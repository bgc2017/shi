經義考卷二百八十五
翰林院檢討朱彝尊撰
承師(五)(廣譽附)
禮
周禮
武帝開獻書之路有李氏得周官上於河閒獻王獨
闕冬官取考工記補之各成六篇奏之
治周禮
中壘校尉劉歆子駿
緱氏杜子春
太中大夫河南鄭興少贛子大司農衆仲師
潁陰令扶風賈徽元伯子侍中逵景伯
衛宏
尚書南陽張衡平子
趙岐
馬融
鄭康成
盧植
尚書郎山陽仲長統公理
儀禮
魯高堂生傳士禮十七篇
侍其生得十七篇
右漢藝文志梁七錄所說不同要是一書
又按宋咸平三年贈生萊蕪伯
治儀禮
禮官大夫魯徐生傳子至孫禮官大夫延廣陵内史
襄
禮官大夫公戶滿意
禮官大夫桓生
禮官大夫單次(以上三人徐氏弟子)
淮陽太守瑕邱蕭奮
東海孟卿(蕭奮弟子)
少府東海后倉近君
魯閭邱卿(以上二人孟卿弟子)
鄭康成
禮記
后倉說禮數萬言號曰后氏曲臺記
后倉弟子
中山中尉沛聞人通漢子方
信都太傅梁戴德延君
九江太守梁戴聖次君
按宋咸平三年贈聖楚邱伯政和三年改贈
考城伯
東平太傅沛慶普孝公
大戴氏弟子
郡守琅邪徐良斿卿
小戴氏弟子
大鴻臚梁橋仁季卿
琅邪太守梁楊榮子孫
慶普弟子
魯夏侯敬
豫章太守沛慶咸
治小戴禮
劉祐
高誘
鄭康成
盧植
治慶氏禮
大鴻臚王臨
五官中郎將犍為董鈞文伯
侍中薛曹充子侍中襃叔通
朱子授禮弟子
三山黃幹直卿
建陽劉爚晦伯
長溪楊復茂才
黃士毅子洪
同安許升順之
興國吳必大伯豐
建陽熊以寧
臨川黃義剛毅然
福寧孫調和卿
括蒼葉賀孫味道
建安蔡淵伯靜
劉黻季文
永嘉沈僩莊仲
邵武李方子公晦
莆田鄭可學子上
嘉興輔廣漢卿
晉陵錢木之子升
興國萬人傑正淳
上饒陳文蔚才卿
南康胡泳伯量
岳陽李儒用仲秉
南康呂燾德昭
臨漳陳淳安卿
林賜聞一
邵武李閎祖守約
李公謹
吳振
邵浩
樂平金去偽敬直
浦城楊道夫仲思
豫章黃㽦子耕
甌寧童伯羽蜚卿
高平黃卓先之
潘植立之
臨川甘節吉甫
鄱陽汪德輔長孺
順昌廖德明子晦
順昌余大雅正叙
南城包揚顯道
建昌李煇晦叔
饒州董銖叔重
建昌吳雉和中
永豐曾祖道擇之
永嘉徐㝢居父
鄱陽程端蒙正思
古田林䕫孫子武
三山劉砥履之
林子蒙
新安滕璘德粹
黃升卿
臨海潘時舉子善
宣城孫自修敬父
南康周謨舜弼
泉州楊至至之
建陽周明作元興
都昌黃灝商伯
汀州楊方子直
鄱陽王過幼觀
建寧楊驤子昂
三山林學蒙正卿
同安王力行近思
春秋
左氏傳
左丘明授曾申申授吳起起授其子期期授楚人鐸
椒椒授虞卿卿授荀卿卿授漢丞相北平侯武威張
蒼蒼傳梁太傅洛陽賈誼誼傳至其孫嘉嘉傳趙人
貫公又太中大夫劉公子亦修左氏傳
賈嘉弟子
河閒博士趙貫公子蕩陰令長卿
按劉歆書有魯國柏公
貫長卿弟子
京兆尹河東張敞子高
御史清河張禹長子
張禹弟子
諫大夫尹更始子大司農咸
尹更始弟子
胡常
丞相高陵侯上蔡翟方進子威
胡常弟子
郎中黎陽賈護季君
翟方進弟子
劉歆(又事尹咸)
賈護弟子
新厭難將軍蒼梧陳欽子佚子博士元長孫
劉歆弟子
賈徽子逵
陳元弟子
將作大匠扶風馬嚴威卿
治左氏春秋
太子太傅下邳嚴彭祖公子
青州牧不其房鳳子元
光禄勳王龔
博士金子嚴
武都太守關内侯魯孔奮君魚弟竒子城門校尉嘉
山甫
鄭興
鄭衆
博士魏郡李封
太中大夫魏郡許淑惠卿
外黃令無錫高彪義方
馬融
張恭祖
鄭康成
西鄂長潁川堂谿典季度
張馴
京兆尹南陽延篤叔堅
扶風許伯升
孝廉長平潁容子嚴
九江太守河南服虔子慎
司徒掾王玢(或作珍)
汝南彭汪仲博
議郎章陵謝該文儀
宋忠
陳畱邊讓文禮
尉汝南許公
白侯子安
潁川劉子竒
前將軍漢夀亭侯關雲長
光禄大夫新野李敏敬達
太中大夫涪尹默思潛
涪李仁德賢子右中郎將譔欽仲
魏司徒王朗
王肅
中散大夫稽康叔夜
曹耽
荆州刺史王基
大司農董遇
博士河東樂詳文載
徵士燉煌周生烈
杜寬
鉅野李典曼成
南陽太守獲嘉楊俊季才
吳安遠將軍蒼梧士爕威彦
輔吳將軍彭城張昭子布
漢夀潘濬承明
晉鎮南大將軍當陽侯杜預元凱
公羊氏傳
子夏傳與公羊高高傳與其子平平傳與其子地地
傳與其子敢敢傳與其子夀至漢景帝時夀乃共弟
子博士齊人胡母子都著於竹帛與董仲舒同業
按公羊子受春秋於子夏而傳中有子沈子
子司馬子子女子子北宫子又有魯子高子
何休注云沈子稱子冠氏上者著其為師也
其不冠子者他師也徐彦疏云孔氏之門徒
受春秋非唯子夏故有他師隱十一年傳記
子沈子欲明子夏所傳非獨公羊氏矣則其
傳不出於一人班固古今人表有沈子顔師
古注云魯人也善春秋亦有北宫子魯子皆
在其中
胡母子都弟子
丞相平津侯公孫弘
董仲舒弟子
梁相蘭陵褚大
諫大夫東平嬴公
廣川段仲温
丞相長史廣川呂步舒
鮑敞
嬴公弟子
東海孟卿
符節令魯眭弘字孟
孟卿弟子
太子太傅蘭陵疏廣仲翁
眭弘弟子
太子太傅下邳嚴彭祖公子
齊郡太守丞薛顔安樂翁孫
御史大夫琅邪貢禹少翁(始事嬴公)
疏廣弟子
御史中丞琅邪筦路(又事顔安樂)
嚴彭祖弟子
少府琅邪王中
顔安樂弟子
菑川太守淮陽泠豐次君
少府菑川任翁
劉向
王彦
貢禹弟子
潁川堂谿惠
筦路弟子
大司農鄢陵孫寳子嚴
王中弟子
東平太傅琅邪公孫文
荆州刺史琅邪東門雲
泠豐弟子
大司徒東海馬宫游卿
郡守九卿琅邪左咸
堂谿惠弟子
丞相史泰山冥都(又事顔安樂)
治公羊春秋
侍中蜀郡張寬叔文
侍郎申輓
伊推
廬江太守丞汝南桓寬次公
宋顯
鄭興
侍中扶風李育元春
戴宏
博士羊弼
成都楊終子山
諫議大夫樊何休邵公
鄭康成
荀爽(以上范氏後漢書)
徐淑
處士東莞綦母君
廣陵太守琅邪趙昱
車騎將軍宕渠馮緄鴻卿(以上謝氏後漢書)
重安侯相杜暉(隸釋)
治嚴氏春秋
郅惲
琅邪太守河内李章第公
騎都尉關内侯東緡丁恭子然
左中郎將雍邱樓望次子
侍中琅邪承宫少子
左中郎將汝陽鍾興次文
侍中騎都尉三老安邱周澤穉都
太子少傅安邱甄宇長文子普孫孝廉承
海西令南昌程曾秀升
長水校尉南陽樊鯈長魚
會稽太守成都張霸伯饒(鯈弟子下二人同)
九江夏勤伯宗
潁川李修
諸生孫林劉固段著
長陵令張楷公超(以上范氏後漢書)
中山劉祐(謝氏後漢書)
山陽太守祝睦
泰山都尉魯孔宙季將(王粲漢末英雄記張璠漢記宙宇公緒)
北海尉陸暹孟輔(以下宙弟子)
陳畱樂禹宣舉
下邳朱班
寧陽周順
沛周升仲甫
汶陽陳褒聖博
平輿謝洋子讓
山陽丁培實堅
魯戴璋元圭
卞王政漢方
鉅鹿張雲子平(以下宙門生)
癭陶趙政元正
廣宗捕廵升臺
寧陽韋勳幼昌
館陶張上仲舉
館陶王時子表
陰安張典少高
魏郡孟忠待政
魏郡李鎮世君
館陶吳讓子敬
館陶文儉元節
館陶鄉瑱仲雎
鄴暴香伯子
東武陽梁淑元祖
東郡趙恭和平
東武陽張表公方
東武陽滕穆奉德
樂平桑演仲厚
樂平靳京君賢
樂平梁布叔光
樂平桑顯伯異
平邱司馬規伯昌
下博張祺叔松
安平張朝公房
安平蘇觀伯臺
堂陽張琦子異
安邱齊納滎謀
北海呂升山甫
劇秦麟伯麟
北海如廬浮遺伯
劇薛顗勝輔
北海高冰季超
梁鄒趙震叔政
梁鄒徐璜幼文
東平陵吳進升臺
廣川李都元章
貝邱賀曜升進
魏郡許祺升明
館陶史崇少賢
館陶孫忠府文
東郡盧精子節
任城任景漢
下博張忠公直(以上隸釋)
巴郡太守樊敏升達
東牟侯相祝長嚴訢少通(以上金石錄)
治顔氏春秋
博士河陽張玄君夏(後漢書)
司隸校尉魯峻仲嚴
汝南干寶
沛丁直
魏郡馬萌
渤海呂圖
任城吳盛
陳畱誠屯
東郡夏侯弘(以上隸釋)
穀梁氏傳
穀梁赤受經於子夏作傳傳之荀卿卿傳魯申公申
公傳博士瑕邱江公公傳子至孫為博士
按穀梁傳亦援沈子之言又有尸子度即佼
也佼為衛鞅師
江公門生
魯榮廣王孫
皓星公(皓或作浩)
榮廣弟子
諫大夫郎中戶將沛蔡千秋少君(又事皓星公)
梁周慶幼君
中山太傅丁姓子孫
蔡千秋弟子
諫大夫長樂戶將少陵尹更始子大司農咸
丁姓弟子
長沙太傅楚申章昌曼君
尹更始弟子
翟方進
房鳳
江博士弟子
胡常
胡常弟子
新講學大夫梁蕭秉君房
治穀梁春秋
韋賢
夏侯勝
侍中樂陵侯史高
劉向
中郎王亥
南昌尉夀春梅福子真
尹敏
鍾寧君律
密侯霸君房
段肅
魏樂平太守麋信南山
吳尚書僕射丹陽唐固子正
晉堂邑大守張靖
廣陵相魯孔衍舒元
豫章太守順陽范甯武子
論語
仲弓子夏等所撰定
治魯論語
常山都尉龔奮
長信少府夏侯勝兄子太子少傅建
丞相韋賢子玄成
魯荆州刺史扶卿
前將軍蕭望之
安昌侯張禹
治齊論語
昌邑中尉王吉子陽子駿治魯論語
少府宋畸
御史大夫琅邪王卿
御史大夫貢禹
尚書令五鹿充宗
膠東庸譚
安昌侯張禹
治古論語
孔安國
馬融
孝經
河閒顔芝藏子貞出
治今文孝經
長孫氏
博士江翁
少府后倉
諫大夫翼奉
安昌侯張禹
鄭康成
治古文孝經
孔安國
馬融
廣譽
漢
韋賢以詩教授號鄒魯大儒宣帝本始三年為丞相
封扶陽侯少子玄成復以明經歷相位故鄒魯諺曰
遺子黃金滿籝不如一經
少府五鹿充宗為梁邱易元帝好之欲考其異同令
與諸易家論充宗辯口諸儒莫能抗有薦朱雲者召
入攝齊登堂抗首而講音動左右故諸儒為之語曰
五鹿嶽嶽朱雲折其角
東海匡衡好學善詩諸儒歌曰無說詩匡鼎來匡說
詩解人頤
河内張禹字子文成帝為太子時禹以博士授太子
論語及即位以師進位丞相封安昌侯為論語章句
獻之諸儒為之語曰欲為論念張文
世祖時正旦朝賀詔令羣臣說經更相難詰義有不
通輒奪其席以益通者博士戴憑重坐五十餘席故
京師語曰解經不窮戴侍中
扶風井丹字大春博學高論京師為之語曰五經紛
綸井大春
召馴字伯春少習韓詩博通詩傳以志義聞鄉里語
曰德行恂恂召伯春
楊政字子行治梁邱易與祁聖元同好俱名善說京
師語曰說經鏗鏗楊子行論難僠僠祁聖元
賈逵長八尺二寸能講左氏及五經本文以夏侯尚
書教授諸儒為之語曰問事不休賈長頭
丁鴻字孝公章帝時與桓郁賈逵等論定五經同異
於北宫白虎觀鴻以才高論難最明時人語曰殿中
無雙丁孝公
黃香博學經典精究道術京師號之曰天下無雙江
夏黃童
魯丕叔陵兼通五經元和初拜趙相雖居官不廢教
授關東號曰五經復興魯叔陵
孔僖二子長彦季彦並明經術會徒數百故時人語
曰魯國孔氏好讀經兄弟講習皆可聽學士來者有
聲名不過孔氏那得成
弘農楊震伯起經明博覽無不窮究諸儒語曰關西
孔子楊伯起
劉愷為太常論議常引正大義諸儒為之語曰難經
伉伉劉太常
成都趙典仲經學孔子七經河圖洛書内外靡不貫
綜受業者百有餘人時人號曰天下才英趙仲經
山陽度尚博平通京氏易古文尚書為吏清潔時人
號曰海内清明度博平
河閒劉淑仲承少明五經隱居立精舍講授諸生常
數百人時人語曰天下德弘劉仲承
劉祐字伯祖宗室子少修操行學嚴氏春秋小戴禮
古文尚書拜宗正三轉大司農靈帝初為河南尹時
人語曰天下稽古劉伯祖
上虞魏朗少英從博士郤仲信學春秋圖緯又詣太
學受五經以陳蕃薦官尚書時人語曰天下忠貞魏
少英
議郎蔡衍字孟喜汝南項人少明經講授以禮讓化
鄉里時人語曰天下雅志蔡孟喜
魯國孔昱世元少習尚書遭黨事禁錮靈帝徵拜議
郎補洛陽令時人語曰海内才珍孔世元
瑕邱檀敷字文友家貧志清不受鄉里施惠舉孝廉
連辟公府不就立精舍教授遠方至者常數百人時
人語曰海内通士檀文友
荆州牧劉表景升起立學校撰定五經章句時人語
曰海内所稱劉景升
荀爽年十二能通春秋論語杜喬稱曰可為人師遂
耽思經書慶弔不行徵命不應潁川為之語曰荀氏
八龍慈明無雙
許愼字叔重博通經籍時人語曰五經無雙許叔重
周舉字宣光博學洽聞為儒者所宗京師語曰五經
縱橫周宣光
廣漢任安字定祖受孟氏易兼通數經時人稱曰居
今行古任定祖
陳囂君期善說詩語曰關東說詩陳君期
許晏偉君受魯詩於琅邪王扶改學曰許氏章句列
在儒林故諺曰殿上成羣許偉君
折象字伯式事東平虞叔雅以道教授門人朋友自
遠而至時人諺曰折氏客誰朱雲卿段節英中有佃
子趙仲平但說天文論五經
魏
賈洪字叔業好學有才精於春秋左傳與馮翊敬危
材學相高衆人為之語曰州中曄曄賈叔業辨論洶
洶敬文通
晉
裴秀季彦著易論樂論年二十五為黃門侍郎時人
語曰後進領袖有裴秀
宋
陶覆之字孫宗為太常丞習于禮凡宗廟疑義多所
決定時人語曰定禮決疑問陶覆之
齊
沈驎士隱居餘不吳差山講經教授從學數十百人
各營屋宇依止其側時人語曰差(一作羌)山中有高士
開門教授居成市
梁
賀琛為散騎常侍領尚書左丞參禮儀事每進見武
帝與語常移晷刻省中語云上殿不下有賀雅琛容
止嫻雅故時人呼之
陳
山陰賀德仁與兄德基師事周弘正以文學稱人為
語曰學行可師賀德基文質彬彬賀德仁
北魏
崔光為孝明帝講孝經王道業預講安豐王延明錄
義時人語曰英英濟濟王家兄弟
崔暹子達拏年十三暹令儒者教其說周易兩字乃
集朝貴名流達拏升高坐開講趙郡眭仲讓陽屈服
之暹大悦擢仲讓為司徒中郎鄴下為之語曰解義
兩行得中郎
北齊
陸乂於五經最精熟館中謂之石經人語曰五經無
對有陸乂
隋
夀張呂思禮年十四受學于徐遵明長於論難諸生
為之語曰講書論易鋒難敵
經義考卷二百八十五
