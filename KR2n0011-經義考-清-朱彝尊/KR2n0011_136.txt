經義考卷一百三十六
翰林院檢討朱彝尊撰
儀禮(七)
戴氏(德)喪服變除
舊唐志一卷(通志略同)
佚
馬氏(融)喪服經傳注
隋志一卷
佚
鄭氏(玄)喪服譜注
隋志一卷
佚
喪服經傳注
隋志一卷
佚
劉氏(表)後定喪服(隋志作喪禮)
隋志一卷
佚
按杜佑通典引劉表後定喪服文云父亡在
祖後則不得為祖母三年以為婦人之服不
可踰夫孫為祖服周父亡之後為祖母不得
踰祖也又云既除喪有來弔者以縞冠深衣於
墓受之畢事反吉又云君來弔臣主人待君
到脱頭絰貫左臂去杖出門迎門外再拜乃
厭還先入門東壁向君讓君於前聽進即堂
先哭乃止於廬外伏哭當先君止君起致辭
子對而不言稽顙以答之
蔣氏(琬)喪服要記
隋志一卷
佚
蜀志蔣琬字公琰零陵湘鄊人為尚書令遷大將軍
錄尚書事封安陽亭侯延熙元年命開府明年就加
為大司馬卒謚曰恭
王氏(肅)喪服要記
隋志一卷
佚
按王氏喪服要記孔氏正義杜氏通典多引
之其魯哀公葬父一篇散見羣書今會粹為
一可以補永嘉薛氏孔子集語所未及文曰
魯哀公祖葬其父孔子問曰寧設桂樹乎哀
公曰不也桂樹者起於介子推子推晉之人
也文公有内難出國之狄子推隨其行割肉
以續軍糧後文公復國忽忘子推子推奉唱
而歌文公始悟當受爵子推奔介山抱木而
燒死國人葬之恐其神魂賈於地故作桂樹
焉吾父生於宫殿死於枕席何用桂樹為孔
子問曰寧設三桃湯乎哀公曰不也桃者起
於衛靈公有女乳母送新婦就夫家道聞夫
死乳母欲將新婦返新婦曰女有三從今屬
於人死當卒哀因駕素車白馬進到夫家治
三桃湯以沭死者出東門北隅禮三終使死
者不恨吾父無所恨何用三桃湯為孔子問
曰寧設五穀囊乎哀公曰不也五穀囊者起
伯夷叔齊讓國不食周粟而餓于首陽之山
恐魂之飢故作五榖囊吾父食味含哺而死
何用此為孔子問曰寧設菰廬乎哀公曰不
也菰廬起太伯太伯出奔聞古公崩還赴喪
故作菰廬以障其尸吾父無太伯之罪何用
此為孔子問曰寧設桐人乎哀公曰不也桐
人起於齊人虞卿遇惡繼母不得養父死不
能葬知有過故作桐人吾父生得供養何用
桐人為孔子問曰寧設魂衣乎哀公曰不也
魂衣起苑荆於山之下道逢寒死友哀往迎
其尸憫神之寒故作魂衣吾父生服錦繡死
於衣被何用魂衣為酈善長謂孔子非璠璵
送葬安用桂樹為禮乎王肅此證近於誣矣
喪服經傳注
隋志一卷
佚
射氏(慈)喪服變除圖
七錄五卷
佚
陸德明曰慈字孝宗彭城人吳中書侍郎
隋書慈吳齊王傳
喪服天子諸侯圖
舊唐志二卷
佚
杜氏(預)喪服要集
隋志二卷
佚
袁氏(凖)喪服經傳注
隋志一卷
佚
衛氏(瓘)喪服儀
隋志一卷
佚
劉氏(逵)喪服要記
七錄二卷
佚
隋書逵晉侍中
崔氏(游)喪服圖
舊唐志一卷
佚
晉書崔游字子相上黨人魏末察孝廉泰始初拜郎
中年七十餘猶敦學不倦撰喪服圖行於世
賀氏(循)喪服要紀
七錄六卷(隋志舊唐志十卷)
佚
喪服譜
隋志一卷
佚
孔氏(倫)集注喪服經傳
隋志一卷
佚
陸德明曰集衆家注
蔡氏(謨)喪服譜
隋志一卷(舊唐志同)
佚
環氏(濟)喪服要略
隋志一卷
佚
孔氏(衍)凶禮
隋志一卷
佚
葛氏(洪)喪服變除
隋志一卷
佚
陳氏銓喪服經傳注
隋志一卷
佚
劉氏(德明)喪服要問
七錄六卷
佚
裴氏(松之)集注喪服經傳
隋志一卷
佚
陸德明曰松之字士期河東人宋太中大夫西鄉侯
庾氏(蔚之)喪服要記
七錄三十一卷
佚
隋書宋員外郎散騎常侍庾蔚之撰
喪服世要
七錄一卷
佚
費氏(沉)喪服集議
七錄十卷
佚
隋書宋撫軍司馬費沉撰
雷氏(次宗)略注喪服經傳
隋志一卷
佚
釋慧皎高僧傳慧遠講喪服經雷次宗宗炳等並執
卷承旨次宗後别著義疏首稱雷氏宗炳因寄書嘲
之曰昔與足下共於釋和尚間面受此義今便題卷
首稱雷氏乎
周氏(續之)喪服注
佚
蔡氏(超宗)集注喪服經傳
隋志二卷
佚
劉氏(道拔)喪服經傳注
七錄一卷
佚
陸德明曰彭城人宋海豐令
張氏(耀)喪服要問
七錄二卷
佚
崔氏(凱)喪服難問
七錄六卷
佚
王氏(儉)喪服古今集記
隋志三卷(舊唐志同)
佚
喪服圖
隋志一卷
佚
(原闕)
(原闕)
(原闕)
田氏(僧紹)集解喪服經傳
隋志二卷
佚
司馬氏(&KR2832;)喪服經傳義疏
七錄五卷
佚
隋書司馬瓛齊散騎郎
王氏逸喪服世行要記(舊唐書逸作逡之)
隋志十卷
佚
隋書齊光禄大夫王逸撰
樓氏(幼瑜)喪服經傳義疏
七錄二卷
佚
隋書幼瑜齊給事中
劉氏(瓛)喪服經傳義疏
七錄一卷
佚
沈氏(麟士)喪服經傳義疏
七錄一卷
佚
袁氏(祈)喪服答要難
隋志一卷(舊唐志同)
佚
唐書趙成問袁祈答
賀氏(游)喪服圖
隋志一卷
佚
崔氏(逸)喪服圖
隋志一卷
佚
裴氏(子野)喪服傳
隋志一卷
佚
賀氏(瑒)喪服義疏
隋志二卷
佚
何氏(胤)喪服治禮儀注(七錄作士喪儀注)
唐志九卷
佚
何氏(佟之)喪服經傳義疏
隋志一卷
佚
隋書佟之梁尚書左丞
皇氏(侃)喪服文句義疏
隋志十卷
佚
喪服答問目
隋志十三卷
佚
孔氏(智)喪服釋疑
七錄二十卷
佚
謝氏(嶠)喪服義
隋志十卷
佚
隋書嶠陳國子祭酒
袁氏(憲)喪禮五服
隋志七卷
佚
隋書憲大將軍
王氏(隆伯)喪禮鈔
隋志三卷
佚
張氏(冲)喪服義
三卷
佚
沈氏(文阿)喪服經傳義疏
舊唐志四卷
佚
喪服發題
舊唐志二卷
佚
謝氏(徽)喪服要記注
舊唐志五卷(注賀循書)
佚
按杜氏通典引喪服要記文云公子之二宗
皆一代而已庶兄弟既亡之後各為一宗之
祖也其下有徽注云母弟於妾子則貴於嗣
子則賤與妾子同為庶故也既死之後皆成
一宗之始祖即上所謂别子為祖也又要記
下文云嫡繼其正綂者各自為大宗乃成百
世不遷之宗也其下有徽注云賀公答庾元
規云雖非諸侯别子始起是邦而為大夫者
其後繼之亦成百代不遷之宗鄭玄亦云太
祖謂别子始爵者也雖非别子始爵者亦然
愚謂是起是邦始受爵者又問别子有十人
一族之中可有十大宗乎然賀答傅純云别
子為祖不限前後此為每公之子皆别也又
要記云凡諸侯之嗣子繼代為君君之羣弟
不敢宗君君命其母弟為宗諸弟宗之亦謂
之大宗死則為齊衰九月其下有徽注云母
弟雖貴諸弟亦不敢服旣為宗主則齊衰九
月其母小君也其妻齊衰三月如大宗也以
母弟之貴故也又要記下文云若無母弟則
命庶弟之大者為宗諸弟宗之亦如母弟則
為之大功九月下有徽注云此大傳之小宗
也其母妻則無服女公子服宗亦與男同要
記下文云此二宗者一代而已下有徽注云
此二宗亦不得並故大傳曰有大宗而庶小
宗者有小宗而無大宗者公子之謂也
經義考卷一百三十六
