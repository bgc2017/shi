經義考卷二百五十七
翰林院檢討朱彝尊撰
四書(六)
徐氏(獻忠)四書本義
未見
唐氏(樞)四書問錄
二卷
未見
陳氏(祥麟)四書正蒙
未見
黃虞稷曰字士行莆田人嘉靖丙戌進士歴官山東
提學道
朱氏(潤)四書通釋
未見
黃虞稷曰潤字伯羽益都人嘉靖丙戌進士寧波府
同知
廖氏(暹)四書測
未見
陸氏(鰲)四書標指
未見
平湖縣志陸鰲字子任嘉靖戊子舉人臨江府通判
黃氏(光昇)四書紀聞
未見
薛氏(甲)四書正義
十二卷
未見
薛氏(應旂)四書人物考
四十卷
存
應旂自序曰四書人物考者考四書所載之人物也
孟氏曰誦其詩讀其書不知其人可乎夫是以考之
也余嘗董浙學政既罷歸避寇鍾山故廬盡為寇燬
惟兹四書每攜以自隨杜門無事遂將平生所錄古
人行迹各注於名氏之端者編為紀傳總四十卷其
汎引雜証雖嘗刪次而文章事行苟有禆於問學治
理者咸在所錄信而好古仲尼且然小子何人未能
網羅舊聞以資詳擇尚忍易為棄置哉
陸元輔曰書分帝紀三卷臣傳三十七卷(闕)傳二十
八卷後逸民獨行異字技藝勇力嬖倖女婦讒毁叛
逆凡九類
馬氏(森)四書口義
未見
梁氏(格)四書古義補
未見
黃虞稷曰字君正稷山人嘉靖乙未進士南京兵科
給事中
濮陽氏(淶)四書貞義
未見
王氏(復春)四書疑略
未見
莫氏(如忠)四書程朱繹旨
未見
繆泳曰華亭人嘉靖戊戌進士
王氏(材)四書石堂附語
未見
江西通志王材新城人嘉靖辛丑進士改庶吉士官
太常寺卿掌國子監祭酒事
高氏(拱)四書辨問錄
十卷
存
李氏(遜)四書質疑
佚
繆泳曰李遜字子敏新建人嘉靖甲辰進士歴官廣
東按察副使提督學政
張氏(居正)四書直解
二十六卷
存
隂氏(秉陽)四書贅說
六卷(又自訓歌一卷)
未見
黃虞稷曰衛輝人嘉靖丁未進士陕西參政
李氏(先芳)四書漢注疏引
未見
王氏(樵)四書紹聞編
未見
羅氏(汝芳)四書一貫編
七卷
存
孫氏(應鰲)四書近指
七卷
存
李延昰曰孫氏近語自為之序又有李蓘楊一魁序
二篇
徐氏(爌)四書初問
十五卷
闕(論語孟子未見)
繆泳曰太倉州人嘉靖癸丑進士
丘氏(橓)四書摘訓
二十卷
存
劉應節曰月林丘氏取蔡氏蒙引林氏存疑二書而
折衷以已意名曰摘訓
黃氏(襄)四書集說
未見
黃虞稷曰福建南安人嘉靖己未進士山西行太僕
寺卿
李氏(文纘)四書口授
未見
薛氏(東海)四書解酲
佚
楊氏(時喬)四書古今文注發
九卷
存
管氏(大勲)四書三說
三十卷
未見
黃虞稷曰鄞縣人嘉靖乙丑進士官至南京光祿寺
卿輯蒙引存疑淺說而加以折衷
萬氏(表)四書參考
未見
寧波府志萬表字民望世為寧波府指揮僉事歴官
南京中府都督僉事嘗取先儒之言集其要語名曰
四書參考
蘇氏(濓)四書通考補遺
六卷
未見
李氏(䞇)李氏說書
九卷
存
徐氏(渭)四書解
未見
章氏(一陽)金華四先生四書正學淵源
十卷
存
蕭陽復序曰諸儒之說至晦庵始集其成勉齋黃氏
親受業於朱子之門金華何文定先生雖後朱子生
而口傳心受得之勉齋自是而傳之王文憲金文安
許文懿僅二百年間四先生踵武相承凡四子之書
悉為之注疏闡其微詞奥義以翊朱注國朝採集大
全書中遡其淵源所自謂非朱氏之適傳不可也今
四先生生於一郡相繼而興所謂文不在兹乎然世
代既遠遺書散逸元江章先生乃裒而輯之章分句
釋以附於朱注而傳注益以顯則先生之用心亦勤
矣先生司訓於漳紹乃祖楓山之家學殆聞四先生
之風而興起者乎吾於是益信兹郡之多賢也敬為
之序
金氏(瑶)四書疑
一卷
存(載栗齋集)
陳氏(禹謨)經言枝指
九十三卷
存
支可大曰海虞陳錫玄著經言枝指以發明四籍曰
陳詁纂曰談經苑曰引經釋曰人物概曰名物考凡
五種總統千載之述作旁羅百氏之異同而兼傳並
載以俟學者之自擇
李延昰曰海虞陳錫玄早中鄉科久而不第歸撰經
言枝指於時支可大間亭劉鳳子羽屠隆緯真江盈
科進之黃汝亨貞父王穉登伯榖管一德士恒皆序
之已有自序
按諸序文多冗長故不錄
林氏(兆恩)四書正義
六卷續六卷
存
劉氏(元卿)四書宗解
八卷
未見
沈氏(懋嘉)四書說槩
未見
平湖縣志懋嘉懋孝之弟號白岩
趙氏(台鼎)四書脈望
九卷
未見
陳第曰蜀人
樊氏(問仁)四書心旨
佚
南陽府志問仁舉於鄉官知州
李氏(經綸)四書浴鑑篇
未見
程氏(嗣光)四書講義
十卷
未見
楊氏(世恩)四書訓錄
四卷
未見
朱氏(篁)四書啟鑰
九卷
未見
鄭氏(維嶽)四書知新日錄
三十七卷
未見
張氏(綸)四書原
未見
陸元輔曰汶上人
王氏(覺)四書明旨
二卷
存
饒氏(彛)四書輯訓
未見
陸元輔曰彛字任中撫州人
陳氏(履祥)四書翼
五卷
未見
管氏(一德)四書參同
十卷
存
李延昰曰一德字士恒其書陳禹謨為之序
朱氏(煒)注解四書人物考
八卷
未見
邵武府志朱㷆字惟盛人稱志庵先生
經義考卷二百五十七
