經義考卷一百七十五
翰林院檢討朱彝尊撰
春秋(八)
謝氏(莊)春秋圖
佚
南史謝莊分左氏經傳隨國立篇製木方丈圖山川
土地各有分理離之則州郡殊别合之則㝢内為一
何氏(始眞)春秋左氏區别
隋志三十卷
佚
隋書宋尚書功論郎
齊晉安王蕭(子懋)春秋例苑
三十卷
佚
南齊書晉安王子懋字雲昌世祖第七子撰春秋例
苑三十卷奏之世祖嘉之勅付祕閣
王氏(儉)春秋音
唐志二卷
佚
杜氏(乾光)春秋釋例引序
七錄一卷
佚
隋書齊正員郎
王氏(延之)春秋旨通
隋志十卷
佚
春秋左氏經傳通解
隋志四卷
佚
南史延之字希季仕宋為司徒左長史歷吏部尚書左
僕射齊建元元年進號鎮南將軍後為尚書左僕射
領竟陵王師
吳氏(略)春秋經傳說例疑隱
七錄一卷
佚
梁簡文帝左氏傳例苑
唐志十八卷(隋志不著簡文帝作十九卷)
佚
春秋𤼵題
七錄一卷
佚
春秋左氏圖
通志十卷
佚
劉氏(之遴)春秋大意左氏三傳異同
佚
梁書劉之遴字思貞南陽湼陽人起家寕朔主簿累
遷中書侍郎兼中書舍人出為南郡太守久之為太
府卿都官尚書太常卿之遴好屬文多學古體與河
東裴子野沛國劉顯常共討論書籍是時周易尚書
禮記毛詩並有高祖義疏惟左氏傳尚闕之遴乃著
春秋大意十科左氏十科三傳同異十科合三十事
以上之高祖大悦詔答之曰省所撰春秋義比事論
書辭微旨遠編年之教言闡義繁丘明傳洙泗之風
公羊稟西河之學鐸椒之解不追瑕丘之說無取繼
踵胡母仲舒云盛因修穀梁千秋最篤張蒼之傳左
氏賈誼之襲荀卿源本分鑣指歸殊致詳略紛然其
來舊矣昔在弱年久經研味一從遺置迄將五紀兼
晚冬晷促機事罕暇夜分求衣未遑搜括須待夏景
試取推尋若温故可求别酬所問也
沈氏(宏)春秋五辨
隋志二卷
佚
隋書梁五經博士
春秋經傳解
唐志六卷
佚
春秋文苑
隋志六卷
佚
春秋嘉語
隋志六卷
未見
崔氏(靈恩)春秋經傳解
隋志六卷
佚
春秋申先儒傳論(唐志論作例)
隋志十卷
佚
春秋左氏傳立義
隋志十卷
佚
春秋序
隋志一卷
佚
南史靈恩先習左傳服解不為江東所行乃改說杜
義每文句常申服以難杜遂著左氏條議以明之時
助教虞僧誕又精杜學因作申杜難服以答靈恩世
並傳焉靈恩左氏經傳義二十二卷左氏條例十卷
公羊榖梁文句義十卷
田氏(元休)春秋序
隋志一卷
佚
賀氏(道養)春秋序
隋志一卷
佚
沈氏(文阿)春秋左氏經傳義略(釋文作義疏)
隋志二十五卷(唐志二十七卷)
佚
南史文阿字國衞(吳興武康人)通三禮三傳位五經博士
尋遷通直散騎常侍兼國子博士所撰儀禮八十餘
條春秋禮記孝經論語義記七十餘卷經典大義十八
卷並行於時
陸德明曰文阿撰春秋義疏闕下帙王元規續成之
張氏(沖)春秋義略
隋志三十卷
佚
隋書陳右軍將軍
北史張沖字叔玄吳郡人仕陳為左中郎將非其好
也乃覃思經典撰春秋義略異於杜氏七十餘事
賈氏(思同)春秋傳駮
十卷
佚
北史賈思伯字仕休齊郡益都人弟思同字仕明為
侍講授靜帝杜氏春秋加散騎常侍兼七兵尚書尋
拜侍中卒諡文獻思同之侍講也國子博士遼西衞
冀隆精服氏學上書難杜氏春秋六十三事思同復
駮冀隆乖錯者一十餘條互相是非積成十卷詔下
國學集諸儒考之事未竟而思同卒後魏郡姚文安
樂陵秦道靜復述思同意冀隆亦尋物故浮陽劉休
和又持冀隆說竟未能裁正
潘氏(叔虔)春秋經合三傳(唐志作三傳通論)
隋志十卷
佚
春秋成套(唐志作集)
隋志十卷
佚
北史河北諸儒能通春秋者張買奴馬敬德邢峙張
思伯張奉禮張彫劉晝鮑長宣王元則並得服氏之
精微又有衞凱陳達潘叔虔亦為通解又有姚文安
秦道靜初亦學服氏後兼更講杜元凱所注
王氏(元規)續春秋左氏傳義略
隋志十卷
佚
春秋𤼵題辭義記
十一卷
佚
左傳音
唐志三卷
佚
南史王元規字正範太原晉陽人少從吳興沈文阿
受業通春秋左氏孝經論語喪服仕梁位宣城王記
室參軍陳後主在東宫引為學士俄除尚書祠部郎
自梁代諸儒相傳為左氏學者皆以賈逵服虔之義
難駮杜預凡一百八十條元規引證通析無復疑滯
著春秋發題辭及義記十一卷左傳音三卷
辛氏(子馥)春秋三傳總
佚
冊府元龜辛子馥為尚書右丞以三傳經同說異遂
總為一部傳注並出挍比短長會亡未就
劉氏(獻之)春秋三傳略例
三卷
佚
北史獻之每講左氏盡隱公八年便止云義例已了
不復講解由是弟子不能究竟其說魏承喪亂之後
五經大義雖有師說諸生多有疑滯咸決於獻之六
藝之文雖不悉注所標宗旨頗異舊義撰三傳略例
三卷
徐氏(遵明)春秋義章
三十卷
佚
北史徐遵明字子判華陰人知陽平館陶趙世業家
有服氏春秋是晉世永嘉舊寫遵明乃往讀之經數
載因手撰春秋義章為三十卷
姚氏(文安)左氏駮妄
佚
北史姚文安難服虔左傳解七十七條名曰駮妄
李氏(崇祖)左氏釋謬
佚
北史崇祖字子述申明服氏名曰釋謬
李氏(鉉)春秋二傳異同
唐志十二卷
佚
張氏(思伯)左氏刊例
十卷
佚
北史張思伯河間樂城人善說左氏傳為馬敬德之
次撰刊例十卷位國子博士
樂氏(遜)春秋序論
佚
春秋序義
佚
北史樂遜字遵賢河東猗氏人開府儀同大將軍東
揚州刺史著孝經論語毛詩左氏春秋序論十餘篇
又著春秋序義通賈服說發杜氏違辭理並可觀
辛氏(德源)春秋三傳集注
三十卷
佚
北史德源字孝基(隴西狄道人)仕周為宣納上士
劉氏(炫)春秋左傳杜預序集解
隋志一卷
佚
春秋左氏傳述義
隋志四十卷(唐志三十七卷宋志述義略一卷)
佚
春秋攻昧
唐志十二卷(本傳十卷)
佚
春秋規過
唐志三卷
佚
春秋義囊
宋志二卷
佚
顧氏(啓期)大夫譜
唐志十一卷(隋志有春秋左氏諸大夫世譜十三卷疑即是書)
佚
崇文總目不著撰人名氏凡七卷起黃帝至周見於
春秋諸國世系傳久稍失其次矣按隋唐書目春秋
大夫世族譜十三卷顧啓期撰而杜預釋例自有世
族譜一卷今書與釋例所載不同而本或題云杜預
撰者非也疑此乃啟期所撰云
晁公武曰譜左氏諸國君臣世系獨秦無世臣
鄭樵曰有杜預春秋公子譜無顧啓期大夫譜可也
李氏(謐)春秋叢林
唐志十二卷(隋志不著姓氏)
佚
冊府元龜李謐涿郡人鳩集諸經廣校同異比三傳
事例名春秋叢林十二卷徵拜著作佐郎辭以授弟
郁
沈氏(仲義)春秋榖梁傳集解
唐志十卷
未見
蕭氏(邕)榖梁傳義
唐志三卷
佚
孔氏春秋公羊傳集解
唐志十四卷
佚
孔氏春秋榖梁傳指訓
七錄十四卷(隋志五卷)
佚
張程孫劉榖梁傳四家集解
隋志四卷
佚
按四家集解當是張靖程闡孫毓劉瑶
亡名氏春秋左氏傳條例
隋志二十五卷
佚
春秋義例
隋志十卷
佚
春秋義林
隋志一卷
佚
春秋大夫辭
隋志三卷
佚
春秋辨證(唐志作辨證明經論)
隋志六卷
佚
春秋左氏義略
隋志八卷
佚
春秋五十凡義疏
隋志二卷
佚
春秋公羊榖梁二傳評
隋志三卷
佚
左氏評
唐志二卷
佚
左氏音
唐志十二卷
佚
左氏鈔
唐志十卷
佚
春秋辭苑
唐志五卷
佚
春秋雜義難
唐志五卷
佚
春秋井田記
佚
史繩祖曰後漢循吏傳白首不入市井注引春秋井
田記云井田之義有五一曰無泄天時地氣二曰無
費一家三曰同風俗四曰合巧拙五曰通財貨因井
為市交易而退故稱市井也按春秋井田記不見於
他書獨此引用故表而出之
經義考卷一百七十五
