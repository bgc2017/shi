經義考卷二百八十四
翰林院檢討朱彝尊撰
承師(四)
尚書
伏勝今文
按郭子横洞冥記謂伏生受書於秦博士李
克然不見於他書未敢深信
又按宋咸平三年贈勝乘氏伯
伏氏弟子
太子家令潁川晁錯
博士濟南張生
千乘歐陽生和伯
臨淮太守魯孔安國子國
按子國少學詩於申公受尚書於伏生見家
語後序
晁錯弟子
丹陽都尉汝陰何比干少卿(何法盛中興書少作長)
張生弟子
都尉魯夏侯氏
郡守洛陽賈嘉
魯周霸
夏侯都尉弟子
昌邑王太傅魯夏侯始昌
夏侯始昌弟子
太子太傅東平夏侯勝長公
夏侯勝弟子
太子少傅東平夏侯建長卿(又事歐陽高)
光禄勳齊周堪少卿
襃成君魯孔霸次孺
丞相建武侯陽夏黃霸次公
周堪弟子
博士魯國牟卿
列卿長安許商長伯
孔霸弟子
霸授漢元帝及子光
牟卿弟子
丞相博山侯魯孔光子夏
許商弟子
列卿沛唐林子高
博士平陵吳章偉君
列卿重泉王吉少音
博士齊炔欽幼卿
吳章弟子
御史大夫平陵云敞幼孺(西京雜記云作曹)
治大夏侯氏書
太尉參錄尚書事北海牟融子優
觟陽鴻
侍中領騎都尉平陵賈逵景伯
司隸校尉南陽宋意伯志
大司農定陶張馴子㒞(以上范氏後漢書)
議郎臨淄吳良大儀(劉氏東觀漢記)
晉江陽太守蜀郡何隨季業(常氏華陽國志)
夏侯建弟子
少府平陵張山拊長賓
張山拊弟子
黃門侍郎平陵李尋子長
關内侯光禄大夫領尚書事平陵鄭寬中少君
廣陵太傅山陽張無故子孺
城陽内史信都秦恭延君
膠東相陳畱假倉子驕
鄭寬中弟子
御史大夫東郡趙玄
水衡都尉扶風班伯
張無故弟子
新太傅沛唐尊伯高
秦恭弟子
博士魯馮賓
治小夏侯氏書
大司徒司直蘭陵王良仲子(後漢書)
成陽閭葵廉仲潔(隸釋)
歐陽生弟子
御史大夫千乘倪寬
倪寬弟子
千乘歐陽生之子傳曾孫高子陽高孫少府地餘子
新室講學大夫政自歐陽生八世至大司徒夜侯歙
正思
魯簡卿
歐陽高弟子
太子太傅濟南林尊長賓
林尊弟子
丞相關内侯平陵平當子思
信都太傅梁陳翁生
平當弟子
博士九江朱普公文
司隸渤海鮑宣子都
陳翁生弟子
博士琅邪殷崇
右扶風楚龔勝君賓
朱普弟子
太常關内侯沛桓榮春卿
議郎彭閎作明
議郎吳郡臯弘奉卿
桓榮弟子
虎賁中郎將南昌何湯仲弓
侍講九江胡憲
少府潁川丁鴻孝公
九江鮑駿
汝南張黼孟侯
太常桓郁仲恩子大鴻臚陽平侯焉叔元焉孫御史
中丞關内侯典公雅
丁鴻弟子
蘄長陳畱陳弇叔明
太尉彭城劉愷
北海巴茂
太常九江朱倀
桓郁弟子
太尉弘農楊震伯起子太尉秉叔節
桓焉弟子
司空邟鄉侯江夏黃瓊世英
司空臨晉侯弘農楊賜伯獻
楊震門生
虞放
陳翼
歐陽歙弟子
郎中平原禮震仲威
新息高獲敬公
諫議大夫濟陰曹曾伯山子河南尹祉
治歐陽氏書
弘農楊寳
兖州牧屯畱鮑永君永
諫議大夫堵陽尹敏幼季
中散大夫臨濟牟長君高子博士紆
潁川太守長安宋登叔陽
太尉朱寵
大司農酒泉張奐然明(以上范氏後漢書)
太尉河内杜喬叔榮
議郎南宗資叔都(謝氏後漢書)
郎中鄭固伯堅
綏民校尉領曲紅長熊喬漢舉
成陽閭葵龔叔謙
河南尹任城景君
步兵校尉景君
郯令景君(三世傳業以上洪氏隸釋)
郎中王政季輔(洪氏隸續)
丹水丞汝南陳宣彦成(李氏丹浦窽言)
按陳宣碑建於建平四年文云卿承家學歐
陽尚書碑至明成化中中鄉水薄岸崩始出
李蓘于田紀之
孔安國古文
孔氏古文未得列於學官
孔安國弟子
都尉朝
倪寬
中書令河内司馬遷子長
都尉朝弟子
膠東庸生(名譚)
庸生弟子
博士部刺史清河胡常少子
胡常弟子
右扶風掾虢徐敖
徐敖弟子
王璜
平陵塗惲子真
塗惲弟子
河南桑欽君長(桑或作乘)
按魯壁古文安國雖以授都尉朝倪寬司馬
遷當時頒行學官者伏生二十八篇疑安國
所授亦止於此遷史本紀世家所載諸篇是
已若增多之書未奉詔旨立博士設弟子安
國不敢私授故自膠東庸生以下至於桑欽
其師傳歷歷可數中如胡常塗惲東漢之初
頗有習其業者然所授殆亦止二十八篇而
已此終漢之世不見增多之書也
蓋豫古文
徐州刺史蓋豫以授陳畱太守汝陽周防偉公
杜林漆書古文
大司空扶風杜林伯山以授濟南徐廵東海衛宏林
同郡賈逵為之作訓馬融作傳鄭玄注解
按北海鄭氏注解古文本扶風杜氏漆書初
非安國壁中書也唐孔氏正義引康成書贊
云我先師棘下生安國亦好此學衛賈馬二
三君子之業則雅才好博既宣之矣攷衛賈
馬三君皆治漆書非膠東庸生所傳本乃謂
鄭意師祖孔學而賤夏侯歐陽等何其謬論
與鄭志張逸問云先師棘下生何時人鄭答
云齊田氏時善學者所會處也齊人號之棘
下生無常人也然則特汎言之耳人無常人
安得有其書乎况安國古文衛賈馬鄭諸儒
實均未之見也
孔僖古文
後漢書孔僖字仲和魯人自安國以下世傳古文尚
書元和二年春帝東巡狩還過魯幸闕里以太牢祠
孔子及七十二弟子作六代之學大會孔氏男子二
十以上者六十三人命儒者講論遂拜僖郎中召僖
從還京師使挍書東觀
按韋昭杜預以前安國五十八篇之書莫有
見者故諸儒箋釋遇引增多篇内文輒云逸
書其為古文尚書者或出於蓋豫或本於杜
林要非安國之書也惟范史孔僖傳謂自安
國以下世傳古文尚書連叢子亦載孔大夫
與僖子季彦問答大夫曰今朝廷以下四海
之内皆為章句内學而君獨治古義盍固已
乎季彦答曰先聖遺訓壁出古文臨淮傳義
可謂妙矣而不在科策之例世人固莫識其
竒矣賴吾家世世獨修之若是則壁中之書
僖家具存矣獨怪肅宗幸魯遇孔氏子孫備
具恩禮僖家既有臨淮傳義其時上無挾書
之律下無偶語之禁何不於講論之頃一進
之至尊或上之東觀乃祕不以示人乎竊意
僖家古義亦止伏生所授諸篇而五十八篇
則至晉而後增多㒺缺也
東漢治古文書
尹敏
孫期
丁鴻
河南尹中山劉祐伯祖
長陵令張楷公超
徵士宛孔喬子松
安成周磐堅伯
以上皆非孔氏書
晉孔氏古文
高士朝那皇甫謐士安
太保鄭沖
扶風蘇愉休預
城陽太守天水梁柳洪季
城陽臧曹彦始
豫章内史汝南梅賾仲真
按孔氏書傳授受正義本之晉書今本晉書
無之
詩
魯詩
楚蘭陵令荀卿况
荀卿弟子
齊浮邱伯
浮邱伯弟子
太中大夫魯申培
楚元王劉交字游
楚中大夫魯穆生
楚中大夫魯白生
楚夷王劉郢客
申培弟子
郎中令蘭陵王臧
御史大夫代趙綰
臨淮太守魯孔安國
膠西内史周霸
城陽内史夏寬
東海太守碭魯賜
長沙内史蘭陵繆生
膠西中尉徐偃
膠東内史鄒闕門慶忌
瑕邱江公
魯許生
免中徐公
大江公許生弟子
丞相扶陽侯鄒韋賢長孺子丞相玄成兄子車騎將
軍賞
許生徐公弟子
博士東平王式翁思
王式弟子
淮陽中尉山陽張長安幼君
楚太傅東平唐長賓
博士沛褚少孫
御史大夫沛薛廣德長卿
張長安弟子
長安兄子諫大夫游卿
張游卿弟子
泗水中尉琅邪王扶
王扶弟子
博士陳畱許晏偉君
薛廣德弟子
光禄大夫楚龔勝君賓
太山太守楚龔舍君倩
治魯詩
博士江公(漢書)
博士長安右師細君
光禄大夫劉向子政
上谷太守般高嘉子光禄大夫容
太傅裦德侯南陽卓茂子康(江公弟子)
博士許晃(一作晏)偉君
明經梓潼李業巨游
五官中郎將任城魏應君伯
大鴻臚會稽包咸子良(右師細君弟子)
千乘貞王劉伉
大司農般高詡季回
司徒平陵魯恭仲康弟侍中丕叔臨
侍御史宜春陳重景公
南頓令鄱陽雷義仲公
河隄謁者沛陳宣子興(以上范氏後漢書)
召陵令酇李炳子然(謝氏後漢書)
司隸校尉山陽魯峻仲嚴
執金吾丞武榮含和(洪氏隸釋)
齊詩
博士齊轅固
轅固弟子
夏侯始昌
夏侯始昌弟子
少府郯后倉近君
后倉弟子
諫大夫下邳翼奉少君
前將軍領尚書事蘭陵蕭望之長倩(既事后倉復事同學博士白竒)
丞相樂安侯東海匡衡稚圭
匡衡弟子
大司空琅邪師丹公仲
高密太傅琅邪伏理斿君
詹事潁川滿昌君都
侍中光禄大夫扶風班伯
滿昌弟子
九江張邯
琅邪皮容
伏波將軍新息侯扶風馬援
治齊詩
白竒
景鸞
大司徒不其侯琅邪伏湛惠公
光禄勳伏黯稚文
司空三老伏恭叔齊
侍中屯騎校尉伏無忌
郡功曹繁任末叔本
大鴻臚潁川陳紀元方
韓詩
常山太傅燕韓嬰
韓嬰弟子
淮南賁生
河内趙子
趙子弟子
丞相陽平侯河内蔡誼(亦作義)
蔡誼弟子
博士河内食子公
昌邑中尉王吉
食子公弟子
部刺史泰山栗豐
王吉弟子
博士淄川長孫順
栗豐弟子
山陽張就
長孫順弟子
東海髮福
治韓詩
長沙太守汝南郅惲君章
千乘太守淮陽薛漢公子
公車令揵為杜撫叔和(薛漢弟子下二人問)
會稽澹臺敬伯
鉅鹿韓伯高
光禄勳夀春召馴伯春
閬中令閬中楊仁文義
有道山陰趙曄長君(杜撫弟子)
博士山西張匡文通
武威太守安定李恂叔英
張恭祖
鄭玄
唐檀
公沙穆
夏侯恭
侯包(以上後漢書)
陳囂君期(謝氏後漢書)
山陽太守濟陰祝睦
郎中乘氏馬江元海
廣漢屬國都尉丁魴叔河
中常侍南陽樊安子佑(以上隸釋)
左彰長關中田君(隸續)
費令東平陽田君(歐陽氏集古錄)
從事武梁綏宗(趙氏金石錄)
何隨(華陽國志)
晉隱士弘農董景道文博(晉書)
毛詩
子夏授詩於高行子高行子授薛倉子薛倉子授帛
妙子帛妙子授河間大毛公以傳趙人小毛公一云
子夏授曾申曾申授李克李克授孟仲子孟仲子授
根牟子根牟子授孫卿卿傳毛亨亨授毛萇萇為河
閒獻王博士
毛萇弟子
趙國貫長卿(或作公)
貫長卿弟子
阿武令解延年
解延年弟子
徐敖
徐敖弟子
新講學大夫九江陳俠
陳俠弟子
九江謝曼卿
謝曼卿弟子
衛宏
賈徽
治毛詩
鄭衆
賈逵
孔僖
馬融
鄭玄
朱子授詩弟子
上饒陳文蔚才卿
嘉興輔廣漢卿
寧德陳駿敏仲
福寧孫調和卿
建陽劉爚晦伯
義烏徐僑崇甫
馮誠之
衡州襲蓋卿夢錫
順昌廖德明子晦
興國萬人傑正淳
建陽葉賀孫味道
永豐沈僩莊仲
臨川黃義剛毅然
建陽魏椿元夀
臨漳陳淳安卿
臨川甘節吉甫
邵武李閎祖守約
呂德明
晉陵錢木之子升
上饒余大雅正叔
天台潘時舉子善
浦城楊與立子權
涪陵㬊淵亞夫
建寧楊道夫仲思
永嘉黃顯子敬之
邵武李方子公晦
邵浩
南劔游儆敬仲
南康周謨舜弼
丹陽竇從周文卿
九江蔡念成元思
南昌李燔敬子
永嘉徐㝢居父
永嘉陳埴器之
鄱陽董銖叔重
黃有開
泉州楊至至之
南康呂燾德昭
三山林䕫孫子武
建陽周明作元興
潮州鄭南升文振
建安熊夢兆世卿
魏丙
邵武何鎬叔京
三山劉砥履之
永嘉徐容仁父
黃升卿
馬節之
山陽郭友仁德元
吳振
新安滕璘德粹
永豐曾祖道擇之
臨海趙師䢼共父
莆田鄭可學子上
樂平金去偽敬直
舒高
豫章黃㽦子耕
南平黃卓先之
李煇晦叔
岳陽李儒用仲秉
興國吳必大伯豐
南康胡泳伯量
建昌包揚顯道
平江李杞良仲
邵武劉炎潛夫
臨川吳琮仲方
江疇
林子蒙
蘇宜
三山黃幹直卿
三山劉礪用之
汀州楊方子直
鄱陽董拱夀仁叔
潘植立之
經義考卷二百八十四
