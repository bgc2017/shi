文獻通考卷三百十七
鄱陽馬端臨貴與著
輿地考三
古兖州
禹貢曰濟河惟兖州(東南據濟水西北距河也濟水及河並具註序目篇)九河既
道(河水分為九各從其道也九河已具註序目)雷夏既澤雍沮會同(雷夏澤名在今)
(濮陽郡雷澤縣言此澤還復其故而雍沮二水同會其中也沮音千余反)厥土黑墳(色黑而墳起也)
厥草繇厥木條(繇悦茂也條條暢也繇音遥)浮於濟漯達於河(浮以舟渡)
(也濟水已具註序目篇漯水在漢時之東郡東武陽縣今魏郡莘縣有東武陽城無此水矣因水入水曰達漯)
(音他合反)浮於汶達於濟(汶水出今魯郡萊蕪縣界言渡水西達於濟)舜置十二
牧兖其一也周禮職方曰河東曰兖州其山岱(泰山今魯郡界)
藪曰大野(一名鉅野澤在今東平郡鉅野縣)川曰河泲浸曰盧濰(盧水在濟)
(陽郡盧縣濰水在今高密郡莒縣與禹貢不同濰音維)其利蒲魚人二男三女畜
宜六擾(六擾六畜)穀宜四種(黍稷稻麥)蓋以沇水為名又兖之為
言端也信也端言陽精端端故其氣殱殺也其在天文
營室東壁則衞之分野(漢之東郡及魏郡之黎陽皆其分野今靈昌濮陽之東北境濟)
(陽之西北境博平之西南境皆是)兼得魏宋齊趙之交(漢之酸棗縣今靈昌之西境宜)
(屬魏漢之東平及東郡之西昌壽張今東平及濮陽之東南境皆宜屬宋漢之泰山渤海之高樂高城重合陽)
(信平原今濟陽之東南境平原樂安景城之南境博平之東境皆宜屬齊漢之信都清河渤海郡南至浮水今)
(清河博平之北境景城之北境皆宜屬趙)秦平天下置郡此為東郡(今靈昌濮陽濟)
(陽魏郡博平皆是)碭郡之東北境(今東平郡)齊郡之北境(今平原樂安郡)鉅
鹿上谷二郡之東境(今清河景城郡是)漢武置十三州此為兖
州(領郡國八)後漢並因前代(理昌邑今魯郡金鄉縣也)魏晉亦置兖州(領郡)
(國八理廩邱今濮陽郡雷澤縣)永嘉之後陷於石勒宋武平河南又得
其地置兖州(領郡六初理滑臺後理瑕邱滑臺今靈昌郡瑕邱今魯郡縣自二漢以後其兖州非)
(悉是古州疆域所領郡國東境兼入青州之地西境則入荆河州之地)宋末其地入後魏
自後分割不可詳焉唐分置十五部此為河南道(靈昌濮陽)
(濟陽東平等郡皆是也)河北道(清河魏郡博平平原樂安景城等郡是也)梁時滄德二州為
唐所有末年貝博二州為唐所取唐滅梁傳晉漢周皆
有其地宋以魏博貝滄海棣為河北東路濮鄆濟為京
東西路滑為京西北路靖康後沒於金
兖州舊疆界於河濟地非險固風雜數國(魏晉宋齊趙五國之地)
秦漢以降政理混同人情朴厚俗有儒學及西晉之末
為争戰之地三百年間傷夷特甚自宇内平一又如近
古之風焉
古兖州歴代沿革之圖
春秋時可考者十國
衞(南境是)齊(南境是)須句宿南燕胙遂邿郕
任
秦時為郡五
東郡碭郡(東北境是)齊郡(北境是)鉅鹿(東境是)上谷(東境是)
漢時為郡國八縣一百三十五
東郡二十二縣(濮陽茌畔觀博聊城黎頓邱范平平清)(𤼵干東阿)
(離狐平臨邑馬利苖燕須昌武壽良廪樂昌陽白南東陽邱)魏郡(東境)
(是縣見冀州)
泰山郡二十四縣(奉高剛)(博柴)(茌蓋)(盧平肥成梁蛇邱東陽父)
(萊蕪武鉅平富嬴南陽陽)(牟山蒙隂鄉華式寧陽桃桃)(乘邱)
濟隂郡九縣(定陶句冤句秺吕都氏葭密城陽乘)(成陽)(鄄)
平原郡十九縣(平原般)(鬲陵高唐阿重邱樂祝安)(平昌阿羽瑗陽)
(漯隂)(朸)(富平)(安德)(合陽)(樓虛)(龍額)
清河郡十四縣(清陽貝邱)(&KR2007;題信成)(繹幕東陽)(靈鄉厝繚鄃棗信)
(強)(復陽)(東武城)
東平國七縣(無鹽城任城富)(樊)(東平陸)(章)(亢父)
渤海郡二十六縣(浮陽合陽信皮東光重南定)(阜城章武)(千童東平)
(舒樂)(中邑重平)(高成安次)(高樂束州)(參戶修市)(成平建成)(柳成臨景)
(文安)(章鄉)(蒲領)
千乘郡十四縣(千乘蓼城)(東鄒建信)(溼沃琅平安樂博昌被狄槐安)
(陽)(高昌)(繁安)(高苑)(延鄉)
晉時為郡國十二縣八十三
任城國三縣(任城)(亢父)(樊)
濮陽國四縣(濮陽)(廪邱)(白馬)(鄄城)
濟陽郡九縣(定陶成欒氏單句陽城離狐氏武父陽)(宛邱)(已)
濟北國五縣(盧)(臨邑)(東阿)(穀成)(蛇邱)
東平國七縣(須昌無壽張范鹽)(剛平)(東平陸)(富城)
陽平郡七縣(元城陽平)(舘陶樂平)(清泉)(東武陽)(𤼵干)
高平國七縣(昌邑高平)(鉅野金鄉)(方與)(南平陽)(湖陸)
樂陵國五縣(厭次)(陽信)(漯沃)(新樂)(樂陵)
清河國六縣(清河)(靈)(繹幕)(貝邱)(鄃)(東武城)
平原國九縣(平原安德)(高唐鬲茌平城博平般聊)(西平昌)
渤海郡十縣(南皮蓚東光川浮陽城饒安安阜城合廣高東陵)(重)
泰山郡十一縣(奉高武陽)(博泰萊蕪新嬴)(梁父東牟)(山茌鉅平)(南南)
(武城)
隋時為郡七縣七十一
東郡九縣(白馬城靈昌城衞南邱濮陽胙韋封)(離狐)(匡城)
東平郡六縣(鄄城野)(須昌)(鄆城)(宿城)(雷澤)(鉅)
濟北郡九縣(盧北范壽陽穀肥東阿濟張城)(平隂)(長清)
武陽郡十四縣(貴鄉城元城黃繁水陽魏武莘觀臨武水)(頓邱舘陶)
(堂邑)(冠氏)(聊城)
平原郡九縣(安樂弓平原東將陵般平昌河高光)(胡蘇)(長)
渤海郡十縣(陽信無樂陵鹽商河南厭次清蒲臺安棣山皮池)(饒)
清河郡十四縣(清河臨清陽清武成清歴亭高漳南經鄃清泉平唐)
(城)(宗城)(博平)(茌平)
唐時為州十二縣七十九
滑州七縣濮州五縣濟州五縣魏州十縣博
州六縣鄆州五縣德州七縣棣州五縣滄州
十二縣貝州九縣澶州三縣景州五縣
宋時為州十四縣七十三
滑州四縣濮州四縣濟州四縣魏州十七縣
博州四縣鄆州六縣德州五縣棣州三縣濱
州二縣滄州七縣恩州五縣澶州七縣景州
三縣通利軍二縣
滑州其地得豕韋氏之國(豕韋氏彭姓之國祝融之後陸終第三子曰翦封為)
(彭)春秋時屬衛戰國亦屬衞其西境屬魏秦二漢置東
郡晉為陳留濮陽二國宋武平河南置兖州以為邊鎮
(領郡六理於此自晉末武帝作相平慕容超之後盡得河南之北境置守在此)後屬後魏亦為
東郡(其城古滑臺城甚固宋文帝遣將王元謨攻圍之二百餘日不拔)隋初置杞州後
為滑州又改為兖州尋廢兖州置東郡唐為滑州或為
靈昌郡義成軍節度屬河南道後改宣義軍領縣七(白馬)
(胙城匡城)(韋城酸棗)(衞南靈昌)梁以酸棗匡城二縣屬開封府
後唐復為義成軍晉以衞南屬澶州以衞州黎陽來屬
宋太平興國初改武成軍為輔郡屬京西路端拱初以
黎陽置通利軍後又為靈河郡武成軍節度熙寧五年
廢州以其地隸開封府元豐四年復之屬京西北路建
炎初沒於金劉豫僭位為涼平府金人隸山東大名府
路又以韋城為黃河渰廢撥大名府内黃來隸貢絹
領縣四治白馬白馬(春秋衛國曹邑狄滅衞衞人立戴公廬於曹即此地酈生言守)
(白馬之津是也中有白馬山黃河黎陽津靈河津金隄滑臺)韋城(古豕韋國有濮水)胙城(古南)
(燕國姞姓漢南燕縣)靈河(隋靈昌縣後唐改熙寧初廢為鎮隸白馬縣)
濮州顓頊及昆吾氏之墟也故謂之帝邱(今濮陽縣也昆吾氏)
(當夏后之世)春秋及戰國初為衞國之都(春秋經曰衞遷於帝邱)後為
宋所侵盡亡其邑獨有濮陽秦滅濮陽置東郡二漢屬
東郡濟隂二郡地晉分置濟陽郡濮陽國兼置兖州領
郡國八治於此後魏為濮陽郡後周因之隋初郡廢置
濮州煬帝初州廢以其地入東郡東平濟北三郡唐復
置濮州或為濮陽郡屬河南道領縣五(鄄城臨雷澤濮范濮)
(陽)晉以濮陽屬澶州宋因之屬京東路為濮陽郡團練
建炎二年沒於金金隸山東大名府路貢絹領縣四
治鄄城鄄城(漢縣有旄邱陶邱黃河金隄)雷澤(舜漁於雷澤即此夲夏澤以其有雷)
(神故名古郕伯國隋縣金人乃廢雷澤臨濮二縣為鎮隸鄄城)臨濮(唐縣有清邱左傳宋晉盟於清邱是)
范(春秋范宣子邑隋縣)
濟州戰國初齊衞之境秦屬東郡漢末屬東郡泰山
二郡地後漢屬東郡及濟北國晉同宋為濟北郡後魏
因之隋初置濟州煬帝時復為濟北郡唐武德四年王
世充改為濟州或為濟陽郡郡治即古碻磝城元魏所
築屬河南道領縣五(盧東平隂長陽穀阿清)後廢周復置以
鄆州之鉅野鄆城兖州之任城金鄉四縣隸之宋因之
為上州防禦屬京東路靖康二年高宗自濟入南京即
位後陷於金金隸山東西路貢阿膠領縣四治鉅野
鉅野(有大野澤魯獲麟之地漢縣有蚩尤墓)鄆城(隋縣有馬頰河濮水洮溝青陵臺)任
城(古任國太皥之後所封地漢縣有女媧陵邾婁城有承山泗水新河)金鄉(古緡國漢縣因事山得金)
(而置鼂補之云平土淺山無金此獨有金唐置金州尋廢紹興十二年河決惟金鄉獨存金人始移州治於此)
魏州夏觀扈之國春秋晉地戰國時屬魏秦屬東郡
二漢屬魏東二郡地(二漢魏晉之魏郡皆今鄴郡地)魏分置陽平郡晉
因之宋文帝置東陽平郡後魏因之後周置魏州隋改
為武陽郡唐武德四年討平竇建德改置魏州龍朔二
年改為冀州(改冀州為魏州)仍置大都督府(其魏貝博棣滄德六州並隸焉)尋
復舊(開元二十八年九月刺史盧暉移通濟渠自石灰窠引流至州城西都注魏橋夾州製樓百餘間以)
(貯江淮之貨)或為魏郡屬河東道領縣十(貴鄉魏元城邱舘陶頓)
(昌樂城臨黃氏莘朝冠)梁為天雄軍節度後唐為東京後興
唐府俄改鄴都以貝州臨清來屬晉為廣晉府以臨清
屬澶州漢為大名府周罷都復為天雄軍又以貝州之
永濟宗城經城相州之内黃成安洹水博州之清平七
縣來屬宋慶歴八年始置大名府路安撫使號北京統
大名澶懷魏德博濱棣八州屬河北路建炎二年沒於
金四年金立劉豫僣號齊尋遷於汴省北京為山東大
名府其後以内黃隸滑州以成安宗城二縣隸洺州以
臨清屬恩州紹定六年淮東制臣許國遣李全之將彭
義斌自青崖崓攻大名下之以義斌為守未幾復失
貢花紬綿紬平紬紫草領縣十七治大名大名(後魏貴鄉)
(縣後唐改廣晉漢改今名屯氏河大河故瀆俗曰王莽河)元城(隋縣後唐改興唐晉復有沙麓山及馬陵)
(孫臏書木殺龐涓之所)南樂(唐昌樂縣後割隸開德府)魏(隋縣有漳河)館陶(漢縣西北有陶)
(邱古置館其側)冠氏(隋縣有弇水北沙河)莘(隋縣有泉原河)朝城(唐縣崇寧間割隸開德府)夏
津(隋縣有屯氏河閏溝河)臨清(隋縣有御河張甲河)永濟(唐縣有永濟渠熙寧五年省隸臨清)
宗城(隋縣有張甲河張渠)經城(隋縣熙寧六年省為鎮入京城)清平(隋縣有新渠金堤)内
黃(隋縣河以北為内以南為外陳留有外黃此為内黃)成安(有安陽縣河漳河蚩尤塜)洹水(後周)
(縣熙寧初省為鎮隸成安)
博州春秋時齊之西界聊攝地也戰國時為衞齊趙
三國之交秦屬東郡漢為東郡平原清河三郡境後漢
屬東郡平原二郡地晉屬平原國宋分置魏郡後魏因
之其後置南冀州隋初廢後置博州煬帝初州廢以其
地屬武陽郡唐復置博州或為博平郡屬河東道領縣
六(聊城邑博平堂高唐)(清平武水)周廢武水縣入聊城宋為防禦
以清平縣隸大名屬河北路淳化三年以河決移治於
孝武渡西建炎後沒於金金屬山東西路嘉定十二年
淮東制置賈涉納降恩博景德四州旋失之貢平紬
領縣四治聊城聊城(漢縣有微子城黃河金沙水)堂邑(漢縣有黃河)高
唐(漢縣有烏犢河)博平(唐縣有漯河)
鄆州春秋時為魯之附庸須句國也(左傳伐邾取須句是也)戰
國時屬宋秦屬碭郡漢屬東郡東平國地後為東平
國晉宋後魏並因之後周宣帝置魯州尋廢隋又置鄆
州煬帝初為東平郡(治古須句縣)唐為鄆州或為東平郡屬
河南道領縣五(須昌壽鉅野鄆宿城張城)後為天平軍節度周
以鄆城鉅野二縣屬濟州宋因之後改為東平府屬京
東西路置安撫使大觀元年陞大都督府建炎後沒於
金金隸山東西路嘉定十三年其節度使王福以鄆降
河東北俱震後復失貢絹阿膠領縣六治須城須
城(秦須昌縣後唐改有梁山濟水清河)中都(唐縣有汶水大野陵金改為汶陽縣)夀張(漢縣有梁)
(山濟水)東阿(秦縣有吾山穀城山黃河阿井)陽穀(隋縣景德三年徙治孟店)平隂(古肥子國)
(隋縣)
德州春秋及戰國皆屬齊秦置齊郡漢高帝分置平
原郡後漢因之晉為平原國宋為平原郡後魏後周同
隋初廢後置德州煬帝初復為平原郡唐平竇建德復
置德州其後或為平原郡屬河北道(宋同)領縣七(安德安陵)
(平原陵蓨長平昌將河)周以景州安陵來屬廢長河宋因之
建炎二年沒於金金隸山東東路貢絹領縣五治安
德安德(漢縣古馬頰覆釡二河在此)平原(漢舊縣鄃縣故城在其地有黃河金河)德
平(漢平昌縣梁改熙寧六年省為鎮入安德)將陵(隋縣景德元年移治西長河)安陵(後魏縣景)
(祐二年廢入將陵)
棣州春秋戰國屬齊秦為齊郡之地漢屬平原渤海
千乘三郡地後漢為平原郡樂安國晉為樂陵樂安二
國地宋為樂陵郡後魏又為樂陵樂安二郡地隋屬渤
海郡唐武德四年分置棣州或為樂安郡屬河北道(宋同)
領縣五(厭次渤商河蒲陽信海臺)周以蒲臺渤海二縣置濱州
宋因之建隆二年升為團練俄為防禦大中祥符八年
移治陽信縣界八方寺建炎二年沒於金貢絹領縣
三治厭次厭次(漢縣有故關)商河(隋縣有馬頰河)陽信(漢縣有鉤盤河)
濱州本棣州蒲臺渤海縣後唐以其地斥鹵置𣙜鹽
務漢改贍國軍周建為州宋因之屬河北道貢絹領
縣二治渤海渤海(唐縣舊黃河在縣西北後河水移道有秦蒲臺豆子坑)招安
(熙寧二年省元豐復有儒山沙河)
滄州春秋戰國時為齊趙二州之境秦鉅鹿上谷二
郡地漢高帝置渤海郡後漢晉因之宋文帝置樂陵郡
孝武分置渤海郡後魏因之太武初改渤海郡為滄水
郡孝文帝時復舊至孝明帝分瀛冀二州置滄州及浮
陽樂陵安德三郡隋初郡廢後以其地置棣州煬帝改
為滄州尋為渤海郡唐為滄州或為景城郡屬河北道
(宋同)領縣十二(長蘆景樂陵弓鹽山饒清池臨南皮魯東光城高安津城)
(棣無)後為横海軍節度又改義昌軍梁改順化軍後唐
復為横海軍周廢長蘆乾符二縣入清池宋因之九河
悉在州境州居九河下流從州取海上路趨平州入符
家寨則咫尺幽薊矣雄霸之間即景德敵騎東歸之路
也建炎三年沒於金嘉定十三年淮東制置賈涉收復
旋失貢大絹柳箱領縣七治清池清池(漢浮陽縣地有洛水)
(徒駭河長蘆河衡漳河乾符寨)樂陵(漢縣有鬲津馬頰鉤盤河熙寧二年徙樂陵郡治咸平鎮)南皮
(漢縣有大小台山永濟河潔河)無棣(隋縣有蒲縈臺秦始皇縈蒲繫馬之地有老烏山鬲津河無棣河治)
(平元年徙無棣縣治保順軍即縣治置軍使棣州)饒安(漢縣有胡河無棣河熙寧五年省為鎮入清池)
鹽山(隋縣有毛氏河)臨津(唐縣熙寧六年省為鎮入南皮)
恩州兖冀二州之境(河自大伾山北過洚水至於大陸按驗地志云枯洚渠在經城)
(縣界北入信都郡界又按經城縣在郡治西北五十四里今郡治乃在洚水之東古兖州之域其在洚水之西)
(諸縣是故冀州之域即此地界也)春秋時屬齊其後屬晉七國時屬趙
秦為鉅鹿郡漢分置清河郡後漢為清河國晉因之後
魏北齊並為清河郡後周因之兼置貝州隋初郡廢煬
帝初復置清河郡而廢州唐為貝州或為清河郡屬河
北道(宋同)領縣九(清河宗清陽臨武陵經夏津歴漳南城清城亭)後唐
以臨清改屬興唐府晉為永清軍節度周為防禦宋復
為節度以永濟宗城經城等三縣屬大名府慶歴八年
改為恩州永清軍節度建炎後沒於金隸山東大名府
路以大名府臨清縣來屬貢絹白氈領縣五治清河
清河(漢縣端拱元年徙治永寧鎮淳化五年徙今治)清陽(漢曰貝邱隋縣熙寧元年廢入清河)
武城(漢曰東武城縣七國時趙封平原君於此有弦歌臺)漳南(漢東陽縣隋改在漳水之南至和元)
(年廢入歴亭)歴亭(隋縣)
澶州唐武德四年析黎州之澶水魏州之頓邱觀城
置貞觀元年州廢縣還故屬大歴七年田承嗣表以魏
州之頓邱臨黃復置屬河北道(宋同)領縣三(見上)晉為鎮寧
軍節度以廣晉府之臨河濮州之濮陽來屬雍熙中以
滑州之衞南黎陽二縣來屬端拱初以黎州隸通利軍
又廢臨黃入觀城慶歴四年徙清豐縣治德清軍即縣
置軍使隸州熙寧六年省頓邱縣入清豐崇寧四年建
州為北輔五年陞為開德府以大名府朝城南樂兩縣
來屬靖康後沒於金金為開州屬山東大名府路紹興
間臨河衞南二縣為黃河水渰廢貢莨莠席南粉領
縣七治濮陽濮陽(漢縣有衞陽山鮒□山黃河淇河瓠子口)觀城(隋縣有黃河泉)
(源河)臨河(隋縣有旄邱淇水永濟渠澶淵)清豐(唐縣有廣陽山黃河)衞南(隋縣有九里溝)朝
城(有武河黃河)南樂(有大河故瀆枯繫河金堤)
景州唐貞元元年析滄州之弓高東光臨津置長慶
元年州廢縣還滄州二年復以弓高東光臨津南皮景
城置大和四年州又廢縣還滄州景福元年復置屬河
北道(宋同)領縣五(見上)周降為定遠軍屬滄州以安陵隸德
州廢弓高宋太平興國六年以軍直屬京淳化元年以
冀州阜城來屬省弓高為鎮景德元年改為永静軍靖
康後沒於金金為景州仍割冀州蓨縣來屬貢簟領
縣三治東光東光(漢縣有永濟渠漳河)將陵(有永濟渠鉤盤河)阜城(漢縣)
(有衡漳河)
通利軍宋端拱元年以澶州黎陽縣建為軍屬河北
路天聖四年以衞州縣隸軍熙寧三年廢以二縣隸衞
州元祐元年復為軍政和五年陞為濬州號濬州軍節
度又改為平川軍靖康後沒於金領縣二治黎陽黎
陽(漢縣有大伾山枉人山倉城黎陽津)衞(有蘇門山鹿臺糟邱酒池)
古青州
禹貢曰海岱惟青州(孔安國以為東北據海西南距岱此則青州之界東跨海矣其界蓋)
(從岱山東歴密州東北經海曲萊州越海分遼東樂浪三韓之地西抵遼水也)嵎夷既略濰淄
其道(嵎夷地名即暘谷所在也略言用功少也濰淄二水名皆復古道濰水出今高密郡莒縣濰山淄水)
(今淄川縣)厥土白墳海瀕廣瀉(瀕水涯也瀉鹵醎之地瀕音頻又音賓瀉音昔)萊夷
作牧(萊山之夷地宜畜牧今東萊郡)舜分青州為營州皆置牧(鄭元云舜以青)
(州越海分置營州其遼東之地安東府宜禹貢青州之域也)周以徐州合青州其土
益大(周之青州兼有徐兖二州之分)周禮職方曰正東曰青州其山曰
沂藪曰孟豬(沂山在今瑯琊郡沂水縣即沂水所出也孟豬澤名今睢陽郡宋城縣即明豬屬禹)
(貢荆河州與職方山藪不同也)川曰淮泗浸曰沂沭(沭水出東海郡沭陽縣沭音述)其
利蒲魚人二男二女畜宜雞狗穀宜稻麥蓋以土居少
陽其色為青故曰青州在天官虚危則齊之分野(漢之淄川)
(東萊瑯琊高密膠東濟南皆其分也)秦平天下置郡此為齊郡(今北海濟南淄川東)
(萊東牟等郡地是)瑯琊之東境(今高密郡地也)遼東(今安東府)秦亂項羽宰
割天下以其地為國曰膠東(以田市為王理即墨今東萊郡縣)齊(以田都為)
(王理臨淄今北海郡縣地也)濟北(以田安為王理博陽謂之三齊)漢武置十三州此
亦為青州(領郡國有六)後漢因之(領郡國五理臨淄今北海郡縣是也)魏晉亦
因之(領郡國六)晉又置平州(領郡國五理昌黎今安東府也)懷帝末沒於石
勒慕容皝及慕容恪滅冉閔尅青州至苻氏平燕復有
其地及苻氏敗後刺史苻朗以州降晉晉以為幽州(以辟)
(閭渾為刺史鎮廣固)安帝時平州又陷於慕容垂其青州又為慕
容德所據復改為青州(慕容超移青州於東萊)後為劉裕所尅復
置青州(時以羊穆之為刺史鎮廣固)平州自慕容垂後又沒於馮跋
旋為後魏所有其青州宋分為青冀二州(青領郡九理臨淄冀領郡)
(九理歴城今濟南郡縣)後入後魏其後分析不可具舉唐分置十
五部此為河南道(北海濟南淄川東萊高密)河北道(安東府)宋為東京
路建炎後沒於金
青州古齊號稱強國憑負山海擅利鹽鐵(管仲謂楚師曰我齊東至)
(於海西至於河南至於穆陵北至於無棣穆陵山在今瑯琊郡沂水縣界無棣今景城郡縣又燕王謂蘇秦曰)
(吾聞秦地清濟濁河可以為固長城巨防可以為塞今濟陽郡盧縣界有防門山又有長城東至海)太公
用之而富人管仲資之以興霸人情變詐好行機術豈
因輕重而為弊乎固知導人之方先務推以誠信(漢高帝詈)
(婁敬曰齊虜以口舌得官又汲黯斥公孫弘齊人多詐也)逮於漢氏封立近戚(漢初田肯)
(說高帝曰齊東有瑯琊即墨之饒南有泰山之固西有濁河之險北有渤海之利隔懸千里齊得十二焉故號)
(東西秦非親子弟勿王)武帝臨極儒雅盛興晉惠之後淪沒僭偽
慕容建國二代而亡今古風俗頗革亦有文學唐初立
都督府命親王鎮之
古青州歴代沿革之圖
春秋時可考者五國
齊莒萊牟譚
秦時為郡三
齊郡瑯琊郡(東境是)遼東郡
漢時為郡國十二縣一百八十六
北海郡二十六縣(營陵平劇魁都安邱平瓡益壽昌望)(淳于羊石)
(平的密柳泉新壽光樂樂望石饒城鄉成都鄉)(斟鄉桑犢鄉平上成)
(膠陽)(劇)
高密國五縣(高密)(昌安)(石泉)(夷安)(成鄉)
膠東國八縣(即墨陽昌武盧下密觀鄒)(壮武)(都秩)(挺)
淄川國三縣(劇)(東安平)(橋鄉)
濟南郡十四縣(鄒平東臺陵梁鄒陽土鼔邱平般菅)(於陵朝陽)(陽歴)
(城)(猇)(著)(宜成)
齊郡十二縣(臨淄廣饒)(昌國昭南)(利胊西安鄉鉅定廣廣臺臨北平)
(鄉)
瑯琊郡五十一縣(東武諸)(不其梧成)(海曲靈門)(贛榆姑幕)(朱虛雲)
(虚水黔陬)(臨原計瑯琊稻袚臯柜箕斤虞)(缾昌邞長雩段横平廣)
(高東莞高魏其柔昌即兹鄉麗昆山鄉參封鄉椑新廣鄉來武伊)
(山鄉高陽陵駟望安安邱山折泉慎高臨石)(博石)(房山)
城陽國四縣(莒)(陽都)(東安)(慮)
東萊郡十七縣(掖平腄東平度㡉黃育臨朐昌曲成不牟牟犂陽)
(夜)(當利)(盧鄉)(陽樂)(陽石)(徐鄉)
遼東郡十八縣(襄平遼新昌番無慮險望平遼房城隊汗瀆陽)(候居)
(就平高顯安)(安市)(武次)(平郭)(文)(沓氏)(西)
樂浪郡二十五縣(朝鮮成&KR2071;邯地浿水方含資望黏蟬遂增帶駟東)
(暆奚海冥彌列口列長岑而屯有台昭明莫鏤方頭提渾吞不蠶前邪)
(昧)(華麗)(夫須)
元莵郡三縣(高句驪)(上殷台)(西蓋馬)
晉時為郡國十一縣六十九
齊國五縣(臨淄)(廣饒)(東安平)(西安)(昌國)
濟南郡五縣(平夀)(下密)(膠東)(即墨)(祝阿)
樂安國八縣(高苑光臨濟朝博昌夀東陽)(利益)(蓼城)(鄒)
長廣郡三縣(不其)(長廣)(挺)
城陽郡十縣(莒密姑幕武諸黔昌安平淳于高壯陬昌)(東武)
東莞郡八縣(東莞劇)(朱虚廣)(營陵)(安邱)(蓋)(臨朐)
東萊國六縣(掖)(當利)(盧鄉)(曲城)(黃)(㡉)
遼東國八縣(襄平就文西新昌樂安平)(力城)(安市)(居就)
元莵郡三縣(望平)(高句驪)(高顯)
樂浪郡六縣(朝鮮望)(屯有)(渾彌)(遂成)(鏤方)(駟)
帶方郡七縣(帶方海列口資冥)(南新)(長岑)(提奚)(含)
隋時為郡四縣三十六
北海郡十縣(益都都臨淄北千乘營博昌下夀光朐昌海邱密)(臨)
齊郡十縣(歴城山祝阿苑臨邑山臨濟川鄒平長高亭淄)(章邱)
高密郡七縣(諸城安東莞西邱)(郚城)(琅琊)(高密)(膠)
東萊郡九縣(掖黃膠水平盧鄉登即墨牟文)(觀陽)(昌陽)
唐時為州八縣三十四
青州七縣濰州二縣齊州八縣淄州五縣登
州四縣密州四縣萊州四縣安東大都護府
宋時為州七縣三十
青州六縣濰州三縣齊州四縣淄州四縣密
州五縣萊州四縣登州四縣
青州少皥之世有爽鳩氏虞夏時有季萴(仕側反)湯末
有逄公伯陵(逄音蒲江反)殷末有蒲姑氏皆為諸侯國於此
地周成王時蒲姑氏與四國作亂成王滅之以封太公
是為齊國所謂營邱後徙都臨淄亦其地(今臨淄縣)秦屬齊
郡漢置北海郡晉為北海樂安二國之地兼置青州(領郡)
(國五理於此)永嘉末陷於石勒(冉閔亂段龕據之慕容恪攻圍數月而剋)其後南
燕慕容德建都於此(慕容德初議所都尚書潘聰曰青齊沃壤號曰東秦地方千里四塞)
(之固負海之饒可謂用武之國廣固者曹嶷之所營山川險峻足為帝王之都從之至慕容超宋武帝來伐超)
(固守攻圍七月而拔之)宋置青州(領郡九理於此)後入後魏又置青州(宋將)
(沈文秀為青州刺史守東陽城為後魏將慕容白曜攻圍三年無救而陷)後周置齊郡隋文
帝初郡廢煬帝初州廢置北海郡唐為青州或為北海
郡屬河南道為平盧軍節度領縣七(益都夀北海千臨淄光乘)
(博昌臨朐)晉為防禦漢復為平盧軍節度宋改為鎮海軍
建隆三年以北海縣置軍屬京東路慶歴二年置京東
東路安撫使郡東北至海故曰北海青齊鹽利被天下
盗賊所聚建炎三年沒於金金為益都府隸山東路嘉
定十二年金守張林以所部濱棣淄川來降濟沂莒州
亦降俄復叛十五年山東忠義李全居青州以自守後
亦叛貢仙紋綾梨棗領縣六治益都益都(晉廣固城在縣)
(西四里曹嶷所築有大澗甚廣故名廣固城有南山堯山淄澠水平盧水)臨淄(齊國都一名營邱為海岱)
(間一都會有牛山愚山谷葵邱)臨朐(古伯氏駢邑有臨朐山)夀光(漢舊縣古紀國城在縣西有斟)
(灌城寒浞國)博興(漢博縣後唐改有濟水時水海浦)千乘(漢博縣後唐置有濟水時水海浦)
濰州唐武德二年以青州之北海營邱下密置濰州
八年州廢復隸青州宋建隆三年以青州北海縣建為
北海軍又置昌邑縣隸之乾德三年陞為濰州又增昌
樂縣為上州團練屬京東路建炎二年沒於金金隸山
東東路貢綜絲紽領縣三治北海北海(唐縣有濰水)昌
邑(隋都昌縣唐廢建隆三年復置)昌樂(唐營邱縣後廢乾德中復置更名有方山聚角山丹水朐水)
齊州春秋戰國並屬齊秦屬齊郡漢韓信伐齊至歴
下即其地也文帝分置濟南國景帝改為濟南郡樂安
郡後周亦有濟南郡隋初廢煬帝初置齊州唐復為齊
州或為臨淄郡復改為濟南郡屬河南道領縣八(歴城臨)
(濟臨章邱全豐齊亭禹城邑節山)宋屬京東路咸平四年廢臨
濟景德三年以章邱置清平軍熙寧三年廢軍復為縣
隸齊州政和六年陞為濟南府興國軍節度齊當天中
由腹齊也建炎二年守逆豫以州降遂沒於金金隸山
東嘉定十三年金守王斌以城來降旋復失貢綿絹
陽起石防風領縣四治歴城歴城(漢縣有故譚國城歴山華不注山)
禹城(古祝國唐縣有禹息城黎齊關)長清(隋縣至道二年徙城於刺榆店有磨笄山石茒四口關)
臨邑(漢縣建隆元年河決公乘渡口壞縣城三年後移孫耿鎮)
淄州禹貢曰濰淄既道即其地也春秋戰國皆齊地
秦屬齊郡漢屬濟南樂安二國之地又置淄川國晉屬
樂安國後魏置東清河郡北齊廢之隋置淄州煬帝初
併其地入齊郡唐復置淄州或為淄川郡屬河南道領
縣五(淄川苑長山陽鄒平高濟)宋屬京東路景德三年以高
苑置宣化軍熙寧三年廢軍復為縣隸州建炎二年沒
於金貢綾防風長理石領縣四治淄川淄川(漢般陽縣)
(有淄水萊蕪縣故城在東南漢淄川國亦在此古齊長城)長山(漢於陵縣陳仲子隐處有長白山粟水)
鄒平(漢縣有濟水系河)高苑(漢縣有黃河濟河)
密州戰國屬齊秦屬瑯琊郡漢屬高密國城陽國地
後漢屬瑯琊郡北海國地晉屬城陽郡後魏復置高密
郡後置膠州隋初為密州(以密水為名)煬帝後改為高密郡
唐因之屬河南道領縣四(諸城密安邱高莒)漢為防禦周為
軍事宋復為防禦屬京東道開寳五年陞為安化軍節
度建炎元年沒於金金隸山東路嘉定十二年賈涉命
李全取濰密旋復失貢絹牛黃領縣五治諸城諸
城(隋縣有瑯琊山)安邱(古根牟國有劉山安邱山涪水汶水濰水)莒(春秋莒國有洺水濰水沭水浯)
(水)高密(春秋晏平仲所食之邑隋縣有密水膠水)膠西(夲板橋鎮元祐三年置為縣置知縣兼臨)
(海軍使)
萊州春秋時萊子國也(禹貢萊夷作牧是也)齊侯遷萊子於郳
在齊國之東故曰東萊戰國屬齊秦屬齊郡兩漢為東
萊郡晉為東萊國宋為東萊郡後魏復為東萊郡後置
光州隋改為萊州煬帝改為東萊郡唐為萊州或為東
萊郡屬河南道領縣四(掖水即墨陽膠昌)宋因之為防禦使
屬京東道建炎三年沒於金金隸山東東路隸招遠縣
貢牛黃海藻牡礪石器領縣四治掖掖(漢縣有萬里沙漢武)
(帝所禱)萊陽(漢昌陽縣後唐改有高麗山七子山五龍水)膠水(隋縣有明堂山金泉山膠水)
即墨(漢縣有古不其城牢山不其山天寳山活水)
登州春秋牟子國也戰國屬齊秦屬齊郡漢以下並
屬東萊郡唐武后分萊州置登州或為東牟郡屬河南
道領縣四(宋同)宋為防禦屬京東路州三面距海祖宗時
海中諸國朝貢皆由登萊常屯重兵習水戰為京東捍
屏建炎三年沒於金金隸山東東路嘉定十三年賈涉
取登萊旋失之貢金牛黃石器領縣四治蓬萊蓬
萊(名不夜城春秋時萊子所置以日夜出故名有羽山九月山之罘水駞碁沙門二寨)黃(漢縣有萊山黃)
(水)牟平(漢縣有東牟山之罘山清陽水偽齊偽為寧海軍金始陞為州)文登(北齊縣有文登山成)
(山昌陽水金人屬寧海)
安東大都護府舜分青州為營州置牧宜遼水之東
是也春秋戰國屬燕秦立遼東郡漢因之東通樂浪本
朝鮮國武帝元封三年朝鮮人斬其王而降以其地為
樂浪元莵等郡後又置帶方郡並在遼水之東晉因之
兼置平州(領郡國五治於此自後漢末公孫度自號平州牧及其子康康子淵並擅據遼東東夷九)
(種皆服事之魏置東夷校尉居襄平而分遼東昌黎元莵帶方樂浪五郡為平州後還合幽州及淵滅後有護)
(東夷校尉居襄平晉咸寧二年分昌黎遼東元莵帶方樂浪等郡國五置平州以慕容廆為刺史屬永嘉之亂)
(為衆所推及其孫儁移都於薊其後慕容垂子寳又遷於和龍)後魏時高麗國都其地
唐總章元年李勣平高麗得城百七十六分其地為都
督府九州四十二縣一百置安東都護府於平壤城以
統之用其酋渠為都督刺史縣令上元二年徙遼東故
城儀鳳二年又徙新城聖歴元年更名安東都護府神
龍元年復故名開元二年徙於平州天寳二年又徙於
遼西故郡城至德後廢領羈縻州十四
古徐州
禹貢曰海岱及淮惟徐州(東至海北至岱南及淮)淮沂其乂蒙羽
其藝(淮沂二水已理蒙羽二山皆可種藝蒙山在瑯琊郡費縣羽山在東海郡朐山縣淮水出今淮安郡)
(桐栢山沂出瑯琊郡沂水縣是也)厥土赤殖墳草木漸苞(殖黏也漸苞言相漸及苞裹而)
(生)羽畎夏翟嶧陽孤桐(羽畎羽山之谷也出夏翟翟雉之羽可為旌旄者也嶧山之陽)
(有特生之桐音可中琴瑟嶧山在今魯郡鄒縣也)浮於淮泗達於河(渡二水而入於河也)
亦舜十二牧之一州併徐州屬青州今分入兖州之域
蓋取舒緩之義或云因徐邱以為名在天文奎婁則魯
之分野(漢之東海南有泗水至淮得臨淮之下相睢陵僮取慮皆其分也今魯郡之東南境及瑯琊之)
(南境東海臨淮之北境皆其地慮音閭)兼得宋齊吳之交(漢之楚國山陽今彭城及魯郡)
(之西境皆宜屬宋漢之瑯琊泰山今瑯琊之北境魯郡之北境宜屬齊漢臨淮之南境宜屬吳也)秦平
天下置郡此為泗水(今臨淮彭城郡是也)瑯琊之西境(今瑯琊郡)薛郡
(今魯東海等郡)漢又加置東海郡漢武帝置十三州還以其地
為徐州(領郡國四)後漢並因前代(理於郯今臨淮郡下邳縣)魏晉亦曰徐
州(領郡國七理彭城今郡)自元帝渡江徐州所得唯半而已(餘並没於)
(石氏)宋初因之(領郡十三理彭城)明帝初地入於後魏其後不可
詳焉唐分置十五部此為河南道(彭城臨淮魯郡東海瑯琊郡)唐末
海泗二州為楊行密所據後為南唐周世宗伐南唐取
二州宋分為京東路(沂)京西路(徐兖)淮南東道(海泗)建炎後
沒於金惟海泗二州屢得屢失紹興議和卒割以遺金
徐方鄒魯舊國漢興猶有儒風自劉石亂華天下分裂
分居二境尤被傷殘彭城要害藩捍南方必争之國常
置重兵數百年中無復講誦况今去聖久遠人情遷蕩
大抵徐兖其俗略同
古徐州歴代沿革之圖
春秋時可考者十四國
魯薛邾滕徐鄫鄅紀郳蕭宋
(南境)牟顓臾偪陽
秦時為郡三
泗水郡薛郡瑯琊郡(西境是)
漢時為郡國八縣一百有六
東海郡三十八縣(郯曲蘭陵平戚)(襄賁開下邳祝良成費朐陽其)
(利成即邱)(海曲于鄉)(蘭祺臨沂)(繒邱南城邱山鄉安建鄉厚容東合)
(鄉平)(承鄉建陽陽曲陽陽司吾陵平曲慮都陽平隂郚武新建昌都)
臨淮郡二十九縣(徐僮)(取慮射陽)(淮浦開陽)(盱眙贅其)(厹猶西平)
(高山陽睢陵旌鹽瀆陵淮隂平淮陵陵下相陽富陵東播蘭高開昌廣)
(平)(樂陵)(襄平)(海陵)(輿)(堂邑)
山陽郡二十三縣(昌邑橐)(成武鉅野)(湖陵單父)(東緡都關)(方與城都)
(邱薄淄黃鄉)(爰戚栗鄉)(郜成曲鄉)(中鄉陽平樂陽鄭南平西)(瑕)
瑯琊郡(南境是縣見青州)
泰山郡(南境是縣見兖州)
楚國七縣(彭城)(留)(梧)(傅陽)(呂)(武原)(淄邱)
沛郡(東境是縣見豫州)
魯郡六縣(魯)(卞)(汶陽)(蕃)(騶)(薛)
泗水國三縣(凌)(泗陽)(于)
晉時為郡國四縣三十五
彭城國七縣(彭城梧)(留)(廣戚)(傅陽)(武原)(吕)
魯郡七縣(魯)(汶陽)(卞)(鄒)(蕃)(薛)(公邱)
東海郡十二縣(郯厚祝其蘭朐邱陵)(襄賁昌利成合贛榆承慮鄉)
(戚)
瑯琊郡九縣(開陽東臨沂蒙陽都費安隂)(繒)(即邱)(華)
隋時為郡四縣三十三
彭城郡十一縣(彭城滕)(蘄陵榖陽離沛方留蘭符與)(豐)(蕭)
魯郡十縣(瑕邱龔邱)(任城梁父)(鄒城曲阜博嬴)(泗水)(平陸)
下邳郡七縣(宿豫郯夏邱城)(徐城)(淮陽)(下邳)(良)
東海郡五縣(朐山)(東海)(漣水)(沭陽)(懷仁)
唐時為州六縣三十七
徐州七縣泗州六縣兖州十一縣海州四縣
宿州四縣沂州五縣
宋時為州八縣二十七
徐州五縣淮陽軍二縣泗州三縣兖州七縣
海州四縣沂州五縣漣水軍一縣宿州五縣
徐州古大彭之國春秋戰國為宋地(春秋經曰圍宋彭城即宋本邑)
後屬楚謂之西楚項羽建都於此秦屬泗水郡漢為楚
國沛郡地後漢及晉並為彭城國晉立徐州以為重鎮
(領郡國七治於此地)宋因之(領郡十二治同)又為彭城沛二郡地(文帝元嘉中王)
(元謨上表曰彭城南届大淮左右清汴表裏京甸捍接邊境城隍峻整襟衞周固又自淮以西襄陽以北經塗)
(三千逹於濟岱六州之人三十萬戶常得全安實由此鎮後魏大將尉元上表曰彭城宋之要蕃南師來侵莫)
(不因之以陵諸夏郡城由來非攻所能拔言其險固也)後魏得之置徐州兼立東
南道行臺後周立總管府(大將王軌破陳軍於吕梁擒吳明徹悉降其衆也)隋
改彭城郡唐為徐州或為彭城郡武寧軍節度屬河南
道領縣七(彭城豐)(沛滕)(蘄離蕭符)宋屬京東路太平興國
七年以下邳宿遷二縣建淮陽軍元豐初改屬京東西
路按爾雅濟東曰徐州者商無青并青於徐也周禮
正東曰青州者周無徐并徐於青也今以周九州考之
青州得沂山及沂泗淮三水兖州得大野無復古徐州
矣今州即古彭城地也三面阻水獨其南可通軍馬紹
興後沒於金金隸山東西路貢雙絲綾紬絹領縣五
治彭城彭城(古大彭國有猴水泗水沛澤又有項羽及宋武戲馬臺)沛(漢縣有沛宫高)
(祖置酒之所有泗水泡水漷水)蕭(古蕭叔國漢縣有眢井)滕(古滕及小邾二國地有桃山抱犢山漷水)
豐(漢縣有始皇厭氣臺)
淮陽軍本徐州下邳縣後漢為下邳國梁為武州唐
置邳州後屬泗州又屬徐州宋太平興國間建為軍并
以泗州宿遷來屬屬京東東路其地三面阻水建炎三
年沒於金金改為邳州隸山東西路貢絹領縣二治
下邳下邳(夏時為邳國漢楚王信所都有嶧陽山磬石山文山沂水泗水沭水睢水)宿遷
(春秋時鍾吾子國東晉置宿遷郡唐縣有泗水汜水)
泗州古徐州地春秋為魯國地戰國魯宋吳三國之
境秦屬泗水郡漢屬臨淮東海沛三郡地後漢以其地
合於下邳國兼置徐州(領郡四治於此)宋為南彭城下邳二郡
地後魏亦為下邳郡兼置南徐州東魏改為東楚州後
周改為泗州隋改為下邳郡唐為泗州或為臨淮郡屬
河南道領縣六(臨淮水宿遷漣虹)(下邳徐城)唐末為楊行密所
有周世宗伐南唐而取之宋建隆二年廢徐城縣乾德
元年以楚州之盱眙濠州之招義二縣來屬太平輿國
三年以漣水縣屬漣水郡七年以下邳宿遷二縣隸淮
陽軍屬河東路紹興以來屢為金所據攻奪不休十二
年和議成割以遺金金隸河南路二十一年忠義人夏
俊收復隆興再和復割以遺金而盱眙招信二縣并揚
州之天長置盱眙軍紹定間又改招信軍貢絹領縣
三治臨淮臨淮(唐縣景德三年移治徐城驛有淮水磬石山)盱眙(漢縣有義帝祠)
(都梁山盱眙山龜山淮水)招信(唐招義縣太平興國初改建炎四年以屬濠州)
兖州(治瑕邱縣始禹導沇水而為濟截河南渡東流與荷澤汶水會又東北入於海兖州在濟河之間因)
(濟水𤼵源為名今郡理乃北境也至周置兖州始兼得今郡之地而濟水自王莽末入河同流於海則河南之)
(地無濟水矣自後所立皆襲舊名兼有濟南濟北濟陽濟隂郡國蓋建置之際未之審詳也)古少皥
之墟也禹貢徐兖二州之域(任城龔邱縣即兖州界餘並徐州域)春秋及
戰國並魯國亦邾國之境(邾國黃帝之後陸終之子曹姓所封也今鄒縣也今黃州)
(亦邾國之地陸終之後所封蓋陸終有六子各為國也任國太皥之後風姓今任是也)後亦為宋
齊所侵東嶽泰山在焉秦為薛縣漢高后更為魯郡及
泰山山陽郡地後漢為任城國山陽泰山郡地兼置兖
州(領郡國八理於此)晉改為魯郡宋為泰山高平魯三郡地及
兖州(領郡六理於此)後魏亦為魯郡北齊改為任城郡隋初置
兖州煬帝改為魯郡唐初偽魯徐圓朗都之尅平後改
為兖州後為魯郡後為泰寧軍節度屬河南道領縣十
一(瑕邱鄉泗水輿鄒中曲阜龔萊蕪乾任城金方都邱封)後唐以魚
臺屬單州周為防禦以任城金鄉屬濟州宋建隆元年
復為節度大中祥符元年陞為大都督政和八年陞為
襲慶府屬京東西路建炎後沒於金金隸山東西路
貢大花綾墨雲母紫金石防風茯苓領縣七治瑕邱
瑕邱(漢縣有磁陽山泗水洸水)仙源(黃帝所生之地亦為少昊之墟古魯國都曲阜縣大中祥符五)
(年改有夀邱洙水泗水慶源河孔子宅矍相圃窮桑大庭氏之庫)奉符(唐乾封縣開寳五年移治岱嶽)
(鎮大中祥符元年改有泰山社首徂徠亭石閭高里山偽齊改泰安軍金人陞州)鄒(古邾國漢縣有嶧山)
(鳬山)萊蕪(唐縣有肅然山金屬泰安州)龔邱(隋縣有讙水)泗水(魯下邑隋縣有尼邱陪尾)
(云云新甫山莵裘城鄒城)
海州春秋及戰國為魯之東境後屬秦為薛郡地後
分薛郡為郯郡漢改郯為東海郡後漢及晉因之宋亦
然兼僑立青冀二州梁置南北二青州後入後魏東魏
改為海州隋改為東海郡唐為海州或為東海郡屬河
南道領縣四(朐山陽東海沭懷仁)宋為團練屬淮東路建炎後
陷於金紹興十年韓世忠遣王勝收復十一年張浚夷
其城遷其民於鎮江三十一年張子蓋帥諸將死戰大
敗金師隆興初魏□下海州虜攻之不尅湯思退割以
遺金金人隸山東東路又撥漣水縣來隸嘉定十三年
制臣賈涉遣李全收復貢絹獐皮鹿皮領縣四治朐
山朐山(後周縣有秦始皇立石海上以為秦東門有羽山)東海(隋縣有蒼梧山捍海堰)
懷仁(後魏縣有祝其城夾谷)沭陽(後周縣有汶水)
沂州春秋時齊魯二國之地戰國屬齊魯二國之境
秦瑯琊郡漢為東海瑯琊二郡地後置瑯琊國魏晉亦
置瑯琊國宋為瑯琊郡齊不得其地後魏置北徐州後
周改為沂州隋復為瑯琊郡唐為沂州或為瑯琊郡屬
河南道領縣五(臨沂新泰)(沂水費承)宋為防禦屬京東路建
炎以後沒於金金隸山東東路貢仙靈脾紫石英茯
苓鍾乳石領縣五治臨沂臨沂(漢縣有羽山沂水沭水)沂水(隋縣)
(有穆陵山齊南界有大峴山險固處慕容超不能據故敗)費(古費國唐縣有蒙山東蒙山)承(春秋鄫子)
(國唐縣有抱犢山偪陽城)新泰(晉縣有具山敖山)
漣水軍本泗州漣水縣地宋太平興國三年建為軍
熙寧五年廢為縣屬楚州元祐二年復為軍屬淮東路
紹興十一年沒於金三十二年收復依舊隸楚州又隸
海州以去海州二百四十里不便陞軍縣一漣水縣
(隋縣有北漣水金隸海州)
宿州本徐泗二州地唐元和四年析徐州之符離泗
州之虹置太和三年州廢七年復置初治虹後徙治符
離屬河南道領縣四(符離臨虹蘄渙)宋建隆元年陞為防禦
開寳五年建為保静軍節度屬淮東路建炎後沒於金
金隸河南路隆興初張浚督師復虹縣隨師潰地再失
貢絹領縣五治符離符離(北齊縣有諸陽山淮水靈壁城)虹(漢縣有睢)
(水垓下)蘄(隋縣有渙水渦水)臨渙(舊隸徐州元和後來屬有嵇山汴河淝水)靈壁(本虹縣之)
(靈壁鎮元祐元年陞為縣)
文獻通考卷三百十七
