文獻通考卷二百七十四
鄱陽馬端臨貴與著
封建考十五
齊周隋諸侯王列侯
北齊有王公侯伯子男六等之爵王位列大司馬上非
親王則在三公下封内之調盡以入臺三分食一公以
下四分食一王置師一人餘官大抵與晉宋梁制不
異公主則置家令丞等官
齊宗室諸王
趙郡王琛神武皇帝弟天平三年追封子叡嗣(後主時見殺)
清河王岳神武從父弟天保初封子勱嗣齊亡入周仕
隋至上開府
廣平公盛神武從叔祖以從起兵封子瑗嗣改封平昌
王
陽州公永樂神武從祖兄子太昌時封子孝緒嗣後改
封脩城郡王
襄樂王顯神武從祖弟天保初封
上洛王思宗神武從子天保初封子元海嗣齊亡死於
周
思好思宗弟封南安王後反兵敗死
平秦王歸彦神武族弟天保初封後反誅
普歸彦兄子天保初封武興郡王齊亡卒於周
永安簡平王浚神武第三子保定初封後為文宣所殺
子凖嗣
平陽翼王淹神武第四子天保初封子德素嗣
彭城景思王浟神武第五子天保初封後為武成所殺
子寳德嗣
上黨剛肅王渙神武第七子天保初封子寳嚴嗣
襄城景王清神武第八子天保初封子亮嗣齊亡卒於
周
任城王湝神武第十子天保初封齊亡入周死
高陽康穆王湜神武第十一子天保初封子士義嗣
博陵文簡王濟神武第十二子天保初封後為後主所
殺子智嗣
華山王凝神武第十三子天保初封
馮翊王潤神武第十四子天保初封子茂德嗣
漢陽敬懷王洽神武第十五子天保初封子建德嗣
河南康獻王孝瑜文襄帝長子齊初封子弘節嗣
廣寧王孝珩文襄第二子齊初封齊亡卒於周
河間王孝琬文襄第三子天保初封後為武成所殺子
正禮嗣
蘭陵武王長恭文襄第四子天保初封
安德王延宗文襄第五子後主時周師入軍敗出奔延
宗即位力戰周克鄴禽之見殺
漁陽王紹信文襄第六子齊亡沒於周
太原王紹德文宣帝第二子天保初封後為武成所殺
子辨才嗣
范陽王紹義文宣第三子天保初封後周既取齊紹義
入突厥稱帝周人購得之流死蜀
西河王紹仁文宣第四子天保初封
隴西王紹廉文宣第五子天保初封
樂陵王百年孝昭帝第二子帝即位立為太子後為武
成所殺子白澤嗣
汝南王彦理孝昭子武帝初封齊亡入關授儀同隋開
皇初卒於并州刺史
汝平王彦德城陽王彦基定陽王彦康汝南王
彦忠皆孝昭子與彦理同時受封後不知所終
南陽王綽武成帝子河清時封後為後主所殺
瑯琊王儼武成子河清初封後為陸令萱等所殺
齊安王廓武成第四子
北平王貞淮南王仁光西河王仁機樂平王仁
邕潁川王仁儉丹陽王仁直東海王仁謙皆武
成子齊亡與後主俱死於長安
高平王仁英安樂王仁雅亦武成子周之殺齊宗室
二王以清狂瘖疾獲免俱徙蜀死
齊列侯
万俟普太平人其先匈奴之别世為酋長魏孝武時封
清水郡公神武封河西郡公子洛嗣
可朱渾道元遼東人魏時以功封東縣伯神武時以軍
功累封扶風郡王子長舉嗣
天元道元弟以功封昌陽縣伯
天和天元弟以道元功積封至博陵郡公
劉豐普樂人以功封山鹿縣公後戰死子曄嗣
破六韓常單于之裔魏時封永安縣侯齊受禪封廣川
縣公
金祚安定人神武時封安定縣公
劉貴陽曲人封樂縣男子洪徽嗣
蔡雋廣寧石門人神武時以戰功封烏洛縣侯
韓賢廣寧石門人以功封汾陽縣伯子裔嗣
王懷不知何許人神武時以功封盧鄉縣侯
任祥廣寧人積功封至魏郡公子胄嗣
莫多婁貸文狄那人從神武征伐積功封至石城公子
敬顯嗣
庫狄廻洛代人神武時以衆附封順陽縣子昭帝即位
進爵王
庫狄盛懷朔人積封至華陽縣公
張保洛南陽人以功積封至安武縣公
侯莫陳相代人以從神武起兵積封至白水郡公後進
爵王子晉貴嗣
薛孤延代人從神武起兵積封至都昌縣公
斛律羌舉太安人以戰功封至密縣侯子孝卿嗣
王則太原人以功封太原縣伯
慕容紹宗太原王恪之後以軍功封索盧侯後以討侯
景功進封燕郡公子三藏嗣
叱列平代郡西部人以軍功封癭陶伯子孝冲嗣
步大汗薩代郡西部人以軍功積封至義陽郡公
薛修義河東汾隂人以軍功封正平郡公子文殊嗣
慕容儼廆之後以征伐功積封至義安王
潘樂廣寧石門人以軍功積封至金門郡公子晃嗣
彭樂安定人以戰功積封至陳留王後謀反誅
暴顯魏郡人以功積封至定陽王
皮景和瑯琊下丕人以征伐功積封至廣漢郡公子信
機嗣
綦連猛代人以軍功積封至山陽王
元景安河南洛陽人本魏昭成裔以軍功封歴陽郡王
獨孤永業中山人以功封臨川王
鮮于世榮漁陽人以軍功封義陽郡王及周師取齊不
屈見殺
傅伏太安人以軍功封永昌郡公齊亡後入周為岷州
刺史
孫騰咸陽石安人神武時以親信積封至石安縣公子
鳳珍嗣
高隆之洛陽人以功封夏陽王子子遠嗣
司馬子如河内溫人魏節閔時以功封陽平郡公後以
翼贊功封須昌郡公子消難嗣
竇泰太安捍殊人以軍功封廣阿子後戰没子孝敬嗣
尉景善無人以從神武起兵功封博野縣公後追封長
樂王子粲嗣世辯
婁昭代郡平城人武明皇后母弟封濟北公後追封太
原王子仲達嗣
定遠昭次子封臨淮郡王
叡昭兄子封東安王
庫狄干善無人以從神武起兵封廣平郡公後封章武
郡王子士文嗣
韓軌太安狄那人以軍功封德安郡公子晉明嗣
段榮武威姑臧人以功封姑臧縣侯子韶嗣公功進爵
平原郡王子懿嗣
孝言韶弟封霸城縣侯
斛律金朔州敕勒部人魏孝莊時賜爵阜城男後以佐
命功封咸陽郡王子光嗣後主時祖珽譖而殺之
陳元康廣宗人以掌機密封安平子子善臧嗣
杜弼中山曲陽人文宣受禪以功封長安縣伯
張纂代郡平城人神武時以參丞相軍事封武安縣伯
張亮西河隰城人以參軍事封安定縣男
張曜上谷昌平人天保初封都鄉男
平鑒燕郡薊人以軍功封西平縣伯子敬嗣
唐邕太原晉陽人天保初封廣漢鄉男
元文遥河南洛陽人孝昭時以典機密封永樂縣伯
趙隱南陽宛人為神武功曹世掌機密積封至宜陽王
馮子琮長樂信都人後主時封昌黎郡公
魏蘭根曲陽人神武初封鉅鹿縣侯長子相如嗣
趙猛太安狄那人姊為齊文穆皇后神武時以預義功封
信都縣伯
胡長仁安定臨涇人武成后長兄後封隴東郡王後為
和士開所殺
馬敬德河間人為後主師傅後追封廣漢郡王
張景仁濟北人工草隸為後主侍書封建安王
張華原代郡人神武時以功積封至新城公子宰均嗣
由吾道榮瑯琊沭陽人文宣時以術封沭陽縣公
顔惡頭章武郡人神武時以術封安夷縣公
信都芳河間人以筮術封長安縣子
陸法和不知何許人梁元帝時助討侯景有功梁亡入
周後入齊文宣封為安湘郡公
郭秀范陽涿人齊神武時以恩倖封夀陽伯
和士開清都臨漳人後主時以權倖封淮陽郡王後為
瑯琊王儼所殺
穆提婆漢陽人後主時以恩倖封城陽郡王
高阿那肱無善人後主時以恩倖封淮陽郡王
韓鳳昌黎人後主時以恩倖封昌黎郡王
後周制封爵郡縣亦有公侯伯子男五等爵者皆加開
國授柱國大將軍開府儀同者並加使持節大都督
皇弟皇子置友及學士等員外餘史闕聞
周宗室王公
邵惠公顥文帝長兄保定初追封子什肥嗣胄(後為楊堅)
(所殺)
導顥子以功封饒陽縣伯子廣追封蔡國公洽(後為)
(楊堅所殺)
護顥子以功積封至中山公周受禪封晉國公秉政
後以專權為武帝所誅
把簡公連以戰殁保定初追封子元寳亮椿(為楊堅所)
(殺)
莒莊公洛為爾朱榮所殺保定初追封子菩薩至
賓貢
虞國公仲德文帝從父兄保定初追封子興嗣洛隋
受禪為介公
廣川公測文帝族子以從魏孝武西遷封子該嗣
深測弟以功積封至長樂侯子孝伯嗣(後為天元所殺)歆
東平公神舉文帝族子初以從孝武入關封城陽縣公
後為天元所殺子同嗣
慶神舉弟以戰功封汝南郡公子靜亂協
衛刺王直文帝子建德三年封後坐反誅
齊焬王憲文帝子建德三年封後為天元所殺
趙王招文帝子建德五年封後為楊堅所殺
譙孝王儉文帝子建德時封子乾惲嗣為楊堅所殺
陳王純文帝子建德三年封
越王舒文帝子建德三年封
代王達文帝子建德三年封
冀王通文帝子建德三年封
滕王逌文帝子建德三年封以上並為楊堅所殺
紀厲王康孝閔帝子建德三年封後坐罪死子湜嗣(為楊)
(堅所殺)
畢王賢明帝子酆王貞明帝子漢王贊武帝子
秦王䞇武帝子曹王允武帝子道王充武帝子
蔡王兌武帝子荆王元武帝子萊王衍宣帝子
郢王術宣帝子以上並為楊堅所殺
周列侯
寇洛上谷昌平人以從入關及戰功積封至京兆郡公
子和嗣
趙貴天水南安人以迎周文積功封至楚國公後為宇
文護所殺
善貴從祖兄以翊戴周文功封襄城縣公
李賢隴西成紀人以功封上邽縣公子端嗣
詢端族孫武帝時以軍功封高平郡公子元方嗣
崇端弟以父賢功封廻樂侯子敏嗣
穆賢弟以從迎魏孝武功封永平縣子後進安武郡
公子筠嗣渾
梁禦安定人以戰功積封至廣平郡公子睿嗣洋
李弼隴西成紀人以征伐功積封至趙國公子暉嗣
衍暉弟以功封真鄉公子仲威嗣
綸衍弟封河陽郡公子長雅嗣
曜弼子封邢國公子寬嗣密
&KR0910;弼弟以戰功封晉陽公子椿嗣改封河東郡公
宇文貴昌黎大棘人以戰功封許國公子善嗣
忻善弟以戰功封興國縣公隋文時以功進封英國
公
愷忻弟封安平公
侯莫陳崇代武川人以戰功積封至梁國公子芮嗣
穎芮弟以功封廣平侯
王雄太原人以戰功封武威郡公子謙嗣
王盟德皇后之兄封魏昌縣公子勱嗣誼
獨孤信雲中人以從魏孝武入關功進爵浮陽郡公子
善嗣
竇熾扶風平陵人以征伐功積封至鄧國公子茂嗣
榮定毅賢德藏
賀蘭祥武川人以功積封至凉國公子敬嗣
叱烈伏龜代郡西部人以從征伐功封長樂縣公子椿
嗣
閻慶河隂人以功積封至太安郡公子毗嗣雄
權景宣天水顯親人以征伐功積封至千金郡公子如
璋嗣
王羆京兆霸城人以戰功封扶風郡公子慶遠嗣述
謨
王思政太原祁人以軍功積封至太原郡公後戰敗陷
於東魏子康嗣
尉遲迥代人以征伐功封蜀國公宣帝崩楊堅輔政將
圖簒奪迥舉兵討堅不克死之
王軌太原祁人以功積封至郯國公後為天元所殺
周惠達文安人周文時以府司馬積封至文安公
蘇綽武功人文帝時以輔佐功封美陽縣公子威嗣隋
時封邳公
椿綽弟以軍功封美陽子後進爵侯子植嗣
亮綽從兄以功封臨涇縣子子師嗣
韋叔裕京兆杜陵人以征伐功積封至鄖國公子總嗣
國成
夀叔裕子以父功封永安縣侯子保巒嗣
洸叔裕兄孫以征伐功封衛國縣公後進郡公子協
嗣
藝洸弟以擊尉遲迥功封武威縣公
冲藝弟封安固縣侯
韋瑱京兆杜陵人周時封長安縣男隋初以定策功進
封普安郡公
柳檜河東解人以軍功封萬年縣子後戰沒子斌嗣
祚
慶檜弟以功封平齊縣公子機嗣述
達奚武代人以軍功封高陽郡公子震嗣
若干惠代武川人周文初興以翊戴功積封至長樂郡
公子鳳嗣
怡峯遼西人以戰功封華陽縣公子昂嗣
劉亮中山人以軍功封至長廣公子昶嗣
王德代武川人以翊戴功封至河間郡公子慶嗣
赫連達勃勃之後魏孝武入關以奉迎功積封至魏昌
公子遷嗣
韓果代武川人以戰功封褒中郡公子明嗣
蔡祐陳留圉人以戰功封至懷寧郡公子正嗣
常善高陽人以政積封永陽郡公子昂和嗣
梁椿代人以戰功封清陵郡公子明嗣
梁臺萇池人以翊戴功封中部縣公
田宏高平人以戰功封鴈門郡公子仁恭嗣
王傑金城直城人以戰功積封張掖郡公
王勇代武川人以戰功封新陽郡公子昌嗣
宇文虬代武川人以戰功封南安侯
耿豪鉅鹿人以戰功封平原公子雄嗣
高琳其先高麗人以戰功封犍為郡公子儒嗣
李和朔方巖綠人以功封永豐縣公子徹嗣
伊婁穆代人以戰功封平陽縣公子豐嗣
劉雄臨洮子城人以功封趙郡公子昇嗣
侯植其先上谷人以戰功封肥城縣公子定嗣
李延孫伊川人以戰功封華山郡公子人傑嗣
韋祐京兆山北人以戰功封固安縣公子初嗣
陳欣宜陽人以戰功封許昌縣公子萬敵嗣
魏元其先任城人以從魏孝武入關功封廣宗縣公
泉仚上洛豐陽人以戰功封上洛郡公子貞嗣暅
李遷哲安康人本仕梁後以軍敗降立功封安康郡公
子敬猷嗣
楊乾運興勢人夲仕梁來降封安康郡公子端嗣
扶猛上甲黃土人夲仕梁來降封臨江縣公
陽雄上洛邑陽人以從孝武西遷功積封至魯陽縣公
子長寬嗣
席固其先安定人仕梁以衆來歸封新豐縣公子雅嗣
辛善隴西人以戰功積封至宿國公子永達嗣
任果南安人夲仕梁以衆來附封樂安郡公
崔彦穆清河東武城人以功封千乘縣侯隋時進封東
郡公子君綽嗣
楊纂廣寧人以戰功封永興縣侯後進爵為公子睿嗣
段永其先遼西石城人以功進封至廣城郡公子岌嗣
令狐整燉煌人以功進封至彭城縣公子熙嗣
唐瑾北海平夀人以從平江陵功進封臨淄縣公孫大
智嗣
柳敏河東解縣人以功積封至武德郡公子昂嗣
王士良太原晉陽人以功積封至廣昌郡公子德衡嗣
豆盧寧昌黎徒河人魏孝武時以奉迎功積封至楚國
公子勣嗣毓願師通寬
楊紹弘農華隂人以戰功積封至儻城郡公子雄嗣
達雄弟封遂寧縣子
王雅新囧人以戰功封居庸縣伯子世積嗣
韓雄河南東垣人以戰功積封至新義郡公子擒虎嗣
隋時以平陳别封夀光縣公世諤
僧夀擒虎弟隋初以功封昌樂縣公
洪僧夀弟以破尉遲迥功封甘棠縣侯
賀若敦河南洛陽人其先居漠北為部落大人敦西歸
周文積封至武都郡公後為晉公護所殺子弼嗣以平
陳封宋國公
誼敦弟周時封霸城縣子子舉嗣
申徹魏郡人以迎魏孝武功積封至博平公子康嗣
陸通吳郡人宋武平秦時沒關中以從平盜功積封至
綏德郡公
逞通弟積封至中都縣公子操嗣
庫狄峙代人以奉使和蠕蠕封高邑公子嶷嗣
楊荐秦郡寧夷人以奉迎孝武功積封至清水公子淹
嗣
趙剛河南洛陽人以復東荆州功積封至浮陽郡公子
元卿嗣世宏
趙昶天水南安人以戰功積封至長樂郡公
王悦京兆藍田人以戰功積封至河北縣公子康嗣
趙文表天水人以使突厥迎皇后功封伯陽縣伯子仁
海嗣
元定河南洛陽人以戰功積封至長湖郡公子樂嗣
楊&KR0710;正平高凉人以戰功封至華陽縣侯
韓褒潁川潁陽人周文帝時以參丞相府參軍封三水
縣侯子繼伯嗣
趙肅河南洛陽人以運糧功封清河縣子子軌嗣
張軌濟北臨邑人以從征伐功封夀河縣子
李彦梁郡下邑人以功積封至平陽公子昇明嗣
郭彦太原曲陽人周文時為相府西曹封龍開縣伯
梁昕安定烏氏人以功封胡城縣伯
皇甫璠安定三水人以功封長樂縣子
辛昂隴西狄道人以功封繁昌縣公
王子直京兆杜陵人以從孝武西遷功封山北縣男
杜杲京兆杜陵人以奉使江南稱旨封義興縣公
吕思禮東平夀張人以從擒竇泰功進爵為侯
冀雋太原陽邑人周文平侯莫陳悦時以功封長安縣
男後加至昌樂侯
辛彦之隴西狄道人周受禪以掌議儀制封五原郡公
何妥西城人周天元時封襄城縣侯隋受禪進爵為公
王褒瑯琊臨沂人初仕梁元帝梁亡入周後封石泉縣
子
庾信南陽新野人初仕梁梁亡入周積封至義城縣侯
子立嗣
顔之推瑯琊臨沂人周時以太子侍讀天元即位封平
陽縣公隋時進鉅野郡公
梁彦光安定烏氏人以從平齊功積封至華陽郡公
樊叔略陳留人以從平齊功封清鄉縣公隋時進爵安
定縣公
燕榮弘農人以從平齊功封高邑縣公
蔣昇楚國平河人以功封高城縣子
隋開皇中制國王郡王國公郡公縣公侯伯子男凡九
等(樊子蓋進爵封為濟公言其功濟天下特為立名無此郡國)至煬帝唯留王公侯
三等餘並廢之皇伯叔昆弟皇子是為親王及大長
公主長公主皆置官屬親王置師友文學長史司馬諮
議掾主簿錄事功曹記室戶倉兵騎法士等曹參軍東
西閤祭酒參軍事典籖等員嗣王則無師友(諸王以下皆置官屬)
(各遞減)煬帝更令王府參軍為諸司書佐屬參軍則置以
屬為名改國令為家令餘以國為名者皆去之諸公主
各置家令丞主簿謁者舍人等員郡主唯無主簿
隋宗室王
蔡景王整隋文帝次弟從周武帝戰死隋受禪追封子智
積嗣
滕穆王瓚文帝弟帝受禪封子綸嗣煬帝時廢徙珠崖
後歸唐封懷化縣公
詵綸弟襲封滕王隋末為宇文化及所殺
道宣王嵩文帝弟周時蚤卒隋初追封子靜嗣世證
衛昭王爽文帝弟帝受禪封子集嗣煬帝時坐罪廢徙
不知所終
河間王宏文帝從祖弟周時從帝征伐委以腹心受禪
封子慶嗣後降李密王世充歸唐封郇國公
義城公處綱文帝族父周時以軍功封其父隋受禪處
綱嗣爵
房陵王勇文帝長子初立為太子後廢為庶人為煬帝
所殺追封房陵王
長寧王儼平原王裕安城王筠安平王嶷
襄城王恪高陽王該建安王韶潁川王煚俱
勇子勇敗俱坐廢後悉為煬帝所殺
秦王俊文帝子開皇元年封子浩嗣宇文化及弑煬帝
立浩為帝尋殺之
蜀王秀文帝子開皇元年封後坐罪廢為庶人後為宇
文化及所殺并其諸子
漢王諒文帝子開皇元年封煬帝即位坐反誅
晉王昭煬帝長子仁夀初封帝即位立為皇太子後薨
代王侑昭長子唐高祖入關立之後禪於唐崩諡恭
帝
燕王倓昭次子宇文化及弑煬帝併遇害
越王侗昭幼子王世充立之於東都世充簒遇害
齊王暕煬帝子開皇中立後為宇文化及所害
趙王杲大業九年封後為宇文化及所害
隋列侯
高熲渤海蓨人文帝輔政封義寧縣公後以平陳功封
齊國公煬帝即位坐訕謗誅
牛宏安定鶉觚人周時襲封臨涇公
李德林博陵安平人隋文受禪以佐命功封安成縣子
梁士彦安定烏氏人周時以平齊功封郕國公隋初坐
反誅
元諧河南洛陽人文帝受禪以舊恩封樂安郡公後坐
罪誅
虞慶則京兆櫟陽人開皇初以討突厥功封彭城郡公
元胄河南洛陽人文帝受禪以腹心佐命封武陵郡公
煬帝時坐事死
達奚長儒代人文帝受禪以佐命功封蘄郡公
賀婁子幹代人以討尉遲迥功封鉅鹿郡公子善柱嗣
史萬歲京兆杜陵人以戰功封太平縣公後坐事誅子
懷義嗣
劉方京兆長安人以戰功贈盧國公子通仁嗣
杜彦雲中人以討尉遲迥功封襄武縣公子虔寳嗣
周搖河南洛陽人以戰功封夔國公
獨孤楷不知何許人以戰功積封至汝陽郡公
乞伏慧鮮卑人以破尉遲迥封西河郡公
張威不知何許人以戰功積封至晉熙郡公
和洪汝南人以破尉遲迥功封廣武郡公
隂夀武威人以功封趙郡公子世師嗣
楊義臣代人以舊恩封秦興公
劉昉望都人以佐命功封舒國公後坐反誅
柳裘河東解人周時以功封昌樂公子惠童嗣
皇甫績安定朝那人以佐命功封義陽郡公子偲嗣
郭衍太原介休人周時封武強縣公煬帝即位以預奪
嫡謀封真定侯
楊汪弘農華隂人以功封平鄉縣伯
趙煚天水西人文帝受禪以進璽綬功封金城郡公子
義臣嗣
趙芬天水西人周時封淮安縣男子元恪嗣
王韶太原晉陽人周時以平齊功封晉陽縣公帝受禪
改封項城郡公子士隆嗣
元巖河南洛陽人周時封昌國縣伯帝受禪進封平昌
郡公子宏嗣
宇文弼河南洛陽人周時為濟陽侯隋受禪進爵為公
子傑嗣
李圓通京兆涇陽人少賤給事文帝家帝受禪以佐命
功封萬安縣公子孝常嗣
郭榮太原人周時以軍功封平陽縣男文帝受禪以龍
潛舊人進爵蒲城郡公
龐晃榆林人周時襲爵比陽侯文帝受禪以舊人進爵
為公
李安狄道人以佐命功封趙郡公子瓊嗣
楊尚希弘農人周時為高都侯文帝受禪進爵為公子
旻嗣
張煚河間鄚人周時封北平縣伯文帝受禪進爵為侯
蘇孝慈扶風人周時封臨水縣公隋初進爵安平郡公
子康嗣
元夀河南洛陽人周時封隆城縣公
段文振北海期原人周時封襄國縣公
來護兒南陽新野人以平江南功封襄陽縣公後為宇
文化及所害
樊子蓋廬江人以平陳功封上蔡縣伯
周羅㬋九江潯陽人夲陳將陳亡乃降後以擊突厥功
封義寧郡公
周法尚汝南安城人夲仕陳後降周封歸義縣公以戰
功封譙郡公
衛元河南洛陽人周時襲爵興勢公隋文受禪封同軌
郡公
劉權彭城豐人以平陳功封宋城縣公
李景天水休官人隋初封平寇縣公煬帝時以擊高麗
封滑國公
李諤趙郡人文帝受禪封南和伯
鮑宏東海郯人周平齊以功封平遥縣伯隋初進爵為
公
梁毗安定烏氏人周時封易陽縣子隋初進爵為侯
杜整京兆杜陵人周時以平齊功封平原縣公隋初進
爵長廣郡公子楷嗣
張定和京兆萬年人以破突厥功封武安縣侯
張奫清河東武城人以從平陳功封文安縣子
麥鐡杖始興人遼東之役戰死贈宿國公子孟才嗣
權武天水人周時以父戰死襲封齊郡公
吐萬緒代郡鮮卑人周時襲爵元夀縣公隋文受禪進
穀城郡公
董純隴西成紀人周時以平齊封大興縣侯後從平漢
王諒進爵郡公後坐罪死
王辨馮翊蒲城人以從平漢王諒功封武寧縣男
陳稜廬江襄安人以破楊元感功封信安侯
宇文述代郡武川人周時以軍功封江陵郡公後以平
尉遲迥功進封褒國公子化及嗣
智及以父功封濮陽郡公後並以江都弑煬帝僭立
為竇建德所誅
王世充夲西域胡人煬帝時為東都留守帝遇弑世充
奉越王侗為主封世充鄭國公後簒立號鄭唐討平之
蕭該蘭陵人梁鄱陽王恢之孫開皇初封山隂縣公
王頒太原祁人僧辨之子開皇初以平蠻功封蛇邱縣
公
劉弘彭城人以從平陳功封護澤縣公子長信嗣
盧楚涿郡范陽人越王侗時封涿郡公王世充簒楚不
從死之
來和京兆長安人周時以相術封洹水縣男隋受禪進
爵為子
文獻通考卷二百七十四
