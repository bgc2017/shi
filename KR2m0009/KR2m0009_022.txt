文獻通考卷二十二
鄱陽馬端臨貴與著
土貢考一
歴代土貢(進奉羡餘)
禹貢兖州厥貢漆絲厥篚織文(織文錦繡之屬盛之筐篚而貢)青州厥
貢鹽絺(細葛)海物惟錯(錯雜也)岱畎絲枲鉛松怪石(畎谷也怪石石)
(似玉)厥篚檿絲(檿桑蠶絲中琴瑟絃)徐州厥貢惟土五色泗濱浮磬
淮夷蠙珠暨魚厥篚元纖縞(元黑繒縞白繒纖細也明二繒俱細)揚州厥
貢惟金三品(金銀銅)瑶琨(美玉)篠簜(美竹)齒革羽毛惟木厥篚
織貝(織細苧貝水物)厥包橘柚錫貢(錫命乃貢言不常)荆州厥貢羽毛
齒革惟金三品杶榦栝栢(榦柘也)礪砥砮丹(砮矢鏃)惟箘簵
楛三邦底貢厥名(箘簵美竹楛中矢榦三物皆出雲夢澤傍三國常致貢之天下稱善)包
(橘柚)匭(匣也)菁茅(菁以為菹茅以縮酒)厥篚元纁璣組(此州染元纁色善故貢之璣珠)
(𩔖組綬𩔖)九江納錫大龜豫州厥貢漆枲絺紵厥篚纖纊(纊細)
(綿)錫貢磬錯(治玉曰錯)梁州厥貢璆鐵銀鏤砮磬(璆玉名鏤剛鐡)熊
羆狐狸織皮(貢四獸之皮織金罽)雍州厥貢球琳琅玕(球琳皆玉名琅玕石)
(似珠)
周官太宰以九貢致邦國之用一曰祀貢(犧牲包茅之屬)二曰
嬪貢(嬪故書作賓賓貢皮帛之屬)三曰器貢(宗廟之器)四曰幣貢(繡帛)五曰
材貢(木材也)六曰貨貢(珠貝自然之物)七曰服貢(祭服)八曰斿貢(羽毛)
九曰物貢(九州之外各以其所貴寳為贄)
大行人邦畿方千里其外方五百里謂之侯服歲一見
其貢祀物又其外方五百里謂之甸服二歲一見其貢
嬪物又其外方五百里謂之男服三歲一見其貢器物
又其外方五百里謂之采服四歲一見其貢服物又其
外方五百里謂之衛服五歲一見其貢材物(材物八材也)又
其外方五百里謂之要服六歲一見其貢貨物九州之
外謂之蕃國世一見各以其所貴寳為贄(若犬戎獻白狼白鹿是也)
漢高帝十一年詔諸侯王通侯常以十月朝獻及郡各
以人口數率人歲六十三錢以給獻費(詳見丁賦門)
文帝後六年大旱蝗令諸侯毋入貢弛山澤
時有獻千里馬者詔曰鸞旗在前屬車在後吉行日五
十里師行日三十里朕乘千里馬獨先安之於是還馬
與道里費
元帝初元五年罷齊三服官(齊國舊有三服之官春獻冠幘縰為首服紈素為冬)
(服輕綃為夏服)
東漢世祖建武十三年詔曰往年已勅郡國異味不得
有獻御今猶未止非徒有豫養導澤之勞至乃煩擾道
上疲費過所其令官勿復受明敕下以遠方口實所以
薦宗廟者自如舊制
異國有獻名馬者日行千里又進寳劒價兼百金詔
以馬駕鼓車劔賜騎士
野王歲獻甘醪膏餳每輙擾人吏以為市樊儵臨終
奏乞罷之明帝從之
明帝永平十一年漅湖出黃金廬江太守取以獻
章帝建初二年詔齊相省冰綺方空縠吹綸絮(舊齊有三服官)
(今省)
和帝詔太官勿受遠國珍羞
舊南海獻龍眼荔枝十里一置五里一候奔騰險阻
死者繼路時臨武長汝南唐羌縣接南海乃上書陳
狀詔曰遠國珍羞本以奉宗廟苟有傷害豈愛民之
本其勅太官勿復受獻
安帝永初五年詔省減郡國貢獻太官口食
和熹鄧后詔蜀漢釦器凡帶佩刀並不復調(釦音口以金銀緣器)
(也)
順帝永建四年詔曰海内頗有災異朝廷修政太官減
膳珍玩不御而桂陽太守文礱不惟竭忠宣暢本朝而
遠獻大珠以求幸媚今封還之
晉武帝時太醫司馬程據獻雉頭裘帝焚之於殿前乃
敕内外敢有獻竒技異服者罪之
隨煬帝龍舟幸江都所過州縣五百里外皆令獻食多
者一州至百輦極水陸珍竒後宮厭飫將發之際多棄
埋之帝至江都江淮郡官謁見者專問禮餉豐薄豐則
超遷丞守薄則率從停觧江都郡丞王世充獻銅鏡屏
風遷通守歴陽郡丞趙元楷獻異味遷江都郡丞由是
郡縣競務刻剥以充貢獻民外為盗賊所掠内為郡縣
所賦生計無遺
唐制州府歲市土所出以為貢其價視絹之上下無過
五十疋異物滋味名馬鷹犬非有詔不獻有加配則以
代租賦
中宗時大臣初拜官獻食天子名曰燒尾蘇瓌獨不進
及侍宴宗晉卿嘲之帝默然瓌曰宰相燮和隂陽代天
治物今粒食踴貴百姓不足臣誠不稱職不敢燒尾
元宗開元二十四年千秋節羣臣皆獻寳鏡張九齡以
為以鏡自照見形容以人自照見吉凶乃述前世興廢
之源為書五卷謂之千秋金鏡錄上之
代宗時生日端午四方貢獻至數千萬者加以恩澤諸
道尚多侈麗以自媚
德宗既平朱泚之後屬意聚歛藩鎮常賦之外進奉不
息劒南西川節度使韋臯有日進江西觀察李兼有月
進他如杜亞劉贊王緯李錡皆徼射恩澤以常賦入貢
名為羡餘至代易又有進奉戶部財物所在州府及廵
院皆得擅留或矯密旨加歛或減刻吏禄或販鬻𬞞菓
往往私自入所進纔十二三無敢問者刺史及幕僚至
以進奉得遷官
李德裕為浙西觀察使敬宗立侈用無度詔浙西上
脂盝妝具德裕奏比年旱災物力未完乃三月壬子
赦令常貢之外悉罷進獻又赦令禁諸州羡餘無送
使今歲經費常少十三萬軍用褊急所需脂盝妝具
度用銀二萬三千兩金一百三十兩物非土產雖力
營索尚恐不逮願詔宰相議何以俾臣不違詔旨不
乏軍興不疲人不歛怨則前敕後詔咸可遵承不報
時罷進獻不閱月而求貢使足相接於道故德裕推
一以諷他又詔索盤絛繚綾千疋復奏言太宗時使
至凉州見名鷹諷李大亮獻之大亮諫止詔嘉歎元
宗時使者抵江南捕鵁鶄翠鳥汴州刺史倪若水言
之即見褒納皇甫詢織半臂造琵琶捍撥鏤牙筩於
益州蘇頲不奉詔帝不之罪夫鵁鶄鏤牙微物也二
三臣尚以勞人損德為言豈二祖有臣如此今獨無
之且立鵝天馬盤絛掬豹文彩怪麗惟乘輿當御今
廣用千疋臣所未諭優詔為停
憲宗禁無名貢獻而至者不甚却翰林學士錢徽懇諫
罷之帝密戒後有獻毋入右銀臺門以避學士
宣宗時右補闕張潛奏藩府代移之際皆奏羡餘為課
績朝廷因為甄奬夫財賦有常非重取於民刻削軍士
則安得羡餘南方諸鎮不寧皆由此也變故一生所蓄
既遭焚掠發兵費又百倍然則朝廷何利焉乞自今藩
府長吏不增賦歛不減糧賜獨節游宴省浮費而能致
羡者然後可賞也上嘉納之
致堂胡氏曰憲宗喜進奉上承乃祖代德之弊然
當朝多賢相繼論列雖寔不能革猶文為之禁穆
敬而後遂無復諫者非無進奉也盖以為常例矣
故李德裕收諸道助軍錢帛入備邊庫然因私獻
以為公家費策之次也觀張潛疏則益信羡餘之
進累朝相襲明矣雖然潛之言曰長吏不增賦歛
不減糧賜獨節游宴省浮費而能致羡然後賞之
審如是將安取餘且方鎮專制境内其倚法剥削
朝廷何自而稽之羡餘之名存而甄奬之令在彼
必曰此皆節省所得而非增削所致也悦其名不
去其實病源曷瘳不若禁絶羡餘無得進奉則民
瘼庶乎其少損矣
唐天下諸郡每年常貢
通典按令文諸郡貢獻皆取當土所出凖絹為價
多不得過五十疋並以官物充市所貢至薄其物
易供聖朝常制於斯在矣其有加於此數者亦折
租賦不别徵科
京兆府(貢葵草席)(地骨白皮)(酸棗仁)
華隂郡(貢鷂子十聯細辛四斤)(烏鶻五聯八茯苓三十八斤茯神三十斤今華州)
馮翊郡(貢白裏皺文皮三十一領)(今同州)
扶風郡(貢龍鬚席十領)(今岐州)
新平郡(貢剪刀十具十蛇膽十斤州蓽豆澡豆五石白火筯二具今邠)
安定郡(貢龍鬚席十領)(今涇州)
彭原郡(貢五色龍鬚席十領今莞菁長假蘇荆芥寧州)(菴䕡子)(亭)
汧陽郡(貢龍鬚席六領)(今隴州)
中部郡(貢龍鬚席六領)(今坊州)
洛交郡(貢龍鬚席六領)(今鄜州)
朔方郡(貢白氈十領)(今夏州)
安化郡(貢麝香二十五顆)(今慶州)
靈武郡(貢鹿角膠靈州)(代赭)(花蓯蓉)(白鵰翎)(今)
榆林郡(貢青龍角兩具斤今勝州)(徐長卿十斤)(赤芍藥十)
延安郡(貢麝香三十顆)(今延州)
咸寧郡(貢麝香一顆)(今丹州)
銀川郡(貢女稽布五端)(今銀州)
平涼郡(貢九尺白氈十領)(今原州)
九原郡(貢野馬胯皮二十一片今豐州)(白麥麵印盛鹽)
會寧郡(貢駝毛褐兩段)(今會州)
五原郡(貢鹽山四十顆)(今鹽州)
新秦郡(貢青地鹿角二具)(鹿角三十具)(今麟州)
單于都護府(貢生野馬胯皮總十二片)
安北都護府(貢生野馬胯皮二十一片)
太原府(貢銅鏡兩面斤甘草三十一斤栢礬石三十斤龍骨三十蒲萄粉屑子仁)
上黨郡(貢人參二百小兩)(墨三挺)(今潞州)
河東郡(貢綾絹扇四面五龍骨二十斤州棗八千顆鳳栖梨三千百顆今蒲)
絳郡(貢梁穀二十石顆墨千四百七十挺百疋梨三千今絳州)(白縠五)
平陽郡(貢蠟燭三十條)(今晉州)
西河郡(貢龍鬚席十領斤今汾州)(石膏五十斤)(消石五十)
弘農郡(貢麝香十顆)(硯瓦十具)(今虢州)
高平郡(貢白石英五十小兩州)(人參三十兩)(今澤)
太寧郡(貢胡女布五端)(今隰州)
昌化郡(貢胡女布五端)(今石州)
文城郡(貢蠟二百斤)(今慈州)
陽城郡(貢龍鬚席六領)(今沁州)
定襄郡(貢豹尾十枚)(今忻州)
樂平郡(貢人參三十兩)(今儀州)
鴈門郡(貢白雕翎五具兩今代州)(熟青二十兩)(熟綠二十)
樓煩郡(貢麝香十顆)(今嵐州)
安邊郡(貢松子一石)(今蔚州)
馬邑郡(貢白雕翎五具)(今朔州)
河南府(貢瓷器十五事)
陜郡(貢栢子仁)(瓜婁根各三十斤)(今陜州)
陳留郡(貢絹二十疋)(今汴州)
滎陽郡(貢絹二十疋)(麻黃二十斤)(今鄭州)
臨汝郡(貢絁二十疋)(今汝州)
睢陽郡(貢絹二十疋)(今宋州)
靈昌郡(貢綾二十疋並方文)(今滑州)
潁川郡(貢絹十疋)(藨心席六領)(今許州)
譙郡(貢絹二十疋)(今亳州)
濮陽郡(貢絹二十疋)(今濮州)
濟隂郡(貢蛇床子二十斤)(絹二十疋)(今曹州)
北海郡(貢棗兩石)(仙文綾十疋)(今青州)
淮陽郡(貢絹十疋)(今陳州)
汝南郡(貢鸂鶒綾十疋)(今豫州)
東平郡(貢絹二十疋)(今鄆州)
淄川郡(貢防風五十斤)(進理石五斤)(今淄州)
臨淄郡(貢絲葛十五疋)(今齊州)
魯郡(貢鏡花綾十疋)(紫英白二十二兩)(今兖州)
彭城郡(貢絹二十疋)(今徐州)
臨淮郡(貢綿二十屯)(貲布十疋)(今泗州)
汝隂郡(貢綿二十屯)(今潁州)
東海郡(貢楚布十疋)(今海州)
濟陽郡(貢阿膠二百小片濟州)(鹿角膠三十小片)(今)
瑯琊郡(貢紫石英二十兩)(今沂州)
高密郡(貢貲布十端今密州)(牛黃一斤)(海蛤二十兩)
東牟郡(貢牛黃百二十八兩州)(水葱席六領)(今登)
范陽郡(貢綾二十疋)(今幽州)
河内郡(貢平紗十疋)(今懷州)
魏郡(貢白綿紬八疋)(白平紬八疋)(今魏州)
汲郡(貢綿三百兩)(今衛州)
鄴郡(貢紗十疋州)(鳳翮席六領)(胡粉百團)(今相)
廣平郡(貢平紬十疋)(今洺州)
清河郡(貢氈十領)(今貝州)
信都郡(貢絹二十疋)(綿一十屯)(今冀州)
平原郡(貢絹二十疋)(今德州)
饒陽郡(貢絹二十疋)(今深州)
河間郡(貢絹三十疋)(今瀛州)
東萊郡(貢牛黃百二十二兩)(今萊州)
常山郡(貢梨六百顆)(羅二十疋)(今恒州)
景城郡(貢細簟四領三細柳箱八十合滄糖蟹二十三坩鱧鮬百五十挺今州)
博陵郡(貢細綾千二百七十疋瑞綾二百五十五疋)(兩窠細綾十五疋大獨窠綾二十五)
(疋)(獨窠綾一十疋)(今定州)
趙郡(貢綿五十疋)(今趙州)
鉅鹿郡(貢絲布十疋)(今邢州)
博平郡(貢紬十疋)(今博州)
文安郡(貢綿三百兩)(今莫州)
上谷郡(貢墨三百挺)(今易州)
樂安郡(貢絹十疋)(今棣州)
北平郡(貢蔓荆子四斤)(今平州)
密雲郡(貢人參五斤)(今檀州)
媯川郡(貢麝香十顆)(今媯州)
漁陽郡(貢鹿角膠十斤)(今薊州)
柳城郡(貢麝香十顆)(今營州)
歸德郡(貢豹尾三枚)(今燕州)
安東都護府(貢人參五斤)
武威郡(貢野馬皮五張)(白小麥十石)(今涼州)
天水郡(貢龍鬚席六領)(芎藭四十斤)(今秦州)
安西都護府(貢硇砂五十斤)(緋氈五領)
北庭都護府(貢隂牙角五隻根二十斤)(速霍角十隻)(阿魏截)
交河郡(貢㲲布十端)(今西州)
晉昌郡(貢草鼓子州野馬皮淚今瓜)(黃礬)(絳礬)(胡桐)
西平郡(貢牸犀角十隻)(今鄯州)
隴西郡(貢麝香十顆)(秦苀)(今渭州)
燉煌郡(貢碁子二十具)(石膏)(今沙州)
酒泉郡(貢肉蓯蓉二十斤張今肅州)(柏脉二十)(野馬皮兩)
金城郡(貢麝香十顆)(鼧□鼠六頭)(今蘭州)
安昌郡(貢麝香二十顆)(今河州)
同谷郡(貢蠟燭十條)(今成州)
和政郡(貢龍鬚席六領並青黃色)(今岷州)
武都郡(貢蠟燭十條)(蜜蠟)(羚羊角)(今武州)
臨洮郡(貢麝香十顆)(今洮州)
懷道郡(貢麩金十兩)(散金十兩)(今宕州)
寧塞郡(貢麩金六兩)(大黃)(戎鹽)(今廓州)
合川郡(貢麝香二十顆)(今疊州)
張掖郡(貢野馬皮十張今甘州)(枸杞子六斗)(藥二十斤)
伊吾郡(貢隂牙角五隻州)(胡桐淚二十五斤)(今伊)
廣陵郡(貢蕃客錦袍五十領二錦被五十張鏡半臂錦百段新加錦袍百領青銅十面)
(斗莞席十領一獨窠細綾十疋蛇床仁斗鐵精一斤)(蛇床子七兔絲子一)
(斤千白芒十五斤揚空青三兩甲領并袋今州)(造水牛皮)
安陸郡(貢青紵十五疋)(今安州)
弋陽郡(貢葛十疋)(生石斛六十斤)(今光州)
義陽郡(貢葛十疋)(今申州)
廬江郡(貢絲布十疋)(石斛六十斤)(今廬州)
蘄春郡(貢白苧布十五端)(烏蛇脯)(今蘄州)
同安郡(貢蠟五十斤)(石斛六十斤)(今舒州)
歴陽郡(貢麻布十疋)(今和州)
鍾離郡(貢絲布十疋)(今濠州)
壽春郡(貢絲布十疋)(生石斛五十斤)(今壽州)
齊安郡(貢貲苧布十端)(䖟蟲二斤)(今黃州)
淮隂郡(貢貲布十疋)(今楚州)
漢陽郡(貢麻貲布十疋)(今沔州)
江陵郡(貢白方文綾二十疋覆橘皮九十斤石梔子五斤貝母十斤盆子三斤龍芮)
(一斤)(烏梅肉十斤)(今荆州)
永陽郡(貢苧練布十五疋)(今滁州)
襄陽郡(貢五盛碎古文庫路真二具真二具今襄州)(十盛花庫路)
南陽郡(貢絲布十疋)(今鄧州)
淮安郡(貢絹千疋)(今唐州)
上洛郡(貢麝香三十顆)(今商州)
安康郡(貢麩金五兩黃乾漆六斤枳杜仲二十斤殼椒目十斤蘖六斤實六斤枳)
(十四斤金茶芽一斤兩今州)(椒子一石)(雷丸五)
武當郡(貢麝香二十顆)(今均州)
房陵郡(貢麝香二十顆今房州)(雷丸)(石膏)(蒼礬石)
漢東郡(貢綾十疋)(葛五疋)(覆盆子)(今隨州)
南浦郡(貢金五兩)(今萬州)
澧陽郡(貢柑子四百顆疋恒山一斤)(橘子七百顆五入簟四領)(龜子綾十蜀漆一斤)
(今澧州)
雲安郡(貢蠟百斤)(今夔州)
竟陵郡(貢白苧布一端)(今復州)
武陵郡(貢紵練布十端)(今朗州)
夷陵郡(貢茶二百五十斤二斤杜若二斤)(柑子二千顆芒硝四十斤)(五加皮鬼臼二)
(斤)(蠟百斤)(今峽州)
南賓郡(貢蘇薰席四領)(綿紬五疋)(今忠州)
富水郡(貢白苧布十端)(今郢州)
巴東郡(貢蠟四十斤)(今歸州)
漢中郡(貢紅花百斤)(燕脂一升)(今梁州)
通川郡(貢綿紬三疋今通州)(楓香五斤)(藥子二百顆)
順政郡(貢蠟六十斤)(今興州)
巴川郡(貢牡丹皮十斤)(藥子二百顆)(今合州)
清化郡(貢綿紬十疋)(今巴州)
洋川郡(貢白椶十疋)(今洋州)
河池郡(貢蠟百斤)(今鳳州)
益昌郡(貢絲布十疋)(今利州)
咸安郡(貢綿紬十疋)(今蓬州)
盛山郡(貢蠟四十斤)(車前子一升)(今開州)
始寧郡(貢綿紬十疋)(今璧州)
南平郡(貢葛五疋)(今渝州)
符陽郡(貢蠟五十斤)(藥子二百顆)(今集州)
潾山郡(貢紬一十疋渠州)(買子木十斤)(子一升)(今)
丹陽郡(貢方文綾七疋)(水文綾八疋)(今潤州)
晉陵郡(貢細青苧布十疋)(今常州)
吳郡(貢絲葛十疋十白石脂三十斤十蛇床子三斤鯔魚皮三頭魥魚腊五頭壓胞七)
(斤今肚魚五十頭蘇州)(春子五升)(嫩藕三百段)
餘杭郡(貢白編綾十疋今杭州)(橘子二千顆)(蜜薑十石)
會稽郡(貢朱砂十兩今白編綾十疋輕調十疋越州)(交椶十疋)
餘姚郡(貢附子百枚)(今明州)
東陽郡(貢紙六千張今婺州)(綿六百兩)(葛粉二十石)
新定郡(貢交椶三十疋)(竹簟一合)(今睦州)
信安郡(貢綿百屯)(紙六千張)(今衢州)
吳興郡(貢苧布三十端)(今湖州)
臨海郡(貢鮫魚皮百張合乾薑百斤金漆五升三今台州)(乳柑六千顆)
永嘉郡(貢鮫魚皮三十張)(今温州)
新安郡(貢苧布十五端)(竹簟一合)(今歙州)
長樂郡(貢蕉二十疋)(海蛤一斤)(今福州)
清源郡(貢綿二百兩)(今泉州)
建安郡(貢蕉二十疋)(練十疋)(今建州)
臨汀郡(貢燭二十條)(今汀州)
漳浦郡(貢鮫魚皮二十張)(甲香五斤)(今漳州)
潮陽郡(貢蕉布十疋甲香五斤)(蚺蛇膽十枚石井鈔石)(鮫魚皮十張水馬今潮)
(州)
宣城郡(貢白苧布十疋)(今宣州)
豫章郡(貢葛十五疋)(柑子六千顆)(今洪州)
鄱陽郡(貢麩金十兩)(簟一合)(今饒州)
長沙郡(貢葛十五疋)(今潭州)
南康郡(貢竹布二十疋)(今虔州)
零陵郡(貢葛十疋)(石鷰二百顆)(今永州)
臨川郡(貢葛布十疋)(箭簳百萬莖)(今撫州)
桂陽郡(貢白苧布十疋)(今郴州)
廬陵郡(貢白苧布二十端)(陟厘十斤)(今吉州)
潯陽郡(貢葛十疋)(生石斛十斤)(今江州)
江華郡(貢零陵香百斤)(白布十端)(今道州)
衡陽郡(貢麩金十四兩)(今衡州)
江夏郡(貢銀五十兩)(今鄂州)
宜春郡(貢白苧布十疋)(今袁州)
巴陵郡(貢白苧布十疋)(今岳州)
邵陽郡(貢銀二十兩)(今邵州)
蜀郡(貢單絲羅二十疋州)(高苧衫段二十疋)(今益)
唐安郡(貢羅二十疋)(今蜀州)
濛陽郡(貢交椶二十疋)(今彭州)
德陽郡(貢彌布十疋)(紵布十疋)(今漢州)
通義郡(貢麩金八兩)(柑子不限多少)(今眉州)
梓潼郡(貢綾十六疋)(今梓州)
巴西郡(貢䨇紃二十疋)(今綿州)
普安郡(貢絲布十疋)(蘇薰席六領)(今劒州)
閬中郡(貢重連綾二十疋)(今閬州)
資陽郡(貢麩金七兩)(柑子不限多少)(今資州)
臨邛郡(貢絲布十疋)(今邛州)
通化郡(貢麝香六十枚今扇香十枚顆香三十枚茂州)(齊香十枚)
交川郡(貢麝香三十枚今當歸七斤野狐尾五枚松州)(羌活五斤)
越雋郡(貢絲布十疋)(進刀子靶六十枚)(今雋州)
南溪郡(貢葛十疋)(六月進荔枝煎)(今戎州)
遂寧郡(貢樗蒲綾十五疋今遂州)(乾天門冬百一十斤)
南充郡(貢絲布十疋)(今果州)
仁壽郡(貢細葛五疋)(今陵州)
犍為郡(貢麩金五兩)(今嘉州)
盧山郡(貢金)(落鴈木)(今雅州)
瀘川郡(貢葛十疋)(今瀘州)
陽安郡(貢綿紬十疋)(柑子不限多少)(今簡州)
安岳郡(貢葛十疋)(天門冬煎四斗)(今普州)
洪源郡(貢蜀椒一石)(今當州)
隂平郡(貢麝香二十顆)(白密一石)(今文州)
同昌郡(貢麝香十顆)(今扶州)
江油郡(貢麩金六兩)(羚羊角六具)(今龍州)
臨翼郡(貢麝香三十四顆斤今翼州)(氂牛尾五斤)(當歸十)
歸城郡(貢麝香六顆今悉州)(氂牛尾五斤)(當歸二十斤)
靜川郡(貢麝香六顆今當歸十斤牛尾五斤靜州)(羌活十斤)(氂)
恭化郡(貢麝香二十顆今恭州)(當歸十斤)(羌活十斤)
維川郡(貢麝香二十顆)(釐牛尾十斤)(今維州)
和義郡(貢班布六疋)(今榮州)
雲山郡(貢麝香十顆)(墨氂牛尾二斤)(今奉州)
蓬山郡(貢麝香十顆柘州)(當歸十斤)(羌活十斤)(今)
黔中郡(貢朱砂十斤)(今黔州)
盧溪郡(貢光明砂四斤)(今辰州)
靈溪郡(貢朱砂十斤)(茶芽二百斤)(今溪州)
潭陽郡(貢麩金八兩)(今巫州)
盧陽郡(貢光明砂一片)(今錦州)
清江郡(貢黃連十斤施州)(蠟十斤)(黃子二百顆)(今)
涪陵郡(貢連頭獠布十段)(今涪州)
寧夷郡(貢蠟五十斤)(今思州)
義泉郡(貢蠟燭十條)(今夷州)
龍溪郡(貢蠟二十斤)(今業州)
南川郡(貢布五端)(今南州)
南海郡(貢生沉香七十斤斤甲香三十斤枚石斛二十斤鼊皮三十蚺蛇膽五薝沉)
(香二十五斤廣州)(藤簟二合)(竹簟五領)(今)
始安郡(貢銀百兩)(今桂州)
安南都護府(貢蕉布十端二㯽榔二千顆二魚皮二十斤蚺蛇膽十枚翠毛百合)
普寧郡(貢朱砂二十斤)(水銀二十斤)(今容州)
始興郡(貢鍾乳二十四斤十二兩二分五疋石斛二十斤今韶州)(竹子布十)
臨賀郡(貢銀三十兩)(今賀州)
連山郡(貢綼布十疋)(鍾乳十兩)(今連州)
高要郡(貢銀二十兩)(今端州)
平樂郡(貢銀二十兩)(今昭州)
新興郡(貢銀五十兩)(蕉五疋)(今新州)
南潘郡(貢銀二十兩)(今潘州)
陵水郡(貢銀二十兩)(今辯州)
高凉郡(貢銀二十兩)(蚺蛇膽二枚)(今高州)
海康郡(貢絲電四疋)(今雷州)
臨江郡(貢銀二十兩)(今龔州)
潯江郡(貢銀二十兩)(今潯州)
蒙山郡(貢麩金十兩)(今蒙州)
開江郡(貢斑布五端)(今富州)
修德郡(貢銀二十兩)(今嚴州)
臨封郡(貢銀二十兩)(石斛十小斤)(今封州)
南陵郡(貢銀二十兩)(石斛十小斤)(今春州)
招義郡(貢銀二十兩)(今羅州)
日南郡(貢象牙二根石犀角四根金薄黃屑四今驩州)(沉香二十斤)
定川郡(貢銀二十兩)(今牢州)
懷德郡(貢銀二十兩)(今竇州)
寧浦郡(貢銀二十兩)(今横州)
象郡(貢銀二十兩)(今象州)
開陽郡(貢石斛三斤)(銀二十兩)(今瀧州)
感義郡(貢銀二十兩)(今藤州)
平琴郡(貢銀二十兩)(今平琴州)
合浦郡(貢銀二十兩)(今廉州)
連城郡(貢銀二十兩)(今義州)
玉山郡(貢玳瑁二具甲香二斤)(鼊皮六十斤今陸州)(翠毛三百合)
寧仁郡(貢銀一十兩)(今黨州)
懷澤郡(貢細白苧布十端)(今貴州)
龍城郡(貢銀二十兩)(今柳州)
銅陵郡(貢石斛二十小斤)(銀二十兩)(今勤州)
海豐郡(貢五色藤鏡匣一具筌蚺蛇膽三枚州甲煎二兩䱓魚皮三臺一今循)
晉康郡(貢銀二十兩)(今康州)
恩平郡(貢銀二十兩)(今恩州)
朱崖郡(貢銀二十兩崖州)(真珠二斤)(玳瑁一具)(今)
萬安郡(貢銀二十兩)(今萬安州)
延德郡(貢藤盤)(今振州)
右通典所載唐朝諸郡土貢物件比唐書地理志
所言各郡土貢微有不同又宋史地理志及會要
亦各有土貢物件與唐亦小異今除土產已見地
里考餘不悉錄而罷免蠲除之詔旨與其名物則
不容不悉著之云(唐天寳前土宇廣於宋舉唐則可以見宋矣故不悉著宋史所)
(載詳見地理考)
後周太祖命王峻疏四方貢獻珍美食物下詔悉罷之
詔略曰所奉止於朕躬所損被於甿庶又曰積於有司
之中甚為無用之物
宋太祖皇帝建隆二年詔文武官及致仕官僧道百姓
自今長春節及他慶賀不得輙有貢獻
自唐天寳以來方鎮屯重兵多以賦入自贍名曰留
使留州其上供殊鮮五代方鎮益強率令部曲主場
院厚歛以自利其屬三司者補大吏臨之輸額之外
輙入己或私納貨賂名曰貢奉用冀恩賞上始即位
猶循前制牧守來朝皆有貢奉及趙普為相勸上革
去其弊是月申命諸侯度支給費外凡金帛悉送都
下以助軍實無得占留方鎮闕帥守命文官權知所
在場院間遣京朝官廷臣監臨又置轉運使通判條
禁文簿漸為精密由是利歸於上外權削矣
乾德四年罷光州歲貢鷹鷂放養鷹戶
開寳五年詔罷荆襄道貢魚腊
太宗太平興國二年容州初貢珠
自廢媚川都禁民采珠未幾官復自采容州海渚亦
產珠仍置官掌之至是加貢珠百斤賜負擔者銀帶
衣服
真宗咸平二年内侍裴愈因事至交州謂龍花蘂難得
之物宜充貢本州遂以為獻上怒黜愈隸崖州仍絶其
貢是歲又減罷劔隴䕫賀等五十餘州土貢又罷三
十餘州歲貢茶
仁宗天聖四年却川峽獻織繡又詔罷䕫州玳瑁紫
貝等貢
神宗元年上出諸州貢物名件自漳州山姜花萬朵以
下至同州榅桲二十顆凡四十三州七十種慮其耗蠧
民力詔罷之
諸路進奉金銀錢帛共二十七萬三千六百八貫疋兩
金二千一百兩銀一十六萬五千四百五十兩
折銀錢一萬八千二百五十九貫七十七文疋帛八
萬七千八百疋
同天節進奉一十二萬七百四十三貫疋兩京東路
金二百兩銀五千五百兩折銀錢四千三百二十四貫
七百文絹七千三百疋京西路金一百兩銀七千一
百兩折銀錢二千六百九貫四百七十五文淮南路
銀九千二百五十兩折銀錢一千七十九貫二百二十
一文兩浙路銀一萬一千八百兩絹五千五百疋
江南東路金一千兩銀六千兩折銀錢五百八十貫絹
四千疋江南西路銀一萬四千五百兩絹二千五百
疋荆湖南路銀九千三百兩荆湖北路銀八千一
百兩福建路銀一萬四千兩廣南東路銀四千兩
江淮荆浙發運使副銀各五百兩江淮等路提點
鑄錢司銀一千兩
南郊進奉一十五萬二千八百六十五貫疋兩京東
路金七百兩絹一萬三千疋折銀錢六百五貫文京
西路金一百兩銀一千三百兩絹一萬五千五百疋折
銀錢二千一百一十貫淮南路銀三千五百兩折銀
錢六千一百三十九貫五百一十二文絹一萬五千疋
兩浙路銀九千五百兩絹八千五百疋羅一千疋
江南東路銀五千五百兩折銀錢五百八十一貫一百
六十九文絹九千疋江南西路銀一萬五百兩絹四
千疋荆湖南路銀一千三百兩荆湖北路銀七千
八百兩絹五百疋福建路銀二萬三千兩廣南東
路銀三千兩廣南西路銀五百兩錢二百三十貫文
右係畢仲衍中書備對所述元豐間諸路聖節南
郊進奉金帛之數内同天節江南東路進奉金一
千兩即乾道間洪文敏公奏乞蠲減饒州聖節貢
金而壽皇特旨減七百兩者是也盖承平時聖節
天下進奉通該金一千三百兩而江東路獨當一
千兩而江東之一千則又止饒州一郡所出云
徽宗政和七年置提舉御前人船所時東南監司郡二
廣市舶率有應奉又有不待旨但送物至都計會宦者
以獻大率靈壁太湖慈口溪武康諸石二浙竒竹異花
海錯福建荔枝橄欖龍眼南海椰實登萊文石湖湘文
竹四川佳菓木皆越海渡江毁橋梁鑿城郭而至植之
皆生而異味珍苞則以健步捷走雖甚遠數日即逹色
香未變也乃作提舉淮浙人船所命内侍鄧文浩領之
蔡京以曩備東封船二千艘及廣濟兵士四營又增制
作牽駕人乞詔人船所比直逹綱法自後所用即從御
前降下使係應奉人船所數貢入餘皆不許妄進
高宗建炎元年詔諸路常貢時新口味果實之𩔖所在
因緣更相饋送騷擾為甚其令禮部措置除天地宗廟
陵寢薦獻所須外餘並罷又詔天下土貢如金銀疋帛
以供宗廟祭享之費用以贍官兵之請給不可闕者依
格起發外其餘藥材海錯邠州火筯襄陽府漆器象州
藤合揚州照子之𩔖一切罷之
紹興四年先是和州言本州殘破之餘乞蠲免大禮銀
絹戶部奏展半年中書舍人王居正言生辰及大禮進
貢乃臣子饗上之誠初非朝廷取於百姓若民力無所
從出合預降詔典加慰諭止其進奉則君臣恩禮兩盡
既不能然至使州縣自乞盖已非是矧又不許臣竊以
為過矣望特與蠲免仍詔戶部淮南諸郡如合行除放
不須令本處再三申請庶使恩義自出朝廷人知感悦
乃詔淮南州軍進奉大禮銀絹並蠲之
紹興二十六年詔罷臨安府歲貢御服綾一百疋又
詔罷連州歲貢珠子其籍定蜑丁並放逐便
二十七年宰執奏四川便民事上曰蜀製造錦繡帟幕
以充歲貢聞十歲女子皆拘在官刺繡朕自即位以來
不欲土木被文繡首為罷去後來節次科敷多所蠲減
想民力稍寬矣
三十二年孝宗登極赦諸路或假貢奉為名漁奪民利
果食則封閉園林海錯則強奪商販至於禽獸昆䖝珍
味之屬則抑配人戶致使所在居民以土產之物為苦
太上皇帝嘗降詔禁約貢奉竊慮歲久未能遵承自今
仰州軍條具土產合貢之物聞於朝當議參酌天地宗
廟陵寢合用薦獻及德壽宮甘旨之奉止許長吏修貢
外其餘一切並罷州郡因緣多取以違制坐之
文獻通考卷二十二
