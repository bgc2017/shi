文獻通考卷六十六
鄱陽馬端臨貴與著
職官考二十
官品
周官有九儀之命正邦國之位九命作伯(上公有功德者加命爲二)
(伯得專征伐五侯九伯者也蓋長諸侯爲分伯)八命作牧(侯伯有功德者加命得專征伐於諸侯又)
(云一州之牧也王之三公亦八命)七命賜國(王之卿六命出封加一等者鄭司農云出就侯伯之)
(國)六命賜官(鄭司農云子男入爲卿治一官也鄭玄謂此王六命之卿賜官者得自置其臣治家)
(邑如諸侯)五命賜則(則者地未成國之名也凢王之大夫四命出封加一等五命賜之以方百里二)
(百里之地也方三百里以上爲成國王莽時以二十五成爲則方五十里與夏五十里國同)四命受
器(受祭器為上大夫也鄭玄謂此公之孤始得有祭器者也)三命受位(受下大夫之位也鄭玄謂)
(此列國之卿始有列位於王爲王臣)再命受服(受祭衣服爲上士也鄭玄謂此受元冕之服列國之)
(大夫再命)一命受職(始命爲正吏謂列國公侯伯之士也於子男爲大夫一云受職事)
右内外官六萬三千六百七十五人(内二千六百四十三人外)
(諸侯國官六萬一千三十二人)内職掌府史胥徒賈人工人奄寺
罪閩蠻夷貉等五隸醫人圉人虎士視瞭(力召反)及
奚漿籩醢醯鹽羃酒桃舂抌饎槀等(抌音肉饎音熾熟食也爾)
(雅云酒食也)女職一萬五千九百五十人都計内外官
及内職掌人七萬九千六百二十五人(其旄人舞者及太祝)
(巫覡閽人每門及囿世婦每宫等官職并冬官人數及外職掌人並闕按帝王世紀云湯受命有三)
(千餘國又按王制云殷時天下諸侯國千七百七十三當是殷氏政衰諸侯相并季末之時所存之)
(國耳大國二百四十九次國五百一小國一千二十三大國次國則皆三卿五下大夫二十七上士)
(唯小國二卿其大夫與士如大國次國之數大凢列國卿大夫士有六萬一千三十二人及周初有)
(千八百國列國卿大夫士大約與殷不異罷侯置守郡縣官吏百姓之所奉豈非勤乎)
周制非二王之後列國諸侯其爵無至公者也當周之
世有功之臣無如太公周公者然封爵皆爲侯(詩云穆穆魯侯)
(又曰齊侯之子者也)而春秋有虞公虢公州公者或因殷之舊爵
或嘗爲天子之官子孫因其號耳非周之典制也故天
子三公八命卿六命大夫四命上士三命中士再命下
士一命天子三公加命則爲方伯九命卿加一命則出
爲侯伯七命大夫加一命則出爲子男五命天子元士
出封爲附庸加一命爲四命大夫以下德盛者出則爵
命並加士則德未周備但得進命不進爵也是以卿出
則爲侯伯大夫出則爲子男皆爵命並進士出爲附庸
但得進命故附庸之君猶稱名與士同故春秋傳云附
庸之君名也二王之後本非出加之例直以承祀先代
故九命爲上公其有功之臣皆爲侯伯七命而已若王
之子弟及異姓之有大功德而封爵不過侯但得進地
故齊魯之國皆以侯爵而受上公之地五百里之封若
列土侯伯有賢能之德而又有功者則加一命爲牧故
春官之職云八命作牧子男之君則五命上公之孤四
命卿三命大夫再命士一命大國之卿三命大夫再命
次國之卿三命大夫再命士一命小國之卿再命大夫
一命其士不命凢士一命而受爵周禮爵及命士故云
一命而受爵有受爵有受命者必有職故周禮云一命
受職眀一命之士職爵俱有也再命受服於君不自爲
也然則一命者其服自爲也一命尚受職再命不言自
眀矣三命受車馬三命謂侯伯之卿也再命已受服於
君則三命之卿受服不疑矣而復别受車馬於君故曲
禮云夫爲人子三賜不及車馬眀其三命得受車馬之
義然三命之卿則有命於天子之禮故周禮云三命受
位眀諸侯之卿受三命者皆有列位於王朝也則小國
之卿再命者雖得命於天子於王朝未有列位也三命
之卿始受車馬則再命以下車馬自爲之也若君特賜
者不在其例四命受器謂公之孤卿受祭器於公四命
始受器三命以下皆自爲之也故禮記云有田祿者先
爲祭器三命以上旣受祭服四命者受服亦可眀矣三
命之卿尚有列位於王四命亦可知也凡大國之君不
過七命小國之君不過五命凡自稱者伯曰天子之臣
(分土之伯)諸侯之於天子曰某土之守臣某(守音手又反)在邊曰
某屏之臣某公子曰臣孽(孽音五葛反)士曰傳遽之臣於大
夫曰外私(傳遽以車馬給使者也士臣於大夫者曰私人也傳丁戀反)列國之大夫
入天子之國曰某士(亦謂諸侯之卿也三命以下天子士也其士者如晉韓起聘於周儐)
(者曰晉士起也)自稱曰陪臣某(陪重也)於外曰子(子有德之稱也經曰高子來盟)
於其國曰寡君之老使自稱曰某(使謂使人於諸侯也某名也)
秦制爵二十等以賞功勞(其十八等自大庶長以下又似官也)其帥人皆
更卒也有功賜則在軍吏之例自公大夫以上令丞與
亢禮(言從公大夫以上人與令丞亢禮亢當也言高下相當無所卑屈)
漢官秩差次(二漢並有秦二十等爵然以爲功勞之賞非恒秩也丞相太尉司徒司空諸將軍及)
(諸侯王國官不在此目)
中二千石(月百八十斛王莽改曰卿)御史大夫太常光祿勲
衞尉太僕廷尉大鴻臚宗正大司農
少府執金吾
二千石(月百二十斛亦曰眞二千石王莽改為上大夫)太子太𫝊少𫝊將
作大監太子詹事大長秋典屬國水衡都
尉京兆尹左馮翊右扶風司隸校尉城
門校尉中壘校尉屯騎校尉步兵校尉越
騎校尉長水校尉胡騎校尉射聲校尉虎
賁校尉州牧郡太守
比二千石(月百斛王莽改為中大夫)丞相司直光禄大夫光禄
中郎五官左右三將光禄虎賁中郎將光禄中
郎將騎都尉西域都護副校尉奉車都尉駙
馬都尉郡尉
千石(月八十斛王莽改為下大夫)丞相長史大司馬長史御史
中丞(更名御史長史)前後左右將軍長史太常丞光禄
勲丞衞尉丞太僕丞廷尉左右丞大鴻臚
丞宗正丞大司農丞少府丞執金吾丞
太子衞率萬戸以上縣令
比千石光禄太中大夫光禄郎中車戸騎三將
光禄謁者僕射光禄虎賁郎
八百石(武帝除八百石秩)太子家令
比八百石光禄勲諫大夫
六百石(月七十斛王莽改曰元士)衞尉公車司馬令衞士令旅
賁令廷尉左右平太子門大夫太子庶子
將作大匠丞太子詹事丞水衡都尉丞京兆
尹丞左馮翊丞右扶風丞州刺史郡丞郡
長史郡尉丞次萬戶以上縣令
比六百石(月六十斛)太常太卜博士光禄議郎中郎光
禄謁者掌賓讚受事西域都護丞司馬候
五百石(成帝除五百石秩王莽復置改為命士)減萬戸縣長
四百石(月四十五斛自四百石至二百石為長吏王莽改為中士)太子中盾萬戸
以上縣丞次萬戸以上縣丞減萬戸縣丞
比四百石光禄侍郎
三百石(月四十斛王莽改爲下士)次減萬戸縣長
比三百石(月三十七斛)光禄郎中
二百石(月三十斛)萬戸以上縣尉次萬戸以上縣尉減
萬戸縣尉
百石(自百石以下有斗食佐史之秩為少吏王莽改百石秩曰庶士)
右漢吏員自佐史至丞相凡十三萬二百八十五
人(哀帝時官數)命數未詳(漢魏以降建於周隋旣多無注解或傳寫訛舛有義理難)
(眀雖研覈莫辨今但約其本史聊存一代之制他皆類此覽之者幸察焉)
後漢官秩差次(此制初因其舊以後錢榖兼給其舊數增減不同事具禄秩篇其太傅三公大)
(將軍驃騎大將軍並不在此目)
中二千石(月百八十斛)太常光禄勲衞尉太僕廷
尉大鴻臚宗正大司農少府執金吾(注云)
(比二千石)太子太傅河南尹京兆尹左馮翊右
扶風
二千石(月百二十斛)度遼將軍大長秋太子少傅將
作大匠司隸校尉州牧凡州所監都為京都
置尹郡太守皇子封王國𫝊相皇太子封王
國御史大夫及諸卿
比二千石(月百斛)都護將軍大將軍營五部校尉光
禄五官中都郎將光禄左中郎將光禄右中
郎將光禄虎賁中郎將光禄羽林中郎將光
禄奉車都尉光禄駙馬都尉光禄騎都尉光
禄大夫少府侍中(漢官秩云千石)少府中常侍城門校
尉北軍屯騎校尉北軍越騎校尉北軍步兵
校尉北軍長水校尉北軍射聲校尉每王屬
國都尉護烏桓校尉護羌校尉皇子封王國
中尉
千石(月八十斛)太傅長史太尉長史司徒長史司空
長史大將軍長史光禄太中大夫(注云秩比二千石)
廷尉正左監少府中常侍少府尚書令少府
御史中丞太子家令城門平屯司馬北軍屯
騎校尉司馬北軍越騎校尉司馬北軍步兵校
尉司馬北軍長水校尉司馬胡騎司馬北軍
騎射聲校尉司馬右扶風京兆每大縣令雒陽
令皇太子封王國郎中令僕
比千石大將軍司馬太常丞光禄丞光禄謁
者僕射衞尉丞衞尉宫掖門司馬太僕丞
鴻臚丞宗正丞司農丞少府丞使匈奴中
郎將執金吾丞(注云漢官秩云六百石)
六百石(月七十斛)大將軍從事中郎度遼將軍長史度
遼將軍司馬太常贊饗太常太史令太常博
士祭酒太常太祝令太常太宰令太常太子
樂令太常高廟令太常光武廟令太常前帝
陵每園令太常先帝陵每時食官令光禄左右
僕射左右陛長光禄羽林左丞光禄羽林右
監光禄中散大夫(注云秩二千石)光禄諫議大夫光禄
議郎光禄常侍謁者公府掾衞尉公車司馬令
衞尉南宫衞士令衞尉北軍衞士令衞尉左
右都候太僕考功令太僕車府令太僕未央
廐令太僕丞華廐令廷尉左平鴻臚大行令
宗正諸公主每主家令宗正諸公主每主主簿
僕私府長大司農部丞大司農太倉令大
司農平准令大司農導官令少府太醫令少
府太官令少府守宫令少府上林苑令少府
給事黃門侍郎少府小黃門令少府中黃門冗
從僕射少府掖庭令少府永巷令少府衞府
令少府祠祀令少府鈎盾令少府濯龍監
少府中藏府令少府内謁者令少府尚方令
少府尚書僕射少府尚書令少府符節令少
府治書侍御史少府侍御史執金吾武庫令
大長秋丞大長秋中官謁者令(注本曰四百石)大長秋中
官尚書大長秋中官私府令(注曰秩千石)大長秋中官
永巷令大長秋中書黃門冗從僕射大長秋虎
賁官騎下中宫官署令太子倉令太子食令
太子門大夫太子中庶子將作丞將作左校
令將作右校令城門每門候北軍中候州
刺史右扶風京兆每次縣令護烏桓校尉擁節
長史司馬護羌校尉擁節長史司馬
比六百石(月六十斛又云五十斛)大將軍典軍候光禄五官中
郎(又云比二百石)光禄左中郎光禄右中郎光禄虎賁
中郎光禄常侍謁者太子洗馬皇子封王國
治書
四百石(月五十斛又云四十五斛)光禄給事謁者少府太官丞
少府黃門署長畫室署長内署長少府直里
監少府尚書左右丞少府侍郎大司農雒陽
市長大長秋中宫藥長太子庶子太子廐長
太子中盾太子衞率右扶風京兆每次縣長
雒陽縣丞皇太子封王國禮樂長衞士長
醫士長永巷長祠祀長
比四百石(月四十五斛後漢百官志云四十斛)太尉東西曹禄光禄五
官侍郎光禄左侍郎光禄右侍郎光禄虎賁
侍郎皇子封王國謁者
三百石(月四十斛)太常先帝陵每陵食監丞宗正諸公主
每主家丞少府鈎盾丞永安丞鴻臚大行治
禮郎大司農丞揖讓擢丞右扶風京兆每小
縣長侯國相
比三百石(月三十七斛)太尉諸曹餘掾光禄五官郎中
光禄左郎中光禄右郎中光禄虎賁郎中光
禄羽林郎中光禄灌謁者郎中少府中黃門
二百石(月三十斛)太常太史丞明堂及靈臺丞衞尉史
太僕文學史少府文學史(一人二百石)少府苑中丞
右史南園丞少府令史少府符節令史廷
尉史鴻臚史宗正史(一人三百石)大司農直丞大
司農雒陽市丞執金吾史太子舍人河南尹
員外皇子封王國郎中
比二百石(月二十七斛)大將軍屯長太尉屬光禄節從
虎賁
百石(月十六斛)太尉令史(中典以後不說石數)太常吏太常太史吏
太常大予樂吏光禄員外衞尉文學吏太
僕吏少府吏(五人百石)少府蘭臺令史廷尉文學吏
鴻臚文學吏宗正文學吏(四人百石)大司農文學吏
大司農雒陽市吏執金吾文學吏司隸校尉
州功曹從事别駕從事簿曹從事岳曹從事
其餘部郡國從事(每郡有之)州曹諸掾河南尹公右
平史雒陽員外鄉有秩三老
斗食(月十一斛)太常眀堂員吏太常大予樂令員吏光
禄勲卿員吏衞尉卿員吏太僕卿員吏大鴻
臚卿員吏大司農雒陽市吏少府卿員吏執
金吾員吏雒陽令員吏佐吏(月八斛)太常佐太
常太祝佐太常眀堂佐光禄佐太僕佐廷
尉佐大鴻臚佐大鴻臚大行令佐宗正佐
大司農佐雒陽市佐執金吾佐少府佐雒
陽縣佐史
右内外文武官七千五百六十七人(一千五十五人内六千五)
(百一十二人外)内外諸司職掌人一十四萬五千四百一
十九人(一萬四千二百二十五人内職掌令史御屬從事職佐員吏待詔卒騎治禮郎假佐)
(官騎及鼓吹宰者屠者士衞緹騎導從領士烏桓騎等一十三萬一千一百九十四人外職掌員吏)
(書佐假佐亭鄉有秩三老游徼家仆等)都計内外官及職掌人十五
萬二千九百八十六人(其内有里魁里數及命數未詳)
按成周之命數兩漢之石禄皆所以辨官位之高
卑也自魏以後始有九品之制至梁分為十八班
後魏以九品分正從而隋唐以来因之宇文周又
以九命分正從皆十八等今分為十八門以盡魏
以來歴代之官而著代名其下品同而代異者並
見細注更不重出魏晉宋陳無從品則只以各品
之官入正品餘則隨其正從分入云
一品(魏晉劉宋陳)正一品(北魏北齊隋唐宋)十八班(周)正九命(周)
黃鉞大將軍(魏)三公(魏)諸國王(魏陳後魏北齊周隋唐宋)公侯伯
子男(魏晉)大丞相(魏梁陳宋左右丞相)太傅(劉宋梁陳後魏北齊周隋唐宋)太保
(劉宋梁陳後魏北齊周隋唐宋)太尉(劉宋梁陳後魏北齊隋唐)司徒(劉宋梁陳後魏北齊隋唐)
司空(劉宋梁陳後魏北齊隋唐)大司馬(劉宋梁陳後魏北齊)大將軍(劉宋梁陳後魏)
(北齊周)太宰(梁陳)開府儀同三司(陳)巴陵汝隂王後(陳)尚
書令(陳)太師(後魏北齊周隋唐宋)郡公(晉後魏)國公(周)柱國大將
軍(周)少師少傅少保(宋)
從一品(北魏北齊隋宋)十七班(梁)九命
諸將軍左右光禄開府儀同三司(梁周唐宋)儀同三司(北魏)
(北齊周)縣公(北魏隋)都督中外諸軍事(北魏)諸開府散公(北魏)
郡公(北齊隋)驃騎大將軍(唐周)車騎大將軍(周)雍州牧(周)
上柱國(隋)郡王(隋唐宋)國公(隋唐宋)太子太師太傅太保
(唐宋)嗣王(唐宋)樞密使(宋)特進(宋)
二品正二品十六班正八命
諸四征四鎮車騎驃騎將軍(魏晉劉宋北魏北齊周)諸大將軍
(魏晉劉宋北魏)特進(晉劉宋陳北魏北齊隋唐)諸持節都督(晉劉宋)縣侯伯
子男(晉)尚書令(梁北魏北齊隋)太子太傅(梁陳)左右光禄大夫
(梁陳北魏北齊周隋)中書監(陳)尚書左右僕射(陳)嗣王(陳)蕃王
(陳)郡公(陳北齊唐宋)縣公(陳北齊)太子太師太傅太保(北魏隋北)
(齊)衞將軍(北魏北齊)縣侯(北魏周)儀同三司(北齊)少師少傅少
保(周)車騎將軍(周)刺史戶三萬以上者(周)柱國(隋)開
國侯(隋)行臺尚書令(隋)輔國大將軍(唐)金紫光禄大
夫(宋)知樞密院事(宋)參知政事(宋)同知樞密院事(宋)
太尉(宋)上柱國(唐宋)
從二品十五班八命
尚書左右儀射(梁北魏隋唐)太子少傅(梁)中書監(梁北魏)特
進(梁北齊)領護將軍(梁)司州牧(北魏)四鎮將軍(北魏)中軍領
軍撫軍將軍(北魏周)金紫光禄大夫(北魏周隋北齊左右光禄大夫)散
侯(北魏)儀同三司(北齊)太子太師太傅太保(北齊)尚書令(北齊)
驃騎車騎將軍(北齊)衞將軍(北齊)四征將軍(北齊周)郡公(北齊)
縣公(北齊唐宋)都督(周唐)刺史二萬戶以上者(周)京兆尹(周)
大將軍(隋)雍州牧(隋)上總管(隋)行臺尚書僕(隋)太子
少師少傅少保(唐宋)京兆河南太原府牧(唐)大都護(唐)
光禄大夫(唐)鎮國大將軍(唐)柱國(唐宋)銀青光禄大夫
(宋)簽書樞密院事(宋)觀文殿大學士(宋)御史大夫(宋)
六部尚書(宋)左右金吾衞左右衞上將軍(宋)九州牧
(宋)殿前都指揮使(宋)節度使(宋)
三品正三品十四班正七命
侍中(魏晉劉宋陳北魏北齊唐)散騎常侍(魏晉劉宋陳)中常侍(魏晉)尚書
令(魏晉劉宋)左右僕射(魏晉劉宋)諸尚書(魏晉劉宋陳北齊北魏隋唐)中書
監令(魏晉劉宋陳北齊令唐令)祕書監(魏晉劉宋北魏北齊)諸征鎮安平將
軍(魏晉劉宋北魏北齊周)光禄大夫(魏晉劉宋)九卿(魏)司隸校尉(魏晉)
京兆河南尹(魏隋京兆)太子保傅(魏晉劉宋)大長秋(魏晉劉宋)太子
詹事(魏晉劉宋梁陳北魏北齊唐)中領軍(魏晉劉宋梁陳北魏北齊)諸縣侯(魏晉)
(劉宋陳北齊)龍驤征虜將軍(魏晉宋)輔國將軍(魏晉)鎮軍撫軍
(晉)諸卿尹(晉劉宋)中護軍(晉劉宋梁陳北魏北齊)吏部尚書(梁)金
紫光禄大夫(梁陳唐)太常卿(梁陳北魏北齊隋唐)左右衞將軍(陳北)
(魏北齊隋唐)御史中丞太后衞尉太僕少府三卿(陳)衞尉
(北魏北齊隋)宗正卿(陳北魏北齊隋)太府卿(陳北魏北齊隋)司農卿(陳北齊)
廷尉卿(陳北魏)光禄卿(陳北魏北齊隋)大匠卿(陳)鴻臚卿(陳北魏北)
(齊隋)大舟卿(陳)國子祭酒(陳)揚州刺史(陳)南徐東揚州
刺史(隋)皇弟皇子封國王世子(陳)太子少師少傅少
保(北魏北齊隋)中書令(北魏)太僕(北魏北齊隋)大司農(北魏隋卿)河南
尹(北魏)上州刺史(北魏北齊隋周萬戶以上)諸王師(北魏北齊)銀青光禄
大夫(北魏北齊周隋)前左右後將軍(北魏周隋)大理卿(北齊隋)清都
尹(北齊)大冡宰(周)大司徒(周)大宗伯(周)大司馬(周)大司
寇(周)大司空(周)帥都督(周唐中都督)柱國大將軍府長史
司馬司禄(周)大將軍(隋)納言(隋)内令史(隋)左右武衞
武侯大將軍(隋唐)中總管(隋)行臺諸曹尚書(隋)左右賓
客(唐)左右驍騎威衞領軍衞金吾衞監門衞等大將
軍(唐)上都護(唐)左右羽林軍左右千牛衞等大將軍
(唐)冠軍大將軍(唐)懷化大將軍(唐)上護軍(唐宋)宣奉正
奉大夫(宋)觀文殿學士(宋)資政保和殿大學士(宋)翰
林學士承旨(宋)翰林學士(宋)資政保和端眀殿學士
(宋)樞密直學士(宋)龍圖天章寳文顯謨徽猷敷文等
閣學士(宋)左右散騎常侍(宋)權六曹尚書(宋)
從三品十三班七命
中書令(梁)列曹尚書(梁)國子祭酒(梁北魏北齊隋唐)宗正太
府卿(梁)光禄大夫(梁)散騎常侍(北魏北齊隋唐)四方中郎將
(北魏北齊)護匈奴羌戎夷蠻越中郎將(北魏北齊)御史中尉(北魏)
大長秋卿(北魏北齊)將作大匠(北魏北齊隋唐)征虜將軍(北魏)二大
二公長史(北魏)太子左右衞軍(北魏北齊)武衞將軍(北魏北齊)冠
軍將軍(北魏北齊周)護羌戎夷蠻校尉(北魏)太中大夫(北魏北齊)
(周)輔國將軍(北魏北齊周)中州刺史(北魏北齊周)龍驤將軍(北魏)
(北齊)散伯(北魏北齊)司徒左長史(北齊)御史中丞(北齊宋)中侍郎
(北齊)太尉長史(北齊)領左右將軍(北齊隋)護匈奴羌戎蠻夷
校尉(北齊)三等上郡太守(北齊)中散大夫(周)都督刺史戸
五千以上者(周)郡守萬五千以上者(周)上開府儀同
三司(隋)左右衞將軍(隋)左右武衞武侯將軍(隋)左右
監門將軍(隋)御史大夫(隋唐)親王師(隋)朝議大夫(隋)下
總管(隋)祕書監(唐)殿中監(唐)光禄衞尉宗正太僕大
理鴻臚司農太府卿(唐)少府監(唐)諸衞羽林千牛將
軍(唐宋)下都督(唐)上州刺史(唐)大都督府長史(唐)副都
護(唐)親王傅(唐)銀青光禄大夫(唐)開國侯(唐宋)雲麾將
軍(唐)歸德將軍(唐)護軍(唐宋)龍圖天章寳文顯謨徽猷
敷文閣學士(宋)正議通奉大夫(宋)開封尹(宋)尚書列
曹侍郎(宋)太子賓客詹事(宋)
四品正四品十二班正六命
城門校尉(魏北魏晉北齊)護軍監軍(魏晉)積弩強弩等將軍(魏晉)
武衞左右衞中堅中壘驍騎游騎等將軍(魏晉陳北魏北齊)
前軍左軍右軍後軍寧朔建威建武等將軍(魏晉劉宋)振
威振武奮威奮武揚武廣威廣武左右積弩等將軍
(魏晉)五營校尉(魏晉劉宋)南北東西中郎將(魏晉劉宋)御史中丞
(魏晉劉宋)都水使者(魏晉劉宋)州領兵刺史(魏晉劉宋)諸卿侯(魏晉劉宋)
越騎烏桓諸匈奴護羌蠻夷等校尉(魏晉劉宋)護匈奴中
郎將(晉)侍中散騎常侍(梁)左右衞將軍(梁)衞尉卿(梁)
通直散騎常侍(陳北魏北齊隋)黃門侍郎(陳北魏北齊隋唐)祕書監
(陳宋)太子中庶子(陳北魏北齊)太子左右衞率(陳隋唐)朱衣直
閣(陳)中書侍郎(陳唐)尚書左右丞(陳唐)尚書吏部侍郎(陳隋)
(唐)郎中(陳北魏北齊)太子三卿(陳)太子大夫(陳)中散大夫
(陳北魏)司徒左右長史(陳梁北齊)諸王師(陳隋)國子博士(陳)荆
江南兖郢湘雍等州刺史(陳)嗣王蕃王郡縣公等世
子(陳)開國縣伯(陳唐宋)二大二公司馬(北魏北齊)太常光禄
衞尉三少卿(北魏隋北齊)司空皇子長史(北魏)中常侍中尹
(北魏北齊)太僕廷尉鴻臚宗正司農太府六少卿(北魏隋北齊)
從一品將軍開府長史司馬(北魏北齊)司空皇子司馬(北魏)
鎮遠安遠平遠建義建忠建節等將軍(北魏北齊周)立義
立忠立節恢武勇武曜武昭武等將軍(北魏)司徒諮議
參軍(北魏)下州刺史(北魏北齊隋唐)上郡太守内史相(北魏)開國
縣子(北魏北齊隋)中散大夫(北齊)三等鎮將軍(北齊)小冡宰(周)
小司徒宗伯司馬司寇司空等以上大夫子(周)諫議
大夫(周)諮議大夫(周)别將開府長史司馬司錄(周)刺
史戶不滿五千以下者(周)郡守萬戶以上者(周)驃騎
將軍(隋)開府儀同三司(隋)太子左右宗衞率左右内
率(隋)太子左右庶子(隋唐)大理少卿(隋)内史侍郎(隋)左
右監門郎將(隋)朝散大夫(隋)太常少卿(唐)太子詹事
(唐)左右司禦左右清道(唐)左右監門率府率(唐)中州
刺史(唐)軍器監(唐)上都護府副都護(唐)上府折衝都
尉(唐)正議大夫(唐)忠武將軍(唐)上輕車都尉(唐宋)尚書
中司侍郎(唐)太子左右諭德(唐)通議大夫(唐宋)親勲翊
衞羽林中郎將(唐)左右千牛衞左右監門衞中郎將
(唐)壯武將軍(唐)給事中(宋)中書舍人(宋)太常宗正卿
(宋)諸衞大將軍(宋)殿前副都指揮使(宋)承宣使(宋)
從四品十一班六命
御史中丞(梁)尚書吏部(梁)祕書郎(梁)通直散騎常侍
(梁)太子左右衞將軍(梁)左右驍擊(梁)太子大夫(梁)皇
弟子帥(梁)司農少府廷尉卿(梁)太子中庶子(梁北魏北齊)
光禄卿(梁)中堅中壘將軍(北魏北齊周)尚書左右丞(北魏北齊)
(隋)二大二公諮議參軍(北魏北齊)司州别駕從軍史(北魏)太
子家令(北魏北齊隋唐)第二品將軍始蕃王長史司馬(北魏)率
更令僕(北魏北齊隋唐)中書侍郎(北魏北齊)諫議大夫(北魏北齊隋宋)寧
朔建威奮威振威揚威廣威等將軍(北魏周)司空(北魏)皇
子諮議參軍事(北魏)司州治中從事史(北魏北齊)建武振武
奮武揚武廣武將軍(北魏北齊)左右中郎將(北魏北齊周)從一
品將軍(北魏)開府諮議參軍事(北魏北齊)開國子(北魏北齊)三等
上州長史司馬(北齊)前左右後將軍(北齊)三等中郡太守
(北齊)左右備身正督軍(北齊)刀劒備身正都督(北齊)御仗正
都督(北齊)直蕩正都督(北齊)步兵越騎射聲屯騎長水校
尉(北齊)朱衣直閣(北齊)直閣將軍(北齊隋)太子騎官及内直
備身都督(北齊)三等鎮副將(北齊)郡守五千戶以上(周)儀
同府正八命州長史司馬司錄(周)大呼藥(周)太子左
右衞副率左右宗衞副率左右内副率左右監門率
(隋唐)上儀同三司(隋)上郡太守(隋)雍州别駕(隋)親王府
長史司馬(隋唐)四侍(隋唐)城門校尉(隋)上鎮將(隋)雍州贊
治(隋)行臺尚書右丞(隋)祕書少監(唐)入寺少監(唐)殿
中少監(唐)太子親勲翊衞中郎將(唐)上都護府長史
(唐)太中大夫(唐宋)宣威將軍(唐)輕車都尉(唐)國子司業
(唐)少府將作少監(唐)京兆河南太原府少尹(唐)大都
督大都護府親王府司馬(唐)上州别駕(唐)中州折衝
都尉(唐)中大夫(唐)眀威將軍(唐)權六曹侍郎(宋)保和
殿龍圖天章寳文顯謨徽猷敷文閣待制(宋)七郎卿
(宋)國子祭酒(宋)少府將作監(宋)諸衞將軍(宋)
五品正五品十班正五命
給事中(魏)給事黃門侍郎(魏晉劉宋梁)散騎侍郎(魏晉劉宋梁陳)
(北魏北齊隋)中書侍郎(魏晉劉宋)謁者僕射(魏晉劉宋)虎賁中郎將
(魏晉)符節令(魏)冗從僕射(魏晉)羽林監(魏晉)太子中庶子(魏晉)
(劉宋)太子庶子(魏晉陳)太子家令(魏晉梁)太子率更令僕(魏晉)
(梁)衞率(魏晉劉宋)諸軍司北軍中候(魏晉)都督(魏晉)護軍(魏晉)西
域西戎校尉(魏晉)禮見諸將軍(魏)太學博士(魏)鷹揚折
衝輕車虎烈宣威威遠懷遠伏波虎威凌江等將軍
(魏晉劉宋)將兵都尉(魏)牙門將(魏晉)騎督(魏)安夷撫夷護軍
(魏晉)郡國太守相内史(魏晉劉宋北魏中都)州郡國都尉(魏晉)國子
祭酒(魏)諸亭侯(魏晉劉宋)州單車刺史(魏)護匈奴中郎(晉)
三將積射強弩將軍(劉宋)刺史不領兵者(劉宋)三卿(劉宋)皇
弟皇子府長史司馬(梁陳)太僕大匠(梁)揚州别駕(梁)中
散大夫(梁唐)司徒右長史(梁)雲騎游騎(梁)朱衣直閣將
軍(梁)祕書監丞(陳北魏北齊隋)眀堂太廟帝陵令(陳)前左右
後將軍左右中郎將(陳)大長秋(陳)太子中舍人(陳北)
(魏北齊隋唐)丹陽尹(陳)會稽吳興吳郡太守侯世子(陳)豫
益廣衡青冀北兖北徐梁南秦司南梁交越桂霍等
十五州刺史(陳)皇弟皇子府諮議參軍(陳隋唐)皇弟皇
子公府從事中郎(陳)開國縣子(陳唐宋)寧遠折衝鷹揚
揚烈等將軍(北魏周)從二品將軍二蕃王長史司馬(北魏)
二大二公從事中郎(北魏北齊)皇子友(北魏北齊)國子博士(北魏)
(北齊隋唐)員外散騎常侍(北魏北齊)開府從事中郎(北魏北齊)射聲
越騎屯騎步兵長水等校尉(北魏)開國縣男(北魏北齊周隋)第
三品將軍始蕃王諮議參軍(北魏)廣德弘乂將軍(北齊)太
子備身正都督(北齊)直入直衞正衞正都尉領左右(北齊)
三等中州長史司馬(北齊)折衝制勝將軍(北齊)主衣都統
(北齊)尚食尚藥典御(北齊隋唐)太子旅騎屯衞典軍校尉(北齊)
領護軍長史司馬(北齊)天官司會宗師左宫伯卿伯主
膳太府計部等中大夫(周)地官卿伯左右遂伯每方
稍伯每方縣伯每方畿伯每方載師師氏等中大夫
(周)春官禮部守廟典祀内史太史大司樂等中大夫
(周)夏官軍司馬職方吏部右武伯兵部大馭司右駕
部武藏等中大夫(周)秋官司憲刑部番部賓部等中
大夫(周)冬官工部匠師司木司土司金司水等中大
夫(周)左右員外常侍(周隋)郡守千戶以上者(周)統軍驃
騎車騎將軍府八命州長史司馬司錄(周)柱國大將
軍府中郎掾屬(周)長安萬年令(周唐)車騎將軍(隋)儀同
三司(隋)内常侍(隋唐)太子左右監門副率(隋唐)上州刺史
(隋)上州司馬(隋)同州總管(隋)隴右牧總監(隋)諫議大
夫(唐)御史中丞(唐)中書舍人(唐)太子中允左右贊善
大夫(唐)都水使者(唐)河南洛陽太原晉陽奉先縣令
(唐)親勳翊衞羽林郎將(唐)中都督上都護府長史司
馬(唐)親王府典軍(唐)定遠寧遠將軍(唐)上騎都尉(唐宋)
中州别駕(唐)下府折衝都尉(唐)朝議大夫(唐)中大夫
(宋)馬步軍都指揮副指揮使(宋)通侍三侍宣正履正
協忠中侍大夫(宋)觀察使(宋)
從五品九班五命
尚書左丞(梁)鴻臚卿(梁)中書侍郎(梁)國子博士(梁)太
子庶子(梁)揚州中從事(梁)皇弟皇子公府從事中郎
(梁)大舟卿(梁)大長秋(梁)皇弟皇子府諮議(梁)庶姓公
府及左右前後四軍府長史司馬(梁)嗣王府長史司
馬(梁)伏波凌江平漢將軍(北魏周北齊)第二品將軍三蕃
王長史(北魏)二大二公掾屬(北魏北齊)著作郎(北魏北齊隋唐)通直
散騎常侍(北魏北齊隋)太子洗馬(北魏北齊隋唐)從二品將軍二
蕃王諮議參軍(北魏)第三品將軍三蕃王司馬(北魏)奉車
都尉(北魏北齊周唐)太子屯騎步兵翊軍校尉(北魏)都水使者
(北魏北齊隋)司空皇子開府掾屬(北魏)領護長史司馬(北魏)開
府掾屬(北魏北齊周)歸義率義順義朝服侯輕車威遠虎
威等將軍(北魏)中給事中(北魏北齊隋唐)散男(北魏北齊)三等下州
長史司馬(北齊)御仗直蕩副都督(北齊)太子騎左右備身
刀劍内直備身副都督(北齊)左右直長(北齊)中尚藥尚食
典御(北齊)輕騎樓船將軍(北齊周隋)駙馬都尉(北齊隋唐宋)翊衞
正都督(北齊)直寢直齋(北齊隋)清堂郡丞(北齊)崇聖歸義正
歸命歸德侯(北齊)治書侍御史(北齊隋)鄴臨漳成安三縣
令(北齊)三等下郡太守(北齊)大理司直(北齊隋)太子直閣(北齊)
(隋)二衞隊主(北齊)開國卿男(北齊隋宋)奉騎都尉(周)郡守戶
不滿一千石以上(周)正八命州呼藥(周)四征中撫軍
將軍正七命州長史司馬(周)縣令戶七千以上者(周)
中郡太守(隋)中州刺史(隋)大興長安令(隋)京兆郡丞
(隋)中州司馬(隋)上鎮副中鎮將(隋)親王友(隋唐)員外散
騎侍郎(隋)尚書左右司諸司郎中(唐)祕書丞(唐)殿中
丞(唐)尚衣尚舍尚乘尚輦奉御(唐)諸陵令(唐)親王府
副典軍(唐)下都督府上州刺史(唐)下州别駕(唐)朝請
大夫(唐)游騎游擊將軍(唐)武散騎都尉(唐)大理正(唐)
太常太史丞(唐)太子典内(唐)上牧監(唐)下都督府上
州司馬(唐)宫苑總監(唐)上府果毅都尉(唐)朝散大夫
(唐)中奉中散大夫(宋)太常宗正少卿(宋)祕書少監(宋)
内客省延福宫景福殿使(宋)太子左右庶子(宋)樞密
都承(宋)中亮中衞翊衞親衞大夫(宋)殿前馬步軍都
虞候(宋)防禦使(宋)捧日天武龍神衞四廂都指揮使
(宋)團練使(宋)諸州刺史(宋)騎都尉(宋)
六品正六品八班正四命
尚書左右丞(魏晉劉宋梁右丞)尚書郎中(魏晉劉宋北魏北齊)祕書郎
(魏晉劉宋)著作丞郎(魏晉劉宋陳)治書侍御史(魏晉劉宋)部曹侍郎
史(魏)諸督軍(魏晉)奉車駙馬都尉(魏晉劉宋後魏)諸博士(魏晉劉宋)
(陳)公府長史司馬(魏晉)驃騎車騎長史司馬(魏)廷尉正
監評(魏晉劉宋陳北齊改大理隋)將兵助郡尉置司馬史卒者(魏)
諸護軍(魏劉宋)太子侍講門大夫(魏)太子中舍人(魏晉梁唐)
太子常從賁督司馬(魏晉)水衡典虞牧官都尉(魏晉)司鹽
都尉(魏晉)度支中郎將校尉(魏)司竹都尉(魏)材官校尉
(魏晉)驃騎車騎衞將軍府四鎮征公府從事中郎(魏)公
車令(魏)諸縣署令千石者(魏晉劉宋)千人督校尉(魏)督守
殿内將軍(魏)殿内典兵(魏)黃門冗從僕射(魏晉北魏北齊)諸
闕内名號侯(魏)諸王公友(魏梁陳)侍御史(晉劉宋)從事中
郎(晉)黃沙治書侍御史(晉)二品將軍諸大將軍特進
都督中護軍長史司馬(晉劉宋)諸護軍長史司馬(晉)太
子門大夫(晉劉宋)王郡公侯郎中令(晉)中尉大農(晉)王
𫝊師及國將軍(晉)都守殿中將軍(晉)黃門令(晉)公府
從事中郎將(劉宋梁)王國公三卿師友文學(劉宋)殿中將
軍司馬督(劉宋)關内侯(劉宋)祕書丞(梁)司徒左西掾屬(梁陳)
散騎常侍(梁陳)南徐州别駕(梁)皇弟皇子單為二衞司
馬(梁)皇弟皇子公府掾屬庶子長史(梁陳)嗣王庶姓公
府諮議(梁陳)蕃王府長史司馬(梁)庶姓持節府長史司
馬(梁陳)步兵射聲長水越騎屯騎五校尉(陳)太子洗馬
(陳)太子步兵翊軍屯騎三校尉(陳)子男世子(陳隋)萬戶
以上郡太守内史相(陳)嗣王府庶姓公府從事中郎
(陳)板府中錄事參軍(陳)中記室參軍直兵參軍(陳)揚
州别駕中從事(陳)開國縣男(陳)皇弟皇子南徐荆江
南兗郢湘雍州别駕中從事(陳)宣威眀威將軍(北魏北齊)
(周)從三品將軍長司馬(北魏)二大二公主簿功曹記室
戶曹參軍中兵參軍及錄事參軍事(北魏)司空主簿(北魏)
皇太子郎中令(北魏北齊)司空皇子錄事(北魏)三品將軍三
蕃王諮議參軍事(北魏)皇太子文學治書侍御史諮議
參軍事(北魏北齊唐)皇子文學治書侍御史謁者僕射(北魏)
(北齊)皇子功曹史(北魏)從一品將軍開府錄事參軍(北魏)司
空皇子功曹記室戶曹倉曹中兵參軍事(北魏)河南郡
丞(北魏)虎賁中郎將(北魏北齊)羽林監(北魏北齊)中書舍人(北魏北齊)
從一品將軍府功曹記室戶曹倉曹中兵參軍事功
曹史(北魏)下郡太守内史相(北魏隋)上縣令(北魏北齊)勁武昭
勇將軍(北齊)三公府主簿(北齊)三等上州别駕從事史(北齊)
四中府長史司馬(北齊)三等鎮長史(北齊)太子備身副都
督(北齊)直入副都督(北齊)千牛備身(北齊隋唐)三公府錄事功
曹記室戶曹倉曹中兵參軍事(北齊)諸開府錄事功曹
記室戶曹倉曹中兵參軍事(北齊)三等上州錄事參軍
事(北齊)治書從事史(北齊)三等上郡丞(北齊)太上内直監(北齊)
平准署令(北齊)天官小宗伯小左宫伯小御正小膳部
大醫小醫小計部等下大夫(周)地官小卿伯卿大夫
每卿小遂伯遂大夫每遂小稍伯稍大夫每稍小縣
伯縣大夫每縣小畿伯畿大夫每畿小載師小師氏
保氏司倉司門司市虞部等下大夫(周)春官少守廟
小典把小内史外史典命小史小司樂太學博士太
卜太祝司車路夏采等下大夫(周)夏官小職方小吏
部小右武伯小兵部小馭戎馭齊馭小司右戎右齊
右司射小駕部小武藏等下大夫(周)秋官小刑部掌
朝布憲小蕃部小賓部司要田正司隸等下大夫(周)
冬官小匠師小司木小司土小司金小司水司玉司
皮司色司織司卉等下大夫(周)公之孤卿(周)虎賁給
事(周)冗從給事(周)儀同府中郎掾屬(周)柱國大將軍
府列曹參軍(周)縣令戶四千以上者(周)四平前後左
右將軍府七命州長史司馬錄事(周)八命州呼藥(周)
八命州别駕(周)翊軍翊師將軍(隋)尚書諸曹侍郎(隋)
内史舍人(隋)大都督親王府掾屬(隋)下州長史(隋唐)四
征將軍(隋)内軍撫軍鎮軍三將軍(隋)左右監門校尉
(隋)内尚食典御(隋)御府監符璽監殿内監(隋)太子内
直監(隋)下州司馬(隋)下鎮將軍鎮副(隋)行臺尚書諸
曹侍郎(隋)太學博士(唐)太子詹事丞(唐)太子司議郎
(唐)中州長史(唐)親勲翊衞校尉(唐)太子典膳藥藏郎
(唐)京兆河南太原府諸縣令(唐)鎮軍兵滿二萬以上
司馬(唐)朝議郎(唐)昭文校尉(唐)驍騎尉(唐宋)親王府掾
屬(唐)武庫中尚署令(唐)諸尉左右司階(唐)中府果毅
都尉(唐)中州司馬(唐)内謁者監(唐)中牧監上牧副監
(唐)上鎮將(唐)承議郎(唐)昭武副尉(唐)朝議奉直大夫
(宋)集英殿修撰(宋)七寺少卿(宋)中書門下省檢正諸
房公事(宋)尚書左右司郎中(宋)國子司業(宋)軍器監
(宋)都水使者(宋)太子少詹事左右諭德(宋)入内内侍
省内侍省都知副都知(宋)宣慶宣政昭宣使(宋)拱衞
左武右武大夫(宋)入内内侍省内侍省押班(宋)樞密
承旨副承旨(宋)
從六品七班四命
五校(梁)東宫三校(梁)皇弟皇子之庶子府中錄事(梁)
南徐州從事(梁)中記室中直兵參軍(梁)襄威厲威將
軍(北魏周)皇弟皇子之庶子府蕃王府諮議(梁)二大二
公諸曹行參軍事(北魏北齊)第三品將軍始蕃王錄事參
軍事(北魏)給事中(北魏北齊周)太子門大夫(北魏北齊隋)皇子大
農騎都尉(北魏北齊)符璽郎(北魏北齊)從二品將軍二蕃王錄
事參軍事(北魏)皇子主簿司空(北魏)皇子諸曹行參軍事
(北魏)正一品將軍開府主簿諸曹參軍事(北魏)第二將軍
始蕃王功曹記室戶曹倉曹中兵參軍事功曹史(北魏)
第二品將軍二蕃王功曹記室戶曹倉曹中兵參軍
事功曹史(北魏)太子舍人(北魏北齊隋)太常光禄勲衞尉丞
(北魏北齊)度遼横海直突將軍(北齊)三等中州治中别駕從
事史(北齊)三等上州中州功曹倉曹中兵參軍事(北齊)三
等中州錄事參軍事(北齊)踰岷越障將軍(北齊)直衞副都
督(北齊)諸開府主簿諸曹行參軍(北齊周)太子直前太子
嗣直監(北齊)太子副直監太子諸隊主(北齊隋)奉朝請(周)
軍主(周)冠軍輔國將軍府正六命州長史司馬司錄
(周)縣令戶三千以上者(周)正七命州呼藥(周)正七命
州治中别駕(周)七命郡丞(周)四平將軍(隋)前後左右
四將軍(隋)通事舍人(隋唐)親王文學(隋)帥都督左右領
軍府長史(隋)太子直寢(隋)親王府主簿府錄事參軍
(隋)給事上縣令(隋唐)冠軍輔國將軍(隋)後直三寺丞(隋)
城門直長(隋)太子直齋典内親王府功曹記室倉
戶曹等參軍(隋)左右領軍府司馬(隋)下鎮副(隋)王二
王後國令(隋)上柱國嗣王郡王國府長史諮議參軍
(隋)鹽池總監同州副總監隴右副總監(隋)起居郎(唐宋)
尚書諸司員外郎(唐)八寺丞(唐)大理寺丞(唐)國子助
教(唐)城門郎符寳郎(唐)祕書郎(唐)著作佐郎(唐)侍御
醫(唐)諸衞羽林長史(唐)兩京市令(唐)下州司馬(唐)左
右監門校尉(唐)親軍翊衞旅師親王文學主簿(唐)記
室錄事參軍(唐)諸率府左右司階(唐)鎮軍不滿二萬
人司馬(唐)奉議郎(唐)旅威校尉(唐)飛騎尉(唐宋)侍御史
(唐宋)少府將作國子監丞(唐)太公廟令(唐)太子内舍典
設宫門郎(唐)司農寺諸園苑監(唐)王府校尉(唐)下牧
監(唐)宫苑總監副監(唐)牙市監(唐)中牧副監(唐)下府
果毅校尉(唐)通直郎(唐)旅威副尉(唐)朝請朝散朝奉
大夫(宋)尚書左右司員外郎(宋)樞密院檢詳諸房文
字(宋)右文殿祕閣修撰(宋)開府少尹(宋)尚書諸司郎
中(宋)開封府判官推官(宋)少府將作軍器少監(宋)和
安成和成安大夫(宋)靈臺令(宋)
文獻通考卷六十六
