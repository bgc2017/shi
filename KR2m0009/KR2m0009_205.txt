文獻通考卷二百五
鄱陽馬端臨貴與著
經籍考三十二
史(地理)
建康志十卷
陳氏曰府帥史正志志道撰乾道五年
續建康志十卷
陳氏曰府帥吳琚居父以郡人朱舜庸所編詮次
與前志並行時慶元六年
六朝事迹一卷南朝宮苑記二卷
陳氏曰不知何人所作記六朝故都事迹頗為詳
盡
姑孰志五卷
陳氏曰教授長樂林桷子長撰太守楊愿原仲也
時淳熙五年
新安志十卷
陳氏曰通判贑州郡人羅願撰時淳熙二年太守
則趙不悔也
秋浦志八卷
陳氏曰太守南昌胡兆乾道八年修
秋浦新志十六卷
陳氏曰三山王伯大幼學以前志缺陋重修時以
庾節攝郡事端平丙申也
南康志八卷
陳氏曰郡守朱端章撰淳熙十二年
桐汭新志二十卷
陳氏曰教授錢塘趙子直撰紹定五年也太守林
棐序
豫章職方乘三卷後乘十二卷
陳氏曰郡人洪芻駒父宣和己亥撰乘取晉乘為
名後乘淳熙十一年太守程叔逹序
潯陽志十二卷
陳氏曰廸功郎鼂百揆元采撰淳熙三年太守開
封曹訓為序
宜春志十卷
陳氏曰袁州教授南城童宗說撰太守李觀民也
宜春傳信錄三卷
鼂氏曰皇朝羅誘述載其地古今人物及牧守政
迹山川靈異之跡
袁州孚惠廟錄一卷
鼂氏曰皇朝張慤撰記仰山二神靈異之跡
旴江志十卷續十卷
陳氏曰郡守胡舜舉紹興戊寅俾郡人童宗說黃
敷忠為之續志慶元五年三山陳岐修亦郡守也
富川志六卷
陳氏曰軍學教授括蒼潘廷立撰太守趙善宣紹
熙四年也軍治永興本富川縣故名
南安志二十卷補遺一卷
陳氏曰太守方崧卿教授許開修
廣陵志十二卷
陳氏曰教授三山鄭少魏江都尉會稽姚一謙撰
紹熙元年太守鄭興裔也
楚州圖經二卷
陳氏曰教授霅川吳莘商卿撰太守毘陵錢之望
大受時淳熙十三年
永陽志三十五卷
陳氏曰滁守林㟽命法曹龔惟蕃修
吳陵志十卷
陳氏曰不著名氏淳熙壬寅所修後三年乙巳太
守錢塘萬鍾元亨屬僚佐參正而刻之泰州在唐
為吳陵縣
高郵志三卷續修十卷
陳氏曰興化縣主簿孫祖義撰郡守趙不慙刻之
淳熙四五年間也其書在圖志中最為疏略嘉定
中守汪綱再修稍詳定矣
都梁志八卷續一卷
陳氏曰郡守霍箎教授周之瑞修紹熙元年也續
志嘉泰壬戍郡守耿與義序
合肥志四卷
陳氏曰合肥主簿唐錡撰郡守鄭興裔也時淳熙
十五年
同安志十卷
陳氏曰毘陵錢紳伸仲撰宣和五年太守曰曾元
禮未幾而有兵難至紹興十三年太守張彦聲始
取而刻之
歴陽志十卷
陳氏曰郡守九華程九萬鵬飛教授天台黃宜逹
之撰慶元元年
黃州圖經四卷附錄一卷
陳氏曰李諤祥符所修舊經亦頗有後人附益者
郡守李訦又以近事為附錄焉訦參政邴漢老之
子也
齊安志二十卷
陳氏曰郡守吕昭問俾教授厲居正重修慶元己
未也
濠梁志三卷
陳氏曰永嘉張季樗撰時嘉泰初元
無為志三卷
陳氏曰教授宋宜之撰太守柴瑾為之序
襄陽志四十卷
郡守朐山高䕫命教授吳興劉宗幕官上蔡任□
編纂為書既詳偹而刊刻亦精緻圖志之佳者
襄沔記三卷
陳氏曰唐吳從政撰刪宗懔荆楚歲時記盛弘之
荆州記鄒閎甫楚國先賢傳習鑿齒襄陽耆舊傳
郭仲産襄陽記鮑堅南雍州記集成此書其記襄
漢事跡詳矣景龍中人自號栖閑子
渚宫舊事十卷
鼂氏曰唐知古撰自鬻熊至唐江陵君臣人物事
迹史氏傳記所載者悉編次之
房州圖志三卷
陳氏曰郡守毘陵陳宇撰
義陽志八卷
陳氏曰郡守河南關良臣撰紹熙二年也信陽軍
唐申州所謂申光蔡吳元濟所據竭天下之力以
取之者
長沙志五十二卷續志十一卷
陳氏曰郡守趙善俊以紹熙二年命教授禇孝錫
等七人撰時止齋持漕相與考訂商略故序言當
與長樂志並也續志不著名氏錄紹熙以後事
長沙風土碑一卷
陳氏曰唐潭州刺史河南張謂撰前有碑銘後有
湘中記載事跡七十件
衡州圖經三卷
陳氏曰郡守三山孫德輿行之撰嘉定戊寅刻
零陵志十卷
陳氏曰郡守徐自明嘉定己邜重修
零陵記十五卷
鼂氏曰皇朝陶岳撰永州地理志也今永州所部
方三縣其所錄多連及數郡自序云以其皆零陵
舊地故收之
舂陵圖志十卷
陳氏曰教授臨江章穎茂憲撰淳熙六年太守趙
汝誼
九疑考古二卷
陳氏曰道州崇道主簿吳致堯格甫撰取舂陵志
所紀而為詩以紀之宣和甲辰序
清湘志六卷
陳氏曰郡守永嘉陳峴壽南俾教授林瀛修嘉泰
二年也
武昌志三十卷
陳氏曰郡守括蒼王信成之命教授許中應等撰
武昌土俗編二卷
陳氏曰武昌令永嘉薛季宣撰記一縣之事頗詳
紹興辛己壬午間也其邑今為壽昌軍
鄭城志十二卷
陳氏曰教授傅岩撰慶元戊午太守李楫
岳陽志甲二卷乙三卷
陳氏曰甲集建安馬子嚴莊父乙集永嘉張聲道
聲之所修皆郡守也
岳陽風土記一卷
陳氏曰宣德郎監商稅務建安范致明晦叔撰元
符進士第二人仕至次對其在岳蓋謫官也
辰州風土紀六卷
陳氏曰教授縉雲田渭伯清撰隆興二年郡守徐
彭年
成都古今記三十卷
鼂氏曰皇朝趙抃編抃自慶歴至熙寧凡四入蜀
知蜀事為詳摭其故實以𩔖相從分百餘門時熙
寧七年
續成都古今集記二十二卷
陳氏曰知府事王剛中居正撰紹興三十年余嘗
手寫洛陽名園記而題其後曰晉王右軍聞成都
府有漢時講堂秦時城池及門屋楼觀慨然遠想
欲一遊目其與周益州帖蓋數致意焉近時吕太
史有感於宗少文卧遊之語凡昔人紀載人境之
勝錄為一編其奉祠亳社也自以為譙沛真源恍
然在目而兗之太極嵩之崇福華之雲臺皆將卧
遊之噫嘻弧矢四方之志高人逹士之懷古今一
也顧南北分裂蜀在境内雖遠患不往爾往則至
矣亳兗嵩華視蜀猶邇封也欲往其可得乎然則
太史之情其可悲也已余近得此記手寫一通與
東京記長安河南志夢華錄諸書並藏而時自覽
焉是亦卧遊之意云耳於時歲在己丑蜀故無恙
也後七年而有兵禍秦漢故迹焚蕩無遺今其可
見者惟此二記耳而板本亦不可復得矣嗚呼悲
夫
劒南須知十卷
巽岩李氏曰宋如愚撰第一第二卷但編集舊史
棄取或不倫第三第四第五第六凡四卷盡出唐
樊綽蠻書第七卷以下乃如愚自為之文及所畫
計策耳如熙寧買馬事誠西南要害異時或可補
國史之闕云如愚眉山人游場屋有俊聲不第以
死亦可哀者
蜀記一卷
鼂氏曰皇朝張守約撰載孟昶初降至薨事
蜀記二卷
陳氏曰唐鄭暐撰雜記蜀事人物古跡寺觀之屬
未詳何人
梁益志十卷
鼂氏曰皇朝任弁撰天禧中游宦於成都以蜀記
數家其言皆無據乃引書傳刊正其謬自為序
蜀三神祠碑文五卷
鼂氏曰皇朝井虔編任四川漕日裒梓潼灌口射
洪三神祠碑文板記成此書
嘉州志二卷
鼂氏曰皇朝吕昌明以嘉州圖經增廣之
長樂志四十卷
陳氏曰府帥清源梁克家叔子淳熙九年序永嘉
陳傅良君舉通判州事大略皆出其手
閩中記十卷
陳氏曰唐林諝撰本朝慶歴中有林世程者重修
其兄世矩作序諝郡人養高不仕當大中時世程
亦郡人也其言永嘉之亂中原仕族林黃陳鄭四
姓先入閩可以證閩人皆稱光州固始之妄
建安志二十四卷續志一卷
陳氏曰刪定官郡人林光撰慶元四年郡守永嘉
張叔椿俾僚屬成之續志嘉定十二年府學士人
所錄
清源志七卷
陳氏曰通判州事永嘉戴溪肖望撰時慶元己未
太守信安劉穎
延平志十卷
陳氏曰郡守新安胡舜舉汝士與郡人廖拱廖挺
裒集時紹興庚辰也序言與盱江志並行蓋其為
建昌守亦嘗修圖志
清漳新志十卷
陳氏曰司理參軍方杰撰嘉定六年太守趙汝譡
蹈中也
鄞江志八卷
陳氏曰郡守古靈陳曄日華俾昭武士人李臯為
之時慶元戊午郡有鄞江溪故名
莆陽志十五卷
陳氏曰郡守趙彦勵懋訓紹興三年集郡士為之
武陽志十卷
陳氏曰教授葛元隲撰太守廖遲元逹乾道六年
也
晉江海物異名記三卷
陳氏曰祕書監莆田陳致雍撰致雍仕偽閩南唐
後歸朝
廣州圖經二卷
陳氏曰教授王中行撰
南越志七卷
陳氏曰宋武康令吳興沈懷遠撰此五嶺諸書之
最在前者也懷遠懷文之弟見宋書
番禺雜記一卷
陳氏曰攝南海主簿鄭熊撰國初人也莆田借李
氏本錄之蓋承平時舊書末有河南少尹家藏六
字不知何人也
番禺紀異五卷
鼂氏曰皇朝馮拯撰拯淳化中謫知端州見嶺表
鳥獸草木民俗物情舉異中原錄之為三十門凡
三百事還朝上之
北戶雜記三卷
陳氏曰唐萬年縣尉叚公路撰鄒平公之孫鄒平
文昌也
桂林志一卷
陳氏曰静江教授江文叔編時乾道五年張維為
帥撰次疏略刊刻草率亦不分卷次
桂林風土記一卷
陳氏曰唐融州刺史權知春州莫休符撰昭宗光
化二年也
桂林虞衡志二卷
陳氏曰府帥吳郡范成大至能撰范自桂移蜀道
中追記昔游
高凉志七卷
陳氏曰教授莆田劉棠撰太守舂陵義太初嘉泰
壬戌也
南行錄一卷
陳氏曰唐房千里撰太和中謫高州既北歸編山
川物産之竒人民風俗之異為此書一名投荒雜
錄
嶺表異錄三卷
陳氏曰唐廣州司馬劉恂撰昭宗時人
邕管雜記一卷
陳氏曰庫部員外郎范旻撰國初宰相質之子嶺
南初平旻知邕
嶺外代答十卷
陳氏曰永嘉周去非直夫撰去非癸未進士至郡
倅所記皆廣西事
南方草木狀一卷
陳氏曰晉襄陽太守嵇含撰
黃岩志十六卷
陳氏曰知縣永嘉蔡範甫撰嘉定甲申
旌川志八卷
陳氏曰知旌德縣歴陽李瞻伯山撰紹興三年謝
昌國為序
涇川志十三卷
陳氏曰知涇縣濡須王栐叔永撰嘉定癸酉趙南
塘序之初縣歲有水患庚午冬叔永改卜於舊治
之東二里曰留村
新吳志二卷
陳氏曰知奉新縣盱江張國均維之撰新吳縣舊
名嘉定甲戌
樂清志十卷
陳氏曰縣令信安袁采君載撰
修水志十卷
陳氏曰分寧宰徐筠撰
連川志十卷
陳氏曰知連江縣豫章陶武克之撰嘉定乙亥
文獻通考卷二百五
