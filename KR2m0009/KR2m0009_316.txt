文獻通考卷三百十六
鄱陽馬端臨貴與著
輿地考二
古冀州
禹貢曰冀州既載(載始也冀州堯都故禹理州自此而始也以唐虞之都不言封略餘州所)
(至即是其境矣)壺口雷首至於太岳(壺口山在今文成郡吉昌縣太岳在今平陽郡霍邑)
(縣即霍山也雷首在今河東郡河東縣此山凡有九名即歴山首陽山薄山襄山甘棗山中條山渠猪山獨山)
(等名是也)既修太原至於岳陽(太原今太原府岳陽即霍山也亦曰太岳)覃懷底
績至於衡漳(覃懷近河地名今河内郡也底致也績功也衡漳謂漳水横流而入河在今廣平郡)
(西北肥鄉縣界也)厥土惟白壤(柔土曰壤)恒衛既從大陸既作(恒衛二水)
(名也恒水出恒山在今博陵郡恒陽縣界衛水在今常山郡靈夀縣西山所出大陸澤鄭元云在鉅鹿北言水)
(從故道可以耕作今趙郡象城縣界)島夷皮服(海曲曰島居島夷而衣其皮)夾右碣石
入於河(碣石海邊山名在今北平郡盧龍縣也言禹夾行此山之右入河逆上也)舜以冀州
南北闊大分衛水為并州燕以北為幽州並置牧周禮
職方曰河内曰冀州山曰霍藪曰楊紆(爾雅云秦有楊紆而此以為冀)
(州藪未詳其義及所在也)川曰漳浸曰汾潞(漳水出今上黨郡長子縣界汾水出今樓煩郡)
(静樂縣山潞水出今密雲郡密雲縣也)其利松柏人五男三女畜宜牛羊
穀宜黍稷其地險易帝王所都亂則冀安弱則冀強荒
則冀豐故曰冀州其在天官昴畢則趙之分野(漢之真定常山)
(中山涿郡之高陽鄚州鄉廣平鉅鹿河間渤海之東平舒中邑文安束州成平章武河以北也南至浮水繁陽)
(内黃斥邱西有太原定襄雲中五原上黨皆其分也今鄴郡廣平鉅鹿信都趙郡博陵河間文安饒陽高平上)
(黨樂平陽城太原定襄雲中單于鴈門之西南境樓煩之南境西河之東境皆是也)尾箕則燕之
分野(漢之漁陽右北平遼西遼東上谷代郡鴈門涿郡之易容城范陽北新城故安涿縣良鄉新昌及渤)
(海之安次皆其分也今上谷范陽順義歸化歸德媯川漁陽密雲北平柳城馬邑安邊鴈門之東北境樓煩之)
(北境皆是也)兼得秦魏衛之交(漢之西河今昌化之北境西河之西境宜屬秦漢之高陽)
(以東盡河内今河東平陽文城太寧昌化之南境絳郡陜郡之河北河内之西境並宜屬魏漢之河南野王朝)
(歌今河内之東境汲郡皆宜屬衛矣)秦平天下置郡為鉅鹿(今常山信都趙郡之東北)
(境博陵郡之西境鉅鹿之北境饒陽之南境兼兖州之域景城之南境皆是也)邯鄲(今廣平鄴郡鉅鹿之)
(南境趙郡之西南境皆是也)上谷(今上谷范陽文安河間媯川歸化順義歸德饒陽之北境趙博陵之)
(東境及兖州之域景城之北境皆是也)漁陽(今漁陽密雲郡地皆是也)右北平(今北平郡)遼
西(今柳城及北平郡之東境皆是也)河東(今河東絳郡陜郡之北境平陽太寧文城等郡皆是也)
上黨(今上黨高平樂平陽城等郡皆是也)太原(今太原西河昌化定襄及鴈門之南境樓煩等郡皆)
(是也)代郡(今安邊及馬邑之北境皆是也)鴈門(今馬邑之南境鴈門之北境皆是也)雲中(今雲)
(中單于府是也)及三川郡之北境(今河内郡)漢武置十三州此為冀
州(領郡國九)幽州(領郡國十)并州(領郡九古冀州西境則屬司隸今河東絳郡平陽河内汲郡)
後漢並因前代為冀州(理於鄗鄗今趙郡高邑縣袁紹曺公理鄴鄴今郡縣鄗呼各反)
幽州(理薊今范陽郡縣)并州(理晉陽今太原府)魏並因之晉置冀州(領郡)
(國十三理房子今趙郡縣)幽州(領郡國七理涿今范陽郡是也)并州(領郡國六)惠帝之後
其地淪沒於劉元海石勒慕容雋又為苻堅所陷堅敗
慕容垂據之後屬後魏自此分割不可詳焉唐分置十
五部此為河北道(范陽汲郡鄴郡廣平饒陽河間常山博陵信都趙郡鉅鹿文安上谷北平)
(密雲媯川漁陽柳城歸德順義歸化等郡)河東道(河東絳郡平陽太原上黨西河高平太寧昌化文城)
(陽城定襄樂平鴈門樓煩安邊雲中馬邑等郡)兼分入都畿(河内郡)關内道(單于)唐
末營平二州陷於契丹梁初劉仁恭父子據幽燕繼而
為晉王所滅晉滅梁稱唐唐末石敬瑭叛以幽涿薊檀
順瀛莫蔚朔雲應新媯儒武寰十六州賂契丹資其兵
伐唐為晉晉亡漢繼之漢亡為周劉旻據河東周世宗
伐契丹取瀛莫二州周亡宋受命太宗以太平興國四
年平劉繼元盡得河東之地宋承唐制冀州之境為河
北河東兩路其後又分河北為東西二路宣和間遣使
約女真夾攻遼取石晉所沒之地十六州遼既亡金人
止以薊景檀順涿易六州二十四縣來歸遼將張㲄又
以平州來降繼復為金所取靖康後冀地盡沒於金
冀州堯都所在疆域尤廣(梁州境宇雖遐遠而雜以夷獠中夏唯冀州最大)山
東之人性緩尚儒仗氣任俠(太行恒山之東)而鄴郡高齊國都
浮巧成俗(自北齊之滅衣冠士人多遷關内惟伎巧商販及樂戶移實郡郭由是人情險詖至今好)
(為訴訟)山西土瘠其人勤儉而河東魏晉以降文學盛興
(魏豐樂侯杜君畿為河東守開置學官親執經教授郡中化之自後河東特多儒者)閭里之間習
於程法并州近狄俗尚武藝左右山河古稱重鎮寄任
之者必文武兼資焉
古冀州歴代沿革之圖
春秋時可考者二十二國
晉衛邢魏霍耿北燕邘揚冀
郇雍鼓肥黎潞陽共鮮虞赤狄
無終山戎
秦時為郡十三
鉅鹿郡邯鄲郡太原郡上黨郡河東郡三
川郡(北境)鴈門郡遼西郡右北平郡漁陽郡
上谷郡代郡雲中郡
漢時為郡國二十四縣三百七十三
恒山郡十八縣(元氏陽石邑門桑中陘靈夀子蒲吾邱上曲九井房中)
(南封斯行唐)(關)(平棘)(鄗)(樂陽)(平臺)(都鄉)
魏郡十八縣(鄴魏)(館陶繁陽)(斥邱元城)(沙期内黃陽清淵裴梁黎即)
(武始)(邯會)(隂安)(平思)(邯溝)(武安)
鉅鹿郡二十縣(鉅鹿宋子)(南&KR1163;楊氏)(廣阿臨平)(象氏陽廮陶下曲貰)
(鄡陶新市鄉堂陽鄉安定武柏安)(敬武)(歴鄉)(樂信)
趙國四縣(邯鄲)(易陽)(柏人)(襄國)
真定國四縣(眞定)(藁城)(肥纍)(緜曼)
河間國四縣(樂成)(候井)(武隧)(弓高)
廣平國十六縣(廣平任張曲朝平南南和曲列人廣斥章周曲梁鄉)
(平利)(平鄉)(陽臺)(廣年)(城鄉)
中山國十四縣(盧奴苦陘)(北平安國)(北新城望唐曲逆都)(深澤新市)
(新處)(毋極)(陸成)(安險)
河内郡十八縣(懷州)(汲共)(武德平臯)(波歌山陽武河陽朝修溫)
(壄王)(獲嘉)(軹)(沁水)(隆慮)(蕩隂)
信都國十七縣(信都武歴博邑)(扶柳觀津)(辟陽高隄)(南宫廣川)(下樂)
(鄉)(平隄)(桃)(西梁)(昌成)(東昌)(修)
太原郡二十一縣(晉陽離葰人氏界休孟榆次于茲狼鄔)(中都孟)
(平陶上艾)(汾陽慮虒)(京陵陽邑)(陽曲廣武)(大陵)(原平)(祁)
廣陽國四縣(薊)(方城)(廣陽)(隂鄉)
涿郡二十九縣(涿陽)(逎吾穀邱城故安蠡容易)(南深澤鄚范廣望)
(高陽臨鄉)(州鄉益昌)(安平陽鄉)(樊輿西鄉)(成陽良鄉水利鄉垣饒中武)
(阿陵)(阿武)(高郭)(新昌)
上黨郡十四縣(長子襄屯留壺余吾泫銅鞮高沾氏垣關氏都)(涅潞)
(陭氏)(陽阿)(穀遠)
河東郡二十四縣(安邑河北)(大陽左邑)(猗氏汾隂)(解喜蒲坂澤聞濩)
(端氏楊臨汾屈垣蒲皮氏絳長修讘平陽彘北子狐騏)(襄陵)
西河郡三十六縣(富昌陽騶虞街鵠澤經平定狼美稷中樂徒臯大)
(成武)(廣田千章)(圜隂增山)(益闌圜陽)(平周廣衍)(鴻門武車)(藺猛宣虎)
(離石土軍)(穀羅西都)(饒陸方利山博陵是隰成官臨水平隂觬鹽)
鴈門郡十四縣(善無樓煩)(沃陽武州)(繁畤&KR1261;陶)(中陵劇陽)(隂館平崞)
(城)(埒)(馬邑)(強隂)
代郡十八縣(桑乾延道人狋當城廣高柳且馬城平班氏陵氏昌如邑)
(城陽原)(東安陽)(參合)(平舒)(代)(靈邱)(鹵)
雲中郡十一縣(雲中沙陵)(咸陽原陽)(陶林沙南)(楨陵北輿)(犢和武泉)
(陽夀)
定襄郡十二縣(成樂武臯)(桐過安都武武武進武襄隂定駱陶城要)
(襄)(復陸)
上谷郡十五縣(沮陽夷泉上下潘瞀輿落)(軍都昌平)(居庸廣寧)(雊涿)
(鹿)(且居)(茹)(女祁)(寧)
漁陽郡十二縣(漁陽安狐奴□路谷樂奚)(雍奴獷平)(泉州要陽)(平白)
(檀)(滑鹽)
右北平郡十六縣(平剛薋)(無終徐無)(石城聚陽)(廷陵土垠)(俊靡白狼)
(夕陽)(昌城)(驪成)(廣成)(宇)(平明)
遼西郡十四縣(且慮如海陽從新安平肥賓交黎)(柳城陽樂)(令支狐蘇)
(徒河)(文城)(臨渝)(絫)
晉時為郡國二十九縣一百九十五
安平國八縣(信都廣下博經武邑柳宗)(武遂)(觀津)(扶)
趙國九縣(房子鄉元氏平鄡)(平棘陽高邑下曲)(中邱)(柏人)
鉅鹿國二縣(廮陶)(鉅鹿)
章武國四縣(東平舒)(文安)(章武)(東州)
頓邱郡四縣(頓邱)(繁陽)(隂安)(衛)
魏郡八縣(鄴黃)(長樂黎陽)(魏)(斥邱)(安陽)(蕩隂)(内)
汲郡六縣(汲)(朝歌)(共)(林慮)(獲嘉)(修武)
河内郡九縣(野王山州溫懷軹陽)(平臯)(河陽)(沁水)
博陵國四縣(安平)(饒陽)(安國)(南深澤)
常山郡八縣(真定井陘)(石邑九門)(靈夀唐上曲陽南行)(蒲吾)
河間國六縣(樂城)(武垣)(成平)(易城)(中水)(鄚)
中山國八縣(盧奴唐魏昌平新市都北)(安喜)(蒲隂)(望)
樂平郡五縣(沾)(上艾)(夀陽)(轑陽)(樂平)
太原國十三縣(晉陽陽陽曲大榆次祁于離陶盂京狼孟邑陵平陵)
(中都)(鄔)
上黨郡十縣(潞銅屯留湼壺關垣長子鄉泫氏鞮襄武)(高都)
廣平郡十五縣(廣平南邯鄲任易陽梁武安人涉肥襄國和曲列鄉)
(臨水)(廣年)(斥漳)(平恩)
河東郡九縣(安喜解)(聞喜蒲坂)(垣北汾陽河)(大陽)(猗氏)
高陽國四縣(博陸)(高陽)(北新)(蠡吾)
平陽郡十二縣(平陽襄楊讘陵)(端氏絳邑)(永安濩澤)(蒲子臨汾)(狐北)
(屈)(皮氏)
鴈門郡八縣(廣武平崞馬&KR1261;陶原邑)(平城)(葰人)(繁畤)
西河國四縣(離石)(隰城)(中陽)(介休)
代郡四縣(代)(廣昌)(平舒)(富城)
新興郡五縣(九原)(定襄)(雲中)(廣牧)(晉昌)
范陽國八縣(涿陽良鄉城方城范容)(長鄉)(逎)(固安)
北平郡四縣(徐無)(土垠)(俊靡)(無終)
燕國十縣(薊國)(安次泉州)(昌平雍奴)(軍都狐奴)(廣陽)(潞)(安)
廣寗郡三縣(下洛)(涿鹿)(潘)
遼西郡三縣(陽樂)(肥如)(海陽)
上谷郡二縣(沮陽)(居庸)
隋時為郡三十縣二百有七
常山郡八縣(真定房行唐靈石邑陘山夀)(滋陽)(九門)(井)
長平郡六縣(丹川川)(沁水)(端氏)(濩澤)(高平)(陵)
魏郡十一縣(安陽水鄴滏臨漳臨成安林靈泉臨堯城洹陽水慮淇)
汲郡八縣(衞河)(汲水隋興澶)(黎陽)(内黃)(湯隂)(臨)
文城郡四縣(吉昌)(文城)(伍城)(昌寧)
臨汾郡七縣(臨汾岳陽)(襄陵)(冀氏)(楊)(霍邑)(汾西)
龍泉郡五縣(隰川)(永和)(樓山)(石樓)(蒲)
西河郡六縣(隰城上)(介休)(永安)(平遥)(靈石)(綿)
離石郡五縣(離石)(修化)(定胡)(平夷)(太和)
鴈門郡五縣(鴈門)(繁畤)(靈邱)(五臺)(崞)
馬邑郡四縣(善陽)(神武)(雲内)(開陽)
樓煩郡三縣(静樂)(臨泉)(秀容)
定襄郡一縣(大利)
太原郡十五縣(晉陽夀太原榆交城太汾陽樂文水和祁陽次谷平)
(順)(遼山)(平城)(石艾)(盂)
襄國郡七縣(龍岡柏南和邱人)(平鄉)(沙河)(鉅鹿)(内)
武安郡八縣(永年邯肥鄉臨清漳安鄲洺)(平思)(洺水)(武)
河東郡十縣(河東北桑泉氏汾隂鄉龍門邑芮城河猗虞安)(夏)
絳郡八縣(正平太平)(翼城垣)(絳)(曲沃)(稷山)(聞喜)
安樂郡二縣(燕樂)(密雲)
博陵郡十縣(鮮虞極北平豐唐深恒陽安新樂毋義澤平)(隋昌)
河内郡十縣(河内嘉溫新濟源修河陽共安昌獲鄉武城)(王屋)
河閒郡十三縣(河間高陽)(文安饒陽)(樂夀博野)(束城清苑)(景城長蘆)
(平舒)(曾城)(鄚)
信都郡十二縣(長樂武強)(堂陽南宫)(衡水斌強)(棗強鹿城)(武邑下博)
(蓚)(阜城)
趙郡十一縣(平棘大高邑柏贊皇房元氏藁廮陶鼔欒城陸鄉子城城)
上黨郡十縣(上黨涉長子城鄉)(潞城銅鞮)(屯留沁源)(襄垣)(黎)
涿郡九縣(薊昌良鄉懷安次平戎)(涿)(固安)(潞)(雍奴)
上谷郡六縣(易)(淶水)(逎)(遂城)(永樂)(飛狐)
遼西郡一縣(柳城)
北平郡一縣(盧龍)
漁陽郡一縣(無終)
唐時為州四十三縣二百二十一(縣名已見各州條下此不重具)
恒州九縣相州十一縣邢州九縣定州十一縣
懷州五縣磁州三縣深州四縣瀛州六縣
莫州六縣冀州九縣趙州九縣并州十三縣
潞州十縣晉州九縣代州五縣絳州七縣蒲
州八縣澤州六縣汾州五縣忻州二縣隰州
六縣慈州五縣儀州四縣憲州三縣嵐州四
縣沁州三縣營州一縣平州三縣檀州二縣
薊州三縣幽州十一縣涿州五縣順州三縣
媯州二縣蔚州三縣朔州二縣雲州一縣
易州六縣應州二縣新州二縣儒州一縣武
州一縣單于大都護府一縣
宋時為州四十七縣一百七十四(縣名已見各州條下此不重具)
真定府九縣相州六縣邢州八縣定州八縣
懷州五縣衛州四縣磁州四縣洺州六縣深
州五縣瀛州四縣雄州二縣霸州三縣莫州
四縣祁州三縣冀州七縣趙州七縣保州一
縣安肅軍一縣廣信軍一縣永定軍一縣乾
寧軍一縣順安軍一縣信安軍一縣保定軍一
縣承天軍一縣太原府十縣潞州八縣晉州
十縣代州四縣絳州七縣河中府八縣解州
三縣慶成軍一縣慈州三縣隰州六縣忻州
二縣汾州五縣澤州六縣遼州四縣憲州一
縣嵐州三縣石州五縣威勝軍四縣平定軍
二縣寧化軍一縣岢嵐軍一縣火山軍一縣
保德軍一縣大通監一縣永利監一縣
真定府春秋時鮮虞國之地(左傳晉伐鮮虞註中山新市縣)戰國時
屬趙(趙之東恒邑也)秦屬鉅鹿郡漢高祖置恒山郡後避文帝
諱改曰常山郡亦屬真定國後漢屬常山國晉復為常
山郡後魏因之後周置恒州領常山郡隋初郡廢煬帝
初州廢復置常山郡唐乾元中復為恒州或為常山郡
天寳中改為平山郡元和中改為鎮州又為成德軍節
度屬河北道(宋同)領縣九(真定井陘)(鹿泉靈夀)(槀城九門)(石邑房山)
(行唐)後唐為北都真定府俄罷都復為成德軍晉改為常
州順國軍漢復為成德軍真定府後以趙州之元氏欒
城二縣來屬宋開寳間廢九門石邑二縣端拱初以鼓
城隸祁州淳化初以東鹿隸深州慶歴八年置真定府
路安撫使統真定磁相邢趙洺六州宋祖宗時以河北
為天下根本以真定為河北根本所以扼賊之衝為國
門戶當時募集鄉兵大修武備有河漕以豐邊用有商
賈以集芻粟三關置方田水耨胡騎既有限隔又屯重
兵與定州相掎角捍禦為重鎮靖康末陷於金貢羅
領縣九治真定真定(漢縣有滹沱河滋水)槀城(隋縣晉䧟虜周復)獲鹿
(唐縣有井陘關)井陘(漢縣燕趙謂山脊曰陘下視如井漢書車不得方軌騎不得成列熙寧中省井陘入)
(獲鹿平山八年復治井陘縣徙治天威軍即縣治軍軍使隸府有二寨金人為威州)平山(唐縣有十五寨)
(白馬關)靈夀(本中山國之都漢縣衛水在西有二寨熙寧中省為鎮入行唐元祐初復之)元氏
(漢縣常山郡故城光武征彭寵生明帝於此)欒城(漢縣有泜水汶水)
相州殷王河亶甲居相即其地也春秋時屬晉戰國
時屬魏後屬趙秦為邯鄲郡地兩漢為魏郡魏武王建
都於此(魏都在鄴縣)晉亦為魏郡後趙石虎前燕慕容儁並
都之(皆都鄴)後魏道武置相州取河亶甲居相之義東魏
静帝初遷都於此改置魏尹及置司州牧北齊又都焉
改為清都郡置尹後周置相州及魏郡(自故鄴移治安陽城)隋初
郡廢煬帝初州廢復置魏郡自北齊之滅衣冠士人多
遷關内唯伎巧商販及樂戶移實郡郭由是人情險詖
至今好訟唐為相州或為鄴郡屬河北道(宋同)領縣十一
(安陽隂堯城慮洹水河滏陽安鄴臨内黃湯林臨成漳)梁為昭德軍
節度後唐降為軍事晉為彰德節度後以内黃成安洹
水三縣屬大名府宋因之靖康二年陷於金貢暗花
牡丹花紗知母胡粉絹領縣六治安陽安陽(即紂都之地隋)
(縣有銅雀臺西河洹水)鄴(漢縣東魏北齊所都有漳水紫陌橋西門三臺鳳陽門熙寧五年省為鎮入臨)
(漳)湯隂(古羑里城文王被囚之所漢湯隂縣有羑水蕩水宣和初以縣隸濬州尋復之)永定(唐縣)
(梁改長平後唐復)臨漳(西門豹為令造十二渠決漳水溉民田東魏縣)林慮(後魏縣有隆慮山洹)
(水漳水)
邢州古祖乙遷於邢即此地亦邢國也春秋時衛滅
邢魯僖公時晉伐衛取邢其地遂屬晉七國時屬趙秦
為鉅鹿邯鄲二郡地項羽分趙立張耳為常山王居信
都更名信都曰襄國即其地也漢屬鉅鹿常山二郡及
趙廣平二國地後漢因之晉為鉅鹿趙二國石勒都於
此(張賓說曰襄國因山險形勝之國可都之)後魏為鉅鹿郡隋置邢州煬帝
初置襄國郡唐為邢州或為鉅鹿郡屬河北道(宋同)領縣
九(龍岡鉅堯山青南和任沙河黃平鄉鹿山内)梁保乂軍節度後
唐改安國軍宋因之宣和初陞為信德府建炎二年陷
於金貢絹白磁盞解玉砂領縣八治龍岡龍岡
(即秦信都縣隋初改名縣北有夷儀嶺左傳邢遷夷儀即其地有蓼水湡水宣和初改為邢臺)沙河(隋縣)
南和(漢縣後周置南和郡)任(漢張縣地唐縣有任水溹水熙寧五年省為鎮入南和元祐初復)平
鄉(古大鹿之野有沙邱之臺紂所築即始皇死處晉為縣熙寧間省為鎮入鉅鹿元祐初復之)鉅鹿
(漢南欒縣隋為縣有廣阿澤)堯山(唐縣有泜水熙寧初省為鎮入内邱元祐初復)内邱(隋縣有礪)
(溝水龍騰水)
定州帝堯始封唐國之地戰國初為中山國後為魏
所并後又屬趙秦為上谷鉅鹿二郡之地漢高帝置中
山郡(中山記曰城中有山故曰中山)景帝改為中山國後漢因之晉亦
不改後燕慕容垂移都於此(都中山置中山郡至慕容寳為後魏所陷)北岳
常山在焉後魏為中山郡兼置安州道武帝改為定州
後周置總管府領鮮虞郡隋初郡廢煬帝初置博陵郡
後改為高陽郡唐為定州或為博陵郡又為義武軍節
度屬河北(宋同)領縣十一(安喜北平)(義豐鼔城)(望都深澤)(唐昌恒陽)
(無極新陘邑樂)後周以深州博野來屬宋建隆初以易州北
平屬太平興國初改定武軍雍熙間以博野置寧邊軍
景德初以蒲隂置祁州以祁州無極來屬慶歴八年始
置定州路安撫使統定保深祁廣信安肅順安永寧八
州軍政和三年陞為中山府建炎初金人分兵據兩河
唯中山慶源保莫邢洺冀磁絳相州皆能堅守中山自
靖康末受圍至建炎二年三月凡三歲糧竭人困始陷
貢羅大花綾領縣八治安喜安喜(古中山鮮虞地漢盧奴縣有盧)
(水水常黑曰盧不流曰奴因以名為縣焉)無極(漢舊縣)曲陽(漢縣有北岳恒山常水所出)陘
邑(唐縣)望都(唐縣堯始封於此有堯毋慶都山唐水於水博水金人改為慶都縣)唐(漢苦陘縣)新
樂(春秋鮮虞國隋縣有𣲖水常水)北平(漢縣慶歴二年以北軍寨建州即縣治置軍使隸州)
懷州禹貢覃懷之地太行山在焉周為畿内及衛邘
雍三國(邘音于)春秋時又屬晉左傳襄王賜文公陽樊隰
原攢茒之田晉於是始啓南陽(杜註云晉山之南河之北故曰南陽也)又
云武王克商蘇忿生以溫為司寇其田有隤懷是也(隤徒)
(回反)戰國時為魏衛二國之境秦始皇滅衛其君角徙居
野王阻共山保之胡亥廢角為庶人以其地屬三川郡
項羽立司馬卬為殷王王河内漢高帝初為殷國尋更
名河内郡後漢因之晉為河内汲二郡地後魏置懷州
兼置河内郡隋初郡廢而懷州如故煬帝初州廢復置
河内郡唐因之亦為東畿内之郡屬河北道(宋同)領縣五
(宋同)為河内郡團練俄為防禦建炎後陷於金金隸河東
南路貢牛膝皂角領縣五治河内河内(隋縣有太行山沁水)
(丹水大會寨)武德(周蘇忿生之邑唐縣熙寧間省為鎮入河内元祐初復)修武(商寗邑漢縣熙)
(寧間省為鎮入武陟元祐初復)武陟(即魏文帝封漢獻帝居獨鹿之地唐縣)獲嘉(漢武帝幸緱氏)
(至汲縣得南越相吕嘉首因以名其縣有清水)
衞州殷之舊都周既滅殷以殷餘人封康叔為衛君
居河淇之間故商墟也其後衛為狄人所滅齊桓更封
衛於河南楚邱而河内殷墟復屬於晉戰國時屬衛秦
并天下為東郡三川二郡之地二漢為河内魏二郡地
魏置朝歌郡晉改置汲郡後魏亦為汲郡東魏置義州
後周為衛州又分置修武郡隋初郡廢煬帝初州廢復
為汲河内二郡地唐為汲郡屬河北道(宋同)領縣五(汲城共)
(鄉衞黎新陽)晉以黎陽隸滑州宋為汲郡防禦靖康後陷
於金貢綿絹領縣四治汲汲(即牧野之地紂都近郊有比干墓漢縣)
新鄉(隋縣熙寧間廢為鎮入汲元祐初復)衛(隋縣有蘇門山鹿臺糟邱酒池枋頭城熙寧間廢為鎮入)
(黎陽元祐初復)共城(古共伯國隋縣有鹿門陂)
磁州本相州洺州之地唐武德元年以相州之滏陽
臨水成安置貞觀元年州廢還其縣相州永泰元年復
以相州之滏陽洺州之邯鄲武安置天祐三年以磁慈
聲一更名惠州屬河北道(宋同)後唐復名磁州宋為滏陽
郡防禦建炎後陷於金貢磁石領縣四治滏陽滏
陽(後周縣有鼔山漳水滏水佛圖澄墓)武安(漢縣有四寨及洺水)邯鄲(戰國時趙所都漢縣有趙)
(王如意溫明殿)昭德(唐昭義縣熙寧中省為鎮入滏陽)
洺州禹貢覃懷底績至於衡漳(衡漳在今郡南肥鄉縣界)春秋時
赤狄之地(晉荀林父敗赤狄於曲梁即此)其後屬晉七國時趙所都秦
屬邯鄲郡漢初置廣平國武帝改為平干國宣帝復為
廣平後漢省入鉅鹿郡後為魏郡之西部魏改為廣平
郡晉後魏因之後周置洺州隋置武安郡唐初劉黑闥
都之克平置洺州或為廣平郡屬河北道(宋同)領縣六(宋同)
宋為廣平郡防禦(隋圖經云今趙氏數百家有祭祀别設客位祀公孫杵臼程嬰)靖康
後陷於金貢紬領縣六治永年永年(漢曲梁縣隋改名有洺水)
雞澤(唐縣有沙河)曲周(漢縣有紂鉅橋倉熙寧間省為鎮入雞澤元祐初復)平恩(漢縣)肥
鄉(隋縣有列人城平原君墓)臨洺(漢縣熙寧間省為鎮入永年元祐初復)
深州戰國時屬趙秦為上谷鉅鹿二郡地漢為涿州
地後漢屬安平國桓帝以後為博陵郡晉為博陵國後
魏為郡北齊同隋廢郡置深州煬帝初州廢以其地分
入博陵河間二郡唐復置深州或為饒陽郡屬河北道
(宋同)領縣四(饒陽澤鹿城陸安平)周以博野屬定州以冀州武強
來屬宋雍熙四年廢陸澤淳化初又以真定府束鹿來
屬至道初以樂夀隸瀛州為饒陽郡防禦靖康後陷於
金貢絹領縣五治静安静安(有衡漳水大陸澤漢下博縣周以為軍雍)
(熙後廢軍還屬)武強(唐縣)安平(漢縣有沙水滹沱河)束鹿(唐縣)饒陽(漢舊縣有蕪婁亭漳)
(水)
瀛州春秋時屬晉七國時屬趙秦上谷郡之地漢屬
涿郡後為河間國後漢及晉因之後魏為河間郡隋初
廢郡置瀛州煬帝初州廢復為河間郡唐因之屬河北
道(宋同)領縣六(河間陽樂夀高平舒)(博野束城)晉高祖以賂契丹周
世宗復取之以大城屬霸州宋至道三年以高陽隸順
安軍以新州樂夀來屬為瀛海軍節度使舊名關南慶
歴八年始置高陽關路安撫使統瀛莫雄貝冀滄永静
保定乾寧信安一十州大觀二年陞為河間府建炎初
陷於金金人以交河鎮肅寧寨增為二縣貢絹領縣
四治河間河間(漢州鄉縣武帝得鈎弋夫人於此隋改今名雍熙中於縣西置平敵寨)
樂夀(漢樂城縣有徒駭河房淵漢又曰中水縣居兩河之間故名金人為獻州)景城(隋縣有平敵寨)
(熙寧中省為鎮入樂夀)束城(後魏置束州隋為縣熙寧間省為鎮入河間元祐初復)
雄州本唐涿州瓦橋關在易水之東當九河之末其
地控扼幽薊晉陷契丹周克復建為州置歸義縣以易
州容城來屬自周世宗以來兩河之地置三關霸州益
津關雄州瓦橋關瀛州高陽關分置重兵與真定府定
州相掎角政和三年賜郡名曰易陽為易陽郡防禦屬
河北道靖康後沒於金貢紬領縣二治歸信歸信
(唐歸義縣隸涿州周置於瓦橋關太平興國初改有拒馬河)容城(唐縣周廢建隆初復)
霸州本唐幽州永清縣地後置益津關晉陷契丹周
復以其地置霸州以莫州之文安瀛州之大城來屬古
上谷郡地瀕海皆斥鹵沮洳東北近三百里野無所掠
非入寇之徑何承矩曰自陶河至泥姑口屈曲九百里
天設險阻真地利也&KR0688;習水戰之具大為要害政和間
為永清防禦屬河北道靖康間陷於金金人屬中都大
興府路以信安軍為縣來屬貢絹領縣三治永清
永清(唐縣)文安(漢縣宋置八寨)大城(魏平舒縣周改名有滹沱河)
莫州其地本屬瀛州唐景雲二年分瀛州置鄚州開
元十三年改為莫州其後或為文安郡屬河北道(宋同)領
縣六(鄚邱文安興長豐苑任唐清)晉初陷契丹周世宗復取之
以文安屬霸州後又廢宋太平興國間以清苑置保州
政和間為文安郡防禦其地外捍海道如易水之在鄚
滹沱之在任邱文安所謂九十九淀不可具名舊屯萬
人以護塘泊且多立城寨以守之靖康初陷於金貢
綿領縣三治莫莫(漢縣有易水滱水熙寧間省入任邱)任邱(唐縣有高陽城建寨)
(二)長豐(唐縣熙寧間省為鎮)
祁州本唐定州地分建祁州宋端拱初以鎮州鼓城
來屬景德初移治於定州蒲隂以無極隸定州為蒲隂
郡團練屬河北道靖康陷於金紹興初金遷其民以其
城為元帥府九年復十年金人舉國中之兵集此貢
花絁領縣三治蒲隂蒲隂(唐義封縣太平興國初改有塘河沙河)鼔城
(春秋鼔子國隋為縣)深澤(唐縣熙寧間省為鎮入鼔城元祐初復)
冀州古冀兖二州之域(禹導河自大伾山北過洚水至於大陸按地理志洚水南)
(自清河郡經城縣界入當郡南宫縣界又東北入信都縣界水經云洚故瀆又東北經辟陽亭北又經信都城)
(東散入澤渚按辟陽亭在今郡理東南三十五里今縣乃漢信都國城則郡理東入兖州之域郡理西入冀州)
(之域焉)春秋時晉地戰國時屬趙秦為鉅鹿郡地漢高祖
置為信都郡景帝改為廣川國宣帝復為信都國後漢
明帝更名樂成國安帝更名安平國漢末兼置冀州(領郡)
(國九治於此)晉亦然後魏為長樂郡兼置冀州北齊後周皆
因之隋初郡廢而冀州如故煬帝初州廢復置信都郡
唐為冀州龍朔二年改為魏州咸亨三年復舊或為信
都郡屬河北道(宋同)領縣九(信都水南宫博武強城棗強衡下阜武)
(邑陽堂)晉以堂陽屬真定府周以武強隸深州以堂陽還
屬宋淳化初以阜城屬永静軍宣和間為安武軍節度
建炎二年陷於金貢絹領縣七治信都信都(唐縣有胡)
(盧河)南宫(漢舊縣上有洚水枯瀆濁漳河吕后封張敖子偃為南宫侯)蓨(漢縣有觀津城)堂陽
(隋縣晉改蒲澤漢復元豐間省為鎮)棗強(漢縣有廣武城)衡水(隋縣有衡漳故瀆)武邑(隋縣)
(有洚渠)
趙州春秋時晉地戰國時屬趙秦為邯鄲鉅鹿二郡
地後漢屬常山國鉅鹿郡地兼置冀州(領郡國九治鄗今高邑縣)晉
為趙國亦置冀州(領郡國十三治房子)後魏為趙郡明帝兼置殷
州為趙州郡仍舊隋改置欒州煬帝改為趙州尋復為
趙郡唐為趙州或為趙郡屬河北道(宋同)領縣九(平棘元氏)
(樂城昭高邑柏臨城贊寧晉慶鄉皇)後以元氏欒城二縣隸真定
府宋為慶源軍節度宣和初陞為慶源府靖康後陷於
金改為沃州貢綿絹領縣七治平棘平棘(漢縣有沙水槐)
(水)寧晉(唐縣有廮陶城)高邑(漢鄗縣光武即位之地熙寧省元祐復)栢鄉(隋縣有鄗壇熙)
(寧省元祐復)臨城(唐縣有敦與山汦水彭水)贊皇(隋縣有贊皇山四望山熙寧省元祐復)隆
平(唐昭慶縣開寳五年改為大陸澤隋圖經云大陸大鹿大阿一澤異名又按爾雅云四無山阜曠然平地)
(杜佑李吉甫以邢趙深三州為大陸)
保州本唐莫州清苑縣其地漢為樂鄉漢高祖封樂
毅後樂巨叔於此宋初置保塞軍太平興國間建為州
屬河北道政和間名清苑郡自州之西皆無塘水惟廣
植林木以限敵騎靖康後陷於金隸中都大興府路置
蒲城縣貢絹領縣一保塞(後魏清苑縣太平興國六年改析易州蒲城縣)
(之南境入焉有沉遠河浪山寨金人復為清苑縣)
安肅軍本唐易州遂城縣地後唐置宥戎鎮周為梁
門口寨宋太平興國六年建為静戎軍析易州遂城縣
三鄉置静戎縣隸焉景德元年并縣改屬河北道國初
以梁門遂城二縣為安肅保信軍所謂銅梁門鐵遂城
者也自童貫蔡攸既得燕山謂安肅保信在内地皆廢
為縣移軍營廢樓櫓宣和末始詔復為軍而金兵已大
入遂陷金隸中都大興府路貢素絁領縣一安肅
(中有易水漕河)
廣信軍本唐易州遂城縣宋太平興國六年以其地
建威敵軍景德元年改屬河北道靖康後陷於金金為
遂州隸中都大興府路貢紬栗子領縣一遂城(隋縣)
(有遂城山徐河鮑河)
永定軍本唐定州博野縣宋雍熙間建為寧邊軍景
德元年改屬河北道宣和七年廢為博野縣靖康後陷
於金金人為蠡州貢紬領縣一博野(後魏縣有滹沱水)
乾寧軍本唐幽州盧臺軍之地石晉陷沒周平三關
置永安縣屬滄州宋太平興國七年置軍改縣曰乾寧
隸焉屬河北道大觀二年陞為清州賜郡名曰乾寧靖
康後陷於金貢紬領縣一乾寧(周縣有獨流寨)
順安軍本唐瀛州高陽縣地宋太平興國七年因故
唐興縣置唐興寨淳化中建為軍至道三年以瀛州高
陽來屬屬河北路靖康後陷於金金人為安州隸中都
大興路置葛城縣貢絹領縣一高陽(漢縣淳化中開易河引水)
(東注至海東西三百餘里南北五十七里悉為稻田莞蒲蚌蛤民受其利)
信安軍本霸州游口寨太平興國六年建破遼軍景
德二年改有鴈頭口黎陽渦喜駞口鹿角周河口田家
狼城口七寨屬河北道靖康後陷於金
保定軍本涿州新鎮太平興國六年建平戎軍景德
元年改屬河北道靖康後陷於金
承天軍本鎮州娘子關建隆元年為軍仍隸鎮州河
北道靖康後陷於金
并州古之并州蓋舜分冀州為之置十二牧此其一
也以其地在兩谷之間故為并州亦曰在衛水常水之
間(常水在今博陵郡衛水在今常山郡註已具上卷)周禮職方曰正北曰并州
其山曰常藪曰昭餘祁(常山在今博陵郡常陽縣界昭餘祁在今西河郡介休縣界)
川曰虖池嘔夷(虖池𤼵源在今鴈門郡繁畤界嘔夷在今安邊郡靈邱縣界虖音呼池音沱)
寖曰淶易(淶水在今安邊郡飛狐縣界易水𤼵源在今上谷郡易縣界)其利布帛人
二男三女畜宜五擾(牛馬羊犬豕)穀宜五種秦并天下為太
原郡漢武帝置十三州此為并州(領郡九兼得雍州之域今上郡以北朔方)
(九原榆林新秦銀川之地)後漢並因之(理於晉陽今府)靈帝時羌胡大擾定
襄雲中等郡並流徙分散獻帝時省入冀州魏文帝復
置并州自陘嶺以北並棄之(今鴈門郡及以北之地悉棄之)至晉亦置
并州(領郡國六理晉陽)惠帝時并州之地盡為劉元海所有其
後劉曜徙都長安自平陽(今平陽縣)以東地盡入石勒及苻
堅姚興赫連勃並於河東郡置并州姚興又分河東為
并冀二州及後魏以後分析不可詳也今之并州(為太原府)
古唐國也昔帝堯為唐侯所封之國(按今博陵郡界有堯城為堯始封之)
(國當時徙於此地後遷平陽)及夏禹所都之地(禹都或為今太原或在今平陽或在今河)
(東郡安邑或在今河南府陽翟也)亦高辛氏子實沉及金天氏子臺駘
之所居焉(左傅曰帝遷高辛氏子實沉於大夏主參金天氏之裔曰允格臺駘以處太原註云大夏)
(太原晉陽縣也)周成王又封弟太叔虞於此(成王滅唐而封太叔故參為晉星是)
(也)叔虞子爕改為晉侯(唐有晉水故改為晉)中國曰太原夷狄曰
大鹵(晉荀吴敗狄於大鹵即太原晉陽縣也)晉大鹵太原大夏夏虚晉陽
六名其實一也春秋時為晉國後為趙邑(智伯與韓魏圍晉陽歲餘)
(引汾水灌城不没者三版)晉滅屬趙秦置太原郡二漢因之兼置并
州(領郡九理於此曹公圍袁紹於鄴時袁紹外甥高幹為并州刺史牽招說幹曰并州左有恒山之險右有)
(大河之固北有強胡速迎紹并力觀變幹不能用之)魏改為太原國并州仍舊晉
因之(領郡國六理於此)後魏為太原郡兼置并州北齊後周皆
因之隋初廢郡置并州又改為太原郡唐為并州高祖
匡隋室起義兵於長夀元年置北都後復為并州開元
十一年改為太原府天寳元年加號為北京屬河東道
(宋同)又為河東節度領縣十三(太原祁晉陽次文水谷榆孟)(太陽)
(曲陽樂平陽清源城夀廣交)後唐為西京又為北京周太祖即
位劉旻據河東稱帝都其地宋太平興國四年平劉繼
元降為緊州軍事毁其城移治於榆次縣又廢太原縣
以平定樂平二縣屬平定軍交城屬大遼監七年移治
唐明鎮寳元二年以大通監交城縣隸州嘉祐四年復
為太原府河東節度使領河東路經略安撫使大觀元
年陞大都督府劉安世曰河東晉地也昔高辛氏遷閼
伯於商邱主參今應天是也遷實沉於大夏主商今太
原是也且參商不相能久矣物不兩大故國初但曰并
州不加府號有深意也又本朝下河東在戊寅三年重
午日實火土旺日此參水神所忌故克之時宋受命已
十九年矣而晉始服且太祖太宗嘗親征而得太原正
以其地控扼西北下瞰長安纔數百里棄太原則長安
京城不可都矣靖康元年五月李綱為宣撫使督諸軍
救太原(九月九日太原䧟)晉之地屬本朝纔一百四十九年郡
城故老傳晉并州刺史劉琨所築其中又有三城一曰
大明城董安于所築又一城東魏静帝置晉陽宫於此
隋更名新城又一城開皇十六年築今名倉城貢大
銅鑑甘草人参礜石領縣十治陽曲陽曲(唐縣有汾水羊腸坂)
(黃河千里一曲此當其陽有天門關赤塘關及二寨)太谷(隋縣有蔣谷水太谷山)榆次(春秋石言)
(魏榆之地隋縣)夀陽(晉舊縣)盂(古仇猶國之地隋縣)交城(有少陽山狐突山汾水文水)文
水(漢大陵縣有文水大陵城)祁(晉大夫祁奚之邑漢縣有胡甲水)清源(隋縣有清源水)平晉
(隋晉陽縣太平興國中改有介山晉水晉祠潛邱)
潞州春秋時初為黎國後狄人奪其地(晉伯宗數狄罪曰奪黎氏)
(地)赤狄潞子嬰兒為晉所滅其地盡屬焉戰國初為韓
之别都以遠韓近趙後卒降趙秦置上黨郡上黨者言
其地極高與天為黨漢魏晉後魏不改後周置潞州隋
置韓州煬帝初復置上黨郡唐為潞州或為上黨郡後
以為大都督府昭義軍節度屬河東道(宋同)領縣十(上黨長)
(子留)(壺關潞城)(襄垣武鄉)(銅鞮黎城)(屯涉)梁改正義軍後唐改安
義軍俄復為昭義軍宋太平興國初改昭德軍二年以
銅鞮武鄉二縣屬威勝軍後領河東路兵馬鈐轄兼提
舉澤絳州威勝軍屯駐泊本城兵馬廵檢事建中靖國
初陞為隆德府靖康後陷於金貢人参蜜墨領縣八
治上黨上黨(隋縣有太行羊頭山藍水雞鳴水濁漳靖康時兩河之民多保聚太行)長
子(周史辛甲所封之地隋縣有鹿谷山𤼵鳩山神農井羊頭山長平關)潞城(古潞子國漢舊縣)屯
留(漢縣有三峻水絳水)壺關(漢縣以山形似壺嘗置關有抱犢山羊腸坂)襄垣(趙襄子所築漢)
(縣有銅鞮水)黎城(古黎侯國隋縣有白嚴山故壺口關)涉(春秋涉侯國隋縣)
晉州古堯舜之都所謂平陽也春秋時屬晉戰國屬
魏秦為河東郡地二漢因之魏分置平陽郡晉因之劉
淵稱漢僭位建都於此後魏為平陽郡兼置唐州後改
為晉州置總管府東魏北齊皆為重鎮隋初改平陽為
平河郡尋廢煬帝初置臨汾郡唐為晉州或為平陽郡
屬河東道(宋同)領縣九(臨汾岳洪洞趙襄陵霍神山冀汾西陽城邑氏)
梁為定昌軍節度後唐改建雄軍宋太平興國六年廢
沁州以和川來屬為建雄軍節度政和六年陞為平陽
府靖康後陷於金金隸河東南路文公朱熹曰太行山
之極高處平陽晉州蒲坂山之盡頭堯舜所都也其地
磽瘠人民朴陋儉嗇惟堯舜能都之後世泰侈不能都
矣貢蜜蠟燭領縣十治臨汾臨汾(漢平陽縣有姑射山又有故堯)
(城縣潏汾沁平營五水)洪洞(晉大夫羊舌肸邑隋縣有霍山霍水)襄陵(晉襄公之陵又有趙襄子)
(墓因以為名宋建二寨)神山(唐縣)霍邑(漢彘縣周人流厲王於此有霍山即職方氏冀州之鎮禹)
(貢所謂岳陽有彘水隋縣)趙城(古造父之邑有姑射山女媧墓政和二年以趙氏始封之地又四面阻險)
(陞為慶源)汾西(後魏置郡隋為縣宋置五寨)冀氏(後魏縣有三交水)岳陽(隋為千畆縣晉)
(侯千畝之戰即此也後改岳陽)和川(隋縣)
代州古唐國之地春秋時晉有之及三卿分晉其地
屬趙(趙襄子殺代王而取其地)趙武靈王破樓煩而置雲中鴈門代
郡後北境屬燕秦為太原鴈門二郡之境漢魏晉因之
後魏置梁城繁畤二郡後周置肆州隋文帝時為代州
煬帝初州廢置鴈門郡唐為代州或為鴈門郡(郡城後魏所置)
(郡南三十里有東陘關甚險固)屬河東道(宋同)領縣五(鴈門五繁畤崞唐林臺)
宋景德二年省唐林縣以郡為鴈門郡防禦其地三面
臨邊自古匈奴入寇之路最號要害與忻州相應援置
十三砦守之靖康後陷於金金隸河東北路貢麝香
青碌領縣四治鴈門鴈門(漢廣武縣有夏屋山趙襄子殺代王之地又有龍泉)
(水參合陂東陘關)五臺(隋縣有五臺山慮虒水渾河)崞(隋縣其城石門關)繁畤(隋縣其城)
(三面枕澗東接峻坂極為險固滹沱河源出焉)
絳州春秋時為晉國即故絳與新田之都也戰國時
地屬魏秦屬河東郡秦末其地屬魏豹漢定魏地還屬
河東郡後漢因之魏晉屬河東平陽二郡地後魏置東
雍州(其龍門萬泉即屬秦州)西魏後周以為重鎮後周改曰絳州
兼置正平郡隋初郡廢煬帝初州廢復置絳郡唐為絳
州或為絳郡屬河東道(宋同)領縣七(宋同)後唐以河中府稷
山來屬宋為絳郡防禦貢防風蠟燭墨領縣七治正
平正平(隋縣有汾水澮水龍谷水晉虒祁宫)曲沃(春秋時晉所都新田之地隋縣有絳山臺)
(駘祠陘庭城)太平(後魏縣有汾水關)翼城(春秋晉翼邑隋縣有古熒庭城)稷山(隋縣有玉)
(壁城為後周重鎮齊神武再攻圍不克)絳(春秋晉武公自曲沃徙此後魏縣有絳水宋置三寨)垣(隋縣)
(有古臯落城即周召分陜之地今縣界東北六十里有召原廟與古棠木西魏於此置召郡以備東魏)
河中府唐虞所都蒲坂地春秋時地屬魏晉獻公滅
魏以封大夫畢萬(萬畢公高之後魏犨祖父也)畢萬之後十代至文
公列為諸侯與韓趙三分晉地屬魏至惠王以安邑近
秦乃徙都大梁秦為河東郡歴兩漢不改(博物志云有山澤近鹽沃)
(土之人不才漢興少有名人大衣冠三代皆衰絶)魏晉亦然後魏以為河東郡
兼置雍州及屬秦州後周改為蒲州亦兼置河東郡隋
初郡廢煬帝初州廢復置河東郡唐初為蒲州開元九
年置中都改為河中府尋罷如舊乾元元年復為府為
河中節度屬河東道領縣八(宋同)後漢以聞喜安邑解三
縣屬解州宋改護國軍節度大中祥符四年以寳鼎為
慶成軍又以府兼提舉解州慶成軍兵馬廵檢事屬陜
西路建炎元年沒於金金屬河東南路貢五味子龍
骨領縣八治河東河東(漢蒲坂縣春秋秦晉戰於河曲即其地有蒲津關後魏大)
(統四年造浮橋九年築城為防唐開元十二年兩岸開東西門各造鐵牛四鐵人四其牛下並鐵柱連腹入地)
(丈餘并前後鐵柱十六媯汭水今有舜廟在焉其廟周宇文護所造又有雷首山夷齊居其陽所謂首陽山也)
(有風陵堆與潼關相對)桑泉(有三疑山漢解縣故城今縣東西)猗氏(舊漢縣猗頓所居古郇國)
(也有古令狐城左傳晉文公從晉反國濟河圍令狐即此)安邑(堯舜舊都今縣西有鳴條陌湯與桀戰於)
(此有鹽池與解為兩池)解(隋虞鄉縣武德初改有鹽池及紫泉監)虞鄉(漢解縣地後於虞鄉城置)
(解縣更於解西五十里别置虞鄉縣)寳鼎(漢汾隂縣有后土祠湯廟)永樂(武德初分芮城縣置)
解州五代漢以河中府解縣置州又以安邑聞喜二
縣來屬宋為防禦郡屬陜西永興軍路其地即夏桀鳴
條之野有沃鹽之利建炎以來州民卲興力戰終不能
守遂沒於金金隸河東南路又割陜之平陸夏芮城三
縣來隸貢鹽花領縣三(詳見河中府)
慶成軍本河中府寳鼎縣大中祥符四年建為軍隸
河中府七年置屬京師領縣一滎河(即寳鼎縣大中祥符時改詳見)
(河中府)
慈州春秋時晉之屈邑(獻公子夷吾所居)禹貢壺口之山在
焉戰國時為魏地秦及二漢屬河東郡魏晉屬平陽郡
東魏置定陽郡及南汾州北齊改南汾州為西汾州後
周改為汾州隋初郡廢置耿州(居耿吉城)後復為汾州煬帝
初州廢置文成郡唐為慈州或為文城郡屬河東道(宋同)
領縣五(吉昌城昌寧城吕香文仵)周廢仵城吕香二縣宋為
團練州熙寧五年廢州以吉鄉隸隰州即縣治置吉鄉
軍使仍省文城為鎮隸焉又以鄉寧隸晉州襄陵縣元
祐元年復吉鄉軍為慈州靖康後陷於金金為耿州尋
又改為吉州貢柴胡領縣三治吉鄉吉鄉(漢北屈縣左傳)
(屈産之乘是其地唐改名有壺口山)文城(有孟門山與龍門相對龍門之上古龍門禹所鑿漢北屈縣)
鄉寧(後魏昌寧縣後唐改)
隰州春秋時晉之蒲城也七國時屬魏秦二漢為河
東郡地魏晉屬平陽郡後魏北齊為沁州後周置沁州
及龍泉郡隋初郡廢後復置西汾州尋又改為隰州煬
帝初州廢置龍泉郡唐為隰州或為大寧郡屬河東道
(宋同)領縣六(宋同)宋為團練熙寧五年廢慈州以吉鄉縣隸
州即縣治置吉鄉軍使仍省文城縣為鎮隸焉元祐元
年復慈州七年以州之上平永寧兩關俯逼西界以州
為次邊靖康沒於金金隸河東南路貢蜜蠟領縣六
治隰川隰川(漢蒲子縣春秋時蒲城晉重耳所居)蒲(後周縣有五鹿山蒲谷川水)溫
泉(唐縣有湯泉天井關置三寨)永和(隋縣有索陁谷永和關)石樓(隋縣有百井谷屈産泉建)
(三寨)太寧(唐北屈縣地)
忻州戰國時屬趙秦為太原郡地二漢因之後魏置
肆州後周徙肆州於鴈門郡隋初置新興郡及雲州後
改新興郡為忻州(因忻口為名)煬帝初廢雲州及忻州以其
地屬樓煩定襄二郡唐復分置忻州以忻川水為名或
為定襄郡(漢有定襄郡在今馬邑郡地)屬河東路(宋同)領縣二(宋同)宋為
團練靖康後没於金金隸河東北路貢解玉砂麝領
縣二治秀容秀容(隋縣有雲母山忻川水藍水肆盧川水有石嶺關宋建四寨)定
襄(漢陽曲縣唐改有石嶺關甚險固)
汾州春秋時晉地六國時屬趙秦屬太原郡二漢屬
太原西河二郡地魏因之晉屬太原郡西河國地後魏
又為西河郡兼置汾州北齊置南朔州後周改曰介州
隋置西河郡唐為汾州或為西河郡屬河東道領縣五
(隰城義平遙石介休孝靈)宋因之靖康後沒於金金隸河北
東路貢土絁石膏領縣五治西河西河(唐縣有偈泉山汾水)
中陽(唐孝義縣宋改有勝水)平遥(後魏縣有鹿臺山嬰澗水)介休(漢縣有雀鼠谷及介之推)
(祠)靈石(隋縣東南有高壁嶺汾水關皆險固之處)
澤州春秋時屬晉後屬韓其後屬趙至秦破趙於長
平阬卒四十萬即此地也秦為上黨郡地漢屬河東上
黨二郡地後漢因之魏晉亦同後魏以其地置建州及
高都長平安平三郡北齊亦為建州及置平陽高都二
郡後周併二郡為高平郡隋初郡廢置澤州(濩澤為名)煬帝
初州廢置長平郡唐為澤州或為高平郡屬河東道(宋同)
領縣六(宋同)宋因之禹貢底柱析城至於王屋太行皆在
州境是全有太行之險固靖康後没於金金隸河北東
路貢白石英禹餘糧人参領縣六治晉城晉城(唐縣)
(有太行山丹水又有天井關)高平(漢泫氏縣西北有泫谷水故名有頭顱山秦白起阬趙卒築臺於壘)
(中因山為臺故光狼城白起築)陽城(漢濩澤縣有嶕嶢山濩澤水析城山禹貢所謂底柱析城也)端
氏(韓趙魏分晉封晉君於此漢為縣)陵川(漢泫氏縣地隋為縣)沁水(隋縣有沁水鹿臺山馬邑)
(城)
遼州春秋時屬晉戰國初屬韓後屬趙秦為上黨郡
二漢因之晉為樂平郡後魏為遼陽郡隋屬太原郡唐
武德三年分并州地置遼州八年改為箕州先天元年
改為儀州或為樂平郡屬河東道(宋同)領縣四(宋同)梁改為
遼州宋因之熙寧七年二月州廢省平城和順二縣為
鎮入遼山縣隸平定郡省榆社縣為鎮入威勝軍武鄉
縣元豐八年復置州縣並復靖康後没於金金隸河東
南路貢人参領縣四治遼山遼山(漢垣縣地隋為縣有箕山青谷)
(山遼陽山遼陽水)榆社(晉置武鄉縣石勒生於此有漚麻池)和順(即韓之閼與邑隋縣也)平
城(隋縣)
憲州本樓煩監牧嵐州刺史領之唐貞元十五年别
置監牧使龍紀元年李克用表置州領樓煩元池天池
三縣治樓煩屬河東道(宋同)宋咸平五年以州卑隘多水
潦移治静樂軍之静樂縣遂廢軍又廢天池元池二縣
入静樂樓煩改隸嵐州熙寧三年廢憲州以静樂隸嵐
州十年復其州仍領静樂政和五年賜郡名汾源靖康
末太原義士張横有衆二千往來嵐憲間紹興五年九
月敗金人於憲州後卒陷於金貢麝香領縣一静
樂(漢汾陽縣地有隋煬帝汾陽宫有管涔山劉曜敗處汾水所出)
嵐州春秋晉國之分晉滅之後為胡地有樓煩王居
焉趙武靈王破樓煩而取其地其後北屬燕秦二漢為
太原郡地晉末陷於劉淵及魏末於其地置嵐州隋煬
帝置樓煩郡唐為嵐州或為樓煩郡屬河東道(宋同)領縣
四(宜芳谷合河嵐静樂)宋太平興國五年以嵐谷隸岢嵐軍咸
平二年以静樂隸静樂軍五年以憲州樓煩來屬故郡
城魏置岢嵐鎮交置軍為突厥之要衝靖康後陷於金
金隸河東北路貢麝香領縣三治宜芳宜芳(有古秀容)
(城即漢汾隂縣屬太原郡積粟所在謂之羊腸倉石磴縈委若羊腸焉)合河(唐縣以蔚汾二水西與黃)
(河合因以為名)樓煩(唐縣)
石州戰國初趙之離石邑後為秦魏二國之境(秦本紀云)
(秦昭王伐趙取離石是也)秦為太原郡地二漢屬西河郡南單于庭
即左國城晉屬西河國劉淵起事於此後石勒置永石
郡北齊置懷政郡後改為離石郡兼置西汾州後周改
西汾為石州隋初郡廢而石州如故煬帝初州廢置石
郡唐為石州或為昌化郡屬河東道(宋同)領縣五(宋同)宋因
之元豐五年置葭蘆吴堡二寨隸州舊帶嵐石隰三州
都廵檢使是年置葭蘆吳堡寨緣邊都廵檢使遂令三
州各帶沿邊都廵檢使元符二年陞葭蘆寨為晉寧軍
以州之臨泉縣隸焉大觀三年復以定胡縣隸晉寧軍
武經邊防云嵐石隰三州西北至黃河置城戍關度河
外入麟州路捍夏國界嘗合三州為一路又石州為治
所置州兵及遣戍外又領蕃捉生一千六百二人紹興
九年太行忠義人王忠值取石州等十二郡次年復陷
金金隸河東北路割隰之溫泉來屬貢蜜蠟領縣五
治離石離石(漢舊縣後南單于庭左國城在此有離石水一名赤洪水高歡大破爾朱兆於)
(赤洪嶺蓋近此)臨泉(唐縣有臨泉水)平夷(後周縣有寧鄉水)方山(隋縣有赤洪水)定胡
(隋置孟門關其地險固唐為縣宋有三寨)
威勝軍本唐沁州之地春秋時屬晉後屬韓又屬趙
秦二漢為上黨郡地魏晉亦同後魏屬義寧郡隋初置
沁州煬帝廢為沁源縣屬上黨郡唐復為沁州或為陽
城郡屬河東路領縣三(沁源川綿上和)宋太平興國二年
於潞州銅鞮縣界亂柳石圍中建為軍以銅鞮武鄉來
屬六年廢沁州以沁源縣隸焉寶元二年以大道通監
綿上縣來隸屬河東路靖康後没於金金為沁州隸河
東路貢土絁領縣四治銅鞮銅鞮(春秋晉羊舌赤之邑漢縣有銅)
(鞮山銅鞮水)武鄉(唐縣有湼霍山沁水)沁源(後魏縣有霍山沁水)綿上(介子推隠所中有沁)
(水)
平定軍宋太平興國二年以鎮州廣陽寨建為軍四
年以并州平定樂平二縣來屬屬河東路靖康後没於
金金人為州隸河東北路貢絹領縣二治平定平
定(唐廣陽縣宋改有二寨)樂平(晉縣有荆山臯落山漳水一出樂平縣小山名清漳一出今潞州長)
(子縣𤼵鳩山名濁漳)
寧化軍本嵐州地劉崇置固軍太平興國四年徙軍
城稍南改為寧化縣五年置軍屬河東路靖康後没於
金貢絹領縣一寧化(有雪山建四寨)
岢嵐軍宋太平興國五年以嵐州嵐谷縣建為軍景
德中築畏城於草城川口以為控扼其草城川峩婆谷
洪谷朝谷四路皆契丹界靖康後陷於金金為州隸河
東北路貢絹領縣一嵐谷(唐縣有岢嵐山雪山岢嵐水)
火山軍本嵐州地劉崇置雄勇鎮宋太平興國七年
建為軍徙治鎮西三十里有雄勇偏頭董家横谷桔桿
護水六寨屬河東道貢柴胡
保德軍宋淳化四年析憲州地置定羌軍景德元年
改屬河東道貢絹
大通監宋太平興國四年以并州交城縣鐵冶建為
監六年廢沁州以綿上縣來屬屬河東路舊領交城綿
上二縣天聖元年改交城監寶元二年復是年以監及
交城縣隸太原府綿上縣隸威勝軍靖康後没於金
永利監宋太平興國四年平太原徙鹽務於平晉縣
本鹵縣也咸平四年建為監屬河東路寶元二年以隸
太原府靖康後没於金
營州殷時為孤竹國地(漢徒河縣之青山在郡城東百九十里棘城即顓頊之墟)
(在郡城東南一百七十里)春秋時地屬山戎戰國時屬燕秦并天下
屬遼西郡二漢及晉皆因之慕容皝以柳城之北龍山
之南所謂福德之地也乃營制宫廟改柳城為龍城遂
遷都龍城號新宫曰和龍宫(皝時有黑龍白龍各一鬭於龍山皝率屬僚觀之祭)
(以大牢二龍交首嬉戲解角而去皝大悅號曰和龍宫)後燕慕容寳北燕馮䟦相
繼都之(至慕容寳為馮䟦所滅至馮弘為後魏所滅也)後魏置營州後周武帝
平齊其地猶為高寳寧所據隋文帝時討平寳寧復以
其地為營州煬帝初州廢置遼西郡唐復為營州或為
柳城萬歲通天元年為契丹所陷聖歴二年僑治漁陽
開元五年又還治柳城置平盧軍東有鎮安軍本燕郡
守捉城貞元二年為軍城西有五守捉城屬河北道唐
末劉仁恭以遺契丹後唐莊宗滅仁恭而取其地既滅
梁復陷契丹迄晉漢周及宋皆不能取宋宣和末契丹
没於金唐貢人葠麝香豹尾骨&KR1633;領縣一柳城(有龍)
(山鮮卑山在縣東北二百里棘城之東塞外亦有鮮卑山在遼西之北一百里未詳孰是青山石門山白狼山)
(白狼水又有漢夫黎縣故城在東南其龍山即慕容皝祭龍所也有饒樂水故徒河縣和龍城室韋靺鞨諸部)
(並在東北遠者六千里近者二千里餘西北與奚接北與契丹相接)
平州殷時孤竹國春秋時山戎肥子二國地也(今盧龍縣)
(有古孤竹城伯夷叔齊之國也)戰國時屬燕秦為右北平及遼西二郡
之境二漢因之晉屬遼西郡後魏同隋初置平州煬帝
初州廢置北平郡唐因之屬河北道唐末劉仁恭以遺
契丹後唐莊宗取之後復陷契丹契丹改平州為遼興
府以榮灤二州隸之號為平州路迄晉漢周及宋皆不
能取宋宣和末契丹將亡其將張㲄以郡來降隨没於
金唐貢熊鞹蔓荆實人参領縣三治盧龍盧龍(漢肥)
(如縣有碣石山碣然而自立在海旁故名之晉太康地志曰築長城所起自碣石在今高麗舊界非此碣石也)
(漢遼為界臨榆關在縣城東一百八十里盧龍塞在城西北二百里)石城(漢舊縣)馬城(古海陽城)
檀州春秋及戰國並為燕地秦漢並屬漁陽郡後魏
置密雲郡兼置安州後周改安州為元州隋徙元州於
漁陽(今漁陽郡)尋復於今郡置檀州煬帝初改置安樂郡唐
為檀州或為密雲郡屬河北道後晉高祖初起以遺契
丹迄漢周及宋皆不能取宋宣和時與金合兵攻契丹
五年金人以州來歸七年金入寇首取其地唐貢人
葠麝香領縣二治密雲密雲(有潞水自塞外流入)燕樂(後魏置廣陽郡)
(有長城)
薊州戰國時屬燕秦置漁陽縣郡二漢因之隋文帝
徙元州於此并立總管府煬帝初廢置漁陽郡唐屬幽
州開元十八年析幽州置薊州或為漁陽郡屬河北道
後晉没於契丹迄漢周及宋皆不能取宣和間與金合
兵攻破契丹五年金人以州地來歸七年復没於金
唐貢白膠領縣三治漁陽漁陽(舊漢縣有鮑邱水又名潞水古北戎無終)
(子國也一名山戎凡三名七國時屬燕燕後以為右北平縣神龍中開平敵渠傍海穿漕以避海難又其北漲)
(水為溝以拒契丹)三河玉田(古無終縣)
幽州古之幽州蓋舜分冀州為之置十二牧此其一
也言北方太隂故以幽冥為號(幽州因幽都山以為名也山海經有幽都山今)
(列北荒矣)昔顓頊都於帝邱其地北至幽陵即此殷復省幽
州入冀州周禮職方曰東北曰幽州其山曰醫無閭(唐在)
(遼東於柳城郡東置祠遥禮)藪曰貕養(貕養澤在東萊郡昌陽縣界)川曰河泲(河在)
(滄州無隸縣界舊泲合在今北海郡博昌縣界今無泲即濟水)浸曰菑時(菑在今淄川郡淄川縣界)
(時在今北海郡臨淄縣界)其利魚鹽民一男三女畜宜四擾(馬牛羊豕也)
穀宜三種(稷黍稻)初武王定殷封召公奭於燕及秦滅燕
以其地為漁陽上谷右北平遼西遼東五郡漢高帝分
上谷郡置涿郡武帝置十三州此為幽州(領郡國十)其後開
東邊置元莵樂浪等郡亦皆屬焉(元莵樂浪等郡並今遼水之東宜在禹貢)
(青州之域)後改燕國曰廣陽郡後漢置幽州並因前代(理於薊今)
(縣)晉亦置幽州(領郡國七理於涿今范陽縣)晉亂陷於石勒慕容儁
苻堅後入於魏其後分割不可詳也今之幽州(謂范陽郡)古
涿鹿也(應劭曰黃帝與蚩尤戰於涿鹿是也)即燕國之都焉謂之渤碣之
間亦一都會也(薊縣燕之所都渤即渤海郡碣碣石也)秦為上谷郡之地
漢高帝分置燕國後又分燕置涿郡及廣陽國有獨鹿
鳴澤(獨鹿山名鳴澤澤名皆在於此)後漢為涿廣陽二郡地魏更名范
陽郡晉為燕范陽二國兼置幽州(領郡國七理於此)慕容儁常
都之後魏置幽州北齊置東北道行臺後周置燕范陽
二郡隋初並廢煬帝初併置涿郡唐為幽州或為范陽
郡又為大都督府後唐為盧龍節度石晉初没於契丹
至宋僅得永清縣置霸州得盧臺軍地置乾寧軍餘悉
為契丹所有契丹改為燕山府建為燕京以轄檀順景
薊涿易六郡號為燕京路宣和間與金合兵攻契丹五
年以其地來歸七年金入寇郭藥師以燕山叛降之遂
没於金紹興二十年金主亮徙都之改為大興府號中
都唐貢綾綿絹角弓人葠栗領縣九治薊薊(燕國都碣)
(石宫漢為薊縣舊置燕都有桑乾水慕容儁都於此地)幽都(本薊縣地隋於營州之境汝羅故地置遼)
(西郡以處粟末靺鞨降人武德元年曰燕州領三縣遼西瀘河懷遠土貢豹尾尋省瀘河六年自營州遷於幽)
(州城中以首領世襲刺史貞觀元年省懷遠開元二十五年徙治幽州北桃谷山天寳元年屬歸德郡建中二)
(年為朱滔所據因廢為縣)廣平(天寳元年析薊置三載省至德後復置)潞(漢舊縣有潞河漢平谷故)
(城在今縣北又漢樂安縣古城在西北)武清(夲雍奴天寳初更名)永清(舊會昌縣天寳初更名)
安次(漢舊縣)良鄉(漢舊縣唐初名曰固節神龍初更)昌平(漢舊縣古居庸關在縣西淮南)
(子云天下九塞居庸是其一也舊置東燕州有狼山)
涿州本幽州地唐大歴四年節度使朱希彩表析幽
州之范陽歸義固安置屬河北道石晉初没於契丹漢
周俱不能取至宋僅得歸義一縣以置雄州又得新鎮
地以置保定軍餘悉没契丹至宣和間與金人夾攻契
丹契丹將郭藥師以州來降七年金入寇陷於金唐
置縣五治范陽范陽(漢涿縣在范水之陽有督亢陂溉田膏腴荆軻獻圖於秦即此)
(地)歸義(漢易縣公孫瓚於此築城臨易河通遼海唐武德間更名有拒馬水)固安(漢方城縣地)
新昌(大歴四年析固安置)新城(太和六年以故督亢地置)
順州在范陽郡城唐天寳初置尋又改為順義歸化
二郡屬河北道石晉初没於契丹宋宣和時與金夾攻
契丹五年金以州地來歸七年金入寇復取其地唐
領縣二治賓義賓義(屬順義郡)懷柔(在順州之北境屬歸德郡)
媯州春秋戰國並屬燕秦為上谷郡地二漢因之晉
屬廣寗郡後魏孝明帝廢北齊置北燕郡隋屬涿郡唐
武德七年討平高開道後置北燕州貞觀八年改為媯
州其後或為媯川郡屬河北道石晉沒於契丹契丹改
為可汗州宋宣和末金滅遼取其地唐貢樺皮胡祿
甲榆&KR1076;矢麝領縣二治懷戎懷戎(漢潘縣地漢上谷郡城在此有涿鹿)
(山及蚩尤城阪泉池及涿水有磨笄山趙襄子姊自殺在其地有祠北九十里有長城開元中張說所築有居)
(庸塞鐵門關)媯川
蔚州周禮并州川曰嘔夷浸曰淶易(嘔夷水在靈邱縣界淶水在飛)
(狐縣界)戰國初屬趙後又屬燕秦漢晉屬代郡後魏置懷
荒禦夷二鎮東魏置北靈邱郡後周置蔚州隋置上谷
郡唐初没突厥武德六年置州并置靈邱飛狐二縣僑
治陽曲七年僑治繁畤八年僑治秀容故北恒州城貞
觀五年破突厥復故地還治靈邱開元初徙治安邊至
德二載更為安邊郡石晉時陷契丹宋宣和五年契丹
守將陳翊以州來降六年金攻翊殺之復取其地唐
貢熊鞹豹尾松實領縣三治靈邱靈邱(漢舊縣有趙武靈王陵)
飛狐(漢廣昌地飛狐口在縣北即漢之飛狐道與媯川郡山相連隋置今縣)安邊(開元時改為興)
(唐縣)
朔州戰國屬燕秦屬代鴈門二郡地漢為定襄鴈門
二郡地後漢屬雲中鴈門二郡漢末因亂又置新興郡
(漢末大亂匈奴侵邊自定襄以西盡雲中鴈門之間遂空建安中魏武王集荒郡之人立新興郡)晉懷
帝時劉琨表以鮮卑猗盧為大單于封代公徙馬邑即
其地也其後為拓䟦魏建都於今郡北兼置懷朔鎮及
遷洛後遂於郡北三百餘里置朔州葛榮之亂又廢北
齊復置朔州隋初置總管府煬帝初府廢置代郡尋屬
馬邑郡(後魏初雲中在今郡北三百餘里定襄故城北齊置朔州在故郡西南故城一名平城地後移)
(於馬邑即今故城也)唐初為朔州或為馬邑郡建中中節度使馬
燧徙治馬邑後復故治後唐為振武軍石晉初没於契
丹宋宣和五年契丹守將韓正以州來降尋為金人所
逐西取其地唐貢白鵰羽豹尾甘草領縣二治善陽
善陽(有秦馬邑城武州塞此地亦漢定襄縣地後魏桑乾郡北齊廣安郡有紫河𤼵源於此)馬
邑(漢舊縣開元中析善陽於大同軍城置)
雲州戰國屬趙秦置雲中郡二漢因之晉屬新興郡
後魏道武帝自雲中徙都平城即此(雲中今馬邑北魏平城即今郡隋雲)
(内縣常安鎮也)置代尹(自天興元年都平城至孝文帝太和十九年遷洛陽後改代尹為萬年尹)隋
初屬馬邑郡唐貞元十四年自朔州北定襄城徙治定
襄縣永淳元年為默啜所破徙其民於朔州開元十八
年復置後為大同軍節度屬河東道石晉時沒契丹契
丹號為西京宣和末金滅契丹取其地唐貢犛牛尾
鵰羽領縣一雲中(漢舊縣隋曰雲内縣白登山白登臺漢高祖被圍於此有故高柳城)
(参合陂後魏盛樂縣並在今郡界單于臺在今縣西北百餘里武帝元封元年勒兵十八萬騎出長城北登單)
(于臺)
易州春秋至戰國屬燕秦置上谷郡(晉書曰在谷之上頭故曰上谷)
二漢屬涿郡晉為范陽國後魏亦為上谷郡隋初置昌
黎郡後兼置易州煬帝初州廢置上谷郡唐因之屬河
北道宋惟得遂城置安肅廣信二軍得蒲城南境以益
保州餘地悉以雍熙四年陷於契丹(武經邊防云易州石晉割賂契丹按)
(五代史易州不在十六州數職方考亦稱五代俱有易州武經誤也)宣和四年契丹將高
鳳以郡來降宣和末没於金唐貢紬綿墨領縣六治
易易(有淶易二水有燕臺昭王求賢處又有漢范陽縣故城在縣東南)容城(漢舊縣)遂
城(古遂武也秦築長城之所起)淶水(漢逎縣)滿城(舊永樂縣)五回(開元中析易置并置)
(樓亭板城二縣天寳後省)
應州唐末置後唐天成七年升彰國軍節度石晉時
没於契丹宋宣和五年應州守將蘇京以州來降京尋
為女真所逐復取應州領縣二治金城金城(後唐明宗其縣)
(人也故升彰國軍而以金城為望縣)混源
新州唐末置後唐同光二年升威勝軍節度屬河東
道石晉時沒於契丹改為奉聖州其地在雲中府之東
領縣四治永興永興礬石龍門懷安
儒州唐末置石晉時没於契丹領縣一縉山
武州唐末置屬河東道後唐改為毅州石晉時没於
契丹契丹改為歸化州南至新州七十里宣和五年來
歸六年築固疆堡尋復為女真所取領縣一文德
單于大都督府戰國屬趙秦漢雲中郡地唐龍朔三
年置雲中都護府又移瀚海都護府於磧北(瀚海都護舊曰燕然)
(都護府)二府以磧為界麟德元年改雲中都護府為單于
大都護府領縣一金河(有長城有金河土城紫河及像水又南流入河李陵臺王)
(昭君臺)
文獻通考卷三百十六
