文獻通考卷二百七十三
鄱陽馬端臨貴與著
封建考十四
後魏諸侯王列侯
後魏道武皇始元年始封五等至天賜元年減五等之
爵始分為四曰王公侯子除伯男之號皇子及異姓元
功上勲者封王皇族及始藩王皆降為公諸公降為侯
子亦此為差於是封王者七十人公者二十二人侯者
七十九人子者百有三人王封大郡公封小郡侯封大
縣子封小縣其後復加伯男焉孝文太和十八年詔凡
王公侯伯子男開國食邑者王食半公三分食一侯伯
四分食一子男五分食一舊制諸鎮將刺史假五等爵
及有所貢獻而得假爵者皆得世襲延興二年詔革此
類不得世襲又舊制諸以勲賜官爵者子孫世襲軍號
後改降五等始革之止襲爵而已凡公主皆嫁於賓附
之國朝臣子弟雖名族美彦不得尚焉(後魏道武帝因見漢書婁敬說)
(高帝欲以魯元公主妻匈奴良久故立此制又江陽王女卒靈太后詔贈鄉主)諸王侯亦各
有師友文學侍郎掾屬舍人等官(時王國舍人應取八族及清修之門咸陽)
(王禧乃取任城王隸戶為之深為孝文所責)公主有家令丞(高平公主薨欲使公主家令居)
(廬制服太常博士常景曰婦人無專國之理婦人為君男子為臣古禮所不載則家令不得純臣公主不得為)
(正君明矣乃寢)
後魏宗室王公
上谷公紇羅神元皇帝曾孫道武即位以援立功封卒
子題後進爵為王悉降爵為公
建德公嬰文真定侯陸並神元後仕太武獲封爵
武陵侯因章帝後從道武平中原封後改封
長樂王夀章帝後文成即位有援立功封後坐罪誅
望都公頹昭帝後隨道武平中原封
曲陽侯素延順陽公郁宜都王目辰並桓帝後事道
武文成以功封後並坐事死國除
吉陽男比干江夏公吕並道武族弟以軍功封
高凉王孤平文皇帝第四子昭成即位以推戴功分國
半部封孤道武時追封高凉王諡神武子斤(搆逆死)真樂
(以孤孫襲封)禮那紇大曹孝文時例降封太原郡公
洪威(為高歡所殺)
陵禮弟太武賜爵襄邑子瓌鷙大器
度孤孫道武初賜爵松滋侯乙斤平萇子
華
樂城侯興都烈帝之裔文成時賜爵提
丕興都次子以告乙渾反功封東陽公孝文時進封
王後以非道武子孫例降爵為公坐罪廢雋邕
俱丕子以功封新安及涇陽縣男
河間公齊元帝元孫太武時以征伐功封諡敬子陵
蘭(陵弟襲爵)志
扶風公處真烈帝之後位殿中尚書賜爵後坐事誅
文安公泥魏之疎族道武厚遇之賜爵子屈(後坐事誅)磨渾
以勲拜長沙公
秦王翰昭成皇帝子征伐有功道武即位追贈諡明子
儀以從征伐功封王後以罪賜死纂良(以弟襲封)禎
瑞
烈儀弟以功封隂平王諡熹求
觚烈弟奉使慕容垂遇害追封秦王䕫
常山王遵昭成皇帝孫道武時以佐命及征伐功封後
坐罪賜死子素嗣可悉陵陪斤
懋遵之後孝武時以從駕入關封北平王
順懋弟亦以從入關封濮陽王偉順子封南安郡
王
毗亦遵之後孝武時以定策入關封魏郡王
陳留王虔昭成孫以戰功封後沒於陣諡桓子悦嗣
崇(以弟襲)建降爵為公
毗陵王順昭成孫以功封後坐罪廢
遼西公意烈昭成孫以戰功封後坐罪賜死子拔干
受洛粟太武時以功進封為王
清河王紹道武皇帝子天興時封後行弑逆伏誅
平陽王熙道武子天興時封子佗嗣顯世遵
河南王曜道武子天興時封子提嗣平原和鑒
顯
河間王修道武子天賜時封羯兒(有罪國除)
長樂王處文道武子天賜時封無子國除
廣平王連道武子天賜時封渾飛纂
京兆王黎道武子天賜時封子吐根嗣繼
樂平王丕眀元皇帝子泰常七年封子拔嗣(坐罪賜死國除)
安定王彌眀元子泰常時封無子國除
樂安王範眀元子泰常時封子良嗣
永昌王健明元子泰常時封子仁嗣(坐罪死國除)
建寧王崇眀元子泰常時封後坐罪死
新興王俊明元子泰常時封坐罪賜死
晉王伏羅太武皇帝子真君三年封無子國除
東平王翰太武子真君時封子道符嗣(坐謀反誅)
臨淮王譚太武子真君時封子提嗣昌彧孝友
(齊受禪國除)
廣陽王建太武子真君時封子石嗣遺興嘉深
湛法輪
南安王余太武子真君時封太武暴崩宗愛矯詔立余
復為愛所弑
陽平王新成景穆皇帝子太安三年封子頤嗣宗允
(坐罪死國除)
衍頤弟封廣陵侯子暢從孝武入關封博陵王
欽衍弟封鉅平縣公子子孝從入關封義陽王贇
融暢弟從入關封魏興王
京兆王子推景穆子太安時封子太興嗣子昴悰
仲景退冲
濟隂王小新成景穆子和平時封子鬱嗣暉業
汝隂王天賜景穆子和平時封後坐罪廢死
樂良王萬夀景穆子和平時封子樂平嗣長命忠
廣平王洛侯景穆子和平時封匡獻祖育勤
任城王雲景穆子和平時封子澄嗣彜
順彜兄封東阿縣公
紀順弟從孝武入關封華山郡王
南安王禎景穆子皇興時封後坐罪奪爵子英改封中
山王熙
略熙弟封義陽王
怡英弟封魯郡王
城陽王長夀景穆子皇興時封子鸞嗣徽延
章武王太洛景穆子皇興時封彬融景悊
樂陵王胡兒景穆子和平時封永金景略
安定王休景穆子皇興時封子燮嗣超琰
安樂王長樂文成皇帝子皇興四年封子銓嗣鑒
斌之
廣川王略文成子延興時封子諧嗣靈道
齊郡王簡文成子太和時封子祐嗣
河間王若文成子琛
安豐王猛文成子太和時封子延明嗣長孺
咸陽王禧獻文皇帝子太和九年封後坐謀逆賜死
坦
趙郡王幹獻文皇帝子太和時封子謐嗣諶
廣陵王羽獻文子太和時封子恭嗣是為節閔帝
欣恭兄孝莊初封沛郡王
高陽王雍獻文子太和時封後為爾朱榮殺之河隂
斌
彭城王勰獻文子太和時封後為高肇等所譛賜死子
劭嗣韶
北海王詳獻文子太和時封後為高肇所譛賜死子顥
嗣(後奔梁為梁所立送之北還終敗死)
京兆王愉孝文皇帝子太和二十一年封後坐謀反死
清河王懌孝文子太和時封後為元义所殺
廣平王懷孝文子
汝南王悦孝文子遭爾朱之亂奔梁梁立為魏主北還
遇害
後魏列侯
衛操代人桓穆二帝時以佐佑功封定襄侯
莫題鴈門繁畤人道武初以功賜爵東宛侯後坐罪賜
死
雲題弟以功封安定公
劉庫仁獨孤部人為南部大人後為慕容文等所殺
眷庫仁弟羅辰眷子拜南部大人道武時以從平
中原功賜爵永安公子殊暉襲求引爾頭仁
之
尉古真代人道武時以從平中原功賜爵東州侯子德
萬嗣
眷古真弟子以功封漁陽王子多侯嗣
穆崇代人道武時以從平中原功封宜都公子遂留
乙真泰(以反伏誅)
觀崇子襲爵贈宜都王夀平國伏干羆
亮羆弟封趙郡王孝文時例降為公紹長嵩
奚斤代人道武時以征伐功爵山陽侯進爵宜城王長
子他觀嗣緒
叔孫建代人登國初封安平公後進封丹陽王子俊
蒱
安同遼東胡人以功積封至高陽公卒贈高陽王子原
(後以謀逆誅)
頡同子以禽赫連昌功封西平公後進爵為王
庾業延代人以從平中原功賜爵西昌公子陵
王建廣寗人以從平中山功封濮陽公
羅結代人以功封屈蛇侯子斤嗣敢伊利
婁伏連代人以征伐積功封廣陵公後進爵為王子真
嗣
閭大肥蠕蠕人以征伐積功封滎陽公
奚牧代人以從征伐功封任城公後坐事誅
和䟦代人以從征伐功封定陵公後坐事誅
莫題代人以征伐功封高邑公後坐事誅
奚眷代人以戰功封南陽公後坐事誅
燕鳳代人太武時以舊勲封平舒侯子才嗣
許謙代人以平并州功封高陽公子洛陽嗣
崔宏清河東武城人以籌策功封夀光侯子浩嗣(後坐修史)
(事誅夷)
張衮上谷沮陽人以從平中山功封臨渭侯子度嗣
白澤
鄧彦海安定人以參定朝儀功封下博子後坐事誅子
穎嗣進爵為侯怡侍
長孫嵩代人世為南部大人以軍功封鉅鹿公太武即
位以定策進爵北平王子敦嗣道降爲公悦
儉嵩五世孫事周以功封索盧侯後封鄫國公
道生嵩從子以勲封汝隂公後進封上黨王子瓬嗣
觀冀歸彦兕熾晟(熾弟)
紹遠冀歸子以從孝武西遷功封文安縣子子覽嗣
洪
澄冀歸從子以功封西華縣侯子嶸嗣
長孫肥代人以軍功封瑯琊公子翰嗣後封平陽王
成降為公
陵翰弟封吳郡王
于栗磾代人明元時以征伐功封新安侯後進爵為公
子洛拔嗣烈祚
忠祚弟明帝時以定策功封常山郡公
勁忠弟以后父封太原郡公暉(勁子嗣)
謹亦栗磾之後西魏時以戰功封新野郡公周閔帝
即位進封燕國公子實嗣顗世虔
仲文世虔弟以功封延夀郡公
翼實弟以尚主封安平縣公後進封國公子璽嗣
義翼弟封廣都縣公宣道
崔頤清河武城人道武時賜爵清河侯
㥄頤之裔孝武時以預定冊功封武城縣公
王憲北海劇人道武時以功進爵至北海公子崇嗣
祖念昕顗
封懿渤海蓚人道武時封章安子元之回隆之
纂
古弼代人太武時以功拜靈夀侯後坐事誅
張黎鴈門平原人明元時封廣平公後坐事誅
劉潔長樂信都人太武時以從征討功封會稽公後坐
反誅夷
邱堆代人太武時以佐命封臨淮公後坐事誅
娥清代人眀元時以戰功積封至東平公子延嗣
伊馛代人太武時以戰功積封至河南公子蘭嗣盆
生
乙瓌代人太武時以尚主封西平公後進爵為王子乾
歸嗣海瑗
周幾代人明元時以軍功封交趾侯子步嗣
豆代田代人太武時以戰功積封至長廣公贈王爵子
周求嗣
車伊洛焉耆胡人世為東境部落封前部王子歇嗣
王洛兒京兆人明元即位以佐命功封新息王卒贈建
平王子長城嗣
東路頭代人眀元初以佐命封宣城侯卒贈宣城王子
眷嗣
盧魯元昌黎徒河人以功封襄城公卒贈王子統嗣
彌娥
陳建代人太武時以從征伐功積封趙郡公後進封魏
郡王子念生嗣
來大干代人太武時以戰功封廬陵公子邱頽嗣
宿石朔方人太武時以尚主封泰山公後贈太原王子
倪嗣
萬安國代人獻文時以尚主封安城王後坐罪賜死子
翼嗣
周觀代人太武時以軍功封金城公
尉撥代人獻文時以功累封至安城侯
陸真代人太武時以戰功積封至河南公子延嗣
吕洛拔代人太武時以功封武城侯子文祖嗣
薛彪子代人道武時以部落歸國封河東公子琡嗣
允
尉元代人獻文時累封太昌侯後進封至淮陽王子詡
嗣
慕容白曜晃之元孫文成時以秉政封南鄉公後進爵
濟南王坐罪誅
和其奴代人文成初封平昌公後贈王子受嗣
苟頽代人太武時進爵至河南公後進爵河東王子愷
嗣
宇文福其先南單于之遠屬以勲封襄樂縣男
許彦高陽新城人太武時以參預謀議封武昌公子熙
嗣安仁元康
宗之熙弟封潁川公後坐罪誅
刁廱渤海饒安人眀元時以功賜爵東安伯子遵嗣
楷冲
韋閬京兆杜陵人太武時以功賜爵高平男子範嗣子
粲
韋道福閬從叔本仕宋以徐州内附功封高密侯子欣
宗嗣
珍閬族弟以招降羣蠻功封霸城子後進爵侯子纘
彧彪
杜銓京兆人太武時封新豐侯
屈遵昌黎徒河人道武時以功封下蔡子子須嗣進爵
信都侯恒以破平凉功賜爵濟北公道賜拔
張蒲河内修武人太武時以謀策功封夀張子子昭嗣
以軍功進修武侯
谷渾昌黎人太武時封濮陽公子闡嗣洪穎士
恢
公孫表燕郡廣陽人明元初賜爵固安子後坐罪死子
軌以奉使稱旨封燕郡公叡良以别功封昌平子
衡(良弟襲父爵)
張濟西河人父千秋事慕容永來奔封成紀侯濟襲封
子多羅嗣
李先中山盧奴人明元時以先帝舊臣封夀春侯子國
嗣
賈秀武威姑臧人太武時封陽都子子雋嗣叔休
竇瑾頓邱衛國人以功封衛國侯後坐事誅
李崇范陽人事馮䟦以城降太武時封固安侯子訢增
封扶風公後坐事誅
韓延之南陽堵陽人本仕晉後奔秦入魏明元時為鎮
將封魯陽侯
袁式陳郡陽夏人本仕晉奔秦入魏為上客封陽夏子
子濟嗣
毛脩之滎陽陽武人始仕晉為劉義真司馬没統萬夏
之亡入魏太武時遷尚書能煎調主太官封南郡公子
法仁嗣贈南郡王
朱修之亦宋臣守滑臺被禽明元嘉其固守封郃陽侯
子幼玉嗣
唐和晉西宜安人本仕凉凉亡臣於蠕蠕文成時以歸
化功封酒泉公後進爵王子欽嗣降為侯景宣
冠讚上谷人世仕符秦以歸化功封軹縣侯後進爵河
南公子元寳嗣
酈範范陽涿鹿人世為燕臣以地降魏範太武時以舊
勲進爵至永寧侯子道元嗣
韓秀昌黎人世仕燕歸魏封遂昌子子務嗣
堯暄上黨長子人祖父仕燕來歸封平陽伯子洪嗣
傑師
陸俟代人世領部落太武時以克武牢功封建業公後
進爵東平王子馛嗣改封建安王琇景祚
騰俟之裔以從爾朱榮平葛榮功封清河縣伯子元
嗣
麗俟子以建大策立文成功封平原王子定國嗣
昕之彰卭義
叡麗次子封鉅鹿郡公希道士懋
源賀西平樂都人本河西王秃髮傉檀之子傉檀滅奔
魏太武時賜姓以從平凉州功封西平公以策立文成
功進爵西平王子延嗣鱗懷子邕彪
劉尼代人祖父世為方面大人尼以太武時以功封昌
國子後以迎立文成功封東安公子社生嗣
薛提太原人封太原公後為宗愛所殺弟浮嗣
司馬休之本晉嗣譙王討劉裕不克奔秦秦亡入魏贈
始平公子文思賜爵鬱林公後進爵譙王
司馬楚之晉宣帝弟太常馗八世孫劉裕誅剪司馬氏
楚之以四郡之衆來降封瑯琊王子金龍嗣徽亮降
為公朏鴻孝政
裔胐弟西魏時以率衆歸關中封瑯琊縣伯後進爵
為公子侃嗣運
司馬景之晉汝南王亮之後明元時來歸賜爵蒼梧公
卒贈汝南王子師子嗣
司馬凖景之兄以太常末歸魏封新安公子安國嗣
司馬國璠叔璠晉安平獻王孚之後劉裕時奔慕容超
超亡入秦秦亡來歸國璠封淮南公叔璠封丹陽侯
司馬天助晉驃騎將軍元顯之子歸闕封東海公
劉㫤宋文帝子義陽王廢主子業立疑㫤有異志㫤乃
北降魏封丹陽王後加號宋王子承緒(早卒)暉(以孫襲爵)
蕭寶夤齊眀帝第六子建安王梁武將移齊祚寶夤逃
奔魏封丹陽郡公齊王後坐反誅
贊寶夤兄子梁武以為己子封豫章王後奔魏封高
平郡公丹陽王後没於魏
蕭祗梁武帝弟南平王偉之子侯景之亂奔魏封清河
郡公子放嗣
蕭泰梁武帝弟鄱陽王恢之子于謹取江陵入魏封義
興郡公子寶嗣
蕭撝梁武帝弟安成王秀之子為益州刺史周伐蜀以
城降累封至黃臺郡公子濟嗣
蕭圓肅梁武陵王紀之子周取蜀與撝同降積封至棘
城郡公
蕭大圜梁簡文帝之子侯景之亂遁於江陵為元帝使
魏江陵亡留魏封始寧縣公
盧元范陽涿鹿人太武時以儒雋封固安子子度世嗣
後進爵為侯伯源道舒
同元之裔莊帝時以功封章武縣伯子斐嗣辯斐
子以從孝武遷長安封范陽縣公子慎嗣
光辯弟以從西遷積封至燕國公子貴嗣
高允勃海蓚人以謀平凉州功封汶陽子後進爵梁城
侯子忱嗣貴賓
高濟允從叔同徵封浮陽子子矯嗣
遵矯弟封安昌子
祐允從祖弟以從滅夏功封南皮子後進爵侯子和
璧嗣顥德政齊時以佐命封藍田公後為文宣
所殺王臣
翼祐從父弟孝宣末封樂成縣侯子乾孝武時以預
定策封長樂郡公吕兒
昂乾弟莊帝時以建義功封武城縣伯後進爵侯戰
死於西魏追封永昌王子道額嗣
季式昂弟以功封乘氏子後進封陽平縣伯
崔鑒博陵安平人與盧元高允等俱被徵封桐廬縣子
子合嗣
巨倫鑒族孫莊宗時以不附元顥功封漁陽縣男子
子武嗣
士謙亦鑒族裔西魏恭帝時以功積封武康郡公子
曠嗣
彭曠弟隋文帝時以佐命功積封至安陽縣公子寶
德嗣
說士謙弟西魏時以戰功積封至安平縣公子弘度
嗣隋初以佐命封武鄉郡公
弘昇弘度弟以佐隋功封黃臺縣侯後進爵為公
挺鑒族裔以工書封秦昌子子孝芬嗣猷西魏時
以功封平原縣伯隋文時進爵汲郡公子仲芳嗣
李靈趙郡平棘人以授文成皇帝經封高邑子子恢嗣
進爵為侯悦祖瑾
顯甫悦祖弟以軍功封平棘子子元忠以佐高歡起
兵封晉陽縣伯搔
渾靈曾孫齊初以參禪代儀注封涇陽縣男子湛嗣
璨靈弟均之子以參定徐州功封始豐侯子茂元嗣
秀之
順靈從父弟太武時以籌略封平棘子後進爵侯坐
罪誅敷封高平武(後坐罪誅)憲祖悛
祖勲祖悛弟齊文宣時以女為王妃封丹陽王
孝伯順從父弟太武時以侍軍國機密封魏昌子後進
爵宣城公子安仁嗣
裔孝伯族以參齊神武軍定策功封固安伯子子旦
嗣
子雄子旦弟隋初以戰功封高都郡公子公挺嗣
育靈族裔武定時以拒葛榮功封趙郡公子愔嗣
游雅廣平任人太武時與高允等俱徵積封至廣平侯
明根雅從祖弟獻文時封新泰侯子肇嗣祥
高閭漁陽雍奴人文成時以功累封至安樂侯子元昌
嗣
胡叟安定臨涇人自凉歸魏封始復男弟繼之嗣
胡方回臨涇人以征凉功封臨涇子
張湛燉煌人本仕凉凉亡歸魏封南浦男
張徹湛兄封西平縣公子敢之嗣
宗欽金城人本仕凉凉亡入魏封卧樹男後與崔浩同
誅
宋繇燉煌人為凉使魏太武時拜為河西王右相封清
水公凉亡入魏改封西平侯子巖嗣蔭季預
王慧龍太原晉陽人本仕晉祖父為劉裕所殺慧龍北
奔太武時以戰功封長社侯子寶興嗣瓊
鄭羲滎陽開封人孝文時以功積封滎陽侯子懿嗣
恭業
道邕羲從曾孫孝武時以軍功及從西遷封永寧縣
侯子詡嗣
譯詡弟周宣帝時封歸昌縣公後進封沛國公子元
璹嗣
先護羲族裔莊宗時以納爾朱榮功封平昌縣侯後
奔梁死
薛辨河東汾隂人初仕秦秦亡入魏以軍功封汾隂侯
子謹嗣拔以功積封至河東公胤裔孝紳
慶之拔從孫封龍邱子
端慶之弟子西魏時以戰功封交城縣伯周受禪進
爵至文城郡公子胄嗣
濬胄從祖弟周天和中襲父琰爵虞城侯
孝通聰從孫以平定關中之亂封汾隂侯子道衡嗣
温道衡兄周武帝時封齊安縣子後進博陵縣公子
褒嗣
慎善弟周閔帝時封淮南縣子
薛寘河東汾隂人魏孝武西遷以從行功封郃陽縣子
周受禪進爵為侯子明嗣
薛憕河東汾隂人從孝武西遷封夏陽男後進爵為子
子舒嗣
韓茂安定安武人太武時以從征伐功封蒲隂子後進
爵安定公子備嗣均
皮豹子漁陽人太武時累封至淮陽公子承宗嗣
封敕文代人封天水公子翰嗣
吕羅漢東平夀張人文成時以宿衛及征伐功累封至
山陽公子興祖嗣
孔伯恭魏郡鄴人父昭封魯郡公伯恭襲父爵
田益宗光城蠻世為蠻帥太和時歸魏封光城縣侯子
纂嗣
孟表濟北蛇邱人本齊馬頭太守太和時據郡歸魏封
譙都縣侯
奚康生河南陽翟人本姓達奚世居代為部落大人以
戰功封安武縣男後為元乂所殺子剛嗣
楊大眼武都氐難當之孫以戰功封安城縣子
崔延伯博陵人初仕齊後入魏以功賜爵定陵男後改
封新豐子
李叔仁隴西人以戰功積封至陳郡公後坐事誅
裴雙碩河東聞喜人位弘農太守封安邑子子駿嗣
裴果河東聞喜人西魏時封冠軍縣侯子孝仁嗣
裴寬河東聞喜人西魏時以戰功封夏陽縣男後進爵
子後南没於陳
裴俠河東解人西魏時以從入關功封清江縣伯後進
爵為侯
裴文舉河南聞喜人西魏時以掠地功封澄城縣子後
進爵為伯子胄嗣
薛安都河東汾隂人真君五年奔宋宋眀帝立安都為
彭城刺史復叛魏封河東公子道㯹嗣
道異道㯹弟以功封安邑侯
道次封河南公
真度安都從祖弟以來歸功封臨晉伯子懷徹嗣
房法夀清河東武城人初仕宋後降魏以功封壯武侯
子伯祖嗣翼
畢衆敬東平須昌人始仕宋明帝時以兖城降魏封東
平公子元賓嗣義允僧安
祖杇元賓子封須昌伯子義暢嗣
祖暉祖杇弟以全守功封新昌縣子子義勰嗣
羊規之泰山鉅平人本仕宋太武南伐來降封鉅平子
子祉嗣深
李㫤頓邱人西魏時封臨黃縣伯子丹嗣
楊播弘農華隂人孝文時以戰功積封至華隂伯子侃
嗣純佗
愔播族裔魏時以軍功封魏昌男齊文宣時輔政積
封至華山郡公後為孝昭所殺
敷播族孫封臨貞縣伯後進爵公子素周末以功封
清河公隋文帝時以平陳封越公子元感嗣坐逆誅
約素弟以軍功封安城縣公後以佐廢太子勇進修
武公子元挺嗣
异約從弟周時以軍功積封至樂昌縣侯
寬敷叔父孝武時以從入關積封至華山郡公子文
思嗣紀
王肅瑯琊臨沂人父奐仕齊武為所殺肅奔魏孝文時
以功封開陽伯子紹嗣紀遷
郭祚太原晉陽人孝文武時以贊遷洛功封東光子後
進爵伯子景尚嗣
張彜河東武城人幼襲祖幸爵平陸侯後為羽林兵所
殺子暠之嗣
邢巒河間鄚人襲父封平城子以戰功進平舒縣伯子
遜嗣
李崇頓邱人以后兄誕之子襲封陳留公後例降為侯
子神軌嗣
平崇從弟襲爵彭城公子奬嗣諧
世哲崇子賜爵衛國子
崔光清河人孝文時以參贊遷都功積封至朝陽伯子
勵嗣
裴叔業河東聞喜人本齊徐州刺史廢帝誅殺大臣叔
業北降魏封蘭陵郡公子譚嗣測
芬之叔業子以父勲封上蔡伯
念先叔業兄子封雍邱子子約嗣
植叔業兄子封崇義侯
李元護遼東襄平人本仕齊與裴叔業同降魏封廣饒
縣伯子會嗣景宣
席法友安定人仕齊與裴叔業同降魏封苞信縣伯子
景通嗣郾
王世弼京兆霸城人仕齊與叔業同降魏封慎縣伯
江悦之濟陽考城人夲仕梁後降魏封安平縣子子文
遥嗣
張讜清河武城人夲仕宋後降魏封平陸侯子敬叔嗣
李苗梓潼涪人父仕梁被誅苗降魏後禦爾朱世隆敗
死贈河陽縣侯子曇嗣
劉藻廣平易陽人夲仕梁後降魏封易陽子子紹珍嗣
傅永清河人世仕宋後降魏以戰功封貝邱縣男
張烈清河東武城人宣武時以戰功封清河縣子
李述渤海蓚人以冊祭燕王廟還賜爵蓚縣男子象嗣
孫紹昌黎人永安時以議歴事賜爵新昌子子伯元嗣
祖瑩范陽遒人莊宗時以參議律歴事封爵容成縣子
子珽嗣
爾朱榮北秀容人世為部落酋帥祖父皆封梁郡公榮
襲爵正光中以討賊功封博陵郡公擁兵入洛立莊帝
封太原王後為莊帝所殺
兆榮從子榮入洛兆封潁川郡公榮死兆據晉陽進
爵為王後為高歡所破死
彦伯榮從祖父世為始昌侯節閔帝立彦伯以預定策
功封博陵郡王後為高歡所殺子敞後奔西魏封靈
夀縣公隋時改封邊城郡公子最嗣
仲遠彦伯弟孝莊立封清河公節閔帝立進爵彭城
王後奔梁死
世隆仲遠弟莊帝立封平樂郡公後進封王後為長
孫承業所殺
弼世隆弟節閔帝時封河間郡公後為其帳下所殺
度律榮從父弟莊帝初封樂鄉縣伯後封常山王高
歡討誅之
天光榮從祖兄子莊帝封廣宗郡公後進爵為王為
高歡所殺
朱瑞代郡桑乾人為爾朱榮腹心封陽邑縣公後為爾
朱世隆所殺
叱列延慶代西部人世為酋帥延慶娶爾朱氏封北海
郡公後為高歡所殺
斛斯椿廣牧富昌人從爾朱榮征伐有功封曲陽縣公
後累封至城陽郡公從孝武西入關卒贈常山郡王子
徵嗣該政
元夀椿弟從孝武入關封桑乾公
賈顯度中山無極人以從爾朱榮破葛榮功封石艾縣
公後從孝武入關坐事死
智顯度弟以軍功封義陽縣伯後從入關坐事死
樊子鵠代郡平城人以功累封至西陽郡公後為兖州
刺史據城應關中高歡討而殺之
侯深神武光山人莊帝時以戰功積封至厭次侯後坐
反誅
賀拔允神武光山人世為鎮將封侯允襲侯積封至夀
陽縣公高歡入洛進爵為王後為歡所殺
勝允弟孝莊帝初以定策功封易陽縣伯後降梁而
復歸西魏以功積封至瑯琊郡公子仲華嗣
岳勝弟孝莊立以預定策封樊城男後進爵清河郡
公鎮關中後為侯莫陳悦所殺子緯嗣
侯莫陳悦代人莊帝初封柏人縣侯後進爵白水郡公
殺賀拔岳宇文泰討而誅之
念賢金城枹罕人以軍功封屯留縣伯後進爵至安定
郡公子華嗣
梁覽金城人世為西羌部落積封至安德郡公
雷紹武川鎮人西魏時積封至昌國伯
毛遐北地三原人世為酋帥積封至始昌縣伯
鴻賓遐弟以功封縣侯
乙弗朗其先東部人世為部落大人以功封長安縣公
高恭之遼東人孝莊時賜爵龍成侯子士鏡嗣
綦雋河南洛陽人孝武時封章武縣伯
山偉河南洛陽人以功封東阿縣伯子昂嗣
費穆代人以爾朱榮黨積功至平原郡公後為元顥所
殺
賀悦代人道武母黨其先世為君長以從平中原功封
鉅野侯子泥嗣進爵為瑯琊公醜建
杜超魏郡鄴人密皇后兄初封陽平公後進爵為王子
鳳皇嗣
遺超弟封廣平王子元寶嗣
閭毗代人文成母恭皇后兄初封河東公後與弟紇並
進爵為王自餘子弟賜爵為王者二人公五人侯六人
子三人
馮熙長樂信都人文眀太后之兄初封肥如侯後進爵
昌黎王子誕嗣例降為侯穆
李惠中山人思皇后之父初襲父爵南郡公後進爵為
王後坐事誅
高肇渤海蓚人文昭皇后之兄封平原郡公後坐罪誅
胡國珍安定臨涇人靈太后父封安定郡公子祥嗣
梁越新興人魏初為禮經博士眀元時以師傅恩封祝
阿侯
盧醜昌黎徒河人太武時以師傅恩封濟隂公
張偉太原中都人太武時與高允等俱徵後封建安公
李業興上黨長子人孝武登極時以預行禮事封屯留
縣子
乞伏保高車部人獻文時襲爵寧國侯
段進不知何許人太武時蠕蠕入塞被擒罵賊死贈顯
美侯
郭琰京槃人孝武時封新豐縣公西遷封馮翊郡公
乙速孤佛保北秀容胡酋孝武時從入關封蒲子縣公
李崇渤海蓚人孝武時以歸關中功封廣宗縣公敞
竇瑗遼西人以從平葛榮功封容城縣伯
李洪之恒農人太武時封安陽男後進爵任城侯
劉靈助燕郡人爾朱榮入京師以卜筮封長子縣公
周澹京兆鄠人眀元時以善醫封成德侯
王顯陽平樂平人宣武時以營療功封衛國縣伯
王叡太原晉陽人文明太后臨朝時以恩倖封太原公
後進爵中山王子襲嗣後降為公
王仲興趙郡人宣武時以恩倖封上黨郡公
侯剛河南洛陽人明帝時以恩倖積封至武陽縣公
宗愛不知何許人太武時以恩倖封秦郡公後坐弑逆
誅
仇洛齊中山人本宦者太武時封零陵公子儼嗣
王琚高平人亦宦者孝文時積封至高平王
趙默夲凉州隸戶為閹人封至河内公後進爵為王
孫小咸陽石安人以閹封至中都侯後進爵彭城公
張祐安定石塘人以閹入宫孝文時至新平王後降為
公
李堅高陽易人文成時以閹入宫封魏昌伯
劉騰原城人以閹入宫靈太后時封長樂縣公
楊範閹人封華隂子
成軌閹人封始平縣伯
王温閹人封欒城縣侯
孟鸞閹人封元城縣侯已上並靈太后臨朝時
右元魏時封爵所及者尤衆盖自道武興於代北
以來凡部落之大人與鄰境之降附者皆封以五
等之爵令其世襲或賜以王封逮中世以後則不
緣有功而封者愈多程駿𫝊載獻文崩初遷神主
於太廟有司奏舊事廟中執事官例皆賜爵今宜
依舊詔百寮詳議羣臣咸以為宜依舊事駿獨以
為不可表曰臣聞名器為帝王所貴山河為區夏
之重是以漢祖有約非功不侯未聞預事於宗廟
而獲賞於疆土雖復帝王制作弗相沿襲然一時
恩澤豈足為長世之軌乎書奏從之可見當時封
爵之濫然高允在太武時以平凉州勲封汶陽子
至文成時史言其為郎二十七年不徙官時百官
無禄允第唯草屋衣唯縕袍食唯鹽菜恒使諸子
採樵自給則其時雖有受封之名而未嘗與之食
邑人道武以來有受封為建業公丹陽侯會稽侯
蒼梧伯之類此皆江南土地未嘗為魏所有可見
當時五等之爵多為虚封前史雖言魏制侯伯四
分食一子男五分食一然若真食五分之一則不
至如高允之貧乏且受封丹陽會稽等處者雖五
分之一亦於何而取之乎
文獻通考卷二百七十三
