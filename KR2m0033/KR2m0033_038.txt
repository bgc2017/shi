欽定四庫全書
幸魯盛典卷三十八
聖駕幸魯釋奠禮成
勅修
聖廟紀事(有序)
提督山東學政按察司副使(臣)朱雯
歲在甲子
上省方回鑾
躬詣闕里行釋奠禮畢
親灑宸翰
御製鴻文懸額樹碑炳耀千古擴地蠲賦之外
賜金
賜秩有差越歲庚午
特發帑
遣官重新廟貌庀材鳩工靡間寒暑夫屈
翠華之駕曲阜親臨給水衡之錢
聖祠重葺曠古以來未有尊師重道
殊恩異數如此之優渥者也(臣)雯浙水豎儒欽承
簡命視學鄒魯得覲宮牆捧
盛典之新編盥手披誦欣鉅功之經始拭目觀成恭
賦小詩以誌榮幸辭曰
聖主開文治宏規軼漢唐論思勤
講幄企德見羹牆統紹尼山遠源尋泗水長端居懷
闕里望道出天閶後隊鮫函簇前騶鳳旆揚珮
聲馳一路幢影列千行漸近昌平驛俄臨道冠
坊上公虔晉謁執事凛趨蹌玉振門初啟金鐘
漏未央質明將釋奠靜夜早垂裳
端冕行丹陛
凝旒拜素王設縣鳴磬筦布席薦圭璋疏勺犧尊舊
崇牙翟羽翔&KR0778;蕭誠合漠徹爼貌逾莊樂奏三
終後烟分兩廡傍
手摩碑篆古衣藉檜陰涼
睿藻輝宸翰奎文煥講堂
睟容猶穆穆湛露已瀼瀼
賜秩榮先裔調珍給尚方輦金沿戶錫
御蓋守祠藏緩步還辭出登車尚可望鳳絲移殿壁
馬鬛指阡岡駐蹕亭猶在披榛徑未荒楷柯瞻
去直蓍草摘來香酒酹霜風急林寒暮色蒼傍
塋新擴地荷澤永蠲糧曠典知難並
天心更不忘學惟宗
至聖禮必邁前皇祠宇從明代巍峩壓魯疆陳丹經
漶漫暗粉墮微茫廟貌因重葺程工紀土章帑
頒元子國糈給大官倉伐石礱階砌掄材庀棟
梁罘罳縈短梲瓴甋遶回廊百度咸釐飭千夫
盡蹶蹡層基仍爽塏廣厦逾輝煌自顧同窺管
深慚歎望洋寵膺
天子命得到
聖人鄉玉軸晴霞麗琳宮奕葉光矢音恭紀盛拜手
頌遐昌
恭紀
聖駕幸魯八章
提督山東學政按察司僉事(臣)任塾
洙泗昭雲漢斯文帝者模
省方旋
鳳馭望道起
嵩呼肅穆
天容接高深
聖德符禮成垂盛典至治嫓唐虞
其二
行幄瞻龍衮升堂引上公共驚
天子貴新拜
素王崇羽衛千官仗車書百畆宮同符前後際文物
喜昭融
其三
千仞宮牆啟龍旗
駐蹕來告虔陳玉帛釋奠薦尊罍奏樂宮縣正横經
黼座開爭誇兩博士新侍
講筵回
其四
至道心傳契尊崇寶墨宣銀鈎垂象緯金牓上
雲煙
天藻珠璣落
奎章琬琰䥴千秋堂奥在昭示得眞詮
其五
旅進分多士蹌蹌列駿奔圜橋盈鷺羽陪祀及
雲孫顧喜衣冠萃周諮典策存
賜金兼
賜秩族姓總承恩
其六
馳道森蒼翠
親曕馬鬛封喬林尋古幹宿草摘香茸酹酒重泉潤披
榛湛露濃五雲松栢路縹緲見
眞龍
其七
泉林懷往躅寶碣照川光碧瓦丹霄外虹橋玉
溜傍神機開奥窔
天縱煥文章緬想卷阿盛來遊頌未央
其八
異數沾優渥寧誇唐宋年黃羅留
御蓋翠陌廣新阡贊頌金絲恊縹緗日月懸小臣方後
至深媿續鴻編
聖駕幸闕里恭紀
山東鹽運使司鹽運使(臣)胡瑾
龍旂冉冉渡江津
鑾輅雍雍向泗濱方說勤民來肆覲忽緣訪道又
東巡千秋爼豆推三重萬古文明賴
一人列拜宮牆稱異數金貂輝映杏壇春
其二
聖學宏深百代師執經
親御孔顔祠德崇天縱維新化道繫乾元大統垂五氏
圜橋承
顧問千官入廟見威儀斯文有運惟
皇造元會於今正及時
聖駕幸闕里恭紀二首
山東兗州府知府(臣)張鵬翮
六龍初御展三辰
鸞輅時巡萬戶春世際上元開泰運禮修秩祀出
楓宸辟雍已見橋門盛闕里今看雨露新自是規模高
百代詩書澤久俗還醇
其二
翠輦龍旂出
九重承
恩扈蹕慶遭逢金吾戒道祥風入羽騎連鑣喜氣濃四
野久知歌
帝力千秋復見振儒宗微臣幸際明良盛愧乏清辭入
鼓鐘
聖駕幸魯釋奠禮成
勅修
聖廟恭紀五十韻
山東兗州府黃河同知(臣)朱琦
寶歷元開泰豐年物兆康
天心崇道統
帝德煥文章
聖已追堯舜風尤軼漢唐
深居常典學端拱恊垂裳敷政勤宵旰論思凛怠荒
經筵資啟沃治術重劻勷疏瀹縈清慮𤯝災切視傷
德音原秩秩典誥復洋洋偃武烽煙靖修文圖史彰蒸
黎欣布澤河嶽慶
巡方北堂青雲迥東來紫氣翔羽林皆虎旅驃騎盡
龍驤
鳳輦行齊甸
鸞輿幸魯鄉昌平纔
駐蹕闕里又登堂釋奠超皇古尊師極素王羹牆瞻
拜起爼豆耀輝煌扇影開彤旭星芒拂劍霜尼
山名愈烈泗水澤尤長陪祀雲孫集明禋世會
昌絃歌敦象勺題詠式珪璋廣額
綸音渥豐碑
御墨香横經優聖域進講得書倉爭羡儒生業親依
天子光不須嗟豹隠頓已列鵷行授爵榮雙被分金寵
莫量書
頒龍篆紫蓋錫鶴雲黃入廟神先肅臨陵草更芳楷
邊詢手植川上製文揚地擴通隣壤租捐是正
糧溪山仍勝賞祠宇久蒼涼不遠靈光殿還修
冠道坊
遣官馳驛迅
發帑庀材良林總工咸集雕鏤技畢襄崇墉高碧落
壘石接康莊雲漢飛朱棟丹鉛遶畫廊
天恩新廟貎士氣感趨蹌鐘鼓弘陳典精誠格上蒼竒
觀峩竝仰瑞靄鬱相望輪奐鸞袤麗翬飛鳥革
張光華昭黼黻紹述著縹緗盛業原無匹宏規
迥異常旁求東野胄表樹孟公庠勝事難枚舉
微臣敢拜颺服官為邑宰再命役河防曾識
天顔近同沾零露瀼雲屯森羽衞銀箭漏鏗鏘退食頒
羣雉烹鮮
賜一麞餘榮追祖考馨薦洽烝嘗未獲涓埃報徒深
悃愊將千秋銘不朽
萬壽頌無疆
聖駕幸魯恭紀(有序)
山東兗州府滋陽縣知縣(臣)王綸部
(小臣綸部)待罪滋陽恭遇
時巡
駕幸闕里鳬蒙夾日欣瞻復旦之輝洙泗迎
鑾聿被恩波之灝至道契乎
先聖續禹湯文而上不傳之心禮樂備乎宗周舉漢
唐宋以來未有之典
和鸞既駕猶聞兆庶歡騰
六馭初迴聿覩鴻文炳耀眞曠古迄今萬不一覯之
異數也(臣綸部)草茅下吏獻頌無由敬述蕪詞
曷勝屏息辭曰
輦路東風闕
皇圖北極安洙源
親訪道闕里
駐鳴鸞雉尾開宮扇龍旂引輔官青陽覃澤溥赤子
沸聲歡禮器藏宗國春秋祀杏壇閟宮傳
警蹕泮水滙波瀾
聖像凝神古
天顔對越端金絲藏典册章甫覿衣冠舞佾賡鏄磬升
馨薦匜盤槐庭施講席檜殿
灑宸翰宗子彤弓賜儒門棫樸繁簷楹
曲蓋植碑碣
冕旒看
命駕遊封域披榛視鬱蟠捫蓍思演易撫楷夢猗蘭粹
矣心遥契休哉典莫刊
文章星日麗氣象斗牛干
御幄冬常煖恩波歲不寒卿雲千載旦湛露一朝漙末
吏遭逢幸微言獻納難永懷歌喜起焉敢頌遊
觀
瞻仰
御碑頌(并序)
巡撫山東兵部右侍郎兼都察院右副都御史(臣)王國昌
我
皇上御極之三十有八年夏
命官賫
御製
御書重建
聖廟碑文勒石於闕里冬十一月告成(臣)王國昌備
員東撫得逢
盛典不勝忻幸恭率藩臬道府諸臣輕騎星馳前赴
瞻仰以是月之望恭叩
御碑又得拜觀
御筆墨蹟於詩禮之堂
天章
宸翰照耀心目星虹煜爚雲霞蔚蒸譬諸天地之廣大
日月之光華莫可形容無能贊頌(臣)等唯有相
率懽忭蹈舞自慶遭逢
聖主得覩開闢以來未有之
隆恩鉅典而已(臣)退而思之竊聞帝王出治者也聖人
垂教者也自伏羲神農以及堯舜禹湯文武行
道於上而治以成孔子明道於下而教以立至
其集羣聖之心傳垂百世之道統繼往開來貫
古今而配天地者則孔子為尤盛焉然聖人之
道必得帝王尊崇而闡揚之然後其道益明而
其教益廣漢唐宋明以來非無崇儒重道之君
臨幸釋奠然不過修舊典舉常儀繕葺委守土
之吏撰述出代言之臣耳未有如我
皇上之親幸林廟
躬行九拜
賜御書之額留
御仗之蓋祝文碑贊皆出
聖製
寵賚渥於世嫡錄用逮於聖裔而且推恩元聖施及先
賢修廟則
特頒内帑董以近臣告成則
親製祭文
特遣
皇子至於因成新廟重勒貞珉道接羹牆言垂琬琰
帝典王謨之體游龍卧虎之書崇禮
先師表章聖學以一道同風之旨為化民成俗之原
大哉
王言尤亘古所未聞也蓋由我
皇上聖由天縱德集大成闡泗洙之心源邁唐虞之至
治
先聖
後聖若合符節故能隆尊聖之典篤重道之心如此其
至也猗歟盛哉微(臣)庸陋仰荷
隆恩慶幸之餘言不盡意然而瞻雲就日恍如身際中
天履厚戴高不禁心馳
北闕敢效賡歌之義用抒葵藿之忱爰拜手稽首而
獻頌曰天生
聖人牖民作則繼往開來與天無息維我
聖皇繼天立極遠紹心傳同符合德
翠華夙駕
臨幸魯國
九拜告虔對越降陟萬世師表九圍是式禮隆恩渥
漸濡聖域睠彼宮墻經營是亟
特頒帑金罔費民力不日成之新廟翼翼
皇子代祭薦馨黍稷璀璨
奎章翠珉載勒
聖謨孔彰
王猷允塞章回雲漢寶同球璧彩煥孔林光生魯壁臣
幸遭逢
王道正直對揚
休命抃蹈匍匐東海汪洋岱宗崱屴
君德師教昭垂萬億
瞻拜
御製御書
孔子廟碑恭紀四律
山東布政使司布政使(臣)劉䁗
為覲
宸章赴杏壇中宵霜月照征鞍直同待漏天街曉敢避
衝寒驛路難
聖製矞皇攄鳳藻
御書炳煥映龍盤微臣瞻拜昭誠恪日月光華抃舞看
其二
游夏何能贊一詞心源直接帝王師楷模正大
古今少義藴宏深天地竒孔子以前無拔萃聖
人之後又生知颺言莫罄臣椎魯咫尺
天顔凛廟碑
其三
巍巍龍碣見羹牆寶墨雲箋盡染香
聖蹟聖門傳聖裔天心天道煥
天章體堅質潤縈丹篆鐵畫銀鈎燦碧芒匠石萬年同
不朽近臣從此姓名揚
其四
琳琅閣帖久藏珍得見
龍章迥絶倫神妙筆心原自正天然戈法更能真金函
玉檢如雲煥寶軸牙籖與日新倘得硬黃
頒一紙傳家奕葉戴洪鈞
聖駕東巡親謁
先師於闕里越二年奉
勅賫
御製碑文復往
聖廟建碑刻石欣逢
盛典恭紀一章
工部都水清吏司員外郎(臣)卞永式
巍巍堯德不可名天地得一皆清寧櫜弓&KR0802;矢
武功定手揭四海開文明圖書龍馬凌波至
玉輅東巡輯五瑞迴
蹕親登闕里堂道源直濬通洙泗淋漓
睿藻何煌煌日星炳曜飛天章龍搴鳳翥灑
宸翰登三咸五超前王自愧不才同樲棘口啣尺一來
鳬嶧不刻之罘頌德碑獨擕星渚支機石河伯
效順屏翳趨衞河十日長風吹百尺磨崖切雲
漢千鈞厚載連坤維金椎鐵畫工倕手靈鼇贔
屭蟠蝌蚪繼往開來魯素王長與穹碑同不朽
憶昔弱冠登王衢委蛇出入承明廬曉日濡毫
立螭陛秋風侍獵隨鸞旟何緣盛典還躬遇
帝德師模兩昭布東山嵳峩泰岱高億萬斯年綿
聖祚
恭頌
皇帝臨幸闕里詩(有序)
山東兗州府城武縣署教諭舉人(臣)趙于京
康熙二十三年甲子之冬
聖駕東巡道出濟南鹵簿未設惟馬上張
九斿華蓋中使一人前驅(臣)于京得隨次蒲伏郊迎
上駐驆顧問爾何官(臣)謹對(臣)濟南舉人尚未出仕又
問何名(臣)謹對(臣)趙于京快睹
天顔有喜須臾
扈從豹尾過萬馬填街巷
上幸濼泉
召舉人(臣)從在後未及叨侍
宸翰然至今仰瞻
激湍諸寶書草茆微(臣)猶依依
雲霄日月之旁不翅如宋臣蘇軾所云驪珠之分袖
也是日薄暮
上安帳殿於齊河之滸由川道陟泰山留
題日觀峯頭望秩畢
賜高年絹迺
幸闕里入櫺星門止輦以太牢祀
孔子廟庭曠典隆儀古今罕覯(臣)濫竽司鐸仰荷
生成敬製蕪章聊申葵獻
聖代時巡重
鑾輿發禁城岱宗嚴秩祀闕里沐
恩榮豹尾瞻麾㐲鵷班扈
聖明豈知蒲伏下
天語問臣名
二
宸翰留泉上榮光燭岱宗九霄施淑雨十月見飛龍
仙仗天門路山呼日觀峯百年鳩杖賜童叟遍喁喁
三
萬乘雩臺駐真尊
帝者師大昕臨頖水止
輦聽金絲粢帛千官肅軒縣萬舞遲
恩波逮東野從此與榮施
四
百碣維魚在曾無
御墨光
筆牀開芍藥檜殿起
鸞凰
思際雲霄上神從秋水旁自應聲教訖質子集梯航
五
芝蓋方留廟林原又
賜田河流襟孔域岳色倚
堯天萬葉靈蓍直千章古木圓但經
行輦處小草亦芉眠
六
陪尾何年濬登臨
御覽寬山龍分道脈海眼出文瀾月影旌旗動霜華騄
駬寒淵源今有自星漢五雲端
七
發帑嚴
師廟鳩僝取次新風斤來
日下翠甋走天津煥矣勞
皇子巋然禮
聖人請看松栢徑深靚五花勻
八
盛典垂成日從遊
夫子宫雨添洙水闊花亞杏壇紅海岳沾王化耕桑
由
帝功小臣叨外翰珥筆效歌風
康熙甲子歲
駕幸闕里恭紀
江西吉安府知府(臣)劉德新
駐驆東山道泰時煇煌鳳德耀龍旗車書一統開
天仗爼豆千秋肅
聖儀花燦杏壇
宸翰麗風飄檜樹慶雲移小臣忻覩兩楹奠仰止斯文
已在兹
幸魯盛典卷三十八
