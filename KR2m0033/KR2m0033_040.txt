欽定四庫全書
幸魯盛典卷四十
皇帝幸闕里頌(有序)
纂修舉人中戊辰科進士授翰林院庶吉士(臣)孫致彌
於惟我
皇上之御極也丕振武功聿昭文德平成天地肅穆邇
遐握玉鏡於
九重運金輪乎八表化逹黃支之國威行紫石之區坤
載乾幬汪洋
帝澤賁文渙號彪炳
王章順月令以課三鼓薰風而吹萬凡屬含靈負氣靡
不華祝嵩呼駕禹軼湯十堯九舜生斯世者何
其幸乎猶念從古聖人敬求民瘼自來誼辟首
重時巡迺於今之二十三年甲子粤稽舊制
命彼倌人飭鹵簿戒軒車石鎧犀衣天行而雷動翠華
金羽日麗而風高燕樹送旌岱雲迎蓋碧漲齊
南之海青來吳下之山詢苦問勞咨寒恤雨百
年父老喜覩
天顏十月黍苗重吹煖律旋回
鑾於東國因有事於泰山制倣圜丘躬行柴望嫓虞
書之告祭陋漢代之封泥此已度越百王昭垂
萬禩者矣若乃歷昌平之里幸洙泗之堂覩車
服而神怡撫宫牆而心寫虔修祀典肅若朝常
雍雍乎瞻拜之容穆穆乎顒卬之度太常典樂
宗伯司儀位列千官喜覲
龍光於俎豆禮嚴九拜兼陳
鳳蓋於廟庭榮詎止於一家
恩竝沾於五氏豈若漢高幸魯惟設太牢宋主尊師祗
同祭菜至於豐碑刻玉古殿題雲鐵畫銀鈎映
奎婁而耀彩文源學海摘星漢以爲章勒銘元
聖之祠灑翰子輿之廟詞無假於雕琢義總契
於聖賢若夫紀勝泉林波流五色賦成古檜枝
潤千秋錦迴天上之機玉出崑崙之圃蓋由
聖功淵粹斯潑墨而爲珠加以
睿藻夙成自即心而印月(臣)草茅下士章句小儒才非
博望而泛槎學愧桓榮之稽古謬邀
眷注竊附編摩莫伸秣馬之忱少效輿人之頌其辭曰
赫哉我
皇奠兹區宇陟彼泰山駕於東魯豈曰豫遊爰咨疾苦
仁被宗邦風漸率土戶聽絃歌民多含哺世樂
羲皇
帝思尼父載肅冠裳用陳樽俎釋奠一堂分官兩廡曠
典自今隆儀邁古刻石輝煌援毫飛舞日燦龍
章霞凝鳳羽呵叱齊梁鞭笞燕許永勒臣心長
懷
天語幸際昌期欣瞻盛舉迺輯珠林旁搜玉府晨夕校
讐錯綜參伍保世琳瑯醒愚鐘鼓
天子無疆斯文有主
御製讚(有序)
纂修副榜貢生(臣)葉湜
竊以結繩既邈書契聿新運闢文明世離草昧
或拜圖乎姑射或訪道於崆峒十六字之相傳
重華繼體五百年而一見三代迭興然而典謨
出自史臣訓誥不聞手製秦世徒誇功德古篆
何繁漢宫競賞文詞流風日替千秋響絶疇吹
六經百代音遙空懸一綫非聖人之首出將道
統其終衰欽惟我
皇上
光麗日精
睿涵珠海既
登三而咸五復
作聖而述明虎觀談經治兼乎教石渠集講
君即爲師回氣化於中天啓昏蒙而復旦昆蟲草木均
沐
光華河嶽星辰不踰指掌蓋由百世之後僅見
一人猶念自生民來未有
孔子
幸祖庭而釋奠揮
宸翰而書碑
文自天來重見玉書之瑞
思由神運遠符丹甓之文勒以貞珉鸞鶱鳳舞載之贔
屭斗轉星回若乃
詩賦五言念兩楹之俎豆
額題四字肅萬世之觀瞻律不數乎三唐法更超於
八體寶作西清之本珍爲東觀之藏若夫教孝
作忠
褒語慰陳情之表溯源推本
鴻文陳啓聖之筵華衮增榮球圖竝貴至於姬公世
遠舊止列於功臣孟氏風遙或興嗟於廟貌
皇上則眷懷往聖摛
鳳藻以告虔遐企先賢製
龍章而䥴石斯皆右文之至意抑亦重道之深心然復
托興泉林宛若在川之日留情古檜悠然手植
之年
迴綺縠於毫端
灑霜花於腕下斯又太微之餘照遠徹青冥學海之
波瀾皆成紫氣者也(臣)才慚五至學媿一經念
先臣帷蓋之
恩未謀報效荷
聖主菲葑之采竊與編摩瞻依
宸翰之樓仰止奎文之閣逐名儒而紀載脫手皆珠珥
綵筆以校讐盈箱貯玉彌深贊歎莫罄揄揚乃
爲之讚曰
一中建極無怠無斁
天子之德柴望岱宗涖於魯東
天子之功鵠峙鷹舒下抑蟲魚
天子之書子雲才挫馬卿却步
天子之賦風雅驅馳涕唾浮詞
天子之詩勒成班史傳之闕里光昭萬紀
恭紀
幸魯八章(有序)
候選小京職陞貴州都勻府知府(臣)沙汝洛
歲在甲子十有一月
皇上南巡還過闕里
躬謁
聖廟釋奠禮成遂
允衍聖公請倣古左史記事右史記言例纂輯
幸魯盛典一書以紀典禮垂諸萬世(臣汝洛)時以小京
職需次銓部謬蒙遴採俾厠編纂之末誠千載
一遇也同時内外臣工咸有詩文頌賦斐然成
帙竊念先臣禮部尚書(臣)澄曾沐
兩朝知遇典禮明光多歷年所未得躬逢斯盛(臣)何人
斯乃獲親遘人身與編摩私竊慶幸不揣蕪鄙
續述五言八章以誌遭逢之盛其詞曰
君師同一揆至道協千秋寤寐羹牆切寅清釋奠修黃
虞今再見姬漢未堪儔桂海冰天地聞風歌豫
遊(右一)
尊師臨禹甸
稽古省虞方寰宇沾春澤氓黎覲耿光
六龍迴指顧萬國走梯航
過化存神處江山氣脈長(右二)
漢祖曾親祀唐宗亦賦詩禮儀猶闕略道統未
深知
後聖遙相待斯文允在兹穆然如感格千載接心期(右)
(三)
玉振金聲地欣瞻賁
乘輿槐陰曾拭履檜影憶修書龍鳥殷楹古松楸漢殿
虚今朝傳
警蹕萬姓喜何如(右四)
至誠將祼獻登降不辭勞曠典欣殊遇隆儀豈易遭捧
尊翔劍珮秉翟舞宫袍直是均
郊祀何論薦太牢(右五)
杏壇千古後重覩
講筵開問禮諸儒集傳經五氏來
璇題雲燦爛
翰藻景昭回捧
賜成都綺俱由
内府裁(右六)
既展麟書宅仍
詢馬鬛封聖孫皆扈從
天語更雍容古楷籠暄日靈蓍秀暮冬
恩膏垂注渥草木被尤濃(右七)
錫爵元公裔題碑亞聖宫
宸遊時啓泰望古意何窮拱極星俱北崇文日正中我
皇垂制作聖道萬年豐(右八)
皇帝東巡還幸闕里效栢梁體一首
纂修貢生(臣)章緯
昊穹生民邃古初至治之極稱唐虞時邁望秩
垂詩書
今皇繼天膺龍圖東西朔南德誕敷珙球萬國歸鴻臚
么麽負固逞斯須以懲弗恪張威弧四表八荒
皆宴如昇平嘉會
賜大酺
宸衷猶厪如予辜乃
命太馭駕
金輿省方觀民祗訏謨上升介丘下東吳移易風俗
回槁枯億兆黎庶興歌歈
法駕幸魯崇師儒和序禮樂始陳鋪戒眎滌濯宿馳
趨牲盛醴齊豐
天厨豆登鉶簋尊勺觚宫懸升歌九奏餘興拜奠獻
默契符
異數渥恩視古踰
清蹕晝迴臨泗洙望
幸榛蕪會自除桂醑三沃馬鬛濡說經
帝前歌鳳雛駿奔走皆受祿糈拜
賜稽首山三呼更瞻大庭念碩膚作廟繼世明禋俱
雲章天藻德輝舒雕鏤刻畫如盤盂龍升螭蟠首與趺
暉耀萬世啓蒙愚懷握鉛槧常躊躇小才迫窘
敢自誣
聖駕東巡賦(有序)
纂修增廣生員(臣)曹晃
歲當甲子運際上元
皇帝御極二十有三載纂承丕基恢張弘烈域外同軌
逾朔南而暨訖海隅出日奉聲教以來庭寰㝢
又安黎庶樂業五兵試而仍戢百工撫而受成
勲被隆古至德無名仁風衍以莫圉大化馳而
若神萬類咸亨四方從欲畫地之令幾措生齒
之籍日繁
皇上猶復宵旰不遑時幾待勅念典訪落貞憲考度所
以一道德而同風俗者日厪於慮兹鑒虞氏歲
巡之義諷成周時邁之什減省儀衛十月
東巡狩至於泰岱爰沂淮沂旋
蹕京江觀風廣魯以次
周覽山川風物河渠吏民利便竊見垂白之叟抉杖
來觀攸徂之衆室家相慶競望塵而拜舞咸擁
道以瞻依感激奔迎覲光恐後彌山盈谷千里
接蹟此則振古所未有而
帝德之入人者至矣(臣)以弇鄙寒生授經孔宅恭逢
法駕臨幸宫牆懾伏客館之間景附圜橋之末
御爐之香如攜滿袖臚贊之唱恍隔層霄偕熙皥以
神遊企都俞而慨慕因念王臣率土孰無愛戴
之忱野老山農共效媚兹之祝則夫上紀
省方之駕下抒徯后之情以補風謠述
盛典毋亦草茅之分誼而稽古者之事也乃拜手稽
首而作賦曰
粤我
皇清之受
顯命也基積累以函夏握璇符以承乾跨八統以宅土
規億載而卜年下武開哲王之運
上聖秉天縱之全維我
聖皇備五行之秀氣邁三皇之英風錫勇智以表正克
寬仁以宅衷至德則包含乎天地文明則暉麗
乎日月高世主以爲量間千祀而挺哲致沕沕
之上理扇巍巍之茂烈本叡思之昭濬愈兢業
以緝熙毖祗台於德先勵明作以圖幾往敷求
於載籍措豫大於規爲而且日旰尚食未明求
衣聽鸞聲於靉靆開閶闔於熹微問寢
兩宫之上求寧兆姓之依謹杪忽於盤匜矚幽遐於戶庭
聦無遠而不察物無細而不呈時下車而解網
頻蠲租以省耕自文法之易簡底王道之蕩平
清風穆於辰拱淳化希於登閎乃當順則之年
克著詰戎之略在昔合宫之世而蚩尤弄兵總
期之朝而有苗勿格事常見於盛隆功每成於
盤錯况乎桂林象郡之山川金馬碧雞之疆索
遲王會於防風阻聲靈於莊蹻是天所以昭
聖武而奠萬億禩丕基於無堮也
天子赫焉斯怒清問下氓驤禁旅以張討閱蘭錡以陳
兵策虎臣以制閫選彍騎而長征塞滇黔之門
戶樹閩粤之風聲雲霓萬姓之望壺漿千里之
迎决機曶霍迅掃軿訇與夫戈船下瀨之師鸛
鵝横江之陣三千屬犀之甲十萬迎鋒之刃既
渡漢而西擊復踰湖而南躪舉炎火以&KR0778;飛蓬
之野殷疾雷而下層雲之峻五里之毒霧安施
長鬛之餘皇不進掩欃槍之星芒築鯨鯢於一
瞬是皆方略授於
聖衷機宜由於
廟算息銅鼓於卭𤏡洗兵氣於沔漢平淮藉韓愈之碑
諭蜀有相如之翰洵
睿照之如神鞏
皇圖於清晏更若臺灣之島一旅炎海之浪千尋依黿
鼉於浦漵恃窅冥於山林鼓鯨波而噴薄狎颶
風以浮沉自負固於往昔遂偷生以至今爾其
乘凱旋之勝勢蕩廓清之餘烈檄偏師以迴戈
亂衆流而飛雪乘長風以破浪下樓船而横絶
挽勁弩以射潮跨滄溟而浴鐵將平海若之宫
待泣鮫人之穴試昆明之水戰奪厦門之壁壘
天兵蹙於重圍
帝德動其改悔爰率土以來歸亦輪誠而自劾免田横
之一軍釋尉佗之前罪祠冠帶於春秋紀職方
於青海建王官以控扼開文物之洋洋列都城
於百雉通潮汐之湯湯一尉候於濛汜合車書
於莽蒼截海之外未臣之荒重譯侍子稽顙來
王願陳玉帛爭效梯航於斯時也載戢干戈載
櫜弓矢偃革辭軒銷兵罷錡
天子欲優柔吾民而登上理也開明堂考辟廱被禮義
爲采章徧弦誦於鼓鐘遙集圖書之囿裒益道
德之叢本權輿於
宸志自雲靡於聖風
緗旃午夜之間緹帷清燕之中繙經論治書笏珥彤
親校讐於奥義渙汗簡於發蒙徵宇内之散佚輯
寶訓之龐鴻北門待詔之廬東觀論經之室栢梁賡歌
之辰西苑從遊之日莫不玉潤金聲披文相質
凡以敷豈弟之遺蘊發詩書之華實博求於風
雅進退於官聯懸異格以升俊苟寸長之畢甄
闢四門之穆穆賁丘園之戔戔誠立賢以無方
若取燧而挹淵流
湛恩而汪濊被令德以勤宣庠校蔚興而廣厲桑麻彌
望而綿芊戶封淳樸之俗野虚亭障之烟清和
咸理庶徵靡愆際昌期之希遘更何羡乎堯年
若夫醴泉甘露之徵遊囿鳴郊之瑞事雖有而
莫書不足爲
聖朝之異在
廷諸臣乃相與考故實尊
隆號以歲符元會
上宜修前代之禮於岱宗以告成功答休美且天下東
西朔南望
屬車之塵者久矣
天子却而未俞顧而彌讓斥封禪之文夸懷遊豫之音
曠罷登巒之禎符行覲嶽之柴望從省方而採
風一衡律與軌量瞻泰岱之巃嵸覽河漕之漭
瀁試牧伯之敷陳察民艱之情狀信
鑾輿之所經舉明禋以答貺復曠古之高躅允
皇情之遐暢於是
德音颷發渙號星馳
乘輿所過補助勤施東南民力
帝曰予咨減於秋稅以恤其私維夫
行在儲偫所資百官服御各庀其司六師於邁民弗
與知毋擾秋毫勿避車旗爾乃諏吉日以戒途
乘農隙之云暮簡七校以前驅肅千官而佩璐
結魚麗於廣涂驤龍驥於天步霓旌靡而山搖
翠幕蔚其雲布凌高衍以軼塵望天門而振輅
臻於岱麓爰修毖祀定昭事之上儀答三靈之
蕃祉是日也躋雲關之軼蕩眺日觀之崚嶒徑
路盤紆丹霞初升碧霄疑近羣山若譍憑高而
小天下陟嶺而懷素王軼浮景而下視灑
宸翰於穹蒼
勅雲峯之傑搆表勝迹於層岡既事畢而功弘迺輯瑞
於東方由是竝河而南泝淮而上縱鷁首以御
風撫輕舟而乘漲胥擊汰以揚舲亦迴波而停
仗回江左之鶯花閱南藩之屏障黃龍煙邁青
雀雲連冰湖流澌寒江澄鮮吳頭星紀楚尾衡
聯甓社之珠淵滭沸竹西之歌吹駢闐京口之
江潮暮暮吳閶之煙月年年邀
君王之一顧山川絢其增妍數軍實於茂苑萃前驅於
白門攬建業之形勝洵既庶而且繁久漸摩於
道德使華靡之漸敦變石城之游冶歇塵尾之
清言俯六朝之遺迹展前代之林園迅
回鑾以遄行越良常而信宿會日月於龍&KR1280;躡景光
於川陸度夕陽於綠疇驗豳風於茅屋引高年
於
外朝察邇言於空谷欲起瀕河之田務决下流之瀆
亟斯人室家之故而圖之惟恐不速也南歷江
淮東由兖冀於六旬之間邁四州之地猋風雲
兮景從出塵壒兮遐指屬寒卉兮輦道起遙岑
兮豹尾回凛烈兮如春濩輕霞兮似綺探古蹟
兮寥廓選名勝兮片晷染柔翰兮
御墨香題片言兮烟巒紫校車攻兮蒐苗緯河山兮圖
史瞻
雕輿兮蒼螭盻
翠蓋兮鳳翅望
五雲兮翹首覩
九斿兮辟易咸讋伏奔駭而莫敢仰視兮亦鱗布迅
奮而不敢避也勞父老兮繒帛來兒童兮擎跽
川原瀰兮成塵闤闠溢兮如市紛抃舞而歡呼競
掎裳而連襼彼衢壤兮未聞渺黃軒兮奚致若
夫自吳都而
旋蹕望宗魯而迴輿頫陪尾之清湍經昌平之里閭
緬遺蹤而仰止弭
玉節而回紆
帳殿巍峩以星拱
齋宫肅穆以高居日曈曨以始升風翕習而微嘘寂
萬籟以無聲發賁鏞而震區鳴和鸞於櫺星之
内降
玉輅於奎文之廬豆籩之陳旅旅箾籥之侣與與九
拜之儀穆穆三獻之爵徐徐儼羹牆之若接猶
陟降於清虚留
芝蓋於法座懸中霤之
御書煥道德於億祀昭顯融於庭除祀典斯成
聖容既舒於是
陟詩禮之遺庭進師儒而
命講設
黃幄以深嚴沛
綸音於高朗九賓森其階列兩制肅而咸仰示敦勉於
後裔錄才雋於草莽錫衮衣於
尚方出朱提於
内帑舉
玉趾以循牆溯當年之講席惝怳兮侍坐之堂晻靄兮
燕居之宅杏壇之臺彌高丹甕之書似漆臨井
幹兮苔青漱古泉兮鏡碧陳刪述兮端門聆金
絲兮虚壁列石碣兮如林環繚垣兮樹戟撫遺
檜以盤桓景文明於手澤挺堅貞兮凌霜將葳
蕤兮化石幾徘徊於路寢彌嘉賞於陳迹乃復
稅
駕魯城之北道經陋巷之門望林坰之蓊鬱繄歸藏
之爰存轣兔溝之古道縈洙流之靈源既杳邈
而若谷結神明以爲園僾享堂之肸蠁薦泮水
之芹蘩訖禮儀之既具發
皇覽而靡竟祥符駐蹕之亭端木墟廬之徑林無宿鳥
之鳴蓍有全爻之蘊曠軌轍以時遐建旌旗而
山震當
至尊之式臨煥斯文之景運迨事竣以
回鑾答凝承之
休命合區宇以咸歡歷曩今而共慶於是含哺鼓腹之
儔起而言曰在昔軒轅有襄城之駕帝堯至姑
射之阿夐乎邈矣若後世汾陰望幸之年社首
登封之事見於載籍未必爲萬民也至夫虞氏
成周巡狩之儀莫有倣而行之者今我
皇上敬天勤民尊聖樂道復曠古之盛典繼省方之遐
躅生其時遊其世獲覩
天子車旗采章沐浴
德教恩澤如天之高靡所不覆幬如地之廣靡所不含
育皇王之迹殊矣神人之願愜矣過闕里祀孔
子亦巡行所及云爾
恭紀
幸魯盛典告成十韻
欽授二品冠服衍聖公長子(臣)孔傳鐸
焚香棐几閱瑤編彷彿金聲擲自天綠字赤文
成此日
翠華仙仗記當年道心想見宸心契祖澤長蒙
帝澤宣
顧問杏壇頻太息手攀遺檜一周旋鸞旂半駐圜橋外
講幄曾開舊宅邊採納遂兼風十五雍容看奏
禮三千鵷行鷺序如聯翼聖裔賢孫得竝肩異
數特留隨輦蓋新恩仍擴護林田即今廟貌輝
丹雘千古穹碑矗紫烟末系自慙無報答夢魂
長遶玉階前
恭紀
幸魯盛典告成二十韻
翰林院世襲五經博士加九級(臣)孔傳鋕
神禹觀河日虞姚望嶽年典非今代始禮邁百
王先
玉輅來殷地霓旌下蔽天蒙鳬增紫氣洙泗湧青蓮
顧問藏經壁
親臨釋菜籩摩挲壇畔檜泂酌宅中泉聖裔均蒙召賢
孫畢至前鵷鴻方肅穆韋布得聯翩講論乾坤
闢標題日月懸萬邦咸悅矣吾道卜昌焉
法駕回鑾去詞臣載筆旋汗青當有述金石可勝䥴
詔許羅英俊官仍授簡牋一堂勤校勘十載費丹鉛麗
澤言難罄
淵衷想粹然唐槐留
輦路漢栢拱
經筵苗裔沾恩大家門拜賜虔總教書萬帙難紀禮
三千沆瀣研珠滴薔薇盥手鮮小臣沾
帝力拜舞誦瑤篇
甲子仲冬
聖駕幸魯恭紀闕里禮成(任)以儒生獲侍
經筵紀盛排律一章
戶部廣東清吏司員外郎(臣)孔尚任
鳳歷開先甲葭灰動早陽人歌年豫泰天祚
帝遐昌問俗來東土尊師過孔堂風雲從劍佩星漢覩
文章宛轉鸞旗拂容與翠葆張齋宫神靜穆露
冕意彷徨贊幣馳天使酌齊出上方一牢牲比
漢九拜禮超唐臣庶陪敷奏曾孫事祼將儼然
憑杖几肅爾對冠裳玉斝擎時重衮衣覆處香
明庭羅羽籥古壁發笙簧六代宫懸備兩階象
舞詳升中儀卒度竣事敬無忘榮及羣賢席光
生數仞牆昭垂歸柱下觀聽集橋傍殿日紅霞
麗壇松碧影長經筵親咫尺講位出班行盛典
逢非偶曲儒喜若狂欲裁三大賦詞陋媿抒揚
駕詣闕里恭紀
候選知縣(臣)張拱樞
盛世紹中天唐虞精一傳崇儒超漢代重道述文宣
哲后巡方日羣黎戴
聖年堯雲沂水上舜日杏壇邊
謁廟隆
先聖尊師啓後賢松楸沾雨露檜栢起蜿蜒侍從冠
裳肅臣工拜舞虔榮光分七十褒寵竝三千式
履絇絲古觀車輪輻堅詩書垂遠澤禮樂覩遺
編
睿製豐碑燦
龍章彩額懸芳徽光史冊梨棗勒郵篇海宇同文治謳
吟叶管絃蓀荃迎
御輦洙泗出甘泉造化中和贊
宸遊補助全
皇猷難頌述大寶永乘乾
康熙二十三年十一月
聖駕幸曲阜釋奠
先師恭頌
候選州同知(臣)許永
萬乘東巡日隆冬
幸魯時風光迎象輅旭影耀龍旗既陟尼山麓還經
泗水湄告虔瞻闕里夙戒具騂犧清酟烝杯斝
和羹列鼎彝笙鏞陳雅奏祼獻覩
隆儀對越千官肅趨蹌百辟隨月臨
天仗皎露滴杏壇滋庭燎輝蒼栢爐烟散玉墀思成
欽止敬終祀不知疲
典禮超前代尊崇表
帝師鑾儀留
御蓋
宸翰灑新詩紀事仍編錄
鴻章復樹碑敷天傳翰墨千古仰昭垂
睿質惟敦敏
深宫備孝慈右文勤宥密至治進無爲
道接精微統
心傳一貫遺巡遊施補助政教凛綱維
曠典隆今日愚生洽頌私作人歌壽考重道際昌期
駕詣闕里恭紀
候選縣丞(臣)張廷玫
聖主崇文治
鸞輿涖杏壇尊師超百代陪祀肅千官享薦騂犧潔
恩榮雨露溥弘規修閟殿
睿藻染柔翰
華蓋彤墀覆香風古檜盤天雞鳴日下僊樂奏雲端
御墨傳鴻寶豐碑樹鉅觀陽和隨地布父老擁塗看禮
洽千秋盛聲騰萬國歡瞻
天齊拜手蕩蕩頌誠難
駕幸闕里恭紀一章
候選州同知(臣)馮暹
鑾儀簇仗戾山東共仰
龍飛霄漢中漫擬成周歌泮奐遠逾黃帝訪崆峒偃
戈正值車書盛奠鼎難忘禮樂功
紫極崇文真莫尚
素王作則自無窮天開甲子逢熙皞地湧尼山見鬱
葱萬乘景從垂化雨一時蹌濟肅羣工非關菜
奠停仙蹕爲慕羹牆訪故宫古檜千霄搖瑞旭
靈蓍傍
衮拂仁風恍聞畫壁金絲奏如見麟書玉帳通道統
千秋遙契合心源萬世本和同特修典禮輝前
史還許官僚效匪躬皐禹尚難颺至德鄒枚何
以竭雕蟲
伏覩
幸魯盛典恭述
監生(臣)劉石齡
灝穹生民溯古帝我
皇至德符軒羲書集闕庭授赤鳥字浮洛水傳靈龜俎
豆莘莘盛庠校珠璧燦燦輝長麗維
皇廿三歲甲子貞元會合當斯時時巡岱宗紹虞舜釋
奠闕里崇
先師原泉憩息見道體冬溫藻荇生寒漪奎婁神㝢
帝涖止玲瓏鳳蓋飄鸞旂冬十一月日己卯須明齋宿
城南陲由櫺星門
降輦入千官景從行如馳樂縣先
勅太常部八佾舞羽諸侯儀禁壺籩柉豆簠簋雲雷之
樽象與犧爵登三獻肅九拜祝文我
皇親製辭
講筵秩秩設詩禮生儒聚觀肅且祗三綱十翼啓
宸聽聖孫論說宏皐比禮成載登大成殿敬瞻像設緇
帷披
周覽古蹟及圖畫摩挲石柱蛟&KR0008;跜杏壇東南手植檜
旋紋左紐承華滋還過舊宅眺遺井壁中隠隠
聞金絲
帝庸作歌四十字歌成展賜
天顏怡萬世師表灑
宸翰仰視墨瀋猶淋漓懸諸中天垂四㝢燭龍銜耀開
幽涯曲莖葩瑵留
御蓋殊勝器皿陳朱提
駕出北門幸林墓列栢數里何逶迤林扉正啓輦路
闢橋邊洙水流冰澌兔溝之南封若斧左爲伯
魚前子思堂楹尚記廬墓處遠方珍木蕃孫枝
古壇方石四十九漢時篆刻今猶垂亭名駐蹕
建宋代
今皇更自垂鴻規林中交響盡文鳥墓旁枝葉皆神蓍
奉引既畢乃先路
翠華北指重遲遲二千餘年附域兆
詔增式廓千畆奇蠲租給復出異數四氏爵賞各有差
又明年春頒
御製褒崇
至聖先師碑西山琢石航濟水官窰燒瓦鋪琉璃
宸章更述先後聖世官東野宗周姬皇皇鉅典昭萬世
右文無有逾今兹襲六爲七事非細直爲聖道
存綱維詠仁蹈德溢絃誦
皇帝萬壽膺蕃釐野人作歌同擊壤慚愧清廟明堂詩
恭紀
幸魯詩二十韻
世襲太常寺博士加一級(臣)孔毓琮
崇儒聞往辟
特典創
熙朝運轉堪輿泰天迴斗極昭
時巡開爽籟
于邁戒嚴宵沉璧觀河竣鳴鑾望岱遙
法宫懸象魏
玉帳仰魁杓正值陽暉麗彌瞻
聖德劭麟遊知
警蹕鳳舞感咸韶升降繇中闑趨蹌凛外僚誠孚元
醴溢意洽太羹調閟殿䕫司磬丹楹曠引簫覩
兹呈萬舞曾用格三苗
命講金聲協
留題玉筯琱諸生頒綺纊宗子賫文貂泂酌泉何幸遊
歌檜亦邀
宸章銘石匱
仙仗倚松喬楷蔭仍紆轡蓍叢復
駐軺千秋洙水上一旦
翠華飄道統尊
尼父心傳屬
帝堯成由羣聖集禮視百王超埃壒慙奚補顒情叩
紫霄
恭紀
幸魯盛典詩二首
翰林院世襲五經博士(臣)顏懋衡
萬乘霓旌下拂天
哲王親視
聖人筵因知
盛代修文物不減虞廷奏管絃遍歷林塋因訪道下詢
草野爲褒賢存神過化今如此疑是
唐堯甲子年
其二
檜楷多年聖澤新
宸遊歷歷動諮詢撫摩彝器千秋碧顧盼圖書四壁春
自是廟庭留
曲蓋即看碑版勒
王綸縹緗文綺同時賚更沐
興朝一視仁
恭紀
幸魯四律
翰林院世襲五經博士(臣)曾貞豫
洙泗清源濬尼防紫氣高
親師隆典舉訪道
聖躬勞魯殿看儀鳳殷階集舞翿禮成懽子姓况復沛
恩膏
其二
終古宫牆閟誰能罄所窺
至尊遊覽徧百辟肅雍隨汲井嘗泉脈觀文搨漢碑
謁林還奠斝遊豫到洙湄
其三
漢祖曾親祀唐宗著咏篇道雖崇萬古
典莫盛今年
御榜龍螭護
宸章琬琰䥴
聖心猶企戀日暮未言旋
其四
几筵頒賚澤禮視
幸成均末裔沾
殊寵青雲悉致身家曾傳聖脈誼敢後王臣
講義型仁訓千秋謹誌紳
恭紀
幸魯詩二首
翰林院世襲五經博士(臣)孟貞仁
靄靄
鸞旗賁魯疆杏壇冬日轉曦陽唐槐陰下千官列漢栢
林邊
六馭翔考擊鐘鏞陳古樂昭回雲漢發
天章羹牆後聖親先聖一體
君師道脈長
其二
東封自古問尼山累代崇師只等閒輯瑞遠因
巡狩屆釋芹初自
省方還麟書有待增
宸翰章甫遙疑揖
聖顏何幸禮庭宣
寶訓小臣猶得侍鵷班
恭紀
幸魯詩二章
翰林院世襲五經博士(臣)仲秉貞
祀岱千秋協量衡
觀河九有閱平成
聖心直與天心接
君道還兼師道明魯國山川祥靄合靈光宫殿惠風清
吾
皇一展崇儒禮窮海遐陬仰治平
其二
章縫劍履聖人居拭笥修書荆棘除賁祀每傳
來玉冊巡遊曾幾駐金輿
登堂釋奠陳瑤簴入廟諮詢啓石渠楷檜自從經
御覽更延精采萬年餘
幸魯紀
恩詩二章
翰林院世襲五經博士(臣)東野沛然
翠羽東巡過岱宗
迴鑾特幸伯禽封金絲再奏新韶濩詩禮重開古辟廱
率土競瞻
天子氣
淵衷如覿
聖人容
君師一德千秋合載筆賡颺愧莫從
其二
天行乾健孰躋攀父子扶攜覲
帝顏齒及元公親裔胄
恩加禽父舊河山閟宫始覩
龍光耀下士叨升鴛鷺班曠古未逢斯典盛黃農虞夏
溯洄間
恭紀
幸魯盛典告成敬賦四十韻
翰林院世襲五經博士(臣)仲承述
運際昇平日
鸞迴齊魯鄉循途雲騎盛蔽野彩旗揚萬姓咸嵩祝
千官列鷺行喧闐遮
御道拜舞近
龍光籌報三更月令嚴五夜霜卿雲籠泗水曉日薦
扶桑儀衛排仙仗尚衣進衮裳崇師親几席重
道入宫牆釋菜儀崇重焄蒿氣審詳尊親前莫
比神化世難忘肥腯牲牷碩粢盛黍稷香兩楹
陳整肅八佾舞迴翔匜爵班文燦罍樽寶篆彰
雝雝鳴管籥嘒嘒奏笙簧豫順八音協調和六
律良太羹留淡味旨酒載醇漿對越加誠敬駿
奔慎濟蹌儀容稱穆穆感格覺洋洋宗伯聯班
次鴻臚執贊襄杏壇開燦爛闕里動輝煌天豈
窮周士世猶奉
素王丹甍含日月碧瓦砌鴛鴦仰視環階級溯洄依
棟梁
綸言聞遜順
玉趾仰端莊受賀奎文閣經筵詩禮堂修齊闡治化翕
闢論陰陽
帝眷乾坤表
天威咫尺傍裁詩垂
鳳藻製賦煥
龍章盤舞
宸翰麗飛騰
御墨蒼聖孫爭踴躍賢裔盡光昌蟒服雲垂體琅函錦
滿箱蒙恩曾未巳荷寵更非常過魯還輕漢臨
廱遠邁唐依然輯玉帛猶自奉圭璋雅範超千
古嘉猷振八方俗成修五教民化正三綱光被
山河泰休明社稷長高深窮極至精妙探微茫
合德追堯舜傳心紹禹湯弘名垂簡冊永保慶
無疆
聖駕臨幸闕里恭紀一律
歲貢生(臣)王時鴻
時巡曠舉會冠裳釋奠親臨舊講堂齊拜
恩波孫子慶欣瞻
仗衞廟林光當年道德傳縫掖今日師儒在
帝王千古淵源同作述仰窺
宵旰蚤羹牆
幸魯盛典卷四十
