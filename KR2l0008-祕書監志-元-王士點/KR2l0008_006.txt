秘書監志卷六
元王士點撰
秘書庫
延祐三年三月二十一日穆哩庫集賽第一日嘉禧殿
内有時分對舒庫爾齊伊納克院使雅布哈與張彦清
學士有來叔固大學士對本監官庫庫楚少監𫝊奉聖
旨秘書監裏有的書畫無籖貼的教趙子昂都寫了者
麽道
至元十四年正月二十二日内裏鄂爾多裏有時分博
囉官人張左丞趙侍郎欽奉聖旨秘書裏有損壊了的
文書書畫都擗掠底好者欽此
至元十四年二月裱禙匠焦慶安計料到裱禙書籍物
色
書籍文册六千七百六十二册
禙殼綾(一萬三千八百六十二尺一寸)
每册(黃綾二尺計一萬三千五百二十四尺)
每册(題頭藍綾半寸計三百三十八尺一寸)
紙扎每册(大小紙六張計四萬五百七十二張)
濟源(夾紙三張計二萬二百八十六張)
束鹿(線紙三張計二萬二百八十六張)
打麫糊物料
黃蠟(一錢計四十二斤四兩二錢)
明膠(一錢計四十二斤四兩二錢)
白礬(一錢計四十二斤四兩二錢)
白芨(一錢計四十二斤四兩二錢)
藜蔞(一錢計四十二斤四兩二錢)
皂角(一錢計四十二斤四兩二錢)
茅香(一錢計四十二斤四兩二錢)
藿香(半錢計二十一斤二兩一錢)
白麫(五錢計二百一十二斤一兩)
硬柴(半斤計該二百一十一秤五斤)
木炭(二兩計五十二秤一十三斤四兩)
畫軸大小相滚作二幅計一千單九軸每軸用物料
顔色綾紅絹(八尺計八千七十二尺)
色綾(上等四尺計四千三十六尺)
黃綾(一千五百尺)
藍綾(一千五百尺)
白綾(五百一十八尺)
皂綾(五百一十八尺)
色絹(計四千三十六尺)
黃絹(一千五百尺)
藍絹(一千五百尺)
白絹(五百一十八尺)
皂絹(五百一十八尺)
紙每一軸(大小四十張計四萬三百六十張)
濟源(夾紙一十六張計一萬六千一百四十四張)
束鹿(綿紙二十四張計二萬四千二百一十六張)
打麫糊物料每軸
黃蠟(二錢計一十二斤九兩八錢)
白礬(一錢計六斤九兩四錢)
藜蔞(二錢計一十二斤九兩八錢)
白麫(一兩計該六十三斤一兩)
茅香(二錢計一十二斤九兩八錢)
木炭(半斤計三十一秤八斤八两)
至元二十一年二月二十九日照得至元十四年正月
二十二日内裏鄂爾多裏有時分博囉官人張左丞趙
侍郎欽奉聖旨秘書監裏有損壊了底書畫都擗掠的
好者欽此具呈照詳去後准中書工部關就令大都路
差裱禙匠焦慶安前來本監將所有書籍圖畫各各損
壊大小不等相滚計料合用物料開坐具呈
大德四年十月三十日准中書工部關奉中書省判送
大德四年九月二十四日舒庫爾齊衆嘉努哈喇薩哈
勒圖欽奉聖旨秘書監裏有底書畫㨂好底衆嘉努哈
喇薩哈勒圖您兩個管著者省官人每根底與文書依
著張參政說底杭州鋪馬裏取好匠人都裱禙得完備
者合用底紙綾子教將作院官人每根底應付上綾用
者擗掠底完偹時教留守司官人每上等不油底江南
好木頭做匣子者别個底做漆匣子收拾者用著底玉
圖書教咱每年號依著在前樣子教馬嘉努酌中底玉
磨與者太府監裏有底玉軸頭少底添與者教張參政
提調者麽道聖旨了也欽此至大德六年六月裱禙畢
工書畫手卷六百四十六軸本監照得欽奉聖旨裱褙
秘府書畫今已完備所有簽貼合委請字畫精妙之人
題寫
大德五年二月初五日本監准中書戶部關差萬億庫
官元提舉引領司庫皇甫士元與本部丁奏差於内府
庫賫得玉軸頭五十九個付秘書監内於都省張參政
當面對秘書監官依數納足
青菜玉軸頭大小五十四個内
水石一個
菜玉軸頭三個
瑪瑙軸頭二個
天歴二年十一月二十六日照得當年三月二十一日
庫春貝集賽第二日興聖殿後穿廊裏有時分舒庫爾
齊巴延特穆爾伊勒都齊哈喇巴圖爾哈喇哈斯給事
中逹爾瑪實哩僧額埒伊拉約約胡參書柯參書等有
來本監官譚學士秘書卿穆薛飛特奉聖旨秘書監書
畫好生收拾者少的厨櫃架子您與工部文書行教添
造者麽道聖旨了也欽此
至元十五年五月十一日秘書監照得本監應有書畫
圖籍等物須要依時正官監視子細點檢曝晒不致蟲
傷浥變損壊外據回回文書就便北臺内令鄂都瑪勒
一同檢覷曝晒
至元十四年正月二十二日張左丞奏先奉聖旨教張
平章俺兩個分間江南起將來底文書去來據經史子
集典故文字隂陽禁書書畫宋神容俱係秘書監合行
收掌如别衙門遇有合檢閱書籍立收附於秘書監關
取用畢却行還監呵怎生奉聖旨那般者欽此
至元十六年三月二十四日奉監官圓議得本監見收
書畫非奉聖旨及上位不得出監
延祐五年三月初九日監官議得秘書庫所藏御覧圖
籍禁秘天文歴代法書名畫諒為不輕近年以來凡遇
出納秘書郎等自行開封倘蒙上位不測取索書畫失
悞未便今後移請監官一員不妨本職逐月輪流提調
如遇隂雨點視疎漏常例舒展曝晒及出納書畫不測
之事直日秘書郎等計會提調府親詣府庫用心監視
一同開封毋致似前違錯仰移關監丞王奉訓依上提
調仍下秘書郎依上施行
至正二年五月准監丞王奉議道關切謂古之書庫亦
各有目圖畫亦各有題所以謹貯藏而便披玩也伏覩
本監所藏俱係金宋流𫝊及四方購納古書名畫不為
少矣專以祗備御覧也然自至元迄今庫無定數題目
簡秩寧無紊亂若不預為將經史子集及歴代圖畫隨
時分科品類成號倘時奉旨庶乎供奉有倫因得盡其
職也合無行下秘書庫依上編類成號置簿繕寫誠為
相應
在庫書
經一百二十一部一千二十三册
史七十九部一千七百二十四冊
集五十七部一千七百二十四冊
道書三百三部四百二册
醫書一十四部一百七十一冊
方書八部一百五十二冊
先次送庫書一十二部四百七十八冊
經六部一百一十三冊
史四部七十五冊
集二部二百九十冊
後次發下書一千一百五十四部一萬六百三十四冊
經書二百四十四部二千一百四十五冊
史一百三十二部一千八百四十三冊
子一百二十二部七百一十二冊
集四百六十三部五千九百三十四冊
法帖四十二部二百一十七冊
續發下書六百四十二部七千五百一十冊
經一百六十六部一千九百四十六冊
史四十六部一千二百七十冊
子二十六部七十三冊
集一百二十部二千五十三冊
類書九十六部九百三十一冊
小學六十八部二百二十八册
志書三十三部三百三十冊
醫書五十一部四百六十一册
隂陽書一十五部一百三十册
農書一十二部三十七冊
兵書五部二十一冊
釋通書三部二十二冊
法帖一部一十冊
書畫二千單八軸
法書四百八十二軸
法書八十三軸
手卷三百九十九卷
内府取三十五卷
今在庫三百六十四卷
名畫一千五百五十六軸
名畫一千一百五十五軸
内府取八十三軸
今在庫一千七十二軸
手卷三百七十一卷
内府取出三十卷
今在庫二百三十七卷
看冊七帙
秘書監志卷六
