秘書監志卷三
元王士點撰
印章
秘書監印一分監印一監少監亦各有職印印如其品
皆鑄以銅直鈕篆以國字以銀龜為匣後職印廢監陞
正三品印易以銀給雙銀盝右貯印左凾朱聯以韋笈
茵褥副焉分監印亦如之幕府曰經歴曰典簿印隨號
改秘書郎職管鑰給印一管勾掌故牘給印一皆鑄以
銅直鈕龜匣
至元十年二月秘書監承奉中書省劄照會本監官員
欽授宣命勾當事奉此所有本監行用印信及各官職
印俱未蒙給降乞賜鑄給施行
秘書監印及龜盒袱褥
各官職印
大中大夫秘書監
中順大夫禮部侍郎知侍儀事兼秘書少監
中順大夫引進使知侍儀事兼秘書少監
至元十年三月中書省送吏禮部依例鑄造到下項印
信封面發到
從三品印一樣二顆
秘書監印
秘書監之印
正四品一樣二顆
禮部侍郎知侍儀事兼秘書少監印
引進使知侍儀事兼秘書少監印
至元十年五月秘書監蒙中書省分付下監印龜盒袱
褥一副
銀葉裹木龜兒一個
銀盒子一個重五兩九錢
紫羅夾褥一個
紅紵絲褥子一個
至元十二年六月二十二日秘書監呈據本監隨逐車
駕别無分監印信竊見在京諸衙門俱有分司印信具
呈奉都堂鈞旨送吏部依例施行當部送鑄印局鑄造
到從三品銅印一顆隨關發去請照驗收管
至元十年閏六月初七日中書吏部承奉中書省判送
為秘書監扎瑪里鼎職印事送鑄印局翟成依例鑄造
至元十四年十二月初一日中書禮部承奉中書省判
送秘書監焦秘書給職印奉都堂鈞旨送部照例鑄訖
呈省奉此送鑄印局依例鑄到秘書監從三品銅印一
顆隨此發去請照驗收管
大德九年十月二十五日准中書禮部關奉中書省判
送大德九年七月十三日奏過事内一件秘書監官人
每根底與文書俺的衙門自至元元年設立定作從三
品來其餘監分即漸陞了有麽道指例說有俺商量來
掌管禁書自前立來的不比其餘衙門有他每的言語
是的一般依著個監分體例陞作正三品呵怎生奏呵
奉聖旨那般者欽此除外者省合下仰照驗據本監行
使正三品銀印依例鑄造完備封面呈省却將舊印拘
收依例施行
大德十年三月十二日准中書禮部關奉中書省判送
本部呈准秘書監關大德九年七月十三日奏准秘書
監改作正三品衙門本監行使印信二顆上都鑄訖分
監銀印一顆外有印一顆并合用櫃盒一付未經鑄造
本部計料到銀兩等物議得分監印信上都已行鑄給
大都行使印信擬合依例鑄秘書監正三品銀印一顆
發付行用追毁舊印相應奉都堂鈞旨送禮部更為照
勘無差依例鑄給施行大德十年三月十一日准中書
工部關來文本監正三品印銀櫃盒二付却將替下舊
小銀盒一付差委奏差馬克明賫擎隨此發去請收管
施行
大德十年九月准中書禮部關奉中書省判送本部呈
准秘書監關本監典簿并秘書郎關印本部移准吏部
關照得秘書監陞為正三品典簿從七品秘書郎正七
品級鑄印局申檢照不見秘書郎印例於黑印簿内照
得典簿印俱係從七品上項印信俱未鑄給議得秘書
監典簿等今既照勘准設品級印例明白合准本監所
擬鑄造發付行用相應具呈奉都堂鈞旨秘書郎設置
已久不須降印外據典簿印信送禮部依上施行
至元二十二年六月二十五日中書禮部關承奉都堂
鈞旨送秘書監呈照擬經歴司印事當部得秘書監經
歴司既無印信擬合依例鑄造從七品秘書監經歷司
銅印一顆發下行用相應呈准都堂鈞旨行下鑄印局
依例鑄造
至元二十四年二月十四日本監經歴郝景呈已蒙中
書省裁减本監經歴司所有卑職元掌經歴司銅印一
顆四角篆文全呈乞照詳中書禮部送鑄印局依例銷
毁作數
元祐五年四月十二日秘書郎任將仕於嘉禧殿西主
廊前有本監卿譚大學士𫝊奉聖旨分付到禮部鑄造
到秘書郎銅印一顆欽依行使
元統二年八月十六日准中書禮部關奉中書省判送
本部呈准秘書監關據管勾沙木斯鼎狀呈切照設官
分職各有攸司卑職與太府寺監管勾俱係正八品級
又兼專管御覧圖畫禁書經典一切文字不為不重在
前初立本監權設管勾止授中書吏部劄付即與改授
勅牒流官大有不同如蒙比例給降行使印信庶免白
文字窒礙禁例官不虚設事得成就具呈照詳得此參
詳上項印信即係創索擬合比依尚乘寺管勾承發架
閣庫印例鑄造從八品銅印一顆給付相應具呈奉都
堂鈞旨連送禮部依上施行
廨宇
京師省府有二一在鳳池坊北中書省治也一在宫城
南之東辟尚書省治也尚書省廢故秘書恒與兵禮二
部易地而治經典庋閣聽堂局曹宇與事稱今述其更
徙之故而不詳其制度云
至元十二年正月十一日本監官焦秘監趙侍郎及司
天臺鮮于少監一同就皇城内暖殿裏董八格做竒爾
穆蘇奏去年太保在時欽奉聖旨於大都東南文明地
上相驗下起盖司天臺廟宇及秘書監田地不曾興工
如今春間若便盖廟宇房舍工役大有先交築墻呵怎
生奉聖旨墻先築者後廟宇房子也盖者欽此
至元二十一年二月十二日近為諸衙門遷往大都惟
本監未曾摽撥乞於大都係官房院立監於元撥定地
内起盖所有本監官吏亦合依例一就摽撥居止地面
照得當監有房舍大小三十間尚有未敷移關工部摽
撥施行
至元二十三年三月初七日嘉議大夫秘書監扎瑪里
鼎於二月十一日伊克集賽第二日對伊徹察剌托克
托呼舒庫爾齊巴延竒爾穆蘇阿錫葉等就得仁府鄂
爾多裏有時分當職同鄂爾根徹爾奏過下頂事理除
已蒙文字具呈中書省照詳施行
一奏如今皇帝聖旨裏教秘書監編修地理文書者
麽道秘書監裏勾當裏行的人都在大都裏住有秘
書監在舊城裏頭有來往生受有勾當也悞了有大
都裏頭一個織可單絲紬的局有那裏頭個人住有
那的交移的舊城裏入去做生活者那局根底做秘
書監呵怎生麽道奏呵省官人每根底說者那的中
呵與者不中呵别個房子與者無呵道與那壊損教
盖與者麽道聖旨了也
一奏舊城裏頭秘書監房子每是我的有來如今秘
書監移出去了呵那房子我拆將來大都裏頭盖房
子呵怎生麽道奏呵你要者麽道聖旨了也
至元二十四年六月十一日尚書工部來呈本監於舊
禮部置監明文關來事准此照得先承奉尚書省判送
秘書監呈有監官劉朝列蘇奉訓尚書省禀奉都堂鈞
旨般移將舊禮部裏去者奉此呈乞照詳批奉都堂鈞
旨送工部依上施行
至大元年六月十六日奉都堂鈞旨本監般移將舊禮
部裏去者奉此
至大四年五月十四日本監典簿劉復初呈當日面奉
左司官楊都事張都事𫝊奉都堂鈞旨於今月十二日
欽奉聖旨泉府院𪠘宇撥作秘書監便交般移書畫者
欽此具呈照詳
至大四年六月二十五日准中書禮部關奉中書省劄
付至大四年五月十二日月察察爾大師集賽第三日
正殿西壁和爾齊房子裏有時分和塔拉圖魯默色學
士九耀努等有來李平章察罕參政回回參議圖勒噶
特穆爾參議呼圖克布哈都事等奏過事内一件泉府
司併入戸部了也將那廨教做秘書監呵怎生奏呵奉
聖旨那般者欽此都省合下仰照驗施行奉此關請照
驗
皇慶元年三月十七日監丞賈奉訓秘書郎何大訓禀
奉都堂鈞旨仰本監依舊移於北省禮部置者
至治二年十月二十九日准中書禮部關當月二十八
日本部尚書阿布哈正議𫝊都堂鈞旨秘書監御覧禁
書教移將南省兵部裏權且收頓者奉此照得先蒙右
司省掾尚愚仲𫝊奉都堂鈞旨秘書監移將更鼓樓後
宗仁衞衙門裏去者那裏頭見安下的使臣兌那與正
廳盛頓御覧禁書者奉此已下會同舘外關請照驗
分監
車駕歲清暑上京丞相率百官各奉職分司扈從秘府
亦佩分監印輦圖籍在行間所以供考文偹御覧者視
它職為華要
大德五年四月二十日據知印申居仁呈奉監官台旨
關取下項合用書籍用站車載赴上都者奉此
關八百六十册
通鑑六百九十册
太平御覧一百五十册
通典二十册
大德七年三月二十六日蒙昭文舘大學士省會年例
分監上都合用書籍教差定人吏管押站車上來者
太平御覧
事類文集
通典
播芳
延祐二年四月十六日照得年例分監上都以偹御覧
通鑑等書籍及裝載站車打角柳箱蓆索等物行移依
例應付奉此
書籍
通鑑一部
播芳一部
太平御覧一部
春秋一部
周禮一部
禮記一部
通典一部
尚書一部
打角物件
柳箱子四個
葦蓆四領
單三索四條
連邊紙
裝載站車一輛全掛頭疋并差去人飯食分例
管押人
王鑑朱仲寳陸八剌沙師贇
公移
秘府奉圖史無倥&KR1555;之務簡牘希闊公會有期郎吏陟
降堂序進退揖諾禮容甚都凡器用簡扎飲食之需趍
走之徒畢具朝廷所以優待文臣者周矣
至元十年十二月初四日承奉中書省劄付照會與各
部平牒事
至元十三年三月初二日中書禮部承奉中書省劄判
送吏禮房呈據吏部呈奉省判翰林兼國史院與秘書
監行移本部照得即日隨朝衙門亦有五品與三品平
牒行移參詳翰林兼國史院與秘書監為無關攝比及
通定奪以來擬合依舊行移呈奉都堂鈞旨准呈
至元十五年六月二十五日中書禮部來呈監官俱付
上都蒙本監擬委權監勾當即不見於各衙門如何行
移乞定奪事省部議得既是秘書監官俱付上都委令
申傑收掌印信權管監事凡有印造歴日等事擬合具
呈省部呈奉到都堂鈞旨送本部照例施行奉此省部
照得通政院都事權管院事各部符下據權管秘書監
事比及秘監官還監以來依奉都堂鈞旨權令依例申
呈省部
至元二十年八月初二日准中書禮部關承奉中書省
劄付近據樞密院呈不見本院與宣徽院行移體例詹
事院呈乞定奪隨朝衙門行移事都省議擬到諸衙門
各往復行移體例開坐前去合下仰照驗行移合屬照
會施行
六部與樞密院詹事院宣徽院衛尉院通政院都功
德使司各無行移若有相干公事下各衙門經歴司
司儀司其於大都上都留守司翰林國史集賢院翰
林院省斷事官太府監大理寺太常寺秘書監大史
院並往復平牒諸路打捕鷹房總管府護國仁王寺
總管府并聽符下
至元二十二年七月本監准中書吏部關承奉中書省
判送秘書監呈奉中書戶部劄付為起移官吏事除外
議得舊例與翰林院往復平牒太常寺留守司平關雖
奉戸部劄付未曾承奉都省明文與六部如何行移奉
都堂鈞旨送吏依例施行奉此移准禮部關照得近奉
都省劄付欽奉聖旨節文六部陞為三品其餘二品衙
門咨部三品以下申部以此本部議擬呈准都堂鈞旨
内三品衙門依都省劄付樞密院例行移回報申移咨
各部照會了當次後却奉都堂劄付欽奉聖旨節文六
部依舊做三品者欽此除外今准前因照得六部與諸
衙門今依舊行移批奉都堂鈞旨送本部依例施行
至元二十九年五月二十六日本監奉中書省劄付照
得隨朝衙門與六部已有行移定例從七品以下人員
例從吏部擬注今有各衙呈保譯史令史宣史奏差典
吏人等似此細事不必移關吏部定奪俱各經直呈省
不唯逗留文繁有妨政事都省除外合下仰照驗今後
行移各部依例施行
至元三十年五月十五日本監奉中書省劄付蒙古奏
譯該至元三十年四月十三日奏過事内一件省裏文
書多聚有聚的緣故官裏根底近行的二品衙門裏官
人每與六部不行移文書有俺根底與文書俺轉與六
部家文書有為那上頭往來遲悞著勾當有今後這衙
門與六部交行移呵那般者依著恁的言語者聖旨了
也欽此都省議得隨朝二品衙門除見帶一品官爵人
員遇六部行移依例止押檢目不須署押關文除外合
下仰照驗欽依施行
什物
至大四年十二月二十八日據架閣庫管勾李恕承奉
指揮同奏差李居真與工部所差覆實司吏王伯隆從
實交割到泉府院鋪陳什物數目
鋪陳
厚座子二十二個
絨錦長條子一個
絨錦短條子一個
舊梅紅長條子一個
什物
書案六個案衣全
印桌子一個印衣全
桌子兩個
脚踏一個
舊氈簾一個
舊鵝項凳子二個
鐡火盆一個火架全
沿邊紅竹簾一個
破屏風三付
獨食桌子八個
鍋一口
紅酒局子一個
大紅盤子二面
紅小粉盤子一十個
大鍋一口
脚踏子一個
鐡火盆一個架子全
書卷桌子一個
厚座子二個
紅條子二個
綠條子二個
紙劄
至元十年十一月呈夾紙一百張線紙二百張撿紙一
百張印色心紅三兩
至元十二年十月十一日本監照得十月分令史紙劄
等未曾關支
夾紙五十張
線紙一百張
撿紙五十張
印色心紅一两
中書省判送議得秘書監呈整理秘書漸多元關紙劄
不敷今添支事送本部擬自至元十三年正月為始約
量添支夾線紙各五十張似為相應覆奉都堂鈞旨准
呈似數放支者
至元十五年正月照得本監春季紙扎心紅未曾關支
開坐移關中書戶部依例放支
夾紙三百張
線紙四百五十張
撿紙一百五十張
印色心紅三兩
公用銀器
至元二年四月十二日秘監密邇謨龢麽提調制造公
用銀器送架閣庫依數收貯聽候公用
一鍍金舡臺盞一付重八兩五錢九成色
一鍍金臺盞一付重四兩九成色
一銀壺瓶盂子各一件重二十七兩係十成色
壺瓶一個重二十兩
盂子一個重七兩
食本
至正元年閏五月初九日准中書戶部關至正元年四
月二十四日阿爾圖集賽第二日大口奈曼鄂拓克裏
有時分舒庫爾齊僧格實哩筆且齊實喇卜伊勒都齊
蠻子殿中訥哷圖給事中特穆爾布哈等有來衆省官
商量了伯勒齊爾布哈平章額森特穆爾平章逹實特
穆爾平章阿嚕右丞許左丞福珠參政博囉特穆爾參
議實保參議拜珠郎中蠻子員外郎綽爾齊台都事直
省舍人昌吉哈喇特穆爾蒙古筆且齊德默實巴延特
穆爾等奏過事内一件奎章閣營運錢内翰林院裏與
叁阡定秘書監裏與一阡定鈔交做堂食錢呵怎生奏
呵奉聖旨那般者欽此
至正二年正月覆奉監官議得上項營運鈔定諸人借
使監官不過中統鈔五十定屬官三十定令譯史二十
定典書人等一十五定月息一分五厘必須明白開寫
正借錢人代保人元附籍貫見任職役事産借錢人或
遇别有遷除得代本息納足方許給由如有拖欠利息
隨於代保人名下月俸内掯除還官若上項正借錢人
鈔定不完代保人告滿文解亦不行給付借錢人雖在
無錢將事産折挫入官外不敷之數代保人名下一面
追徵事産亦行折挫凡借錢人文契典簿廳受訖呈監
然後用半印勘合行下架閣庫收受的契方許放支鈔
定仍具出庫起息年月明白開呈仍下典簿&KR0550;以偹查
勘委自太監以下正官一員每季一次提調下季不過
孟月初五日明白開寫見在并已借未收實欠備細數
目移文本監轉關下次提調官照驗施行凡典簿廳呈
到諸人借錢文契須要提調官與監官相參署押行下
架閣庫放支施行仰移關提調官監丞王道奉議仍下
典簿&KR0550;架閣庫照驗依上施行欽此
公使人
至元十年十月為始設公使人五名月俸三兩
至元二十二年某月某日每名月支鈔七兩五錢
守兵
大德元年四月二十五日秘書監照得自至元十年設
立秘書監置庫收掌應有禁書隂陽文字為無處軍看
守恐致疎虞擬撥守護處軍三名具至中書省蒙撥到
處軍二名常川守護
至元十四年呈中書省送兵刑部擬添處軍一名與元
撥處軍二名一同看守呈奉都堂鈞旨准呈了當在監
處軍三名看守
大德五年六月十四日武衛親軍百戶完顔懷義蒙武
衛親軍都指揮使司偹奉上司文字欽奉聖旨秘書監
裱禙佛像書畫等委差懷義將引軍一十名看守供作
勾當欽此照得上項軍人合請口粮一總計軍一十名
自大德五年四月初一日為始至六月終内除四月六
月小盡二日不支外每名該支米八斗八升
工匠
大德五年八月初六日秘書監據知書畫支分裱禙人
王芝呈近蒙都省欽奉聖旨裱禙書畫差官前到杭州
取發芝并匠人陸德祥等共五名馳驛前來秘書監裱
禙書畫勾當所據芝等夏衣已蒙關支所有冬衣合行
開坐具呈乞賜依例放支
總計五名
知書畫支分裱禙人一名王芝
裱禙匠三名
陸德祥馮斌尤誠
接手從人一名陳德
至元二十一年十月十三日秘書監據本監管勾董濟
呈本監裱禙人匠趙得秀等除已支夏季四月至閠六
月塩粮外有秋季七月至九月合支塩粮數目開坐具
呈得此關戶部依例放支
一總白米二石四斗
白麵一百二十斤
鈔一十兩
趙德秀每月白米三斗白麺一十五斤鈔一兩五錢
四個月總該米一石二斗白麺六十斤鈔六兩
張柏松每月白米三斗白麵一十五斤鈔一兩五錢
四個月計該白米一石二斗白麵六十斤鈔六兩
雜錄
大德五年三月准中書吏部關來文本監减提控案牘
設知事一即日欽奉聖旨裱禙書畫止有提控案牘一
員提調候知事到任至日代替庶不失悞請照驗事准
此除知事另行外關請照驗
延祐三年九月初七日額森特穆爾集賽第二日嘉禧
殿内有時分本監官守司徒沙木斯鼎對庫春太保實
保齊賽瑪爾堪竒爾穆蘇阿哩雅等有來沙木斯鼎奏
馮少監如今教做太監蕭同知做少監阿爾默色張少
監他每都是先勾當來的人有如今逓的新入來的要
他每舊勾當的之上畫字有我他每根底依例說呵他
每不聽有麽道奏呵奉聖旨那般體例那裡有隨朝衙
門有先來後到教逓陞的馮僧兒阿爾默色之下畫字
者蕭少監張少監之下畫字者麽道
泰定四年五月十六日准秘書少監虞集蒙都省給驛
馬三疋赴召上都入侍經筵關請照驗
至元十二年十一月十三日准少中大夫秘書監於今
月初九日内裏煖殿内對隂陽人阿里威等伊埒濟竒
爾穆蘇奏造阿逹了也奉聖旨將去秘書監裏與秘書
一處放著交令史每寫見數目者欽此當職照得係官
大盖造處用度開坐關請照驗聖旨處分事意收頓
一總計阿達九百六十四個
青石一百五個
錫一百個
生鐡一百一個
瓦的一百個
錫□八十個
銅鍋一百個
鴉青紙二百二十四個
白紙一百五十三個
大銅鍋一個
秘書監志卷三
