籌海圖編卷三
明胡宗憲撰
廣東沿海總圖
廉州府圖
雷州府圖
高州府圖
廣州府圖
惠州府圖
潮州府圖
廣東兵防官考
廣東倭變記
廣東事宜
廣東兵防官考
提督兩廣軍務兼廵撫都御史(駐剳梧州)
(舊嘗設總督兩廣都御史事平即歸非常設故不載)
鎮守兩廣總兵官(駐劄梧州)
廵按廣東監察御史
廵視海道副使(額設專為備倭并防捕海盗)
整飾瓊州兵備副使
整飾清遠兵備副使
整飾清遠僉事
整飾高肇兵備僉事
整飾惠潮兵備僉事
整飾雷廉兵備僉事
市舶提舉司提舉(駐剳廣州)
分守瓊崖參將
分守高肇韶廣參將
分守惠潮參將
總督廣東備倭以都指揮體統行事
守備惠潮以都指揮體統行事
沿海衛所
廣州衛(旗軍九百五十二名)
鎮州所(旗軍二百十七名)
靈山所(旗軍二百五十四名)
永安所(旗軍三百九十名)
雷州衛(旗軍一千三百八十名)
樂民所(旗軍三百四十五名)
海康所(旗軍三百二十三名)
海安所(旗軍一百八十一名)
錦囊所(旗軍二百三十五名)
石城後所(旗軍二百三十四名)
神電衛(旗軍一千五十八名)
寧州所(旗軍四百五十七名)
雙魚所(旗軍一百七十七名)
陽春所(旗軍二百十名)
廣海衛(旗軍一千一百六十五名)
海郎所(旗軍)
新會所(旗軍六百六十四名)
香山所(旗軍四百二十八名)
肇慶衛(旗軍)
陽江所(旗軍)
新興所(旗軍二百五十二名)
南海衛(旗軍一千一百十四名)
東莞所(旗軍三百二十八名)
大鵬所(旗軍二百二十三名)
碣石衛(旗軍一千二百八十四名)
平海所(旗軍四百四十七名)
海豐所(旗軍四百二名)
捷勝所(旗軍五百八十二名)
甲子門所(旗軍二百八十七名)
潮州衛(旗軍一千三百二十八名)
靖海所(旗軍二千八十二名)
海門所(旗軍二百二十五名)
蓬州所(旗軍三百八十八名)
大城所(旗軍三百八十三名)
海南衛
清閑所(旗軍五百八十七名)
萬州所(旗軍四百六十九名)
南山所(旗軍二百十五名)
沿海廵檢司(弓兵數附)
廉州府
管界(弓兵二十名)長□(弓兵二十名)
西鄉(弓兵二十名)如昔(弓兵二十名)
沿海(弓兵二十名)林墟(弓兵二十名)
高仰(弓兵二十名)珠場(弓兵二十名)
永平(弓兵二十名)
雷州府
東場(弓兵三十名)清道(弓兵三十五名)
潿州(弓兵三十名)海寧(弓兵三十名)
湛州(弓兵三十名)黑石(弓兵三十名)
高州府
凌綠(弓兵三十名)寧村(弓兵三十名)
赤水(弓兵二十五名)
肇慶府
直將(弓兵五十名)海陵(弓兵六十名)
恩平(弓兵五十名)
廣州府
城崗(弓兵五十名)牛肚(弓兵五十名)
沙岡(弓兵五十名)邁逕(弓兵五十名)
望高(弓兵五十名)沙村(弓兵五十名)
大瓦(弓兵五十名)潮道(弓兵五十名)
三水(弓兵五十名)江浦(弓兵五十名)
江村(弓兵五十名)都寧(弓兵五十名)
馬岡(弓兵五十名)馬寧(弓兵五十名)
紫泥(弓兵五十名)神安(弓兵五十名)
黃鼎(弓兵五十名)香山(弓兵五十名)
茭塘(弓兵五十名)五斗口(弓兵五十名)
沙灣(弓兵五十名)鹿步(弓兵五十名)
白沙(弓兵五十名)小黃浦(弓兵五十名)
福水(弓兵五十名)缺口(弓兵五十名)
官冨(弓兵五十名)京山(弓兵五十名)
惠州府
内外管(弓兵五十名)碧甲(弓兵五十名)
長沙(弓兵五十名)甲子門(弓兵五十名)
潮州府
神泉(弓兵五十名)吉安(弓兵五十名)
門闢(弓兵五十名)桑田(弓兵五十名)
招寧(弓兵五十名)鮀浦(弓兵五十名)
楓洋(弓兵五十名)闢望(弓兵五十名)
黃崗(弓兵五十名)
瓊州府
清瀾(弓兵三十名)舗前(弓兵六十名)
澄邁(弓兵三十名)青藍(弓兵六十名)
調囂(弓兵六十名)藤橋(弓兵六十名)
牛嶺(弓兵六十名)抱歲(弓兵六十名)
巡德(弓兵六十名)鎮南(弓兵六十名)
安海(弓兵六十名)田牌(弓兵六十名)
沿海烽堠
雷州府
(那宋對樓)(八燈踏磊)(包西清安)(討綱調㴝)
(寧海調陳)(陳家草綠)(南門淡水)(通明南浦)
(北品北鵝)(北月)(石歲)(麻障)
高州府
(調高山南)(尖□連頭)(輔弼北白山)(輔弼南門浮)
廣州府
(南海赤水)(那浮蛤浦)(譚村北津)(黃村丹章)
(南洋逭田)(那貢豐頭)(安民峯前)(處儒石門)
(白蒙竒㴝)(寨南雙□)(鎮口陳村)(放火南白石角)
(企觀黃岐)(北寨水南)(大人嶺亭子角)(馬鞍白沙)
(稍潭節尾)(四會煙□)(石門長洲)(青藍員攬)
(白岐岡村)(黃浦南山)(青紫鰲灣)(英村冷水)
(福漏藍田)(赤岡角秋風)(嘴角凹風門)(疊福)
惠州府
(舊大鵬野牛澳)(水頭凹背)(沙澳長沙)(沙江虎白)
(芳茅河田)(白沙湖古逕)(東坑石山)(大麻新設)
(平安吉頭)(新涇桑州)(麗江前標)(麗山後標)
(競山闕平)(鉛鍚)(安充)(闕州)
潮州府
(文昌前岡)(鈎簾沙尾)(南山下嶺)(石城大場)
(石牌新村)(浮山鴻山)(錢塘鴉䯻)(環山闕洲)
(白峰)(黃崗)(闕沙)
沿海衛所戰船
(舊制每歲春末夏初風汛之期通行府衛所縣捕巡備倭等官軍出海防禦倭寇番舶動支布)
(政司軍餉銀僱募南頭等處驍勇兵夫與駕船後生每船分撥五十名每艚船四艘一官統之)
(三路兵船編立船甲長副字號使船水手教以接潮迎風之法長短弓兵弩時常演習使之出)
(入往來如神如無字號者長副鳴鑼迫逐俱待秋盡無事而掣)
中路東莞縣南頭屯門等澳(大戰船八二鳥艚船十)
廣海衛望峒澳(戰船四)
東路潮州府柘林澳(戰船二哨船二)(鳥船十五)
碣石靖海甲子門等澳(哨船六)
西路高州府石城具川灣澳(各哨船二)
廉州府海面(戰船二)
瓊雷二府海港(東莞鳥艚各六新會横江船四)
雷州海港(大戰船六)
廣東倭變紀
洪武二年倭寇惠潮諸州
(時天下初定海内乂安倭夷竊發濱海一帶皆被騷擾乃命行人楊載使日本以璽書諭其國王)
(書詳見使倭事略中)
四年倭寇海晏下川指揮楊景討平之
(時海寇鍾福全李夫人等自稱總兵挾倭船二百□寇海晏下川等地廣州左衛指揮僉事楊景追)
(捕至陽江平之)
永樂七年冬十月倭陷廉州教授王翰死之
(詳見遇難徇節考)
九年三月倭䧟昌化所千戸王偉死之
(時副總兵李珪等擁兵不救城遂䧟王偉力戰而死軍士死者甚衆城中人口粮食軍噐皆被劫掠)
十九年正月辛巳李珪敗倭於潮州靖海海濱
(珪先以昌化之䧟戴罪殺賊大敗賊于靖海生擒十五人斬首五級悉送京師)
嘉靖三十三年海寇何亞八等引倭入寇提督侍郎鮑
公象賢總兵定西侯蔣公傳討平之
(先是亞八與鄭宗興等潛從佛大坭國引番舶于沿海劫殺逸往福建收叛亡數千人與陳老沈老)
(王明王直徐銓方武等流劫浙福復回廣東鮑公遣副使汪栢指揮王沛黑孟陽督兵捕之及於廣)
(海三州環生擒亞八等賊一百一十九名斬首二十六級餘黨脫迯徐銓方武等又自福建流突潮)
(州為黑孟陽所破徐銓授首分廵兵備等官兵於潮州柘林等海洋擒斬一千二百有竒亞八宗興)
(武與陳時傑等俱斬于市海島遂平)
三十七年正月壬午倭犯揭陽入蓬州所官兵擊敗
之
(先是壬子歲倭寇初犯漳泉僅二百人其間真倭甚寡皆閩浙通番之徒髠顱以從至是船十三艘)
(賊八百人自漳泉犯楊陽縣適蓬州千戸所城崩賊遂擁入殺百戸李日芳等提督都御史王公鈞)
(遣副使林懋舉僉事經彦寀參將鍾坤秀知府李春芳統官兵擊敗斬首一百七十名顆是戰也鄉)
(夫之功居多焉)
十月甲子倭賊自漳州如饒平攻黃崗民鎮據其城
官兵敗之
(經彦寀等大敗賊衆俘斬一百四十六名)
三十八年二月寇圍揭陽官兵大破之
(時軍門駐潮州肇慶同知吕天恩與僉事經彦寀率鄉兵合擊之斬獲甚多寇復趨揭陽圍城彦寀)
(帥師救之鄉夫斬金甲賊酋一人賊大敗走俘馘無筭會彦寀報罷僉事殷從儉代之乘勝逐北賊)
(望風而靡黃崗鎮賊亦遁去)
十一月庚午賊攻海門所官兵敗之走犯潮陽復破
之
(先是賊在福建之平和與饒平黃崗鎮隔界而疊至是賊首許老等三百餘賊引倭千餘自磊門登)
(陸攻海門所官兵擊之賊死甚多壬申南丹主目莫善等追賊與指揮孫敏擊敗之賊遁還平和丙)
(子許老等犯潮陽縣丞范南卿等兵擊走之賊由分水關犯黃崗鎮城通判翁夢鯉指揮李榮知縣)
(熊炅林叢槐率兵捕之巳卯賊至南洋灣指揮馮良佐統目兵莫真莫善分為二哨千戶黃昇等統)
(募兵打手為一哨南洋三灣諸鄉兵又協助之大破其衆賊奔聚闢望港口甲午賊出揭陽蓬州都)
(水沙村焚掠皆為我兵所敗十二月巳亥賊棉寇隴外莆都辛丑賊自平和營於赤寮村揭湯湖寨)
(丁未新賊自福建雲霄突入黃崗戊申闢望賊出掠彩塘甲寅新賊與闢望賊合蹤出掠甲子棉湖)
(賊突往蘆清官兵連戰皆破之俘斬凡一百八十有竒)
三十九年正月官會擊闢望之賊大破之
(時賊為官兵追急移屯潮陽貴山都屯指揮武尚文及鄉兵連戰皆捷賊改營古埕乙酉賊遁往南)
(洋灣典膳秦金與官兵合擊大敗之斬首三百七十賊潰渡河官兵邀之復大捷戊子賊祭江而來)
(誓復南洋灣之仇尚文等官兵又大敗之甲午古埕營賊出掠官兵又敗之二月戊戌賊復回平和)
(沙嶺已酉賊至大&KR1905;橋官兵又勝之戊午賊復來掠守備兵擊之賊大潰俘馘八百有竒四月僉事)
(齊遇與海道參將會師追之斬三百六十殘賊悉遁)
廣東事宜
東路
廣東列郡者十分為三路東路為惠潮二郡與福
建連壤漳舶通番之所必經議者謂潮為嶺東之
巨鎮柘林南澚俱係要區枕吭撫背之防不可一
日緩而靖海海門蓬洲大城諸所又皆跬步海濤
所頼以近保三陽遠衛東嶺者也惠州海豐東南
濱海其捷勝平海甲子門皆瞬息生變惠潮守備
劄於衛治城有以嚴其防矣然未知柘林為尢要
也柘林乃南粤海道門戸據三路之上游番舶自
福趨廣悉由此入舊例風汛之期各澚皆設戰艦
秋盡而掣回泊水寨此在他澚猶可柘林去水寨
一日之遠警報未易逹倘賊視我無備批吭搗虛
不亦危乎無柘林是無水寨也無水寨是無惠潮
也為今之計東路官軍每秋掣班必以柘林為堡
慎固要津附近大城所戌卒互為聲援不得規避
空所縱賊馳驟若遇颶霧塵霾尢宜加之意焉其
外碣石靖海甲子門海澚雖視柘林稍次而舟師
防禦各有信地之責者又可少懈乎
中路
嶺南濱海諸郡左為惠潮右為高雷廉而廣州中
處故於此置省其責亦重矣環郡大洋風濤千里
皆盗賊淵藪帆檣上下烏合突來樓船屯哨可容
緩乎嘗考之三四月東南風汛日本諸島入寇多
自閩趨廣柘林為東路第一關鎻使先會兵守此
則可以遏其衝而不得泊矣其勢必越於中路之
屯門雞栖佛堂門冷水角老萬山虎頭門等澚而
南頭為尢甚或泊以寄潮或據為巢穴乃其所必
由者附海有東莞大鵬戌守之兵使添置往來預
為巡哨遇警輙敵則必不敢以泊此矣其勢必歴峽
門望門大小横琴山零丁洋仙女澚九竈山九星
洋等處而西而浪白澚為尢甚乃番舶等侯接濟
之所也附海有香山所戌守之兵使添置往來預
為巡哨遇警輙敵則亦不敢以泊此矣其勢必歴
厓門寨門海萬斛山綱洲等處而西而望峒澚為
尢甚乃番舶停留避風之門戸也附海有廣海衛
新寧海朗所戌守之兵使添置往來預為巡哨遇
警輙敵則又不敢以泊此矣夫其來不得停泊去
不得接濟則雖濱海居民且安枕而卧矣况會城
乎按今設禦之法浪白望峒二所各置戰艦慎固
封守而南頭宜特設海道駐劄居中調度似有以
扼嶺南之咽喉矣應援聯哨其中路今日之急務
乎
西路
議者曰廣東三路雖並稱險阨今日倭奴衝突莫
甚於東路亦莫便於東路而中路次之西路高雷
廉又次之西路防守之責可緩也是對日本倭島
則然耳三郡逼近占城暹邏滿剌諸番島嶼森列
游心注盻防守少懈則變生肘腋滋蔓難圖矣可
弗講乎故高州東連肇廣南憑溟渤神電所轄一
帶海澚若連頭港汾州山兩家灘廣州灣為本府
之南翰兵符重寄不當托之匪人以貽保障之羞
也雷州突出海中三面受敵其遂溪湛川洄洲樂
民等四十餘隘固為合衛三道門戸而海安海康
黑石清道并徐聞錦囊諸隘所以合防海澚以操
縱反側俾不敢梗化焉者尢可齷齪玩愒已哉若
廉州則尤為全廣重輕海北扼塞兩有攸寄故兵
符特劄於靈山逹堡增屯於衛北海寇□獠外夷
之憂視三嶺獨勞焉西南雄郡如瓊為廉之外戸
五指腹心盡為黎據郡邑封疆無不濱海備倭之
制若白沙石瓊舘頭文昌海安海康對峙番島飄
風突來防禦甚艱近雖駐參將於厓州責有攸寄
而守禦營戌舊額歲久寢弛凡此皆西路今日所
當汲汲經畫焉者深念預防俾幕南稽顙重譯來
庭非長民若兵者之責乎
一廣東兵餉舊制于潮州府民壯數内抽追工食選
募打手駕船後生分守三路後因山賊竊發念城
池為重寄留民壯守護而前項兵食每年於鹽利
内處補後議以兵貴精而不貴多食宜預而不宜
匱於東路兵夫正選三百名防守遇有警報則增
僱三百以足六百原數其中西路一千五百名内
量减七百名止募八百名通計見該一千一百名
約計東路三百名西路二百名中路六百名各路
將三之一哨巡三之二營守(每兵夫五十名艚船一隻兵夫一名每月)
(工食六錢口糧三斗船一隻脚價一兩五錢或一兩二錢)兵船每四隻則以一
官統之日逐守巡或閱月半月更番相代又於朔
望量加魚鹽之犒永為定額所費俱於軍餉内取
辦遇有警報又許徑自動支添募應選不必直俟
文移動經旬月以致噬臍無及凢所應辦逐一登
記每月造報迨掣兵之時截日住支於以釐革浸
漁冗濫之弊此嶺南海防之大略也
一廣東濱海諸邑當禁船隻若增城東莞則茶窖十
字&KR1905;番禺則三漕波羅海南海則仰船岡茅&KR1905;順
德則黃涌頭香山新會則白水分水紅等處皆盗
賊淵藪也每駕峻頭小艇藏集兇徒肆行劫掠勾
引倭奴殘戮甚慘為今之計莫若通行各縣令沿
海居民各於其鄉編立船甲長副不拘人數惟視
船之多寡依十家牌法循序應當如船二十隻總
統於船甲長内以十隻分統於甲副仍於船尾外
大書某縣船某甲下某人十字翻刻黑填為記其
甲長副各置簿一扇備載鄉中船數并某樣船隻
某項生理一一直書每歲具呈於縣以憑查考如
遇劫掠則被害者能識其船速投首於甲長副鳴
鑼追究俾遠近皆知無字號者即係為非人人俱
得拏送舊時沿海居民明知賊盗懼其反攻而不
救今後坐視者罪以通同則船有統紀而行劫之
徒忌畏况操舟之時可以按簿呼召給價差用而
不致賣放之弊乎議者謂欲令每縣取無碍官銀
千餘兩造船百艘分給軍民生理令河泊等官歲
課入息五年當抵造船之銀如朽爛更以歲課銀
更造此法固善終不若無事處事如前法之為善
也
一南澚當閩廣交界之處周圍皆山中有田百頃乃
國初起遣居民遺棄之地也四面蔽風大潭居中
可以聚舟其大視金塘二倍五六年來因浙直攻
捕之嚴倭泊無所容俱于此互市福建捕急則奔
廣東廣東捕急則奔福建定期於四月終至五月
終去不論貨之盡與不盡也其交易乃搭棚於地
鋪板而陳所置之貨甚為清雅刀鎗之類悉在舟
中若能密令人於濱海沉滅其舟則在岸上之倭
生擒也何有
籌海圖編卷三
