籌海圖編卷七
明胡宗憲撰
山東沿海總圖
登州府圖
萊州府圖
山東兵防官考
山東倭變紀
山東事宜
遼陽圖
遼陽兵防官考
遼陽事宜
山東兵防官考
提督軍務巡撫都御史
巡察海道副使
管領民兵參將
總督登萊沿海兵馬備倭都指揮
登州營把總
文登營把總
即墨營把總
沿海衛所
安東衛(京操軍一千五百七十六人屯軍三百九十一人)(城守軍餘三百五十八人捕倭軍二百六十九人)
石舊所(城守軍餘四十八人)
靈山衛(京操軍一千二百十三人屯軍二百八十七人)(城守軍餘一百十六人捕倭軍一百九十一人)
夏河所(守城軍餘六十七人)
鰲山衛(京操軍一千六百三十一人屯軍二百九十人)(城守軍餘一百七人人捕倭軍三百八十五)
浮山所(守城軍餘五十六人)
雄崖所(京操軍五百七十一人屯軍七十七人)(城守軍餘九十七人捕倭軍一百一十人)
大嵩衛(京操軍一千四百九十一人屯軍四百二十八人)(城守軍餘三百五十八人捕倭軍二百四十六人)
大山所(守城軍餘二十六人)
靖海衛(京操軍一千五百九十三人屯軍二百一十一人)(城守軍餘一百五十人捕倭軍三百十三人)
海陽所(京操軍四百九十六人屯軍六十六人)(城守軍餘一百二十六人捕倭軍一百二人)
寧津所(京操軍五百二十九人屯軍六十八人)(城守軍餘一百六人捕倭軍六十八人)
成山衛(京操軍一千二百五十六人屯軍二百四十人)(城守軍餘二百六十一人捕倭軍二百三十四人)
尋山所(守城軍餘九十四人)
寧海衛(京操軍一千六百十五人屯軍三百九十一人)(城守軍餘一千一百一十人捕倭軍三百五十四人)
竒山所(京操軍四百九十八人屯軍六十人)(城守軍餘一百一十二人捕倭軍七十五人)
威海衛(京操軍一千三百六十八人屯軍二百二十四人)(城守軍餘七十五人人捕倭軍二百八十五)
百尺所(守城軍餘三十五人)
金山所(守城軍餘一百十四人)
登州衛(京操軍二千九人人屯軍一百一十四)(城守軍餘二百五十人捕倭軍八百二十八人)
福山所(守城軍餘一百十四人)
萊州衛(京操軍一千七百二十人八人屯軍四百四十七)(城守軍餘三百二人捕倭軍四百十三人)
王徐寨所(守城軍餘四十八人)
膠州所(京操軍四百六人屯軍七十七人)(城守軍餘九十四人捕倭軍四十四人)
青州左衛(京操軍三千六百二人人屯軍四百五十三)(城守軍餘七百二十人)
沿海巡檢司(弓兵數附)
青州府
夾倉鎮(在日照縣八人弓兵一十)信陽鎮(同前一十八人弓兵)
南龍灣(同前二十一人弓兵)高家港(在樂安縣四人弓兵二十)
登州府
赤山寨(在文登縣七人弓兵二十)辛汪寨(同前二十七人弓兵)
温泉鎮(同前二十四人弓兵)東良海口(在招遠縣四人弓兵二十)
乳山(在寧海縣三人弓兵二十)高山(在蓬萊縣四人弓兵二十)
楊家店(同前二十一人弓兵)馬停鎮
孫夼鎮(在福山縣一人弓兵二十)行村寨(在萊陽縣二人弓兵二十)
萊州府
魚兒鋪(在昌邑縣五人弓兵一十)古鎮(在膠州十一人弓兵二)
逢猛(同前二十一人弓兵)栲栳島(在即墨縣一人弓兵二十)
海倉(在掖縣五人弓兵十)柴葫(同前一十二人弓兵)
沿海墪堡(守軍數附)
安東衛(守墪堡軍餘三十九人)
墪九(蘭頭山泊峰)(鴨高山張落)(大河口滔洛)(黑漆子小皂兒)
堡八(三橋鋪昧溝)(虎山木寨)(烽火山孤嘴)(關山董家)
石舊寨所(守墪堡軍餘四十人)
墪十(温桑溝魚南石舊泊北石舊口釣湘子金線)(清泥石河)(董家湖水)
堡三(古城滔洛)(滕家嶺)
夾倉鎮巡檢司(守墪弓兵一十二人)
墪四(蔡家口三乂)(焦家相家)
信陽鎮巡檢司(守墪弓兵一十二人)
墪四(西大嶺東沙嶺)(南黃檻黃石)
南龍灣海口巡檢司(守墪弓兵九人)
墪三(陳家臺瑯琊臺)(胡家)
高家港巡檢司(守墪弓兵六人)
墪二(石牌司西)
靈山衛(守墪堡軍餘八十人)
墪二十(帽子峰黃埠)(將軍臺李家島)(沙溝唐島)
(安嶺嶺長城)(風火山臧家疃)(黃山山捉馬)(野山埠張家庄)
(劉家溝敲堯山)(孫家巷酉子埠)(胡藍嘴沙嘴)
堡十三(青石山交差澗)(崇石山焦家村)(東石山石𠻳差)
(麂角河丁家庄)(大河口白塔夼)(花山沙嶺)(本寨東門)
夏河寨所(守墪堡軍餘三十九人)
墪七(徐家埠沙嶺)(紫良庄黃埠)(海王庄大盤)(車疊山)
堡六(趙家營北顯溝)(走馬嶺小灘)(封家嶺王家庄)
古鎮巡檢司(守墪弓兵九人)
墪三(西庄北青)(古積)
逢猛巡檢司(守墪弓兵九人)
墪三(互埠河島兒)(彭家港)
膠州所(守墪堡軍餘八十一人)
墪九(汪家庄石河)(杜家港塔埠)(沙埠孤埠)(洋河沙嶺)
(大埠)
堡七(辛庄陳村)(鹿村欒村)(石河河柘溝)(八里庄)
鰲山衛(守墪堡軍餘六十九人)
墪十七(汾水嶺横擔)(小勞山栲栳島)(石嶺羊山)
(龍口黃谷)(石老人俞家嶺)(峰山高山)(走馬嶺蕭旺庄)
(狼家嘴捉馬嘴)(劈石山)
堡十八(桑園大村)(營前監望)(馬山中村)
(那城孫仝)(桃林塔兒)(雙山東城)(錯破嶺轉頭山)
(狗塔埠萬口爐)(瓮窑頭石張口)
浮山寨所(守墪堡軍餘四十五人)
墪九(麥島樓山)(程陽姑山)(女姑紅石)(程家庄張家庄)
(斬山)
栲栳島巡檢司(守墪堡軍餘九人)
墪三(丈二山望梅)(金錢山)
雄崖所(守墪堡軍餘三十人)
墪八(王家山北塹)(公平朱臯)(望山山陷牛)(米粟山白馬島)
堡三(段村青山)(王騫)
大嵩衛(守墪堡軍餘四十二人)
墪七(楊家嘴擒虎山)(劉家嶺望石山)(新安寨麥島)(草島嘴)
堡五(青山小山)(管村黃山)(界河)
行村寨巡檢司(守墪弓兵九人)
墪三(高山靈山)(田村)
大山所(守墪堡軍餘十人)
墪二(大山山虎巢)
堡二(雙山黃陽)
乳山寨巡檢司(守墪堡弓兵七人)
墪三(裏口庄高家)(長角嶺)
靖海衛(守墪堡軍餘七十二人)
墪二十(大灣口長會口)(頭姚山石崗山)(青島嘴浪浪)
(苽蔞寨郭家口)(標杵頂赤石)(唐浪頂紅土崖)(鐸木山黑夫厰)
(石脚山明光山)(柘島山狗脚)(峰窩馬頭路家)
堡八(店山憨山)(望將山孤西山)(起雨頂望將山)(蒸餅山墳臺頂)
赤山寨巡檢司(守墪弓兵三人)
墪一(田家嶺)
寧津所(守墪堡軍餘四十二人)
墪八(孟家山慢埠)(青埠山龍山)(柴家山萬口)(芝蔴灘羊家島)
堡九(帽子山王家舖)(大頂山上現口)(高樓山龍虎山)(拖地岡崮山寨)
(固山)
海陽所(守墪堡軍餘四十一人)
墪七(帽子山白沙)(乳山山峰子)(驢山山小龍)(賊子港)
堡十(窄山湯山)(孤山扒山)(猪港桃村)(黃河利孔家庄)
(老埠港撇雪山)
成山衛(守墪堡軍餘四十一人)
墪十(狼家頂北峰頭)(裏島仲山)(馬山崮嘴)(高□山太平頂)
(俞鎮山大姑)
堡九(神前石础)(堆前洛口)(祭天嶺歇馬神)(報信口北留村)
(張家)
尋山所(守墪堡軍餘三十八人)
墪八(張家嘴楊家嶺)(古老石馬山)(黃連嘴青魚島)(小勞山葛樓山)
堡七(曲家埠老翅)(青山埠紀子)(大水泊蒸餅山)(勝佛口)
温泉鎮巡檢司(守墪弓兵六人)
墪二(可山山半月)
威海衛(守墪堡軍餘三十八人)
墪八(陳家庄斜山)(焦子埠磨兒山)(遶達頭古陌)(麻子峰廟後)
堡四(曹家庄峰山)(豹虎天都)
百尺崖所(守墪堡軍餘二十四人)
墪六(曹家島蒲臺頂)(百尺崖嵩里)(老姑頂望天嶺)
堡三(轉山崖竇家)(闕)
辛汪寨所(守墪弓兵三人)
墪一(辛汪)
寧海衛(守墪堡軍餘四十二人)
墪六(後至山馬山)(戲山草埠)(小峰山貉子巢)
堡十二(宋家湯西)(曲水修福)(管山現石子)
(辛安板橋)(杏林修福)(蕪蔞栲栳)
金山所(守墪堡軍餘一十七人)
墪五(廟山駱駝)(鳳凰山小峰)(金山)
堡四(鄒山石溝)(清泉朱家)
清泉所(守城軍餘一十五人守墪軍餘八人)
墪二(清泉石溝)
竒山所(守墪堡軍餘一十八人)
墪四(現頂熨斗)(埠東木柞)
堡二(黃務西牟)
孫夼鎮巡檢司(守墪弓兵九人)
墪三(崗崙旗掌)(塔山)
登州衛(守墪軍餘一十八人)
墪六(抹直口西庄)(教場閣蓬萊)(林家庄田横寨)
福山所(守墪軍餘二十五人)
墪三(單山皂河)(三山)
柴葫寨巡檢司(守墪弓兵一十八人)
墪六(小皂兒諸黃)(武庄庄諸高)(上司大原)
馬埠寨所(守城軍餘四十人守墪軍餘九人)
墪三(海廟馬埠)(扒埠)
海倉巡檢司(守墪弓兵一十五人)
墪五(海鄭後竈)(白堂東關)(上山)
魚兒巡檢司(守墪弓兵十五人)
墪四(黑山韓城)(河口烟火)
塘頭寨所(守城軍餘七十六人守墪軍餘三十人)
墪九(寗家墳田水河)(荆埠八面)(宅科堂公母)(官臺上司)
(黃種河)
山東倭變紀
永樂六年倭賊襲破寧海衛
(殺掠甚惨指揮趙銘以失機被刑)
寇成山衛
(白峯頭寨羅山寨及大嵩草島嘴鰲山羊山寨隂島張家庄以次被掠)
入于家庄寨百戸王黼死之
入桃花閘寨百戸周盤死之
嘉靖三十四年五月賊登犯日照縣
三十五年四月賊登靈山衛養馬島官兵討平之
犯海陽所官兵討平之
山東事宜
登州營
登萊二郡凸出于海如人吐舌東南北三面受敵
故設三營聯絡每營當一面之寄登州營所以控
北海之險也登萊二衛併青州左衛俱隸焉其策
應地方語所則有竒山福山中前王徐前諸所語
寨則有黃河口劉家汪解宋蘆徐馬停皂河馬埠
諸寨語巡司則有楊家店高山孫岕鎮馬亭鎮東
良海口柴胡海倉魚兒舖高家港諸司三營各立
把總二員以總轄之其在海外則島嶼環抱自東
北崆峒半洋西抵長山蓬萊田横沙門鼉磯三山
芙蓉桑島錯落盤踞以為登州北門之護過此而
北則遼陽矣此天造地設之險也然諸島雖登州
而居島中以取魚鹽之利者乃遼陽之編伍非山
東之戍卒也呌呶跳梁可畏而不可恃(詳見後總論中)故
北海之濱既有府治而設險者復建備倭城于新
河海口以為屏翰且有本營之建焉沿海兵防特
重其責非若他省但建水寨于島嶼良有以也夫
島嶼既不設險則海口所係匪輕自營城以東若
抹直石落灣子劉家汪平暢蘆洋諸處自營城以
西若西王莊西山欒家孫家海洋山後八角城後
芝罘莒島諸處皆可通番舶登突嚴外戶以綏堂
閫其本營典守之責乎
文登營
文登乃泰山餘絡突入海中文登縣尤其東之盡
處也成山以東若捍門灘九峯赤山白蓬頭諸島
縱横沙磧聯絡潮勢至此衝擊騰沸議者謂倭船
未敢猝達然考之國初倭寇成山白峯寨羅山寨
延大嵩草島嘴等處海側居民重罹其殃倭果畏
海奚而有是哉故文登縣東北有文登營之設所
以控東海之險也寧海威海成山靖海四衛皆隸
焉其策應地方語所則有寧峯海陽金山百尺崖
尋山諸所語寨則有清泉赤山等寨語巡司則有
辛汪温泉鎮赤山寨諸司逶而北則應援乎登州
迤而南則應援乎即墨三營鼎建相為犄角形勝
調度雄且密矣有干城之寄者其思國初成山之
變而儆戒無虞也哉
即墨營
山東與直隸連壤即墨縣南望淮安東海所城左
右相錯如咽喉關鎖邇年登萊海警告寧然淮陽
屢被登劫自淮達萊片帆可至犯淮者犯萊之漸
也故即墨所係較二營似尤為要自大嵩鰲山靈
山安東一帶南海之險皆本營控禦之責其策應
地方語所則有雄崖膠州大山浮山夏河石洞諸
所語巡司則有乳山行村栲栳島逢猛南龍灣古
鎮信陽夾倉諸司其海口岩唐家灣大任陳家灣
鵝兒栲栳天井灣顔武周瞳松林全家灣青島徐
家庄諸處俱為衝要隄防尤難國初倭寇鰲山毒
痛甚惨即本營所轄之地也殷鑒不遠封守者其
可以弗慎乎
一倭患之作嶺㠐以北達于淮陽靡不受害而山東
獨不之及豈其無意扵此哉亦以山東之民便于
鞍馬而不便于舟楫無通番下海之人為之嚮導
接濟焉耳然邇年青齊之兵多為所擄安知其中
無識海道而勾引者乎予觀山東諸郡民性強悍
樂于戰鬭倭之短兵不足以當其長鎗勁弩倭之
步戰不足以當其方軌列騎萬一至此是自喪其
元也所虞者登萊突出海中腹背受敵難于隄備
國朝專設備倭都指揮一員巡海副使一員分駐
二郡衛所森嚴墪堡周備承平日久不無廢弛申
明振厲庶幾其無患乎
一予聞宋以前日本入貢自新羅以趨山東今若入
寇必由此路但登萊之海危礁暗沙不可勝測非
諳練之至則舟且不保何以迎敵而追擊乎故安
東以北若勞山赤山竹篙旱門劉公芝界八角沙
門三山諸島乃賊之所必泊而我之所當伺焉者
也若白蓬頭槐子口橋雞鳴嶼金嘴石倉廟淺灘
亂磯乃賊之所必避而我之所當遠焉者也嚴出
洋之令勒會哨之期交牌信驗習熟有素則他日
廟堂或修海運亦大有賴焉獨禦倭云乎哉
一山東今日之患有二其一曰班兵懷䟦扈之志久
矣其一曰登萊島民原係遼陽所徙不受法制地
方癰毒宜早治而亟平之不然潰决之虞不能免
也
一山東關係大要尤在海運予考元時海運故道南
自福建梅花所起北自太倉劉家河起迄於直沽
迢迢五千餘里永樂以來會通河成海運遂廢運
者皆由漕河所以避開洋之險也然海險莫甚於
成山以東白蓬頭等處危礁亂磯湍流伏沙不可
勝紀非熟識水洪則不敢行宗伯席書云海運一
失人不復生河運有失尚幸不死以生易死輕重
昭然是海運之罷端為山東之海險也以愚觀之
漕河自王家閘以北至於德州千有餘里乃國家
咽喉命脈其通其塞所係匪輕况黃河漸徙而南
或衝而北易為漕患及今承平修復海運以備不
虞豈非國家之大計哉今上初年廟堂嘗議及此
或建議欲於膠州鑿山濬土以達海倉以避洋險
山東撫巡病其煩難而止惜小害大可慨也夫會
通河也膠萊新河也登萊海險也皆山東所轄之
處今之論山東海患者但知備倭而不知備運愚
故及之(其法詳見大學衍義補海道經等書)
(附錄生員毛希秉云洪武永樂間海運江南粟以太倉)
(給遼東北京從太倉劉家河過崇明三沙放洋至直沽交卸南北貨物往來近海居民甚得其利而)
(無鹽盗之害自海道絶而沙民争魚鹽之利往往仇殺拒捕矣今黃河日徙于南漕運漸有難行之)
(勢莫若講求海運召募沿海魚人竈丁鹽徒番客尋認海洪以開運道如廣東船能至漳州漳州船)
(能至寧波寧波船能至崇明崇明船能至通泰海州自此以北豈無識認之人故老相𫝊崇明至海)
(州風順無需一日海州至登州六百里轉過登萊環抱千餘里從利津至直沽亦六百里近故嘗考)
(之元史至元三十年千戶殷明略開海運新道自浙西至直沽不過旬日又濬山東膠萊新河直達)
(天津以避迤東海道之險今未通者僅五里耳且漕船大者三四百石海船大者八九千石漕運一)
(年每三石致一海運一月不兩石而致一其便利較然也所憂者風濤之害耳然聞南洋通番海舶)
(專在琉球大食諸國往來而海島州縣常年度海未見有覆溺之患宜兼漳船蜈蚣船制度而酌其)
(中冇風則帆無風則楫打造有法處置得宜何憂費人之說嘗觀沙船載蘆山船載竹者如浮筏然)
(故鮮漂弱議倣刳木為舟之制上留一竅出納米粮悉以油灰黏縫附于海舟兩旁萬一漂失米無)
(沉濕人有搭救庶為萬全之策若夫料淺占風之法定盤望星之規放洋泊舟之處詳載大學衍義)
(補山東通誌海道經採試有效即令崇明各沙大戶及沿海巨室自備人船海運許載私貨回鹽以償)
(其勞連年有功者量授以官則不惟公私兩便而海盗亦可以不作矣或曰海運通則漕河塞京官)
(家室未免舍舟而車孰若安流之為利邪督運者或不得人而應募之夫鮮則將仍舊定派里甲軍)
(餘輪運而泣送悲迎之害興又胡以善其後乎愚曰不然自遷都北平以來東南財力竭矣今復海)
(運則田耗可以量減運卒得以少休江西湖廣江東之粟仍從漕運惟浙東西蘇松常閩廣貢賦則)
(從海運斯固並行而不害矣)
(又云客難曰漕運費財海運費人古今以為確論故罷海而漕今且百三十年矣子欲復之豈非知惜)
(財而不惜人者邪子曰不然天下事利多害少者為之害多而利少者弗為也朱子非仁人與何為)
(䟽諸海運閩廣之米于浙東我太祖非仁君與何為詔令海運江南之粟于遼左亦以道近而省民)
(也矧今會通河常弗利漕船不行可不為之所乎果曰費人請以耳目之聞見者徵之近如蘇之崇)
(明縣西至太倉二百餘里南至寧波北至海州各千餘里捕魚販鹽賫文應役公私往來者無日庶)
(之又如寧波東南有茶山牛頭山玉環山逋民衣食器用不能不仰于内地彼此往來者無日無之)
(近聞寧波勢家每至漳州販木顧白船往來海中並無覆溺之患遠如廣之瓊崖儋萬其至省城也)
(風順則半月風阻則一月甚至浮海三月者有之他如南洋西洋諸國其隔閩廣也近則數千里遠)
(則數萬里通番海舶無日無之使其下海必遭漂沒人亦何苦舍生而求死哉况東洋有山可依有)
(港可泊南北不過三千里往來不過二十日非若南洋西洋一望無際舟行而再不可止也海運何)
(難之有哉客曰海運果不費人何為永樂十三年會通河成罷海運萬民歌舞且為開漕河者立生)
(祠其故何哉予曰以不教民戰是謂棄之欲人出死力弗與同其利自古未有能濟者也元人海運)
(召募兩浙富戶素習海濤者而以沙民朱清張瑄羅壁為之使且禁網疎闊能與同其利自至元二)
(十九年至天歷二年六十餘年間海運不廢總其所失米數盖曾不能以十一我朝遷都北京後議)
(行海運編定里甲矣遞年輪差夾帶私鹽者沒入之且置以法焉况造船多不如武督運多不得人)
(故鄉人數逢其害咸以為弗便漕運通而軍七民三之例定宜乎民之歌舞而頌德也若打造有法)
(處置得宜何憂乎費人邪區區之議非欲驅民于死也亦曰因民之利而利之耳朝廷誠下詔江南)
(有能尋復元人海運故道者當銀萬兩授以某官海道既通復下詔曰有能自備人船海運者每運)
(米萬石給與耗米月粮四千仍許私貨回鹽永不抽税仍嚴私自下海之禁毋得浸其利人誰不願)
(運乎但當自募番客竈丁鹽徒及傍海大戶慣習海濤者聽其所欲不可強定腹裏軍民不習水性)
(之人以敗乃事斯可久行而無害矣客曰雖慣下海素習水性者汪洋浩浩舟覆可以得生予曰海)
(洋雖大有洲有島專募下海善沒之人而又多置脚船盡備浮筏雖遭風波亦可以幸免况又變通)
(船制以為萬全之策乎客曰丘文莊欲照例工部造船軍夫運粮而子乃欲召募漳人沙民及沿海)
(大戸自備人船者何居曰從來公事不如私事之勤勞官物不如民物之堅厚嘗間漳船費銀萬兩)
(莫若召工估價而寬給海運大戶自造免私貨之税以備修理軍夫不習水性素怯海濤豈可強所)
(不能而驅之以冐險邪行丘之議是陷赤子于湯火也從吾之說是蠻夷水寇皆將為我用也豈但)
(不為中國良民害哉客曰丘議一如番舶之制斯亦善矣而子欲兼蜈蚣船者何哉曰海行甚連而)
(遅者守風故也如大食國在漳州東南每歲通番者必候冬初西北風盛而去夏初東南風盛而來)
(所謂海舟無風不可動也惟佛郎機國蜈蚣船底尖面闊兩旁列楫數十其行如飛而無傾覆之患)
(故兼二船之長則除颶風暴作狂風怒號外有無順逆皆可行矣况海中晝夜兩潮順流鼓楫一日)
(何嘗不數百里哉客曰丘議每艘運米八百石許載私貨二百石而子乃云海運大者八九千丘議)
(運軍私貨三十税一客商附載者如常例而子乃許税貨回鹽永不抽税何大小多寡之懸絶邪子)
(曰取海運者載重而行疾也故漳船能容人三千貨倍之盖不止于萬斛也漕運正米四百萬公私)
(費米八百萬今海運止給耗米月粮一百六十萬歲省六百四十萬矣而又欲税其私貨毋乃遺大)
(較細計近而忘遠乎蓋聞遼東天井之國百貨難出登萊苦鹽之地物産不多而登遼隔海甚近風)
(順半日可達太祖舊制歲運登萊花布以給遼軍遼陽之貨亦得載于山東彼此軍民交受其利既)
(而捕巡官軍假公濟私報稱官船不許私載之律往往搜捕攘奪故海船不敢入港遠泊大洋潜以)
(小舟私渡數被風濤損失官費脩造咸議其不便遂奏折銀陸運海道既絶遼東生儒大比赴山東)
(非迂過北京以來不啻五千餘里勞費不貲士民俱困此可以為鑒矣客曰通番海船每放一艘出)
(年例得二三千兩番貨進港船戸分其半人猶冐禁為之利多故也今海運既給耗米月粮而又容)
(載私貨回鹽且不征其税毋乃貊道不可行于中國乎予曰異哉言與計小利則大事不成故沛公)
(間楚趙王備邊宋祖任將與夫劉晏造船虞集墾地皆有得于夫子之計而成功其為國家之利甚)
(大故區區之見不但弗征其税而已海船能載萬石者止運六千許以四分載私貨回船悉聽帶鹽)
(附載而嚴私自下海之禁盖恐侵其利也將使官民富饒樂于海運自出方略以備不虞不至漂失)
(萬一有之即如漕船亦間有遇風而連數幇損壊者豈能保其萬無一失之理哉所失之利甚少所)
(得之利甚多後世因占小便宜而失大便宜者衆矣可不戒哉客喜再拜曰不啚海運之利若是也)
(沙民富而海之鹽盗息矣解綱省而農之田耗減矣運卒休而衛之行伍實矣南北貨通而物價不)
(至于湧貴官民船便而漕河不至于擠塞水戰習而足以制東南之夷民力寬而足以備西北之狄)
(若更省漕卒十萬以興北方之地利積餘粟數年以減南方之綱運軍民冨庶上下安樂)
遼東兵防官考
(遼東兵防之設始于永樂己亥廣寧伯劉江至為精密自望海堝之捷而倭不敢犯者盖百六十年)
(矣墩堡關隘日就廢弛一旦有變寧不張皇矣乎安不忘危今日之急務也愚故詳錄之以俟當道)
(者修復焉亦愛禮存羊之意云爾)
提督軍務巡撫都御史
鎮守總兵官
分巡遼東東寧道僉事
分守遼海東寧道參議
廣寧參將
遊擊將軍
靉陽守備
備禦都指揮(金復一義州一)(廣寧前屯一廣寧右屯一)(海蓋一一廣寧城)
沿海衛所
廣寧前屯衛
中右所
中前所
中後所
廣寧所屯衛
中左所
廣寧左屯衛
廣寧右屯衛
中左所
金州衛
復州衛
蓋州衛
義州衛
沿海關城墩臺
廣寧前屯衛
關一(山海)
墪九(覺華島桃花島)(龍宫島望天島)(連海島歡喜嶺)(泰洋島大旺庄)
(慶春山)
堡二十(廣積永豐)(樹林海濱)(海山興安)
(古城杏林)(泰新三山)(老軍錫安)(海泉新安)
(長安慶春)(城南永安)(積粮安家)
廣寧中左二屯衛
墪三(望海岳家)(孤山)
堡十六(嘉和順陽)(樂安長豐)(富有順寧)
(時和興穡)(仁和廣盈)(得安豐稔)(永豐西杏)
(福寧南陽)
廣寧右屯衛
關一(三岔)
堡五(東海枯樹)(枯菱河女直)(常豐)
金州衛(守墪堡官軍一千七百二十六員名)
城四(望海堝伯母山)(旅順南城旅順北城)
墪三十六(石門山大黑)(蕭家島海清島)(老鸛嘴孛蘭店)
(雙廟山石洞)(鴈島島馬椎)(鐵山島蓮花)(小沙河島大沙河島)
(黃谷島盧家島)(長沙嘴花裏島)(青山島杏園島)(鴈練島七蘭山)
(野雞島團山島)(沙河島和尚島)(鶴兒島紅崖島)(磨盤山島鞍山)
(羅家島兔兒島)(黃家島鹽場島)(太平島南門島)
臺一(三王山)
堡四(三淮島黃骨)(新寨寨劉家)(紅嘴)
復州衛(守墪堡官軍六百四十七員名)
城二(魏霸山城得利瀛城)
墪九(龍王山松山)(萬灘島北青海)(中島塔山)(張生島石家島)
(駱駝山)
堡四(富川寨楊官)(臨溪驛奕古)
蓋州衛(守墪堡官軍二千四百六十四員名)
墪九(韋子島白狼山)(歸州山觀家)(兔兒島神仙山)(象井口梁房)
(遼針山)
堡五(梁房口八角湖)(中山寨馹熊岳馹五十)
義州衛
城一(靉陽)
墪四(塔兒山擦牙)(三山城西)
堡三(石家林青榆)(八塔山)
遼陽事宜
遼地負山阻海屹然為東北雄鎮北隣沙漠而遼海
三萬瀋陽鐵嶺之統於開原者足遏其衝南枕滄溟
而金復寧蓋旅順諸軍聯屬海濱者足嚴守望京師
翰屏可謂固矣然觀今日遼陽邊防頗為有賴而備
倭海防視為虚文盖自遼江金線島之捷而海氛久
熄自山東海運之費而墪寨益廢於是旅順諸堡亦
無復用識者謂遼東沿邊五路得分守應援之規沿
海衛所亦當如其制如旅順而西以金州轄之三岔
河而南以盖州轄之三岔河而東以三屯轄之總兵
撫按之統其青者秋汛以防邊為重防海為次春汛
以防海為重防邊為次則雖島夷窺伺豈能遽犯哉
予按遼東倭患較諸省似可緩所虞者地千餘里衛
所軍旅將十萬員名止藉山海關一線饋餉我朝北
都燕而遠漕江南粟又自京師達於遼陽飛輓不繼
邊卒輒呌呶待哺萬一歲歉密邇畿輔突騎乘間何
以禦之此其患不在兵之不強而在食之不足食足
則兵強兵強則守固矣邇者登萊運米達遼甚便惜
其不多愚謂國初軍屯商中之制至為精當而大壊
極弊司國計者深念而亟圖之可也
籌海圖編卷七
