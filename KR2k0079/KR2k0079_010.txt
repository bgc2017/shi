水道提綱卷十
原任禮部侍郎齊召南撰
江(下)(自武昌漢口東至海)
大江既會漢水東北流中有沙洲又東北經武昌北境
南岸有南湖水口(一名五丈湖在江夏東)北岸即黃陂縣之牛
湖水口也(牛湖在黃陂西南衺邪八十餘里廣五十里東南流入江即古灄水自漢陽來入曰)
(灄口)又東大江始折東南流(自岳州巴陵東北流至此徑五百數十里)北岸
有武湖水自黃陂來注之曰武口亦曰沙洑口(武湖水源)
(出黃安縣西北境與河南界之老山二水俱南流經仙居亭山左右約百餘里會於河口之南即新集之)
(西南也又南八十里經木蘭山西麓又南百餘里經黃陂縣城東又南有什子湖水西南來鴨魚湖水東)
(南來並會又東南流有牛湖支津自西南來會瀦為湖周五十里又東南入江)又東南至黃
岡西北境陽邏驛南北岸有水北自黃安縣合二水
來注之(華家河出黃安縣北與河南界之暮雲山在周八家村之西又西即仙居亭山也南流九)
(十里折東南流有郭家河自東北來會經縣城西又南百餘里經三姑井西又曲曲東南流折而西南百)
(數十里至驛東南入海)又東南經汪家舖南白虎山北北岸有
湖水口(湖在楊邏驛水之東團風鎮水之西形三角數十里西南流入江)又東稍北
流至黃岡北之團風驛西有水自北合麻城諸水來
注之江口有洲(白塔河出麻城縣北界之黃土關大山南流曲曲百餘里至縣城東有洪)
(家河東北自虎頭關東山西南流來會又西北流有道觀河南自馬鞍山西北流折而東北經沙河鎮東)
(合八叠山之水又西北經白果鎮來會又西南流有浮橋水北自黃安東北界之分水嶺南流經黃安東)
(境麻城西境百數十里至浮橋西中館驛東又南來會又西南至宋埠鎮南岐亭東折而東南曲曲百六)
(十餘里至團風驛之西入江)江至水口折正南流六十里經黃州
府城西北有小水口(自府北境西南流入江)經城西有磯(曰赤鼻磯)
折而東流南岸武昌縣境有諸湖水自西南來注之
曰樊口(南岸湖自江夏東境之白羊湖南為山口舖東為白虎山南湖水漸廣其上源南出咸寧)
(縣東北山數源東北流合而曲曲經山中曰大港水又北至金牛港入湖曰梁子湖西北自長山舗東南)
(至武昌縣西之樊山長百三十里廣八九十里盡滙縣境湖澤九十九北注大江)又東經武
昌縣城北南岸縣城與西北岸府城隔江相望又東
稍北南岸有五丈湖口(即武昌東之南湖俗曰洋瀾湖者也)又東稍南
北岸有小湖口(即黃岡東境湖)又東有巴河東北自羅田縣
西南流至蘄水縣西境來注之(巴河源出羅田縣石門寨西多雲司東南)
(山西流經天堂寨南又西南流有一水自北來會又西南流曰九子河又南流經平湖店西又西南至縣)
(西南境之油店西有油河東北自縣北净瓶山水合石柱山水南流曰沙河又西南曰油河合東一小水)
(南經縣城東又經其南西流來會自源至此已二百八十里矣又西南數十里折南流經蘄水縣北境之)
(上巴河又西南百餘里經巴水驛西又南至下巴河之西南入江巴河口之西即黃岡東湖口其東又有)
(小湖口自東來注之)大江又折東南流南岸為大冶縣東北境
之黃石港口(華家湖自五丈港塘之南廣二十餘里東南流曰黃石港又東入江正對浠水)
(口)東北岸有浠水自東北來經蘄水縣城東南而西
南流注之(浠水源出江南英山縣北界嶺南流曰落里河流百餘里折東南流有一水自東界)
(嶺西南流經縣城東南而西來會曰雞兒河即蘭水也又南流入湖廣界經土峯嶺豹子山之北折西流)
(百數十里曰古河有一水自東北來注之又西南流六十里經蘄水縣城東南又西南七十餘里至蘭溪)
(司入江)又東南經蘄州西北境之茅山司西西南岸有
道士洑口(大冶縣東北有張家湖在黃石港之南東流曰道士洑入江正對茅山司)又東
南經興國州東北境有湋源湖西自大冶來注之曰
湋源口(湋源出大冶縣西境大港東山三源合東南流經縣城南又東為金湖經小箕山北為湋)
(源湖廣數十里又東為小口入江)江中有洲其東北岸即蘄州城北
之蘄水口也(蘄水東北出大浮山數源一源出龍砰山西麓西南流至大同司北又西南有)
(南源二水出茅平山寳蓋山者西流合而來會又西流曰童子河至高山舗南而西有北源出豹子山者)
(亦西南流曰開口河經舗西北而南來會曰兩河口又南經西河驛東曹家鎮西分為二派一東滙為赤)
(東湖一西南流而合又西南數十里至州城之北西入江其口正對沙洲)又南經州城西
南有數洲又東南南岸有富池口富水西南自通山
縣東經興國州合諸水來注之(富水出通山縣西太坪舖諸山其西諸水)
(俱自崇陽西北至蒲圻入江即陸水也其山東數水東流合而東經寺下舖東南又南合一水又東經通)
(山縣城南又東北流至花橋北合二水至板橋又南合一水又東至陽辛市有水自南來注之又東北有)
(水南自江西武寧縣北境小洞山來會又東南經排市鎮北又東北流有高橋市南北二水合而東南流)
(州城西北湖滙諸水西為冰湖西流合而南來會曰港口又東數十里經州城南有一水自南來會又東)
(北流有夾節湖滙諸水自南來經雞籠山來會又東有綱湖水自西北來會又東至富池鎮之南界首舖)
(之北入江)又東南經廣濟縣西南境之馬口鎮南折東北
流南岸入江西界經瑞昌縣西北境北岸有馬口湖
水口(馬口湖水西北自蘄州城東南迤而東會諸小水又東南至廣濟西南馬口鎮之東南入江)
又東北八十里折而東南南岸有瑞昌水口即古湓
水也(今曰楊林湖水西出縣西界之赤顔山二源合東流經羊腸山南又東經縣城西南有小水北)
(自城西來注之稍東經城南有白石巖水自西南來有羅家湖水自南來會又東北瀦為湖周二十餘里)
(分為二流一西北流有白沙渡水自西來會即馬頭鎮之南水也又東北流入江北岸即廣濟東與黃梅)
(接界之新開口司也)又東南經黃梅縣西南境有縣河東北合
諸水經小池口來注之(水出黃梅縣西北龍坪山兩源合東南流有孫家山水自)
(東北來會曰古角河又南有老寺山水自西北來會折東南流經縣城東又西南流至黃連村有廣濟縣)
(水自西來會又東南合一小水又西南數十里入江廣濟縣河二水一曰縣河出縣北横岡山西南流)
(經縣城東而西南有層峰山水自城西來會南流曰撻水河折東南流滙為大澤迤而東北曰太白湖又)
(北受東衝山水自東流出經雙城驛前又東至黃連村南與黃梅縣河會)又東南有數洲
渚至九江府治德化縣西境之湓口(中偏西半度極二十九度九分)
(大江西北自武昌府東北青山舖之北東南流至湓口計六百餘里大江至此其勢遂向東北湓口水)
(即瑞昌縣東南楊林湖東流經錦繡谷又東北流至府城西境有小水自東南來會北入江亦曰湓浦北)
(岸亦德化界有柘港湖江磯湖諸小水)東經府城北亦曰潯陽江又東
稍北北岸為黃梅與江南宿松縣之界(西曰小池口楊家穴黃梅)
(境東曰叚腰鎮歸林司宿松境)又東為湖口縣西之湖口江中有大
洲二(曰梅家洲曰永和洲)
彭蠡湖南滙章貢諸水北流來會(中偏西三分極二十九度九分彭蠡)
(章貢見後)又東經縣城北又東北流北岸有龍湖水北自
宿松縣來注之(水自縣北之二郎河南流經城西而南分為二派一南流與西自黃梅來)
(一水會瀦為龍湖廣二十里又東南流入江江口有二小洲相連)稍東有一水自南
來注之(即太平關水也)又東經彭澤縣城西北有一水南自
城西北注之江中有小孤山濱岸有磯(山在城北江中江之北岸)
(有小孤司)又東有泊湖水自東南來注之(大泊湖在彭澤縣東境袤延曲)
(折數十里西會一南來之水北入江)又東北有大洲又東北南岸受小
水二中有洲又北入江南界(大江於江西經四縣境五百里)
大江北經馬當山北東流縣之西南境也(馬當山横枕大江為彭澤)
(東流分界)西岸即望江縣東南之雷口有水西北合太湖
宿松二縣水東流注之(前長河有三源一出潛山縣西北境水吼巔之西北山其)
(北水即淠河北流入淮者南水西南流經重山間曲曲百餘里曰薛家河有一水自西北來會又東南流)
(數十里有青石河西北自英山縣東境山東南流百餘里來會即西源也又東至青石鎮南有東源曰羊)
(角河自潜山西境山西南流百餘里來會又東南數十里分為二派一東南流經大湖縣城西南一東流)
(經城北折而南經其東又南復合東南七十里為泊湖又東南流為前長河六十里至望江縣西南有南)
(泊湖水自西來會流南泊湖水西北出宿松縣西北界之二郎河東南八十里經縣城西南分二派一)
(南注龍湖入江其一東流經縣東南境有預縣河自北山經縣東而南來注之又東南四十里折而東稍)
(北為泊湖又東八十餘里會前長河東流經望江縣城南之吉水鎮前又東入江即古雷口也)又北
經望江東境近西岸有洲東岸依山麓又東北為香
口河口(香口河兩源一出建德縣南境石門嶺西北流一出桃墅嶺東北流合而北流百里曰前)
(河折西北流經縣城西南堯城鎮東又北流折西北至東流縣東南有一水南自山中來會曰香口河又)
(西流經縣城南又西入江華水口西岸稍南即望江東北之陽鎮)又北經縣城西北
又北西岸有漳湖溝口(湖在望江縣北境周四十里東南流為溝入江)又北
六十餘里折東北流經安慶府治懷寧縣西南境數
十里至縣南有長河西合潜山諸水來注之即古皖
水曰皖口(長河數源出潜山縣西北山東流經縣城北而東南者曰賓河又北曰黃花河又北)
(曰破越河皆西出山中東流經青口驛南折東南流有西源曰西河出西境山東流經縣城南而東與北)
(三水會又東稍南至石牌鎮有地靈河自西來會俗總名曰石牌河又東有白沙河與晶靈河西自小池)
(驛合而東流來會又東有靈里河及北關口河西南自大湖縣東北境合而東北流來會又東南經府西)
(境曰長河至府城西南東入江)東經府城東南又東北南岸池州府
治貴池縣西境有張溪自南來注之(張溪即李陽河源出建德縣東)
(境山三水合而北流折西北百餘里至張溪鎮東又八十餘里至黃湓鎮西又北入江)又東北
至樅陽鎮南有樅陽水西北自桐城縣合諸水來注
之(樅陽水數源東北曰魯玉河出桐城縣東北北硤關西北山東南流經吕亭驛東又南至縣東南境)
(孔城鎮西南有小水自西北來會又南流至懷寧縣界練潭驛東有二水自西北來會曰倒流河曰掛車)
(河城倒流河二源一出桐城縣北馬頭山東南流經縣東又南其西一水出五嶺山南流經城西南又)
(合一小水東南流來會又東南流與西來之掛車河同入魯玉河掛車河二源一出縣西南山東南流)
(一出陶冲驛西山東流而合又東南經練潭驛北又東會倒流河入魯玉河又東南流有三安河及沙河)
(自西合而東流來會東三安河出桐城縣西南境山東流經陶冲驛南又南百餘里至練潭驛南又南)
(有沙河自西來會口沙河兩源在三安河之南東流合而東南有小路二水西自潜山青口驛之北合)
(東流會沙河又東會三安河又東南會魯玉河又東南經桐城東南界樅陽鎮之西入大江)又東
北數十里南岸有池河自南來注之即貴池水也(池河)
(俗曰雲溪河源出祁門縣北界大洪鎮西北諸山兩水合北流至七都村西折西北流二百里曰雲溪河)
(經唐村山南有一水自南來會又西北至府西南之殷家滙東折正北流至池府西五十里北入大江曰)
(池口)又東北至府城西北境有通濟河南自城東北來
西北流注之(即池州城河也源二一出府南境唐村山東北流一出東南石羅山西北流合)
(而北而西北經府城東折西北流入大江)又東北北岸有羅昌河自西北
來注之(河出羅昌鎮北山東南流經湯家溝北又東南入江)又東南岸有梅根
港口(梅根港在貴池縣東北境水有二源西南曰沙塘河東南曰石米河合而西北流又有白沙河)
(自西來會又北流經梅根鎮西北入江)又東北經銅陵縣西南境有大
通河南自青陽縣合數水來注之(大通河西源曰五溪河出青陽縣南)
(山合五水北流經兩山門又北經縣西南之九華山西麓又北至大通鎮之南與東源會北入江東源三)
(水一曰分水嶺北水西北流經青陽縣城東而北有博山河東南自石埭縣北境陵陽鎮西北流來會又)
(北稍西有喬麥灣河自東南來會又西北至大通鎮南會西源入江)又東北經南岸山
麓又東北經縣城西有小水口(自城南西北流入江)中有洲又
東經城北北岸有二小水口無為州南境也(曰灰河鎮水口)
(正對南岸銅陵城曰土橋鎮水口又在其東)又東北南岸有小水口又東
北北岸有泥汊鎮水口(巢湖支津北自巢縣南經無為州東而南入江之一派也)
(見後)江心有洲南岸有荻港口(荻港水出銅陵縣東南山東北流至順安鎮有)
(二小水合自東南來會又東北流曰新河至黃滸鎮又合繁昌縣南之水龍山水折而西北經荻港鎮南)
(西北入江)又東北經繁昌縣西北境北岸有珊港汛口中
有數洲(見後)又東北經北岸奥龍鎮南南岸三山鎮北
(奥龍鎮以西俱無為州境三山鎮係繁昌北境有三山磯濱江)又東北為南岸蕪湖
縣西南境之石硊河口(石硊河源出南陵縣西南山東北流經縣城東南又東北)
(受西來二小水即西出小龍山馬耳山者又北有一湖自東合南來一水并東南逹清弋江支津西流來)
(會於繁昌東境又北至蕪湖縣南境石硊舖之西折西北流至魯港鎮西南入江其北岸稍東即和州南)
(境之裕溪口也)北岸為和州南境之裕溪口(裕溪源流見後)又東北
為蕪湖縣西北之魯港口魯明江南滙旌德太平石
埭涇縣諸水東北流經宣城西北境曰清弋江折西
北流經蕪湖城南而西北注之(魯陽江即清弋江有三源東南源曰梅溪)
(河出旌德縣南與績溪縣界之舗頭鎮南山北流數十里經縣城東又北折西北流經三溪鎮南又西北)
(流依山麓折而東北至涇縣南境烏溪鎮之西合南來三小水又北經縣城東又北西南二源水合自西)
(南來會北南源曰小溪河出太平縣南與歙縣界黃山北麓流八十餘里經縣城東又北稍西北曲曲)
(八十里而石埭水自西南來會嶺西南源曰陽溪河有三源一出石埭縣西北分水其西北流即青陽)
(縣水也此溪東南流至縣城西南與西南源之出郭邨山者會而東經城南又東北流與南源之一出焦)
(村一出雀村合而北流者合又東北七十里與小溪河會陽溪河既會小溪河又東北流百餘里至涇)
(縣北境與東南來之梅溪河會又東北九十里分支津北流入横湖注石硊河北入江正派東北流八十)
(里至宣城縣西北境之灣沚鎮西北又分二派一西北溪鎮流經方村鎮東又西北流一東北流至黃池鎮南有烏)
(水東北自水陽河來會又分支渠北逹水陽河其一支西北流與方村鎮一派合曰縣河西流經蕪湖縣)
(城南折而西北流經魯港鎮之東北入江此水三源皆在黃山之北)又東北六十里
至太平府治當塗縣西南境之水陽江口水陽江即
姑熟溪南自寧國府北流至當塗會廣德建平高淳
諸水西北流注之(水陽江南出寧國縣有二源西南源出縣南與績溪縣界之叢山關)
(西北北流有四小水東西來會又北流經胡樂司西又北流數十里曰西河折東流至蟠龍舗之西北有)
(一溪自南合東來二水來會又東北流六十里經縣城西北有東河自東南來會東南源即東河又有二)
(源一東南出與浙江界山兩水西北流合經獅橋鎮南又西北至石口鎮南折而北流有一水自南合二)
(溪北流百餘里來會又折東流經梅花鎮北而東又折北流經河瀝溪鎮西又西北八十餘里至縣城東)
(北又北與西河會於可渡鎮之西始曰大河北流又西北經杜遷鎮黃渡鎮西受西南來之小水二又北)
(分為二派一北流一西北流數十里至寧國府治宣城縣東南又分二支一北經府城東北即折東北流)
(一北流二十餘里合於府北山東麓稍東北前北流一派自南來會又東北復分為三派一派東流會裡)
(南湖一派東北流會高淳縣東南之因城湖一派北流八十里至水陽鎮西南有支津與東北流者通又)
(北流四十里折西北流至烏溪鎮東南有支津與清弋江之經灣沚者會又西北流分為二派一西流有)
(黃池河南自黃池鎮通清弋江來會又西稍北流經太平府南境而西至東梁山之南麓其前分一派西)
(北流於府東南又分為二一西流一北流會高淳縣塘溝河西流經府城南折而西南流會前西流之派)
(又西南於東梁山東南麓復會西入大江南水出廣德州者有二源一曰東溪亦有二源一東出與浙)
(江界山西北流至廣德州城東北一東北出杭村鎮西南流至州城東北合而西北有水西南自陽灘來)
(會又西北曲曲流出山折而西至建平縣東南有西溪自南來會西溪出州南境陳陽司南山北流數十)
(里經柏店東折西北流有水合二溪自南來會又北百數十里會東溪河又西有水西南自唐尼嶺北流)
(經十字舖又東北來會乂西北經縣城西南又西北曰溪河西入南琦湖南琦湖之南曰裡南湖北曰因)
(城湖實一澤東西狹南北長南承洪村橋水為裡南湖有姑熟溪支河西南自寧國府東北來會迤而東)
(北受一東南來之水又北有溪河東南自建平來注之又東北經定埠鎮西又北有胥河東自溧陽來會)
(湖水自西北流有姑熟溪支河西南來會又北而西經高淳縣城南又西北經滄溪鎮東北有石臼湖水)
(自北支津相會又西北曰塘溝河經薛鎮南又西北至太平府東南水陽河支津自南來會又西北至城)
(東南分為二派一經城南而西南流合水陽河於東梁山南麓西入江一經城東而北石臼湖支水自東)
(來會於府城西北入江里石臼湖在高淳之北溧水縣之西南東西長八十西南支津通高淳縣西之)
(塘溝河自湖北流出一水經博望鎮東又北折而西流經丹陽鎮南又西曰新河經府城北而西至采石)
(鎮之南入江)南岸博望山與北岸和州南之西梁山隔江
相對亦曰天門山(博望山今曰東梁山以與西岸梁山對也)又東北北岸
為横江口牛屯河西北自巢湖來注之(巢湖在廬州府治合肥縣)
(南境廬江縣北界東西廣百餘里南北八十餘里形稍方中有姥山孤山近西岸為江北巨澤周四百里)
(自合肥南界諸水皆滙注之其上源則肥水及舒城縣之巴洋河也肥水出合肥西之雞鳴山亦曰金)
(斗河東南流有一水西自小蜀山來會又東南經府城北又東有店埠河東北自圖疃來會又南流九十)
(里入湖經肥水之西南曰派河出西南大尖山之東麓東流派河驛南又東流稍南入湖派河之南)
(曰界河即桃溪也原出舒城縣西北界山東流經桃城鎮南又東北流折而東南入湖與西南來之巴洋)
(河合山巴洋河源較諸水最遠出潜山縣北界小路之北其山以東之水皆東南會桐城之樅陽其西)
(水即此河也東北流經桐城西北之五嶺山馬嶺山西麓曲曲已二百里東北至龍河口有龍河北自舒)
(城縣城西來注之又東北數十里經縣東南境又東北八十里會界河入湖湖自肥水口東南經忠廟)
(鎮烔煬鎮南又東南有支渠東流有柘皋河東北自浮槎山又有下閤鎮河自東合而南流來會其南又)
(受一小水東稍南流經巢縣城南又東南八十餘里至黃落河鎮之東北分為二派其南流者經漕運鎮)
(西又分二派一於鎮南東合於其一南流經無為州東境又南分為二派一正南泥汊鎮之西入江正)
(與東岸荻港相對一東流經柵港汛南而東入江即古濡須口也其東南流經漕運之北而南又合西來)
(支津稍南又分為二派一東南流經雍家鎮之北而東南入江曰裕溪口正與蕪湖魯港鎮相對其東北)
(流者即運河亦曰牛屯河又東北經和州東南境之西梁山北又東北入江即古横江正對東岸太平府)
(西北之采石磯也)又東北經太平府城北之采石磯即古牛
渚又東北經江寧驛西又北流經烏江鎮東板橋鎮
西東岸有秦淮支津口(見後)又北有支津口二江寧縣
西南境其西岸即江浦縣東境也又北至江寧府城
西北境折東北流經北岸浦口南南岸有秦淮口(秦淮)
(水源出句容縣北華山東南流折而南八十里經縣城東而南又西南五十里有運河東北自鎮江府丹)
(徒縣南境西南流來會又西南六十里至柘塘鎮西北有水東南自溧水縣西北山來會折西北流至秣)
(陵鎮東有湯水北自湯泉東南曲曲流經句容西北境折而西經湖熟鎮龍潭鎮北又西南七十餘里來)
(注之又西北流經上元縣東南境之方山西又西北百里至府城東南分為二派一𣲖西流又分為三一)
(南流四十里至板橋鎮之西北入江正對和州東北境之烏江鎮也一正西流入江一西北流入江正當)
(府城西南其西岸隔江即江浦縣城東境也一派北流入府城南又西北流出城西門與支津自南來會)
(又北經西城外而過龍江關入江隔江北岸稍西即江浦縣北境渡江孔道之浦子口也江寧東二度)
(一分極三十二度一分)又東北經鐘山攝山北中有長洲至南
岸句容北境龍潭驛北北岸為瓜步山六合縣東南
水口有滁河西自含山全椒來東南流注之(滁河出含山縣)
(西北黃山東南流經縣北境山中九十里曰後河折而東北至全椒縣東南境有一水北自花山合三溪)
(來會又東北經東葛驛南江浦縣北境又東北至山麓曰天河又東北至六合縣西南有一水自北來會)
(經縣城南而東折東南流至瓜步口入江江有洲)大江又東流過南岸河口
鎮炭渚驛北岸有北新洲即儀徵縣城西南之汊河
口運河東北自江都南境分流來注之(運河見前)稍東有
福德洲又東過南岸高資鎮北又東經鎮江府治丹
徒縣西境之北固山銀山東為京口運河自此南至
於杭(運河見前)江中有金山(在府城西北銀山之北)北岸為運河口
即淮揚䢴溝入江處(在江都縣南運河見前)稍東即瓜洲鎮港
口(見前)南岸自京口東經府城北之蒜山京峴圖山江
中有焦山(京口東三度弱極三十二度三分)又東為府東水口江中
洲嶼稍多自此又折東北流闊三十餘里北岸有芒
稻河口泰塘港口(見前)南岸為大港鎮東之安港鎮口
(計自江西湖口東北流至此而極徑一千二百餘里)北岸自江都東南至泰州
界也江始折東南流北岸有白塔河口又東南為泰
州西南之河口又南為州南境口岸司南(司在江之東岸其西)
(岸即安港鎮水之復入江口也)又東南經西南岸丹陽縣東北之包
涇鎮有九曲河口(見後)江心有二洲自此江闊四十餘
里矣稍東為孟河口又東為常州府治武進縣北境
之連江橋河及新園河口(俱見後)北岸即泰興縣城南
河口也(見前河口南岸即新園河東之圩塘鎮)又東稍北流復折東南經
靖江縣城南南岸即江陰縣城西北之君山(靖江縣西南濱)
(江江中有二大沙洲即馬䭾沙)有黃田港口(在君山西見後)又東稍北過山
麓北岸為如皋縣南境河口(見前)又東南至通州西境
之廟港觜江流極闊東西相望六十里稍折而南經
州西南馬鞍山黃泥山西麓西南岸為江陰東境横
河口又東南為揚含鎮南之谷凟港口又東為常熟
縣西北境之奚浦港口(俱見後)又東為福山港口福山
城山在口西北臨大江與北岸通州南境鹽河口之
狼山遥對為大江門戶狼山之東有龜山在水口南
與岸劍山相望又東江流益闊北岸經永安鎮南南
岸為土堡河口又東南為徐六涇口(南北闊八十餘里)又南
為昭文縣東北境之白茒浦口(自浦而南為太倉州北之七鴉浦東踰海)
(港即崇明縣懸居海中為大江口南之護沙自白塔口東南至蓼角觜白茅鎮七百里)北岸自
永安鎮東北經餘西餘中餘東吕四諸場之南又北
至蓼角觜與西南昭文白茆浦相望正南與崇明縣
西北平安鎮舊城相望是為大江入海之口(東四度七分極)
(三十二度正蓼角觜之東為大海洋西南徑白茆浦百四十里南徑崇眀舊縣百二十里計岷山源)
(至口東西徑十八度至自金沙源至口東西徑三十度自鴉龍源口東西徑二十三度)
水道提綱卷十
