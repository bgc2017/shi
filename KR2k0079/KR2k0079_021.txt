水道提綱卷二十一
原任禮部侍郎齊召南撰
雲南南出之水
中國濱東南海故直省巨川未有流出於外者惟雲
南南界交阯其水自北歸金沙東歸盤江而外水之
入南海者越境尚多瀾滄潞江乃最大也今自東而
西編次自者賴普梅二河始
者賴河出廣南府南二百餘里土府州之西南山南流
稍西曲曲行兩山間二百里南入安南國界
普梅河出廣南府南百八十里大山二源一自山西南
流(其源在者賴河源西北六十餘里)數十里一自山東南流(其源又在東水)
(之西北五十里大山)合而正南數十里折東南曲曲又六十里
南入安南國界(又西為開化府河)
開化府河上源曰烏期河出府西北百五十里大石牙
之西南山東北流經村南又東北數十里折東南流
經樂農寨北稍東有迷勒河自南來會又東南合東
北來一水折正南流數十里有路梯河自西南來會
(河出府西七十里山中)又東南流至府西北二十里有磨底河
自西南來會(河出府西五十里山)又東至高山下伏焉數里復
出曰天生橋(在府西北十五里)東南流經城東南又南折而
東南伏於山下數里從東南山洞復出曰天生洞(洞在)
(府東南約十七八里)又東而南曲曲百三十里有一水自東北
合二溪西南流二百里來會(此水在普梅河之西百五十餘里)又南
曲曲數十里至大山北麓伏焉復從南麓湧出是有
三天生橋也未伏時有賭呪河西自山中東南流數
十里東伏於大山下數十里復出而會開化河俱伏
故南麓湧出之水益壯又東南曲曲百八十里南入
安南國界(北水行五百餘里過三天生橋而賭呪河亦然又西為三坌河)
三坌河正源出蒙自縣東五十里山中(蒙自縣臨安府之東南邑也西)
(北三十里有長橋海廣數十里二角向東北及東四時不涸)東南流曲曲百五十
里有鑽天青河西北自縣南境山東南流百餘里來
會又南有那木果河東北自開化府西南境者安塘
之南山下西南流百五十里來會曰三坌河又西南
流百餘里受西北來一水折東南流百六十里南入
安南國界(此水行四百里又西為河底江)
河底江二源俱出大理府南境東源出雲南縣西北六
十里之梁王山(即趙州東北界)東南流至縣城西北分為二
𣲖一支東經城北折東南流為一泡江即東北三百
餘里於鐵瑣之北入金沙江者也(見前金沙江下此水源一流分似與)
(廣西湘灕及相思江相類)其一支南流經縣城西境東南流二十
里折而西南至迷渡巡司之西有一溪西北自白崖
站北合二水東南流又合西南一水而東來會(白崖站北)
(二十餘里大山即趙州東南境雲南縣之西界也其山北麓二水合而西北為趙州北之波羅江西北入)
(珥海者也山東南麓一水東流一水南流合焉又南經站東又東南四十里有一水西南自蒙化府北山)
(東北流來會又東至迷渡西岸南會梁王山水)折東南流百八十里受東北
來一水又南而東南七十里而蒙化府水自西來會
西源曰楊江即蒙化水也出趙州南境山(在州南五十里)三
溪合而南折東南流(東去白崖站八十里)數十里經大山西麓
又東南數十里經蒙化府城之西折東南曲曲百餘
里經舊定邊縣城北又東南有定邊河西自羅求場
西北山東南流東經城南來會又東曲曲百五十里
會雲南縣水兩源既合東南流百餘里折而東而
南曲曲百六十里至&KR1095;嘉廢縣之北(景東府東北境也)折東
流百里曰大□河受北來一水又東南流受西南來
一水又東流有馬龍河自北來會(馬龍河出鎮南州南境山中一溪南)
(流一溪東南流俱數十里合而東南曲曲經楚雄府南境及南安州之西南境至舊哨汛西又東南數十)
(里折南流經兩山間又南來會大厰河此水源流四百里)又南流至元江府北
境之三江口有一江自東北會富民羅次安寕禄豐
易門西會廣通南安諸州縣水西南流折而西北會
邦漢水而西來會水勢大盛(源曰羊溪出雲南府西北富民縣之西南山山)
(之東麓即滇池北流之水為普渡河北入金沙江者也山西麓有溪西北流至羊溪冲東北有一溪西南)
(自禄豐縣東南境山東北流來會又北流數十里經富民縣西境有一溪東自縣西來會又北稍西數十)
(里經羅次縣城西稍北折西流經羊圈村北又西南流百餘里經禄豐縣城北有响水河自北來注之又西)
(稍南受西北來九盤山水又西南流九十里有拾資河北自廣通縣東境山合二溪東南流來會折東南)
(流二十里有安梢河西南自南安州南境山東北流合南來兩竜汛之沙甸河俱二百里而東北來會又)
(東南流有一水東北自禄豐縣南之煉象關合二溪西南流經太和街前而西來會又南流曲曲經易門)
(縣西境山中二百里又東南而易門水自東北來會易門水出安寧州北境山西麓其東即雲南府之)
(西從滇池北流之普渡河也此水二源從西麓西南流而合又西南流有一溪北自老鴉關之西南流來)
(會又南流經縣西境至矣栖村東有舊縣水西自易門庒合南二溪東北流折而東南經舊縣東來會又)
(西南經易門縣東北受西來城北之水又南經縣東又南折西南流百里與羊溪會既會易門水又西)
(南百六十里經新平縣北境有一水合二溪南自縣西山北流來會又西南至新化廢州北折西北流數)
(十里有一水東北自李海汛北自兩竜汛至大橄欖西北自官厰所三溪合而南經邦漢汛西而南來會)
(又西南二十里至三江口與大厰河會實此水滙雲南楚雄二府之半諸水源流六百餘里河底江之)
(東南源也)既合西南流六十里受西北來一水又西南五
十里經哀牢山東折東流又東南受東北來一水又
東南流百三十里受東北來一水又正南曲曲百四
十里至元江府北曰沅江有一水西北合三溪東南
流百餘里經府北而東來注之又東南經府城東北
又東南有清水河西自城南來注之(清水河出元江府南百數十里)
(山中北流折而西北數十里合西來一水又正北流數十里折東流數十里經府城南合西南一小水又)
(東入元江)又東南百二十里受西南來水二經南昆寨北
又東南有南充河南自落恐司北流來注之又東南
經宋竜塘北稍東有一水南自左能司北山東北流
經思陀司北而東北來注之稍東有一水北自新平
縣合數河南流來會(水出新平縣東北山兩源合而南流曰亞泥河百里至東境有)
(襟帶河出縣西南山亦合兩源東北流折而東經縣城南又東四十里來會又東南流三十里有一溪自)
(西南來會又東南折東流有怕還鄉河東北自嶍峨縣西境山西南流合北來一水正南流百餘里又合)
(東北來羅吕鄉水而南來會又東流折而東南至窩泥寨西正南經魯魁山東麓又南數十里有白花竜)
(水自石屏州東北境山西北流折而西南來會折西南流百里有一水自西北合二溪來注之又南流五)
(十里折東南有一溪東北自石屏州西南境山來注之又東南曲曲百餘里入元江此水源流五百里)
東流曰河底江經阿巴寨北又東南經虧容甸北有
一水西南自瓦渣司來注之又東南有一水南自溪
處司東北流而東經虧容司南來注之又東經六蓬
寨北又東數十里折東南流百數十里有一水北自
納樓長官司合二溪東南流折而南又合東北一水
南流來會(納樓在臨安府西南百二十里)又東南五十里經納更司
東又南百六十里有清水河自西北來(此水南即安南界)又
有一水東北來並會成三义形又南百里經新寨之
西其西南為安南國界折東南流八十里經壩洒汛
之南又東南入安南國界(河底江即元江源流千八百里受納大理府東南楚)
(雄府南雲南府西南蒙化沅江全府及臨安西南諸水凡水之不北會金沙西會珥海瀾滄東會八達河)
(盤江者俱滙此河故論雲南南出之水最大者曰瀾滄曰潞江其次即河底江也自河底江而西為李)
(仙江)
李仙江即景東河源出蒙化府東南境山(在舊定邊縣之南三十里)
(大山)西南流有一溪西北自鳳皇山東麓東南流(山西麓水)
(即西南流入瀾滄者)合而東經虎街南又東南流有安定河自
東北來會又東南經安定關南又東南經景東府北
境有沙羅河自東北來會又東南東流經新站街南
又東折南流有板橋河自西來注之又南有天窑河
自西來注之又南有大頓河合二溪自西來注之又
東南流經府城東北又東折西南經城之東南又折
東南流有蠻謝河自東北來注之又東南經中所塘西
稍南受北來一水又東南受東北來之品秀河又南
流受東北來一水又南折而東有蠻岡河自東北來
注之南流有阿薩河自西南合二溪來注之稍南有
怕莫河自東北來注之又東南經者樂甸西有大弄
河西自鎮沅府北山東流來會又南流折而西南經
跨泥村西稍南有四必河自東來注之又南有蠻奠
河自東來注即鎮沅東境也又東南經新府汛東又
正南曲曲流百九十里經威遠州東境曰把邊江又
折東南復西南數十里南流有麻黑河南自麻黑塘
東北流來注之折東流經把邊塘南又東有慢岡河
自北來注之又東南折正南流而西南又東南而東
流而南而東南共二百五十里有阿墨江自北合數
水來會(阿墨江出舊&KR1095;嘉縣南百餘里大山與蠻岡河源相近此水自山東南流合西北一水又)
(東南經三家坡汛西又東南經哀牢山西麓其東三十里即河底江也又南百六十里折東流數十里又)
(南曲曲經元江府西境二百里折東南流有慢會河他自東北來會于阿墨塘之南又東南曲曲八十里有)
(郎河合三水自他郎汛南流合東北之甸索河水西南流來會他郎甸索即元江府南境水也又南曲曲)
(二百里至三江口而把邊河自里西北來會此水源流幾六百)又東南有薩普河自
東北合三溪西南流二百餘里來會又東南流曰李
仙江二百里有一水自北合二大溪南流二百餘里
來會又東南百五十里流入安南國界(水北為安南界南為老撾)
(界里)(此水源流千四百又西為瀾滄江)
瀾滄江即古蘭蒼水疑即禹貢黑水番名拉楚河有二
源一出西藏喀木之匝坐黑岡城西北千餘里格爾
吉匝噶那山名匝楚河即古鹿石山也(山在諾木琿烏巴什山東)
(北三百餘里衞之東界喀木之西北界甚高大即古阿所指吐蕃嵯和甸之麓石山蕃名格勒濟咱噶拉納)
(林其麓水東南流百數十里會北來之庫克噶巴山之水又東南流會左一池右三池水形若花吐瓣又)
(東南百數十里而南而東南曲曲有一水自西來會始曰匝楚河又東南折而南會西南來一水又南流)
(百里折東南流三百里會西南來一水又曲曲東南百數十里經蘇噶莽城西南又東南二百餘里會東)
(北來一水又南會西北來一水又東南會東北來一水折正南而西南流百餘里會西北來一水又南數)
(十里經义木多廟東境又西南與鄂穆楚河會)一源出匝坐里岡城西北八
百餘里巴喇克拉丹蘇克山名鄂穆楚河(亦曰敖母槊河山下)
(十數池若星宿海滙西南流八十里有一水自西北山曲曲東南流二百餘里來會實别源也南流折而)
(東而東南百八十里又一源曰普陀营塔拉水源更遠自西南大山南流折西南又折東南流三百里會)
(西北來一水又柬流折東北流曲曲三百餘里與巴里喀塔水會二水既合東北流折而東南百餘里)
(受北來一水又東南流二百里折南流二百餘里受東北來一水又南折而東南經义木多廟西又南與)
(東北來之匝楚河會)二水俱東南流折而南至匝坐里岡城東
北三百餘里义木多廟前而合又南流受東北來一
水始名拉楚河又南數十里折東南流二百里折西
南流經賈廟西北稍南有一水自東北合二河西南
流滙東南來之滚兆宗城及查木敦廟前水與南一
水北流來會至此番名默楚必喇又西南數十里過
札克達克匝穆木橋(在匝坐里岡城東北百二十里瀾滄江自南至此巳千百里喀)
(木境之大橋也)又南數十里折東南而南百里有自楚河自
西北來會(羅隆宗城東北百二十里有楚充千兩池水番俱名布多哥鄂模合向東南流以會)
(匝楚果公阿林之水又東南經靈渦廟車前東南流曲曲八百餘里來會亦曰匝楚河)又南受
西來一水又東南百餘里受東北來一水又西南受
西來一水又南流過占失打格薩馬橋又西南百里
折向東南而西南經察喀羅巴西又西南受西來之
葉爾瑪巴山水又東南百里受西來之喀塔噶里布
嶺水又東南數十里經屈虫帝鯀廟西南又東南百
數十里經蒙番怒夷地折而東北而東南有一水自
西來會(自此以前東為蒙番境西為怒夷界)至雲南塔城關西入麗江
府界曰瀾滄江(江源西巳經七度)
瀾滄自入邊經徐那山之西怒山之東北(西十七度三分極二十七)
(度四分東北去塔城關金沙江入邊處百七十里西南去路江入邊處百二十里)南流二十
里受西來一水(自西邊界東流經怒山南麓而東注之)折東南流受東
北來一水(出徐那山東北大山者西南流來會)又南經樹苗汛西又南
有一水自東來一水自西合二溪來並會形如十字
(西二溪一東流一東北流合而東注之)又南折西南經小甸塘西折東
南流分為二派一支東流至工江汛合東一水折而
東南曰工江曰白石江又曰漾備江(見後)其正派南流
經風羅山西折西南流曲曲二百里有白水河自西
北合三水東南流來注之折東南流四十里受東北
來一水又南六十里有表村河自西北來注之東南
流經表村東有一水自西來會又東南經雲龍州西
北境山麓折南流有松枚溪自西來注之又南受東
來一水(即雲龍州北山水西南流者)南經州西南境受西來一水
又折東南曲曲百里有沘江東北自州城北合小水
無數來會(沘江源曰弩弓河出北大山合兩澗東南流至白地坪百餘里又東南有小鹽井山)
(水南流合東一溪西南流經坪東來會折西南流合西來水二東北來水一又南流合西來水一又南經順盪井田折東南流)
(受東北一水又東南受西一水又東南有大朗河東北自鹽路山西南流百餘里來會大朗河源隔山而)
(東即白石江也又有一水自西來會又南流受東北水一又南經大波浪村西又南受東北來二溪合流)
(之水折西南流受西北來二溪合流之水又西南折東南流經諾鄧井西又南受東北來水二又南流穿)
(雲龍州城而南受東北來一水又東南流受東北來二水至乾海子西折西南流經山麓又西南入瀾滄)
(江南此水行瀾滄之東白石之西自北而合諸山小水源流曲曲五百里)又南折西南
而南經永平縣西境又東南受西一小水(出永昌府北境山東)
(流)又南有沙木河自東合二水來注之(二水出永平縣南山西流)
(合而西經沙木河汛南又折西北而西注之)又東南曲曲經永昌東境而
東二百里有一河北自永平縣合數水南流折西南
來會(永平縣河出縣北境山在乾海子東南二源南流而合東南流受東北一水又南經縣城中稍)
(南受東北來經城東水又東南受西北來一水有錫厰河自東北來會又東南曲曲百七十里受東一小)
(水又受東南來狗街水折西南流六十里入瀾滄江此水源流長三百里)又東南百二
十里經順寧府北境以受南來二溪合流一水(即出順寧)
(北山北流者)又東曲曲經山麓又東經雲州北境而漾備
江北自大理府南流滙東劍海洱海諸水來會
漾備江即瀾滄之沱江也北自小甸塘南分瀾滄一支
東流受東南來一水又東至工江汛西北受東來一
水折南流曰工江有拉巴山水自東來會又西南受
西南來二水折而東經河西汛北又東南流折而南
受西南來一水又東南有麥鷄河自東北大山來會
(即拉巴山南山也其東麓水東北流至石江會金沙江者)又東南經通甸西北有
一水自西南來(即小鹽井西北水東北流者)一水自東合二溪來
並會(即通甸東北山水兩溪西流合而經通甸北者)又東南至通江塘西受
東北來一水又東南受東北一水又東南經劍川州
西境之舊蘭州東有一水自東北來注之(即劍川北山西麓水)
(也)稍南受西北來一水(即舊蘭州西北山水東南流經州南者)又東南
有磨刀河自東北來注之(即劍川州西境水)又東南受東北
來一水(即州西南山水)經大山東麓曰白石江又南經彌沙
井西又東南受西一水又東受北一水又東南有東
劍海北自劍川州合數河西南流來會(東劍海在荆川州東上源)
(有三西北源曰老君河出州西北百里大山東南流其東北源曰千水河出麗江府西南石鼓汛之南大)
(山西南流百數十里至州北境會而南其東源曰螳螂河出鶴慶府西北山西南流百里與二河合瀦為)
(大澤又有州北一水東南流經州城東北會焉湖闊二十里南經城東南有水自西來經城南注之又受)
(東南來一水湖長四十餘里自西南流出至沙溪村東有一溪自西北來注之又西南受東北來一水又)
(西南入白石江水此水源流三百里沙自東劍海以東諸皆於鶴慶府入金)又南流受
西來水二東來水一即浪穹縣西境也又南經煉鐵街
西受西來一水(縣西南境)折東南流經鄧川州西南境受西
來一水始曰漾備江又東南而南經大理府治太和
縣西北境又南稍西至漾備街西受西來一水(街在府西)
(南六十里)又東南至合江舖西南有洱海東北自府城滙
北來浪穹鄧川諸水南流經趙州而西南來會亦巨
川也(珥海以形似名北自鄧川州東南南經大理府城之東又東南經趙州西北闊三四十里長百)
(三十里其大與滇池不異其上源即浪穹縣之黑水梅茨白沙三河也黑水河出浪穹縣北與劍川州)
(東南界山兩源一南流一西南流合而南經二營西义南而梅茨河自東北而南流經二營之東而西南)
(來會又南而白沙河自東來會南至縣東北瀦為巨十澤有西北一水東流瀦為大池經城北來會又東南)
(餘里有鳳羽河南自鄧川州西南山北流經縣南境折東北流來會湖自東流出經巡司北折而東南至)
(鄧川州北境分為二派一南流稍東經州城東一東南流折而南曰彌苴河又南復合遂瀦為巨澤有蘆)
(濟河自東北來亦瀦為澤西南合焉此珥海之首也東西闊四十里又南經上關之東即鄧川州城南十)
(五里大理府城北百里也又南受西來山水三東來山水一即鷄豆山水西流者鷄足山在府城洱海之)
(東北九十里洱海又南受西來一水即府西北山水也又南受西南來經府城北一水又南經府城東至此)
(漸狹東西僅十餘里南又漸闊受西來城南及南境三水又東為小湖大湖相連東南經趙州西北有波)
(羅江合二水自南而北經州城東而西北來會又西南流出經下關之南下關在府東南六十里北至上)
(關百二十里此洱海之尾也又西南四十里經合江舖南而西會漾備江弭海源流三百五十里自海)
(而東北諸山水皆入金沙江自海東南諸山水皆入河底江亦滇省之大分水地也)漾備江既
會洱海水稍西南折南流百餘里有一水西北自黃
連舖合數水來注之(水出雲龍州東北山東南流百里至永平縣東北境黃連舖東)
(受東北一水又南受舖前二流合而東流之水又東南百餘里入漾備江)又南經蒙化府
西境曲曲而南百八十里受東北來一水(即蒙化府西境山水)
(西南流者)及西來一水(即樂可巧村西北山水東南流合南來二溪又東流入漾備江)又
東南至雲州北境復與瀾滄江會(首受瀾滄處西十七度一分極二十)
(七度一分會處西十六度一分極二十四度七分亦曰漾濞江分瀾滄會劍川州浪穹縣鄧川州大理府)
(趙州諸水源流共千餘里)
瀾滄江既會漾備江東流八十里有鳳凰山水自北來
注之折而南流稍東曲曲百餘里折西南流(雲州東南境即)
(景東府正西百三四十里)有順甸河西北自右甸城東南流經順
寧府南雲州城南合數水來會(順甸河上源曰右甸河出右甸城北大山)
(東南流數十里經城東又東南曲曲百六十里至順寧府西南境有一水自南來會又東南百餘里至府)
(東南境合西南來一水折東北流至雲州西南而府城北水東南流合北二溪南西一溪流來會又有永鎮關)
(水合二溪北流來會又東北經州城東南有猛郎河東北自猛郎司西北合二溪西南流經州城東而南來)
(而南來會曰順甸河又南流百餘里入瀾滄江此水行四百里)又南數十里折而
東二十里又南流五十里受東北來一水(即景東府西南境水)
(西南流者)又南有猛麻河西北自巡司來注之又南折西
南流百餘里受東南來一水又西南百餘里受西北
來分水嶺水(分水嶺在猛緬長官司南九十里猛準之東南其水北流者折而西南為孟定)
(土府南丁河之源)又西南二百里有棘蒜江西自孟定土府
東南境合諸水東流來會(棘蒜江上源有二一曰孟定上府東境之耿馬河合)
(南來西來二溪又南流合東北來二溪會之南别河又南流而東南一曰土府東南境之南董河自猛董)
(東北流合西北來一水又東北經猛角南又東流合南來大溪又東北流至猛渗北與耿馬河會既會)
(東流折東南曰猛渗河曲曲百餘里有一水自西南合二溪來注之又東流有南猛河北自猛庫合二溪)
(西南流又合東來二溪之會一水者經猛猛村西北又南合西北來二溪之會一水者又南經臘門村西)
(又南合東來一水折西流合西北來一水又南流百里來會既會南猛河又東有猛尹河南自邦董山)
(東北流合東南一水折而北經上下二猛尹又合東西二水北流來會又東流折而東北曰棘蒜江有一)
(水北自仙人山南流來注之又東入瀾滄江此水源流三百餘里)折東南曲曲流百
八十里有巴景河東北自鎮沅府合諸水西南流經
威遠土州而西南來會(巴景河二源一曰樹根河出鎮沅府東北山及北山二溪)
(南流而合經府城東有二溪自東南合而來會又南西南流經城東南又西南五十里經抱母井南流折)
(而西南一曰猛統河出府西北山合兩澗西南流經府西境而南百數十里與樹根河會既合西南流)
(有恩更河自東來正統河自西北來並會又西南有景谷河自西北百餘里合三溪東南流來注之又南)
(有難可河自東來注之又西南經威遠土州城東南曰巴景河西南流曲曲二百數十里有一水合二溪)
(北自猛戛西南流而南稍東共二百里來注之水亦大又西南百里入瀾滄江此水源流五百餘里)
(自樹根河源山以東水俱東入把邊江下為李仙江者也)又東南百里有康郎河
自西北合諸水來會(康郎河出康郎村西北百餘里邊界大山有二溪出山合東南)
(流二溪自西南合而東北來會東至村西南折東南流合西來一水又南有蠻河自西南合二溪東北來)
(會又東南折而東流合北來一水又東南百六十里入瀾滄江此水源流三百里)又南經巨
洲分復合折而東有猛賴河東北自普洱府合數水
西南流來會(猛賴河出鎮沅府南境山兩源一南流一西南流合而南百里有闌馬河自東)
(北合二溪西南流又合南一水來會又西南流有暖裡村河西北自威遠土州東南山南流來會又南流)
(曰暖裡河有鐵厰河東自西薩村東南北來折而西合北二水而西南流來會又西南曲曲百七十里有)
(追栗河東北自那庫里西南流百餘里舍北來之普洱河而西南流來會又西南百六十里入瀾滄江)
(此水源流四百餘里)又東南折正南流數十里又東南流受南
北各一水又東南經車里宣尉司西北有巨洲分而
東復合至司北折東南流曰九龍江又西南至橄欖
壩西折東南至猛淪南境有羅梭江自東北合數水
南流來會(羅梭江上源有二一曰大開河出那庫里南山南流百里經小猛罕西又南六十里)
(經普藤東又東南曲曲二百里一曰龍谷河出小猛罕東北百餘里大山南流曲曲百九十里與西北來)
(之大開河會又既會東南流數十里有一水合二溪自東北來會西南流百六十里有一水西北自猛)
(養之東北大山東南流百餘里來會又西折而南經莽支西又南流折而西南曰羅梭江百餘至經猛淪)
(東又南數十里入九龍江此水源流七百里)又東稍南流百里入阿瓦國
界(西十五度極二十一度七分千瀾滄自入雲南界至此經六度曲折二五百里)又東南
經老撾界又東南經安南國為富良江入于海(又西)
(為南丁河)
南丁河出猛準東南之分水嶺北流有西南一水來會
東北流折而北合東來一水經猛緬長官司東北有
一水合二溪自西來會又北合西南一水又北有嶍
堡河李歪河俱自東來注之經臘丁西又北曰猛緬
河折西北有分水嶺一溪及永鎮關南水合而西南
流來注之(即雲州及順寧府南境)折而西流百餘里受北來小
水一大水二又折西南流有一水東自猛回合三溪
西流來注之又南受東南一小水即猛勇東水也又
西南有虎口河自東來注之(虎口河出猛撤東南山兩源合西北流合西南)
(來一水折東北流有一水自東南來會又西北流經虎口村西有一水自東來會又西流入猛緬河)又
西受北來無梁山水及南來一水又西南百里受北
來一水及東南來之南路河又西南百里至孟定土
府東北有南底河自東南來南滚河自南來並會又
西流經土府城北稍西有小南朋河自北來注之又
西有大南朋河自北合二溪來注之(南朋河源隔山即路江南流也)折
南流入阿瓦國界(西十七度四分極二十三度六分在孟定西南二十里此水行曲)
(折七百里不知其入阿瓦後并入何江南丁河之西為潞江)
潞江疑即禹貢黑水蒙古名哈喇烏蘇番名鄂伊爾楚
源出衞地喀薩之北二百八十里四圍大山中為平
野有巨澤曰布喀鄂模當大流沙之東南澤廣袤環
曲二百三十里(西二十五度極出地三十二度至五分)其水從西北流
出百數十里又成一澤曰額爾吉根鄂模廣百餘里
又從東北流出八十里又成一澤曰伊達鄂模廣長
百餘里從此池轉東南流百五十里為喀喇池廣百
二十里水色深黑其地即古壅望之嘉湖也從南流
出曰哈喇烏蘇又東南流曲曲百餘里受西來一水
又南有布倫爾河自南來會(布倫河在哈喇池南百五十里其東有公噶巴)
(噶瑪山之哈喇河裕克山之裕克河俱西北流百餘喇里與西南來之說木池水合又東北流數十里入哈)
(烏蘇)始東流百里有一河自北合三水及海拉池水南
流來會又東南數十里折東北流經巴楚山麓又東北
曲曲受南來二小水北來一小水凡四百餘里有布
克河自西北來會亦巨流也(沙克河源出喇薩北七百餘里之喀爾占古察)
(嶺南流三百餘里西合都回山之水始名沙克又東南二百五十里北受布克河水又東南流西受庫蘭)
(河水又東二百餘里入哈喇烏蘇東布克河出自布喀山山甚高大形如野牛連峰而為諾木琿烏巴)
(什山其陰水入金沙陽水入哈喇)又東北百里出衞地入哈木境折東
南流有索克占丹索河合諸水自北西南流來會(索克)
(占丹索河源出伊克諾木琿烏巴什嶺數水合流繞諾木琿烏巴什山麓東南流二百餘里其西南有巴)
(哈諾木琿烏巴什嶺及布喀山察溪峰流出之四水來會歷兩山間入喀木地又流二百餘里入哈喇)
(諾莫渾高大自此連山界全沙哈喇二江而東南直抵雲南之境)既合三巨流水勢
始盛南數十里過索克薩瑪木橋(在索克宗城南八十里)又東
南折西南流始名鄂伊爾楚河又西南受西北來一
小水又折東南流曲曲受東北及西北小水各一又東
南受西南來一小水折而東流有一河自北合數水
南流至色里蘇木拖巴來會(此水長五百餘里)又東南百里
受東北來一小水又東有一河西南自折里土宗城
之敦錯池北流合數水來會(此水亦盛)又東受南來一水
又東經羅隆宗城北境受北來一水又折東南流百
里過沙布衣薩木巴橋(亦曰札木牙薩母巴橋)又數十里受北
來一小水又南流稍西曲曲二百餘里受西來水折東
流又南百里折西南流受西北來一小水又東南流
經喀所突廟西又東南百里受北來一水又西南數
十里折東南流受西來一小水又南有敖楚河自東
北來會(敖楚河亦曰鄂伊楚河在匝坐里岡城西源出城北三百里納蘭嶺南流五百餘里至家)
(拉穆池入哈喇烏蘇長八百里)又南曲曲三百餘里受東來一小水
又折東南流經密喇隆地(亦曰米納隆巴)又二百餘里入怒
夷界始曰怒江又南流三百餘里入雲南界曰潞江
(計自源至横八度縱五度強矣)潞江自怒夷界南流入雲南麗江府
邊境(西十七度五分極二十七度三分東去北怒山瀾滄江入邊處百二十里在樹苗汛西百三十)
(里東岸有大山)南曲曲流百里受東一水又南二百數十里
西東北一水又南百八十里至大山東麓(在表村西南百五十)
(里)折而東南流(自入邊至此五百里雲南西北以此水為邊其西岸即怒夷界也故曰怒)
(江東岸與瀾滄相去僅百三四十里之間中則連山相接凡東流水俱入瀾滄)又百里至□
□界東南全流入雲南境(西十七度五分極二十五度九分地在雲龍洲西二)
(百里松牧溪源西六十里)有一水合二溪自東北來注之又東南
折南流曲曲經大塘隘東(四十里)馬面關東(六十里)又南
折東南流有一水合二溪自北來注之又西南流經
永昌府治保山縣西境稍南有蒲縹河自東南注之
(即府西南七十里蒲縹站水西北流入潞江)又東南受東北一水及西來
八灣塘一水經潞江安撫司東北其西八十里即高
黎共山也(八灣塘水出高黎共山東麓東流經塘南至安撫司北而東入潞江高麗共山之西)
(麓即騰越州之龍川江也山南有分水嶺)又南受西來二溪合流一水又
東南有一水自東北來注之(水出府正南百九十里施甸巡檢司山西北流)
(八十里合東北來一水折西南流百里入潞江)又南流有逥環河合二水自
西南來注之(迴環河出鎮安東南山西流經所南而西而北又東北經所三面又東北合西)
(來一溪又北有邦賣河自西來會又東北流入潞江)又東流四十里折正南流
曲曲百九十里有南甸河東自灣甸土州合北來永
昌府河及南來鎮康土州水西流來會(南甸河上源出永昌府西)
(北山東南流百里合北來一水又東南合東北來一水又南流經府東有巨洲中分復合曰青華海稍南)
(有水自西經城南來會又東南經哀牢山西南麓折東流數十里經落水洞又折西南流曲曲二百餘里)
(有姚關水自西北來會又南六十里至灣甸土州城西北又南經城西有鎮康河自南來會鎮康河上)
(源曰烏木龍河二源一出無梁山西北流一出其西山東北流合而北有一溪自東來會又北折而西經)
(鎮康土州城南而西有怕紅河自西南山北流來會又北經土州西又北百里合東南來一水又北經灣)
(甸土州城西南又北與永昌府河會源既合曰南甸河折西南流八十里入潞江此水流五百餘里)
又西南八十里受西北一小水又南折而東南受東
北一小水又西南流受東南來一小水又西流受北
來一小水又西南流入阿瓦國界(西十七度半強極在二十三度九分地)
(孟定土府西北百五十里騰越州南稍東三百餘里自入雲南境至此經三度半潞江在雲南行曲折)
(千四百里其下流入南海潞江之西為龍川江)
龍川江番名博藏布河源有二一出薄宗城東北三百
餘里春多嶺名鴨龍河合六水西南流一源出城西
北五百餘里棟拉嶺名額楚河合十餘水東南流至
城南二水合西南流曰博藏布河經噶克部落及羅
喀卜札所屬之們布羅入雲南騰越州界為龍川江
自□□界南流入雲南邊大塘隘之西北(西十七度六分極二)
(十五度六分東去潞江僅五十里)南流經馬面關西又西南流經瓦
甸西有一水自東來會(即瓦甸東山水西流經瓦甸南者)又南流折東
南經曲石街南有曲石河自西合西北二水來會(曲石河二源一)
(出西北邊與□□界之滇灘關南山東南流曲曲百餘里一出關東北之明光山南流曲曲百里合而東)
(南有一溪自西南來會折東北流經曲石界南而東入龍川江)又東南流經高梨共山
西麓其西岸即橄欖坡騰越州東境也又南折西而
東南又西南流復東南受東北來鎮安所西南山水
又南有猛弄水自東來注之又西南流二百里曰龍
川江有沙木龍東水自西北來注之(水出南甸宣撫司之南大山兩)
(源南流而合西南流百餘里經沙木龍山之東北折東南流入龍川江)又南流經龍山
宣撫司東境又西南經遮放司西南有芒市河東北
自芒市宣撫司合諸水西南流來會(芒市河二源出猛弄南流合而)
(西南合西北一水又西南經芒市宣撫司北又西南有一水自東經司南而西來會又西南有南歌朗河)
(自東南來會又西經怕底寨北又西南受東一水又西南經遮放副宣撫司南又西南入龍川江)又
西南經猛夘安撫司東有碗頂河自東來注之(自此而西)
(水之南岸為阿瓦國界)又西南百八十里折而西至南喜寨之
東南境漢龍關之東北境有崗碗河自北合諸水來
會(崗碗河出龍山宣撫司東北沙木龍山兩源合西南流經司西又西南合東北來一水又南合西北)
(來一水又南有蠻膽河自東來會又西南流有景坎河自東南來會又西南經屯興寨北又西受西北來)
(一水又西南有南瀾河自東來會又西南折而正南曲曲經虎踞關東境東五十里又南經南喜寨東又)
(東南入龍川江里此水源流三百餘)又西至漢龍關北有一水西南
自天馬關外緬國界東流入合西北小水來會又西
南流入緬國界(西十八度六分極二十三度七分在漢龍關西十里天馬關東南二十里雲南)
(之西南極邊其東南河瓦國界其西南緬界也龍川江行九百餘里又西為梹榔江大盈江)
梹郎江出騰越州西北境□□界山(地在古勇州之南四十里神護關之)
(北六十里大山)東南流合東北來一水西南曲二百數十里
而大盈江東北自州城來會大盈江出騰越州北
境之半月池西南流二十里有巃嵸山水自西北來
會南流至州東北有一水自南合東南二溪北流經
城東來會折西流經城北又西南流數十里合北來
一水又南有橋頭河自東來注之又西南經南甸宣
撫司北又西南經猛送南受北來一小水又西南與
梹榔江會(大盈江源流三百里)既會大盈江又有一水自西北
來會於千崖宣撫司之西北(司在大盈江之南梹榔江之東)又西南
流有盞達河北自盞達副宣撫司南流來會(盞達河兩源一)
(北出萬牣關與□□界山西南流一出其西南與緬司國界山東流俱數十里而合又東南流折而西南經)
(東南合西來一水又南流數十里入梹榔江)又西南經翁冷南又西南有
曩送河西北自巨石關合二水南來注之(巨石關在萬仞關西南百)
(九十里又西南二百里為銅壁關雲南極西地其西緬國也)又西南有臘撤河自
東來注之(河出戶撤之東北山西南流經臘撤南折西北流入㑟榔江)又西南入
緬國界(西十八度二分極二十四度四分地在銅壁關之東南百里虎踞關之北二百里梹榔江)
(行五百餘里)
自龍川江而西邊外藏地最大者曰雅魯藏布江
即大金沙江也又西曰岡噶江即岡底斯山水
也池最大者曰滕格里池(見後池在潞江源布喀之西隔山)
水道提綱卷二十一
