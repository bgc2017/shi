水道提綱卷十八
原任禮部侍郎齊召南撰
粤江(上)
五嶺以南水最大會滇黔兩粤衆流至番禺入南海
曰粤江實四凟外之巨凟也其源有三曰東江曰北
江曰西江西江源流最遠滇黔粤西之大川悉滙即
盤江也今序次自東江始
東江即古龍川水兩源一出江西安遠縣南山(山北水為廉水)
(北入貢江山南水南流為東江上源)南流曰鎮水入廣東和平縣北界
大竹園之東又南有小溪自西南來會折東南流會
北來一溪又東南有合水自北來會即東北源也一
出江西安遠縣南曰鶴子水東南流入和平縣東北
界又東南會東北二小水折而南流與鎮水會曰合
水又東南有水自東北來注之折而南有紫雲山水
自西來注之又東南受北一小水折南流受西一小
水又東南受東北一水及西一水即龍池山水也又
東南經龍母山西北有一水東北自江西長寧縣北
山合數水南流而西來會曰尋鄔水今曰尋都江(尋都)
(江自長寧縣東北合三源曰温溪西北合三源曰保水南流經縣東西南流受西來之河嶺水東來之老)
(鴉河曰馬踶江又南經新平司西曰尋都江又西南入廣東龍川縣東北界曰龍江為東江别源)又
南流折而西受東南來一水又西流受北一水又西
受東南來之太乙岩水又西經新田舖北又西南流
而和平縣城左右諸溪自西北合數水東南來會(和平)
(西北水曰利溪出江西界鮮山排嶷山合二水東南流至縣西南境會西南一小溪折而東流經縣城南)
(有東溪北自城東來會東溪三源西北曰九連山水北曰五花嶂水東北曰赤石南水合而南經城東與)
(利溪會又南折而西又南折而東南流數十里有一溪自東北來會又東南數十里有大溪西自洋塘凹)
(會諸山水東南流折而東百餘里來會又東南與龍川江合鎮水合水自入界屈曲經和平北而東而)
(東南又折而西至會利溪凡二百數十里)南流經大壩西及東水墟之東
曰東龍江又東南數十里折西南流又南經龍川縣
城東有官坑水自東北來注之又西南流經縣城南
受城西北來小水又西南受北來小水又西南受西
北來一水折南經藍口司西受東南一水又西南流
經洪軍塘南又西折而南受西一小水受東南一水
又西南流至河源縣東北有新豐江西北自連平州
合諸水東南流曲曲至河源北境與西來之長寧縣
羅紋水合而南來會江流大盛(新豐江源出連平州西北與江西界山曰)
(蜜溪水東南流會東北來二水又東南流會西來一水經州西南有沭河自西南山來會折而東流經州)
(城南又東有十二排山西水北自界上南流來會又東南流有内管水東北自十二排山東西南流來會)
(其水口即大埔店之北也又東南流受西南來一溪又東流有忠信水北自九連大山南流會梨潭及西)
(來三水而南來會又東南數十里受西來及東來小水二又南曰新豐江受西來大水一又東南受東北)
(來大水一折西南流數十里而長寧溪自西北來會長寧溪二源一東北出連平州西北境之石亞山)
(兩澗合東南流折而西南數十里受東西小溪三又西南流有溪自西北合四水東南流來會又東南流)
(經長寧縣東北境又東南流而縣前溪自縣城南合西南山四水東北流又合一北水而東來會又東南)
(流數十里曰羅紋水受北一小溪又東南數十里受北來一水又東流經平陵墟北又東南流與新豐江)
(會二水既合南流數十里有赤水合二澗自西來會又東南至鳳凰山西南麓與龍川江會新豐江及)
(羅紋水源流俱三百餘里)又南經河源縣城東又南受城南西來
一水又南受西一小水又曲曲東南流有神江東自
咸魚村合數水西南流來會又有一溪自西山合二
澗東南流來會又南流受東一小水又西折而南有
欖溪東北自永安縣來會(欖溪出永安縣北三殿山西南流經縣城西北又西南八)
(十里有溪東南自羊角山合數水西流來會又西流受北一水又西受北來天字山水又西經馴雉司南)
(又西稍北曲曲數十里入龍川江)又西南曲曲經檳榔潭北折而東
南經釣魚村蓬瀛村西又西南經草鞋歴北又西折
而西南至惠州府城東北有淮水自南合數水北流
經城東而北來會(淮水出府治歸善縣西南境之梅沙尖即金斗嶺之西嶴山也東北)
(流經黃岡墟東又折而東數十里有大鵬水自南來會于碧甲司之西北又折東北流數十里有白馬水)
(東南自船□西北流有平山司南水東自姨嶺西流俱來會又東北經鳳逄山東麓又西北流經鼓角山)
(西麓又北經府城東又北入龍川江)折而西經城北有橫槎水南自城
西來會又折而西北流經博羅縣城西南又西北有
榕溪自東北來注之溪口即合竹洲稍西有雲母溪
北自羅浮山南流合西北之香溪來注之溪口即鮎
魚角洲也又西南流有水南自銀缾嶺松柏嶺西北
流來注之又折西北流至馬嘶洲有水自北來注之
又西流至東筦縣東北之江口北有增城縣會東北
龍門縣諸水南流南自新安縣柑坑山水北流並來
會(龍門鰲溪三源一出縣西北虎獅山曰大溪東南流有高明水西自鐵岡山合二水來會又東南流)
(有鳳山水自東來會又南有蓼溪嶂水自西南來會折而東流至龍門縣城西南又東南流其北源北自)
(桂峯山曰白沙水南流經城東而西南流來會又東南流其東源曰路溪東北自平陵山合麒麟岡水西)
(南流來會又西南流數十里有墨湖水自東南來會又西南經東澗山北又西南有雙石山水自北來羅)
(陽河南自羅浮北麓來俱會曰鰲溪又折西北流受北來永清水又西流至增城縣北境有派潭水合澄)
(溪山水南流來會又折南流受西二小水南經增城縣城東又南數十里至江口入龍川江柑坑山水)
(出新安縣東境北流折而西北合諸山水經東筦縣東南境又北經深溪山及神山西麓于縣東北境將)
(至江口先分一支西南流經京口司南又西經東筦城北又西入海口其正支北入東江)東江於
江口歧為二支一西北流會鰲溪水折而西南一西
南流會柑坑水又西復合經東筦城北境之官海鎮
南京口司北又西有綏福水西北自古華山龍岡來
注之又西受自北來之南樵嶺水江至此已西南與
海港相接支津經絡洲嶼其南即東筦西境之中堂
司也東江又西受北一小水折西南流經番禺縣東
境之鹿步司南受北來羅岡山溪其南即金釵營大
洲也又西受北來白雲山水過琵琶洲其南即沙灣
司地又西至廣州府城東南有北江支津會北自從
化及花縣水東南流經府城東而南來會又西經城
南北江自北來西江自西來並會是三江口也又南
入於海
北江即古湞水源出南雄府治保昌縣有三源北源
出縣北與江西南安府界之梅嶺小梅關東南流經
紅梅司東曰大庾河又東南折而南流有鯉魚河自
西北來會又東南流至府東北有保水合昌水自東
來會保水即東北源也出東北與江西界山二澗
合西南流經洪崖山麓又受西北一小水東北一水
又西南流與昌水會昌水即東南源也出東與江
西界山西北流會北來龜湖水又西北有馮大山二
水自南合而來會水勢頗盛俗曰湞江又西北數十
里會保水又西十餘里會大庾河三水既合西南
流至府城東南折而西經城南有淩水漣水自西北
來會(淩水出西北與江西界山東南流有漣水自西北山合三水東流來會又東流數十里折東南)
(流五十餘里至府城西南隅與湞江會)又西南經楊歴岩東麓有修仁
水自東南來會(修仁水出保昌東南境山二水合西北流百餘里入湞江)又西南
經都塘舖北又西南有龍潭水自東南來會(龍潭水自南山)
(西流為潭又西流會南來之安水又西北經都塘舖南)又西南經始興縣東北
境又西流過縣北又西有始興溪自東南合諸水西
北流經城西南而北來會(始與溪上源出縣東與江西界之峽頭嶺北山西南)
(流數十里有朔水自東南來會折西北流六十里有小武當山水自南來會又西三十里有清化水東南)
(自鞋山來會又西北流四十里經始興縣城西南有肥水南自九仙山北流曲曲會西南來之官石水又)
(折東北流會南一水而北流來會又西北至江口墟之東北入湞水)過江口墟北又西
受北來一水又西經總舖南又西折西南流經雞籠
墟南受東南來之零溪又西南有錦江西北自仁化
縣來會(錦江二源東北源出仁化縣與湖南界桂陽縣之東南山東南流合二小水曰三江口折)
(而西南流經仁化東北境珠子山東又西南經紫嶺西又南至丹霞山而西源來會西源出桂陽縣之南)
(山二水合而南流曰兩江口又南入仁化北境經珠子山西曰小湞水又東南流與東北源會二源既合)
(西南流經縣城東南又南流有吳竹嶺水自西北來會曰錦江折東南流又南流折而東南會湞江此水)
(亦湞江别源也)又西南經韶州府治曲江縣東北境南受小
水二北受小水一又西南經府城東南又南有樂昌
縣水自西北合諸溪東南流經城西南而南來會(樂昌)
(水出湖南宜章縣西南山東南流入縣界經漁家塘南又東南會北來一水又東南會南來一水又折東)
(流會北一水又東會南來一水又東有一溪北自湖南宜章縣東南流入界經黃圍村西又東南經羅渡)
(司東又南會司西水又東南來會二水既合東南數十里至縣西有周山羅水合三澗自北來注之又東)
(南經縣城南又東南有白雲洞水自北來注之折而南流有猺坑水自西來注之又南數十里有牛口水)
(西自猺山來注之即乳源縣北境水也折東流受東北來一水又東南數十里經府城西南又南與湞江)
(會)又西南流經山麓有漠溪西自乳源縣來注之(漠溪)
(二源一出西北界猺山合三澗東流折而東南經臘嶺南其西南源出黃金嶺者東北流合數水來會又)
(東南流經乳源縣城南又東南經破分凹北又東南數十里入湞江對岸即虎榜山也)又南有
沙溪東自鉛山西流經南華舖前來注之又西南有
宣溪自西南來注之(宣溪出陽山縣東北山兩水合南流折而東北流經苲嶺北又)
(東北經青山北又東北經胡家村北有一水北自秦豐山來會又東流數十里入湞江)又南經
髻山西又南經清溪村西西受一水有溪自東北來
注之又南稍西經英德縣北境山麓又南經縣城東
南有翁江東北自翁源縣會諸水西南流來會(翁江源出)
(翁源縣東北展旗山上庄舖西流合北來之桂了山水西南流經莫村北又西南數十里受東南來二小)
(水西流有玉華山水自西北合一水來會折而南又合東南來一水折而西流曰翁溪曲曲經三華鎮南)
(又西南流北受水源山梅嶺溪水東南受龍頭舖水又西南經縣城東南又西有羅水北自豹耳山西南)
(流合一水南流經城西曰江鎮河來會乂南流有臘溪河自東南合獨玉山五指山二水北流又合東一)
(水北數十里折而西北合東北來之陳磜水又西北合北一水數十里來會折西南流有寨角河及蒲嶺)
(水自西合而來會又西南數十里經象岡司北有隆水東南自潮水岩西北流合東北來之馬鞍山二水)
(又西北合東南來之沱水又西北經司前來會始曰翁江又西流有瀧頭水合二澗自東南來會又西與)
(湞江會受此水源流三百餘里巨溪甚多)折而西流又西南經碧落洞
西至江口塘東南而洭水西北自陽山縣會連山連
州諸水來會亦巨川古所謂湟水也(洭水源出連山縣西南境北與)
(湖南江華縣界山曰分水凹其西南即廣西界地洭水二源合而東流五十里有横水西北自界山來會)
(又東有溪合四水自西南來會又東稍北三十里有上敬水自北山來會又東經縣城南又東有小水沖)
(溪自西北而南經城東來注之又東受南來八排猺水折而東北流經三江口鎮東又東北至連州西南)
(受南來一水又東北至州城西南而州西北山四水合而南經城西來會又東經州城南又東折南流經)
(黃泥塘西又東南流受東北一水又南流有水南自分水嶺北合獅子山諸溪東北流經九十九重山西)
(麓東會又東南經芙蓉山東又東南至連山縣北境有龍潭水北自太甲塘黃金嶺南流來會折西南流)
(經大東山東受西一小水稍南受東一小水經雷公坑東又南經縣城西南又東南有一水西南自重山)
(合四溪東北流百餘里來會折而東流有鍾唐山水自北來注之又東南流數十里有獅子山水自西南)
(來注之折東流有白羊山水自北來桂溪水自東南來並會又東南數十里有明月岡南水自西南合三)
(溪東流來會又東流有桃溪合二水自北來注之又東南曲曲流至英德縣南之江口塘南而東與湞江)
(會合連州西北水一出北境與湖南界之方山西南流西北來順頭嶺南水折東南流合西來之巾子)
(山北水又南合東北一水又東南合西北來之天堂嶺水又東南流折而東至州西北錦坑山南麓有六)
(梯山水自北來合東北來鳳頭嶺星子司水及東來之中山水而南流經州城西南入洭水洭水源流)
(五百餘里)湞江既合洭水水勢大盛南流經香爐峽入清
遠縣北境西南流又折東南有琵江自東北合北一
水西流來注之又南稍西有一水東自標幡嶺前山
西流來注之又西南經縣城東南受南來王子嶺水
又西至縣南受城西南溪水又西南有溱水西北自
溱源山來注之折南流受東南來之黃旗山水又西
南流經黃巢磯龍披山又西南受西北來之迴岐山
水又西南分為二派支津西南流曰綏江經醉翁山
東又南經三水縣城西又西南與西江之支津會折
而東經縣南又東南會北來支津又東南至西樵山
折而東至江口司北又分一支南通西江又東北經
佛山鎮南過荔支灣柳漁浦於廣州府城之西南北
會北江而南會西江也正派自綏江口東流折而南
又分一支南通綏江及西江支津又東流經靈洲山
帶岡北蜆殼岡南又東南中有大洲又東有花縣水
自北來會(花縣水二源一出縣東北山西南流經縣城東南又西南流經種魚塘南而西水來)
(會西水出縣西大潭山東南流合西南一水東流數十里有一溪自北來會又東南經種魚塘西而東會)
(東水二流既合又南曲曲數十里入北江)又有從化縣流溪合諸水自東
北來會(花縣正當廣府之北從化縣在其東北有流溪出縣東北高山南流合一水又西南合東)
(來一水西南流數十里北合高雲紫草山二水西南經雲台山東麓又南經縣東南境受東南一水折西)
(北流經縣南有西溪自縣北湯泉之南合二水南流又合東西二水曲曲經雲台山西麓又西南流經縣)
(城西而南與流溪會二水既合又西南流經太平墟西又西南八十里有二溪自北合而南流來會又西)
(南經廣府城東北境之白雲山北又西流數十里至石門北西會北江此水源流三百里自此水而東)
(重山相連其水皆滙入東江者也)北江至此又分二派中有大洲南
流其東派會從化水於石門南為巨浸分支津東南
經廣府城東而南會東江於珠江口也正派南流至
府城西郊為巨浸曰柳漁浦於城西南會西江水及
東江水又南入海
西江合黔桂鬱三巨川源長流遠為嶺南巨凟水勢十
倍於龍川湞水而三巨川中黔鬱尤遠合於廣西潯
州府城之東黔即北江右江鬱即南江左江也與桂
水合於梧州府城之西亦曰三江口東經肇慶至廣
州府曰西江今序次自桂水始
桂江即古灕水亦曰灕江與湘水同源而分流南北者
也源出廣西桂林府興安縣南之海陽山北流曰海
陽江受數水至鳴玉洞山折東北流至縣東南遂北
為分湘灕灑其東北經全州至湖南北入洞庭湖者
湘江也(見前)灕江自分湘灕灑北流十餘里經縣城東
北折而西抱城北而西南流三十里有大溶水及六
洞水北自六洞司合而來會(大溶水出六洞司東北山南流經司東折而西)
(至白竹舖東冇六洞水自西北與湖南界山東南流經司西南東會又西南入灕)又西南有
小溶江合左右二水自西北界來會又西南有銀江
西北自界山東南流合西南來之讀書山水來會(此水)
(稍長百餘里即靈川縣北境水也)又西南經靈川縣城東南又西南
有白石湫水自西來注之又西南折正南流而西南
經府治臨桂縣北境將近府城分為二派一東南流
經城東而西南一西南流經城西而東南復合其西
南流者有陽江自西北合二水南流來會於城之西
北復分一支西南流至城西南隅復會其東南流者
中有沙洲至城東有癸水自東北來注之又南分一
支十餘里復會於東南境也灕江自府東南流二十
里有馬溪自東北合東南之靈溪西流來會(馬溪出桂臨縣)
(東北山南流有一水自東北來會即海陽山桃花源之西南嶺水也又南數十里至縣東南境有靈溪自)
(東南山來會折而西流入灕江俗呼此水為乖水)折西南流有相思江自西
會永寧州永福縣諸水北會義寧縣諸水來會(永寧州北)
(境與生苗界有黃源水出黃源山東南流數十里有一水自西來會又東南流會東北一水又東南至州)
(東境有州西北八寨隘南水東北流合北山一水又東北折東南流經州城東北又有州東南水自穿岩)
(堡北流合西來一水又北合西來城南一水又北經城東而北合而東流十餘里來會黃源水又東南經)
(興隆村西南有大長江自北合一水南流經村東南來會又東南四十里經永福縣西南境有一水自北)
(來經縣城西而南注之折東流至縣南而分為二派其一南流折而西南至雒容縣南為洛清江以西會)
(柳江見後文其一東北流會桂江此相思江之所以得名也東流環縣城之東南而北二十里分二支一)
(西北流中有沙洲又北曰白石江經破村西而東北與義寧縣之義江會于兩江埠之東一東北流有常)
(寧水東南自獨秀山西北流合南來之異魚塘水又西北來會又東北數十里而白石江之會義江折而)
(東南流者復合也有義江出義寧縣北界生苖中東南流入界又折而南二水西北自苗界合而東流來)
(會又東南流經桑江司西南有桑江自東北山來會折西南流有靈秀山水自西北來會又南經縣城西)
(又南有縣東二溪自東北合而西南經城南來會又有一溪自西北來注之又西南經鵝橋西又西南曲)
(曲數十里至兩江埠與白石江會也又白石江既會義江折東南流二十里而支津復合東流過銅鼓)
(墟南受北來一水又東南流五十餘里受南來之南溪水又東稍北曲曲流六十里曰相思江與灕江會)
(四源流百里)灕江既會相思江東南流數十里折南流曲
曲百里經兩山間又東南流經畫山西寶山東又南
有龍頭山水自東北合二澗南流經畫山東麓而南
又合東來一溪西經穿岩之北來注之折西南流經
陽朔縣東北境有翠屛水自西北來注之(翠屛水二源一曰甘)
(岩水東南流一曰龜潭水在龍隱山之北東流而合又東折而東南流經翠屛村之東又東南數千里東)
(入灕江)又南數十里折東南流經縣城東北而南有縣
溪合西南山諸水自西來注之(陽朔前溪三源一出縣西北之寶子山及)
(金泉山二流合而東南六十餘里一出縣西寶子山西南麓東南流合犀潭水而南一出縣西南境修仁)
(縣北之大山及蘇山合而東北流又南合一水又東北流八十餘里會西源又東北會西北源又東經縣)
(南而東入灕江)又南受東北來伏荔司前水又東南經平樂
府北境浮嶼山西麓又南至府城西北有龍江自東
北恭城縣合諸水來會(龍江出恭城縣東北與湖南界龍虎關之北大山有水西)
(流曰坪川源會北來二水折西南流經栗木關西又西南經鎮峽司西有水東北自鳳山西南流經司南)
(而西來會始曰龍江又西南有水自東來會又南有丁秉水西北自抱子山東南流合東北一水東南流)
(經甘岩北麓而東來會又東南流經龍印山福田岩西麓又東南經縣北又東南經城東中有沙洲有下)
(山源水自東北來會又西南經縣城南而西又西南有島平源水自縣西北朝帽山北東流合北來甘岩)
(南水折東南流數十里經縣西南之金龍山麓南入龍江龍江又西南有馬峰山水合東南一水自東南)
(來注之又西南經青烏村南又西經府城北入灕江此水多泉源所滙長三百餘里)南經府
城西稍南有荔水西自荔浦縣西南合修仁縣修仁
諸水東北流來注之(荔水出荔浦縣東南與永安州界銀山之北通天嶺東北天門)
(山之東北流三十里有丹溪自西來會又北折而西北曲曲數十里至縣東北境又折而西南至縣城東)
(而修江自城南而東北來會折修江源出修仁縣西北境舊縣山東南流三十里東流二十里又東南)
(流三十里有一水自西南合三溪來會又東南合北來修仁山水又南合馬浪水又東南二十里折北流)
(至縣城西南分為二支一支北經城西而北受西北來二水折而抱城北而東一支東經城南有橫牆水)
(南自山中北流來會又抱城東而北二支復合東北流經青山寨北又東北至荔浦縣西南境受北來一)
(水又東北經縣城東南丹水塘之西受東南一水又北抱城東與荔水會荔水既合修江於城東北流)
(有一水自北合二溪來注之折而東北曲曲流數十里經古羅山南馬鬃山北又東入離江修江合荔)
(水長三百里)又折而東而南經長灘塘西又南流經永安
州東北境石鼓山東麓巴江塘西又南稍東經黃牛
塘西又南受西南來一水即永安東南山水也又南
經昭平縣北境有金芝岩東水自東北來注之(金芝岩在)
(恭城縣東界富川縣西界與下山源水相近南流又東南曲曲經金芝岩山間百餘里至鯉魚山東麓折)
(西南流經佛岩西麓又西南流經雙鳳桃溪玉城三山西麓又西南經五峯北麓合北來一水又西南六)
(十里入灕江餘此水蟠曲流三百里)又南稍西經縣城東南有銅鼓
山水合冬華山水自西南來注之又東南曲曲流有
雙橋水自東南合東北一水西南流來注之折南流
稍西又東南流經倒水東又南稍西又東南蒼梧縣
北境有二水自東北合而來注之(一曰茶亭山南水南流一曰峽山水)
(西南流合而西南入灕江)又南經梧州府城西而潯州府所合之
黔鬱自西南來會東流經城南又東入廣東界東南
至廣州府會湞江龍川而入南海(湘灕灑西五度九分極二十五度五)
(分梧府會黔鬱西五度六分極二十三度五分)
桂江源流曲折行九百里
水道提綱卷十八
