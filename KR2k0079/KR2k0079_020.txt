水道提綱卷二十
原任禮部侍郎齊召南撰
粤江下
鬱江即廣西左江亦曰南江上源有二北源出雲南廣
南府曰西洋江南源出歸順州及安南境水曰麗江
至南寧府之西合江鎮而會為鬱江
西洋江亦曰南盤江古夜郎豚水也源出雲南廣南府
治寶寧縣西北六十里者兔塘之西南山(西十一度六分極二)
(十四度三分北此山之西北山即者種河源西流折而為馬别河入八達河者)東北流折
而東經塘西北又折而東南曲曲數十里至府西境
有松木嶺水自北來又有一水自東北山西南經府
城西北來並會南流合西北來一水又東南有紅石
店水自西北合二溪東南流來會(紅石店北至者兔塘僅二十里)又
東南流曰西洋江數十里受西南來一水又東流至
廣西界(廣南府東南九十里其東為廣西西林縣西南界)受西南來一水稍
東北曲曲流為兩省之界一百五十里(南岸為雲南廣南府東南)
(境土富州之北境北岸為廣西西林縣南境)至西寧村北(土富州東北境)有同舍
河西北自西林縣城合諸水南流來會(同舍河兩源一出廣南府)
(東山二澗合流而北而東北入廣西界經剥貫村東一出廣南府北境山二澗合流而東入廣西界經剥)
(貫村北又東會焉即西林縣西境也又東北流數十里受西南一水東流折東南流經縣北境曰同舍河)
(有一水自西北來會曰䭾娘江又東南流有一水東北自西隆州南山南流合三溪來會又南流經縣城)
(東有䭾門河西自廣南府東南山合二溪西北流入界而東南經縣城南合西南來之渌䭾河而東來會)
(折東流又東稍北經八渡站北受西南來一水折東南流又受東北那個村水經者達村西又東南流四)
(十里入西洋江)折東南流經百約村西(自北東岸廣西西岸雲南分界)受西
來西寧村水又東南經别隘北(土富州東北界)有剥江自西
南來注之(剥江出土富州東北山兩源合東南流合西南來一水折東北流入西洋江)又
東南有者郎河西南自土富州城東北流合諸水來
會(者郎河二源一出土富州西北山東南流一出西南山東北流合而東經州城北又東折東南流經)
(歸朝村北又東流至平洋村北有廣西歸順土州西北境水曰小鎮安溪曰下勞村溪自西南來合而東)
(北曰那旺村水曰東水自東南來合而西北會焉東北流來會又東北至那洞北受東南一水又東北經)
(那萬西又東北至兩省界處入西洋江此水源流三百里)又東入廣西界又東
北流經泗城府南境鎮安府南境折東南流經土蔞
村北又東北經剥色埠東南有一水北自泗城府東
南流合西數水來會(泗城府水有二俱出北境大山一西南流一東南流至府城南)
(而合又東南流折而西南曲曲經人弗村西官村東又東流經茶亭坡北又南折西南流有供村北山二)
(水合西南流受西來一水折東南流受北來佳甸站水又東南經大琵塘喜村南又東南至皈樂營之北)
(來會又東南數十里入西洋江水此水源流三百餘里泗城北山西山諸畢會)又東經砦
馬塘南又東南經奉議州北境田州城南有水自北
經城東來會即那碧橋也(水出田州北山東南流合東北一水又東南流折而)
(西南經州城東又南入西洋江)又東南經渌濃塘西又東南有水西
自奉議州來會(水自奉議州西南山二澗合東南流經州南境那蒲村南又東流有砦例)
(村水自南合三水北流來會又東北入西洋江)又東南經上林縣西北境榕
樹塘南(南岸皆大山)又東南經縣城東北又東南有泓渰
江西自鎮安府城東流合向武都康諸州水東北流
經縣南來會(泓渰江出鎮安府北百六十里坡豆村南山之麓有湖東南曲曲流二十里有)
(二溪北自山中合而南流來會又南數十里合西來一水又東南經定禄村南合北來一水又東南合東)
(北來一水折西南流合西北來府北湖水又南經府東有水自府西境一湖東流數十里折南流復東合)
(北一小水東經府城南而東來會又東流北受一水南受西南來二溪水又東百里過吉峒村南又東經)
(向武州北境有湖水自南來注之又東稍北有一水西南自上映土州之北滙西北來一溪為巨澤合南)
(來二溪東北流經都康州西北又西合一溪又北經向武州東境而北有一溪自西來會又東北入泓渰)
(江又東北流經佶倫州北境又東北至上林縣西南境受北一小水又東北折東流經縣城南又東入西)
(洋江百此水源流四餘里)又東南流受北來合三溪水又南經
定西村北受北一小水又東南受北一小水又東南
至隆安縣北境北受歸德土州西水西南有一水合
二溪來會又東歸德土州東水自東北來注之折而
之南而西南又折東流經縣城北而東有渌水江南
自城東西南會沛水來注之(沛水出都結州西山東流經城南又東合西南)
(來一水東經芭苗村北曰渌水江折東北流至隆安縣南境合西南來一水又東北流經縣城東南又北)
(入西洋江)又東稍南有都陽土司水自北來又有龍牀江
自西南來並會(龍牀江出萬承土州東南山東北流經禁口村北又東北經永康州西北)
(境之橫山嶺又北流受西南來一小水又北折東北流經隆安縣東境受東南來一水又東北入西洋江)
又東流有那感水自北合潭水南流來注之(那感水出歸德)
(土司北境舊城土司之嶺下有巨潭東南流數十里受東北來一水曰慕烏溪折西南流經都陽土司東)
(有潭水自東來會又南流數十里入西洋江)折南流而東南曲曲西受芭
僕山水又東南折而西南有何慮江自北合一水西
南來注之又東南經永康州北境有䭾蒙江東北自思
恩府南經武緣縣合南流江諸水西南流來會(䭾蒙江出)
(思恩府西北雞籠山黃泥嶺東麓二澗合南流經府城西又南而東境之白花山自城東南西流來會又)
(西南流有那馬土司北山水三源合流自土司東東南流至雞籠山西麓合山水西南流與西來定羅土)
(司北之琵山水會又西南折東南流分為二派一東流會䭾蒙江䭾蒙江又南流經武緣縣城東南有南)
(流江東北自府東境山二源合南流而東南合東一水折西南八十里合東北來二水又西流北合西陵)
(山水又西合北一小水而西來會䭾蒙江既會南流江西流過縣城南而那馬司水之支津南流者自縣)
(城西來會又西南受南來二溪一水又西南流曰靈水有一溪自北來注之又西南入西洋江那馬司)
(及南流江源流俱三百餘里而那馬水至雞籠山黃泥嶺南流似與山北興隆司之蘆江北流入烏泥江)
(者相通)西洋江至此曰右江以在麗江之北也又東南永
康州水西北自橫山嶺東南流合一水經州城南而
東來注之又東南六十里至南寧府治宣化縣西境
之合江鎮東南白沙塘西而左江西南自新寧州東
北流曲曲經鎮西而東南來會(右江自廣南府者兔塘至合江鎮曲折行)
(千餘里)
麗江即左江有南北二源北源即龍潭水出歸順州
北有二巨潭水東南流東北一水來會(西十度四分極二十三度)
(三分鎮安府西南九十里)南流經州城東又南折東南流經吞墓
村西又東南有潭水西自空村來會(潭在州南稍西二十餘里空村)
(之東東南流折而東又二十里來會亦龍潭水也)又東南五十里出峩嶆隘
東口經交阯高平府界地四十餘里又東南流入平
雷州西界經災平隘南又東南經州南境受西南一
小水又東南有駁來水合流珠水北自州城東而南
來會(駁來水二源出鎮安府東南境山合東南流至平雷州西北之湖澗寨西有流珠水自西北龍)
(潭東南流合北來之䭾馬澗水南經寨西南來會又東南經州北受東北來一水折南流經州城東又南)
(數十里受東山一水又南入麗江)又東南百里經安平州城北折東
南有水西自城南來會(水出安平州西與交阯界之四獻隘二澗合東南流經底)
(躭隘南又東南有多烈隘水自西南來會又東流八十餘里經州城南又東稍北入麗江)又東北
流有龍英州水自西北百餘里來會又東北折東南
流經太平州北稍東有龍水北自養利州合東北萬
承州西北茗盈州二水南流來會(龍水兩源一出萬承州西北山三澗)
(合南經州城西而南有一水自城東來會又南流受東來一水折西南流數十里受北來一水又西南經)
(養利州城南又西而西北源出茗盈州西境南流合西北來一水者南經養利州城西又受西來一水而)
(東南來會又東南折而西南入麗江)又南經州城東有巨洲(當養利州水來會之)
(口)又東南經舊縣北有水自北來注之折西南流經
土地墟西(西岸即舊縣也)有水自西北來注之又南流經太
平府西北境而南源麗江自西南來會(自源至合處五百里)
南源麗江又有二源一出交阯廣源州東流入廣西
上下凍州西境東流經州南有一水合二溪自西北
界山東南流經州城東來會又東南流經龍州南境
曰龍江有憑祥州水西南自鎮南關北流經州城東
又北合西來一水而東北流來會即龍江西南源也
(憑祥州為廣西西南界州南鎮南關為交阯孔道關南踰山即漢時銅柱為界西十度極二十二度此)
(水自關北流合兩澗北經州城東又北稍東至坤山村之西有黎溪水西自交阯界來會又東北六十里)
(與上下凍州水會)又有湖水自龍州城東北而西南來會又
東流經南岸村北又東南至江口塘東北有水東南
自思州會東南諸水源流較遠實麗江上源也(水出廣東)
(欽州西境羅浮峒之南與交阯接界此水南隔山即安南江南入海為廣東界者此水自羅浮峒西北流)
(七十里經新凜峒西西岸即廣西蒙板隘也折東北流八十里至古森峒西又北曰勒寨隘有䭾白水二)
(溪東北自土司思州之東山西南流經州南又合北來二水而西南來會于團龍村之東南此水折西流)
(經村南又西經遷隆峒南又西南受西北一水又南經葉陽村北折而西流有一水南自交阯北流入界)
(經䭾鷹司西而北來會又西北受北來一水又西南曲曲至思明土府南折西北流有馬泡泉東北自府)
(西來會又西北至思明土州東有一水南自思陵州東北山西南流合南一水西經州城南而西北流數)
(十里又合西南來上石州水而東北來會又北百餘里至江口塘之東而龍江自西北來會此水源流)
(亦五百里)又東北流曰麗江經鄧勒塘南折而北而東至
太平府西境而北源麗江北自太平州來會二源
既合東流有水東南自江州合三溪北流來注之又
東折而南經太平府城西南東三面又東北流受北
一水又折東流經瀨湍塘北有水南自羅白土縣合
二溪東北流折西北來注之經呌程塘南又東北曲
曲經䭾驢塘南折而東有水西北自左州北合三溪
東南流又合東一溪來注之折東南流有水南自忠
州來注之又折東北流至新寧州西有水自州南合
三溪北經城西來會又東稍北經州北折北流受西
北小水二又東北流曰左江數十里有水西北自羅
陽土縣東南流合西南二水來注之折而東流又折
東南經西白沙塘之東又南經合江鎮之西受西南
來一水又東南與右江會是曰鬱江
鬱江自合江鎮東南流至仙降山北麓折而北又折而
東有都來山水自北東南流合二水來注之(一卸龍山水自)
(東來會一苦山西水合三澗自東北來會)又東受東北來一水(即南寧府北境所謂)
(邕溪也西南流有湖水自東來會又西南入鬱江湖即北湖也)又東南經南寧府
城西南而湖水東自城南來會(即南湖)又東南有跑馬
泉水東北自高井西南分流來注之(高井在府東北境有水西南流)
(數十里為跑馬泉又西南分為二派南注鬱江)又東有一水自西南合四溪
來注之(最南二源出廣東界山北流合而東北合東來一水正北流又合西來一水又東北流合)
(西北來吳村水又東北數十里入鬱江)又東北流有伶俐水東北自崑
崙關西南流合二水而東南來注之(伶俐水二源出崑崙關南一西)
(南流一東南流而合西南流三十餘里有石燕山北水自東來會又西南數十里中有巨洲乂南有水東)
(自都石山來會又有一水自西來會焉又南流有一水北自墨山及高峯嶺二溪合而南流又西北有獨)
(秀山水二澗合而東南流皆會而東流注之又東南流入鬱江)又東稍北曲曲流經
道人山南麓又東北至永淳縣西北境折東南經縣
城北有東班江自東北來注之(東班江自東北山三源南流合而西有渌)
(墨山水自西北來會又西南曲曲百里于永淳縣城之東北會鬱江)又東南經城東又
東南流有秋風水西南自迎恩橋來注之(秋風水出南境八尺)
(寨北大山兩源合東北流過迎恩橋又東北合西一水又東北經林公嶺有水自南來會又東北入鬱江)
又東有牛岡嶺水自南來注之又東南經飛龍山北
麓又東北經橫州西南境有陳埠江自西南合二溪
來注之又東經駱駝山麓有橫漾江南自廣東界來
注之又東折東北至州西南有水北自聖山東南流
經州城西而南來會又東北經城東南有洪流江東
南自廣東界合二溪西北流來會亦曰鬱江也(洪流江二)
(源一出州南界筆架山東北流一出東洪蒼山西北流而合又西北三十里至州城東北與鬱江會洪)
(流江源隔山而南即廣東廉江源也)又東北曰鱷魚江有方水江自北
來注之(方水江二源一出鳳凰山北麓東南流有東北山水西南流來會南流百餘里入鬱江)
又東北經甜菜塘南有水南自空龍山來注之又東
北過起敬灘經興業縣西北境又北流有武思江自
西北來注之(武思江出貴縣西南境山東南流又南流合西來一溪又東南流入鬱江)又
北折西北經大浦洲東又北曲曲經貴縣南境有水
東自獅子山來注之又西北折而東北至縣西南有
一水自西北合數水東南流經城西來會(即貴縣城西水也出)
(西北境紗帽山東南嶺初西流折而東南曲曲百里經仙女岩西麓又東南合西來泉山水又東南合北)
(一水又南折而東合東北來一水又東有乾河自縣北境合二源西南流來會于城之西北又南經城西)
(而南入鬱江)折東流經縣城南又東折東北流有汛江自
東南來注之又北有沙江自北來注之(即貴縣東北水二源一出)
(縣北上龍山東流一出東北北山司西南流合而南流數十里折東南流九十里入鬱江)又東北
有東津江自北來注之(東津江出鍾馗山南流有一水西北自北山司之南東南)
(流來合經龍石山西麓又南數十里入鬱江)又東折北流數十里有橫眉
江自南來注之(橫眉江出鬱林州北境山東北流數十里折而西北又折西南有一溪南)
(自艾羊營西山北流來會又西北折正北流入鬱江)又東北經大灣塘北又東
北經潯州府治桂平縣西南境曲曲百餘里至府西
南折而東南流(其南即雲合嶺)又折東北而西北至府城西
南十里有蓬閬江西北自石梯嶺來注之(即府西水)又東
北至府城東南受南來寶子嶺水稍東而黔江支津
北自城東來會又東總曰潯江有一水自南來注之
(水出南頓嶺北流合西來橫嶺東來伏虎山水經獨秀峯柬麓又北經寶子嶺東又北西北入潯江)又
東北流曲曲六十里而黔江正派自西來會(自合後東至梧)
(州府會桂江所經地及所受衆流見前文鬱江自合江鎮至此又八百里)
黔鬱二江既會於潯州府曰潯江又東會北來之桂江
於梧州府東流經城南又東流入廣東界總曰西江
經封川縣西北境折而南流三十里經縣城西有一
水自西來注之折東南流曰錦江受東來一水又南
流經圓珠山西麓又折南稍東經西寧縣北境羅旁
墟西北有武倉水南自城東而北來注之(武倉水西南出羅定)
(州西北與廣西界之封門所南山東北流至西寧縣西南境折東流而東北至縣城東南有一水東自大)
(力山來會又北流經羅旁墟西北入西江)又東稍北折東南流經德慶州
城南有一水北自端山合二溪南流經城東來會稍
南有連州河西南自羅定州合數水東北流來注之
(即龍水江也上源出羅定州西南二百餘里硃沙嶺西北流經懷鄉司北又西北有南一水折北流有函)
(口所水自東來會又西北經平合司南又西北入廣西容縣東南境有一水西南來會其源出小水猺水)
(亦自廣東界西北流折而東北者也又北流有石梯山水自西南來會又東北流入廣東界經夜護營南)
(曰連州河又東北經羅鏡所北受南來分界店水又東北曰龍水江經羅定州城西北又東北折而東南)
(經尖岡又東北經企陽石有東水自東南來會折東水南出雷公嶺東北流數十里合東南來一水西)
(北流合西南來凉峯岩水又北流經花榜頂山折而東流經筆山北有一水自東南來會又北流曰上烏)
(水經龍龕山西麓又西北流經榕潭東又西北會龍水江龍水江又東北曲曲百餘里至德慶州南境)
(大力山東麓有水東南自東安縣城南西流而北來會又北流有東南一小水同入西江此水源流三)
(百餘里)又東稍北有水東北來注之(水出勞山及計都山)折東南
流經辣頭塘南南柵所北受北一小水又東經東安
縣北境三洲岩北又東北受北來一水折東南流受
西來一水(即三洲岩東水)受北來靈陵河水(自雙鶴嶺南流合東西二溪又)
(南入西江)又東經望夫山南麓有大湘水北自大湘峽來
注之又東受南來一水過銅鼓山北麓有小湘水合
三溪自北來注之又東南經肇慶府治高要縣西南
境有羅銀水自西南會新興縣水東北流來會於府
城之西南(羅銀水出雲扶山東北流合西南一水折東流合南北二水東經下洞南又東而新)
(興縣水自南來會西縣水出南境猫爪嶺東北流至夾嶺折而西北合南來新寧山水又北流經縣城)
(東有水自西南山東北流百餘里東流經城北來會稍北又有水自東南來會又北流經茅田逕西又北)
(會羅銀水入羅銀水又東經老香山折東北流數十里西江此水源流三百餘里)經府城
南稍東折東北流經望候山又東北至黃香司南有
貞山水自西北來注之稍東而賀江北自四會縣南
流來會亦巨川也口在三水縣西南二十餘里(賀江上源)
(出連山縣境二大源一出西北與湖南廣西三省之界山東南流經分水凹西南其東隔山即橫水之上)
(源下流入湞江者此水東南合東來及西來二水又東南合西來一水又東南至上台塘南有二澗自北)
(合而南經塘東而南來會折西南流又受東來一水又南受東北來一大水又西南受西來一水又西南)
(而東南源水來會北東南源出陽山縣西南境之馬丁山西北流合東一水又西流合北一水又西合)
(北來之西溪水又西合北來之鍾山水又西稍北與西北源會二源既合又西南流折而西北入廣西)
(界經賀縣東北境之禄山北又西北經西北境之梧山北又西北至富川縣南境有龍溪北自縣城東合)
(北來長標山峽口山龍溪山馬頭山四大水西來城南小水東南流來會賀江折西南流受西北來一)
(水又折東南流經鍾山鎮東又南曲曲受西南來之佛子岩水又東南受南來之下石泉及沸水泉合而)
(東北來之溪又東南至賀縣城北受北來平地村水又東南經城東有臨水東自齊岳合南北二溪西南)
(流來注之又南折西南流受東來二水又西南受東來一水經幞頭山東又西南受東南來一水又西南)
(折而東南流經圓珠山南麓又東流經清水山西麓折而南入廣東界經開建縣北境稍東南有一水南)
(自縣城東合西南來之安東水諸溪北流來會折東安水出廣西梧州府東北界之黃沙嶺西南流而)
(東南經東安司西又東南入廣西界經封川縣北境又南至縣東北十餘里折而東南曲曲流經黎山北)
(又東曰廣信河折正北流受東來一水東北流又受東一水東北經石田灘東大灘西受西北來大壬水)
(過狼嶺西而北至開建縣城西南受東北金槌水又北經城西又北受西北來蓮塘水又北受東北界之)
(金裝水又北會賀江東賀江既會東安水又東北流入廣西界經清水山麓水瀉山西麓又東北經牛)
(闌山東麓有水北自佛子山來注之又東北有水北自磨刀山蒲岡山天祖山合三溪來會又東至懷集)
(縣西境南受一水又東北流有黃甲水自東北來注之又東有鳳凰灘水自東北界山西南流合二小水)
(經縣北來注之折東南流經縣城西南又南受南來白鶴山水又東南流有桃花水東北自界山合南北)
(二溪西南流來注之又東南經大浪村南又東南入廣東界經廣寧縣西北界又東南受東北來一水又)
(西南流折而東南有烏龍潭水自西來注之又東南經縣南境有一水北自縣城左右合西南流來注之)
(又東南受西來新招水東北來石澗山水又東南曲曲百餘里經四會縣西北境又東南經縣城西南又)
(東南有水北自城東合東北境三溪南流來會又東南百里經三水縣西南境與西江會支津東流而湞)
(江支津西南來曰綏江者亦會也湞賀江源流曲折行一千三百餘里水勢幾與桂二江相埒)稍
東岐為二派一東流會湞江之支津曰綏江者經三
水縣城南又東南會東北一支津又東南分為二渠
一東南會正派一東北至廣州府城西柳漁浦南會
正派其正派東南流經高明縣東北境月山東又分
為支津一西南流受西來高明縣城南之鬱水東南
流又分支津南於新會縣東北境香山縣南北境入
海一東流於順德縣南北境入海其正派東北流會
北來支津又東北至廣州府西南境似滙為巨澤(中有集翠)
(洲三山等浦嶼)至城西南而支津合湞江自北來會東江龍
川水東自城南來會又南於大通灣分為二渠南入
海(海口西三度五分極二十三度里西江自封川縣境至此又九百)
粤江口以西入海諸水甚多今叙其源流長者自東
而西餘詳前文海下
新會縣潭江源有二一西南出恩平縣西境山合二溪
東北流折而東南經縣城南受南一水折東北流受
東南藍坑山水又東北受西來石圍山水又東北受
東南三溪合流之水(即新寧縣西境孔公嶺西水也)又北有西北源
自山中東南流合北天露山水又東南經鴻觜山鼓
角山西曰蜆岡水東流來會又東北經開平縣南境
有獨鶴水北自縣城合數溪南流來會(獨鶴溪出開平縣西南獨)
(鶴山東北流至縣西南有二溪西北自山中合而東南流來會東流經縣城南有水坪河北自梁倉山南)
(流經城東來會又東南流合東一水折西南流與恩平水會)受南一小水又東北
受北來游魚山水(水二源出蝴蜂山合西南流經羊頭觜又南經游魚山東麓又西南)
(入恩平水)又東南流曰潭江有龍鎮河南自新寧縣來會
(龍鎮河出新寧縣南玉懷峰北流至城西南會東來一水又北經城西又西北流數十里折東北流入潭)
(江)又東北受南一水又東流過鑼鼓潭又東北折而
東流至新會縣城西有紫水自北來會又東南流折
而東北入海其東南口即龍護山也(潭江源流五百里)潭
江口之南稍西為厓門山港又西南為廣海衛東港
(新寧縣南境)又西為海朗所東港又西為陽江口
陽江出羅定州東南界大山三源合南流數十里經陽
春縣北境東合一水經黃泥灣西有博李水西自雷
公嶺東流合西南之古勤水又東北流來會又南流
受東一水又南受西一水又南受東來之高流水又
東南受東北一水又南受東北來之蟠龍河又南經
縣城西又東南受東來之月方水又東南有水西合
二溪自西南來會(麻陳水東北流八十里合南來羅水又東北有黃橋水自西北合三)
(水來會又東流百里折南流合西南一水又東北流入陽江)又東南八十里經陽
江縣北境之麻橋又南經縣城西折東南流有蓮塘
驛水自東北合二溪西流經驛北折西南流數十里
來會又正南流入海(此水源流三百餘里山海口有洲其南隔海即海陵大洲)
又西為太平司水東流合北來一大水東北一水
東南流至丞相嶺東南入海又西為電白縣東西
諸港又西為高州府竇江
竇江出信宜縣東北百餘里古樓山二源合西南流會
北來六豪山水西南流經官奥南會北來溪水又南
流經縣城東稍南而潭峩江自西北石馬猺山二源
合南流合西來一大水東南流合西南一小水又東
南經縣城西南而東來會又東南流受西北公茄嶺
水又南流受西一小水有石人山高凉山水自東北
經射狼山西南流折西北來會又西南經高州府治
茂名縣東北境又西南經府城西北又南經城西有
新河東北自銅魚山西南流城南又合南一小水來
會其西即麗山也又西南受東一水又西南至化州
城東北有羅江自西北來會(羅江二源北源出州西北與廣西界之峩石山)
(南流百里有浮水東北自鼓樓嶺來會折西南流有米水自西北來會又東南流數十里會西北水西北)
(源出廣西界之鹿踏山及石洞山合東南流百里有石屋山水自西北來會東流經石城山北官山南又)
(東南與北源會曰羅江經化州北境東南至州城東北而竇江來會)又南西南流經鶯
哥山正南流又東南過石灘經千秋山西麓又東南
有赤嶺水自東北來會(水出電白縣北百數十里之羅浮山及東諸山兩源合西)
(南流經石壁山受北來一水又西南流受茂名縣東南之焦林山水又西南流受電白西境之安樂山水)
(又西受北來白石嶺水又西南經赤嶺下又西南入竇江源流曲折幾三百里其會處曰三江俗名此水)
(為三橋水)又西南流經吳川縣北境有雞籠山水自西來
注之又西南至縣西境南入海(此水源流幾五百里)其海口
西即大船港口博泉水口平城江口以次而南(隔海大洲)
(即碙洲也)又南為石門港即遂溪縣水東流會北來之石
門山水東南入海又自遂溪東南分流西經城南又
西北至明舖港西入海者也(石門山在化州西南石城縣東南)又南
為雷州府大肚河諸水無巨川自遂溪而北有石
城縣之南廉江
南廉江源出廣西陸川縣東西二源一從西北伏波山
東南流經縣城西一從東北文龍山西南流經城東
南又西會而東南流受東二水折西南流又東受東
北一水(其西六鰲山也)又南流受東來簫韶山水又西南流
受西北一水又南經大流山東麓受東北來文黎山
水又西南受西北來一水又南流入廣東界(陸川西即博白)
(縣西北即鬱林州凡縣北水皆西北入鬱林河也北即北流縣凡縣東南境水皆北流入劔江惟此水南)
(流二百餘里)經石城縣北境畬禾山折西南流受西界上
雞籠山水經石洞山西麓六吉山東麓又南有合江
自西北界來會折南稍東曰南廉江有石樓山水自
東北合清湖龍湖二水西南流來會又西南流經縣
西境曰九州江折南流經龍村西有羅水東北自城
東合二溪西南流又合東南一水而西來會又南折
而西流經遂溪縣西北境之急水港西入海(此水源流四百)
(餘里)又西北為渡子江及零禄江香草江大港口(渡子)
(江北出廣西界山東南流合東西二水南流又合東一水折西南流有水自北來會經清平營南有零禄)
(江北自晒穀嶺南流來會又西南至永安城南入海香草江出北界合二溪南流合東來一水又西南)
(流折而東南有官基江自北來會又東南流至永安城南入海海口有三洲即榕根港也江皆源流百)
(餘里)又西為隴村寨東港口(港口西為珠場)又西為白龍城
港(廉州府治合浦縣東南境)為武刀港(合浦南境)又西稍北為廉江
口
廉江源出廣西鬱林州及興業縣在鬱林有三大源一
東北出北流縣西北境山西南流曲曲百餘里經州
城東南二面而西者曰思賀江一出思賀源之西北
大人山兩溪合而西南經州北境又西南會西北一
源水南流經州城西而南與思賀江會又西南有新
橋墟北水自東合二溪經陸川縣北境西北流來會
又西南會興業水興業縣水有二大源一出縣西
北山東流數十里折南流曰下烏江經縣城東又南
而南源水二溪自西南山合而東流來會又東南流
折而南而西南經馬鞍山東麓又南流合西南一水
又東流與州水會曰銅鼓潭西南流有南沙江自西
北來注之折東南流經博白縣北境折西南流有綠
珠江自西北來注之南經縣城西稍南有環玉江自
東來浪馬江自西來並會又南有頓谷江自西來會
又西南流有水東自南境山合二大溪西北流來會
(此水源流百數十里)又西南經將軍山金魚山西麓又南至蟠
龍山有沙河西南合二溪東北流經沙河司東而北
來會又西流入廣東界經廉州府治合浦縣東北境
之百良山北有白沙江北自文會山合西北古欖水
南流來會又西南百餘里受北來之張濛溪南流受
東來天人山水又南經大廉山又西南受東來烏水
江折西流曰廉江經白石山北有武利江北自靈山
縣會諸水南流來會(武利江出靈山縣東北廣西界三源東源出大龍山南麓西流)
(曰浮龍水有北源自花竹山來會又有西北源自龍牙山來會西南流至縣城東南有大溪東自大東山)
(西流來會西過城南又西南流有馬槽江自西北界山來會又西南流有舊州江自西北來會又西南會)
(西來一水折而東流又東南有南岸大江自東北合三水西南流來會又東南合東北五黃山水經簟竹)
(山東麓折東流曰武利江受北來一水又東南流數十里折而西南流受北來一水又南而廉江自東來)
(會東此水源流三百餘里接靈山北界即廣西横州其北及興業縣連山相凡北水皆入鬱江而南)
(水皆入海)又西南流數十里至府北有水西北自北峩山
合二溪東南流合一北來水來注之又西南正南流經
府城西岐為三派至南復合受東來城南水又西南
入於海海口曰三沙鱟港(此水源流六百里珠港口正南隔洋有洲曰母池)
(山)西為小港為簟竹河東港為平銀江大觀港
又西為欽江口
欽江二大源一東北出管彬山西南流合東來一溪西
南經吳屋山北麓曰吳屋江又南流有琅清山水自
北來會又南流一東出傳嶺西流與東南出林台山
水合而西曰龍門江又合東南來一溪而西與吳屋
江會又西南有雁蘆山水自北來注之南經白馬山
西麓曰欽江又南經欽州城東有巨灘稍南受西來
城南水又西南流受東一水折正西流有漁洪江自
北來合西南鳳皇江南流同南入海(漁洪江出州北廣西界之肥羊)
(嶺東南流入界經那峰汛西又東南合東北來二水折西南流曰水車江又西南合西北一水西南流曰)
(都良江又西南曲曲有青山水自西北合南大寺塘水東流來會而南流曰漁洪江又東南曲曲百餘里)
(經州西境稍南折而西流而鳳皇江自西北來會光鳳皇江出州西百八十里之黃振嶺東南流經王)
(營南如首峒北又東南流曰那鑿河有一水北自長敦司南合左右二溪東南流來會又東南有大寺江)
(自東北來會又東南曰鳳皇江而漁洪江自東北來會又南曰南港有巨洲又南而欽江自東來會入海)
欽江海口有洲即龍門營也(欽江源流三百餘里漁洪江亦三百里)
自龍門營而西有防城營河口又西有貼浪江口又
西有安南江口其西岸即交阯界也(江出州西極界山隔山而北即)
(麗江東南源西北流入廣西太平府境而西北會龍江者也此江東流數十里至思勒峒南折東南流)
(又東南數十里入南海)
水道提綱卷二十
