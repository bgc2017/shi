水道提綱卷二十八
原任禮部侍郎齊召南撰
西域諸水
自安西府沙州而西北沙漠千餘里有大澤曰蒲昌
海即古葱嶺于闐二河所滙水經注誤依舊聞謂至
此潛流地下復發扵積石為河源者實則非也
塔里母河古曰于闐河源出葉爾欽之大山即葱嶺(葱嶺)
(山甚高大土名塔兒塔石打班在葉爾欽西南自西南蜿蜒而東北又折而東長數千里綿亘不絶又折而東與)
(天山相接西域山之最長者葉爾欽在土魯番西南二千餘里即古于闐國塔里母河即于闐河漢書所)
(云河一出于闐南山下北流與葱嶺河合者也源處西三十四度六分極出地三十八度正)東北
流至也勒七母之地五百里又東北千五百餘里經
郭必伏行鹽磧中又八百里與一水自北來者會(西二)
(十六度二分極出地四十二度四分)又東二百餘里為蒲昌海即古鹽
澤今曰洛普鄂模(西二十五度極出地四十二度三分在土魯番城南少東三百餘里)
(直安西鎮西北一千餘里)此水源流三千里其北來會之水即海
多河也
海多河即古葱嶺河源出土魯番西稍南千五百里嶺
下山脉自西南來折而東與天山接有南北二源出
其下(西三十二度弱極出地四十三度強)一東南流數十里經拉察勒
北又東南流一東流十餘里經枯察北又東稍南數
十里而合東流百餘里經他沙里克北又東七十里
經古古勒南折東南曲曲流百數十里其北有部落
其南皆郭必也又東曲曲四百里有一河合數水自
西北來會(西二十九度弱極出地四十二度八分)實北源也北源又
有東西二派西源出土魯番西千二百里葱嶺下(西三)
(十一度半極出地四十三度半)東南流百餘里經烏那哈達哈嶺(大山)
(也土人曰達巴罕)之南又數十里而東源來會東源有三大
水自厄倫哈必拉寒南大山發源即天山也(西三十度五分)
(極四十四度)俱西南流二百里至克黑忒之南五十里合
焉又南會東北來出悶多招地經朱爾土思地之水
(亦長二百餘里)又西南百里與西源會二源既合南流稍
東百數十里折而東流三百餘里有楚庫河自北來
會(楚庫河出哈拉薩勒西北平地東流百五十里經楚庫西北折而東南流經其西又東南數十里會)
(焉)又東南百里而南源來會始曰海多必拉又東曲曲
行沙漠中七百里許經厄勒勾海多地之北又東南
而塔里母河自西南鹽磧中來會又東流二百餘里
經三塔里母村之北又東為洛普鄂模(會處直土魯番之南三百)
(里)洛普池渟而不流東西長南北狹周百餘里(在土魯番)
(東南三百餘里哈密城西南六百餘里直沙州西北千二百里自沙州有道西北絶漠經池西南又西而)
(北渡塔里母河北至土魯番城)
葱嶺以東自塔里母河源迤北從山出水流至沙地
自涸凡有居人必依水次其河長者數百里短者數
十里不可勝記記其稍有源委者海多河南源之西
三百里有一河二源俱發葱嶺下東流經察克齊地
崖拉哈地之南北又東合焉又東經哈拉他博地格
則兒地沙爾達郎地之南又東南至格察地之南涸
海多河東北源克里忒悶多招地隔嶺東北有一
河源出天山下西南流百數十里經哈登綳達地東
折南流百里又折東南曲曲流百餘里有一水東北
自天山下南流經哈博七海地長三百里來會又東
南七十里經他拉哈齊地北折而東有一水北自天
山南流三百餘里來會又東數十里有一水自東北
登努兒忒地之東滚西喇地之北凡三大溪出天山
下西南流百餘里并數小水合西南流百餘里又南
來會又東南八十里經烏薩克塔兒地南又東南數
十里涸(此水源盛又合數水其流不長南去海多河隔山百餘里涸處在大山北麓直土魯番城)
(西稍南五百里也)又東有阿爾灰河一出滚西喇南大山東
北流經薩爾查地南又東北流百餘里又一源自天
山西南流亦百餘里經部落東南而東一源自東
來經阿爾灰昂阿地南者西流亦百餘里來會會
處在土魯番城西三百餘里(此水合三河不涸疑即漢車師前王治交河城)
(之交河也衣自阿爾灰河而東百餘里有拖克孫河自西北昂勒圖地東南流百里經哈拉巴爾噶孫)
(地西又東南百餘里經衣拉里克地東又東南至拖克孫南山北麓長三百里此水甚細在土魯番城西)
(百餘里此水源之昂衣勒圖地踰嶺而西即烏魯木齊城有烏魯木齊河疑即漢車師後部地也又東)
(過布喀地三十里有河自北而南經土魯番城之西二十里其南兩源皆出巴巾圖西南山合而北與會)
(長二百里舊疑為古交河天山在城北二百里土名波克他阿林)
自土魯番城(西二十六度五分極四十三度五分)東稍南至哈密古伊
吾地(西二十二度三分極四十三度弱)千二百里沙地逢水泉為聚
落無大川澤唯哈密有一河在城東南南北長百里
許曰哈喇烏蘇自哈密東南為大沙海無流水其
北連山叠嶂自東北數百里來即天山也一名白山
又名折羅漫山為自古西域諸國之脊東西綿亘三
千餘里經土魯番入準噶爾界又西南與葱嶺接其
支峯土名不一在哈密者曰都孫布里克山曰查拉馬
哈山曰察漢哈馬兒山在土魯番者曰波克多山實
牽連不斷近山南北多水泉處即成聚落哈密城北
百二十里即山麓也隔山東北三百里有莫海圖河
自忒古里克地之西南波簍兒地之南二水合數小
澗東北流百餘里會又東北數十里至沙海涸此
水源西北數十里有池曰拖勒庫兒周三十里在山
麓又西北三百里有巴里庫兒池巴里庫兒池在
天山北直哈密城西北三百里許(西二十三度三分極四十三度八分)
源自廓什土昂阿地大山一河西北流經盔素地北
又西北百數十里經烏勒圖布拉克地南會東南來
諸泉水又西北滙為池周八十餘里南北頗長池南
五十里即天山之灰羅衮他嶺又南即烏黑那嶺南
通哈密路也自此而西為沙海又西五百里而
天山北麓隨處有泉成小河或數十里或百餘里至
沙而涸聚落皆依水而居(自東漸西北曰薩拉海曰毋藟曰几勒馬太曰七太曰拖)
(波洛克曰必留曰几木塞察罕烏番曰得兒曰阿叉曰厄爾木克曰蘇白河也曰賽因)
(搭拉曰烏魯木齊河有三源南出天山東北流而合通經烏魯木齊河屯兩城夾水又北曲曲百八十里經)
(郭八什地東又北百數十里經木齊站又北涸源流幾四百里曰昌几曰洛克魯木曰昏塔布曰特姑里)
(克烏藍烏蘇曰哈齊克烏藍烏蘇曰馬那思曰西博拖烏藍烏蘇皆紅水也曰活羅國思曰岸几海以上)
(甚長者三百餘里曰盔吞一小溝曰哈勒布塔一池也曰蘇魯克曰昂圖曰苦爾土哈拉烏蘇以上三水)
(皆幾三百里曰歸拖朵克一小溝又西北即凖噶爾城西河水又西曰波爾哈蘇太必拉又西北曰干木朱)
(布拉克又西曰塔爾齊之察罕鄂模周迴百數十里又西北則波羅塔拉河源也天山)
(尚相連西北去)
天山自東而西而西北入準噶爾界者其水東北流
滙為巨澤者曰波羅塔拉河葱嶺連接天山自東北
而西南入葉爾欽界者小水西流無數其北會數川
西北流滙為巨澤者曰伊里河又南其水西流大者
曰曲河又南其水西流滙為澤者曰塔拉河又南有
衣楚他什河有西拉河
波羅塔拉河二源一出西北大山之麓(山即天山襟凖噶爾之南而西)
(而西北不知里數發源處西三十四度極出地四十六度三分)東流折而東北曲曲
二百數十里折向東流稍南曲曲經凖噶爾北境五
百餘里曰波羅塔拉必拉又東而南源水自西南來
會(西三十一度一分極四十五度九分)南源出南大山(山即天山自哈密土魯番而西)
(至厄倫哈必拉寒地漸西北至凖噶爾南境發源處西三十一度八分極出地四十五度)東北流
曲曲百六十里經準爾噶城西(西三十一度四分極四十五度五分)又
東北流百四十里而西北源來會二水既合東流
六十里滙為波羅塔拉鄂模周回二百許里(在凖噶爾城東)
(百六十里兩源西北一水最長湖之前後皆沙漠也湖西三十度四分至九分極四十五度八分至四十)
(六度城西百里地曰托地有小河又西北七十里平地有七泓泉城西南二百四十里地曰波爾哈蘇太)
(昂阿有一河西南自天山麓東北流二百里許又西北百餘里地曰干朱干布拉克有河長百里許又西)
(八九十里地曰厄爾摘土博木又西北至山麓五十里地曰塔爾齊昂阿其東北有察罕鄂模周回百數)
(十里其西即塔爾齊達巴罕嶺最高大其南百數十里即波勒哈蘇太達巴罕嵳峩相望皆天山之脊也)
(自哈密西北至凖噶爾界天山連亘不斷其陽麓水皆南流陰麓水皆東流東北流皆至沙漠而涸或滙為)
(湖不流)
伊犁河亦曰伊里河即古伊列伊麗之轉聲也有三大
源東南源又有二一出土魯番城之西千二百餘里
準噶爾城南四百餘里地曰阿敦枯勒西北有高嶺
曰阿敦枯勒達巴罕即葱嶺之脊其西麓泉發曰空
濟敦色禽西北流(西三十一度五分強極四十三度八分葱嶺西南自葉爾欽而來東)
(北行曲曲三千餘里至此又東北百餘里曰厄倫哈必拉寒與天山相接在凖噶爾城南稍東三百里其)
(南即海多河之北數源出克里忒地南流者也)經察克察海阿拉兒地北又
西稍北曲曲百八十里經特爾哈勒地北又西而東
南出昌馬地者來會(昌馬在阿敦枯勒嶺之西南五十里其南有大嶺曰那勒忒達)
(巴罕亦葱嶺之脊與東南烏那哈達哈達巴罕相望水發嶺之西北麓西流數十里折而西北曲曲二百)
(餘里經特爾哈拉地西南又北與北流會)又西流數十里折西北流經昌馬
空几思阿達地北又西北八十里經烏藍布拉地北
又西北五十餘里至拖古思塔留地南有一河自西
南來分作七渠北流如琴絃來會即西南大源之特
克思河也(地在準噶爾城西南四百餘里)特克思河出西南根克多
貝格根地之大山東麓(西三十四度極四十三度六分山亦葱嶺支峰)東北
流曲曲三百餘里分為二派一東北流五十里又分
為三其一最東流十餘里又自分三渠北流五十里
入烏藍河其一北流自分二渠流七十里入烏藍河
一派北流三十里分為二渠俱北百餘里入烏藍河
(自東北一派至此東西百餘里如絲在機杼分明初會及畢會之地曰烏藍布拉之西烏藍波拉之東)
既會特克思河又西經烏藍波拉地北又西北八十
里經哈塔克厄爾齊地北又西北六十里經部落北
土人名曰衣里必拉(在準噶爾城西南七百里西三十三度六分極四十四度四分)
又西北百里經大山北麓而東北大源來會東北
大源出天山南麓(山在準噶爾城南稍西二百數十里天山之麓東南去厄倫哈必拉)
(寒地三百里十西三十一度七分極四四度八分)西稍南曲曲流六百里經
波爾哈蘇太昂阿地南又西至山北與伊里河會
伊里河既會東北大源西北流經阿巴打里木多地
北(地北倚河南倚大山隔山曰察普七兒昂阿)又西北百里有一河自西
南山來會(山即達巴罕西南連山此河東北流二百餘里合焉)又北經昏海努
克地東又西北三十里經札克圖地北又西北百餘
里有活羅郭思自東北來會(活羅郭思河出準噶爾城西六百餘里塔爾齊)
(地正直察罕池及天山之西百餘里平地西南流百數十里經部落西北又西南曲曲二百里與伊里河)
(會)又西北曲曲流沙漠中五百餘里滙為吞思鄂模
東西長形如瓜瓠周回三百數十里(池自西三十六度五分至三十)
(七度四分極出地四十五度五分至八分此河徑六度又合羣川為葱嶺西北巨川)
曲河自葱嶺西麓(地在土魯番城西南徑千六百里凖噶爾城西南千餘里昌馬西南八百)
(里特克思河源正南二百里為阿克蘇地西境隔山西三十三度九分極四十二度九分)西北
曲曲流千數里自涸(西三十八度九分極四十四度七分此河徑五度)
塔拉河自葱嶺西麓(地在曲河源西南三百里即多倫地之西隔大山二百里也西三十)
(五度七分極四十一度九分)西北曲曲流阿拉坤西里地之北(南至)
(大山尚三百餘里)九百餘里滙為西七勒里克鄂模形東西
長周回百餘里(池自西三十九度一分至四分極四十二度八分至四十三度此河徑四)
(度至阿拉坤西里之山東自葱嶺此約九百里又西數百里)
自塔拉河而南無大水其可名者有三曰特因多
博河自葱嶺西麓西流經徹本薩爾太地南又西二
百里經索克地北又西數十里涸(源在嶺西亦分水嶺也東北為土什)
(克水長二百里東流為阿勒土思水東北流經衣齊木拉哈地南又東經哈什哈勒地北又東北經哈拉)
(七勒地烟達木地西又東北至當几爾察地而涸共行四百里嶺在多倫地之南九百餘里南去葉爾)
(欽塔里母河源四百里)曰衣楚他什河西流經薩喀兒地南
又西北經喀拉孤兒札地北又西經厄塞滚地北又
西會東南來一水折向北經索左克地東又西北曲
曲三百餘里涸(此水在特因多博河之西北長五百餘里)曰西勒必拉
自南大山(厄塞滚西南百數十里)西北流經廓羅滚多博地西
又西北經廓克布拉克及岸几烟之北又西北曲曲
數百里(岸几烟西三十七度七分極高四十度)
水道提綱卷二十八
