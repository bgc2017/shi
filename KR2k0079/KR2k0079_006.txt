水道提綱卷六
原任禮部侍郎齊召南撰
入河巨川
洮河源出洮州衛西南邊外之西傾山東麓(在衛西南三百五十)
(里當黃河自東折向北之東岸山綿亘千餘里為諸山冠墊江水出其南麓南入江又諸川小水出西北麓)
(西入河番名羅察普喇山即古西傾一名西彊山又名嵹臺山洮源處當山之脊曰托禮嶺其上平坦即)
(古羊撒嶺其北曰多克的山東北曰綽農蘇爾瑪拉峰甚高大)泉湧地十餘滙為一
道(即栢木溝)俗曰巴拉巴河東南流折而東其南北受小
水十餘至洮州衛西南入邊界舊洮州南有水西南
自邊外來會東流經衛南稍東衛城左右二水合而
南注之又東經岷州衛西之野狐橋北有西灣水自
北來注之又東經衛城北有叠藏河西南自邊外東
北入邊合諸水繞衛城東而北注之(叠蔵河自邊外廢叠州南山西)
(北流百數十里入邊經白石山南馬釋倉北有一水自南來會又東北有高麻溝水自南來會又東北有)
(分水嶺水自南來會又東北經衛城東又東北入洮河)又北流折而西北又東
北流至臨洮府南有小水二自西南合而來一自東
南來俱會(東南水即牛心山水西北流經十八盤山西麓又西北入洮河)又北經府
城西而北有東結河南合鳥鼠分水嶺之水自東南
來會(東結河東南出七聖山西流有鳥鼠山東北分水嶺三源西北流合而北來會又西北流至府)
(城東折西流經城北而西入洮河此分水嶺其東麓水入渭水)又北有三坌河西南
自邊外入邊合而東北來會始折西北流經沙泥驛
中堡南又西北有小水自東南來注之又西北流折
而東北至蘭州西境北入黃河曰洮口(源西十四度六分極三十)
(四度七分入邊西十三度二分極三十四度四分百洮口西十三度一分極三十六度三分舊言行八)
(餘里)
湟水即洛都水今番名博羅克克河源出西寧府西北
邊外當青海之東曰噶爾藏嶺(元人所謂祁連山即明志所謂熱水山也)
三泉一名伊克烏拉古兒台一名圖爾根烏拉古兒
台一名察哈烏拉古爾台南流二十里滙為一水其
東有布虎圖嶺二泉亦南流曰崑都崙河會茂海圖
河水來會又東南流至董郭兒廟南有圖爾根察漢
河自西南來會水勢始盛折東流入西寧邊鎮海營
曰西寧河至府城西有北川河自北來有南川河自
南經城西而北來並注水如十字經城北而東(北川河即)
(古破羌水源出邊外阿勒坦山南流曰阿爾坦河有布呼克河自西北合二小水來會又南流入西寧北)
(川營邊又南入西寧河南川河即古六谷水源出西南邊外西喇苦特山東北流曰西喇庫特河入南川)
(邊曰南川河又東北經府城西而北與西來之西寧河會)又東南有沙塘水自北
來注之經碾伯老鴉二堡南折東北流經冰溝驛南
又折東南流至西大通堡之東南山中與西北來之
大通河會又東南至蘭州西境入黃河大通河較
湟水尤長源出青海之西北境阿木你厄庫山南有
池水東南流曰烏蘭穆倫河(西十八度一分極三十八度徑在肅州之西南)
(五百里其山北水俱北入滔來河西水會布喀河惟此水東向)東百五十里有哈爾
琿河自北來注之又東北曲曲流南受一水又東北
有滿楚克河自西北來會東經甘州府南邊外番大
山(凡山南水俱流入青海)東南流八百里北受小水六南受小
水五至西大通堡入邊經堡西又東南會湟水又東
南至苦水堡西南南入黃河即古浩亹水也(西十三度一分極三)
(十六度三分)
汾水源出静樂縣北管涔山(山最高大蜿蜒數百里為山西諸山之祖其東北水)
(皆北入桑乾其東水皆東入滹沱其西水皆入黃河而汾水其南水也西四度三分極三十九度)南
流經寧化所西又東南流其左源二澗出管涔之東
山者合而西南流來會(管涔自神池堡而南連峰不斷西為岢嵐州古茅山荷葉)
(山相接此則静樂東北境山在頭馬營之北其東北衍為雁門廣武諸山出城東北為渾源之北岳其東)
(南為萬華雲中巾字諸山曲折而南為霍州之霍山)南流經縣東北折而西南
流經城西北又西南有碾河自東北來合两小水折
西北流來注之(碾河出東北山西南流百里有小水自東南來會折西北流又北合一水)
(折西流經縣城南又西入汾)又西南有羊兒河自西北合二澗來
注之又南稍西有社干河自西北來注之折南流經
石峽山西有嵐河西北自嵐縣合一水東流注之(嵐河)
(出嵐縣北山曰葫蘆泉東南流經縣城東曰葫蘆河東南流有馬路河自西來合又東流入汾)折東
南流有石樓山水自西來合天成泉水東流注之(石樓)
(山東水東流至樓煩鎮東南天成泉水自西南天成村東北流來會又東北經雁門村北又東北入汾)
又東南至天門關西有小水自北來注之又東南至
向陽店南有直谷水合石橋河自東來注之(直谷水西北流)
(有東北一水自東黃鼠村來會又西流經西黃鼠村北有石橋河北自黃山寨西南來會又西南流至南)
(陽店南入汾水)又東南有小水二各自東北來注之(一自陽曲灣來)
(一西至府城西北)南經太原府治陽曲縣西稍南有韓村水
自西合二澗來東注之折西南流經大原縣城東又
南有晉水自西來會(晉水出縣西懸甕山一名龍山一名結絀山晉泉一泓在縣西)
(南晉祠鎮之南西流入汾)又南有榆次北水自東北來注之(水出夀陽)
(西南山西南流至榆次縣北有小水北自陽曲縣東境山來會又西南百餘里入汾)又西南流
經清源縣東南徐溝縣北有洞渦水東北來合諸水
來會(洞渦水出樂平縣西之陡泉嶺西北流有浮化山水自東北合夀水來注之夀水出夀陽縣西)
(境山两澗合東南流至縣城西南有一水北自城西一水東自城南來會又西南流浮化山水東自平定)
(州西界來會又西南會洞渦水又西流有大凃水自東南南合小凃水西北流來會又西經榆次縣城東)
(南有小水自北來會又西南北合一水又西南有象谷河自東南馬陵關南黃花嶺北北流折而西北有)
(大塔山之金水河自東來會又西北至徐溝縣東北會洞渦水西流經縣城北又西入汾)又西南
經交城縣南有祁縣水自東南來注之(水出祁縣東南分水嶺北)
(其南水入濁漳也西北流百餘里經縣城北又西北入汾)又西南有文水自西北
來注之又西過文水縣南(文水出縣西北山東南流百里曰文峪河經卦山西)
(石峽山東有小水北自馬鞍山來會又東南百里入汾)又西經平遥縣西北境
汾州府治汾陽縣東境有馬跑泉水西北自白虎山
來注之又東南流折而西經孝義縣東有義河西自
狐岐山東流經縣城北而東注之又南稍西經介休
縣北有中都水東北自平遥合諸水來注之(中都水出東南)
(上殿山西北流有賀水自東來會又西北經平遥縣城北西南流有亭同水自東南來會于城西北又西)
(南至介休北有綿山水南來會又西入汾)稍西有孝河西自孝義南境來
注之又南經冷泉關西有景家溝自西北來注之又
南至靈石縣西南有澗河西北自烏雞山來注之又
西南有狐岐山南水自西北南合康城鎮水東南流
注之又西南有韓侯嶺水自東來注之又西南經汾
西縣東折而東南流經霍州城西稍南有水東自碾
台山西經城南來注之其西即汾西之轟澗自縣城
來東南注之又南東受一小水又南有羅雲山水自
西北來會稍南有□水東北自霍山西南麓西流注
之又南經趙城縣城西南有霍水東北自霍山南麓
西經洪洞縣城北而西注之又南經洪洞西南有澗
河東自岳陽北之渗水西南經洪洞城南而西注之
又西南經平陽府治臨汾縣西北有滴水河合諸水
自東南來注之(滴水河出浮山縣南長堡北流至縣西北有黑水南合一水自東來會又)
(西北流有楊村河自北來會又西北至喬李鎮又受南北二水又西流經府城北又西入汾)汾水
于平陽西北分為二𣲖一南流稍西經襄陵縣城東
一西南流支渠如織經城北及城西曲而東南復合
經趙城鎮西稍南又分為二南流十餘里復合又西
南經太平縣東南曲沃之北曰高縣鎮有小水自東
來注之又西南經絳州城南有澮河東自翼城曲沃
來注之(澮河源出翼城縣東南山西流經中衛鎮又西稍北至城南有小水三源自南山合而來)
(會又西北有城北來自東來會又西經曲沃縣南又西經候馬鎮南又西至絳州城南入汾)又西
有馬首山清濁水自北來注之又西經稷山縣城南
又西經河津縣城南又西南流至葫蘆灘南榮河縣
北境入黃河在龍門之南五十里曰汾口(西五度九分極三十)
(五度五分)
洛水即古漆沮源出慶陽府治安化縣北境三百餘里
之白於山(在邊城寧塞堡南靖邊營之西南)两源一西南流一東南
流合而東南經金塘東分為二𣲖有一水自東北來
會二𣲖復合折而東流又東南經保安縣西南境曰
洛河有黑水河自西來注之又東南有周水河北自
縣城西南流注之(周水河出保安西北山在靖邊營之東南即白於山之東阜相去百)
(三十里東流折而東南至縣城西有一水自西來會又東南即折而南百五十里與洛會洛河始大)又
東南經安塞縣西南境有摩雲嶺南水自北來注之
(嶺在安塞西保安東南嶺東水入延水其西南水入洛河)又東至甘泉縣西北有
一水自東北來注之(水出延安府南山南入洛)又東南經城西南
又東南有清水泉自東來注之又南經雕隂山東又
南經鄜州城東有採銅川自東北來注之又南折而
西南流經洛川縣西境有街子河自東北來注之又
南流至中部縣東北有華池河自西北合清水河來
會(華池河俗亦名洛水其源出合水縣東北之白於山曰延鳩川在慶陽府城東北百二十里東南流)
(有華池水自北來會華池三源曰豹子川南流曰平戎川西南流合而南其西北有一水來會東南流曰)
(華池河延鳩川自西來會又東南流經邵庒驛西又南折而東二百二十里至隨后嶺東北有清水河自)
(北來會清水河源在豹子川之東百餘里两源合東南流有一水東北自馬超洞山西南流來會又南至)
(隆益驛北有一水自西來注之又東南流百餘里經鄜州西南之長村驛東折而南流六十里與華池河)
(會又屈曲東南流入洛河俗名三川水即豹子川等名也)又東南有葫蘆河東北
自洛川來注之(河出洛川縣西南境南流折而西南入洛河)稍南有沮水
自西來會(沮水即禹貢沮水出中部縣西北境子午山東流經駱駝岡北翟道山南俗曰沮河)
(有子午河自西來會又東有慈烏河西南自石龍巖北來會東南流經縣城南又東稍北三十餘里入洛)
(河)又南經宜君縣東北境至武莊鎮西折東南流經
白水縣東澄城縣西有一水自東北來注之(水出麻林山西麓南)
(流百餘里入洛河在澄城西北麻林之南即壺梯山又東即梁山也)又南甘泉自東北
來注之(甘泉在澄城北山西南流至縣西南有金沙谷胡倉泉二池自城南西流合而來會又西)
(南入洛河)又有白水西北自大神山來注之(水出白水縣北境大神山)
(之東曰秦山東南流經縣城西南又東南八十里至甘泉口之南入洛河)又南有大浴河
自東北來注之(河出澄城東北山東南流八十里折而西又八十餘里入洛河)又南
稍西經蒲城縣東境同州府之西北境有一水西北
自蒲城來注之(水出蒲城西北境東南流經縣城南漢底鎮北又東南六十里入洛河)
折而東南流經府城南又東南至朝邑縣南太白池
北(自同州南有白馬池其東曰麻子池又東曰太白池皆在洛南岸外)於趙渡鎮南東
入黃河(洛水雚于朝邑西之朝坂南經趙渡鎮至華隂縣西北之葫蘆灘合渭水東至渭口入黃)
(河自明時改流不南入渭今洛口南去倉頭村南之渭口三十里此洛周時與渭涇為雍州三川即禹貢)
(漆沮既從小雅瞻彼洛矣源處西八度五分極三十七度四分洛口西六度四分極三十四度七分)
渭水源出渭源縣西鳥鼠山一名青雀山南北两源北
源發北麓分水嶺東南流(分水嶺西北三水皆西北至臨洮府入洮若渭源則)
(東南水也)經縣城北又東稍南南源水自城西南東北流
會焉(南源出鳥鼠山南麓大樹下東流折而東北經縣城南又東北與北源會)又東稍南
有五竹山水曰清水河自南來注之又東南經鞏昌
府治隴西縣城北又東有赤亭水自東北來注之又東
南有小水自東北來注之(水出角山東南麓)又東南經寧遠
縣西北出桃花峽两岸皆山又南有漳河西南自漳
縣來注之(漳河出西南境崆峒山東北流曰遮陽水有擦寸河西自西傾山剌能河西北自道)
(陽山東南流皆會焉東經縣城南折而東北流有水自南來會良恭水出岷峨山之北北流有閭井水自)
(西南來會折東北流至新寺鎮北有馬淳河東南自栢林山來會又北有笛溝水自西南來會又東北八)
(十餘里入渭水即古廣吴水也良恭閭井之南即岷州衞岷峨山筍溝源即衛東大山也)又東南
有山丹河自南來注之(水出寧遠縣西南之青陽山北流折而東北入渭水)折
而東經縣城北又東流稍折而東北有桃花山水自
西北來注之(水出鞏昌府東南通渭縣西南桃花山東之魯班山南流折而東南經樺林山)
(東麓又東南至寧遠東北境入渭水)又北折而東有&KR1000;牛山水曰南峪
河自西南來注之(&KR1000;牛山在寧遠東南其東南為老君山又東為白崖山即古朱圉山)
(當伏羌縣西南)又東經伏羌縣城北有華川水北自通渭縣
來注之(水两源出通渭縣北百餘里安定堡之西北山南流而合至縣城之東又西南流有十八)
(盤山水西自高山東南流經城西而南來會又南曲折百二十餘里入渭水)又東北流折
而東南經秦安縣西南境秦州北境有羅玉河北自
静寧州莊浪縣合諸水南流注之(羅玉河上源北曰苦水河東曰甜水河苦水)
(河出固原州西境消河堡東北大山其東水入固原清水河北至鳴沙堡入黃河者也其南水南經堡東)
(又西南折而東有一水自東北來會又西南流七十里有一水自西北來會又南有張儀堡水自東合一)
(水來會又南曰苦水河又西南經静寧州城西北又南有甜水河自東來會于城之西南甜水河出州東)
(隆德縣東連山二源自東北來一源自東南來夾城南北至城西北而合又西流折而西南至神林堡東)
(折而西流又西折而南有水自來來會又西南經州城南又西南會苦水河又南有一水西北自青家驛)
(東南流經高家堡西而東南來會折東南流經莊浪縣西南境有一水東北自縣城來一水西北自安定)
(堡東山來並會又東南流有隴山水自東北來會又南折西南流有一水東自華亭南山三鄉關來會又西)
(有陽兀川西北自永寧堡來會又西南至秦安縣城大西北又南經神仙嶺東又南入渭水此水較諸水稍)
又東南經秦州東境有秦州河合諸水自西來注之
(藉水出州西南境嶓冡山東北流有温泉水即叚谷水自西來又一水自西北來會東流經州城南又東)
(流南北合受一小水又東入渭冰)又折東流有牛頭河自東北來注
之(牛頭河出清水縣東北天井山東南阜西南流有湯峪川合濛河自東南來會又西流有集翅河自)
(北來會經縣城北又西南有一水自北山來會又西南至牛頭山西折而南又折而東南入渭水)經
清水縣南境又東有丁華嶺水自北來注之又東折
而南有黃交峪水自西南來注之又東流經隴州南
境有一水自西北來注之又東稍南有長蛟川自北
來注之又東經龍盤山麓至寳雞縣西有塔河自西
南來注之又東經縣城南有金陵河西北自吴山來
注之(金陵河出隴州南境吴山南流合二小水東南流依山西麓至秦嶺重山之南折而南經寳雞)
(縣東又南入渭水大吴山即西鎮吴岳禹貢曰岍山者也陳倉散關俱在寳雞西南)其南即
大散關路也又東經鳳翔府南境有汧陽河自西北
來注之(汧陽河即古汧水源出隴州西北之西鎮吴岳東南流有濁水川西南自竹頭村咸宜關)
(來會又東南流經州城南有汭水出州西北景福山東流經寺厓鎮南又東合北來之魚龍川東南流會)
(東北來一水南經城東而南入汧汧水又南而東南流西受白龍泉水北受石魚溝水又東南至汧陽縣)
(城西南北受暉河水又東南北受澗口河水又東南有小水自東北來注之又東南入渭水)又東
南有代魚河自西南來注之又東經岐山縣南境有
石頭河自西南來注之又東經扶風縣西南境有清
水自南來注之又東過郿縣城北又東有洪河南自
太白山來經槐芽鎮西北注之又東有清湫河南自
秦嶺北流經横渠鎮西北注之又東經武功縣南境
青花鎮東有漳渠自南來注之又東經盩屋縣城北
而東有黑水自西南來注之(黑水出秦嶺二源一出林關驛南山一出其西)
(南山北流合而東北過三交驛北又東北過泥嶺西麓櫻桃驛東又東北至金井西有小水自西來會又)
(東北經盩厔縣城東南又北入渭水)其北即武功西受鳳翔岐山扶風
諸水北受麟遊永夀乾州諸水口也(鳳翔二水俱出府北大山一東)
(南流經府城西南東流折而東南與東源之東南流者會而東有岐水北出岐山南流經縣城西而南來)
(會經城南又東南流有湋水北自鳳鳴山南流右合一水又東流左合北來之周原水而南來會又東經)
(扶風縣城南曰湋河又東北流折而東經武功縣城南有石臼水西北出麟遊縣西北山東南流經縣城)
(南會城東自北來之澄水又東南百四十里至武功縣城東北與永夀縣西北之武亭河南流經乾州西)
(南合西北來之漆水而南者會于武功城之東南又東南流入渭水水口之東即長寧鎮也)稍東
有赤水南自終南山北流注之(終南綿亘數百里西自郿縣而東至西安)
(皆其支阜隨地異名)又東北經興平縣南境有一水自南來注
之(亦出終南山)有二水自西北來扵馬村鎮東西分注之
(一即興平縣水東流一出東北山東北流)又東經鄠縣北境咸陽縣城東
南又東北有豐水自西來合諸水北流注之(豊水出鄠縣東)
(南牛首山北流至縣東北有澇水西南出五福山北流經城西而東北來會又東北流有豹林谷水北流)
(經子午鎮西炭谷東昆明古池西而北又有滈水與石龞各水自東南來合而西北流曰潏水者俱會又)
(東北至咸陽縣東入渭)又東北經西安府治長安縣北境(府城北三)
(十里)咸寧縣北境高陵縣南境涇水自西北來會曰涇
口(涇水見後)稍東有㶚滻二水自南來合北流注之(㶚水上源)
(即藍水也出東南藍田縣藍關之西南山秦嶺其南即丹水南入沔漢者藍水二源北流而合又西北經)
(縣城南又西北有水合三源自西南來會亦出秦嶺者也又西北流曰灞水經府境東而北有滻水西南)
(自太乙山東南之西王峪嶺及秦嶺三源合而北流經錫谷西拖栢東乃東北流至府東北境來會既合)
(滻水又東北流至高陵縣南境入渭曰㶚口)又東經臨潼縣北境折東北
流有淳化清峪二河自西北來合漆沮二水南流注
之(淳化河出淳化縣北山東南流經城東又東南會東北來之清峪河又東南經涇陽縣北境三原縣)
(城北又東南經高陵縣北境又東南至交口鎮北漆沮自東北來會沮水出耀州西北境之分水嶺東南)
(流經建庒西又東南百八十里經州城西南又東南&KR0238;水自東北來會漆水出宜君縣南大神山西南流)
(曰同官川至同官縣東北有一水自西北山來會南至城東南折而西南流至耀州城之東南沮水自西)
(來會□會折東南流至富平縣西北境有甲池水西北來會又東經縣城西南又南左受一小水又南經)
(孝文陵西又南至高陵之交口鎮北與淳化河合入渭交口鎮之東北岸即景渡鎮也)又東有
一水自南來注之又東稍北經渭南縣城北有水自
南來經城西而北注之又東有一水南自龍耳山崇
寧鎮來注之又東經華州西北有符嵎水南自少華
山來注之又東北經同州府南境又東北經華隂縣
北有水南自太華山北流經城西而北注之又東北
至倉頭村南入黃河即古渭汭地曰渭口(源西十二度三分極)
(三十五度二分入河西六度四分極三十四度七分)
涇水源出平凉府西北境笄頭山(在瓦亭驛西北高山其北麓水為清)
(水河由固原州北至鳴沙堡入河其西南即隆德縣東北諸水為羅玉河南至秦安縣入渭者也涇水出)
(其東南麓)两源並發東南流至瓦亭南折而東有小水四
俱自两南美高山來注之又東至固安鎮北折東南
流至府城西北有横水自西南來會(横水出府西南逞宿鎮之西北)
(山两源合東北流經武山北大統山南又東北至府城西北與涇水會)又東經府城北
又東南有二水俱西北自北山來會(一曰闕水一曰盧河)經華
亭縣東北境崇信縣北境有潘雲澗合二水自北來
注之又東南至涇州城西北有汭水合諸水西自華
亭崇信來北注之(汭水出華亭西隴山之東麓東南流有一水自西南來會東北流經)
(縣城南又東北有北水自西北來注之又東北有策底河西北自武山南麓來注之又東北經崇信縣城)
(北又東流折北入涇)又東流稍北有鎮原縣水自西北來注之
(水出縣西北大方山東南流經縣城西南又東南流有一水自北來會一水自東北來會又東南百八十)
(里入河)折東南流至長武縣東北有盤口河西自崇信
涇州之南境來注之(盤口河出崇信縣西南山東北流經縣南境循山麓東北經涇)
(州南境又東北至瓦雲驛南又東經長武縣北境東入涇)稍南有馬連河北自慶
陽府合環縣合水寧州真寧諸川來會水勢始盛(馬連)
(河源出慶陽府東北鐵角城之北山東山其東隔岡即洛水也二源分流至城西而合西南流屈折百九)
(十里至懷安所北有一水北自山中南流經鐵邊城西折西南流來注之又南至柔遠城之東南有黑水)
(河自西北來會又南有一水自東北來注之又南經府城東而南有環河西北自環縣合諸水來會環河)
(出環縣東北興隆山西南流有山城水自西北來會折東南流有一水自西來會又東南經木鉢鎮南有)
(各道川自西來會又東有一水自東北來會又東南流折而南有佛堂溝自西來注之又南至阜城鎮南)
(有野狐溝自西來注之又東南至府城西南又東南會馬連河既會東南流有柴家河自東北來注之又)
(東南有建河東北自合水縣城之東西南流注之又南百餘里至寧州北有珊瑚川自西北來有小延川)
(大延川東北自襄樂鎮合西南流經寧州城北而西來並會又南經州城西又東南有五龍河自東來注)
(之又曲折而南至長武縣東北境有真寧縣水自東合數小水經縣城南而西受北來之馬造溝西流注)
(之又西南與涇水會此水源多流巨與涇水埒)又南經長武東南至停口堡
東有黑水河西南自靈臺縣來會(河出靈臺縣西南境天臺山其西即)
(隴州南即汧陽縣也水東北流經縣南又東北流有一水自南來會又東北經静山南麓至堡南東入涇)
又東南經邠州北又東南有温凉河東北自三水縣
合汃水來會(温凉河出真寧縣南境山两水南流而合折東南流經三水縣西境又南有汃)
(水自三水縣東北石門山西南流經城南而西南流來會又南入涇)其西岸有大谷鎮
水自西南來會(水出永夀北山東北流經涇州東南境入涇)涇水至此曰
九曲經永夀縣東北境淳化縣西境有姜源河自東
北來注之又東南經醴泉縣東北境依九夢山東麓
至南屯鎮之北有水自西北來注之(水出乾州北山東南流至甘北)
(鎮南有五峯山水自北來會東南經醴泉北有入魚河自北來會又東有泥河西自縣城來會又東北入)
(涇其東岸即石橋鎮及北屯鎮也南屯鎮南數十里即文王武王二陵咸陽北境)又東南經
涇陽縣南又東南至高陵縣西南之上馬渡與渭水
會曰涇口(源西十度三分極三十五度八分口西七度四分極三十四度五分)
洛水即豫州川源出陜西商州雒南縣西冡領山有三
源(山在少華山之東南有水東南流俗曰皆谷河經南坪東其西南有藥子嶺北二水合東北流至坪)
(東南來會南坪之西北連岡相接俗曰龍耳山疑即禹貢𨗳洛之熊耳東南流九十里經縣北又東南流)
(有一水西南來會俗曰東川又東南有禹平河合二水北自蘆靈關來會)合東南流經縣
北又東南南北各受小水一至靈峪口之南東入河
南界百數十里經盧氏縣城南又曲曲東北經熊耳
山北(山為伊水源北皆岡阜洛水相去尚八十里不相涉也)二百七十里至永
寧縣城南又東北經宜陽縣城北又東北出重山至
河南府城洛陽縣西南境有澗水合榖水西北自澠
池新安來會又東經府城南而東有瀍水自北來會
又東經孟津縣南境至偃師縣城南有伊水自西南
來會(澗水出澠池縣北境之白石山南流經縣東稍南折而東流經義昌驛南又東榖水西北自闕)
(山來注之俗總名曰榖水又東稍南經新安縣城南又東稍北至府西境有王祥河自西來會東南入洛)
(流瀍水出府城西北境朁亭山與榖城山相連東南經府城東北又東南入洛伊水出盧氏縣東南)
(百六十里之東巒山即熊耳山支阜亦曰悶頓嶺與杏花山相連東北流經嵩縣城南又東北經伊陽縣)
(北境白元鎮東折而北流經宜陽縣東境又折東北流至洛陽南境有小水自東南來注之又東經翟鎮)
(南又東北至偃師縣城南入洛)洛水既會伊水又東北流經鞏縣西
北而東北至汜水縣之西北入河(源西六度七分極三十四度洛口)
(西三度三分極三十五度弱此新洛口也)
濟瀆源出懷慶府濟源縣西北與山西垣曲陽城二縣
接界之王屋山頂曰天壇有太乙池渟□不流即濟
源禹貢所謂沇水也(王屋山在垣曲縣之東北界陽城縣之西南界其東南為盤亭)
(山又東為析城山源西四度四分極三十五度三分強)東數十里出地東流經
濟源縣城北又東分為二𣲖一經柏香鎮之南東南
流入河(南岸為鞏縣西北境連山)一東流經鎮北又東曰豬龍河
經府城南境又東經温縣北境又東南至武陟縣南
之澗溝村入河(南岸為汜水縣東北及河隂縣西北境河隂之西南為滎澤東為滎陽自)
(西漢末不復南溢為滎矣)
沁水源出山西沁州沁源縣北之綿山車家嶺俗曰水
谷河東南流其東源出琴谷者自東北來會經綿上
鎮南又南經陽城村西南官軍鎮東有二小水自東北
來會(一香果山水一馬圈溝水)西南流有五龍川合浩河自西北
來會(五龍川出土嶺西山東南流有浩河出仁霧山東流經韓洪鎮北郭道鎮南與五龍川會東南)
(流入沁水)又南經縣東而南有青龍河自東來會折西南
有西川河自西北來會南流經圍寨鎮西有大南川
自西北來會又南經屯留縣西境岳陽縣東境之高
壁村東有和川自西來會又南經蘇村東衛寨西有
邊寨鎮水自東北來注之又西南至端氏鎮南有邢
堡水自西北來注之其南即三峽偃月山也又東流
一小水自東北來注之又南經沁水縣東境有海河
合諸水自東北來會(海河出沁水縣西之烏嶺關東流北合一水東南流經縣城北)
(又東南流有固鎮水合一水自西南來會又東有碧峯山水自北來會俗曰大峪溝又東有友泉村水自)
(南來注之東入沁水)又東流有海子河玉溪河自東北合來注
之折而東南經澤州西北境至陽城縣東有小水自
東來蘆水自西來並會又南有澤河自西來會(澤河出陽)
(城縣西南境析城山西北之岳神山東北流合一小水折東南流經濩澤故城南又東流有一水西北自)
(西山來會又南流有桑村河自西來會又東入沁)折而東受東北來之長河
水又南流入河南界經懷慶府西北濟源縣北之太
行山東南流經窑頭村南又東南至府西北有一水
自西南來注之東經府城北而東有廣濟河支津自
西南穿城而東北流來會其北受大丹河水水勢益
盛(大丹河出潞安府西南山南流至高平縣東北有浮雲河西北來會南經縣城東又南許河自西來)
(注之有耳白水東北自陵川縣東北之聖宫山西南流合蒲水來會又南流東受白羊河水又南經澤州)
(東南境有白河黃沙河西北自州城合而東南會天井關北水東入丹河又折而東南入河南界經懷慶)
(府北境之方山東又東南出山流分為二其東流者曰小丹河東北經修武獲嘉與衛河合者也其南流)
(曰大丹河至懷慶府城之東北入沁水)又折而東經温縣北境至武陟
縣城北折而東南流數十里入河曰沁口(在澗溝村東二十餘)
(里南岸即河隂縣北境也)
水道提綱卷六
