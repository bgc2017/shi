資治通鑑外紀卷第一
宋京兆萬年劉恕編集
包犧以來紀
包犧氏
包犧氏(母曰華胥蛇首人身)風姓生於成紀(年可紀而皇甫謐上古至周厲王無)
(疑事異端備列於注以示傳聞異辭諸儒所紀皆有年衆說差玄不同及)象日月之明謂
之太昊取犧牲以充包厨號包犧後世音謬謂之伏
犧或謂之虙犧一號皇雄氏(黃熊或作)都陳(或云甲寅元年辛巳)上
古之時人民無别羣物不殊未有三綱六紀衣食器
用之利民人但知其母不知其父卧則呿呿起則吁
吁饑則求食飽即棄餘茹毛飲血而衣皮革伏犧德
合上下天應以鳥獸文章地應以河圖洛書則而象
之仰觀象於天俯觀法於地中觀萬物之宜造八卦
始作三畫以象二十四氣因而重之爻象備矣筮之
紀陽氣之初以為律法建五氣立五常定五行始名
官而以龍紀有甲曆五運象法乾坤以正君臣父子
夫婦之義繼天而王為百王先度時制宜作為罔罟
以佃以漁以贍民用制嫁娶以儷皮為禮於是人民
乃治君親以尊臣子以順羣生和洽各安其性(一百在位)
(國皆風姓司太昊有濟之祀昔者天地未分謂之太一十年或云一百一十六年至周任宿須句顓臾四)
(質謂之太素質形已具謂之太極亦曰渾沌五氣通易元氣始萌謂之太初氣形始端謂之太始形變有)
(氣冲為天濁以隂凝故氣下為地天地形别謂之二運二靈體散為天地之元故離為清濁清以陽發故)
(謂之三才儀以人參之)
(二十七萬六千年或曰二十六萬七千年十紀者開闢至獲麟二百七十六萬歲分為十紀大率一紀)
(五龍紀二也或云五姓紀二十七萬三千六百年是九頭紀一也時有臣無官位尊卑之别)
(攝提紀三也或云七十二姓紀六百一十四萬九千為五龍一云七萬三千六百年)
(千五百二十五年五百二十年是為攝提或云括提一云六十四萬九)
(云六千三十年合洛紀四也或云三姓紀六千四十年是為合洛一)
(序命紀六也或云四姓紀四萬年是為序命亦云述連通紀五也或云六姓紀三萬二千年是為連通)
(犧始作十二言之教方叔機注曰九頭紀一五龍紀紀鄭玄六藝論曰遂皇之後歴六紀九十一代至伏)
(九十一代或云一百八十七代五攝提紀七十二合洛紀三連通紀六序命紀四凡)
(因提紀八也循飛紀七也)
(流訖紀十也或云疏訖或以為十紀自燧人已下禪通紀九也)
(天地渾沌如雞子盤古氏生其中萬八千歲天下開一云伏犧前六紀後三紀流訖紀自黃帝為始)
(天聖於地天日高一丈地日厚一丈盤古日長一丈闢陽清為天隂濁為地盤古在其中一日九變神於)
(生物始於盤古天地萬物之祖也其死也頭為五岳如此萬八千歲天數極高地數極深盤古極長然則)
(為江河氣為風聲為雷目瞳為電喜為晴怒為隂秦目為日月脂膏為江海毛髮為艸木先儒說盤古泣)
(臂為北岳足為西岳吳楚間說盤古夫妻隂陽之始漢問俗說盤古頭為東岳腹為中岳左臂為南岳右)
(於九故天去地九萬里也後乃有三皇數起於一立於三成於五盛於七處)
(十二頭號曰天靈或云一姓十二人頭即人也古語天皇氏天地初立元氣肇始歲起攝提有神人一身)
(山下一作括州治一萬八千歲易緯通卦驗曰天皇質如今人數魚鳥以頭計之被跡在西北柱州崑崙)
(有三名注云君之用事五行王亦有五期輔有三名之先與乾曜合元天地成位君臣道生君有五期輔)
(地皇氏代天皇一姓十一頭興於熊耳龍門山定星公卿大夫也)
(或云八千年或云一萬一千年辰分晝夜以三十日為月十一月為冬至治一千年)
(地之口依山川土地之勢財度為九州謂之九囿各人皇氏代地皇九頭兄弟九人生於刑馬山出於堤)
(雲車使風雨兄弟各三百歲或云各一百歲一百五居其一而為之長人皇居中州以制八輔駕六羽乘)
(各一百六十代一云天皇地皇人皇兄弟九人分長十六代合四萬五千六百年謂之九頭紀或云兄弟)
(有巢氏上古穴處人民不勝禽獸蟲蛇有聖人教之天下)
(南有天下百餘年或云百餘代構木為巢以避羣害食艸木實號大巢氏治石樓山)
(病有聖人作上觀星辰下察五木鑚木取火炮生為燧人氏民食果蓏蜯蛤腥臊臭惡傷害腹胃而多疾)
(萬年或云一萬二千年通卦驗曰遂皇始出握機矩熟養人利性避臭去惡遂天之意有天下百餘代八)
(也言遂皇持斗機運轉之法指天以施政教六藝論表計寘注云遂皇謂遂人在伏犧前始王天下矩法)
(皇初起人皇卽遂皇也譙周古史考曰有聖人以火曰易者隂陽之象天地之所變化政教之所生自人)
(曰燧人氏沒包犠氏代之自天皇至燧皇九十一代德王號燧人次有三姓乃至伏犠皇甫謐帝王世紀)
(包犧氏沒女媧氏代立號女帝是爲女皇元年辛未一百八萬二千七百六十年)
(時四極廢九州裂天不兼覆地不周載火爁炎而不風姓蛇身人首作笙簧張雲幕而枚占神明往古之)
(媧鍊五色石以補蒼天斷鼇足以立四極殺黑龍以滅水浩洋而不息猛獸食精民鷙鳥攫老弱於是女)
(地不足東南故百川注焉蒼天神四極正淫水涸冀濟冀川積蘆灰以止淫水天不足西北故日月移焉)
(百三十年川平狡蟲死精民生承包犧制度無所革造在位一)
(柏皇氏大庭氏)
(栗陸氏中央氏)
(赫胥氏驪連氏)
(混沌氏尊盧氏)
(有巢氏非人皇之後有巢氏皥英氏)
(實不成士逹作為五弦瑟以來隂氣以定羣生朱襄氏之治天下也多風而陽氣畜積萬物散解果)
(二曰玄鳥三曰遂草木四曰奮五榖五曰敬天常六葛天氏之樂三人犙牛尾投足以歌八闋一曰載民)
(隂康氏曰達帝功七曰依地德八曰總萬物之極)
(七千七百八十二年女媧至無懷十五君襲包犠氏無懷氏自伏犧至無懷一千二百六十年或云五萬)
(七年一云一萬六千八十年宋均曰女媧至神農七之號一千一百五十年或云一萬七千七百八十)
(十姓至神農十二姓譙周曰伏犧次有三姓始至女媧女媧後五)
(紀官雖有水德在火木之閒非其序也周語曰昔共共工氏在包犧後任知刑以彊伯九域而不王以水)
(天下皇天弗福庶民弗助禍亂並興共工用滅賈逵工虞于湛樂淫失其身欲壅防百川墮高堙庳以害)
(諸侯與高辛氏争而王歸藏啟筮曰共工人面蛇身曰共工諸侯炎帝之後姜姓顓頊氏衰共工氏侵陵)
(共工之力觸不周之山使地東南傾與高辛争而帝朱髮文子曰共工為水害故顓頊誅之淮南子曰昔)
(洪水以薄空桑荀卿子曰禹伐共工六韜曰共工氏遂潛于淵宗族殘滅繼嗣絶祀又曰舜時共工振滔)
(而亡韓詩外傳曰古封太山禪梁甫者萬餘人仲尼自賢以為無可臣者久空大官天下日亂民無所附)
(王天下封禪書曰封太山禪梁父者七十二家夷吾觀焉不能盡識管子治國曰昔者七十九代之君俱)
(伏犧已來三十餘萬歲莊子胠篋曰容成氏大庭氏所識十二而已無懷氏乃至伏犧神農列子楊朱曰)
(氏祝融氏伏戲氏神農氏六韜大明曰柏皇氏栗陸伯皇氏中央氏栗陸氏驪畜氏軒轅氏赫胥氏尊盧)
(沌氏昊英氏有巢氏朱襄氏葛天氏隂康氏無懷氏氏黎連氏軒轅氏共工氏宗盧氏祝融氏庸成氏混)
(氏驪連氏赫蘇氏宗盧氏祝和氏鶡冠子稱成鳩氏金樓子興王曰容成氏大庭氏柏皇氏中央氏栗陸)
(孔衍春秋後語泰皇作人皇董仲舒春秋繁露曰推秦丞相綰等曰古有天皇有地皇有泰皇泰皇最貴)
(四氏沒三皇興張晏曰三皇之前有人皇九首韋昭神農以為九皇史記曰九皇氏沒六十四氏興六十)
(皇尚書中侯義明曰洞五九禮閼郵注云閼止郵過曰上古有人皇者九人即九皇也淮南子曰泰古二)
(也言五帝後洞三王之世其治各九百歲當以禮止過)
(背且復煩而無用今並略之粗舉一二可以見古今諸儒各稱上古名號年代世遠書亡其存者參差乖)
(妄不同衆說誕)
神農氏
神農氏姜姓(女名曰女登少典之正妃人身牛首母曰任已有蟜氏)長於姜水
以火承木故為炎帝(云辛丑壬午元年己巳或)古者民茹艸飲水
采樹木之實食蠃蛖之肉多疾病毒傷之害神農以
為人民衆多禽獸難以久養乃求可食之物相土地
燥溼肥墝高下因天之時分地之利教民播種五榖
(雨粟神農耕而種之周書曰神農之時天)作陶冶斤斧為耒耜鉏耨以墾
艸莽然後五榖興以助果蓏實而食之又嘗百艸酸
鹹之味察水泉之甘苦令民知所避就當此之時一
日而遇七十毒神而化之使民宜之天下號曰神農
本起烈山稱烈山氏一曰連山氏伊耆氏大庭氏魁
隗氏(葦籥伊耆氏之樂也郊特牲曰伊耆氏始為蜡非包犧之後大庭氏禮記明堂位曰土鼓蕢桴)
(轅逮於高辛皇侃曰神農伊耆一代總號其子孫為鄭玄曰伊耆氏古天子有天下之號詩譜曰大庭軒)
(神農始作耒耜或云大庭神農之别號則伊耆神農天子者始為蜡祭熊安生曰伊耆氏即神農也案易)
(一人也與大庭為)都魯以火紀官其俗樸重端慤不忿争而
財足無制令而人從威厲而不殺法省而不煩列鄽
於國日中為市以聚貨帛國實民富而教化成削桐
為琴繩絲為弦以通神明之德合天人之和諸侯夙
沙氏叛不用命箕文諫而殺之神農退而修德夙沙
之民自攻其君而來歸其地南至交趾北至幽都東
至湯谷西至三危莫不聽從(一百四十年神農納莽在位一百二十年或云)
(談生臨魁水氏女曰聽)
(帝承元年辛巳在位六年或云六十年一本承在臨帝臨魁元年辛巳在位六十年或云八十年)
(帝明元年丁亥在位四十九年魁先)
(帝釐一曰克元年辛酉在位四十八年帝直元年丙子在位四十五年)
(帝榆罔元年壬辰在位五十五年自神農至榆罔四帝哀元年己酉在位四十三年)
(六年春秋緯命歴序曰炎帝傳八世五百二十歲或百二十六年臨魁至榆罔七帝襲神農氏之薨三百)
(七世譙周曰神農至炎帝一百三十三姓云三百八十年吕氏春秋曰神農有天下十)
黃帝
黃帝有熊國君少典之子姓公孫名軒轅(其先即炎母曰附寶)
(生晉語曰少典娶于有蟜氏生黃帝炎帝帝母家有蟜氏之女孕軒轅二十四月而)生於夀丘
長於姬水改姓姬神農氏世衰諸侯相侵伐暴虐百
姓而弗能征軒轅習用干戈以征不享諸侯咸來賓
從蚩尤最為暴莫能伐炎帝欲侵陵諸侯諸侯咸歸
軒轅軒轅修德振兵治五氣藝五種撫萬民度四方
教熊羆貔貅貙虎與炎帝戰於阪泉之野三戰然後
得志蚩尤作亂不用命軒轅徵師與蚩尤戰于涿鹿
之野蚩尤為大霧軍士昏迷軒轅作指南車以示四
方遂禽蚩尤戮於中冀名其地曰絶轡之野(蚩尤古應劭曰)
(亂延及於平民孔安國曰九黎之君號曰蚩尤孔子天子鄭玄曰蚩尤伯天下尚書吕刑曰蚩尤惟始作)
(尤之徒也周書嘗麥曰赤帝分正二卿命蚩尤臨四三朝記曰蚩尤庶人之貪者韋昭曰九黎氏九人蚩)
(黃帝執蚩尤殺之于中冀山海大荒北經曰蚩尤作方司百工蚩尤乃逐帝子涿鹿之阿赤帝大懼說于)
(請風伯雨師作大風雨黃帝下天女曰魃雨止遂殺兵伐黃帝帝命應龍攻於冀川之野應龍蓄水蚩尤)
(戟河圖曰蚩尤兄弟八十一人並獸身人語食沙石蚩尤管子曰葛盧之山發而出金蚩尤以為劒鎧矛)
(符伏蚩尤主兵以制八方蚩尤沒後天下擾亂軒轅作兵杖刀戟大弩威振天下誅殺無道天授軒轅神)
(云蚩尤兄弟七十二人食鐵石軒轅誅之秦漢閒說畫蚩尤形象以威海内衆謂蚩尤不死萬邦弭伏或)
(軒轅闘以角觝人人不能向蚩尤氏耳鬢如劒戟頭有角與)諸侯咸尊軒轅代神
農氏爲天子(己丑辛丑丙子元年丁亥或云)是爲黃帝黃者中和美
色帝始制法度萬世不易有土德之瑞故天下以爲
號一曰軒轅氏(服天下號曰軒轅氏三統曆曰有軒冕之)有熊氏(曰新鄭皇甫謐)
(居軒轅之丘故因以爲名又以爲號古有熊國黃帝之所都受國於有熊)帝鴻氏歸藏氏
内行刀鋸外用甲兵制陳法設五旗五麾天下不順
者從而征之東至于海西至于空桐南至于江北逐
葷粥而邑于涿鹿之阿遷徙無常處以師兵為營衛
成命百物以明民共財受地形象天文以雲紀官舉
風后力牧太山稽常先大鴻得六相而天地治神明
至風后明乎天道故為當時(紀曰黃帝舉風后為相風后或作蚩尤軒轅本)
(為將力牧)太常察乎地利故為稟者奢龍辨乎東方故為
土師祝融辨乎南方故為司徒大封辨乎西方故為
司馬后土辨乎北方故為李史官蒼頡造文字(曹植崔瑗)
(於禪通紀慎到曰在包犧前衛氏曰在包犧蒼帝之蔡邕索静曰蒼頡古之王者張楫曰蒼頡為帝王生)
(帝之間或云蒼頡作書天雨粟鬼夜哭世譙周曰在炎帝世徐整曰在神農黃)帝受河圖見
日月星辰之象始有星官之書其師大撓探五行之
情占斗剛所建始作甲子甲乙謂之幹子丑謂之枝
枝幹相配以名日命容成造曆隷首作數伶倫自大
夏之西阮隃之隂取竹於嶰谿之谷以生空竅厚鈞
者斷兩節閒長三寸九分而吹之以為黃鍾之宫制
十二筒以聽鳳凰之鳴而别十二律其雄鳴為六雌
鳴亦六以比黃鍾之宫生六律六吕候氣之應以立
宫商之聲治隂陽之氣節四時之度推律曆之數起
消息正閏餘作五聲以正五鍾五官以正人位又命
伶倫與榮猨鑄十二鍾以和五音以仲春之月乙夘
之日日在奎始奏之命曰咸池作冕垂旒充纊為衣
玄裳黃旁觀翬翟艸木之華乃染五色為文章以表
貴賤作舟車以濟不通旁行天下方制萬里畫壄分
州得百里之國萬區以分星次經土設井以塞諍端
立步制畆以防不足使八家為井井開四道而分八
宅鑿井於中一則不洩地氣二則無費一家三則同
風俗四則齊巧拙五則通財貨六則存亡更守七則
出入相司八則嫁娶相媒九則無有相貸十則疾病
相救是以情性可得而親生産可得而均欺陵之路
塞闘訟之心弭井一為鄰鄰三為朋朋三為里里五
為邑邑十為都都十為師師十為州分之於井而計
於州則地著而數詳人民不夭百官無私市不預賈
城郭不閉邑無盗賊相讓以財風雨時五榖登虎豹
不妄噬鷙鳥不妄搏遠夷之國莫不獻其貢職黃帝
之子二十五宗其四母之子得姓者十四十别為十
二姓姬酉祁巳滕箴任荀僖姞儇依二人為姬二人
為已正妃西陵之女曰嫘祖生二子一曰玄囂是為
青陽名摯(清清者黃帝之子清陽也其子孫名摯或云青陽母曰女節帝考德曰少皥曰)
二曰昌意居若水為諸侯娶蜀山氏女曰昌僕(女極謂之)
生顓頊於若水黃帝崩葬橋山(百一十年或傳以為在位一百年或云一)
(三百歲仙或言夀)
(帝宣元年丁夘或云己巳乙丑以金德王號金天氏少皥青陽居江水邑于窮桑天下號曰窮桑帝一曰)
(以鳥紀官都曲阜别為已姓之祖昌意子顓頊十年能修太皥之法故曰少皥或云金天國號少皥身號)
(歲或云在位百年葬雲陽命歴序曰少皥傳八世五而佐少皥十二而冠少皥在位八十四年崩年一百)
(顓頊二十登帝位元年辛夘或云癸卯癸巳都衛故百年或云十世四百年)
(也能專正天人之道故稱之尚赤薦王以赤繒古者為帝丘後徙高陽稱高陽氏或云顓者專也頊者正)
(夫人作享家為巫史無有要質民匱于祀而不知其民神異業少皥之衰九黎亂德民神雜糅不可方物)
(則不蠲其為嘉生不降無物以享旤災薦臻莫盡其福蒸享無度民神同位民瀆齊盟無有嚴威神狎民)
(以屬民使復舊常無相侵瀆顓頊作曆以孟春為元氣顓頊受之乃命南正重司天以屬神火正黎司地)
(泮蟄蟲始發鷄始三號天曰作時地曰作昌人曰作是時正月朔旦立春五星會于天歷營室也冰凍始)
(幽陵南至交阯西至流沙東至蟠木莫不砥屬顓頊樂鳥獸萬物莫不應和故顓頊聖人為歴宗也北至)
(效八風之音命曰承雲以祭上帝令鱓先為樂倡鱓之法婦人不辟男子於路者拂之四逹之衢飛龍作)
(嚳生而神靈自言其名年十五佐顓頊顓頊在位七乃偃浸以其尾鼓其腹其音英少皥孫蟜極之子曰)
(曰顓頊傳九世三百五十年或云八世五百四十八十八年崩年九十八歲或云九十一葬濮陽命歴序)
(帝嚳三十登帝位元年己酉或云辛亥辛巳號高辛年)
(頊以來天下之號因其地百官之號因其事高陽高氏少皥之前天下之號象其德百官之號象其徵顓)
(也或云高辛非地名德高而新也或云顓頊帝嚳為辛皆所興之地名顓頊與嚳皆以字為號上古質故)
(也言能窮極道德序三辰以固民都亳尚黑薦玉以帝之身號高陽高辛皆國氏土地之號或云嚳者極)
(吹苓管壎箎令鳳鳥天翟舞之以康帝德帝嚳納四黑繒命咸黑為聲歌九招六列六英倕作鼙鼓鐘磬)
(狄生契次妃陳鋒氏女曰慶都孕十四月生堯於丹妃元妃有邰氏女曰姜原生弃次妃有娀氏女曰簡)
(章卷章生重黎為嚳火正淳燿敦大天明地德光照陵次妃娵訾氏女曰常儀生摯昔顓頊生稱稱生卷)
(黎誅之而不盡帝以庚寅日誅重黎而以其弟吳回四海以生柔嘉材故命曰祝融共工氏作亂嚳使重)
(云六十三年年一百或云一百五歲九十八歲九十為重黎後復居火正為祝融嚳在位七十五年崩或)
(案左氏傳少皥氏有子曰重顓頊氏有子曰黎重黎二歲葬宜陽或云濮陽命歷序曰嚳傳十世四百年)
(重黎為官號而吳回為之故束晳譏遷幷兩人而為二人各出一帝而司馬遷幷以重黎為楚國祖又以)
(帝摯元年己未在位九年不善崩或云荒淫無法度一以無為有謂此也)
(摯三百四十一年少皥至帝摯四君二百四十一年不修善政見廢摯少皥曾孫同名未詳自黃帝至帝)
(十八代尚書緯曰孔子得黃帝玄孫帝魁之書命歴序曰黃帝傳十世一千五百二十年或云)
帝堯
帝堯帝嚳之子年十五長十尺佐兄摯受封唐侯姓
伊祁(云戊寅辛夘元年戊辰或)號陶唐氏都平陽(帝堯舊都之地鄭玄詩譜曰唐)
(堯始封於唐今中山唐縣也後徙晉陽及爲天子都今曰太原晉陽堯始居此後遷河東平陽皇甫謐曰)
(永安去晉四百里卽彘也平陽漢書音義曰唐今河東)尚白薦玉以白繒茅茨
不翦樸桷不斵素題不枅大路不畫越席不緣大羹
不和粢食不毇藜藿之羹飯於土簋飲於土鉶金銀
珠玉不飾錦繡文綺不展竒怪異物不視玩好之器
不寶淫泆之樂不聽宫垣室屋不堊色布衣揜形鹿
裘御寒衣履不敝盡不更爲也不以私曲之故害耕
稼之時吏忠正奉法者尊其位廉貞平絜愛民者厚
其禄民有孝慈力耕桑者遣使表其閭正法度禁詐
僞存養孤寡賑亡旤之家自奉甚薄賦役甚寡巡狩
行教周流五嶽西教沃民東至黑齒存心於天下加
志於窮民一民饑則曰我饑之也一人寒則曰我寒
之也一民有罪曰我陷之也百姓戴之如日月親之
如父母仁昭而義立德博而化廣故不賞而民勸不
罰而民治先恕而後教單均刑法以儀民是時十日
並出焦禾稼殺艸木而民無所食猰㺄鑿齒九嬰大
風封豨修蛇皆為民害堯乃使羿誅鑿齒於疇華之
野殺九嬰於凶水之上繳大風於青丘之澤上射十
日下殺猰㺄斷修蛇於洞庭禽封豨於桑林萬民皆
喜天下廣狹險易遠近始有道里三苗復九黎之德
堯征而克之于丹水之浦以服南蠻育重黎之後不
忘舊者使復典之是為羲氏和氏至于夏商周重黎
氏世敘天地而别其分主於是龍門未開吕梁未發
河出孟門江淮通流四海溟涬無有平原高阜盡皆
滅之名曰鴻水民上丘陵赴樹木隂多滯伏而湛積
水道壅塞不行其原民氣鬱閼而滯著筋骨瑟縮而
不達堯作為舞以宣導之堯求能治水者羣臣四岳
皆曰鯀可帝曰方命圯族岳曰等之未有賢于鯀者
願帝試之乃用鯀治水鯀顓頊五世孫(世紀顓頊生史記及帝王)
(祖父也而及舜共為堯臣堯則舜之三從高祖而妻鯀三統歷顓頊五世生鯀杜預曰鯀則舜之五世從)
(之可疑也其女此史記)堯封為崇伯鯀生禹於石細長於西羌
長九尺二寸(女曰志是為修已禹字高密母有莘氏)堯娶散宜氏女曰
女皇生朱不肖堯在位七十年求巽位四岳薦舜昔
顓頊生窮蟬窮蟬生敬康敬康生句芒句芒生蟜牛
蟜牛生瞽叟瞽叟生舜於姚墟姓姚(曰握登字都君母)母死
後母生象父母及象皆下愚不移瞽叟愛後妻子常
欲殺舜舜順事父母與弟日以篤謹出田則號泣年
五十猶嬰兒慕好學孝㕛寬裕温良耕於歴山朞年
而田者争處墝埆以封壤肥饒相讓漁於雷澤漁者
争處湍瀨以曲隈深潭相予陶於河濱河濱器不苦
窳作什器於夀丘就時於負夏一年所居成聚二年
成邑三年成都二十以孝聞三十堯聞其賢徵之艸
茅之中與之語禮樂而不逆道廣大而不窮堯妻二
女以觀其内任之百官以觀其外封於虞為諸侯昔
高陽氏有才子八人天下謂之八凱高辛氏有才子
八人天下謂之八元世濟其美堯不能舉舜舉八凱
主后土八元布五教于四方三載考績堯知舜足授
天下以為授舜則天下得其利而丹朱病授丹朱則
天下病而丹朱得其利堯曰終不以天下之病而利
一人卒授舜使攝行天子事舜受終于文祖鯀播其
淫心稱遂共工之過治水九年鄣洪水而不息功用
不成舜巡狩四岳流共工放驩兜竄三苗殛鯀四罪
而天下咸服或云帝鴻氏少皥氏顓頊氏縉雲氏皆
有不才子曰渾敦窮竒檮杌饕餮堯不能去舜投諸
四裔以禦螭魅即四罪也帝乃舉禹使續鯀之業鯀
殛于羽山以死鯀作九仞之城或云禹作城郭(春秋吕氏)
(道者為三公堯為失論欲得三公怒甚猛獸欲為亂曰堯以天下讓舜鯀怒曰得天之道者為帝得地之)
(徉於野以患帝舜於是殛之於羽山禹不敢怨而反比獸之角能以為城舉其尾能以為旌召之不來彷)
(不通以中帝心韓子曰堯欲傳天下於舜鯀諫曰不事之官為司空以通水潦顔色黧黑步不相過竅氣)
(山之郊共工又諫堯又舉兵而誅之於幽都於是天祥哉孰以天下而傳之匹夫堯不聽舉兵殺鯀於羽)
(難也不以所疑敗其所察至乎誅諫者乃其難也下莫敢言無傳天下於舜仲尼曰堯知舜賢非其)
劉恕曰八凱八元堯之諸父昆弟四凶之罪著於
海内堯知舜於側微天下未盡厭服遺之大功二
十使民臣仰其功業而鄭玄以堯之末年四凶在
朝為亢龍有悔烏足以知聖人哉
禹為人敏給克勤其德不違其仁可親其言可信聲
為律身為度見耕者五耦而式過十室之邑則下為
秉德之士存焉與益稷命諸侯百姓興人徒以傳土
行山表木定高山大川禹傷先人功之不成念前之
非度釐改制量象物天地比類百則儀之于民而度
之于羣生共工從孫四岳佐之禹勞身焦思居外十
三年過家門不敢入陸行載車水行載舟泥行蹈橇
山行則梮身執耒臿以為民先股無胈脛無毛手足
腁胝支體偏枯高高下下疏川導滯鍾水豐物封崇
九山决汨九州陂鄣九澤豐殖九藪泪越九原宅居
九隩合通四海品處庶類以為河所從來者高水湍
悍難以行平地數為敗迺釃二渠以引其河北載之
高地至大陸播為九河瀹濟漯決江漢排淮泗而注
之海鑿龍門闢伊闕析底柱破碣石通九派疏五湖
濬四瀆鴻水漏中州乾百川順流蛇龍潛處各歸其
所民得去高險處平土皆寧其性故天無伏隂地無
散陽水無沈氣火無災燀神無閒行民無淫心時無
逆數物無害生禹常稱人無食則不能使也不利於
人則不能勸也民勞而不怨苦者利歸於人也人有
無&KR1399;賣子者禹以歴山之金鑄幣贖之令益予衆庶
稻可種卑溼命稷予衆庶難得之食食少調有餘相
給以均諸侯禹乃行相地宜所有以貢及山川之便
利復舊制為九州行自冀州始制土田各因所生遠
近賦入貢棐楙遷有無萬國作乂禹使大章步自東
極至于西垂二億三萬三千五百里七十一步又使
䜿亥步南極盡於北垂二億三萬三千五百里七十
五步四海之内東西二萬八千里南北二萬六千里
帝錫禹玄圭以告成功天下於是平治稷帝嚳子棄
也為兒時忔如巨人之志其游戲好種樹麻菽麻菽
美及為成人遂好耕農地之宜糓者稼穡焉民皆法
則之堯舉為農師民得其利命䕫效山林谿谷之音
(作質䕫或)以歌以麋&KR1752;置缶而鼓之拊石擊石以象上帝
玉磬之音以致舞獸拌五弦之瑟為十五弦命曰大
章以祭上帝而天下大和堯有子十人辟位二十八
年凡在位百年而崩舜即天子位(堯周書謚法周公謚法翼善傳聖曰)
以奉先祀服其服禮樂如之謂之虞賓天子弗臣示
不敢專也舜載天子旗往朝瞽叟䕫䕫惟謹如子道
封弟象於有庳爲諸侯不得有爲於其國天子使吏
治其民而納其貢稅故謂之放(舜放之象爲弟而舜韓子曰瞽叟爲父而)
(之殺)舜廣開視聽求賢人以自輔作五明扇立誹謗木
恭已無爲彈五弦之琴歌南風之詩曰南風之薰兮
可以解吾民之愠兮南風之時兮可以阜吾民之財
兮帥象禹之功度之于軌儀莫非嘉績克厭帝心舜
美禹能以德修鯀之功以爲司空賜姓曰姒封爲夏
伯氏曰有夏謂之伯禹天下宗之謂之大禹祚四嶽
國命以侯伯賜姓曰姜氏曰有吕謂其能為禹股肱
心膂以養物豐民人封於申吕即伯夷也禹曰非予
能成亦大費為輔舜曰咨爾費贊禹功其賜爾皂游
爾後嗣將大出乃妻之姚姓之玉女(玄玉妻以姚姓皇甫謐曰賜之)
(女之)大費拜受佐舜能讓百物調馴鳥獸而知其言是
為栢翳舜賜姓嬴(秦之先伯益助禹治水為舜虞官鄭語曰嬴栢翳之後漢地里志曰)
(異也列女傳曰臯子生五歲而佐禹曹大家注云臯養艸木鳥獸賜姓羸則柏翳伯益乃一人聲轉故字)
(記音義曰大業是臯陶大費是伯益一名栢翳案史子臯陶之子伯益也中侯苗興曰臯陶之苗為秦史)
(益䕫龍其後不知所封則秦之先柏翳非伯益也尚記歴敘舜禹名臣之後云栢翳之後為秦有本紀垂)
(諸家或云父子不可詳考書臯陶益同佐堯舜禹而)先顓頊之裔孫曰女脩生
子大業大業取少典之子曰女華生大費大費生子
二人一曰大廉實鳥谷氏二曰若木實費氏其子孫
或在中國或在夷狄舜以樂教天下重黎舉䕫舜以
為樂正命延益八弦為二十三弦之瑟䕫修九招六
列六英以明帝德於是正六律和五聲以通八風而
天下大服重黎欲益求人舜曰樂天地之精得失之
節䕫能和之以平天下一而足矣棄及契益伯夷皆
佐禹平水土有功舜以棄為后稷契為司徒益作虞
伯夷作秩宗臯陶作士垂作共工䕫典樂教胄子龍
作納言四岳十二牧咸成厥功唯禹之功為大四海
之内咸戴舜之明德禹既興九韶之樂致異物天下
宗禹之明度數聲樂為山川神主禹當朝廷嘗曰吾
不恐四海之士留於道路恐其留吾門也故士皆至
舜以契能和合五教&KR0854;于百姓封於商賜姓子棄能
播殖百糓蔬以衣食民人封於邰賜姓姬棄勤百糓
而山死初舜娶堯二女曰娥皇女英女英生商均亦
不肖(英生商均次妃癸比生二女霄明燭光帝王世紀曰舜長妃娥皇無子次妃女)舜子九
人在位三十三載命禹攝行天子事正月朔旦受命
于神宗帥百官若帝之初於時俊乂百工相和而歌
卿雲帝倡之曰卿雲爛兮禮縵縵兮日月光華旦復
旦兮八伯稽首曰明明上天爛然星陳日月光華弘
于一人帝乃再歌擁旋持衡枕首而笑曰時哉夫天
下非一人之天下也亦見乎鐘石竽瑟乃及鳥獸莫
不闢情歸意焉日月有常星辰有行四時順經萬姓
允誠於予論樂配天之靈遷于賢聖莫不咸聽鼚乎
鼓之軒乎舞之精華已竭褰裳去之有苗氏左洞庭
右彭蠡大山在其南北因險而不服禹欲伐之舜不
許曰吾德不厚而行武非道也乃諭教焉三年有苗
氏請服天下聞之皆非禹而歸舜之德(苗于三危謂舜典云竄三)
(三苗謂舜即位後三苗復不從化分北流徙之大禹舜居攝之時投竄之於西裔也又云庶績咸熙分北)
(之鄭玄曰苗民即九黎之後顓頊誅九黎其子孫為謨云帝曰惟時有苗弗率汝徂征謂禹攝位受命詩)
(之穆王深惡此族三生凶德故吕刑曰苗民弗用靈三國高辛之衰又復九黎之惡堯末禹攝位又三誅)
(下又曰苖民無辭于罰乃絶厥世吳起曰三苗氏左制以刑惟作五虐之刑曰法又曰遏絶苗民無世在)
(後諸侯也堯舜之時誅討有罪廢絶其世不滅其國洞庭右彭蠡德義不修禹滅之韋昭曰三苗炎帝之)
(化隨巢子汲冢紀年曰三苗將亡天雨血夏有冰地立其近親紹其先祀所以有苗國歴代常存屢不從)
(三苗數叛數亡未知衆異出於何時圻及泉青龍生於廟日夜出晝日不出)禹攝政十七
年舜勤民事南巡狩崩於蒼梧之野禹即天子位
劉恕曰舜受堯顧託之重公天下而不私其親禹
平水土拯民昏墊而舜在位五十載功德浹於衆
心故舜巡守南裔往而不返欲兆庶專意戴禹而
遠邇無徯望之意也夫堯舜之德禹之大功自生
民以來未之有也
舜生三十徵庸三十在位(年攝位二十八年孔安國曰歷試二)五十載
陟方乃死(虎通曰舜猶僢僢也言能推信堯道而行謚法曰受禪成功曰舜仁聖盛明曰舜白)
(在三十之數為天子五十年凡夀百一十二歲案書之孔安國曰舜三十徵庸三十在位服喪三年其一)
(百姓思慕堯德且明舜雖受終令天下服喪三年如稱帝乃殂落百姓如喪考妣三載四海遏密八音言)
(格于文祖謂堯崩踰年見于文祖廟而改元孟軻不繼世之禮故於殂落下終言之下文云月正元日舜)
(曰舜既為天子又帥天下諸侯以為堯三年喪是二達此言以為三載服除後舜格于文祖乃妄稱孔子)
(也踰年改元春秋常法迄今如之軻又云堯舜禹崩天子矣若然當以服除之月至廟不當用正月元日)
(日受終文祖已二十八年豈容至服除未定方讓其三年喪畢舜禹益皆避其子然後踐位且舜正月上)
(復至文祖廟周衰楊墨道盛孟子排而闢之可謂醇子孔安國仍軻之謬乃曰舜服堯喪三年畢將即政)
(其詞簡意淺雜然崇尚固可鄙笑也司馬遷云舜年矣其於論經義談世事知謀往往短局乖戾陋儒愛)
(代堯踐帝位三十九年崩亦用孟軻舊說也鄭玄讀三十堯舉之五十攝行天子事五十八堯崩六十一)
(三十年也在位五十載陟方乃死謂攝位至死為五此經云舜生三十謂生三十年也徵庸三十謂歴試)
(甲子生三十一年甲午徵庸七十九年壬午即真百十年舜年一百歲也皇甫謐曰舜以堯之二十一年)
(五歲亦云一百一十三歲歲癸卯崩或云舜年一百)葬於江南九疑是為零陵
有虞氏禘黃帝而祖顓頊郊堯而宗舜幕能帥顓頊
者也故報焉
劉恕曰六經惟春秋及易彖象繫辭文言說卦序
卦襍卦仲尼所作詩書仲尼刊定皆不稱三皇五
帝三王易下繫曰古者包犧氏之王天下也包犧
氏沒神農氏作神農氏沒黃帝堯舜氏作載繼世
更王而無三五之數或以包犧至舜是爲五帝然
孔子未嘗道學者不可附會臆說也書之在孔子
前存於今者無幾漢藝文志周史六弢六篇惠襄
之間或曰顯王時或曰孔子問焉顔師古曰卽今
之六韜也今六韜周文王武王問太公兵戰之事
其言鄙俚煩雜不類太公之語蓋後人依託而爲
之按志兵書五十三家自吳齊孫子已下而無六
弢又在儒家非兵書也顔說之妄孔穎達云六韜
後人所作好事者妄云太公非實事也班固曰禮
經三百威儀三千及周之衰諸侯將踰法度惡其
害己皆滅去其籍自孔子時而不具至秦大壊馬
融云秦孝公已下用商君之法其政酷烈與周官
相反故始皇禁挾書特疾惡欲絶滅之搜求焚燒
獨悉漢武帝開獻書之路周禮出於山巖屋壁復
入秘府諸儒莫得見焉孝成時劉歆挍秘書始得
列序著于錄略為衆排棄林碩以為末世瀆亂不
驗之言作十論七難以詆之何休亦謂六國隂謀
之書据秦火之餘周禮最後出儒者附益固非完
本周三百六十官今乃有三百六十職冗瑣淺陋
可明其偽妄劉歆不當謂之周公致太平書而目
為六國隂謀過矣管子亦在孔子前稱明一者皇
察道者帝通德者王謀得兵勝者霸又稱五帝三
王傳子云管仲之書過半便是後之好事所加乃
說管仲死後事其輕重篇尤復鄙俗孔穎達曰世
有管子書或是後人所錄故知六韜稱三皇周禮
稱三皇五帝及管氏書皆雜孔子後人之語挍其
歲月非本書也先秦之書存於今者周書老子曾
子董子慎子鄧析子尹文子孫子吳子尉繚子皆
不言三皇五帝三王論語墨子稱三代左氏傳國
語商子孟子司馬法韓非子燕丹子稱三王糓梁
傳荀卿子鬼谷子亢倉子稱五帝亢倉子又稱明
皇聖帝孔穎達云糓梁傳漢初始作不見經文故
多妄言陸德明云糓梁赤乃後代傳聞案漢隋唐
書無亢倉子新唐書藝文志云天寶元年詔號亢
桑子為洞靈真經求之不獲襄陽處士王士元謂
莊子作&KR0996;桑子太史公列子作亢倉子其實一也
取諸子文義類者補其亡封演云王巨源採莊子
庚桑楚篇義補葺分為九篇云其先人於山中得
古本奏上之敕付學士詳議疑不實竟不施行今
亢桑子三卷是也惟文子列子莊子吕氏春秋五
經緯始稱三皇鶡冠子稱九皇案文子稱墨子而
列子稱魏文侯墨子稱吳起皆周安王時人去孔
子沒百年矣藝文志鶡冠子一篇楚人居深山以
鶡爲冠唐世嘗辨此書後出非古鶡冠子今書三
卷十五篇稱劇辛似與吕不韋皆秦始皇時人其
文淺意陋非七國時書藝文志云文子老子弟子
孔子竝時非也莊子又在列子後與文列皆寓言
誕妄不可爲據秦漢學者宗其文詞富美論議辯
博故競稱三皇五帝而不究古無其人仲尼未嘗
道也漢夏侯勝眭孟之徒以道術立名其所述著
無䜟一言劉向父子挍定九流亦無䜟錄故知䜟
緯起於哀平間假託鬼神妄稱祥瑞王莽好符命
光武以圖䜟興俗儒趨時其學遂盛乃云孔子既
敘六經恐後世不能稽同其意别立緯䜟而春秋
元命包稱公輸班墨翟又言益州案班翟在仲尼
之後漢武帝始置益州春秋䜟云堯使共工理水
詩䜟云蚩尤敗然後堯受命前後顛倒咸與經傳
不合故名儒以為祅妄亂中庸之典司馬遷孔安
國皆仕漢武帝遷據糓梁傳荀卿子等稱五帝不
敢信文列莊子吕氏春秋稱三皇見百家言黃帝
左氏傳言高陽高辛氏書始堯舜而當時大儒董
仲舒亦云推神農為九皇改號軒轅謂之黃帝因
存帝顓頊帝嚳帝堯帝舜為五帝遷故作五帝本
紀孔安國為博士考正古文獨見周禮據外史掌
三皇五帝之書左傳云左史倚相能讀三墳五典
八索九丘史克曰少皥氏有不才子郯子曰我高
祖少皥摯之立也安國以周禮為古文而不知周
禮經周末秦漢增損偽妄尤多故尚書序云伏犧
神農黃帝之書謂之三墳少昊顓頊高辛唐虞之
書謂之五典孔穎達云三墳之書在五典之上數
與三皇相當墳又大名與皇義相類故云三皇之
書堯舜典是二帝之典推此而上則五帝當五典
三墳五典已經芟夷存者二典而已書緯云帝嚳
以上朴略難傳唐虞以來煥炳可法禪讓之首至
周五代此皆無所稽據穿鑿妄說耳史克又云縉
雲氏郯子又云共工氏豈皆帝乎論者以世本帝
繫大戴禮五帝德家語宰我問與史記本紀同以
黃帝為五帝則三皇乃少一人故甄耀度以燧人
白虎通以祝融或以共工同犧農為三皇鄭玄注
中候敕省圖引運斗樞以伏犧女媧神農為三皇
軒轅少昊高陽高辛陶唐有虞六代為五帝德合
北辰得天皇之氣者皆稱皇協五帝座星者皆稱
帝故三皇三而五帝六也梁武帝以伏犧神農燧
人為三皇黃帝少皥顓頊帝嚳帝堯為五帝而曰
舜非三王亦非五帝與三王為四代而已鄭及諸
儒自相譏病其指不通世本經秦歴漢儒者改易
大戴禮出於世本家語王肅私定以難鄭玄故有
冉有問孔子三皇五帝不用五刑案孔子時未有
語三皇五帝言者皆周末秦已後僞書耳馬昭云
家語王肅增加非鄭玄所見孔穎達云王肅欲家
語與經傳符同故彊爲之辭冀合其說所言雖同
司馬遷而不足爲遷之助賈逵云三墳三皇之書
五典五帝之典延篤言張平子說三墳三禮禮爲
人防爾雅曰墳大防也書曰誰能典朕三禮天地
人之禮也五典五帝之常道也馬融云三墳三氣
隂陽始生天地人之氣也五典五行也杜預云皆
古書名漢晉羣儒論三墳五典亦與孔說不同惟
鄭玄注周禮外史三皇五帝之書云楚靈王所謂
三墳五典此說出於孔安國非其新意賈公彦云
孔鄭之說無正文故延叔堅馬季長所解有異也
或說董仲舒&KR0863;程雅曰三皇三才也五帝五常也
三王三明也五伯五嶽也其說全無意義非仲舒
之言也或曰左氏傳禮記祭法有少昊顓頊帝嚳
名號豈可據繫辭皆去之以堯舜次黃帝無乃太
略乎答曰儒學論議當本於經顧彪謂正可依經
誥大典不可用傳記小說此言得之先儒云女媧
至無懷氏十五帝臨魁至榆罔七帝承襲犧農而
王然則少昊已後亦嗣黃帝如無懷臨魁比也至
堯功德特高别為一代又自古以來皆傳其子或
以干戈逆取而堯及舜皆有子擇賢而授不私其
親上古以來二人而已故可上紹黃帝而繼犧農
藝文志云孝文時得魏文侯樂人竇公獻其書乃
周官大宗伯之大司樂章也桓譚新論云竇公時
年百八十歲武帝時河間獻王好儒與毛生等共
采周官及諸子言樂事者取公孫尼子以作樂記
大司樂舞雲門以祀天神咸池以祭地示大㲈以
祀四望通夏殷周為六樂樂記曰武王封黃帝堯
舜夏殷之後為三恪二王後黃帝而及堯舜不數
少皥顓頊帝嚳竇公所傳在秦焚書之前獻王采
錄古書可以取信然大司樂有雲門大卷大咸而
樂記有大章咸池已差異矣包犧神農世遠樂名
不見少皥顓頊帝嚳承黃帝之後不特爲一代故
無樂名孝經鉤命決云伏犧樂曰立基神農曰下
謀祝融曰屬續帝系譜云伏犠樂曰扶來神農曰
扶持帝王世記云少皥樂曰九淵樂緯云顓頊樂
曰五莖帝嚳曰六英漢禮樂志云顓頊作六莖帝
嚳作五英皆緯書帝系諸譜漢志世紀放六樂撰
其名故多差異非本稱也秦初并六國丞相等議
帝號曰古有天皇有地皇有泰皇泰皇最貴臣等
上尊號王為泰皇王曰去泰著皇采上古帝位號
號曰皇帝乃知秦以前諸儒或言五帝猶不及三
皇後代不考始皇本紀乃曰兼三皇五帝號曰皇
帝誤也西漢之末去聖益遠孔安國尚書傳雖未
立於學官而儒者惑於安國司馬遷二家殊異又
怪易繫大司樂樂記以堯舜上繼黃帝雖劉歆博
物洽聞疑而未了故三統歷本易始於包犧至少
皥顓頊帝嚳乃曰周&KR1971;其樂故易不載而不明言
&KR1971;樂及不載之義鄭玄注易繫辭云金天高陽高
辛遵黃帝之道無所改作故不述焉崔靈恩曰舞
樂之始興於黃帝其德宜法遠存其後敬之為恪
顓頊高陽二代之君雖復為樂進非始舞之制又
非宜今之用故越之而用雲門不立其樂亦不為
恪也熊安生解禮周以黃帝堯舜之後為三恪但
云取其制作之人孔潁逹謂易略舉五帝之終始
則少皥顓頊帝嚳在其閒也歷世紛紜莫知定論
皆泥於舊文肆為解釋不可強通易云作八卦為
㒺罟取諸離包犧氏也為耜耒取諸益日中為市
取諸噬嗑神農氏也垂衣裳取諸乾坤為舟楫取
諸渙服牛乘馬取諸隨重門擊柝取諸豫為杵臼
取諸小過弧矢取諸暌黃帝堯舜也至於宫室取
大壯棺槨取大過結繩而治易之以書契取諸夬
蓋世遠難明傳聞殊異仲尼於疑事則闕而不強
為之辭六事則總言黃帝堯舜三事但曰後世聖
人而孔安國尚書序乃曰伏犧氏造書契以代結
䋲之政指言伏犧與繫辭文意相反按家語篇後
及史記孔子世家云安國至臨淮太守蚤卒連叢
子有孔臧報從弟侍中書言以隷篆定尚書五十
餘篇並為之傳即安國也安國於經義不詳故書
傳多差謬馬鄭王肅諸儒悉解今文尚書晉宋後
始行古學獨有孔傳因而傳之其學非能優於諸
家也
資治通鑑外紀卷第一(終)
