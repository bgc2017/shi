欽定大淸會典則例卷八十八
禮部
祠祭淸吏司
喪禮二(下)
孝誠仁皇后喪儀康熙十三年五月初三日
仁孝皇后崩奉安
梓宮於
乾淸宮設
几筵建丹旐於
乾淸門外之右
聖祖仁皇帝輟朝成服
妃
嬪宮人咸成服(咸縞素)陳儀駕於
乾淸門至隆宗門王以下文武各官皆齊集左翼
官於
景運門外右翼官於
隆宗門外依次齊集王以下入八分公以上進内
於丹陛上内大臣侍衞於丹墀不入八分公以
下奉恩將軍以上滿漢文武官員輪班於
乾淸門外兩旁序立舉哀公主福晉以下縣君奉
恩將軍恭人以上民公侯伯一品夫人以下子
男等官夫人以上各依班次於
景運門外齊集公主親王福晉及縣君進内郡王
福晉以下奉恩將軍恭人以上民公侯伯子男
夫人皆於齊集處舉哀王以下各官公主福晉
以下大臣命婦等咸成服凡守
堂子官吏祭
神殿執事官員男婦内監
壇
廟
奉先殿官員内監
陵寢官員内監出征將軍以下兵丁以上妻子漢官命
婦皆停給孝服本家見有出痘及父母新喪人
等暫停給孝服
几筵前朝晡日中三設奠王以下各官每日早晩齊集
舉哀二次凡三日止旗下散秩官仍每日二次
齊集
簡命大臣辦理喪儀王以下文武各官不嫁娶不作
樂凡二十七日民間凡七日止初五日奉移
梓宮至西華門外
殯宮儀駕全設舁轝校尉民夫(首班末班用校尉餘用民夫)八十人
豫備八人鑾儀衞官四人節示進退文官三品
京堂以下給事中御史郎中以上武官公侯伯
一等侍衞以下參領輕車都尉王府長史以上
每班各四人管束夫役工部夫頭四人司擊響
尺(後仿此)於奉移時禮部尚書祭轝祭酒三爵過
門橋遣大臣祭酒
聖祖仁皇帝親臨送王以下各官公主福晉以下内府
官命婦以上皆豫赴奉安
殯宮公主福晉以下在圍牆外序立内府官命婦等在
圍牆内序立候
靈駕至跪舉哀候過王以下内大臣都統大學士尚書
子以上公主福晉以下大臣命婦以上隨進按
翼序立舉哀副都統侍郎以下在圍牆外序立
舉哀奉安
梓宮於殯殿祭酒三爵舉哀各退王以下入八分公以
上内大臣侍衞每日淸晨在
殯宮大門内齊集不入八分公以下奉恩將軍以上及
閒散覺羅官旗下官員仍每日兩次在
殯宮外齊集舉哀凡祭日及奉移日
几筵前仍設午奠晡奠如常遣婣戚大臣夫人祭酒
妃
嬪公主福晉
皇子王公皆不齊集如繹祭儀(後仿此)在京朝鮮國
使臣亦給白布服免其齊集頒
勅諭訃聞該國遣官到日照例成服禮部題準見今
三藩叛逆大兵致討恐在外各官舉哀制服有
惑觀聽移文直省免其齊集舉哀制服及遣官
進香初八日奉
旨擬上
大行皇后諡號遵
旨議準
册諡典禮請恭擬
諡號後由部交欽天監敬擇日期其香絹
册寶寶盝册箱等項交工部敬謹製造祗告
太廟遣官由該衙門奏遣祗告祭文曁
册文
寶文
册諡祭文由翰林院撰擬正副使由宗人府開列親王
郡王等名咨部奏遣其讀祝官宣
册寶贊引典儀奠獻各執事官由太常寺選用恭上
尊諡儀注屇期具奏一切需用器物照例行文各該衙
門辦理十三日行殷奠禮儀駕全設於圍牆
内陳金銀定三萬楮錢楮帛各三萬饌筵二十
一席羊九酒十有一尊
聖祖仁皇帝親臨王以下文武各官公主福晉以下奉
恩將軍恭人以上民公侯伯一品夫人以下副
都統侍衞命婦以上齊集讀祝文時衆皆跪讀
畢祭酒三爵衆皆三叩興舉哀畢讀祝官奉送
燎所
聖祖仁皇帝還宮衆皆退是日大祭
北郊遣官恭代行禮豫期視牲看牲咸素服照常齋戒
祭日咸朝服二十一日行初祭禮儀駕全設
於圍牆内陳金銀定二十萬五千楮錢十四萬
五千畫段萬端楮帛五萬端饌筵八十一席羊
二十七酒四十一尊
聖祖仁皇帝親臨王以下文武各官公主福晉以下縣
君奉恩將軍恭人以上民公侯伯一品夫人以
下男夫人以上齊集讀文祭酒行禮舉哀等儀
與殷奠同是日
聖祖仁皇帝除服
妃
嬪以下宮人咸隨除服
聖駕回宮衆皆退次日行繹祭禮陳金銀定二萬楮
錢萬饌筵十有一席羊五酒五尊内務府官員
命婦齊集致祭二十五日行奉移致祭禮儀
駕全設於圍牆内陳羊酒饌筵楮帛如殷奠之
數王以下文武各官公主福晉以下縣君奉恩
將軍恭人以上民公侯伯一品夫人以下男夫
人以上齊集讀文祭酒行禮舉哀如前儀二
十七日奉移
梓宮暫安於都城北沙河鞏華城
殯宮是日儀駕全設奉移時禮部堂官祭轝所過門橋
遣内大臣祭酒
聖祖仁皇帝親臨送内大臣侍衞於西安門内齊集王
以下奉恩將軍以上於西安門外民公侯伯以
下文武各官於大街兩旁漢官於八旗之下各
按翼序立
靈駕至跪舉哀候過興不往送各官皆退往送各官出
城外按旗乘馬隨行公主福晉以下縣君奉恩
將軍恭人以上民公侯伯一品夫人以下男夫
人以上於德勝門外關廂内齊集
靈駕至跪舉哀候過各退至沙河奉安
殯宮設
几筵祭酒三爵王等各官咸隨行禮舉哀各退二十
九日
聖祖仁皇帝親至鞏華城行大祭禮儀駕全設陳羊酒
饌筵楮帛如初祭之數王以下奉恩將軍以上
民公侯伯以下文武各官公主福晉以下縣君
奉恩將軍恭人以上民公侯伯一品夫人以下
男夫人以上咸齊集讀文祭酒行禮舉哀均如
前儀是日滿二十七日王以下各官公主福晉
以下大臣命婦等皆至焚燎處兩旁序立婣戚
大臣夫人祭酒三爵衆皆跪每祭隨叩祭畢除
服各退次日繹祭陳設禮儀與前初祭次日
繹祭同六月初三日行滿月致祭禮儀駕全
設陳金銀定五萬楮錢五萬饌筵二十一席羊
九酒九尊王以下奉恩將軍以上民公侯伯以
下男以上齊集祭酒行禮如儀百日内每周月
齊集祭酒行禮咸與初周月同百日外惟内府
官員男婦齊集致祭初七日行
册諡禮
諡
大行皇后曰
仁孝皇后(謹按雍正元年恭加改孝誠廟號以仁字重複謹)是日内務府官
於沙河鞏華城
殯宮前陳設儀駕設
册寶案各一香案一於
几筵前内府官設祭品點香燭鴻臚寺官設
册寶案於
太和門階上
册案左寶案右鑾儀衞官設
册寶亭各一於階下正中正副使及執事官皆素服序
立於階下之左内閣大臣奉香
册寶匣列各案上行一跪三叩禮退立階下之左禮部
官奉絹
册寶匣豫設采亭内陳設畢禮部堂官奏請
聖祖仁皇帝素服
御太和門座禮部堂官引正副使由東階升詣
册寶案前各行一跪三叩禮興正使奉
册副使奉
寶由中階降設采亭内行一跪三叩禮禮部堂官奏禮
成
聖駕還宮校尉舁亭
册前
寶後黃蓋一柄御仗二對前導由中路出正副使隨後
行内大臣侍衞於
午門内金水橋兩旁王以下奉恩將軍以上於
西華門内滿漢四品以上官於
西華門外按翼序立
册寶亭至皆跪候過隨行
册寶亭出德勝門至鞏華城進南門正副使執事官咸
於門外下馬隨祭内大臣侍衞滿漢四品以上
官於鞏華城皇城外排跪奉迎采亭由中門入
至二門止禮部官豫奉絹
册寶設於各案正副使詣亭前行一跪三叩禮奉香
册香
寶由中路至
几筵殿内設於各案
册左
寶右行一跪三叩禮正副使詣香案前贊引官贊上香
正使上香贊宣
册宣册官奉
册立宣訖贊宣
寶宣寶官奉
寶立宣訖仍陳於各案上正使奉香
册副使奉香
寶陳設於
几筵前
册左
寶右行一跪三叩禮由左門退出鴻臚寺官引内大臣
侍衞滿漢四品以上官至階下兩翼序立隨承
祭官致祭上香奠帛讀祝三獻爵行禮如儀恭
奉祝文絹
册寶送燎所禮成正副使復
命翼日
頒詔天下七月初一日孟秋時饗
太廟遣官行禮分獻執事各官咸朝服初三日
聖祖仁皇帝親至鞏華城行月祭禮祭酒舉哀(以後月祭皆)
(親臨)十五日行中元致祭禮儀駕全設陳金
銀定十萬楮錢七萬畫叚萬端楮帛二萬端饌
筵二十一席羊九酒九尊王以下奉恩將軍以
上民公侯伯以下三品官以上公主福晉以下
鎮國將軍夫人以上民公侯伯大臣命婦咸齊
集讀文祭酒行禮如儀八月十二日
聖祖仁皇帝至鞏華城駐蹕翼日行百日致祭禮儀駕
全設陳金銀定五萬楮錢四萬五千楮帛二萬
饌筵二十五席羊九酒十有三尊王以下奉恩
將軍以上民公侯伯以下男以上齊集致祭自
百日後至期年每日仍三次奠獻期年外日一
次奠獻三年後朔望獻酒果十三日朝鮮國
王遣官進香致祭儀駕全設王以下奉恩將軍
以上民公侯伯以下滿漢四品官以上齊集朝
鮮使臣於右翼末立陳設祭品上香鳴贊官贊
使臣於仗南行三跪九叩禮畢退立原班讀文
遣官一人祭酒三爵王以下各官皆跪引朝鮮
使臣至拜位跪隨行三叩禮舉哀興復贊行二
跪六叩禮畢徹饌焚祭文各退歲暮致祭儀
駕全設陳金銀定五萬楮錢楮帛各五萬饌筵
三十一席羊九酒十有五尊民公侯伯以下四
品官以上公主福晉以下大臣命婦以上咸齊
集讀文祭酒行禮十四年正月行題
主禮大學士一人詣沙河於奉安升祔
奉先殿神主前點香燭一跪三叩恭奉
神主禮部官前導至黃案前奉安案上點香燭一跪三
叩滿漢大學士各一人朝服盥手詣香案前行
一跪三叩禮畢敬點
神主復行三叩禮大學士一人詣黃案前一跪三叩恭
奉
神主奉安鳳輿内一跪三叩興校尉舁輿儀駕全設出
鞏華城南門至
東華門儀駕止御仗黃蓋前導至
奉先殿誠肅門外止王以下文武各官咸於
東華門外齊集跪候過各退禮部太常官十人導
引内閣大臣隨輿至
城肅門是日升祔
奉先殿奉安行禮致祭(詳見掌儀司)淸明日不焚楮帛進
挂楮錢寶花一座(卽佛朵)於
几筵殿内左旁是日因
皇太子出痘照
陵寢四時大祭例遣官讀祝奠帛三獻行禮儀駕全設
覺羅民公侯伯以下三品官以上齊集素服陪
祭停止舉哀期年致祭儀駕全設陳金銀定
五萬楮錢楮帛各五萬饌筵三十一席羊九酒
十有五尊王以下奉恩將軍以上民公侯伯以
下滿漢四品官以上公主福晉以下大臣命婦
以上咸齊集讀文祭酒行禮期年後每日奠
獻如常儀每滿月致祭陳金銀定五千楮錢五
千饌筵五席羊三酒三尊再期致祭陳金銀
定三萬楮帛楮錢各萬饌筵十有一席羊三酒
一尊王以下奉恩將軍以上民公侯伯以下三
品官以上公主福晉以下大臣命婦以上咸齊
集讀文祭酒行禮如期年儀淸明日齊集致
祭如再周儀不讀文七月十五日行中元致
祭禮王以下輔國將軍以上民公侯伯以下男
以上公主福晉以下子一品夫人以上齊集讀
文祭酒行禮歲暮日直饗
太廟王以下公以上皆免齊集鎮國將軍以下四品官
以上一半齊集公主福晉以下大臣夫人以上
咸齊集讀文祭酒行禮三周年後每月朔望
聖節忌辰十月朔並淸明中元冬至歲暮四大祭及遇
慶典照常致祭均照
陵寢致祭例遣官朝服行禮二十年三月奉移
梓宮與
孝昭仁皇后同日安葬(一應禮儀詳見於後)
孝昭仁皇后喪儀康熙十七年二月二十六日
孝昭皇后崩奉安
梓宮於
宮中正殿設
几筵建丹旐於
宮門外之右
聖祖仁皇帝輟朝成服
妃
嬪以下宮人
皇太子諸皇子皆成服諸王以下文武官員公主
福晉以下八旗二品夫人以上咸齊集舉哀持
服二十七日凡守
堂子官吏祭
神殿執事官員内監
壇
廟
奉先殿官員内監
陵寢官員内監出征將軍以下兵丁以上妻子漢官命
婦皆停給孝服本家見有出痘及父母新喪人
等暫停給孝服以軍興免直隸各省文武官齊
集舉哀制服及遣官進香
梓宮前一應陳設行禮致祭皆與
仁孝皇后同惟衍聖公五經博士在京亦給孝服一例
齊集二十八日奉移
梓宮於
武英殿是日儀駕全設奉移時内大臣侍衞於
景運門内西嚮序立王以下各官於
西華門内東嚮序立候
梓宮至皆跪舉哀候過興公主福晉以下大臣命婦以
上先至
武英殿門内兩廡階下按翼序立候
梓宮至跪舉哀候過興奉安畢祭酒三爵各退是日
聖祖仁皇帝親臨(二十九日三十日皆親臨)諸王以下文武各
官每日早晚兩次集
武英殿門外隨行禮舉哀是日題準春分日原
定
親詣
日壇行禮今請停進齋戒牌銅入改遣官行禮祀日
用樂承祭執事各官咸朝服百官免陪祀三
月初二日奉
旨擬上
大行皇后諡號遵
旨議準
册諡典禮應照康熙十三年遣使
册諡禮交各該衙門照例辦理敬謹舉行初六日祭
帝王廟承祭分獻執事各官咸朝服用樂漢官陪祀
滿官不陪祀初七日行殷奠禮
聖祖仁皇帝親臨陳設禮儀與
仁孝皇后殷奠禮同十三日淸明遣官致祭不焚楮
帛豫日進挂楮錢寶花一座至日儀駕全設陳
羊酒祭筵如數王以下文武各官公主福晉以
下男夫人以上咸齊集祭酒三爵每祭一叩舉
哀畢各退十五日行初祭禮與
仁孝皇后初祭禮同是日
聖祖仁皇帝妃嬪除服次日繹祭陳設禮儀與祭
仁孝皇后禮同二十五日奉移
梓宮於沙河鞏華城前期行啟奠禮並遣大臣於
仁孝皇后几筵前祭告至日奉移齊集行禮
靈駕啟行往鞏華城皆與
仁孝皇后同安於
殯殿左間
聖祖仁皇帝親臨送王公滿漢文武大小官員咸齊集
西安門外舉哀跪送其往送王公大臣官員等
至鞏華城奉安畢舉哀行禮是日
聖祖仁皇帝駐蹕鞏華城二十六日行大祭禮
聖祖仁皇帝親臨陳設禮儀與
仁孝皇后大祭禮同諸王以下文武官員咸齊集舉哀
祭畢
皇太子諸皇子除服衆皆除服次日繹祭齊集
行禮二十八日行滿月致祭禮齊集舉哀如
儀以後月祭同閏三月初九日行
册諡禮
聖祖仁皇帝素服御太和門
閱册寶遣官詣鞏華城
册諡
大行皇后曰
孝昭皇后儀與册諡
仁孝皇后禮同四月初一日孟夏時饗
太廟遣官行禮朝服作樂五月初三日大祭
方澤遣官行禮朝服作樂初七日行百日致祭禮
聖祖仁皇帝親臨陳設禮儀與十三年
仁孝皇后百日致祭禮同百日後期年内仍每日奠獻
三次期年外日奠獻一次三年後朔望獻酒果
七月十五日行中元致祭禮如儀歲暮因
皇太子出痘照
陵寢例遣官素服行禮讀祝奠獻行禮仍陳設儀駕不
焚楮帛停舉哀十八年正月因歲暮未行大
祭特舉大祭如儀期年致祭及期年以後月
祭淸明中元歲暮再期之祭將葬先期行題主
禮均如
仁孝皇后儀二十年二月
陵寢地宮成於十七日以奉移
仁孝皇后
孝昭皇后梓宮行啟奠禮儀駕各全設陳金銀定各五
萬楮錢各五萬楮帛各五萬饌筵各三十一席
羊各九酒各十有五尊祭文各一道遣
皇子致祭讀文祭酒行禮王以下四品官以上公
主福晉以下大臣命婦以上齊集皆隨行禮祭
畢讀祝官奉祭文送燎所各退十九日奉移
仁孝皇后
孝昭皇后梓宮於
陵寢設
仁孝皇后儀駕於左
孝昭皇后儀駕於右
册寶各陳鳳輿内前行舁大昇轝校尉民夫各一百二
十八人(首班末班用校尉餘用近畿民夫)每日分六十班每班
備四人計夫役七千九百二十人直隸巡撫(今改)
(總督)率司道府州縣各官會同在京三品堂官以
下科道主事以上八旗遴選公侯伯以下雲騎
尉以上及前鋒參領護軍參領上三旗一等侍
衞下五旗王府長史散騎郎一等護衞等官每
班各四人更番管束工部夫頭四人豫備四人
分爲兩班輪司響尺鑾儀衞官節示進退(後仿此)
屆時祭酒三爵
聖祖仁皇帝親臨送内大臣侍衞於沙河鞏華城外王
以下奉恩將軍以上於西竇家莊西覺羅民公
侯伯以下滿漢各官於西竇家莊東齊集公主
福晉以下奉恩將軍恭人以上民公侯伯一品
夫人以下男夫人以上於東竇家莊東齊集候
靈駕至王以下各官公主福晉以下大臣命婦等按翼
序跪舉哀候過各退往送之王以下各官及内
大臣侍衞按旗乘馬隨行過門橋祭酒至宿次
奉安
靈駕於
蘆殿内奠獻祭酒三爵王以下各官排班行禮舉哀
各退每早起行時祭酒三爵所過地方五十里
内文武官員於道右百步外跪迎至宿次於網
城外行三跪九叩禮奠獻時在旗末隨舉哀行
禮次早於道右排跪舉哀候過二十六日至
陵時暫奉安
蘆殿内祭酒三爵王以下各官隨行禮舉哀各退每
日照常奠獻祭酒大葬前期三日遣官各一
人祗告
天
地
太廟
社稷是日遣官祗告
孝陵后土
昌瑞山之神三月初八日奉移
梓宮安葬地宮前期一日行遷奠禮讀文祭酒致祭是
日儀駕全設陳金銀定各三萬楮錢楮帛各三
萬饌筵各二十五席羊各七酒各十有五尊王
以下各官咸齊集祭酒行禮舉哀奉移
梓宮王以下各官在圍棚外按翼排跪舉哀候過隨後
步行奉安
梓宮於方城前蘆殿内升龍輴奠饌筵祭酒三爵王以
下各官隨行禮舉哀畢各退是日儀駕焚訖至
日
聖祖仁皇帝親臨王以下滿漢大臣齊集屇吉時祭酒
三爵奉移龍輴由隧道入地宮奉安寶牀
仁孝皇后梓宮在左
孝昭皇后梓宮在右香
册寶均照左右奉安奉安時
皇后婣戚大臣及内務府禮部工部堂官
欽命者得入奉安畢掩閉
元宮於方城前祭酒三爵齊集王公百官皆舉哀隨行
禮畢卒哭各退是日遣官詣
孝陵致祭並祭
后土
昌瑞山之神彼時饗殿尚未告成於
寶頂方城前平臺上蓋造
蘆殿自四月朔日起四時各大祭每月朔望十月朔
忌辰皆照沙河例致祭
孝懿仁皇后喪儀康熙二十八年七月初十日
孝懿皇后崩前初八日
諭朕欽奉
皇太后諭旨皇貴妃佟佳氏孝敬性成淑儀素著鞠育
皇子備極恩勤今忽爾遘疾勢在瀕危予心深爲軫
惜應卽立爲皇后以示崇褒欽此前者九卿諸臣屢
以册立中宮上請朕遷延未許今祗遵
慈諭立皇貴妃佟佳氏爲皇后應行典禮該部卽議以
聞初九日行
册立禮布告中外至初十日
皇后崩奉安
梓宮於
承乾宮正殿設
几筵建丹旐於
宮門外之右
聖祖仁皇帝輟朝成服
妃
嬪宮人
皇太子皇子皆成服是日爲始陳設儀駕王公
内大臣侍衞大學士上三旗都統副都統等一
日三次齊集舉哀滿漢文武官員一日二次齊
集舉哀公主福晉以下八旗大臣命婦官員等
之妻以上一日一次齊集舉哀咸服白布服於
朝夕奠時隨行禮官員等持服二十七日凡守
堂子官吏祭
神殿執事官員男婦内監
壇
廟
奉先殿官員内監
陵寢官員内監出征將軍以下兵丁以上妻子漢官命
婦皆停給孝服本家見有出痘及父母新喪人
等暫停給孝服移文直省督撫提鎮及文武官
免其制服舉哀遣官進香十三日行奉移禮
儀駕全設王以下入八分公以上於
東華門内内大臣侍衞大學士學士等於
東華門外左翼民公侯伯以下有頂帶官員以上
於紅廟大路口右翼民公侯伯以下有頂帶官
員以上於鐙市口各齊集候
靈駕至舉哀跪迎
聖祖仁皇帝親臨送至
朝陽門外奉安於
殯宮隨送
靈駕之王以下官員於
殯宮牆外公主福晉以下豫至二門外舉哀跪迎奉安
於
殯宮畢奠獻行禮衆隨行禮舉哀十五日行殷奠禮
陳羊酒饌筵楮帛如數
聖祖仁皇帝親臨祭酒讀文行禮諸王以下官員以上
公主福晉以下大臣命婦以上齊集舉哀是日
奉
旨擬上
大行皇后諡號遵
旨議準
册諡典禮應照康熙十七年遣使
册諡禮交各該衙門照例辦理敬謹舉行十八日
聖祖仁皇帝詣
殯宮祭酒舉哀畢卽
駐蹕朝陽門外二十一日行初祭禮陳羊酒饌筵楮
帛如數王以下官員福晉以下命婦照常齊集
親祭酒讀文致祭衆隨行禮舉哀是日
聖祖仁皇帝妃嬪除服二十二日繹祭陳設齊集如
儀八月初七日
聖祖仁皇帝親臨行大祭禮讀文致祭王以下官員福
晉以下命婦咸齊集陳設禮儀與初祭同祭畢
皇太子諸皇子除服衆皆除服初八日繹祭
聖祖仁皇帝親臨祭酒禮儀與初祭次日繹祭同初
九日行月祭禮陳羊酒饌筵楮帛如數齊集行
禮如常儀是月初四日祭
文廟初五日祭
社稷壇改期於十四日十五日致祭初十日夕
月二十八日饗
帝王廟咸朝服行禮九月十三日行月祭禮儀與
前月祭同二十二日
命親王恭齎
册寶詣
殯宮行禮
諡
大行皇后曰
孝懿皇后儀與十七年册諡禮同十月初一日孟冬
朔時饗
太廟遣官朝服行禮初五日行月祭禮儀與前月祭
同初七日行百日致祭禮
聖祖仁皇帝親臨陳羊酒饌筵楮帛如數讀文致祭如
儀自百日後至期年仍每日三次奠獻期年外
日一次奠獻三年後朔望獻酒果初九日以
奉移
梓宮往山陵行啓奠禮
聖祖仁皇帝親臨舉哀陳羊酒饌筵楮帛如數讀文致
祭儀與殷奠同是月以大葬屇期行題主禮
升祔
奉先殿儀與
孝昭皇后題主禮同十一日奉移
孝懿皇后梓宮於
陵寢儀駕全設王以下奉恩將軍以上民公侯伯以下
滿漢官員以上公主福晉以下奉恩將軍恭人
以上民公侯伯夫人以下男夫人以上咸按翼
齊集舉哀
聖祖仁皇帝親臨送祭酒行禮舉哀畢
靈駕發不隨送王以下各官於跪送後各退隨送王以
下各官按旗乘馬隨行所過門橋遣内大臣祭
酒至宿次奉安
梓宮於蘆殿陳設
册寶於左右行夕奠禮祭酒王以下各官排班行禮舉
哀次早奠獻畢啟行沿塗五十里内文武官員
照例跪迎於旗末排班行禮十七日
聖祖仁皇帝先詣
暫安奉殿
孝陵行禮祭酒舉哀次至
皇后陵寢祭酒舉哀是日
聖駕駐蹕陵左十九日行奉移禮陳羊酒饌筵楮帛
如數遣
皇子讀文致祭是日
聖駕駐蹕行宮二十日行大葬禮
聖祖仁皇帝親奠獻視安葬畢
聖駕駐蹕溫泉三十日
聖祖仁皇帝至
暫安奉殿
孝陵祭酒舉哀仍至
皇后陵寢祭酒舉哀畢
聖駕還京嗣後淸明中元冬至歲暮四大祭及朔望
聖節忌辰致祭行禮與
仁孝皇后
孝昭皇后同
孝敬憲皇后大喪儀雍正九年九月二十九日
孝敬皇后崩奉
梓宮於
暢春園正殿設
几筵建丹旐於
内門外之右
世宗憲皇帝成服縞素(十三日)
妃嬪
皇子福晉咸成服
簡命王公大臣辦理喪儀是日和碩親王以下奉恩將
軍以上民公侯伯以下有頂帶官員以上公主
福晉以下縣君奉恩將軍恭人以上民公侯伯
一品夫人以下侍郎男夫人以上
孝敬皇后婣戚男女皆成服内府三旗佐領護軍領催
等妻及内管領下執事男婦咸成服革職宗室
覺羅官亦令成服
孝敬皇后之宮女内監等均令截髮辮剪髮成服凡二
十七日而除王以下各官不嫁娶不作樂凡二
十七日民間七日凡守
堂子官吏祭
神殿執事官員内監
壇
廟
奉先殿官員内監
陵寢官員内監出征將軍以下兵丁以上妻子漢官命
婦皆停給孝服本家見有出痘及父母新喪人
等暫停給孝服移文直省督撫提鎮免其制服
舉哀遣官進香外藩額駙王公台吉等公主
福晉郡主等有在服内來京者亦準其成服朝
鮮國使臣於服内來京者照例給孝服不必齊
集每日三次奠獻皆
皇子祭酒行禮朝奠夕奠設儀駕於
暢春園大門外公主福晉以下奉恩將軍恭人以
上民公侯伯一品夫人以下侍郎男夫人以上
於
暢春園大門内兩旁分班齊集内府官員護軍領
催等妻於
几筵殿階下兩旁齊集親王以下奉恩將軍以上民公
侯伯以下有頂帶官員以上及内府官員護軍
領催等皆於
暢春園大門外兩旁齊集各於齊集處舉哀祭酒
時隨行禮每日二次齊集凡三日止至第四日
王以下各官每日早齊集一次十月初一日
孟冬時饗
太廟遣官素服行禮樂設而不作初六日以奉移
梓宮行啟奠禮是日儀駕全設王以下有頂帶官員以
上公主福晉以下大臣官員命婦以上咸齊集
讀文致祭承祭官祭酒三爵行禮舉哀衆隨行
禮舉哀如儀初七日奉移
梓宮於田村是日儀駕全設陳
册寶於采亭王以下奉恩將軍以上内大臣侍衞等曁
皇后婣戚内府官員咸於
暢春園大門外按翼齊集民公侯伯以下有頂帶
官員以上於萬泉莊寬闊處齊集漢大臣官員
等均豫往田村
殯宮大門外齊集公主近支福晉等豫於
殯殿後福晉以下及成服命婦内府佐領内管領下官
員護軍領催等妻於二門外分翼齊集奉移時
皇子祭酒三爵行禮舉哀衆隨行禮舉哀
靈駕發
皇子於左側徒行奏派近
靈駕行走之王公及婣戚等皆於兩旁隨行内府婦女
一百二十人乘馬以次隨行凡
靈駕所經之處齊集官咸跪舉哀所過門橋遣内大臣
祭酒
靈駕至田村奉安
梓宮於殯殿設
几筵
皇子祭酒三爵衆隨行禮畢各退十一日行初
祭禮儀駕全設陳羊酒饌筵楮帛如數親王以
下奉恩將軍以上民公侯伯以下侍郎男以上
公主福晉以下奉恩將軍恭人以上民公侯伯
一品夫人以下副都統侍郎男夫人以上咸齊
集讀文祭酒行禮舉哀等儀與前奉移祗告禮
同是日
世宗憲皇帝除服
妃嬪等咸除服次日繹祭禮部工部内務府堂
官及内府男婦齊集奠獻内務府總管夫人祭
酒衆隨行禮如儀是日奉
旨公主福晉郡主及大臣命婦釋服以後天氣寒冷凡
於祭日不必齊集自是日始
梓宮照例漆飾四十九次二十三日行大祭禮陳設
禮儀與初祭同祭畢
皇子皇子福晉除服衆皆除服次日繹祭陳設
禮儀與初祭次日繹祭同二十七日行周月
致祭禮陳設羊酒饌筵楮帛如數親王以下侍
郎男以上咸齊集祭酒行禮如儀百日内凡月
祭儀同百日外月祭止内府佐領内管領下官
員男婦齊集十一月初五日行冬至致祭禮
陳羊酒饌筵楮帛如數王以下三品官以上咸
齊集祭酒行禮十二月初十日諡
大行皇后曰
孝敬皇后前期遣官祗告
天
地
太廟後殿
奉先殿
社稷屆期遣正副使齎
册寶詣田村行册諡禮儀與康熙十三年同次日
頒詔天下二十五日行百日致祭禮陳羊酒饌筵楮
帛如數親王以下三品官以上咸齊集讀文致
祭
皇子祭酒行禮如儀自百日後至期年日仍三次
奠獻期年外日一次奠獻三年後惟朔望獻酒
果二十八日行歲暮致祭禮陳羊酒饌筵楮
帛如數親王以下奉恩將軍以上民公侯伯以
下有頂帶官員以上因直齋戒照例一半齊集
讀文祭酒行禮如儀十年三月初十日行淸
明致祭禮不焚楮帛進掛楮錢寶花一座陳羊
酒饌筵如數王以下三品官以上齊集讀文祭
酒行禮儀與冬至同七月十五日行中元致
祭禮陳羊酒饌筵楮帛如數王以下三品官以
上齊集讀文祭酒行禮儀與歲暮同九月二
十九日適直孟冬時饗齋戒之期於前二十五
日行期年致祭禮陳羊酒饌筵楮帛如數王以
下三品官以上齊集讀文祭酒行禮十一年
九月行再期致祭禮陳羊酒饌筵楮帛如數王
以下三品官以上齊集讀文祭酒行禮儀與期
年同三年致祭儀同三年内淸明中元冬至歲
暮各祭儀均與期年内禮同三年後四時大祭
朔望上香行禮皆與
孝誠仁皇后沙河殯宮禮同惟承祭執事官改用補服
十三年十一月恭上
孝敬憲皇后尊諡乾隆元年二月奉移
孝敬憲皇后梓宮合葬
泰陵一應禮儀詳載
世宗憲皇帝大喪儀
孝賢皇后喪儀乾隆十三年三月十一日
孝賢皇后崩十二日
諭皇后同朕奉
皇太后東巡諸禮已畢忽在濟南微感寒疾將息數天
已覺漸愈誠恐久駐勞衆重廑
聖母之念勸朕回鑾朕以膚疴已痊塗次亦可將息因
命車駕還京今至德州小程忽遭變故言念大行
皇后乃
皇考恩命作配朕躬二十二年以來誠敬
皇考孝奉
聖母事朕盡禮待下極仁此亦宮中府中所盡知者今
在舟行値此事故永失内佐痛何忍言昔古帝王
尚有因巡方而殂落在外者況皇后隨朕事
聖母膝下仙逝於此亦所愉快一應典禮至京舉行布
告天下咸使聞知欽此十六日恭奉
孝賢皇后靈駕由
蘆殿入京是日儀駕全設王以下三品官以上於
蘆殿門外齊集
皇子詣前祭酒三爵衆皆隨行禮
靈駕發
皇子於左旁隨行
皇后婣戚近轝隨行次稍間
妃嬪宮人車隨行又次稍間豹尾班隨行所過門
橋遣内大臣祭酒
靈駕至京四品以下官豫於
朝陽門外齊集公主近支王福晉等於
儲秀宮兩旁齊集諸王福晉夫人縣君鄉君婣戚
命婦婦女咸於
東華門内橋西齊集大臣官員命婦及内府佐領
内管領下婦女於
東華門内齊集咸喪服跪迎
靈駕由
東華門入自
寧壽宮西行入
蒼震門至
長春宮奉安於正殿設
几筵建丹旐於宮門外之右王以下二品官以上於
内左門
内右門外按翼齊集三品官以下於
景運門外齊集
皇帝親臨視安奉
梓宮畢
皇子祭酒三爵衆隨行禮畢各退是日
簡命王公大臣恭理喪儀又奏準
皇帝成服應用素紬孝服
妃嬪以下
皇子皇子福晉咸用白布孝服
皇子截髮辮
皇子福晉剪髮又奏準
皇帝九日不辦事王以下宗室以上滿漢文武有頂
帶官員停止嫁娶作樂二十七日軍民七日男
摘冠纓女去耳飾王以下有頂帶官員以上百
日致祭後剃頭親王以下奉恩將軍以上民公
侯伯以下有頂帶官員以上公主福晉以下鄕
君奉恩將軍恭人以上民公侯伯一品夫人以
下侍郎男夫人以上
皇后婣戚男婦内府三旗佐領内管領下官員護軍
領催等之妻内管領下
几筵前執事男婦咸令成服革職宗室覺羅等亦令
成服外藩額駙王公台吉公主福晉郡主等於
服内來京者亦令其成服
皇后宮中侍女内監等令其剪髮截髮辮凡守
堂子官吏祭
神殿執事官員男婦内監
壇
廟
奉先殿官員内監
陵寢官員内監出征將軍以下兵丁以上妻子漢官命
婦皆停給孝服行文軍前不摘冠纓本家見有
出痘及父母新喪人等暫停給孝服朝鮮國人
員於服内來京者亦令成服不必齊集每日三
次奠獻
皇子祭酒朝夕奠陳儀駕於
景運門外近支福晉公主郡主婣戚内之近支婦
女於
長春宮内齊集諸王公福晉以下鄕君奉恩將軍
恭人以上民公侯伯一品夫人以下侍郎男夫
人以上於
長春宮西門外按次齊集内府佐領内管領下官
員護軍領催等妻在福晉等後齊集親王以下
二品大臣以上於
長春宮外角門外
中正殿二門外齊集舉哀齊集之王以下有頂帶
官員以上早晩二次進前舉哀王公大臣等十
三日内朝晡二次奠獻齊集舉哀十三日後每
朝奠齊集一次二十七日後停止遇祭仍齊集
公主福晉以下男夫人以上三日每日二次齊
集第四日朝奠時齊集初祭後停止遇祭仍齊
集内府佐領内管領下官員護軍領催等之妻
三日内每日朝夕奠二次齊集舉哀三日後日
以一旗輪流齊集又奏準
几筵前每日晨朝奠晡時夕奠日中午奠自齊集
日爲始王公各於該府第齋宿部院堂司官於
各該部院旗下都統參佐領及散秩官於本旗
衙門齋宿凡二十七日十九日奏準按會典
内載
孝誠仁皇后喪儀經禮部題準移文直省免其齊集舉
哀制服遣官進香蓋緣康熙十三年時値三藩
叛逆大兵致討恐在外各衙門舉哀制服有惑
觀聽是以禮部題明免直省官民治喪原屬一
時權宜嗣後相沿遂未更正考之周禮爲王后
服齊衰注言諸侯諸臣皆齊衰是内外臣無異
也明會典載皇后喪儀十三布政使司及直隸
禮部請勅差官訃告在外文武官員軍民人等
制服與京師同今
大行皇后正位中宮母儀天下忽値崩逝正四海同
哀之日見已欽奉
諭旨布告中外應竢在京王公百官成服之日將欽
奉
諭旨謄黃遣官頒下直省令在外文武各官於奉到
諭旨爲始摘冠纓齊集公所哭臨三日持服通前二
十七日而除三日後照常辦事二十七日内文
武各官不嫁娶不作樂軍民人等摘冠纓七日
七日内不嫁娶不作樂其見在出征官軍悉免
舉哀制服督撫以下仍照舊例免其遣官進香
又奏準禮稱父在杖不上於堂
母后至貴不得不屈於所尊謹擬在京王公百官咸
縞素二十七日百日剃頭百日内有應行典禮
及朝會坐班咸用禮服吉服入朝奏事皆素服
冠綴纓緯百日外入朝奏事用常服二十七月
以内遇
几筵致祭齊集仍素服去冠纓緯
皇子等制服遵
旨照百日喪服二十七月内素服詣
几筵前喪服行禮二十二日
諭禮部
大行皇后諡爲
孝賢皇后所有應行典禮照例奏聞欽此遵
旨議準
册諡典禮悉遵康熙十三年遣使上
孝誠皇后尊諡禮舉行二十三日以奉移
梓宮行啟奠禮是日儀駕全設陳冠服設祭品於
几筵前列饌筵於
長春宮露臺兩旁陳楮帛於
景運門外箭亭之南所陳羊酒饌筵楮帛如數王
以下有頂帶官員以上公主福晉以下二品官
命婦以上咸齊集行禮舉哀皆如儀禮部堂官
一人奉祭文二人前引由
乾淸門西門入至
長春宮陳祭文於左檐下黃案是日
皇帝親臨上食畢讀祭文時
皇子衆皆跪哀暫止讀祭文畢
皇帝旁坐祭酒三爵每祭
皇子衆行一叩禮舉哀徹祭案畢王以下各退禮
部堂官引讀祝官恭奉祭文由
乾淸門西門出至燎所付内監退内務府總管夫
人内管領妻等恭奉冠服送燎所
欽命之王福晉祭酒三爵衆隨行禮舉哀各退是
日奏準恭奉
孝賢皇后冠服送燎時齊集婦女若皆隨往自
長春宮至
乾淸門
宮内路徑人多難行應令奏遣之福晉及内府婦
女百人隨冠服後行其餘福晉以下咸令於
乾淸門外西旁齊集冠服至跪候過隨行二十
五日奉移
梓宮於景山觀德殿是日儀駕全設陳丹旐於
景運門外設
册寶於采亭至時
皇帝親臨祭酒三爵奉移
梓宮由
乾淸門西門出王公及直班内大臣侍衞於
乾淸門前按翼列跪舉哀
梓宮至
景運門外登大昇轝
皇子於左旁隨行奏遣近
靈駕行之王公及婣戚等各按翼行内府婦女一百
八十人於
東華門外乘馬隨行次稍間豹尾班隨行次稍間
王公内大臣侍衞隨行所過門橋遣内大臣祭
酒左翼大小官員於
東華門外右旁齊集漢官在滿官之次齊集右翼
大小官員於沙灘齊集均竢
靈駕至跪迎舉哀候過隨行
靈駕將至親王以下三品官以上於
觀德殿大門外齊集四品以下官及内府官員護
軍領催等於景山東門外齊集公主近支福晉
等及婣戚近支婦女豫由景山後牆門入於
殿後兩旁齊集諸王福晉以下一品夫人以上豫
於
觀德殿二門内齊集二品夫人以下及内府佐領
官員護軍領催等之妻於二門外齊集均竢
梓宮至跪迎舉哀奉安
梓宮於
觀德殿設
几筵陳儀駕於大門外設
册寶於
几筵左右
皇子祭酒三爵齊集王以下官員以上公主福晉
以下官員妻以上皆隨行禮舉哀畢各退是
日以
大行皇后崩逝照例將
勅諭由禮部謄黃頒發直省遣官齎
勅諭訃聞於朝鮮國其内扎薩克衆喀爾喀作六路
遣官送往哈密靑海等處作二路遣官送往
二十九日
皇帝親臨行初祭禮儀駕全設陳羊酒饌筵楮帛如
數親王以下有頂帶官員以上公主福晉以下
二品夫人以上齊集行禮舉哀如儀是日祭畢
皇帝除服
命妃嬪宮人於二十七日除服次日繹祭陳羊酒
饌筵楮帛如數内務府禮工二部堂官辦理喪
儀大臣婣戚内府佐領内管領下男婦咸齊集
致祭行禮如儀四月初一日孟夏時饗
太廟照雍正九年之例承祭分獻執事各官均照常齋
戒素服致祭齊戒日不至齊集處舉哀是日
奏準
梓宮照例於本月初七日起漆飾四十九次初九
日行大祭禮
皇帝親臨祭酒陳設禮儀與初祭同是日
妃嬪宮人皆除服衆皆除服次日繹祭陳設禮
儀與初祭次日繹祭同十一日行周月致祭
禮陳羊酒饌筵楮帛如數王以下有頂帶官員
以上公主福晉以下二品夫人以上咸齊集祭
酒行禮舉哀如前儀(凡月祭儀同)二十七日
常雩遣官行禮分獻執事各官咸朝服五月二十一
日
册諡
大行皇后曰
孝賢皇后前期遣官一人祗告
太廟後殿
奉先殿至日
皇帝素服御太和門遣親王郡王爲正副使齎
册寶詣
觀德殿行
册諡禮儀與康熙十三年同禮成正副使復
命次日
頒詔天下又奏準是日
皇子喪服隨班行禮二十三日奏準帝后雖云
儷體而地道臣道天澤昭然升殿視朝事關典
制非燕樂可比
孝賢皇后喪制應遵用
國朝
祖制百日後
皇帝陞殿文武各官及外藩使臣行禮羣臣朝服均
如常儀其作樂之處並照常舉行
皇帝兩月除沐後卽應
御門聽政羣臣常服不挂數珠禮畢仍素服百日後
如値
御門之期羣臣常服挂數珠庶於禮制分義皆爲允
協再恭檢
孝誠仁皇后喪儀案卷内載百日以後期年以内王公
以下各官逢初五十五二十五等日咸朝服月
朔初十二十等日補服皆挂數珠馬懸繁纓尋
常入内奏事常服不挂數珠馬不懸繁纓等語
今
孝賢皇后百日以後期年以前上朝坐班及入内奏
事應悉遵此制至一切典禮應朝服采服之日
仍如常儀所有原議入朝奏事用常服之處應
通行改正本日奉
諭孝賢皇后大事一切典禮朕皆斟酌古今務協其
宜蓋皇后坤寧正位體制原尊然以天子之禮視
之則節文亦自有别縱令伉儷恩篤亦不可事事
從而加厚以致失之太過卽或情誼稍有未洽亦
不宜事事從而貶抑以致失之不及蓋皇后自有
皇后之體制不可以夫妻之私情爲之增損於其
間也朕於孝賢皇后情誼隆重固天下臣民所共
知而經紀喪儀從不肯以一毫私意稍紊典常考
明代嘉靖七年孝潔陳皇后之喪閣臣張璁援據
古禮以爲喪服自期以下諸侯絶特爲旁期言若
妻喪本自三年報殺爲期年固未嘗絶上宜爲后
服期等語其折衷頗爲允當今據大學士等議奏
禮儀内如陞殿作樂一節凡屬大朝祀典自當照
例朕意今年内尋常陞殿但鳴鐘鼓樂懸而不作
庶爲合宜至來年正月將屆期年一切典禮著照
康熙十四年之例如常儀餘依議欽此六月十
三日
諭山東沂州營都司姜興漢奉天錦州府知府金文
淳皆於孝賢皇后百日内剃頭經巡撫及副都統
參奏已降旨交刑部問罪本朝定制遇有國恤百
日以内皆不剃頭倘違例私犯
祖制立卽處斬亦如進關時令漢人薙髮彼不薙髮者
無不處斬之理此百餘年人所共遵不待傳諭而
後曉是以會典律例皆無明文蓋以修會典時不
過增損明季之舊章明朝原無此制也又以其事
本理法所必當然不必載之簡册卽如子孫孝養
父母當食進食當衣加衣豈待專立科條然後盡
其子職亦豈得以律令不載遂爲不孝者解免至
謂漢人遂可不遵百日之制苟有此心卽與不肯
薙髮者同尤不容誅也伊等身爲臣子豈有不遵
國朝定制之理若謂出於不知豈不見他人尚未
剃頭何以不推求其故安心違犯此卽立行正法
以彰憲典亦無可恕然自朕思之律例會典實無
明文而部文䆒未傳諭其所以未經聲明者亦因
其爲衆所共知今既顯明正其違犯之罪又當曲
體其愚昧犯法之情且或遠方僻陋拘於二十七
日除服之文遂有陷於不知或見他人有剃頭者
卽謂事屬可行冐昧觸網此等情節又不得不格
外矜原更恐外省見有此兩案諭旨慮蹈徇隱之
愆紛紛參奏國家亦無此體制可傳諭各督撫提
鎮學政欽差各官等此旨未到之前或見在已經
察出之案自當參處不容廢法姑縱其餘未發覺
者槩不必再行飭參旗人本屬當知若有喪心之
徒不在此寬免之例嗣後將國恤百日内不得剃
頭違者立卽處斬之處載入會典律例令人共知
遵守朕惟率由
祖制欲使法在必行並無從寬從嚴之見存乎其間欽
此二十一日行百日致祭禮陳冠服設儀駕
陳羊酒饌筵楮帛如數王以下有頂帶官員以
上公主福晉以下二品夫人以上咸齊集
皇帝親臨祭酒儀與初祭同(是月十二日小暑適值禁火照常陳冠服祭酒)
(畢仍徹回留至中元焚化)七月初十日
諭今日見江寧協領員闕保送之佐領尚未剃頭蓋
伊等以旨到計日矣皇后大事滿百日剃頭皆當
以事出之日爲始若以旨到日計之則極遠省分
益致遲久不齊從前會典未載入此條而禮部行
文時並未明白指示以致外省人員非失之不及
則轉至矜持至於太過將此通行曉諭各省駐防
處如有似此觀望未剃頭者皆令剃頭纂修會典
時詳悉載入欽此十五日行中元致祭禮設儀
駕陳羊酒饌筵楮帛如數齊集讀文行禮與初
祭同二十九日奏準八月十三日此一日
觀德殿三次奠獻如常内外照例停止舉哀八
月初七日朝鮮國遣使進香
几筵前遣王一人主祭行禮如儀十月初五日以
奉移
梓宮行啟奠禮陳設禮儀與前奉移
觀德殿啟奠禮同初七日奉移
梓宮於
静安莊是日儀駕全設陳
册寶於采亭王公百官及公主福晉命婦咸分班於
觀德殿
静安莊兩處齊集至時奉移
梓宮
皇子祭酒三爵衆隨行禮舉哀畢
梓宮登大昇轝
皇子詣前祭酒三爵校尉舁行鑾儀衞官更番翼
衞隨行所過門橋遣内大臣祭酒近
靈駕隨行王公婣戚等在
觀德殿大門内跪舉哀候
梓宮過
皇子於左旁隨行次奏遣之王公隨行次内務府
婦女一百八十人乘馬隨行次稍間豹尾班侍
衞隨行次王公百官隨行王以下奉恩將軍以
上内大臣侍衞内府官員於景山東門外按翼
排跪舉哀民公侯伯以下有頂帶官員以上及
閑散宗室覺羅等於景山後西旁東嚮跪舉哀
候
梓宮過隨行
貴妃
妃
嬪及宮人豫赴
静安莊殯宮後左旁祗候公主近支王福晉等於
殿内齊集諸王福晉以下二品夫人以上咸於
二門内兩旁序立内府官員護軍領催等之妻
於大臣命婦後序立均候
靈駕至跪迎舉哀王公百官等於大門外排跪舉哀
奉安
梓宮於殯殿
皇子祭酒三爵衆隨行禮畢各退初九日行暫
安致祭禮陳羊酒饌筵楮帛如數王公官員公
主福晉命婦等咸齊集讀文祭酒舉哀行禮儀
均與月祭同初十日
諭旗人因孝賢皇后梓宮暫安觀德殿不敢舉行嫁
娶亦未可定今皇后梓宮旣經安奉静安莊其有
未經嫁娶者著照常舉行欽此二十五日行冬
至致祭禮(十一月初二日冬至因直齋戒之朝豫於是日致祭)陳金銀定
五萬楮錢楮帛各五萬饌筵三十一席羊九酒
十有五尊王公官員及公主福晉命婦皆齊集
讀文致祭行禮舉哀儀與中元致祭禮同十
一月二十五日
几筵前三次奠獻如常内外停止舉哀婣戚婦女祭
酒又奏準王公大小官員兵丁人等仍照例
於十二月二十日後張挂門神對聯十二月
二十一日行歲暮致祭禮(因齋戒改期)陳羊酒饌筵
楮帛如數齊集讀文致祭儀與冬至同又奏
準乾隆十四年正月初一日
几筵前照常三次奠獻停止舉哀十四年正月十
一日月祭因逢齋戒移於十三日致祭行禮
二月十七日行淸明致祭禮不焚楮帛進挂楮
錢寶花一座陳饌筵二十五席羊九酒十有三
尊齊集行禮儀與歲暮同二十六日奏準金
川告捷擇吉於三月初九日祭告
几筵遣官及執事人員冠綴纓緯素服行禮三月
十一日行期年致祭禮陳羊酒饌筵楮帛如數
王以下有頂帶官員以上公主福晉以下三品
官命婦以上内府官員男婦咸齊集讀文致祭
皇帝親詣祭酒衆隨行禮如儀是日奉
旨孝賢皇后喪紀已周於明日起諸皇子前往静安
莊著冠綴纓緯前往齊集人員並彼處執事人員
亦著冠綴纓緯七月十五日行中元致祭禮陳
金銀定五萬楮錢五萬楮帛一萬饌筵十有一
席羊五酒五尊儀與十三年致祭禮同十一
月初三日行冬至致祭禮陳金銀定三萬楮錢
楮帛各萬饌筵十有一席羊三酒五尊儀與十
三年冬至致祭禮同十二月二十五日行歲
暮致祭禮陳設禮儀與冬至致祭禮同十五
年三月十一日行再期致祭禮陳羊酒饌筵楮
帛如數讀文致祭
皇帝親詣祭酒儀與期年同六月十一日行服闋
致祭禮陳羊酒饌筵楮帛如數王以下有頂帶
官員以上公主福晉以下二品官命婦以上及
婣戚内府官員男婦咸齊集讀文致祭
皇帝親詣祭酒衆隨行禮儀與百日致祭禮同是日
諸
皇子皆除服是年中元冬至歲暮致祭咸與十
四年致祭禮同十二月初二日奏準先經奏
定
孝賢皇后三周年後遵照
孝誠仁皇后在沙河致祭之禮停止每日奠獻及滿月
致祭照
陵寢致祭例每月朔望獻羊酒果品點香燭四時大祭
陳俎豆牲帛醴齊點香燭讀祝文致祭凡遇
慶典致祭獻酒桌點香燭讀祝文致祭忌辰照周
年禮奠羹飯肴膳饌筵焚楮定讀文致祭雍正
十一年奏準改用補服伏思
陵寢致祭是於神牌前與
几筵前致祭究屬有别三年後若仍照常奠獻又與
喪儀無殊謹擬
孝賢皇后三周年後應將滿月致祭及每日奠獻皆
停四時祭祀忌日致祭不陳冠服不設楮錢惟
獻肴膳饌筵讀文行禮舉哀寒食進挂楮錢寶
花一座除夕陳楮錢二萬金銀楮定二萬同寶
花送燎祭酒於正中咸停齊集仍設儀駕恭遇
慶賀祭告仍照見今
静安莊祭告禮行每月朔望獻羊一饌筵一祭酒
致祭停止舉哀庶三年後之禮儀與神牌前祭
奠皆有分别又奏準
静安莊致祭遣諸
皇子輪流祭酒十二日
諭次年正月十一日孝賢皇后滿月禮致祭著於初
七日次年三週年亦并於初七日讀文致祭至三
週年仍照常致祭欽此十七年七月十七日奏
準
地宮工程於九月内告竣謹擇吉期於十月十三日
奉移
孝賢皇后梓宮於二十七日安葬
地宮九月二十日
諭本年十月二十七日行孝賢皇后安奉地宮禮稽
之國家舊典
皇祖聖祖仁皇帝於
孝誠仁皇后
孝昭仁皇后
孝懿仁皇后皆曾親送自應謹遵
祖制但奉移梓宮距安葬地宮之期計逾旬日朕於十
月十三日至静安莊臨送後擬於二十二日自京
起鑾恭謁
祖陵禮畢屆期詣孝賢皇后陵寢親行視奠欽此又
奏準
皇后恭送
孝賢皇后梓宮應於至
陵日先謁
四陵畢乃謁
孝賢皇后陵寢行禮十月初八日行恭題
神主禮前期工部敬製
神主於静安莊
几筵殿之東廡繕字掃靑如儀至日陳儀駕於
殯宮大門外設黃案於
几筵殿内正中設鳳輿於階上屆期
欽命大臣一人詣東廡
神主前跪上香行三叩禮興恭奉
神主禮部堂官導至
几筵殿奉安黃案上滿漢大學士二人朝服盥手詣
主案前行一跪三叩禮興恭題
神主畢復行一跪三叩禮退
欽命大臣詣
主案前一跪三叩恭奉
神主安奉鳳輿於輿前行一跪三叩禮校尉舁輿前
列儀駕如儀是日升祔
奉先殿(詳升祔儀)十一日行祖奠禮陳設禮儀與啟奠同
十三日奉移
梓宮儀駕全設陳
册寶於鳳輿近
靈駕隨行之王公等婣戚人員於二門外齊集親王
以下入八分公以上及送往之大學士内大臣
侍衞於大門外兩旁齊集不入八分公民公侯
伯以下四品官以上及閒散宗室無執事之内
府官員於大門外兩廂前排班齊集近支福晉
公主郡主等於殿内齊集在外福晉以下二品
大臣夫人以上並婣戚夫人婦女咸於大門内
右旁齊集内府佐領内管領下官員護軍領催
等妻於大臣官員命婦後齊集各於齊集處舉
哀
皇帝親詣祭酒時
皇子行禮衆隨行禮進小轝奉
梓宮出大門外登大昇轝禮部堂官祭轝三祭酒三
叩校尉舁轝
靈駕發
册寶輿前行校尉執儀駕乘馬按次前導諸
皇子曁
簡命近行王公婣戚及各執事官皆徒步舉哀隨行
次内務府婦女六十人乘馬隨後行次女侍車
行恭理喪儀王公大臣内務府禮工二部鑾儀
衞堂官於左右巡視翼衞所過門橋遣内大臣
祭酒至不送往王公跪送後
皇子衆等乃止哀乘騎隨行每舁校更班時皆下
馬跪
靈駕發仍乘馬舁夫日分三十班以内監十人輪流
於
靈駕前左右步行諸王各官皆於豹尾班後以次乘
馬隨行沿塗分站豫設
蘆殿繞以黃幔城網城百步外豎下馬柱左右各
一漢官及年老王公百官先往
蘆殿恭候隨行之王公百官將至宿次相近處豫
由别路先至
蘆殿後網城門外排班舉哀跪迎
靈駕至末班
皇子衆皆下馬舉哀隨行儀駕由黃幔城外兩旁
行至幔城南門前陳列王公百官候
靈駕入幔城後門乃由黃幔城繞至前門外按翼序
立舉哀奉安
靈駕於蘆殿校尉舁夫皆出乃行夕奠禮祭酒舉哀
畢執事官奉
册寶交内監設於兩旁闔門皆退恭理喪儀王公大
臣戒所在官軍祗嚴宿衞翼日昧爽陳儀駕出
册寶啟正門各執事皆辦
皇子行朝奠禮詣
靈駕前舉哀祭酒三爵衆隨行禮舉哀執事各官率
校尉舁夫進恭舁
靈駕發
皇子跪候過隨行衆舉哀隨行至首班衆止哀乘
馬隨行在塗朝夕奠舉哀一如初日送往
山陵之王公百官日於殿外黃幔城網城外按翼序
立所過五十里内守土官咸素服於道右序立
候
靈駕至舉哀跪迎至宿次詣網城門外行朝謁三跪
九叩禮奠獻時各於右翼班末隨行禮舉哀
妃
嬪等於早晨朝奠隨行禮舉哀瞻望
靈駕發由别路行不與晡奠每程儀同是日奉移
慧賢皇貴妃
哲憫皇貴妃金棺一同送往十七日
梓宮至
陵守
陵寢貝勒公大小官員皆於興龍口之外跪迎舉哀
靈駕由紅門西栅闌入由神路行至
陵寢大門外降大昇轝升小轝由中門入奉安
饗殿設
几筵陳
册寶於左右
皇子祭酒三爵衆隨行禮畢各退是日遣官各
一人祗告
后土
昌瑞山之神十九日行暫安致祭禮儀駕全設陳
羊酒饌筵楮帛如數送往之王以下大臣官員
以上及
陵寢貝勒公大小官員執事人等咸於大門外齊集
陵寢居住之貝勒公夫人官員命婦執事人等之妻
咸齊集讀文致祭行禮如儀大葬前期三日
遣官各一人祗告
天
地
太廟
社稷二十五日行遷奠禮設儀駕陳羊酒饌筵楮
帛如數王以下大小官員
陵寢貝勒公大小官員執事人等
陵寢居住之貝勒公夫人官員命婦執事人等之妻
咸齊集讀文致祭
皇帝親臨祭酒
皇子每祭行一叩禮衆隨行禮舉哀至時奉移
梓宮
皇子祭酒衆皆隨行禮舉哀婦女等豫詣方城西
旁候
梓宮過舉哀跪迎
梓宮由方城入暫安
梓宮於蘆殿正中登龍輴北嚮陳
册寶於前進饌筵
皇子祭酒三爵衆隨行禮舉哀畢各退是日儀
駕皆焚訖二十七日
皇帝親臨祭酒三爵
皇子行禮衆隨行禮舉哀至時
欽命諸臣恭率校尉奉移龍輴由隧道入
地宮奉安於寶牀設
册寶於兩旁石几
皇帝親視奉安畢出乃掩閉
元宮
皇子於祭臺前祭酒三爵三叩衆皆舉哀隨行禮
畢卒哭各退是日恭移
慧賢皇貴妃
哲憫皇貴妃金棺同葬是日以奉安
地宮禮成遣官各一人祗告
后土
昌瑞山之神
欽定大淸會典則例卷八十八
