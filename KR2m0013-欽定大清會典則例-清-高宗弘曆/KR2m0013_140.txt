欽定大清會典則例卷一百三十六
工部
都水清吏司
噐用
表匣順治元年定
皇帝恭進
皇太后表文用明黃髤堆金瀝粉龍匣高三寸長一尺
六寸闊六寸王公百官恭進
皇太后表文
皇帝表文
皇后箋文用黃綾匣高六寸長一尺八寸闊五寸五
分均杉木質準内閣典籍廳来文辦造
一奏書匣順治八年定
皇帝恭進奏書於
皇太后用杉木匣以明黃雲龍叚糊飾高二寸一分長
一尺一寸五分闊五寸八分準内閣典籍廳来
文辦造
一
實錄匱康熙十一年奏準每匱長四尺一寸五分闊二
尺二寸高四尺五分枬木質外用銅鍍金鈒雲
龍文葉包瓖内用黃綾糊飾香杉木格每匱連
底蓋五層長三尺四寸闊一尺六寸七分高三
尺一寸匱格均無定數準該館来文辦造
一
玉牒匱順治十八年奏準用大匱四每匱闊四尺縱三
尺九寸高三尺七寸插盖箱十每箱闊三尺一
寸縱一尺九寸高六寸均杉木質二匱漆用黃
色二匱紅色四箱黃色六箱紅色均戧金雲龍
文準宗人府来文辦造康熙十年奏準每次
纂修
玉牒匱箱各增高六寸乾隆十年纂修
玉牒告成累年加增匱高至八尺五寸箱高至五尺四
寸
一
記注匱順治元年定歲造
記注匱一松木質長二尺五寸闊一尺六寸高二
尺銀硃漆飾用鐵葉包裹歲準該衙門来文辦
造
一頒
詔金鳳乾隆十四年奏準鳳高二尺一寸五分長四
尺七寸護雲長五尺一寸前闊一尺八寸五分
後闊七寸承
詔朵雲闊三尺四寸均用鈒銅飾金鳳口銜明黃絲
組懸以朵雲轉軸而下準内閣典籍廳来文供
用用畢仍由部收貯
一
詔
勅及文武
殿試金榜順治元年定
詔書及金榜均用硬黃紙表裏二層
勅書分三等一金龍香箋表裏四層用檀香屑夾造
面繪泥金雲龍背灑金一畫龍箋表裏三層香
墨繪畫一印邊龍箋表裏二層香墨刷印均黃
色準内閣典籍廳来文辦造
一世襲佐領印軸乾隆三年覆準八旗世襲佐
領應設立黃紙印軸將原立佐領原委及承襲
支派備書於軸給發佐領各族長等收執以憑
稽考其長短尺寸難以豫定應移咨工部先造
千軸計長三丈四丈五丈者各三百軸十丈者
百軸其周圍螭邊款式及縱廣尺寸均照功牌
式樣嗣後成造均依兵部所需數目及来文内
長短尺寸辦給十四年覆準游牧察哈爾及
盛京等處佐領應給印軸七十有九計長五十丈
者一四十五丈者五十有三丈者一十有二丈
者五十有一丈者三八丈者三七丈者九六丈
者十有八五丈者三十一四丈者一三丈者二
一功牌康熙十一年定功牌分五等一等功牌
長三尺六寸五分二等長三尺三寸五分三等
長三尺五分四等長二尺八寸五分五等長二
尺六寸五分均廣一尺一寸五分用白礬紙棉
紙表裏二層周圍香墨印邊作螭文紫綾為面
軸用紫榆木準兵部来文辦造
一糊飾順治初年定
太和殿
保和殿
中和殿
文華殿窗格用朝鮮貢紙每年糊飾黃綾博縫二
年一次糊飾各
壇
廟窗格路鐙由太常寺移咨外藩朝貢各館舍由禮部
理藩院移咨到部委官糊飾
一設案順治元年定朝會慶賀諸典禮設表案
經筵設
御書案講案
頒賜表裏諸物設賞案
賜燕設食案
殿試及新進士
朝考庶吉士散館等試各閱卷官設公座書案均
準各衙門咨文由部供用
一進士赴燕簮花順治元年定新進士
賜恩榮燕應用綵花五百枝狀元金飾銀花一枝準
禮部来文辦給
一各衙門需用器物内閣送本需用皮箱包袱
油單照咨取數目每二月辦給一次修書各
館需用厨匱案椅筆墨硯由部辦給禮兵二
部會試筵燕需用盤碗錫器之屬由部委官辦
給事竣徹回禮部燕外國貢使供應同蒙古
王台吉等需用案椅鐙檠馬槽諸物照理藩院
咨文由部辦給凡
頒詔
頒勅書需用畫筩油單
命將出師及
欽差官需用
勅筩印匣印池皮箱鎖鑰袱褥等物均照各衙門来
文如數辦給上駟院需用馬槽及馴象所需
用蓋象棉被氊條均由部辦給修造樂器需
用桐梓木材及修造器物應用毛竹斑竹熏竹
黃花竹筀竹實心竹㯶竹檀木均行文江浙等
省辦解成造玉器需用寳砂行文直隸靈夀平
山二縣辦解
織造
一制帛順治八年定江寧織造局設
神帛機三十張歲織帛四百端又準部移文額造二
千端其文兼清漢曰郊祀制帛曰告祀制帛其
色青黃曰奉先制帛色白曰禮神制帛青赤黃
白黑五色曰展親制帛曰報功制帛均色白曰
素帛色白不織文
一
勅誥康熙元年定江寧織造局設官誥機三十五張
遇應用之時由部豫期行文該織造如式置辦
誥命用五色及三色紵絲文曰
奉天誥命
勅命用純白綾文曰
奉天勅命均織升降龍文兼清漢字又定一品玉
軸鶴錦面二品犀軸螭錦面三四品貼金軸五
品角軸均牡丹花錦面六七品以下槩用角軸
小團花錦面
一校尉服色
國初定校尉衣用大紅色織團葵花文每件五幅
長四尺三寸闊一尺七寸袖八寸康熙元年
覆準校尉衣停織花紅叚用木紅色照内織染
局三絲式樣織造十六年奏準舁輦輿校尉
織紬地擎執校尉織絹地
一采繒
國初定每采紬一疋用經絲十一兩緯絲十一兩
織成長三丈六尺闊一尺六寸染以各色以供
國家慶典陳設結采及
采棚
采亭並各公廨一應慶賀典禮結采之用康熙三
年覆準采紬色尚鮮明多貯無益嗣後遇應用
之時令江寧蘇州杭州三局照部行數目織染
解部無庸每年造辦
一潞紬每疋重六十四兩長八十尺闊二尺四
寸小潞納每疋重十有六兩長三十尺闊一尺
七寸歲由山西長治高平二縣織造解部轉送
内務府撿收康熙十四年覆準長治縣歲織
潞紬六十二疋小潞紬一百八十六疋高平縣
歲織潞紬三十八疋小潞紬一百十有四疋如
額解部十七年題準潞紬每疋準銷銀十二
兩五錢小潞紬每疋準銷銀二兩七錢五分
關税
一直省工關税額以乾隆十八年奏銷册計之
共二十七萬一千五百四十六兩有奇
一
盛京胡納胡河大凌河小凌河六周河太子河清
河鶯納河大莊河碧赫河歸河遼河艾河曹河
各項木植十五取一以備
三陵陸續取用其不堪應用者隨時變價大凌河折銀
交部大木每根徵山分銀六分小木計價一兩
二錢徵山分銀六分歲徵木植多寡不齊無定
額
一寧古塔輝發穆欽等處木税十分取一免徵
山分銀其木植變價額銀三百七十兩
一直隸潘桃口税七千六百四十五兩有奇木
植十分取一均按長徑尺寸覈價折徵歲解本
部節慎庫松木長三丈五尺至一丈一尺徑二
尺二寸每根銀自九十六兩至十有七兩三錢
六分五釐徑二尺一寸每根銀自八十九兩七
錢六分七釐至十有六兩一錢三分二釐徑二
尺每根銀自七十七兩六錢六分三釐至十有
四兩九錢六分四釐長三丈五尺至一丈徑一
尺九寸每根銀自五十六兩八錢七分四釐至
十有二兩七錢七分一釐長三丈五尺至丈一
尺徑一尺八寸每根銀自五十六兩至十有二
兩七錢一釐徑一尺七寸每根銀自四十八兩
六錢二分一釐至十兩四錢八分徑一尺六寸
每根銀自三十八兩八錢四分二釐至八兩三
錢六分七釐徑一尺五寸每根銀自二十九兩
六分四釐至六兩四錢六分長三丈五尺至一
丈徑一尺四寸每根銀自十有九兩二錢八分
五釐至三兩八錢八分八釐長三丈五尺至一
丈一尺徑一尺三寸每根銀自九兩五錢七釐
至二兩九分六釐長三丈五尺至一丈徑一尺
二寸每根銀自八兩一錢四分八釐至一兩七
錢五分三釐徑一尺一寸每根銀自六兩六錢
四分七釐至一兩四錢二釐長三丈五尺至七
尺徑一尺每根銀自五兩七錢八分五釐至八
錢三分四釐長三丈至八尺徑九寸每根銀自
四兩二錢二分至七錢五釐徑八寸每根銀自
三兩四錢八分二釐至五錢八釐徑七寸每根
銀自二兩七錢四分四釐至三錢一分一釐徑
六寸每根銀自二兩三錢五分二釐至二錢六
分七釐椵木長一丈徑一尺二寸每根銀三兩
二錢一分楊木長一丈徑九寸每根銀九錢油
松椽長五尺闊厚二寸五分每根銀八分栢木
地釘長九尺徑五寸每根銀三錢松版闊一尺
厚七寸長七尺每塊銀五錢八尺每塊六錢二
分九尺每塊六錢七分五釐一丈每塊七錢五
分柴木每斤銀二釐五毫以上木植如長徑丈
尺逾於定數者均照例科算遞增古北口税
一千十有二兩有奇木植十分取一折銀解部
椵木長一丈三尺徑六寸每根價銀二兩八分
六釐七毫楊木長一丈徑七寸每根銀七錢松
椽長一丈徑四寸每根銀二錢六分長一丈徑
五寸每根銀三錢三分五釐松木松版定價及
折算遞增均與潘桃口同
一山西殺虎口税七千二百兩歸化城落地木
税四百四十六兩木植十分取一照部價折銀
解交節慎庫松版每折見方一尺長一丈以外
價銀二錢五分長一丈以内價銀一錢六分五
釐七毫不徵雜木松木松橔照潘桃口古北口
徵收武元城木税千二百三十一兩有奇均
照部價折銀每兩三分徵收
一山東臨清關甎版牐税四千五百七十二兩
有奇貨船過關止收船料不徵貨税自北往南
者名為鹽貨每船納紙價銀六錢自南往北者
名為短載按船頭丈尺每尺徵銀一錢七分船
抵臨清先赴大關納税然後抵牐竢糧船經過
隨行不得越漕啟版
一江蘇龍江關税四萬六千八百三十八兩銅
斤水脚銀一萬七百六十九兩有奇商船桶簍
箱籃包捆等項並竹木長徑丈尺寸分點明實
數照部頒條例徵收丈量竹木簰筏簰底設
扒竿鉤丈有大扒平扒之分大扒竿長二丈五
尺下置横木八尺五寸形如直鉤簰深一丈以
外闊六七八丈不等者為大簰扒下虚二尺八
寸合算深一丈以内六尺以外者為中簰大扒
鉤丈減半虚一尺四寸計税深六尺以内者為
小簰用平扒鉤丈扒竿長八尺下安横木三尺
五寸形如曲尺見尺加寸計算簰面用平竿横
閣簰邊衡準取平以定尺寸是名水平高低折
實如高一尺除半只五寸科税枏木簰深一尺
二寸作一層闊一丈作九根雜木簰深一尺二
寸作一層闊一丈作七根青柳木簰深一尺二
寸作一層闊一丈作八根杉木簰深一尺五寸
作一層闊一丈作二十根青柳版簰深四寸作
一層闊一丈作七塊長六尺作一節江西簰筏
均以杉木科税湖廣簰筏税十有五六兩以下
者不判青柳百兩内判青柳三分百兩以上至
數百兩判青柳四分簰内牮木點計實數分別
上次科納招槁零木三項均照實數計根徵收
苖竹簰深一尺作三根闊一丈作三十根長三
丈作一節青龍山龍潭石灰每窰一百五十石
徵銀一兩四錢三分瓦屑壩地租歲納銀五兩
五錢龍江厰地租歲納銀二兩竹木厰地租歲
納銀九錢二分各行經紀歲納鈔銀有差税銀
準市平徵收大勝關(龍江分口)徵收茶簍包捆税
河定橋(龍江分口)徵收茶簍税與大勝關同東
壩苪觜和州含山(龍江分口)徵收桶簍税
一宿遷關税四萬八千八百八十四兩商船捆
包桶簍擔束并竹木大小根叚照部頒條例徵
收船契一百六十石至千餘石每尺徵契銀
二錢五分船鈔二百石至千餘石每尺徵鈔銀
三錢三分大契半鈔一百六十石至一百九十
九石徵鈔銀一兩小契百石至一百五十九石
徵契銀六錢小契鈔百石至一百有九石徵鈔
銀六錢小契半鈔百有十石至一百五十九石
徵鈔銀八錢渡船二十石至二十九石徵鈔銀
二錢三十石至三十九石徵鈔銀三錢四十石
至四十九石徵鈔銀四錢五十石至五十九石
徵鈔銀五錢六十石至九十九石徵鈔銀六錢
人載沙飛準納半鈔鴨觜馬溜划船每倉徵鈔
銀二錢散装船貨頭稍倉跨悉照成包成捆一
例籖驗按石徵收徐關(宿關分口)按貨物箱簍包
件斤數照則徵税
一瓜儀由牐河餉七千六百六十六兩有奇歲
解江南河庫瓜洲三汊河過壩河餉梁頭自
五尺至丈六尺每尺徵銀五分竹木均一甲徵
銀二錢由儀徵下水重船每船徵隨船䌫銀六
分儀徵由牐河餉上下水貨船依戸關徵操
撫餉例折盡擔數合梁頭五尺至丈六滿料每
尺徵銀五分不及五分者作為奇零報納過壩
凡報卸載操撫餉梁頭一丈至丈六尺者均作
梁頭五尺每尺徵河餉銀五分不足卸載操撫
餉梁頭一丈者免竹木均一甲徵銀二錢空船
梁頭五尺徵銀七分五釐六尺一錢一分三釐
七尺一錢七分五釐八尺二錢二分五釐九尺
二錢八分八釐一丈徵銀六錢四分八釐由牐
上下水空重船均徵隨船䌫銀三分凡河餉正
税一兩加耗八錢過壩河餉空船免徵
一安徽蕪湖關税五萬五千五百三十兩銅斤
水脚銀一萬四千六百十有六兩有奇每年解
漕造銀一萬八千七百七兩竹木簰筏及商貨
籃簍箱桶包捆散倉滿載照部頒條例徵收江
楚往江寧木簰税至百兩者收銅斤銀九兩税
三百兩者收水脚銀一百五十兩七錢二分不
足三百兩者遞減過三百兩者不增不足五十
兩者不收水脚銀徽紹木簰往江寧者税三百
兩收水脚銀一百三十一兩七錢二分餘同江
楚江楚竹木簰筏在蕪湖售賣者税百兩收銅
斤銀十兩水脚銀十有一兩四錢不足五十兩
者不徵水脚銀江西苖竹簰往江寧者正税百
兩收銅斤銀九兩水脚銀十有一兩四錢不足
五十兩者無水脚銀船料正税一兩收銅斤銀
一錢船長不及三丈三尺收水脚銀四分長四
丈五尺内者收水脚銀七分長四丈五尺至六
丈九尺九寸者收水脚銀一錢一分長七丈外
收水脚銀一錢四分米麥船長四丈外者每丈
徵銀三錢五丈外每丈三錢五分六丈外每丈
四錢二分七丈外每丈六錢六分八丈九丈者
每丈七錢六分十丈十一丈者每丈九錢五分
十二丈十三丈者每丈一兩四分十四丈十五
丈者每丈一兩一錢四分炭船料照米麥八折
徵收柴船料照米麥對折徵收均不徵銅斤水
脚銀散倉水漁戸税一兩徵工税銀一錢二分
五釐墊油簍松雜版自五十箇徵松寸版五塊
松分版五塊百簍各徵十塊二百簍至八百簍
每百簍遞加寸分版各五塊九百簍及九百簍
以外為滿載照船長丈尺計算煤炭石膏均有
腰版照船長丈尺遞算每丈徵松寸分版各五
塊散倉貨物一百五十斤作一包簍徵税簍籃
箱桶等項正税一兩徵銅斤銀一錢水脚銀一
錢六分杉版烏木花梨等項從減徵收奇零竹
木數不及五根食油魚蝦鮮果香粉藥之類不
足二十斤及民間小器用農具等物皆免徵
清弋口(蕪湖關分口)正税一兩徵銅斤水脚銀四錢
新莊口正税一兩徵銅斤水脚銀四錢裕
溪口正税一兩徵銅斤銀一錢泥汊口正税
一兩徵銅斤水脚銀四錢小商竹木簰筏進口
發賣者税過五兩至十兩徵銅斤銀一兩水脚
銀八錢
一浙江南新關税三萬二百四十七兩有奇每
年額解杉木料銀四千七百八十二兩有奇額
解漕造銀一萬四千四百四十兩凡商販竹木
版枋十分取一照部頒條例折色徵收松花枬
雜諸木按徑圍版按長闊厚竹按首驗量杉梢
榲溪平頭按五尺竿下圍約尺寸以篾大小長
短得中分別等次估定價值漁臨美政安溪
富新北新觀音版橋良畎籹粫古蕩等十小關
(均南新分口)照正關例分榷零星竹木
一湖北荆關税一萬三千三百六十三兩有奇
又銅斤水脚銀三千七十六兩溢額銀五百八
十兩有奇歲解湖北藩庫凡商販竹木版枋按
徑圍地産料材船計色目梁頭尺寸照部頒條
例徵收船料正税一兩加耗銀一兩五錢南
竹木正税一兩加耗銀四分川竹木正税一兩
加耗銀三錢過江木料正税一兩加耗銀一錢
九分六釐川花版□正税一兩加耗銀四分
田關(荆關分口)照則收税
一湖南辰關税一萬二千五百兩(閠月加九百兩)松杉
木杉版杉枋及雜木雜木枋等項均按木計價
每銀一兩徵税三分鹽每包徵税銀一釐六毫
一四川渝關税五千兩商販木植以徑圍尺寸
覈估本價每兩税銀三分按則徵收頭號杉木
圍圓五尺估本十兩二號四尺估本七兩三號
三尺估本四兩四號二尺估本一兩二尺至五
尺以外餘出寸數每寸估本三錢頭號栢木圍
圓五尺估本二兩六錢二號四尺估本一兩三
錢三號三尺估本八錢四號二尺估本三錢四
五尺以外餘出寸數每寸估本一錢三分三尺
以外每寸估本五分二尺以外每寸估本四分
雜木橔版折四號栢木徵收估本四錢均照例
折算收税至杉栢木植長三丈一尺以上仍作
整木收税三丈以下減為節木以二根折算一
根八九尺長以四根折算一根按照圍圓尺寸
徵收
一關差順治初年龍江蕪湖宿遷南新等關差
工部漢司官一人四年歸并戸部八年仍
歸工部十二年增差滿司官筆帖式各一人
十四年裁滿司官及筆帖式又議準各口
採木差滿漢官各一人筆帖式二人鑄給關防
會同該地方官招募民夫給價採伐以供營造
十五年題準荆州關差部司收税十六年
議準古北潘家桃林等口差滿漢官各一人筆
帖式二人駐劄該地方徵收木植停止採木差
官又題準各口採木旗人居多每處止留滿
官一人筆帖式二人其原設漢官徹回又題
準潘桃口收税改駐永平府古北口收税改駐
密雲縣並建設關口十七年議準潘家桃林
二口收税裁歸古北口監督管理十八年議
準暫停臨清甎差其版牐税務交與北河分司
管理康熙元年各關復差滿司官筆帖式
三年題準古北口差仍增設漢官一人四年
各關歸并地方官管理又題準廣寧錦州寧
遠前衛等處居民邊外採伐木植責令吏目典
史等官帶領出入該府尹仍將人畜數目並採
伐處所報部轉行該管官稽察又題準裁古
北口差税務歸密雲縣管理七年題準古北
口仍差工部滿司官一人筆帖式一人八年
各關復差滿漢司官筆帖式各一人六部兼差
九年覆準淮安關兼轄淮安倉及工部清江
厰十年題準戸部西新關税務歸并工部龍
江關兼理工部蕪湖關税務歸并戸部蕪湖關
兼理荆關税務仍交地方官管理十一年題
準龍江杭關二差不拘滿漢止差司官一人筆
帖式一人十七年奏準裁北河分司臨清牐
税務歸并濟寧道兼管十八年議準潘家桃
林二口仍差工部滿司官一人筆帖式一人駐
劄永平府徵收各商所採木植由天津海運至
京貿易不許他處貿賣二十四年議準西新
關仍歸戸部專差古北潘桃二差令各部院官
公同掣籖差遣二十六年題準通州木厰停
差筆帖式將潘桃口古北口徵收木植歸通惠
河分司管理各官收税之時將木植長徑丈尺
覈實造册移送通惠河分司收貯並造清册報
部二十八年覆準西新龍江二關相隔二十
里兩關稽察商民難免守候嗣後將西新關歸
并龍江關專差監督一人三十八年題準開
採大青山後入口木植漸多安設河寳營差滿
官收税四十年題準裁通惠河分司通州木
厰歸通永道管理四十一年題準大青山木
植税銀歸并殺虎口監督徵收照潘桃等口例
什一徵收折銀送部四十六年題準四川重
慶府設立渝關各項木植令川東道照杉版例
估本徵收四十七年覆準荆關收税仍差部
員五十三年覆準胡納胡河等處收税監督
簡選
盛京各部才能司官開列職名奏請一年更代
五十四年
諭胡納胡河徵收木植將京城部院衙門司官内選能
員差往欽此五十五年奉
旨杭關税銀交與浙江廵撫兼收荆關税銀交與湖廣
廵撫兼收雍正元年覆準胡納胡河等處木税交
與奉天將軍府尹轉飭沿河官徵收又議準
龍江關蕪湖關交與廵撫令地方官管理五
年奉
旨宿遷關税務歸并淮關監督徵收由牐税務令蘇州
廵撫遴選地方官管理又覆準河寳營木税由殺
虎口監督解部覈收六年奉
旨龍江關税務著江寧織造管理七年題準浙省南
北兩關税務令杭州織造兼理又奏準古北
口徵收木植歸密雲縣就近徵解原設古北口
監督印信斧號即交該縣收管又議準湖北
荆州徐關移駐田家洲更名田關十年覆準
交城縣水泉灘設立木厰武元城設立税口凡
有木植照部定木價折銀每兩收税三分責成
交城縣徵收入正項報銷十一年覆準渝關
木商運木到關均赴川東道衙門報驗完納給
與完單聽其發賣其有江楚商人販賣已税之
木者均將完單投繳換給照䅇於䕫州府西坪
地方設廵關船役驗放但道路遥遠稽察難周
書廵人役難以憑信著於䕫府通判奉節縣知
縣内詳委一人就近驗放如無照票及夾帶漏
税者照例究治重慶以下所過木植無多令該
管州縣察驗具文給商齎投納税給與照票一
并交該員察驗乾隆元年覆準甎版牐税務
歸并臨清大關管理四年題準歸化城落地
木税以四百四十六兩為定額令殺虎口監督
徵收五年奉
旨湖北荆關著部員監督十七年覆準重慶江闊
水急夏秋泛漲商人得以乘夜偷放且長夀等
州縣均有販楚木植在重慶之下游不能溯流
赴渝納税止據各該州縣轉報給票砍運所開
之數未必盡實惟䕫關為出川必由之門戸稽
察嚴密將渝關木税歸并䕫關徵收以專責成
一工關考覈順治九年題準各工需用木料招
募商人自備資本出古北潘家桃林等口採伐
木植運至通州張灣地方照數驗收給價其各
商出口先期具呈到部取身家住址鄰右並各
商連名甘結移咨兵部給批付商照驗出口部
給採木植批文並移守關官確察出口人數及
進口木植數目報部竢木植到日部委官至通
州張灣確估時價部徵三分商給七分十三
年題準部徵四分商給六分十六年議準滿
漢官民人等願出古北潘家桃林等口採木者
將人數報部轉送兵部給出關票部給長徑尺
寸照式採伐進口時該差官照依尺寸記其木
數放進運至通州張灣該管官於十分中徵取
二分造册報部十八年定各口採伐木植什
一徵收康熙元年題準古北口徵收木植歲
額盈絀不必豫定數目嗣後因時確覈報部
十八年議準潮河川牆子路南冶口二道關等
處有願採伐木植者照例將人畜數目報部轉
咨兵部給票出關又題準木植進口該差官
察驗長徑尺寸照例十分取一記印紅號覈收
所收木植按季備造循環號簿繳送部科覈對
十九年題準喜峯口外莊頭人等所砍木植
願交税者由水路運送給票照例徵收又題
準龍井口産有大木願採伐者給發關票出口
令潘家口差官照例收税二十年議準喀爾
沁蒙古有願伐木進關照民商納税者許由潘
桃等口放入貿易照例收税令該旗將伐木頭
領開送理藩院行文到部給與執照三十一
年題準古北潘桃等口監督嗣後徵收木植長
徑尺丈均照部定價直折銀徵收差滿交部竢
木植價賤之時即行收買存貯通惠河木厰以
備應用三十八年題準大青山等處木植甚
多有殷實商人願往採取者該部給票令守口
官驗明放行照例輸税入口販賣四十六年
題準渝關設於城外北岸兩河合流之處全川
江水總匯洶涌迅急木植抵關難於停泊更易
乘流私越直下江楚偷漏税課應於渝關上流
牛角沱及䕫郡西坪地方分設廵關船役凡抵
關木植均灣泊牛角沱點明數目圍圓尺寸赴
關照例徵收給發完單始準運放完税時即令
商人於循環簿内親自填注奏銷時申齎覈轉
其販賣下楚之木簰均於䕫州西坪地方驗票
放行如有偷漏夾帶察究補完五十年覆準
四川渝關木税照四十七年四千七百五兩九
錢三釐之數作為定額徵收五十八年覆準
浙江南北二關將任滿一年税銀照例按季解
部五十九年議準口内馬前寨等處木植甚
多部給木商頭領十人執照準其在口内砍木
納税禁止本處人砍伐木植惟
三陵應用木植仍著千丁人内置辦不許出口於口内
砍伐六十年奏準渝關木税盡收盡解據實
報銷雍正元年議準
盛京本處人民有自偹資本採伐木植者亦準於
盛京工部領取執照該監督確察照例徵收折銀
交納五年覆準河寳營木税由殺虎口監督
徵收解部每年以七千二百兩為定額六年
覆準龍江關歲編工税銀四萬六千八百三十
八兩應給各役工食銀一百八十六兩向於額
數内動支報銷裁鐙夫二名廵役十名歲減工
食銀彙入正税年終觧部充餉七年覆準潘
桃口收税各口繋大河小河二處設為正關監
督親驗收税但大河過關木植由潘家口而進
小河由桃林冷口而来二口岐路甚多遶關最
易嗣後將大河小河二處正關移於潘家桃林
二口各設税局分鑄斧號該監督親驗烙號放
關其有姦商豪戸運木進口捏稱完税驗放之
後私藏在家乘監督新舊交代串通守口人役
減半交税暗行烙號逾限不報者限一月内自
行首報輸税免究若經察出或被首告即將漏
税之木盡數入官交地方官變價觧部仍將該
商戸解部治罪再各處關口商貨照依納税然
後放關獨潘桃口木植該商報驗烙號即便放
關於通關後始將應完税銀開具欠呈小版木
税限二月於永平完交大版木税限四月於天
津完交每多遲延濛溷之弊嗣後以過關之日
為始定限五月木商親身赴關完納如逾限不
完及完不足數者即將該商木植確估抵交應
完銀數交地方官變價解部餘木聽商自賣
又覆準古北口税課每年額徵銀四萬三百四
十一兩五錢交密雲縣請領部科循環印簿將
商人過關木植十分取一折銀按季報部一年
屆滿將循環印簿呈送部科察覈所收税銀照
數解部又覆準南新關徵收竹木正關之外
分設漁臨美政安溪富新北新觀音版橋良畎
籹粫古蕩十小關分徵零散竹木向例差役在
口就近收税每年額發商人親填簿册一本存
於正關同各小關收數一總彙填簿内年滿送
部考覈各小關分設地方距正關遥遠於正關
號簿之外增設小關印簿十套分給就近登填
以免商民遠赴正關八年覆準古北口一路
近年木植進關甚少額徵銀一千十有二兩五
錢一分九年覆準辰關木税以一萬二千五
百兩為定額如遇閠月加九百兩每年請領循
環印簿將商人姓名木植數目年月日期飭商
親填一年期滿送部考覈十年議準徵收瓜
儀由牐河餉銀嗣後令該管道員照依各關之
例赴部請領親填簿令船戸據實登填期滿題
報考覈十一年覆準川省渝關木税設關之
始並未請有部頒詳細則例杉木栢木估本税
銀大小尺寸均無一定未免輕重之偏今若將
各號木植竟照所直之價估本收税恐商人不
能多獲利益應請留其有餘照各號圍圓尺寸
較原估本量加三四成按則科算各銀一兩取
税三分又覆準瓜儀由牐徵收河餉嗣後於
原額之外如有溢收準其報解戸部倘有闕少
在於徵解戸部項下之撫增等餉銀内照數補
足又覆準鳳陽蕪湖兩關平法等子均不畫
一交工部成造頒給該管官如有私造故為輕
重情弊令該督撫覈實題參其所收商税銅斤
水脚銀照正關一例填入單内給商收執竢早
晚放關即驗單截角放行至年滿考覈時將所
收正税若干銅斤水脚若干分造清册報部
十二年覆準南新關徵收税課分解藩司杉木
料銀四千七百八十二兩五錢竢該關徵收期
滿之日照例解交司庫委官附解戸部十三
年覆準交城縣徵收武元城木税每年以一千
二百三十一兩有奇為定額又奏準松阿里
江上游輝發穆欽等處木植十取其一免徵山
分銀交與地方官徵收乾隆元年議準裁宿
遷關額徵石價銀八百二十兩又覆準臨牐
税務歸并臨清大關每年以四千五百七十二
兩七錢四分為定額三年覆準密雲縣徵收
古北口木税緣牆子等四路封閉遞年闕額請
照雍正十二年六百四兩有奇之數徵收與雍
正八年題覆定額懸殊恐滋侵隐今仍以一千
十有二兩五錢一分為歲額四年覆準殺虎
口監督徵收歸化城木税每年以四百四十六
兩為定額五年覆準各關徵收税銀皆改用
題本嗣後各關於一年任滿時繕本具題畫一
辦理六年議準宿遷關徵收豐沛蕭碭四縣
陸税仍舊改隸縣徵解歸藩庫奏銷扣除四縣
陸税銀二百九十六兩以存銀四萬八千八百
八十四兩為每年定額徵收報解十年議準
瓜儀由牐徵收河餉一年期滿改歸蘇州廵撫
題報考覈所收銀解交總河衙門以備河工之
用十二年
諭關税定有正額徵收闕少例應著令賠補若一人
而兼管兩關者此關徵收有餘應準其抵補彼關
不足之數再有短少令其賠補該部察覈各關税
銀均著照此辦理十六年議準輝發穆欽等處
木税以三百七十兩作為定額
一徵收禁令順治十六年議準喜峯口外所屬
蒙古及八旗網戸木匠砍伐栢版進口販賣亦
照十分取二之例徵取如有私行進口不遵徵
税者該差官指名報部題參治罪木植入官
十七年議準凡邊外伐木之處不許恃強占據
如違指名參奏康熙元年題準旗民採木人
役以兵部給發關票之日為始限半月内出口
其關票限一年繳銷如過限不回及不銷票者
送該部議罪十六年題準凡各商木植進口
該管官親身察驗照數徵取以備各工取用如
有隐漏長大木植止徵短小者題參重處二
十二年議準
盛京佟家烏喇地方所産大木有願採伐貿易者
聽工部
盛京工部寧古塔將軍發給執照令沿海運至天
津貿易不許夾帶禁物竊捕貂鼠私採人參
二十六年題準古北口木税該差官於任滿日
起限四月内明白交完潘桃口收税繋由海運
以任滿日起限八月如限内不完者照各關拖
欠銅斤例議處商人亦照交納銅斤闕少例治
罪如差官隐漏大木止收小木及通惠河分司
差滿報部有遺漏舛錯者一併題參議處二
十九年覆準嗣後領部票商人木植被水衝散
有恃強偷盗者照常人盗官物例治罪三十
三年題準凡木商出口帶領人夫令監督將姓
名年貌逐一開填票内給發驗收兵部行文管
口官將出入人夫與票内所開逐一察對明白
放出進口時亦照此例或有病故者商人豫報
管口官注册如管口官不稽察人數任其出入
該部議處如商人捏報人夫病故者交刑部治
罪雍正八年議準潘桃口木植所經之地路
僻水險沿河匪類或因水發木漂乘機盗竊或
結黨截道攔阻木筏或暮夜上筏砍繩乘機撈
搶一經商人呈告該監督即會同永平府審訊
明確照白晝搶奪律治罪十一年覆準荆關
徵收竹木鈔税所給商票照船税一例換用聯
二串票飭令將應完鈔銀開載照票給商過關
根票截存繳部十三年覆準潘桃古北殺虎
等口商人砍木部給印票向繋兼書清漢字樣
但該處繋蒙古地方或有不肖商人捏書漢文
以欺蒙古溷入砍木亦未可定嗣後令各該監
督請領兼書清漢蒙古三體字印票竢給發到
日即將舊票繳回並轉咨吳喇忒公歸化成都
統嚴飭蒙古不時稽察倘有並無清漢蒙古字
印票溷入砍木者即時拏獲送部治罪如蒙古
徇庇不報即將蒙古一并治罪至大青山木植
不免夤夜偷放木筏以圖漏税等弊嗣後令殺
虎口監督並該御史不時稽察倘漫不經心以
致差役商賈夤緣漏税一并交部議處又覆
準宿遷關所管豐沛蕭碭四縣應徵陸税銀照
依見收税銀則例刊刻曉諭遴選幹辦書役前
往彼地據實徵收不得仍前侵隐所收税銀彙
同該關徵收税銀照例按季解部期滿具題考
覈該監督不時嚴行稽察無致書役徵多報少
刻意苛索苦累商民如有此等情弊一經察出
嚴行究治仍令該地方官將税老土豪人等嚴
行禁革不得仍前把持以杜包收侵隐之弊並
令將各屬經徵陸地等税徹底清理飭該地方
官照數盡收盡解如有土豪包收情弊一槩嚴
行禁革倘經管官希圖通同侵隐照例參究
乾隆六年覆準龍江關徵收木税嗣後水平横
量簰面如中高一尺邊低一尺將高低折實除
還一半止以五寸科算永禁飛量之法十年
覆準宿遷關散裝船貨不拘頭稍倉跨悉照成
包成捆貨物一例籤驗見數按擔徵收永禁通
船一載之例(考覈禁令戸部同者不重載)
欽定大清會典則例卷一百三十六
