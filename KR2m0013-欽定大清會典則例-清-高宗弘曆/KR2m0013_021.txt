欽定大清會典則例卷十八
吏部
考功清吏司
錢法
一私鑄私銷康熙十二年覆準官員將私鑄錢
及私銷大小制錢之犯實心訪拏不論本管地
方及别州縣拏獲一起者紀錄一次二起者紀
錄二次三起者紀錄三次四起者加一級二
十四年議準家僕私鑄銅錢燬化制錢其主不
知情繫官降二級留任若知情者革職賃房之
主知情照為從治罪不知情繫官降一級留任
其在城外所住或看守墳園家人私鑄燬化亦
將其主處分若此等處看守家人將房賃與他
人銷燬私鑄者將看守家人照伊賃房之主處
分將其主免議在屯莊處屯領催知情照為從
治罪不知情鞭一百將其主及其所管之人皆
免議再私鑄銅錢其鄰右總甲十家長知情照
為從治罪若不知情繫官降一級留任以上自
行拏獲者皆免議三十六年議準私鑄錢及
私銷制錢該地方官知情任其私鑄私銷者處
斬家産入官不知情失於覺察者在内五城坊
官在外州縣官一起降三級調用至二起者革
職掌印兵馬司知府直隸州知州一起降二級
二起降四級皆調用至三起者革職司道一起
降一級二起降二級三起降三級皆調用至四
起者革職五城御史直隸各省廵撫一起降一
級二起降二級三起降三級皆留任四起降四
級調用至五起者革職其不知情之地方官但
能拏獲者不論年月遠近皆免其處分雍正
四年議準文官拏獲者並免同城之武官處分
武官拏獲者亦免同城之文官處分接壤州縣
此縣拏獲彼縣亦免處分乾隆四年議準
京師五城地方該管文職拏獲準免該管武職處
分該管武職拏獲準免該管文職處分十八
年議準察拏私鑄之案必以首犯及匠人為重
如果能實心拏獲照例分别議敘外其或察拏
之時僅獲為從之犯而首犯及匠人脱逃者不
得濫請議敘仍令勒限嚴行緝拏如不實力緝
拏將該管官照命案緝兇之例扣限參處其接
緝官亦照命案接緝之例察議
一行使廢錢康熙四年題準明季廢錢及本朝
禁革舊錢攙扣使用者如該州縣官失於覺察
一起降二級調用二起降四級調用三起革職
如督撫不力行疏通錢法仍行使用舊廢之錢
或被科道題參或被傍人首告一起督撫罰俸
三月司道官罰俸六月知府直隸州知州罰俸
一年二起督撫罰俸六月司道官罰俸一年知
府直隸州知州降一級留任三起督撫罰俸一
年司道官降一級知府直隸州知州降二級皆
留任四十四年題準在内五城坊官在外州
縣官如該管地方經紀舖戶有販賣攙和私錢
行使不行察拏一起降三級調用至二起者革
職掌印兵馬司知府直隸州知州每一起降二
級留任至二起者降四級調用至三起者革職
司道每一起降一級二起降二級皆留任三起
者降三級調用至四起者革職五城御史直隸
各省廵撫每一起罰俸一年至二起者降一級
三起者降二級皆留任四起者降三級調用至
五起者革職再知府下捕盜同知通判州縣下
吏目典史照各掌印官例運使照司道例分司
照知府例盬場大使照典史例以上議處官員
有因公出境者免議至有船戶夾帶私錢事發
押船官員知情任其夾帶者革職不知情者照
地方官失察例降三級調用又覆準有將大
錢運往外省販賣自外省將小低錢運至
京城販賣者通行嚴禁若經拏獲將錢入官販賣
人照例治罪凡經過地方州縣衞所官弁皆照
失察私鑄例降三級調用雍正十三年覆準
剪邊錢不許攙和行使該地方官不嚴行收禁
以致仍有剪邊錢行使者將奉行不力之該地
方官失察一次者降職一級二次者降職二級
三次者降職三級四次者降職四級皆準其戴
罪限一年内拏獲私鑄一次者還職一級二次
者還職二級三次者還職三級四次者還職四
級失察五次者降一級調用如地方官並上司
不行訪拏仍有剪邊燬化至十千以上者照失
察私鑄例州縣吏目典史等官一起降三級調
用至二起者革職知府直隸州知州同知通判
等官一起降二級二起降四級皆調用至三起
者革職司道一起降一級二起降二級三起降
三級皆留任四起降四級調用至五起者革職
如剪邊燬化不及十千者州縣吏目典史等官
一起降二級二起降三級皆調用至三起者革
職知府直隸州知州同知通判等官一起降一
級二起降二級三起降三級皆調用至四起者
革職司道一起降一級二起降二級三起降三
級皆留任四起降四級調用至五起者革職巡
撫一起罰俸一年二起降一級三起降二級四
起降三級五起降四級皆調用至六起者革職
如數止千文以下者州縣吏目等官降一級留
任
一辦觧銅康熙十四年議準各省官員將採買
銅項並未起觧捏報起觧者降二級調用雍
正二年議準各省分辦銅報觧初次逾限將承
辦官革職留任委辦上司各官降二級留任許
其展限四月戴罪承辦如仍不完將承辦官革
任交部從重治罪别委能員接辦察有虧空著
落家産追賠其委辦上司各官降二級調用並
令分賠完結如參後六月内將銅買足觧部交
完者準予開復乾隆二年議凖二參四月限
内能完至三分之二者免其革任治罪再寬限
四月照數辦足觧部如限滿仍未完觧即將承
辦之員革任交刑部從重治罪别委能員接辦
察有虧空着落賠補委辦上司照例降調分賠
如參後六月内將銅買足觧交亦準予開復至
該撫報觧之後即知會沿塗官弁速催抵通如
逾限不到將領觧官革職戴罪管觧委觧上司
各官降三級留任行令該地方確察是否捏報
有無扶同具領中塗盗賣等弊據實按律究擬
並將沿塗催趲官弁照催趲糧船不力例題參
所欠銅著落本觧官追賠委觧上司各官分賠
如參後三月内觧部交完者亦準其開復四
年奏準各省採買銅觧部覈驗如繫低潮按依
成色令原觧官減價報銷其覈減銅色銀勒限
一年全完限滿不完降俸二級戴罪完納年限
内不完罰俸一年其所辦正項銅如繫參後全
完者雖覈減銅色銀未經完繳而議處之本案
業已完結應準其照案開復至覈減銅色銀如
逾限無完仍照降俸罰俸例分别議處又奏
準管理礦廠官員如有銅鐵等項鑪戶私運出
廠不行察出者罰俸一年七年議準滇省觧
送京銅自滇省至水寧計程二十三站各運官
自滇省起程限二十三日到永寧如沿塗逗遛
至二十三日之外者照在京衙門行察事件承
辦官遲延之例遲延一日至十日罰俸一月十
日以上罰俸三月二十日以上罰俸六月三十
日以上罰俸一年如果有中塗患病及阻滯等
情令該員呈明該地方官出具印結於參案内
聲明以憑免議十四年議準自永寧至漢口
限四月漢口抵通限五月其漢口儀徵換船換
簍之處漢口限四十日儀徵限二十日通計永
寧抵通定限十有一月如逾限一月以上即行
照例察參領觧官革職戴罪管觧委觧各上司
降三級留任如遇有守凍日期準沿塗地方官
據實勘確呈報咨部仍照例扣除至守風守水
日期定限已屬寬裕皆不準扣算再每運銅均
有正恊二人倘沿塗或有沉溺打撈需時及患
病事故等事即令一人先運前行如有藉辭停
留者亦不準其扣算其銅到處應令地方文武
官弁按站交代催趲前進不許片刻停留多撥
兵役廵察將出境入境日期即刻轉報督撫按
日確察即行報部察覈倘運官無故逗遛及有
盜賣情弊該地方官弁漫不經心不實力催趲
及徇隐不報者即照徇庇例降三級調用該督
撫一并議處十五年覆準銅鉛到境該地方
官即恊同運官選擇身家殷實船戶並熟練頭
舵水手倘所雇之船有不諳路徑風色致有沉
失銅鉛等事將原雇之地方官報部照官員觧
送匠役不將良工觧送以不諳之人塞責者罰
俸六月例罰俸六月如實繫風水驟發非人力
所能防護該管官察明具結申報將原雇之地
方官免其議處至沉溺銅鉛打撈一年限内運
官如有升遷事故仍留在川打撈竢事竣之日
分别赴任回籍至該管地方文武官弁遇有銅
鉛沉溺照漕船失風之例處分外仍於一年限
内停其升轉責令恊同運官實力打撈限内能
撈獲過半者免其察議或限滿無獲或撈不及
半者將地方文武各官罰俸一年其沉溺之銅
鉛運官打撈無獲一年限滿將該員題參革職
限一年内賠足準其開復如逾限一年賠完免
罪不準開復二年之内不能賠完照律治罪嚴
追
鹽法
一鹽課奏銷順治八年覆準巡鹽御史鹽課欠
不及一分者罰俸一年欠一分以上者降俸二
級欠二分以上者降職一級欠三分以上者降
職二級皆留任欠四分以上者降三級欠五分
以上者降四級欠六分以上者降五級皆調用
欠七分以上者革職康熙四年題準廵撫管
理通省糧餉其鹽課考成欠一分者罰俸三月
欠二分者罰俸六月欠三分者罰俸九月欠四
分者罰俸一年欠五分者降俸一級欠六分者
降俸二級欠七分者降職一級欠八分者降職
二級欠九分者降職三級欠十分者降職四級
皆令戴罪督催停其升轉運司提舉司分司大
使等官繫專管鹽課之官欠不及一分者停其
升轉罰俸六月欠一分者罰俸一年欠二分者
降職一級欠三分者降職二級欠四分者降職
三級欠五分者降職四級皆令戴罪督催欠六
分以上者皆革職兼管鹽務之知縣知州知府
布政使各道欠不及一分者停其升轉欠一分
以上者降俸一級欠二分三分者降職一級欠
四分五分者降職三級欠六分七分者降職四
級皆令戴罪督催停其升轉完日開復欠八分
以上者革職署運司提舉司分司大使等官欠
不及一分者罰俸三月欠一分者罰俸六月欠
二分者罰俸九月欠三分者罰俸一年欠四分
五分者降一級調用欠六分七分者降二級調
用欠八分以上者革職署印不及一月者免議
署司道府州縣事兼理官員欠一分二分者罰
俸三月欠三分四分者罰俸六月欠五分六分
者罰俸九月欠七分八分者罰俸一年欠九分
十分者降一級調用署印不及一月者免議
又題準鹽課被參後州縣大使等官限一年全
完其年限内不完不復作分數照原參分數處
分州縣等官欠不及一分一年内不全完者降
一級留任再限一年戴罪催完如再不完照依
所降一級調用欠一分二分一年内不全完者
降三級調用欠三分四分一年内不全完者降
四級調用欠五分六分一年内不全完者降五
級調用欠七分以上一年内不全完者革職運
使提舉分司被參後限年半全完至運使提舉
繫專管鹽課之官應照布政使地丁錢糧例處
分分司大使照州縣官地丁錢糧例處分如年
限鹽課繫原被參之官限内不完者不復作分
數仍照原參分數題參如繫接徵接催官員以
到任之日為始接徵州縣大使等官限一年接
催布政使道府直隸州知州運使等官限年半
接催廵撫限二年如不能完題參之日照見在
未完分數以初參例處分兼管鹽法之布政使
各道並知府直隸州知州被參後限一年半全
完如欠不及一分年限内不全完者降職一級
停其升轉欠一分二分年限内不全完者降三
級調用欠三分四分年限内不全完者降四級
調用欠五分六分年限内不全完者降五級調
用欠七分以上年限内不全完者革職各省兼
管鹽法之廵撫限二年全完如欠不及一分二
年内不全完者停其升轉欠一分二分二年内
不全完者降職一級欠三分四分二年内不全
完者降職二級欠五分六分二年内不全完者
降職三級欠七分八分二年内不全完者降職
四級欠九分十分二年内不全完者降職五級
皆令戴罪督催完日開復十二年題準銷引
欠一分者停其升轉欠二分者降俸一級欠三
分者降俸二級欠四分者降職一級欠五分者
降職二級欠六分者降職三級欠七分者降職
四級皆令戴罪督銷欠八分以上者革職其戴
罪督銷者限一年銷完如限年内不完照徐淮
等倉錢糧年限内未完例處分如行鹽地方各
官有私派戶口勒買銷引者州縣官革職未經
察報之司道府等官各降三級調用廵鹽御史
暨兼理鹽法廵撫不行察參者將御史降一級
調用廵撫降一級留任又題準鹽引不行題
明私自那撥者該管官降一級調用廵鹽御史
降一級留任兼管廵撫罰俸一年其前官已完
銷引不行送部者及題報鹽引遲延者或申報
鹽引前後矛盾者將該管官罰俸一年廵鹽御
史暨兼管廵撫各罰俸六月雍正七年覆準
兩浙各場鹽課錢糧令場官就近設匱徵收原
封觧交各縣拆兌是代徵之場官如初參欠不
及一分者舊例罰俸六月今免其議處欠一分
者舊例罰俸一年今改罰俸三月欠二分者舊
例降職一級今改罰俸六月欠三分者舊例降
職二級今改罰俸九月欠四分五分者舊例降
職三級四級今改罰俸一年均免其停升督催
至欠六分以上者舊例皆革職今改欠六分者
降職一級欠七分者降職二級仍令戴罪督催
欠八分以上者即革職再初參處分既已改輕
則展參各官亦不便仍照舊例議處嗣後代縣
催比之場官原欠不及一分年限内不全完者
舊例降一級留任今改罰俸六月原欠一分年
限内不全完者舊例降三級調用今改罰俸一
年原欠二分三分年限内不全完者舊例降四
級五級調用今皆改降一級留任再限一年督
催如再不完照所降之級調用原欠四分五分
年限内不全完者舊例革職今改降一級調用
原欠六分以上年限内不全完者革職如該場
官催徵不力許該縣提比經識倘將已徵錢糧
内有那移侵欺情弊即行揭報照那移侵欺例
分别處分若該縣平時不能稽察致有虧空别
經發覺將該縣照直隸州知州失察屬官虧空
例議處至有一場坐落兩縣者其場官兩地未
完分數應合算并案處分又議準各運使帶
徵拖欠正雜鹽課完至五萬兩以上者紀錄一
次十萬以上者紀錄二次十五萬以上者加一
級二十萬以上者加一級紀錄一次二十五萬
以上者不論俸滿即升十一年議準江南兩
淮泰&KR0309;繫引鹽彙集之所不可無委官經理應
令總督會同鹽政於通省佐貳内遴選委管三
年期滿果能有益鹽務出具考語題請升用
乾隆六年奏準各省經徵鹽課督銷鹽引催徵
各官能於奏銷前催徵全完或前官並未徵觧
接任官於奏銷前催徵全完總以一官全完一
年課引者無論正署均照地丁錢糧全完例議
敘其兩浙代徵場官處分本屬減輕全完五萬
兩以上者準其紀錄一次五萬兩以下奏銷前
全數通完者統計兩年合算將兩年應徵之數
徵收全完亦準其紀錄一次通融銷售地方不
準議敘正課雖完本年帶銷之項未完者亦不
準議敘令該督撫鹽政於題銷疏内分晰聲明
以憑察覈如有未完捏報全完者照地丁錢糧
捏報全完例議處十年議準兩淮試用官員
委管泰壩鹽務三年期滿咨請議敘者準其於
得官日加一級十六年覆準滇省管井提舉
大使等官既專司督煎其行銷鹽責成各屬與
井官無涉嗣後鹽課奏銷管井等官督徵職名
免其開列至兼管井務之知府同知知州知縣
大使等官有本任兼銷鹽者仍照例開列其井
官如按年督煎足額準照課&KR0833;全完五萬兩以
下議敘之例紀錄一次若鹽井被水以致墮誤
數至十萬斤以内者限二年趲補五萬斤以内
者限一年趲補不及三萬斤者限半年趲補逾
限不完將原煎之數計作十分按未完分數察
參照鹽課未完分數例議處若井非被災偶因
雨浸滷淡煎辦不敷分别多寡勒限趲補如為
數無多限兩月之内報完其三萬斤以上至五
萬斤者勒限半年五萬斤以上至十萬斤者勒
限一年逾限不完著落井官賠繳課&KR0833;竈戶追
繳薪本如課項延緩不繳即行指參照官員本
身雜項錢糧不完例議處至於無故堕煎者雖
數止十萬斤以内令該撫咨參到日將該員照
行鹽無術例罰俸一年至二三十萬斤以上則
廢弛鹽務應即行題參照溺職例革職著賠銀
追繳薪本若隐匿堕煎不按月造報者照規避
例報參
一私鹽康熙十五年題準官員該管界内有本
官衙役私行煎販或私賣者本官不能覺察别
經發覺者革職其軍民人等在伊界内私行煎
鹽或私賣不能覺察别經發覺降三級調用兼
轄官降一級罰俸一年如該管官自行拏獲者
免議又題準凡旗人兵民聚衆十人以上帶
有軍器興販私鹽失於覺察者將失事地方專
管官革職兼轄官降二級皆留任限一年緝拏
獲一半以上者復還官級若不獲者照此例革
職降級該督撫廵鹽御史如有失察官員徇庇
不行題參照徇庇例議處專管官一年内拏獲
十人以工帶有軍器大夥私販一次者紀錄一
次二次者紀錄二次三次者加一級四次者加
二級五次者不論俸即升兼轄官一年内拏獲
三次者紀錄一次六次者紀錄二次九次者加
一級拏獲次數多者均照次數紀錄加級三
十年覆準十人以上帶有軍器興販私鹽失察
各官繫本處拏獲一半者免其處分外其本處
雖未拏獲被别處全獲者亦免其處分若别處
雖拏獲少一二人者仍照例分别革職降級留
任緝拏處分至限年緝拏之後計未獲人數拏
獲一半以上者將拏獲各官原參降級革職留
任之案準其開復未經拏獲各官仍照二參例
處分已經全獲者不論何處拏獲將原參各官
降革留任之案準其一例開復三十九年議
準私梟黨衆官兵不能拏獲或止獲一二名及
兵丁被殺傷者專管官兼轄官皆免其處分限
一年緝獲如不獲仍照舊例處分(照失察大夥私鹽例處分)
又議準大夥興販聚衆拒捕及執持器械殺
傷廵拏人等脫逃之梟徒照緝拏強盜例勒限
嚴緝務獲按律擬罪倘有不行擒拏故為疎縱
情弊將該地方專管官革職兼轄官降二級調
用如上司容隐不參將上司照徇庇例議處
四十四年題準小夥興販私鹽該管吏目典史
知州知縣等官失察一次者降職二級失察二
次者降職四級皆留任戴罪緝拏一年限滿無
獲罰俸一年各帶原降之級緝拏如又年限已
滿不獲仍罰俸一年各帶所降之級緝拏拏獲
私鹽之日皆準其開復失察三次者革職道府
直隸州知州等官失察一次者降職一級失察
二次者降職二級失察三次者降職三級皆留
任戴罪緝拏一年限滿無獲罰俸六月各帶原
降之級緝拏如又年限已滿不獲仍罰俸六月
帶所降之級緝拏拏獲私鹽之日皆準其開復
失察四次者降三級調用至上司因屬官失察
帶所降之級緝拏自行拏獲者固應開復若原
參案内所轄屬官降級之案因拏獲私鹽開復
其本案之上司亦準其開復又議準小夥鹽
徒拒捕殺傷兵丁不能擒獲者仍照例處分照
失察小夥私鹽例分别議處全獲者免議拏獲
一半者專兼統轄官免其處分餘賊限一年緝
拏如一年内不獲將專管官罰俸一年兼轄官
罰俸六月統轄官罰俸三月餘賊照案緝拏
五十六年題準地方各官失察外省棍徒来境
私販仍照定例按次處分有能拏獲私販千斤
以上者將該管官覈實題請紀錄如有不肖官
員貪圖紀錄將貧難軍民肩挑背負易米度日
之人及外省来貿易之平民濫作私販察拏私
用非刑害人致死者將該員照誣良為盜例革
職如未經致死者將該員降一級調用雍正
二年議準私販鹽梟由他處入境廵役緝拏拒
捕殺傷或當場人鹽並獲或於疎防限内拏獲
過半以上者將事由據實呈報咨部免其疎防
處分餘犯照案緝拏其有大夥興販隠諱不報
及人鹽並獲輕為開脫者將專管官革職兼轄
官降二級調用不知情者各照失察私鹽例處
分六年議準鎮江牐口盤察私鹽責成江常
鎮道督同鎮江府及海防同知就近分班輪流
盤驗無論糧艘兵船大小差船均令親身察驗
如有夹帶整包私鹽即行拏究照興販律治罪
其一切水陸私販並嚴飭該管官分頭緝拏如
有疎縱失察照例參究仍嚴禁官役毋得借拏
私鹽名色故意抑勒商民需索進牐使費倘該
道員不能實力整頓或有夾私而不能緝拏或
有勒索而不能懲禁該督即行指參失察私鹽
照失察例處分不能懲禁勒索照失察衙役犯
贓例處分不能察禁屬官照約束不嚴例處分
乾隆元年覆準姦徒搶奪鹽店及鬨鬧場竈
等事地方文武官弁即行拏獲究出主使同夥
如獲犯過半並獲首犯者仍參疎防照依盜案
之例免其處分如獲犯不及一半或不獲首犯
者照依盜案例參處限年緝拏限滿不獲亦照
盜案例處分如平時漫無約束臨時不即擒拏
有意姑息致長刁風者即將該管官弁題參照
溺職例革職各犯交於接任官照案緝拏該管
巡道府廳直隸州知州等不行揭報一并察參
如地方官弁整飭有方鹽引疏銷私販歛跡一
年之内並無應參之案者準其紀錄一次三年
之内整飭有方鹽引疏銷私販歛跡並無應參
之案準其加一級若有司希圖議叙隠匿不報
或將大夥之案捏作偶然凑合巧為開脱者照
失出例處分七年奏準衙役私行煎販該管
官自行拏獲者免議或自行察出未經拏獲詳
報通緝者皆照例革職降級畱任限一年緝拏
逾限不獲仍照例降革其兼轄之上司免議如
旗人私鹽事發其主繫官罰俸兩月如本官自
行拏獲者免議至官員行鹽無術以致商販不
前或不遵行食鹽舊例借端不行鹽者皆罰俸
一年或苦累需索以致商販不前者降一級調
用
一修築鹽池康熙二十八年題準河東鹽池修
築禁墻渠堰以防水患務期修築堅固如有鹽
池牆堰不固倒決者該州縣官降一級戴罪督
修工完之日該御史題請開復雍正六年奏
準鹽池渠牆隄堰歲修大修工程責令運同管
理仍於附近州縣内擇其才幹誠實者遇修築
之時委用五六人恊助堅修令運同督責其成
如有玩誤浮冒者將該管恊助各官降一級戴
罪督修工完之日鹽政題請開復
一私茶雍正四年覆準茶商買茶應令産茶地
方官給發船票開明該商引目茶數不得别給
印票收茶其應行盤察之地方官悉照引目及
正附茶驗放不許抑勒畱難如於部引之外有
搭行印票及附茶不依所定斤數多帶私茶者
即行察拏照私鹽律治罪如察驗地方官故縱
失察者照失察私鹽例處分又議準興販私
茶潛住邊境與外國交易及在腹裏販賣與外
國人及在西寧甘肅河州洮州四川雅州販賣
者皆按律治罪其官員縱容子弟家人等興販
知情故縱者降一級調用失於覺察者降一級
畱任不繫專司察緝官員失察子弟家人興販
並無知情故縱情節者免議乾隆八年議準
商人運茶例應領結引目所以分别官私以憑
稽察無官引即屬私茶嗣後凡有商販到境務
湏嚴行稽察如無官引及茶引相離者即行究
問照私鹽律治罪
一失察私鹽私茶因公出境免議乾隆二年覆
準私茶私鹽經過境内如有實繫因公出境之
員即於覈參案内據實確覈將專管兼轄各官
聲明到部準其免議如並非因公出境濫行詳
請者降一級調用該管上司並未確覈代請免
議者罰俸一年
關稅
一關税考覈康熙八年題準徵收關稅官欠不
及半分者降一級畱任欠半分至一分以上者
降一級調用欠二分以上者降二級調用欠三
分以上者降三級調用欠四分以上者降四級
調用欠五分以上者革職其溢額者亦不準加
級紀錄如有降調革職丁憂事故皆以離任之
日為始作為分數考覈至官員所收稅數不行
親填令伊衙役代填或不給商人紅單者皆罰
俸一年如將部頒税册用伊印信填送或將商
人親填簿紅單違例不按季送部者皆罰俸六
月十一年題準關差各官差滿回京之日將
勅書批文親繳部科回京日期違原限一月以内免
其糾參違限一月以外照違限例處分十八
年定各處關差如有將不應納税之物額外横
徵差役四出踞津濫稅擾害商民者該督撫即
行題參若不題參事發照不揭報劣員例處分
又定官員給與旗下人用印出關執照往别
省貿易者降一級調用二十五年議準海内
採捕船如州縣官隠匿一船者罰俸六月隠匿
五船至十船者罰俸一年至十五船者降一級
畱任至二十船者降一級調用至二十五船者
降二級調用至三十船者降三級調用隠匿三
十船以上者革職仍將所隠匿船計應徵稅銀
照數賠補五十五年議準各省關差一年差
滿闕欠錢糧照例處分外若以闕額題請展限
并已展限而額稅仍闕者照溺職例革職所闕
銀交該旗勒限著落家産追還其任滿回京於
兩月内具呈考覈如將收税冊籍不行交納不
具呈考覈違例遲誤者將出差官員暫停升轉
竢考覈具題完日照常升用雍正元年題準
凡出關之人令該管官吏嚴行盤察若無用印
文票私出及有文票而數目浮多情節不符不
行察拏令其出口者將看守關口之官弁降一
級調用十年覆準附近關口之地方官將題
定見行則例刊刷小本頒發各行戶散賣俾商
民人人共曉每本定價二分仍委官不時訪察
如各關木榜有黏貼掩蓋及書役苛索等弊即
行詳報上司察參至地方官刊發則例如有不
詳晰校定以致遺漏錯誤或扶同徇隐不行嚴
察者一并參處十三年覆準各省如有設鑪
開採之處一切採砂錘鍊人夫責令山主雇覓
土著良民協同保鄰戶首眼同填明實在人數
並姓名年貎籍貫經管執事出具並無隐匿姦
商匪𩔖甘結報明該地方官詳報督撫存案不
許招集外来人民致生事端倘厰内人夫或有
更換增減亦如前登填報明仍飭令該管文武
官弁及巡捕各官勤加稽察如廵察之官弁兵
役人等有徇縱情弊該管文武官弁照漁船舵
水人等有越數多帶及冒名頂替文武官弁盤
察不實例降二級調用兵役人等按律治罪
又覆準産鐵地方如有殷實良商販運他省售
賣者令將所買斤數運銷地方呈眀該地方官
轉詳該督撫給咨該商親自賫投轉飭産鐵地
方官準照咨内採買發運於該商起程之時報
眀地方官詳請咨明經由各關及往賣地方督
撫察明將印照一例詳請咨銷仍嚴飭沿江沿
海各州縣及口岸汛弁凡遇商船出口務湏實
力稽察如有違例夹帶即照本省商人夹帶例
分别治罪其無照票私販關津不行察拏往賣
地方不行詳報及各口汛弁疎縱需索照例參
處其沿海地方並沿江沿河等處如有將鐵遞
運私賣事發失察賣放之文武官弁皆照出洋
漁船夹帶釘鐵例分别失察賣放議處乾隆
十五年題準各關管税務日期凡接任徵收者
毋論兩任三任均令扣足一年為滿其管關一
年零數月者將一年贏餘奏報零月歸於下屆
統竢扣足一年再行彙奏以昭畫一其各任所
徵贏餘較之成數均屬無虧及此任徵多能補
彼任短少者皆毋庸議倘此任短少而彼任所
餘之數不能扺補者止將短少之官議處如各
任所徵銀數皆少者各照例議處如此分别辦
理庶各關有所遵照皆知慎重再各關監督如
前任所收税課果繫實力稽徵盡收盡觧飭令
接任之官詳細確察出具並無捏飾印結送部
其已經出結以後責成接任不得復將短少緣
由推諉前任倘接任官察出前任果有徵多報
少之侵蝕等弊即行據實參奏如扶同徇隐並
不實力詳察或經部察出或别經發覺即將濫
行具結之官一并交部議處
一清察牙行康熙二十五年議準各處牙行領
帖開張照五年編審例清察換照若有光棍頂
冒朋充巧立名色霸開總行逼勒商人不許别
投拖欠客本久占累商者該地方官不時嚴行
察拏照律治罪如地方官有意徇縱者降二級
調用如有受財故縱者計贓以枉法論又議
準牙行經紀除税課内應立牙行者準設立外
其姦宄之輩捏稱牙行於良民買賣濫行索詐
者在外責成州縣官在京責成順天府尹通判
大宛二縣五城兵馬司不時嚴行察拏照例治
罪如該管地方官不行嚴拏仍留積年姦匪以
致累民將失於覺察之人罰俸一年有意徇縱
者降二級調用受財故縱者計贓以枉法論
雍正十二年議準各省牙帖悉由藩司鈐盖印
信頒發不許州縣濫給滋弊倘各省州縣仍有
私行濫給牙帖者該督撫題參照地方官妄用
印信例降一級調用十三年覆準民間開設
舖面聽民間便益不得私分地界不令旁人附
近開張更不得以本身無力開設將地界議價
若干然後允其承頂至酒坊賣酒應聽雇車載
運毋許車戶設立車牌開寫姓名認定一店不
令别人攬運惟估衣行給有牙帖每年納有牙
税應聽其安分營生仍照五年編審例清察換
帖毋許無籍之徒往来市上借名影射左右觀
望覬覦分肥至於舖行一切什物皆繫本商自
置倘本身無力開設而所置什物復不許售與
承頂之人則本錢不免虧折似屬未便除地界
之外此項不在禁内又如無籍之徒違禁把持
仍犯前項情弊者即將該犯照例治罪仍令地
方該管各官嚴飭捕役人等不時稽察如番役
人等不行察拏者按律治罪該管地方官奉行
不力者照失於察參例罰俸一年有意徇縱者
照徇情例降二級調用受財故縱者計贓從重
以枉法論乾隆二年覆準大小衙門凡公私
所需貨物務照市價公平交易不得充用牙行
縱役私取即辦官差必湏秉公提取毋許借端
需索作踐良民如有不肖官役陽奉隂違或被
地方告發或被上司察出參劾該管官如繫縱
役私取將該管官照縱役犯贓例革職如繫失
於覺察照失察衙役犯贓例分别議處乂覆
準直隸山東河南山西陕西等處富商巨賈廣
收小麥肆行躧麴大開燒鍋者嚴行禁止其失
察之地方官每一案降一級留任失察至三案
者降三級調用三年奏準民間製麴自用為
數無多者仍免察禁外如有廣為收麥開坊躧
麴牙行經紀車戶船家代為交易運送關津隘
口一例察拏隐漏出境者經過失察之地方每
一案罰俸六月九年覆準地方官濫給牙帖
該管上司失於覺察者將知府照失於覺察例
罰俸一年十四年覆準失察製造紅麴紅糟
船装興販與失察躧麴事同一例所有失察之
地方官比照失察躧麴之例察議
一嚴禁苛索税羡雍正十三年十月
諭朕聞各省地方於關税雜税外更有落地税之名
凡耰鋤箕帚薪炭魚蝦蔬菓之屬其價無幾必察
明上税方許交易且販自東市既已納課貨於西
市又復重徵至於鄉村僻遠之地有司耳目所不
及或差胥役徵收或令牙行總繳其交官者甚微
不過飽姦民滑吏之私橐而細民已重受其擾矣
著通行内外各省凡市集落地税其在府州縣城
内人煙湊集貿易衆多且官員易於稽察者照舊
徵收但不許額外苛索亦不許重複徵收若在鄉
鎮村落則全行禁革不許貪官汚吏假借名色巧
取一文著該督撫將裁革禁約之處詳造細冊報
部察覈倘奉旨之後仍有不實心奉行暗蔵弊竇
者朕必將有司從重治罪該督撫并加嚴譴此旨
可令各省刊刻頒布務令遠鄉僻壤之民共知之
欽此又議準各省税項及民閒置買産業不
得苛索擾累多收如有前項情弊該督撫指名
題參將違禁多取之人革職治罪
欽定大清會典則例卷十八
