欽定大清會典則例卷一百三
兵部
武選清吏司
職制一
一八旗武職順治初年定上三旗四品以上官
都統等擬正陪具題補授五品以下官擬正陪
咨部具題補授其前鋒參領護軍參領前鋒侍
衞親軍校前鋒校護軍校等由該管官具題補
授咨部注册下五旗五品以上官該旗簡選擬
定正陪咨部具題補授至上三旗驍騎校以下
五旗六品以下官及王公護衞均照咨補授槩
不具題康熙十八年奉
旨王等護衞王府佐領均咨部具題引見補授六品以
下仍照咨補授三十三年奉
旨八旗四品以上官皆朕親驗補授兵部不必逐案具
奏著於每月三十日彙題三十九年議準各旗補
授外省駐防官並步軍校等將補授之處咨部
月終彙題雍正二年議準各省駐防佐領令
本處協領兼管者由各該將軍都統副都統聲
明具題毋庸送部引
見乾隆七年奏準在京都統各統領駐防將軍都
統副都統均由部開列具題補授
陵寢總管翼領信礮總管河南鄭家莊二處城守尉黑
龍江吉林管水手官由部引
見補授在京驍騎參領以下官駐防協領以下官由
各旗引
見補授前鋒參領以下官由前鋒統領引
見補授護軍參領以下官由該旗護軍統領會本翼
護軍統領簡選引
見補授凡補授五品以上者咨部月終彙題六品以
下者咨部注册其駐防領催題補驍騎校附入
月終彙題二十年奉
旨各省城守尉協領及各地方總管等官應各該旗
簡選補授者由本旗引見如繫八旗公額由兵部
簡選引見辦理殊未畫一從前未設直年旗所有
公額簡選旗員兵部引見猶可今既定有直年旗
辦理八旗事務則此等公中簡選之旗員理應直
年旗引見嗣後應各該旗簡選補授者仍著本旗
引見其公中簡選者著直年旗引見兵部引見之
處停止欽此二十一年奉
旨直省記名領催人等皆繫補授驍騎校引見時記
名之人理宜闕出即行坐補若每次皆經奏明始
行坐補轉致紛繁嗣後似此記名之人著該將軍
等酌量闕出即行坐補著於歲底將坐補幾人彙
報該旗轉奏
一補授掌鑾儀衞事内大臣順治初年定掌衞
事内大臣員闕由領侍衞内大臣將應補領侍
衞内大臣内大臣職名開列送部由部具疏題
請(餘官見鑾儀衞)
一補授都統順治初年定滿洲都統員闕將蒙
古都統前鋒護軍各統領滿洲蒙古副都統及
外省將軍副都統並子爵以上官開列題補蒙
古都統員闕將前鋒護軍各統領滿洲蒙古副
都統及外省將軍副都統並子爵以上官開列
題補漢軍都統員闕將漢軍副都統漢軍外任
提督及外省副都統並子爵以上官開列題補
康熙二十三年題準滿洲都統員闕將滿洲
任漢軍都統副都統一并開列漢軍都統員闕
將本旗前鋒護軍各統領滿洲蒙古副都統一
并開列雍正十年議準八旗都統員闕不必
越翼在本翼内不論旗分互相調補其左翼人
見任右翼右翼人現任左翼者遇有本翼員闕
將旗分注明題請調補乾隆七年奏準滿洲
都統員闕將本翼蒙古都統蒙古任漢軍都統
前鋒護軍步軍各統領滿洲蒙古副都統滿洲
任漢軍副都統外省滿洲將軍都統副都統滿
洲外任提督及由京官授歸化城都統副都統
開列題補蒙古都統員闕將本翼前鋒護軍步
軍各統領滿洲蒙古副都統滿洲任漢軍副都
統外省滿洲將軍都統副都統滿洲外任提督
及由京官授歸化城都統副都統開列題補漢
軍都統員闕將本翼前鋒護軍步軍各統領滿
洲蒙古漢軍副都統外省漢軍副都統漢軍外
任提督開列題補其子爵以上官停其開列
二十年奉
旨蒙古任漢軍副都統駐防蒙古將軍都統副都統
蒙古外任提督遇滿洲都統闕一例開列
一補授副都統順治初年定滿洲副都統員闕
將蒙古副都統及王府長史前鋒護軍各參領
論俸開列十人題補蒙古副都統員闕將王府
長史前鋒護軍各參領論俸開列十人題補漢
軍副都統員闕將參領及漢軍外任總兵官並
男爵以上官開列題補康熙十二年題準蒙
古副都統員闕將王府長史前鋒護軍各參領
論俸開列八人驍騎參領論俸開列二人及男
爵以上官一并開列二十二年奉
旨滿洲蒙古漢軍副都統員闕將本旗侍郎一并開列
二十三年奉
旨滿洲副都統員闕將應升蒙古副都統之人一并開
列又議準漢軍副都統員闕將滿洲王府長史前
鋒護軍驍騎各參領論俸開列八人漢軍參領
論俸開列二人及外省總兵官一并開列二
十五年議準應升副都統之前鋒護軍參領如
原由驍騎參領補授者開列時止論見俸不凖
通理前俸其王府長史由參領補授者亦照此
例雍正十年奏準副都統員闕如本翼見有
署理副都統之人將其職名開列於前其應升
各官仍照例開列又議準八旗副都統員闕
不必越翼在本翼内不論旗分互相調補其左
翼人見任右翼右翼人見任左翼者遇有本翼
員闕將旗分注明題請調補十二年奉
旨滿洲副都統員闕將應升漢軍副都統之漢軍參領
一并開列乾隆三年題準蒙古副都統員闕將游
牧總管論俸開列如由參領補授者并論前俸
由别途補授者止論總管俸七年奏準滿洲
副都統員闕將本翼蒙古副都統滿洲任漢軍
副都統開列題補並將本翼滿侍郎按旗開列
本翼蒙古侍郎亦按旗開列本翼步軍翼尉參
領等官每旗開列十人内先將步軍翼尉前鋒
統領之協理事務前鋒參領護軍統領之協理
事務護軍參領滿洲蒙古都統印房協理事務
驍騎參領不論俸通行開列次將王府長史前
鋒護軍驍騎各參領游牧總管論俸開列各足
每旗十人之數滿洲外任總兵官者按旗開列
於後如開列滿洲副都統遇有滿洲任漢軍副
都統職名即將應升漢軍副都統之本翼漢軍
侍郎按旗開列本翼漢軍參領每旗開列二人
内先列都統印房協理事務參領一人次列俸
深之參領一人再將本翼滿洲蒙古散秩大臣
公侯伯子男冠軍使一等侍衞王府長史一等
護衞前鋒護軍驍騎各參領内府護軍統領别
列名單附疏以進蒙古副都統員闕將本翼蒙
古侍郎按旗開列本翼步軍翼尉參領等官每
旗開列十人内先將步軍翼尉前鋒統領之協
理事務前鋒參領護軍統領之協理事務護軍
參領滿洲蒙古都統印房協理事務驍騎參領
不論俸通行開列次將王府長史前鋒護軍驍
騎各參領游牧總管論俸開列各足每旗十人
之數其滿洲外任總兵官者按旗開列於後再
將本翼滿洲蒙古散秩大臣公侯伯子男冠軍
使一等侍衞王府長史一等護衛前鋒護軍驍
騎各參領内府護軍統領别列名單附疏以進
漢軍副都統員闕將本翼漢軍侍郎按旗開列
本翼步軍翼尉參領等官每旗開列十人内先
將步軍翼尉前鋒統領之協理事務前鋒參領
護軍統領之協理事務護軍參領滿洲漢軍都
統印房協理事務驍騎參領不論俸通行開列
次將王府長史前鋒護軍各參領滿洲漢軍驍
騎參領論俸開列各足每旗十人之數并將外
省總兵官通行開列於後再將本翼滿洲漢軍
散秩大臣公侯伯子男冠軍使一等侍衞王府
長史一等護衞前鋒護軍驍騎各參領内府護
軍統領别列名單附疏以進十年奉
旨副都統補授侍郎者或準兼副都統不準兼副都
統該部請旨十一年議準開列副都統員闕將
滿洲火器營協理事務鳥槍護軍參領列名於
協理事務前鋒參領之後協理事務鳥槍驍騎
參領列名於協理事務護軍參領之後十五
年議準
圓明園營總及護軍參領
靜宜園健銳營翼領及前鋒參領遇有副都統員
闕與八旗參領一例論俸開列其營總列名於
本旗協理事務護軍參領之次護軍參領與本
旗應升之人論俸開列翼領列名於火器營協
理事務鳥槍護軍參領之後
圓明園協理事務營總之前前鋒參領與各參領
論俸開列又奏準嚮導總統之協理事務參
領遇有副都統員闕與前鋒統領護軍統領之
協理事務參領一同開列十六年奏準開列
副都統員闕將
圓明園協理事務營總列於各營總之前協理事
務護軍參領列於各營總之後二十年奉
旨蒙古見任漢軍副都統蒙古外任總兵官遇滿洲
副都統闕一例開列
一補授統領順治初年定前鋒統領員闕將滿
洲蒙古副都統及前鋒護軍各參領開列題補
護軍統領員闕將滿洲蒙古副都統及王府長
史前鋒護軍各參領開列題補康熙二十三
年議準前鋒統領員闕本翼護軍統領一并開
列護軍統領員闕滿洲任漢軍副都統者一并
開列步軍統領員闕將八旗驍騎參領步軍總
尉論俸開列十人題補乾隆七年議準前鋒
統領員闕將本翼護軍統領滿洲蒙古副都統
滿洲任漢軍副都統開列題補護軍統領員闕
將本翼滿洲蒙古副都統滿洲任漢軍副都統
開列於前參領各官論俸開列十人内先將前
鋒統領之協理事務前鋒參領護軍統領之協
理事務護軍參領不論俸通行開列次將由前
鋒護軍參領補授之王府長史及前鋒護軍各
參領等論俸開列共足十人之數步軍統領員
闕將滿洲蒙古副都統滿洲任漢軍副都統步
軍總尉開列題補
一補授駐防將軍順治年間定駐防滿洲將軍
員闕將八旗滿洲蒙古副都統及本駐防副都
統開列題補漢軍將軍員闕將八旗漢軍都統
開列題補康熙十二年題準駐防漢軍將軍
員闕將内外漢軍副都統及漢軍任提督者論
俸開列十人題補二十三年議準滿洲將軍
員闕將滿洲任漢軍副都統者一并開列乾
隆七年奏準滿洲將軍員闕將滿洲任提督者
一并開列
一補授駐防天津都統乾隆二年題準天津都
統員闕將前鋒護軍各統領滿洲蒙古副都統
滿洲任漢軍副都統開列題補七年奏準天
津都統員闕將滿洲任提督者一并開列
一補授駐防副都統順治初年定駐防滿洲副
都統員闕將滿洲驍騎參領本處協領各城守
尉開列題補駐防漢軍副都統員闕將漢軍參
領駐防漢軍協領按翼論俸開列十人並將外
省總兵官一并開列乾隆五年議準駐防滿
洲副都統員闕將在京記名參領等官各按本
翼開列十人如八旗公額每翼開列十人均附
疏以進又議準駐防滿洲蒙古協領引
見記名者遇有駐防滿洲副都統員闕除將俸深應
升之人照例開列外其記名協領别列名單附
疏以進七年議準駐防滿洲副都統員闕將
各處三品總管並滿洲任總兵者一并論俸開
列八年議準駐防漢軍協領引
見記名者遇駐防漢軍副都統員闕别列名單附疏
以進黑龍江水師營漢軍總管與各省協領品
級相同準照協領之例論俸開列十年奏準
駐防副都統員闕將八旗見任副都統按翼開
列附疏以進恭候調補
一補授右衞副都統康熙四十八年議準右衞
副都統員闕將在京副都統按翼開列題補
乾隆五年奏準右衞副都統印由部將右衞副
都統開列具題請
簡一人掌管
一補授歸化城副都統原定歸化城都統員闕
由理藩院開列題補其副都統員闕由部將上
三旗滿洲前鋒參領護軍參領驍騎參領開列
題補
一補授火器營總統康熙三十年議準火器營
總統員闕將領侍衞内大臣前鋒統領護軍統
領滿洲蒙古都統副都統滿洲蒙古任漢軍都
統副都統開列題請兼管
一補授嚮導總統原定嚮導總統員闕將前鋒
統領護軍統領滿洲蒙古副都統滿洲任漢軍
副都統開列奏補
一稽察營房乾隆七年奏準城外營房將本翼
都統副都統開列具奏請
簡一人管理稽察十一年奉
旨八旗舊營房每旗各除大臣一人總轄官兵居住
房屋毋致任意損壊著交部照管轄新營房之例
將八旗大臣等職名進呈二十二年遵
旨議奏八旗滿洲蒙古舊營房居住之兵丁人數衆
多稽察難周應於滿洲蒙古旗内各
簡大臣一人管理又於滿洲蒙古前鋒護軍驍騎各
參領内簡選二人擬正陪引
見授為營總專司約束再每營見設滿洲旗分散秩
官一人驍騎校五人請增設蒙古驍騎校二人
驍騎五人合計每參領下驍騎校各一人驍騎
各五人增設散秩官一人每營各設散秩官二
人即令散秩官驍騎校稽察營房兵丁如有不
守本分滋事擾累者即報該營總察繫輕罪鞭
責示懲重罪按律究治其散秩官以下如於三
年之内實心稽察並無參罰事故者準其各紀
錄一次六年無事故者咨送該旗於應升内列
名若稽察不嚴以致兵丁生事為匪及隠匿不
報者分别議處如見在營房居住兵丁内有不
守本分者即行察出送回該旗所遺房屋别選
誠實兵丁居住再新營房内皆繫看守城門兵
丁應於每營
簡滿洲蒙古大臣一人管理具奏奉
旨所議將不安本分之兵丁遷入城内則城内之人
轉致染其陋習應令點出之大臣等嚴加訓飭如
於一年内能悔過自新者準其居住若仍不悛改
即著發往拉林專管之大臣仍於一年報滿之日
將應去應留之兵丁據實具奏分别辦理此後若
再有為匪兵丁即繫大臣不能稽察其咎亦奚辭
餘依議
一稽察京倉雍正十二年議準在京各倉每倉
以都統或副都統一人專司稽察三年期滿更
代按任之人未滿三年者遇更代之期亦準更
代屆期除已經稽察之都統副都統外其餘都
統副都統由部通行開列具奏恭候
簡用每倉籖掣一人管理
一直年乾隆十六年奉
旨八旗大臣等辦理事件每多遲延雖有直月大臣
將一應事件彙總承辦然推諉成風惟以草率塞
責過此一月移交下旗可以完事並無實力辦理
與事無益嗣後八旗大臣不必按旗直月朕特命
數人一年一次輪流直年著該部將都統副都統
等職名不論旗分全行進呈朕酌量選用令伊等
於各旗參領等官内簡選好者將八旗一應彙辦
事件令其承辦至年終將一年内已完事幾件未
完事幾件按欵繕摺奏聞其是否實力辦理昭然
可知著永為例
一署印雍正元年奉
旨八旗事務緊要嗣後都統有奉差者該部奏請署印
乾隆七年議準都統奉差在半月以内者令
本旗副都統署印半月以外者由部奏請委人
署印如一旗都統副都統皆經奉差雖在半月
以内仍行奏請署印所有半月内外日期令奉
差之人於起程前報部十二年奉
旨前鋒統領護軍統領等遇有出差事故不必奏請
署印前鋒統領内有一人出差兩翼印務歸一人
兼管護軍統領内有一二人出差所遺印務即著
在京護軍統領按旗兼署如兩翼前鋒統領皆經
出差及護軍統領等止剰四五人再奏請署印
又議準護軍統領出差於本翼四旗内按旗署
印十八年奉
旨嗣後護軍統領内遇有奉差隨圍雖剰四五人亦
不必奏請署印竢止剰二人時再行請旨
一開闕雍正十三年議準在京八旗大臣有出
征者其員闕開列題請補授竢凱旋之日將該
員已經回京及原官已有人補授之處具奏請
旨乾隆三年議準在京八旗大臣有
命往外省署事者其員闕應否開列補授具奏請
旨二十二年奉
旨向例各省將軍遇有升遷調補緣事離任者皆以
副都統按翼署理如云按翼亦必二人新舊相同
方可按翼若新舊相隔甚遠理應較其新舊令年
久之人署理豈有轉令年新之人署事之理乎嗣
後各省將軍等遇有升遷調補及緣事離任者其
將軍印務即令本城年久副都統署理如接任年
分相同無可區别者仍著按翼署理永著為例
一補授王公屬官原定王府長史員闕由該王
於所屬前鋒護軍驍騎各參領佐領散騎郎一
二等護衞輕車都尉騎都尉内簡選擬定正陪
咨部引
見補授貝勒司儀長員闕由該貝勒於所屬佐領二
三等護衞輕車都尉騎都尉及三四品官内簡
選擬定正陪咨部引
見補授一二三等護衞及四五六七八品典儀員闕
除佐領輕車都尉以上世爵不準簡選外由該
王貝勒貝子公等於所屬内按其應升品級簡
選擬定正陪咨部五品以上者咨部引
見補授六品以下者照咨補授又定簡選護衞典
儀如一時不得其人準將越銜一等者擬補不
得越二等其新封王貝勒貝子公無可擬補護
衞典儀之人聲明情由準於無職人内擬定正
陪咨部補授雍正四年具奏散騎郎員闕除
佐領不準擬補由該王貝勒等於所屬子爵以
下雲騎尉以上簡選擬定正陪咨部引
見補授奉
旨各王屬散騎郎存留貝勒貝子散騎郎著停止嗣後
王屬散騎郎員闕若有選取存留者令指名具奏
乾隆七年議準王府長史員闕準將子男與參
領等官一并簡選引
見十八年奏準諸王長史貝勒司儀長繫首領官
若僅於該王貝勒所屬各官内簡選補授恐人
數無多必有遷就之弊嗣後諸王長史貝勒司
儀長員闕於下五旗前鋒護軍驍騎各參領及
世爵各官並於各王貝勒所屬應升長史司儀
長之護衞令該都統每旗簡選二人送部會領
侍衞内大臣該王貝勒簡選擬定正陪仍由部
會該王貝勒引
見補授
一補用記名官乾隆五年奏準奉
旨記名各官三品者遇外省城守尉總管員闕或由
部引
見或由該旗引
見照例分别辦理四品以下者該旗察由軍政卓異
或軍前效力有年按其品級遇應升之闕指名
奏請補授如記名人内未在軍前效力又無軍
政卓異遇有應升之闕仍將記名之人擬正軍
政卓異之人擬陪軍前效力有年之人開列於
後一并引
見若無軍政卓異之人即將軍前效力有年之人擬
陪至此項記名之人遇調補升遷後將記名之
處注銷若新任内又經記名於有闕應升時仍
照從前記名之例辦理又奏準滿洲蒙古副
都統員闕將奉
旨記名者於本翼内開列十人别繕清摺與題本一
并進
呈此所開十名内先將卓異及協理事務之前鋒
護軍參領印房協理事務之驍騎參領一等侍
衞冠軍使王府長史等官開列於前如十人之
數不足再於前鋒參領等官論俸開列以足十
人之數引
見恭候
欽定補授漢軍副都統員闕將記名之漢軍參領亦
一并開列外省本翼副都統員闕照此例行如
繫八旗公額每翼開列十人其餘公侯伯子男
及王府一等護衞等官有因兼副參領佐領與
印房行走引
見記名者祗於隨摺内開列將記名之處注明不必
引
見
一補用卓異官雍正六年奉
旨駐防卓異引見之官如遇應升員闕停其引見該將
軍等即行奏聞補授乾隆七年奏準駐防卓異官
引
見已過三年者遇有應升員闕仍咨送來京引
見
一駐防豫保領催乾隆五年覆準各省駐防滿
洲蒙古漢軍領催由該將軍都統副都統等簡
選材技優長曾經效力者以本處驍騎校額數
為準多者不過四十人少者不過三十人豫保
送部引
見恭候
欽定記名發回記名一等者遇驍騎校員闕即行補
用二等者不必論次序將效力好人去得者補
用若記名之後有行止改變者咨部注銷竢用
完之後再行豫保六年議準奉天各城驍騎
校旗額翼額公額均照各省之例行十年議
準各省駐防前鋒照領催例豫保送部引
見記名以驍騎校用齊齊哈爾黑龍江默爾根城呼
蘭四處管莊官五年任滿除通曉文義者該將
軍具題豫保送吏部分别補用外若不通曉文
義並不能遷移來京情願候補本處武職者五
年任滿該將軍出具考語具題其行走勤慎之
人遇驍騎校員闕與記名領催相間輪用尋常
供職者竢記名領催用過三人之後用一人
十七年議準各省駐防恩騎尉準以驍騎校升
用各將軍都統副都統等於豫保領催時一同
簡選送部引
見記名候補又議準駐防領催停其豫保遇有驍
騎校員闕由該將軍都統副都統等簡選擬定
正陪送部交該旗引
見如將擬正之人補授其擬陪之人應否準其記名
發回題補恭候
欽定十九年議準福建領催仍行豫保送部引
見奉
旨記名發回以驍騎校題補倘行止改變咨部注銷
又奏準廣州駐防防禦驍騎校各四十人遇
有升遷事故員闕向繫將記名領催委用署理
俾得學習諳練於旗員有益嗣後仍照舊例豫
保
一改補乾隆元年議準旗員補授綠旗營闕五
年俸滿有於營務不甚相宜者該督提咨部轉
咨該旗仍歸原處行走竢應用之官有闕副將
以步軍翼尉城守尉協領改補參將游擊以前
鋒參領護軍參領驍騎參領改補都司以前鋒
侍衞副參領步軍協尉佐領及各省防守尉改
補守備以步軍尉五品防禦改補其由副將改
補步軍翼尉各官者仍照從二品頂帶食俸遇
應升之官一同開列七年議準文職改補旗
員者給事中御史郎中道知府以副參領佐領
城門領改補同知知州以步軍尉司信礮官改
補主事通判知縣以驍騎校改補小京官司府
首領官州縣佐貳筆帖式以城門吏改補都統
等量才器使或令隨印辦事或令在旗行走試
用一年果能黽勉遇應補之官擬定正陪引
見補授
一降補原定王公府屬各官有因王公薨故或
王公緣事解任者如曾遇
恩詔受封交旗酌量補用康熙十二年議準因王
公緣事革去之府屬各官曾遇
恩詔受封者交該旗降等與應補之人簡選擬補該
員前任所得加級全行注銷未遇
恩詔受封者毋庸議乾隆五年奏準一品之領侍
衞内大臣内大臣都統將軍降一級調用者以
内外副都統擬補降二級調用者繫滿洲以
陵寢總管步軍翼尉城守尉協領前鋒護軍驍騎各參
領擬補繫蒙古以游牧總管副管協領前鋒護
軍驍騎各參領擬補繫漢軍以在京參領在外
協領擬補降三級調用者繫滿洲以
陵寢翼領信礮總管前鋒侍衞副護軍副驍騎各參領
佐領步軍協尉城門領防守尉擬補繫蒙古以
前鋒侍衞副護軍副驍騎各參領佐領步軍協
尉城門領擬補繫漢軍以在京副參領佐領步
軍協尉城門領在外參領擬補降四級調用者
繫滿洲漢軍以司信礮官步軍副尉外省防禦
擬補繫蒙古以步軍副尉外省防禦擬補其二
品之前鋒護軍步軍各統領副都統鑾儀使散
秩大臣降一級二級三級調用者與一品官降
二級三級四級調用之例同以上遇有員闕察
明降調應用之人繫開列具題者聲明降調情
由列名於應升各官之後繫引
見補授者聲明降調情由列名於各官應升之後均
候
欽定至一品官降五級調用二品降四級調用者不
補前鋒校護軍校等官除該員原有世爵者令
以世爵在旗行走外其無世爵者帶所降之級
隨旗行走三年無過該都統等出具考語引
見請
旨將降五級之一品官照降四級例擬補降四級之
二品官照降三級例擬補若降級數多至無官
可補者停其補用又奏準在京三品官降一
級調用者以四品官擬補降二級調用者以五
品官擬補降三級調用者以六品官擬補其四
品官降一級二級調用者與三品官降二級三
級調用之例同五品官降一級調用者與四品
降二級調用之例同統竢遇有員闕由該衙門
察明降調應用之人聲明降調情由列名於應
升各官之後一并引
見恭候
欽定至三品官降至四級以下四品官降至三級以
下五品官降至二級以下無官可補者停其補
用又奏準各駐防三品以下官降級調用者
均以本處駐防之官按品擬補此等降調之人
遇有員闕該將軍都統副都統於咨送應升各
官引
見時將該員降調情由聲明一并咨送該旗列名於
應升各官之後引
見其降調應用驍騎校者接到部文之日送部引
見發回遇有驍騎校員闕酌量題補至總管城守尉
防守尉及所屬官降級調用者均令回旗竢該
旗出有各處總管城守尉防守尉所屬員闕由
該旗都統副都統等按其所降之級與應用之
官相符聲明降調情由列名於應升各官之後
一并引
見以上各官若降級數多至無官可補者停其補用
又議準王公府屬長史司儀長典儀各官降
級調用者典儀有四品至八品不同由該王公
按所降之級咨部擬補長史司儀長降級調用
者由該王公以護衞之闕按品遞降咨部擬補
如降至無官可補者革職一等護衞降一級調
用者授為二等護衞二等護衞降一級調用者
授為三等護衞三等護衞降一級調用者無官
可補革職六年議準三品降四級四品降三
級五品降二級調用者以城門吏擬補又議
準一等侍衞降一級調用者授為二等侍衞二
等侍衞降一級調用者授為三等侍衞三等侍
衞降一級調用者革職七年議準三等侍衞
以下尚有四等侍衞藍翎侍衞未便因降一級
調用即議革職嗣後三等侍衞降一級調用者
授為四等侍衞四等侍衞降一級調用者授為
藍翎侍衞藍翎侍衞降一級調用者革職又
議準鑾儀衞官降級調用者以冠軍使雲麾使
治儀正整儀尉按品遞降遇應補之官由該衞
聲明降調情由列名於應升各官之後引
見
一駐防官入
覲雍正四年
諭盛京等處將軍副都統等每年令輪班陛見各省駐
防將軍副都統亦應來京陛見其作何輪班之處兵
部議奏欽此遵
旨議準右衞寧夏江寧京口荆州廣州等處各有將軍
一人副都統二人初次令將軍來京二次三次
令副都統各一人來京西安杭州二處各有將
軍一人副都統四人初次令將軍來京二次三
次令副都統各二人來京歸化城有都統二人
副都統四人初次二次令都統副都統各一人
來京三次令副都統二人來京福州有將軍一
人副都統一人初次令將軍來京二次令副都
統來京均依次輪班周而復始每年定於十二
月到京將軍印務酌交副都統署理内有新任
及因公
陛見回任未久者即暫停來京竢未經
陛見之人輪班已周再行來京四川成都止有副都
統一人令其三年來京一次印務交廵撫署理
天津距京甚近每年令於封印後來京五年
奉
旨嗣後各省副都統陛見各按原定班次來京如將軍
輪當陛見豫為具題候旨遵行十三年覆準各省
駐防協領於每年停操之後該將軍等秉公考
察給咨赴部由部覈驗引
見恭候
欽定記名遇有開列升用之處將記名之人别列名
單附疏以進乾隆八年覆準駐防協領引
見後尚未升用者不必復行送部若新授協領竢任
滿三年送部引
見又議準福州增設副都統一人涼州設將軍一
人副都統一人莊浪設副都統一人青州設將
軍一人副都統一人熱河設副都統一人右衞
將軍移駐綏遠城復增設副都統二人天津增
設副都統一人山海關設副都統一人應令輪
班
陛見嗣後福州初次令將軍來京二次三次副都統
各一人來京青州初次令將軍來京二次令副
都統來京綏遠城右衞初次令將軍來京二次
令綏遠城副都統來京三次令右衞副都統來
京涼州初次令將軍來京二次令涼州副都統
來京三次令莊浪副都統來京天津初次令都
統來京二次令副都統來京熱河山海關副都
統均間一年來京其各省將軍都統副都統來
京時均將起程日期豫期報部熱河山海關副
都統來京時印務交協領署理十四年議準
歸化城副都統見裁二人
陛見之期應行更定嗣後該處都統副都統分為二
次輪班來京又覆準黑龍江總管城守尉參
領均照協領之例送部引
見十六年奉
旨各省駐防協領等例應三年一次輪班來京引見
所以察其優劣酌量記名升用以示激勸之意其
城守尉總管等定例時並未議及伊等皆防守城
池督率官兵之大員所關更為緊要即如朕巡幸
所至之處留心察看其優者升用示勸劣者降斥
示懲若巡幸未至之處賢否既未周知其中庸劣
之人得以姑容曠廢不但於公事無益即有才優
之人亦因不得顯其所長以至阻抑上進之心於
一應事務未免草率辦理嗣後各省駐防城守尉
總管等亦照協領之例輪班引見其如何分定年
限之處該部定議具奏欽此遵
旨議準
盛京所屬之開原
興京金州鳳凰城岫巖遼陽復州義州青州所屬
之德州天津所屬之滄州及開封太原鄭家莊
保定等處城守尉八旗游牧察哈爾總管副管
參領吉林參領皆三品大員應照協領之例三
年任滿由該管官出具考語送部引
見其無大員統轄者於任滿之日報部調取引
見至
陵寢總管有按時上香行禮等事與駐防官不同毋庸
輪班引
見二十二年定京口鎮海標營奉
旨令江寧將軍兼管嗣後將軍照例閱二年一次來
京
陛見其江寧副都統二人京口副都統二人照西安
及綏遠城右衞例每年各令副都統一人輪班
陛見
一八旗官守制乾隆二年奏準八旗都統前鋒
護軍步軍各統領遇有親喪所管印務由部奏
請署理副都統遇有親喪該旗同辦事之副都
統又有事故亦奏委署理其餘有職任各官均
由該旗委官署理報部駐防將軍都統副都統
遇有親喪或回京治喪或扶柩歸葬如將軍都
統來京印務交本處副都統署理副都統代為
具題副都統來京將軍都統代為具題若副都
統不與將軍同城者該將軍仍委人署理均一
面具題一面回京其本無將軍統轄之副都統
遇有親喪將印務委官護理報部由部奏請署
理竢署理之人前往交代後起程回京又奏
準八旗武職遇有親喪咨部注册百日後入署
辦事照常支俸朝會祭祀均免執事二十七月
内除奉
特旨升轉外其餘論俸推升之處概行停止服闋時
準其接算前俸又奏準八旗駐防旗員父母
在京病故呈請給假者該管官委官署理報部
即令回京其無大員統轄之城守尉等官父母
在京病故將印務委官署理報部回京治喪凡
回旗治喪各官除往返日期外均給假百日假
滿呈明該都統等報部銷假仍回原任其扶柩
歸葬者亦照治喪之例給假又奏準京外旗
員如遇父母祖父母及所後父母祖父母在任
故者以故日為始居喪百日在他處故者以聞
訃日為始奉差出征者以回日為始皆居喪百
日其父母及所後父母並為祖父母承重者仍
私居持服盡三年喪禮如親伯叔父母親兄弟
並妻及娶妻之子故者居家兩月親伯叔祖親
嫂親伯叔之子及娶妻之孫故者居家一月親
伯叔祖母親弟婦親伯叔子之妻故者送殯後
過七日令其行走宗族故者送殯後即令行走
凡居喪持服各官皆呈報該旗都統及該管官
準假再在京官有朝會會射等事該旗將準假
情由報部並報吏部又奏準旗員居喪遇有
應襲佐領世爵者均於百日後引
見三年覆準親軍校前鋒校護軍校驍騎校雖屬
六品尚與兵丁無異嗣後兵丁等有親喪者遇
前鋒校等官仍準於百日後簡選拔補六年
諭獨石口所屬之千家店防禦員闕該副都統奏稱
獨石口驍騎校二人皆未滿服制而千家店驍騎
校一人又有别項事故請令該旗簡選補授等語
朕思外省駐防官員升闕甚少若因服制未滿行
文在京簡選補授則該處應升之人未免壅滯著
將千家店防禦員闕仍交該副都統簡選將所擬
之人服制未滿緣由行文該旗轉奏令其暫行署
理竢服滿之日咨送該旗引見實授嗣後各邊口
駐防員闕皆照此辦理欽此九年奏準八旗應
升五品以上官因服制未滿暫請署理者雖避
升轉之名已得應升之任與停升之例不符嗣
後五品以上官服制未滿不準署理應升之闕
十一年奏準護軍遇城門吏員闕雖有親喪
準其拔補如已補城門吏之後服尚未滿仍停
其升轉十七年議準旗員遇有親喪二十七
月内停其升轉此專指在京旗員而言嗣後察
哈爾八旗各官内除由京補授者仍照例丁憂
二十七月外其本處蒙古官遇有親喪二十七
月之内不停升轉十八年奉
旨旗人補用八旗武職非文員外任可比嗣後旗員
丁艱除文職及綠旗武職仍於二十七月内停其
升轉外其在京武職及外省駐防
陵寢各官於丁艱二十七月以内遇應升員闕仍準其
照例列名請旨補授毋庸停其升轉
一終養乾隆元年奏準駐防官遇有父母祖父
母年登耄耋疾病纏綿路遠不能迎養家無次
丁奉侍者許將情由呈報該管官出具印甘各
結報部準其終養倘有規避假捏者革職出結
官降二級調用不詳察之該管上司罰俸一年
又奏準八旗各官奉
旨記名及軍政卓異並年久應升遇有父母祖父母
年登耄耋疾病纏綿家無次丁奉侍者許將情
由呈報該管官出具印甘各結轉報該旗都統
等奏明交部注册停升外任京官仍開列如有
規避假捏者該員及出結並該管官皆照駐防
官呈請終養不實例議處
欽定大清會典則例卷一百三
