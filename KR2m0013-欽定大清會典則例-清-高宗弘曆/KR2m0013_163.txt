欽定大清會典則例卷一百五十九
内務府
一扈從恭遇
皇太后
皇后
皇貴妃
妃
嬪出入内務府總管一人率内府護軍豹尾班扈
從其引導扈從侍衞等官移咨領侍衞内大臣
委除(其引導委除郎中員外郎等官詳都虞司)雍正十三年奉
旨從前
皇考時内廷宫眷出入以郎中委署内務府總管率豹
尾班扈從今
皇太后出入不便令郎中率豹尾班嗣後令總管率豹
尾班扈從如總管遇有差著奏請别簡散秩大臣
乾隆三年奏準總管遇有差不能扈從奏請
别簡散秩大臣倘不及奏請即知會領侍衞内
大臣於直班散秩大臣内委一人扈從
一監視用
寶康熙八年大學士等傳
旨遇行幸駐驆用寶時會同内務府總管監視鈐用
一升除順治初年定内務府屬各官均由内務
府總管引
見補授康熙四十年奉
旨内務府司官間用旗員雍正元年奉
旨内務府屬司官所用之旗員簡選好者奏畱其餘一
槩撥回不堪用者即行參革不可徇情所遺之闕即
著補用内府人員遵
旨議凖凡内務府屬官嗣後均用内府人員郎中員闕
於員外郎參領内簡選員外郎員闕於主事六
品司庫庫掌副内管領驍騎校護軍校
暢春園苑丞内簡選主事員闕於筆帖式未入流
司庫内簡選司庫員闕於未入流司庫庫使筆
帖式内簡選内管領員闕於舊内管領子孫及
副内管領内簡選副内管領員闕於筆帖式庫
使庫守領催内簡選朝鮮通事官員闕於本佐
領保送人員内簡選
暢春園
行宫各等處苑丞員闕於苑副内簡選八品司匠
催長員闕於筆帖式未入流司匠催長未入流
司庫庫使内簡選未入流司庫庫掌司匠催長
暢春園等處苑副闕於筆帖式庫使庫守内簡選
均引
見補授奉
旨未入流司庫以下等官即著内務府總管選補七
年覆凖嗣後内務府郎中以下六品官以上員
闕凖於月抄截限次月初十日内遴選應升人
員於二十五日以内引
見補授十三年奏凖凡官員奉差二三年之久及
患病至半年者均令開闕别補乾隆六年奉
旨口外自巴克什營行宫至張三營交熱河總管口
内自瑶亭行宫至湯山著交内務府總管於郎中
員外郎内簡選人去得者引見授為湯山總管令
其總理八年奉
旨嗣後引見副内管領時將舊内管領子孫亦著一
并引見九年
諭内務府補授屬官有春季甫授員外郎秋季即引
見補授郎中者凡一應升轉理宜論其年分次序
簡選補用乃並不論其行走年分只將目前驅使
熟識之人屢加遷擢年久陳人轉致屈抑壅滯豈
年久陳人實皆不堪任使其所簡年淺之人舉傑
然出衆者乎似此辦理不但非鼓勵人材之道亦
滋惡習無益於事若以見出之闕果屬緊要其人
不能相宜即於補授之後原可酌量改調嗣後推
升簡選人員著仍論其年久人去得能辦事者簡
選引見如年雖淺而人品實在出衆才具優長著
將其地必須其人情節聲明具奏一并引見永著
為例欽此遵
旨奏凖堂郎中辦理六庫郎中皆繁要之闕似難論
俸應於各司郎中内簡選奏補郎中員外郎掌
關防内管領員闕於應升人員内將奉
旨記名並京察凖為一等者為一班京察列二等年
久者為一班遇闕分班間用論俸開列主事司
庫八品苑丞司匠催長等員闕於應升人員入
京察者按等次論俸不入京察者只論俸開列
内管領員闕按向例將舊内管領之子孫與應
升人員一并簡選引
見但舊内管領之子孫有有品級者有無品級者從
前於五品内管領六品副内管領員闕槩行列
名嗣後舊内管領之子孫有品級者升補内管
領無品級者升補副内管領與各項應升人員
一同引
見凡俸滿員外郎食見任俸五年主事食見任俸二
年司庫六品庫掌六品苑丞内管領均食見任
俸六年副内管領除舊内管領子孫外食見任
俸八年筆帖式食見任俸十二年未入流司庫
司匠催長庫掌苑副食見錢粮八年方凖升補
其各項未入流司庫等員闕所有應升之庫使
庫守執事人領催等均於本差行走十年者方
凖補授凡雜職除未入流苑丞苑副原屬簡選
之闕仍於各該處保送人員内簡選補授外其
各司各處之未入流司庫庫掌司匠催長掌果
等闕各該司均有候升之庫使庫守領催果房
人等嗣後何司闕出即令該司於所屬各處應
升人員内簡選年久人去得者擬定正陪補授
凡保送人員該處有十人以外者每次凖保送
二人十人以内保送一人五人以内間一次保
送一人其京察列為三四等者槩不凖保送凡
議敘以應升之官即用人員擬為一班與應升
人員分班間用議敘以應升之處列名人員與
應升人員一同論俸簡選錄用凡引
見人員除特題及補授護軍統領
盛京佐領内府佐領内管領不拘額數外其餘每
闕擬定正陪各一人引
見擬陪者下次即擬正倘有事故仍停其升轉十
一年奏凖嗣後郎中員外郎員闕即聲明現在
所出之闕將應升人員引
見補授其郎中員外郎内或有繁簡不甚相宜應調
補者奏明調補各司郎中掌印及兼管别司亦
皆奏明其主事以下官調繁調簡亦皆注册至
京察考覈時按其所調繁簡以分優劣其見委
别項差務在各司挂銜者亦視其所委差務之
繁簡該處出具考語以定優劣十三年奏凖
嗣後内務府堂主事食俸已滿者遇有應升擬
以前列與應升之司院主事一同引
見補授再本府額設之堂筆帖式内京察凖為一等
及俸深應升者别立一班與各司院京察一等
俸深議敘三班應升人員輪班升用又定嗣
後遇有堂筆帖式應升主事公闕先於京察凖
為一等筆帖式内按行走年分擬定正陪凖其
升用一人續於各司院人員三班升用後再遇
堂筆帖式等應升主事公闕即於俸深筆帖式
内按行走年分擬定正陪凖其升用一人再本
府委署主事承辦一切差務均與堂主事無異
此内有議敘一等俸深應升之人嗣後如京察
凖為一等應題堂主事人員用完尚未届京察
之際遇有堂主事員闕即於此項人員簡選題
補十四年奉
旨上駟院奉宸苑武備院原屬内務府統轄嗣因專
設大臣管理漸致本處大臣竟有奏請補授者其
卿員亦多寡不一嗣後除特旨補授管理者不計
外此三院各定卿二人一由侍衞一由内務府司
官簡選補授由侍衞補授者許著黃馬褂由内府
司官補授不必著如侍衞卿員闕著領侍衞内大
臣内府司官卿員闕由内務府總管會同該衙門
大臣簡選引見十五年奏凖嗣後各處應題主
事槩行更定停其專以本處人員題補仍照舊
例一槩歸班選補十六年奏凖嗣後熱河
行宫總管員闕作為内府額外郎中如奉
特旨補授者凖帶原銜兼任十七年奏凖辦理
雍和宫事務内府郎中員外郎各一人照管理
中和殿之例作為額外之員停其兼司開闕别補
又議凖司爼官贊禮郎八品苑丞司匠催長
前例未定以應升年分嗣後司爼官如行走三
年無過凖該處保送升轉其七品贊禮郎八品
苑丞司匠催長照未入流司庫之例食見任俸
八年方凖各該處保送升補
一補用筆帖式庫使等闕康熙二十三年奏凖
内務府各司院筆帖式庫使庫守等員闕於三
旗貢監生員護軍驍騎閒散人内奏請委官考
試其考試取中者具奏後即將伊等名籤入筩
俟有闕該管官呈堂掣籤補用各司院領催等
闕於各司院衙門保送人役及各佐領内管領
下驍騎閒散人内一同簡選亦將名籤入筩掣
補雍正七年奏凖補用筆帖式庫使庫守人
員内考取繙譯者凖以筆帖式先用續將清漢
字及清字一等者挨次補用清字二等者以庫
使庫守果房人補用漢字者以漢字筆帖式補
用凡上駟院飬什木等處馬羣效力人慶豐司
張家口外牛羊羣效力人湯山效力人掌關防
内管領處效力人均據各該處效力年滿咨文
到日凖以筆帖式補用再西洋字學官學生考
取一等者據該管官呈堂亦凖以筆帖式補用
乾隆四年議凖除掌關防内管領處效力人
照例將名籤入於考取漢字筆帖式筩内一同
掣補外其餘將效力人名籤别設一筩與考取
筆帖式入筒人等輪流掣補五年奏凖嗣後
景山官學生三年一次考試時將内府應行考
試筆帖式人員不分滿漢員闕槩以繙譯考試
其繙譯清漢字兼優者以筆帖式即用稍通繙
譯清漢字優者以筆帖式用不能繙譯清漢字
優者以庫使庫守用其考取入選者繕摺具奏
入筩掣補至於僅能書清字或漢字者槩不凖
試再上駟院等處由廐丁閒散人選在逹里岡
崖等處效力三年期滿以筆帖式補用者至年
滿咨送到日委官考試如果稍通繙譯清漢字
好者凖以筆帖式用倘不能通曉繙譯只能書
清漢字者以庫使庫守補用六年議凖嗣後
各該處遇有筆帖式庫使庫守執事人領催等
闕悉由筩内掣籤補用其本處效力行走之人
槩不凖其坐補至於堂筆帖式員闕仍於各司
院見任筆帖式内擇其人去得諳練事務清漢
字兼優者簡選調補如見任筆帖式内不得其
人仍由筩内掣補其在堂效力行走之人亦不
凖坐補如别司有闕將堂上效力人員名籤掣
出照例得給俸禄公費仍留堂候堂筆帖式員
闕轉補所遺司闕由該司再行掣籤補用八
年奏凖嗣後三年一次考取入筩籤掣補用筆
帖式庫使庫守等闕於内府應行考試人員及
景山官學生内額定每次考取不得逾二百名
十年奏凖湯山效力筆帖式四人逹里岡崖
馬羣效力筆帖式十人張家口外牛羊羣效力
筆帖式二人樂部效力筆帖式八人掌關防内
管領處效力筆帖式四人
雍和宫效力筆帖式四人以上均繋從前奏凖於
内府三旗生監及驍騎牧丁廐丁並閒散人内
情願效力行走者按闕選補三年期滿後其能
繙譯書清漢字者並以筆帖式補用但伊等皆
非入筩候補之人此内多用一人筩内即少掣
一人與其於筩外别取效力之人以致考補候
補者壅滯錄用莫若即將筩内考取之人簡選
效力行走如逹里岡崖等處及張家口外牛羊
羣效力之人向來原於廐丁内簡選嗣後筩内
候補人員有情願前往效力者凖其前往效力
其廐丁仍照舊例三年期滿分别考試入筩候
補外其由候補人員效力者定以一年六箇月
期滿更換來京遇闕補用其
京城各項效力之人均由候補人員内簡選令其
效力行走定以二年期滿遇闕補用如於未滿
年分之前由筩掣出並聽其坐補其效力之闕
別行簡補此等效力人員如食餉者仍給原餉
未食餉者若在
京城效力毋庸給餉若在逹里岡崖及張家口外
等處效力者無論佐領内管領下人均凖其暫
補該處廐丁食餉效力凡由筩内簡選筆帖式
效力行走者補用之日凖將效力年分一并接
算十一年奏凖嗣後考取筆帖式庫使庫守
停止三年一次考試改為五年一次考試十
三年奏凖嗣後府屬效力行走之候補堂筆帖
式定以二年期滿遇闕即補又議凖本府效
力筆帖式由各司簡選者定為二十人由考取
入筩人員内簡選者定為十人十四年奏凖
圓明園銀庫器皿庫由内務府考取入筩候補庫
守人員並官員子弟内擇其家道殷實通曉文
義者兼取庫守六名令其專守二庫行走三年
黽勉勤慎者即以該處筆帖式轉補十六年
御舟統領處奏凖該處增設筆帖式二人由本府考
取入筩人員内掣補行走三年無過期滿之時
咨府以三院七司及各處筆帖式轉補遺闕别
行掣補十九年奏請
武英殿修書處筆帖式員闕於本處執事人内轉
補奉
旨筆帖式内五人著轉補三人餘仍照舊例由筩内
掣補
一補用漢字筆帖式雍正元年奉
旨嗣後各司月摺皆著兼漢字具奏爾等將佐領内管
領下能書漢字者選取遵
旨議奏將佐領内管領下貢監生員驍騎閒散人内選
能書漢字者五十人請照藥房漢字筆帖式之
例補用奉
旨伊等行走著定為三年或五年以外任補用俾得盡
心效力著總管等議奏遵
旨議凖此等漢字筆帖式行走五年期滿由貢生補授
七品筆帖式者照例以知縣選用由監生補授
八品筆帖式者以通判運判選用由生員驍騎
閒散人補授未入流筆帖式者以州同州判縣
丞選用三年奉
旨嗣後總管内務府武備院等處一應具奏之事皆著
兼漢文再各處文移亦兼漢文四年奏請内務府
衙門改正繙譯事件懇三四人承辦奉
旨交與吏部於候闕繙譯人員内簡選三四人給與照
品補用如候補筆帖式者即以筆帖式補用如行走
好題補主事七年奏凖年滿漢字筆帖式原應以
外任補用但伊等自幼在内行走未悉外任事
宜請將見令選取年滿之筆帖式十有一人於
内府應升之官簡選引
見乾隆十一年奏凖見出筆帖式一闕停其由部
補送即於内府各司各處見任筆帖式内簡選
由繙譯進士舉人生員出身諳練事務之人調
補外其見在繙譯筆帖式皆行走多年並無過
愆應請仍留内府行走遇伊等闕出槩以内府
人員調補停其由部咨取
一京察康熙十二年議奏内府官員應否照部
院之例京察筆帖式應否一并考察再三品以
上堂官例皆自陳總管等亦請自陳奉
旨内府官員著京察總管不必自陳筆帖式亦著考察
又議奏内管領應否考察奉
旨内府官員不宜照外部官員之例以八法考察降調
者亦無可補之官將内府官員内管領一并考察不
及者即議革退遵
旨議凖將内府官員及内管領一例考察擬定一等二
等者為稱職三等四等者為平等不及者皆議
革退具奏十八年奏凖上駟院武備院官員
令各該堂官考察雍正四年議奏内府官員
筆帖式均照康熙十二年之例一例舉行京察
上駟院武偹院奉宸苑官員筆帖式等仍照例
令各該堂官甄别考察至總管及三院堂官應
否自陳奉
旨著自陳乾隆二年奏凖内府所屬兼文職佐領等
官仍入京察其三旗護軍統領護軍參領護軍
校及驍騎參領佐領驍騎校散秩官員等應照
八旗例出具考語咨送
欽命王大臣等照例入於軍政不必溷入京察三
年奏凖本府照部議將京察一等官員筆帖式
均引
見凖其一等者加一級注册遇有保舉先儘此項人
員簡選九年奏凖三年京察鉅典攸關若不
酌定額數恐不堪保舉者濫膺是選不足以示
鼓勵嗣後京察之年内府所屬各處筆帖式等
於十人内保舉一人不得濫舉十一年奏凖
嗣後七品贊禮郎八品司匠催長等均照内府
官員之例編入京察本内具題其未入流庫掌
委署司庫司匠催長掌果以下等微員亦於京
察時由該處呈堂驗看甄别有不稱職役者黜
革平等供職者仍視其行走年分歸班升補如
有才堪辦事行走勤慎傑出者照京察一等注
册之例不拘年分即行注册與應升人員一例
錄用十七年
諭嗣後内而部院司官外而道府京察大計之例仍
舉行其自陳繁文著停止武職五年軍政視此欽
此十八年奏凖奉宸苑
南苑等處六品以上官共十有三人内凖卓異二
人
圓明園
清漪園等處官共十有三人内凖卓異二人武偹
院官十有九人内凖卓異二人上駟院官九人
内凖卓異一人七品以下苑丞司匠催長等官
亦照本府筆帖式之例凡十人内凖卓異一人
仍遵例由該衙門自行奏請由府引
見嗣後該衙門倘不遵奏凖定數濫行卓異即行參
奏又奏凖黃新莊並盤山湯山三處
行宫辦理事務官各一人均一例入於本府京察
本内具題其
行宫等處額設之七品八品苑丞苑副仍由該衙
門該處考察入本具題
一選補
盛京司庫向以該處三旗佐領下人簡選補用
雍正五年議凖
盛京司庫令内務府總管簡選内府應升人員擬
定正陪引
見補授乾隆元年覆凖
盛京司庫員闕仍將該處保送之人與在京應升
人員一同引
見補授十九年奏凖
盛京内務府額設司庫三人内改授堂主事一人
所遺之闕即行裁汰其司庫作為二人嗣後如
遇主事闕由該處將應升人員保送由府引
見補授
一選補江浙織造官員江寧蘇州杭州織造官
員闕於内府郎中員外郎内簡選引
見補授司庫員闕於三處織造筆帖式庫使及在京
筆帖式庫使内簡選筆帖式庫使員闕於在京
筆帖式庫使内簡選均引
見調補乾隆四年覆凖織造所屬之筆帖式庫使
於各司院筆帖式内簡選將名籤入筩遇有織
造處筆帖式庫使員闕該織造官呈報到府掣
籤補用毋庸引
見如織造處司庫筆帖式庫使内果有在任五年辦
事稱職者該織造官出具考語保送酌量以應
升之官同在京應升人員一并引
見補授其筆帖式庫使如有過愆即行呈堂更換
一限期題奏事件限三十日呈堂事件限二十
日付咨事件限十日完結限内不完結者聲明
情由呈堂展限再辦理事件計逾定限或遺漏
注限於三月彙題疏内將該司該處應議人員
分别聲明一應題奏行移案件每月二次造册
送稽察内務府御史察覈注銷
廣儲司
一設立六庫銀庫掌金錢珠玉珊瑚瑪瑙及諸
寶石叚庫掌龍蠎糚叚紗紬絹布皮庫掌貂狐
猞猁猻水獺銀鼠等皮及哆囉呢氆氌絨褐羽
叚象牙犀角凉席茶庫掌茶葉人參香紙顔料
絨線衣庫掌朝衣端罩各色衣服瓷庫掌瓷器
及銅錫器皿
國初設御用監順治十二年奏凖各庫鑰匙每
晩交送
内廷收貯十八年改設銀庫叚庫皮庫衣庫分
掌出給康熙四年奉
旨各庫鑰匙交乾清門直宿侍衛班領十七年奏凖
内務府所奏本章令廣儲司銀庫收貯十九
年
命内務府工部司官各一人往江西燒造瓷器二十
五年奏凖皮庫偹用染色皮張停其委官前往
著將貂皮水獺皮各一百五十張每年交與
盛京送布來京之司庫攜回如式染就於次年送
布時一并解送二十七年奏凖停止江西燒
造瓷器二十八年增設茶庫瓷庫又議凖
内廷交出一應金玉
册寶印銀庫收貯内務府印廣儲司印亦交銀庫收貯
用時各令筆帖式一人領取用訖封識繳庫
又奏凖銀庫偹用一二三等赤金如成色不足
呈堂鎔鍊足色其九成至四成淡金如不敷用
凖動庫金鎔對偹用三十九年奏凖染色皮
張不必定數每年酌量應染之貂皮水獺皮令
盛京司庫攜回染就同布解送其染壊不堪用者
仍著攜回賠補又奏凖衣庫所有貂狐碎皮
緝成衣料以官用段為表並成造荷包二百對
歲交四執事處收貯以偹賞用又奏凖銀庫
偹用銀叚庫官用叚生絹棉布茶庫香料茶葉
各色紙張顔料紫檀花梨等木瓷器庫銅錫鉛
等如不敷用者移咨戶部領取叚庫制帛茶庫
寶砂移咨工部領取雍正四年奏凖凡開庫
令庫官司庫未入流司庫各一人庫使三人公
同啟封事畢照例封識如遇夜間開庫直宿司
庫傳集六庫直宿之庫使從直宿之總管率領
開庫再向例庫鑰繋直宿庫使二人每晩彙交
乾清門直宿侍衞次日仍由庫使二人領回分給
各庫嗣後六庫每日令庫官一人直宿其取送
庫鑰令直宿司庫率庫使二人司其事每晩封
庫後交守庫直宿護軍校等看守次日庫官驗
看封識是年遵
旨復委内務府官一人於江西燒造瓷器五年奏凖
燒造瓷器向用正帑今改於淮關銀内動支瓷
器解送到日進
呈揀選留用外餘交庫收貯備用各
壇
廟
奉先殿所需祭器有不敷用奏交江西瓷窰敬謹造送
乾隆三年覆凖庫貯之采紬采布竢用至十
年後該庫官詳加揀選尚堪應用者留庫餘覈
明數目交衣庫修補直宿兵丁被褥等物所闕
紬布仍令織造補織五年奏凖江西燒造瓷
器動用九江關税銀
一供奉順治初年定
御用禮服及四時衣服各
宮及
皇子公主朝服衣服均依禮部定式移交江寧蘇
州杭州三處織造恭進又奏凖每年
皇太后萬壽恭進銀萬兩大小扣珠各三百串大小珊
瑚珠各三百串表裏百端又奏凖年例恭進
皇太后宮金銀各
上用段紗紬綾貂皮細布金線絨䋔線棉線棉花
皇后
妃
嬪各宮宮分
上用段紗紬綾貂皮細布金線絨䋔線棉線棉花皆
據宮殿監來文照例備辦奏
聞恭進又奏凖凡
御用及各
宮分例應用金銀銅錫瓷等項器皿皆據宫殿監
來文按數承辦送進康熙二十二年奏凖向
例
内廷所用制錢以各處所交房地租錢貯庫備用
嗣後每年酌量定數移咨戶部領取二十八
年奏凖凡
躬祀
壇
廟委司官司庫各一人段庫衣庫茶庫庫使各二人按
期齋戒恭奉冠服袍帶以從雍正二年奉
旨嗣後内用零星物件不必向部領取著買辦應用所
用銀數入於月摺具奏乾隆四年議凖
圓明園直班處備用定為銀五千兩
上用段十疋龍段糚段各五疋各色花素段寧紬各
四十疋官用蟒段十疋官用段三十疋彭叚二
十疋五等貂皮一百五十張黃貂皮二百五十
張四等人參十斤五等人參四十斤制錢二百
貫每月將用過物數呈堂仍入月奏五年奏
凖凡遇謁
陵
廵幸六庫齎備銀段貂皮人參制錢等物竢回京之
日將用過物數呈堂并入月奏
一
皇子公主婚嫁康熙年間定
皇子娶福晉應用朝衣朝冠項餙簪環鐲釧鈕扣
段疋皮張及賞賜福晉之母家銀幣等物皆凖
掌儀司奏定數目備辦又奏凖公主下嫁應
用朝衣朝冠數珠簪環項餙帳褥器皿及金銀
紬段布疋等物皆凖掌儀司奏定數目備辦
一奏銷順治初年定庫内出入金銀制錢段紗
紬綾羽段氆氌人參紙張各色皮張銅錫等物
均於次月繕摺具奏雍正二年奉
旨廣儲司所用工錢不必入於月奏仍照支領工部制
錢之例將庫錢補足三千貫備用竢用過二千貫之
後奏取以足三千貫之數四年奏凖庫内所收各
項銀入月摺具奏又奏凖六庫月摺限三個
月内詳加覈算具奏五年奏凖六庫黃册限
次年八月内題銷藍册限次年九月内呈堂
又奏凖内務府轉取戶部銀段顔料等物月終
一例將原稾送都察院覈對六年奏凖每五
年一次奏請
簡命司員清釐六庫七年奏凖每年領過戶部物
件除都察院察覈外限於十一月内題銷蒙古
貢馬折賞段疋於次年三月内題銷十年奏
凖賞賜過銀段人參皮張每半月一奏乾隆
元年遵
旨議定六庫月摺分别舊管新收開除實在𣢾數繕
總摺一并具奏十年奉
旨半月賞摺奏後既歸入月摺具奏嗣後不必奏半
月賞摺
一支發雍正四年奏凖凡向六庫支領之物見
有者不得過六日轉取者不得過十日各按數
給發五年奏凖六庫互相領取之物該庫庫
使持圖記領文赴庫支領豫日開明應領物數
鈐用圖記送司由司批庫照驗該庫圖記領文
給發乾隆七年奏凖各處支領六庫之物不
得籠統一文咨領數庫令開列細數按庫移文
以免牽溷十年奏凖
飬心殿造辦處每月向庫支領之物分别實用暫
用各庫於月終開列給過物數清册送司由司
彙齊六庫清册覈對該處來文將某庫某物實
用若干暫用若干移文該處復覈仍咨覆本司
一驗收康熙年間奏凖捕牲烏喇歲進東珠銀
庫官同都虞司官會工部官揀選等次内務府
總管工部堂官復加揀選分别貯匣進
呈
御覽後仍交總管分類貯庫用時奏定等次數目總
管詣庫監視庫官揀選貯匣呈
覽應用又奏凖每年送到官票人參及都虞司送
到烏喇牲丁之參均總管監視稱驗選定等次
奏
聞收貯茶庫搜獲私參亦如之又奏準每年索倫
貢貂及寧古塔將軍貢進所屬貂皮暫貯銀庫
由總管驗視選定等次索倫貂皮會戶部堂官
選定均竢奏凖之後鈐印圖記貯庫如
盛京等處送到搜獲私貂亦如之凡二三等貂皮
不敷應用於四等内選年近色佳者補之改鈐
二三等圖記裏貂皮不敷選黃貂皮之年近色
佳者補之改鈐五等圖記又覆凖山西高平
長治兩縣歲貢各色大潞紬百疋小潞紬三百
疋由工部轉送段庫驗收十八年覆凖江南
霍山縣歲貢六安茶四百袋每袋一斤十有二
兩由光禄寺轉送浙江歲貢黃茶二十八簍每
簍八百包由戶部轉送茶庫驗收又覆凖朝
鮮安南琉球暹羅等國進貢金珠銀幣布蓐香
紙銅鍚等物由禮部轉送蒙古王貝勒喇嘛等
貢物由理藩院轉送各庫驗收咨覆二十三
年奏凖慶豐司每月交送羊皮皮庫於月終將
收數移覆又定每年皮庫鉤下之羊毛庫官
稱收酌畱供織長毛氆氌之用外餘盡交武備
院又定山海關外屯衞等處捕牲人歲輸黃
狐水獺狼皮由都虞司轉送到司堪用者交皮
庫驗收餘駮回收過皮數移覆都虞司折抵錢
糧三十七年議凖三旗游牧處倒斃之羊該
總管每歲報府委司官一人率領匠役選取羊
皮解京交庫擇其佳者貯庫備用餘供賞貧窮
匠役雍正元年奏凖三旗銀莊所屬壯丁歲
輸水靛六千二百斤茶庫驗收去子麤棉花三
千一百斤段庫驗收均以收數移覆該處又
奏凖會計司所屬關内糧莊每丁歲輸紅花八
兩茶庫驗收移覆該司又定
盛京佐領等所屬壯丁每年額織細布三千五百
有四疋麤布三千三百有六疋棉線四百七十
四斤除公用酌畱外餘盡數輸庫布由段庫線
由茶庫各驗收咨覆又定三旗游牧處蒙古
歲輸玉草(即得勒蘇草)百四十七束(每束四斤)衣庫驗收
又定圍場總管歲貢各色皮張皮庫驗收
四年奏凖三旗游牧處停止差委司官令該總
管於羊皮内三分選一輸庫該庫擇其佳者貯
庫備用餘仍充賞十九年奏凖烏亮海歲貢
貂皮由總管驗定等次貯庫
一織造順治初年定江寧蘇州杭州織造諸局
各遣監督一人筆帖式庫使各一人三年更代
十八年奏凖一年更代又奏凖供奉
上用段疋三處織造輪委官員筆帖式馳驛由陸路
運送官用段疋輪委筆帖式庫使由水路運至
楊村報府移咨兵部用官車起運交庫康熙
元年奏凖三處織造各增設庫使一人二年
奏凖三處織造各簡府屬賢能司官一人筆帖
式二人庫使一人給與關防
勅書不必限年更代六年奉
旨三織造各設司庫一人即於彼處庫使内選用又
奏凖每年
上用段官用段均由水運停止官車撥送令該織造
酌量雇車運京交庫如有需用緊要段疋豫咨
該織造承辦動支盈餘銀為運費仍由陸路依
限交庫又奏凖
上用段仍由陸路雇驘運送至京官用段仍歸水運
三處各有龍衣船二號歲支修理銀千兩各裁
汰一號再蘇州造辦各色布亦凖動支盈餘銀
為雇船運費又奏凖每年應用段紗金線之
屬均於豫年八月内分咨織造承辦乾隆十
年奏凖三處織造段疋
上用絲每兩原價銀八分九釐酌加二分一釐官用
絲每兩原價銀八分八釐酌加一分二釐如遇
絲價平減年分仍令據實報銷又奏凖三織
造於歲終奏銷時除造册呈堂外别造副册一
分送司察覈
一敬神順治初年定每月
宮中祭
神應用上等朝鮮貢紙淨竹料連四紙棉線均照數送
進又定每年四月初八日
堂子浴
佛用淨棉朝鮮貢紙及贊祀所服女朝衣二分皆據司
爼官來交給發又定每年春夏秋冬四孟月
敬
神用五兩重金二錠五十兩重銀二錠
上用龍段襴龍段龍糚段片金段閃段倭段暗花段
醬色段金黃段官用石青補段各一毛青翠藍
細布各二十由掌儀司奏定日期總管率銀庫
段庫官將金銀段布送進交宮殿監内監等供
設敬
神禮成第三日宮殿監内監等送出交會計司辦理
又定每年春秋二季立杆大祭用九色紬綾素
夏布棉線朝鮮貢紙淨竹料連四紙染紙用槐
子白礬及女朝衣二分皆據司爼官來文給發
又定每年春秋二季為馬祭
神用紅色青色大潞紬綠色小潞紬三等朝鮮貢紙淨
竹料連四紙棉線藍布等物皆據司爼官來文
給發又定凡遇
皇子分封移徙之後府中初次祭
神並造幔褥祭器等物所用金銀段布據掌儀司奏定
數目給發又奏凖
奉先殿應用
奉先制帛柱香沉香紫降香沉速柱香瓣香阡張均照
數豫日交送每年供鮮及年節所用沉香紫降
香於正月十五六月十五十月十五等日分三
次交送又定每年秋季
體仁閣恭晾
聖像每次用清水連四紙辟蠹香潮腦等物由茶庫備
辦
一開封
御寶順治初年定每年封
寶開
寶段庫備用銅香鑪一燭臺二白瓷爵三銀庫備用
洗
寶銀盆一銀杓一封
寶黃封無定數皆據宮殿監來文給發康熙二十
八年定封開
御寶所用銅香鑪燭臺瓷爵由瓷庫豫備
一進鐙順治年間定每年正月初七日
奉先殿安設慶成鐙皮庫官一人司庫一人庫使二人
交該管内監安設至本月十七日收回康熙
年間定每年十二月二十二日(今二十四日)皮庫官
一人庫使四人領催四人匠人十有四名瓷庫
官二人庫使六人領催四人行取内管領下服
役人八十名衣庫官二人庫使四人領催二人
匠人二十名進
天鐙二盞並墜繩銅回回八座
萬壽鐙鐙聯十六挂並銅回回八座銅鼓墩十六箇
安設訖至除夕内管領六人皮庫官二人庫使
八人領催三十六名服役人及本司匠人各三
百名内務府總管同宮殿監内監率領官役進
内安設
萬壽鐙十六挂共大小鐙一百二十有八
乾清宮檐下張懸大鐙九
乾清門大鐙五
日精門
月華門大鐙各一兩廊張鐙一百二十闌杆鐙一
百九十四本日衣庫官率人役將鐙聯收回至
次年正月二十日内務府總管司宮殿監内監
等照前率領皮庫瓷庫官役進内出
萬壽鐙並
乾清宮諸處所張各鐙及銅回回銅鼓墩一并收
回至二月初三日皮庫瓷庫官照前率領人役
出
天鐙並銅回回收回凡各鐙内有應修理者鐙聯交織
造處餘由皮庫黏補修理又定每年元宵令
節衣庫庫使一人領催十人率匠役十名於
暢春園(今園圓明)豫備張鐙乾隆十五年奉
旨每年
奉先殿慶成鐙著於十二月二十七日張懸(乾隆十年重造收貯)
(督神庫至日宮殿監領侍一人監設)
一引鐙順治初年定凡遇
躬祀
天壇
祈榖壇輿前設引鐙三對設門鐙十有四對
地壇
日壇
月壇
帝王廟
先師廟
堂子引鐙同設門鐙八對
太廟
社稷壇引鐙同設門鐙六對雍正四年奉
旨嗣後凡祀
壇廟午門外内大臣侍衞等騎馬處設羊角鐙二十對
堂子下馬處亦設鐙十對
一供花康熙二十八年奏凖
内廷各
宮殿
寺廟供花尚膳燕花均按定例由茶庫照數承辦
一賞賜冠服順治十八年定每年冬至前衣庫
列見貯庫之皮端罩朝衣數目請
旨頒賜自和碩親王以下入八分公以上未經受賜
者請
旨給與黑狐皮端罩領侍衞内大臣前引後扈大臣
青狐皮端罩立蠎段緣貂朝衣一等侍衞冠軍
使等緣貂猞猁猻端罩襴蠎段緣貂朝衣二等
侍衞雲麾使等紅豹皮端罩方補襴蠎段緣立
絨朝衣三等侍衞治儀正等狐皮端罩方補段
緣立絨朝衣其衍聖公滿漢大學士都統滿漢
尚書暨
内廷侍直諸臣有奉
特旨頒賜者亦給與朝冠皮端罩緣貂朝衣以上賞
賜冠服除升轉病故不繳外革職者仍令繳還
貯庫乾隆四年奏凖一等侍衞原領端罩朝
衣二十一分增造二十四分二等侍衞原六十
分增造七十分三等及藍翎侍衞原一百八十
三分增造一百四十四分再增造前引後扈大
臣十二分除侍衞等領過外其新增之端罩朝
衣均貯庫備用
一賞官兵被褥雍正七年奏凖
紫禁城内直班侍衞官員兵丁凡一千二百八十
八人侍衞官員各給紬面布裏被褥氊條一分
護軍校等各給紬面布裏被細布褥一分護軍
各執事人各給細布被褥氊條一分領催驍騎
步軍校尉服役人各給布被褥一分每年自十
月初一日鞔以羊皮至二月初一日折皮繳庫
被褥二年一漿洗五年一更換八年奏凖
圓明園直班
乾清門侍衞等給與紡絲被褥紗帳葛布褥二十
二分漿洗修換均照前例
一較射賞賜康熙十二年定凡奉
旨較射領侍衞内大臣及侍衞等有射十矢中九矢
者賞鞍馬一中八矢者賞蟒段一段一中七矢
者段一紬一中六矢者洋段一紬一中五矢者
彭段一紬一中四矢者段一三旗内府護軍領
催驍騎槍手等中一矢一槍者賞銀五錢中十
矢十槍以下八矢八槍以上者加賞弓一張折
銀三兩十三年定三旗内府護軍校護軍等
有射十矢中八矢以上者賞段一紬一弓一中
七矢者段一紬一中六矢者段一中五矢者洋
段一中四矢者彭段一中三矢者紬一中二矢
者布三中一矢者布二十五年定内府三旗
佐領内管領下官員護軍驍騎等較試騎射步
射皆列優等者賞内用段一骲箭一步射優而
騎射中等騎射優而步射中等者賞官段一或
止騎射優或止步射優或騎射步射皆中等者
賞洋段一或彭段一或止騎射中等或止步射
中等者賞紬一槍手放槍三次全中者賞彭段
一中二次者布二中一次者布一十九年定
三旗内大臣侍衞有射十矢中九矢者賞蟒段
一段三中八矢者蟒段一段二中七矢者段三
中六矢者段二中五矢者段一中四矢者彭段
一二十年定領侍衞内大臣侍衞等射十矢
全中者賞蟒段一段四餘照十九年之例賞給
乾隆十六年定凡遇
車駕廵幸扈從王公大臣
御前較射應賞段疋據領侍衞内大臣來文頒給
一賞賜藩服順治初年定蒙古扎薩克等進貢
馬駝分别等次馬作價自一百三十兩至十兩
駝作價自六十兩至十有五兩各有差均折給
段疋康熙十四年奏凖歸化城居住之喇嘛
蒙古等貢馬均折半賞給二十三年奉
旨嗣後歸化城喇嘛進貢不必折半給賞餘仍折半給
賞遵
旨議凖蒙古貢物折銀不及二兩五錢者不賞外西藏
逹頼喇嘛班臣額爾德尼喀爾喀澤卜尊丹巴
胡圖克圖等均折給
上用龍段糚段片金段大段官用紬段公主均折給
上用段官用段王以下扎薩克台吉㙮布囊以上均
折給官用段彭段水獺皮等項一等台吉以下
均折給毛青布如價直多者亦折給官用段彭
段又定朝鮮安南琉球暹羅等國進貢方物
均折給蟒段采幣紬絹紗布及來使段布有差
又奏凖每年
萬壽冬至元旦朝貢每次賞朝鮮國王五等貂皮百
張
上用糚段四段九賞來使
上用段一帽段一彭段一乾隆七年奉
旨嗣後凡進貢馬經朕賜名號者進貢馬人賞給内
庫上用段四疋著為例十年奉
旨察哈爾貢馬嗣後每匹作銀二十兩折賞大段二
疋
一賞賜貢馬大臣侍衞
國初定大臣侍衛有貢獻馬駝者均令估計賞銀
段有差康熙八年
諭嗣後大臣侍衞進馬應賜鞍者先令請旨再議估價
直欽此
一賞賜進書順治十八年議凖
玉牒告成賞總裁纂修官表裏由禮部咨段庫給發
康熙十一年議凖
實錄告成賞給監修總裁纂修官表裏與
玉牒告成同
一優䘏官軍乾隆二十一年議凖
紫禁城内日直官軍所需飯食銀歲計九千五百
四十餘兩日於銀庫支領年終奏銷
一優䘏舉子雍正八年奉
旨會試時天氣尚寒舉子衣單可製造布棉襏襫每舉
子各給一領禦寒遵
旨成造麤布厚棉襏襫五千五百二十九領每逢會試
據禮部來文按人數給發事竣仍繳庫收貯殘
闕者呈堂修補
一女朝衣雍正二年奏準凡遇
宮中朝賀燕饗大臣侍衞官員命婦所用冠服不
能齊備令衣庫成造數十分備用禮成繳還
乾隆七年奏準
先蠶壇執事命婦亦準於庫内各領冠服禮成仍繳
還
一優䘏婚喪雍正元年奉
旨發内庫銀九十萬兩生息所得利銀賞給八旗並内
府三旗官員兵丁以濟婚喪之用欽此遵
旨議準此項銀按一分利滋生所得利銀八旗滿洲蒙
古每旗每月豫領銀千兩備婚喪
恩賞之用用過數目於次月咨府再按用過之數補
給内府三旗官兵優䘏銀由銀庫存貯官員及
尚茶尚膳人員護軍領催等遇喜事賞銀十兩
喪事二十兩驍騎喜事六兩喪事十有二兩步
軍喜事四兩喪事八兩八旗並内府三旗各將
所用銀數於歲終具奏銀庫彙總繳銷乾隆
元年奏準八旗漢軍官兵婚喪
恩賞動支内庫銀二十萬兩亦按一分利滋生所得
利銀鑲黃正黃正白三旗每旗豫領銀三百兩
餘五旗各領二百二十兩備用其咨報補領及
奏銷均照滿洲蒙古例行五年奉
旨嗣後恩賞滋生餘剩銀數至十萬兩著内務府總
管具奏歸入正項辦理二十一年議準
恩䘏銀停止生息凡
賞内府上三旗婚喪銀每月於戶部移取長蘆兩淮
鹽課銀一萬三四五千兩不等
一優䘏高年康熙二十五年議準内府三旗佐
領下人年九十以上曾出仕者男婦各賞段二
未仕者銀各二十兩八十以上本身出仕及其
父母妻各段一彭段一未出仕者銀各十有五
兩七十以上本身出仕及其父母妻各段一綾
一未仕者銀各十有二兩内大臣散秩大臣年
高者給蟒段一雍正元年定各直省督撫題
報年逾百歲之男婦奉
旨加賞銀幣者由庫遵
旨賞給
一優䘏内監及執事人役順治初年定
宮殿門及
陵寢首領内監内監等歲給段布衣帽有差又定治
辦
奉先殿祭品厨役等每四年給與羊裘一領康熙二
十八年議準内管領下掌管内外事男婦及各
項匠役採蜜壯丁游牧處男婦等歲給布棉羊
皮有差又議準贊祀婦長每人歲給官用段
光素段青素段官紗小潞紬綾紡絲杭紬各一
贊祀減青素段餘同又議準内監僧道均給
與四季衣服又議準歲給守
陵首領内監每名官用青素段紡絲各一毛青布五棉
四斤内監每名彭段杭紬各一毛青布四棉三
斤茶膳房婦長每名官紗二朝鮮貢布二婦人
每名屯絹一朝鮮貢布一皆據掌儀司開明人
數由段庫委庫使二人移付都虞司委領催一
人驍騎四人送往分給又定歲給
内廷各處坐更内監每人布面羊裘一或折麤布
一棉花八兩狐皮領一據宮殿監來文給發
三殿
文華殿新進坐更内監應給狐皮帽狐皮領據營
造司來文給發
奉先殿茶膳房新進内監應給羊裘狐皮領據掌儀司
來文給發雍正三年奏準
圓明園内承應水手每名春夏給單布衣一襲秋
冬給棉布衣一襲每五年各給羊裘一狐皮帽
領各一
一匠作銀作司成造金銀器皿首飾裝飾數珠
小刀皮作司洗刷皮張成造各鐙及寶蓋流蘇
瓔珞之屬銅作司鑄造銅鍚器皿及成造樂器
染作司染洗綾紬布疋絲絨棉線氆氌及鍊絹
彈粗細棉花衣作司成造衣服縫合皮毛繡作
司刺繡花作司成造各色綾紬紙絹通草供花
及燕花缾花各作見設各項匠人一千二百有
六名内召募民匠二十一名康熙二十五年
奏準匠役有特等精巧者給食銀二兩次等精
巧者一兩五錢雍正六年議準凡成造物件
食糧匠役如不敷用許雇民匠幫工自二月初
至九月杪為長工日給制錢一百五十四文自
十月初至正月杪為短工日給制錢一百三十
四文乾隆五年議準匠役闕六庫郎中同該
庫官遴選充補一年者為學手二年為半工三
年為整工如三年後不能造作即革除有特等
精巧者奏明加增錢糧
欽定大清會典則例卷一百五十九
