欽定大清會典則例卷十二
吏部
考功清吏司
升選
一開闕截限康熙十五年議準督撫糾參貪酷
官員應革職提問或應解任質審者皆開闕銓
補外官奉
旨提解來京者亦開闕銓補直隸官員除提觧來京
審問者開闕銓補外其質審來京不繫提拏者
不開闕若此省官員有發彼省質審訊問者仍
開闕本省内者不開闕二十八年覆準凡具
題應出之闕十二日以内到者於十七日以内
具題作本月之闕十三日以後到者作下月之
闕其不具題微員之闕二十日以内到者作本
月之闕二十一日以後到者作下月之闕三
十九年題準升轉等官以科鈔到部之日開闕
革職降級病退等官到部分司第二日該部即
付文選司出闕二十日到部者本日即分司該
司即於本日付文選司作本月之闕至外任病
故官員以病故之日起限一月内由各該處移
咨送部以該處咨文到部之日開闕雍正元
年遵
旨議準各官如有侵那錢糧被參者皆令離任開闕或
應還職者赴部别補不必懸闕久待三年覆
準滿漢䨇單月升選各官得闕之後如有保畱
暨奉
旨扣除者其員闕畱於下月補授其候具題奉
旨方準開闕者務於截限以前具題如有遲延罰俸
三月如繫有意遲延壓班滋弊者(如受賄請託及縱容失察)
(書吏受賄等項)各從重論書吏送刑部治罪又覆準
凡升轉降調革退迴避病故各官員闕該衙門
於五日内行文過部開闕如逾限五日之外尚
在本月截限以前者免議其逾至本月截限日
期以後者皆照壓闕例分别處分若文已到部
事屬考功等司不即回堂移付文選司開闕亦
照此例議處乾隆六年奏準凡遇官員升選
將不應升之人擬升不應開之闕誤開者將不
行詳察錯誤辦理之司官降一級畱任隨同畫
押各官罰俸兩月七年奏準凡本月應開之
闕或至截闕限期之後科鈔始行到部如在未
經驗看考試之前即令補掣同本月月官引
見如在引
見之後將闕存畱於下月銓選之期將原選月分應
選之人擬用同下月月官引
見於摺内聲明至每月十二日以前應辦開闕之本
倘於二十日以内有例不進本日期由部專摺
奏
聞請
旨開闕十四年奉
旨道府等官患病題請解任其員闕應題者即簡選
具題應請旨或歸月選者該部即行察明辦理不
必候部覆準方行開闕著為例又奏準外任降
調官員奉
旨依議之後即行開闕其有令督撫出具考語送部
引
見者亦行開闕至外任推升京職尚未引
見續經降調奉
旨竢引
見之日將降調之處奏聞請
旨者若將該員所升之闕即行開選則該員原由推
升得闕引
見既經開闕則無由引
見若不即行開闕則見任官員降調尚行開闕而得
補未經引
見者轉不開闕未為允協請嗣後推升京職人員有
似此者將本人所升員闕即行開選外竢本人
到部之日别行奏請引
見請
旨如以原官補用即將所降之級帶於新任如照部
議降調即照所降之級别補二十一年奏準
知縣以上應行具題各官定例於每月十二日
到部者作本月之闕日力寬裕可以從容辦理
其州同縣丞以下例不具題各官定例二十日
以内到者作本月之闕繫指已經降革等項即
應出闕者而言至見在應行察議之官應否出
闕尚須酌定若為日過迫恐滋草率嗣後議處
州同縣丞以下等官十五日以内到部者作本
月之闕十六日以後到部者作下月之闕
一官員迴避康熙三年題準外任官員見在上
司中有繫宗族者皆令迴避九年議準官員
有應迴避之闕不行申說迴避者降一級調用
四十二年遵
旨議準選補官員所得之闕在五百里以内均行迴避
(或應在部呈明或應在本籍本任督撫處呈明迴避之例均詳載銓選例内)若有以
遠報近以近報遠希圖規避擇闕之美惡者或
經部察出或到任後督撫題參照規避例革職
如無規避捏報之處不行申說迴避者照不行
迴避例降一級調用雍正七年議準各省候
選雜職人員於起送赴選册結時即於地方官
呈明祖籍地方官察明一並開載册内送部除
祖籍之員闕迴避外將他省之員闕掣補如不
豫先報部至臨選時方行具呈者照例議處
又覆準外任官有外婣暨鄉會試分房取中之
人例應迴避者亦皆迴避至考官外任督撫其
屬官内有繫伊取中者咨部存案遇舉劾時於
本内聲明考官外任司道其屬官内有繫伊取
中者申報督撫存案如有舉劾督撫本内亦將
該員與司道誼繫師生之處一幷聲明凡督撫
司道有所舉劾倘於取中之人有徇私廢公等
情察出將徇私舉劾之督撫司道交部照例議
處乾隆七年奏準月選各官例應迴避之闕
除故意捏飾希圖規避及隱匿不報者或别經
發覺或到任後經督撫糾參仍照定例分别議
處外至於應行迴避之處過堂時未經呈明至
掣籤後自行察出呈報者將該員照例議處如
繫州縣等官以上例得引
見之人即於本内聲明請
旨引
見恭候
欽定如繫佐雜等官不應引
見者令其再掣别闕照微員無級可降甫經到任之
例令該督撫試看一年如能黽勉供職效力贖
愆該督撫報部注册於試看之日起扣限三年
無過開復如不能黽勉效力該督撫照例題參
又議準凡應行迴避隱匿不報者照不行申
說迴避例降一級調用至捏稱迴避希圖規避
者發覺將捏報之人照規避例革職本人捏報
規避其扶同徇隱之人照本人捏報例革職出
結官照捏結例降二級調用九年覆準見任
各官有任所與原籍鄉僻小路在五百里以内
者均令呈明該督撫酌量改調迴避至在部候
選各官亦照月選迴避之例如月分所出之闕
有鄉僻小路與原籍相距在五百里以内者悉
令於二十四日過堂時呈明迴避如應聲說迴
避而不聲說並虛捏者一經察出皆照例議處
十四年奏準凡官員遇有迴避原籍五百里
以内之闕者皆有别闕可以補用故例有捏報
遠近及不行呈明之處分以杜規避遠闕之弊
至孤闕人員見此闕迴避他處即無可補之闕
每誤以為不必迴避以致失於呈明請嗣後議
處未經呈明迴避之孤闕人員照應申上而不
申上罰俸九月例議處十八年議準山僻小
徑與大路原有不同該員等領憑時難以周知
若到任後詳請迴避者即行議處未免無所區
别嗣後凡本籍鄉僻小徑與任所在五百里以
内例應迴避人員於到任後三月以内詳請迴
避者免議如三月以外始行詳請者照例議處
一官員文結康熙二十九年覆準凡例監吏員
捐納候選主事小京官同知通判知縣等官令
該督撫將此等官員三代履歴籍貫年貌及有
無假冒頂替情弊逐一詳察取具府州縣衛所
印結照直隸各省部限速行報部考對如原籍
並無其人及察送後病故者該督撫令地方官
詳察取具印結咨部注銷若督撫地方官將假
冒頂替者不行察出即出保結將已故之人捏
稱見存移送者發覺將假冒頂替之人交與該
部治罪出結之地方官照假冒出結例革職該
督撫照錯選假官例降一級罰俸一年其出結
定限以文到之日限兩月速行察明報部違限
者照
欽件違限例議處若府州縣衛所官員不行出結抑
勒遲延者令該督撫將抑勒情由指參照升官
離任藉端抑勒遲延例各降二級調用六十
年覆準凡候選候補官員赴選文結内小有舛
錯不符者取旗文同鄉京官印結改正槩不準
駮詰其駮詰文結換到之日毋庸再扣五十五
日之限如有應駮詰者限二十日移察投供驗
到人員限十日内即行察明若並無舛錯不符
之處限二十日即行注册銓補其捐納人員咨
册到部亦限二十日内察明倘條例内不應駮
詰之處任意駮詰或已注册後無可駮詰而臨
選又故意駮詰以致絀前伸後去此取彼者將
司官照應結故為駮詰例罰俸六月書辦送刑
部治罪
一貢監考職康熙五十七年覆準各省領文赴
考貢監生該地方官取具本生親供里鄰結狀
黏連地方官印結該撫給與咨文保送赴部其
在監肄業者國子監取具本生親供黏連同鄉
京官印結給與印文保送赴部旗人令該都統
取具本生親供黏連該參領佐領保結都統印
文保送赴部考試如有試卷筆跡與親供筆跡
不符即繫假冒頂替察出將本生黜革與頂替
之人一幷治罪雍正元年題準貢監考職將
九卿翰林等官職名開列請
旨
欽點試官出題考試本部司官按名察對内有字跡
不符聲音不合者不送試官閱取其實繫本生
應試者將試卷封送試官看閱各照應得職銜
取定大小名次先後仍行令國子監並各省巡
撫嚴加察覈給咨本人飭令親齎赴部投文驗
到方準考試如有假冒頂替等弊察出將濫出
印結之原籍地方官照濫行出結例革職加結
轉詳之知府直隸州照豫先不行察出例降一
級調用布政使司督撫照失於詳察例罰俸一
年其出結之同鄉京官暨給文之國子監各官
皆照原籍地方州縣官例議處國子監堂官照
督撫例議處(若本生入場之後有換卷代倩等情止應將巡察等官議處出結轉)
(詳咨送各官無從稽察皆應免議)旗人由各該都統咨送考職
如有假冐頂替等弊將該都統及參佐領各官
交與兵部照例議處又議準凡考職貢監取
具文結到京者恩拔歲副貢生令將出貢中式
年分有貢單者呈驗貢單並年貎籍貫三代親
供送部捐納貢監將原捐執照送部呈驗並年
貎籍貫三代及捐納年分事例親供送部仍於
卷面備細注明以憑察覈至考試之年由部奏
請
欽點閱卷官並請
旨點滿漢監察御史二人本部滿漢司官各二人臨
期將該生逐一點名挨次給卷編列字號分坐
令該御史不時巡察如有包攬代作等弊察出
題究治罪倘該御史不行嚴察致滋弊端應照
失於詳察例罰俸一年倘繫瞻徇隱匿應照徇
隱例革職又議準監生考職京官印結之外
再取同鄉同考監生五人連名互結結内注明
並無假冒頂替字樣倘有扶同等弊發覺之日
本生照詐假官律治罪出結官照濫行出結例
處分互結監生照知情詐假官例治罪(出結互結人等)
(如扶同徇隱假冒頂替自應照此例議處治罪若本生入場之後有換卷代倩等情止將巡察)
(等官議處出結官及互結監生皆應免議)再監生眞偽原據文結但
京官出結之時有本生委實在京及至臨期倩
人代考者出結京官無憑察覈考試之日將出
結京官𫝊至考處點名識認其識認倘非本生
即令出結官舉出該御史拏究如出結官知情
不舉察出一幷照例議處又議準貢監考定
職銜除將職銜執照給發本人外部中一面注
册一面行文知照各該省轉行各州縣存案竢
截取時令該地方官將各省執照與部咨覈對
相符給咨候選如職銜年貎籍貫不符及假冒
頂替等弊咨部斥革治罪乾隆元年議準恩
貢拔貢副榜貢生準以州同州判縣丞分别考
取歲貢並捐納貢監生準以主簿吏目分别考
取照依考定職銜名次注册入於雙月選用令
其在籍候選二年奏準各省恩拔副榜歲貢
捐貢考職及監生考職無論在籍在監各竢肄
業期滿一例咨送考試倘有仍前索取陋規倒
提年月者或被科道糾參或經别處發覺將該
管官降二級調用不行察出之堂官降一級畱
任書吏人等交送刑部治罪其納賄之貢監生
即行褫革三年奏準向例貢監生每年考試
一次為期太近嗣後於鄉試之年各貢監生情
願考職者就原籍具呈取具地方官文結申送
督撫於三月内轉行咨送到部五月内考試
九年奏準考職定例分别等第錄取恩拔歲副
授以州同州判縣丞等職監生授以主簿吏目
等職向來凡應考人員無論多寡不顧文字優
劣盡行錄取嗣後務擇其文理優通者酌量錄
取寧少毋多雖不必定有額數亦不得過為濫
觴著為定例永遠遵行
一吏員考職雍正十二年議準在京各部院衙
門書吏並各館供事役滿報部彙至三月於本
部關防考試一次本部堂官委出司官稽察將
試卷封固存貯竢年終各省吏員試卷到齊之
日由部一幷校閱考定名次品級奏
聞請
旨其年滿書吏考職之時各部院衙門照例咨送仍
取具本吏親筆親供黏連印結保送赴部考試
如試卷筆跡與親供筆跡不同者察出假冒頂
替將本吏黜革與頂替之人一幷治罪又議
準各省吏攢役滿各衙門印官取具本吏親筆
親供里鄰結狀黏連地方官印結保送巡撫巡
撫於每年七月内齊集考試其所考試卷即行
封固並各典吏著役日期履歴清册送部定限
十月内到部考定名次品級咨發巡撫存案仍
將執照一幷給發各巡撫轉發各該衙門令吏
員自行領取其本省考試時該巡撫嚴行稽察
倘有假冒頂替託人代考等弊事發將頂替之
人及託人代考之人照律治罪巡綽官失於稽
察者罰俸一年巡撫罰俸六月至典吏未經役
滿溷入考職察出將典吏照律治罪結送官降
一級調用收考官罰俸一年
降罰
一引用律例雍正八年
諭國家法令科條原一定而不可易其有應行從重者
亦必待朕酌其情罪特頒諭旨此加倍二字非臣工
所可擅定者也嗣後凡有議罪議處之條皆應照本
律定擬其有負恩犯法情罪重大應從重定擬必湏
執中於法之至平至允不得擅用加倍字樣開朦溷
苛刻之端負朕立法牖人警省防閑之至意欽此
十三年十一月覆準文武官員犯笞杖等罪分
别公私此定例也向來部内議處不分公私槩
一私罪處分應行改正嗣後議處官員引用律
文按照笞杖等罪定議者皆照例分别公罪私
罪繫公罪笞一十罰俸一月笞二十三十各遞
加一月(笞二十者罰俸兩月笞三十者罰俸三月)笞四十五十各遞
加三月(笞四十者罰俸六月笞五十者罰俸九月)杖六十罰俸一年
杖七十降一級杖八十降二級杖九十降三級
皆畱任杖一百降四級調用私罪笞一十罰俸
兩月笞二十罰俸三月笞三十四十五十各遞
加三月(笞三十者罰俸六月笞四十者罰俸九月笞五十者罰俸一年)杖六十
降一級杖七十降二級杖八十降三級杖九十
降四級皆調用杖一百革職乾隆五年議準
凡議處官員例無正條必湏旁引比照者如比
照則例可以引用全條務將全條載入如不便
引用務將所引則例或一段或數語載入稾内
如例無可引比照律文定擬者亦務將律文或
一段或數語引用定議總期案情例意兩相脗
合不得徒取字面相似以滋高下之弊如律例
並無正條又無可旁引比照之案令該司官將
案情詳細察覈酌定處分該堂官等再行斟酌
定議於疏内聲明請
旨著為定例以備引用又議準部内承辦議處事
件自罰俸以至降革款項繁多情事各别除將
應行議處官員故行割裂增删例文援引比照
免議者其中必有情弊自有應得處分毋庸更
行定議外嗣後承辦之員有將情罪相符之例
不行引用擅行割裂增刪别條摘取字面以致
將不應處官員竟行革職降調離任者别經發
覺除將本人開復外將承辦之員照所議降革
議處如於議處之後未經發覺之先自行察出
準其改正照承問失出改正免議例免議七
年奏準官員議處悉照本條律例定議其有應
從重定擬者亦必取自
上裁非奉
特旨不得擅用加倍字樣違者以故入人罪論
一官員罰俸康熙四年題準凡原任内事件應
罰俸者升任官員於新任罰俸降調官員照所
降之級罰俸裁闕給假丁憂解任等官皆於補
官日罰俸至離任官員有虛降虛革及初選官
員有應罰俸者皆照此例行雍正元年
恩詔王等以下世爵以上兼攝任内有罰俸之罪照兼
攝職銜罰俸其餘銀仍著給與三年遵
旨議定各官任内凡有承追承緝督催等項未完事件
應議降俸住俸降職降級革職及罰俸三月六
月九月仍令催追緝拏等案於未經滿限之先
或别經降調離任或升遷離任或保題升轉及
丁憂事故離任皆以罰俸一年完結(假如承緝城外失事)
(盜案例有四參該員於初限二限三限四限内未經滿限之先離任皆照離任官例議結本案)
(已得處分統竢完解銀知照到日準其察銷若四限已滿離任者仍照夲例議處其餘承督未)
(完例有展參事件皆照此辦理又如初參處分之案已經奉旨尚未奉準部文遇有事故)
(離任則應將初參處分之案咨明改照離任官例議結將初參處分之案察銷若已經奉準部)
(文别行起限者應竢例限滿日同接任官一幷察參如起限之後未及一月離任者免議本案)
(得過處分亦竢完解銀知照到日察銷一月以後離任者照例議處至於承督未完案件如催)
(追錢糧該員特旨豁免緝拏罪犯緝拏特旨免罪之𩔖雖在原任並無催追之責者)
(應將見參及原參各案一幷察銷)若
特旨升調各官原任内因承督未完案件應議降俸
住俸降職降級革職等案仍皆以罰俸一年完
結如遇有應罰俸三月六月九月者各照原任
内處分議結七年
諭外任大小官員罰俸之例如罰俸一年者則將本年
應領俸銀扣抵如再有罰俸之案則勒限一年追出
俸銀解部如一年不完又罰俸一年輾轉增加常有
因一二年之罰俸而積至數年或十數年者此例不
甚妥協在罰俸多案之州縣與力薄難完之微員深
為可憫著該部通行各省凡有此等罰俸之人若該
員情願照所罰之俸豫先完納以圖銷案為升遷之
地則聽其自便倘力不能完即將伊任内應得之俸
逐年扣抵不必勒限追繳又定例凡有休致革職病
故之官其應追罰俸銀悉行豁免惟江南等省該員
有休革等事只將虛俸豁免其在罰俸以前食過之
俸仍行追出直省例不畫一今著將休致病故官員
食過之俸槩行免追其革職之人則追編俸以示懲
儆著直省亦照此一例遵行欽此十二年議準革
職畱任官員如有罰俸事件仍行罰俸亦照見
任官員之例竢開復日逐年扣抵不必勒限追
繳若該員情願將所罰之俸豫先完納聽其自
便乾隆三年覆準知縣以下佐貳雜職等官
因貪贓枉法革職者任内有降罰案件仍追編
俸如實繫因公罣誤革職無論任内降革案件
多寡食過編俸一槩免其追繳十六年遵
旨議定承緝盜案定例勒限三年限滿不獲予以降
調處分其或有緝限未滿有事故離任者向照
離任官例以罰俸一年完結以致限期屆滿例
應降調之員亦得假藉告請病假希圖倖免嗣
後凡州縣承緝盜案除奉
旨題補之闕如無合例之人不論何項參罰皆準保
題應題應調之闕凡任内有降調例有展參不
準題升調補仍照定例辦理其
特旨升調與迴避别補及别案革職降調丁憂治喪
等事離任者仍照定例處分至告請病假及終
養者如初參未獲例應住俸處分既輕為期尚
遠亦照舊例辦理外其二參三參例應降一級
畱任者遇有病假終養離任即議以補官日降
一級畱任三年無過開復其四參例應降一級
調用者遇有病假終養離任即議以補官日降
一級調用再官員任内有承督未完事件如承
緝案犯並徵收承追錢糧等項若於未經限滿
之先離任者向例皆以罰俸一年完結今既將
盜案遵
旨定例其别項繫有展參各案亦應統照此例如參
限未滿告請病假及終養離任例應住俸停升
降職降俸及罰俸三月六月九月者仍以罰俸
一年完結其餘處分均各照本例察議不得槩
照離任官例僅議罰俸
一官員降革康熙十五年議準凡已經革職官
員如有前任事故到部議處必分開應降應革
題明注册不得止以毋庸再議將前任事故一
槩抹銷倘事後辯復還職仍將前任事故逐一
察覈如再有應革之罪不得即與還職如有應
降之罪即照原職降級如有應罰之罪仍於補
官日罰俸雍正三年議準官員兼文武職銜
並世爵者若犯貪汚行止不端例應革職者不
論何任事發將本身所有各職悉行議革其世
爵交與該旗應承襲之人準其承襲若繫溺職
官治罪者將佐領兼管文武之職革退其世爵
應否存畱該旗具題請
旨至奉
特旨革退各官繫由武任獲罪革退者其所兼之文
職世爵應否去畱該部院衙門及該旗各具奏
請
旨在文任内獲罪革退者其所兼之武職及世爵應
否去畱該旗具奏請
旨其因公罣誤止革本職之罪者在文任罣誤革其
文職仍畱所兼之武職及世爵在武任罣誤革
其武職仍畱所兼之文職及世爵降級調用者
於何任議處即由何任降調革職畱任者於何
任議處即停何任之俸若所剩之職尚有餘俸
仍行給與因病具呈者照例停俸文職以病痊
補官日給俸若文職兼世爵所犯之事不由職
任得者世爵大就世爵議處職任大就職任議
處六年
諭革職降調畱任之員再有降革處分朕復加恩寬免
畱任者將後案注冊竢前案開復再將後案計至三
年無過準予開復其有數案處分者計案遞加永著
為例欽此七年遵
旨議定凡議處内外微員除京察大計舉劾及例載加
級紀錄不準抵銷者仍照舊例遵行外其文職
從七品以至正九品雖屬微員尚有級可降如
緣事例應降級畱任向議以革職畱任者今止
議以降級畱任三年無過準其開復如繫承督
等案於事完之日開復如數案降級畱任仍按
年逐案開復例應降級調用向議以革職者今
止議以革職畱任三年無過開復凡無級可降
微員及各部院筆帖式如一案内所降調之級
過於三級者即行革職不準畱任或已經革職
畱任未經開復又遇别案降調即行革任如遇
降級畱任仍準其畱任逐案開復又
諭凡外任文武官員因公罣誤革職者朕恐其人材尚
屬可用而罷黜之由乃限於定例不忍使之廢棄終
身是以格外施恩於部議革職之時往往酌量降旨
令其於交代後該上司出具考語送部引見此朕愛
惜人材體䘏下情之意惟是外官在任參罰之案常
多每有先經革職奉旨來京引見之人陸續又有别
案革職者此等官員著交部察明若續參之案情罪
重於前案非繫因公罣誤則不應引見若後案仍繫
因公罣誤與原參革職之案情罪相同仍著引見於
摺奏内將該員共有處分幾案之處聲明候旨欽此
又議準外任官員有先經緣事降調奉
旨引
見如陸續又有别案降調者該員到京之日察明該
員降調處分共有幾案統於奏摺内聲明引
見候
旨八年遵
旨議定凡京外無級可降之員遇應行降調之案在三
級以内者該管官將居官如何之處出具考語
送部如居官好者議以革職畱任三年無過開
復居官平常者議以無級可降革職或甫經任
事尚未定其賢否該管官聲明到部議以暫行
革職畱任仍令該管官試看一年如能供職效
力該管官報部注册準於奉文試看之日扣限
三年無過開復如不能供職效力照例參革
十年遵
旨議定凡内外官員升任之後遇有原任事發情罪尚
輕應行降調者皆於見任内議以降調十三
年遵
旨議定在京無級可降微員原由引
見補授者遇應行降調之案於各該管官出具考語
分别去畱具題外省無級可降微員並
盛京各省將軍都統督撫等衙門筆帖式等其例
應降調者即於題參咨部之日將該員居官如
何之處於本案内先行聲明部内將應革應畱
之處序入本内其有本案内未將該員居官如
何之處聲明者部内咨詢到日將該管官出具
考語及應革應畱之處附入彙題乾隆二年
奏準凡捐職考職借補小闕各員遇大計六法
以及特參例止降調者除候補候選捐納即用
原屬應行選補之人仍準其照原銜降調外至
考職捐職各員如照其原銜降調補用是竟以
降級調用轉得升遷與例未協應止照見職降
調其原有虛銜準其隨帶降調之任不準照原
銜升轉倘見任無級可降即行革任仍給與原
銜令其休致不準補用十年奏準各省見任
官員推升得闕如未經引
見奉
旨補授適遇丁憂降革後經服滿開復赴補者例内
皆仍歸原升月分升用是推升各員雖未引
見繫已經升任之員遇有事故起復既例得以升闕
補用則遇有降調應皆從升任内降調十二
年
諭各省文武官員有因公罣誤部議降調繫該員應
得之處分部覆時酌其情罪或令該督撫出具考
語引見酌量錄用已屬格外之恩至於降旨依議
降調之員自應照所降之級赴部候補乃又有送
都察院考覈引見之例此等人員有原參督撫所
出考語平常遲至數年竢督撫離任始行赴部更
有降調並不請咨考語赴部及督撫屢更復以無
憑出具考語呈請引見者既滋弊竇抑且事屬重
複大抵為政貴簡而得要例愈繁而弊愈多嗣後
著停止其在京文武並旗員及各駐防人員因公
降革有令該堂官該旗大臣出具考語引見者又
有送都察院考覈者條例亦覺繁多不免啓趨避
之途其如何刪繁就簡酌中定例之處著大學士
九卿並八旗都統詳議具奏欽此遵
旨議定嗣後在京各部院司官及五城正指揮等官
並旗員因公罣誤至於降革者其中如有辦事
勤練人材可用之員任内並無錢糧不清及治
罪之案該管大員會同都察院詳加察覈如果
應行引
見交該管大員出具切實考語保奏引
見應否去畱候
旨定奪十五年
諭向來因公降革人員朕令該督撫出具考語送部
引見後仍令以州縣等官補用又經别案降調定
例復應送部引見朕思該員既加恩寬宥必其人
才尚堪錄用若復令往返交代更替轉多拮据嗣
後此等人員引見未滿三年者遇有因公降革之
案皆令該部將應否復行引見及免其引見之處
於本内聲明請旨即已經升選者察繫未滿三年
亦照此例行欽此
一官員降罰抵銷康熙元年覆準凡紀錄四次
抵銷降一級紀錄二次抵銷罰俸一年紀錄一
次抵銷罰俸半年若紀錄浮於降罰之數者除
抵銷外餘仍畱注册如應罰俸一年止有紀錄
一次者準其抵銷罰俸半年仍罰俸半年二
年議準官員有不論俸滿即升及卓異一次或
加一級者皆準抵銷降一級又議準因公罣
誤及因錢糧未完降革官員後經開復將任内
原有之加級紀錄皆準給還至於老病休致官
員原任内如有加級紀錄仍準注册後遇事故
準其抵銷九年議準官員將先經抵銷之加
級紀錄卓異即升等項後又重抵銷者罰俸一
月十五年議準京察大計處分官員任内先
有即升及卓異不準抵銷隨帶若别項加級紀
錄不準抵銷仍準隨帶至處分拖欠錢糧官員
有軍功及錢糧全完加級紀錄者準抵銷别項
加級紀錄皆不準抵銷雍正三年
諭朕體䘏臣工凡官員辦事著有勞績者無論大小皆
勅部議敘其有過誤致干吏議者亦照例處分夫一
人之身有功有過一官之級有降有加舊例官員降
革畱任停其升轉必三年無過方準開復降後雖有
恩詔加級不準抵銷殊非以功補過開人自新之義
嗣後降級畱任官員遇有恩詔及議敘加級皆準以
加一級抵銷降一級庶人皆奮勵勉圖後效亦鼓舞
吏治之一道也至降級後捐納加級者不得抵銷前
案欽此八年遵
旨議定凡議處内外官其定例所載不準抵銷者均於
本内將該員原有加級紀錄卓異即升與例載
不準抵銷相符之處一並聲明其餘例應抵銷
者即於議以降級罰俸時察明該員加級紀錄
卓異即升槩行抵銷至降級畱任之員原繫虛
降除戴罪承追督催督運完納賠補賠修及限
年承緝督緝等案必竢本案完結日方準開復
外其因公罣誤降級畱任者如有加級紀錄均
準其抵銷除捐納加級不準抵銷遇有
恩詔加級及議敘加級皆準抵銷倘被議之員有加
級紀錄應行抵銷而該司官遺漏失錯者若自
行察出檢舉仍照定例罰俸兩月如明知遺漏
不自行檢舉被堂官察出或本人詳報上司咨
參者將該司官照不行詳察例罰俸六月若司
官遺漏抵銷而本人明知受屈隱忍不行詳明
被科道糾參或該管上司察出咨參者將本人
加級紀錄不準於本案改正抵銷仍照議處司
官之例處分十二年題準軍功紀錄二次準
抵降一級軍功加一級準抵降二級如遇降一
級調用之案將加一級抵銷免其降調仍給還
軍功紀錄二次其軍功紀錄一次準抵銷罰俸
一年乾隆四年奏準在京官員遇有罰俸之
案如願將議敘加級改為紀錄抵銷罰俸者準
其改抵其抵銷外餘剩紀錄察其隨帶之級所
改者升任時仍準隨帶若非隨帶之級所改者
在任時抵銷過紀錄一次二次或三次者升任
時槩行注銷若在任時所改紀錄並未抵銷罰
俸照例準其將紀錄一次帶於新任至一人而
加數級者如遇處分案件皆按其加級年月之
先後次第挨順抵銷再例内有不準抵銷者如
引用正條原有不準抵銷字樣照例不準抵銷
若比照處分定議者仍準抵銷七年
諭官員紀錄一次抵罰俸半年若遇罰俸一月至五
月因不至銷去紀錄一次遂不準抵銷照常罰俸
又有因兩三案並發所罰之俸雖至銷去一次紀
錄亦不準抵銷照常罰俸於伊等生計亦屬無益
嗣後旗員應罰之俸不至銷去紀錄一次者著照
王等紀錄之例暫行注册竢再遇罰俸案件合算
抵銷以示體䘏欽此八年
諭在京各衙門事務皆繫滿漢堂司公同辦理至遇
罰俸處分旗員只注册合算漢官則照常罰俸例
未畫一嗣後在京臣工有罰俸案件不至銷去一
次紀錄者皆照旗員之例注册合算欽此又奏
準定例革職官員後經開復將任内原有之級
紀均準給還又定例官員原參重罪審虛尚有
輕罪應降級罰俸者察明該員原任内如有加
級紀錄即行抵銷是開復之員於本案内應行
議降議罰其從前之加級紀錄尚得抵銷本案
降罰至别案降罰注册若因其案件業經議結
遂將原有之級紀槩不議抵未免偏枯況該員
既得本案開復則原任内所有之級紀例準給
還與非繫夲案開復别行起用人員前任内加
級紀錄不準隨帶者不同似應準其一例抵銷
庶為平允嗣後凡遇開復革職人員如有降罰
之案有加級紀錄應行抵銷者令該督撫於該
員開復之後察明該員降罰注册各案咨部覈
議如有例應引
見者即於引
見文内聲明準其抵銷十四年
諭近定因公降調人員如以原官補用仍將所降之
級帶於新任嗣後引見時如經朕特旨降補者不
拘所降級數槩行注銷不必隨帶欽此十七年
奏準外省官員遇有議處案件只繫降調離任
者自知縣以上例具專疏題覆微員入於彙題
至處分僅止罰俸及議降議罰有加級紀錄抵
免之案無論官之大小亦皆附入彙題但思方
面大員不當與州縣佐貳等官槩入彙題之列
嗣後道府以上各官例應降調之案雖有加級
紀錄抵免者亦皆專疏具題若止罰俸及降革
畱任處分應仍照舊例彙題完結十八年議
準凡革職官員業已降補他職者即繫離任之
人其前任級紀等項應不準其帶於新任至於
部議降調革職奉
旨從寬畱任人員雖經部議究未離任其任内級紀
未便槩行注銷嗣後内外各官有部議降調革
職人員奉
旨從寬畱任者其加級紀錄以及即升卓異皆準其
隨帶又奏準凡司官遺漏抵銷之案除罰俸
降級畱任之案及雖經議以降調尚未至開闕
離任者仍照舊例處分外至降調之案本有加
級紀錄不察明議抵以致本員離任者應從重
議以降一級畱任
一官員開復順治初年定内外官員有因事故
降級畱任者三年無過方準開復如三年之内
復有降級者即以後降之日為始計滿三年開
復其三年之内遇有罰俸案件將罰俸月日扣
除外官令該督撫詳覈咨部題請復還原級京
官令該衙門堂官詳覈咨部由部具題康熙
九年議準内外官員倘不將降級罰俸情由察
明遽行咨請開復者將咨請官(在内為該衙門堂官在外為該)
(省督撫)罰俸六月轉詳之司道府等官罰俸一年
如該堂官督撫將本官續有之降級罰俸情由
不行聲明咨請開復者罰俸一年如本官已經
申呈開復該管上司抑勒不詳者罰俸一年該
堂官督撫不咨部者罰俸六月若屬官隱瞞已
身罪過呈請開復者罰俸一年三十八年
諭嗣後官員有因公罣誤降級者三年滿日開復時停
其具題該部繕摺具奏欽此雍正四年
諭向來革職畱任官員從無開復之例但年久奉職無
愆亦應開復以示鼓勵嗣後革職畱任之員如四年
無過該督撫等題明準其開復著為定例欽此又
議準凡革職降級官員不應開復督撫濫行保
題開復奉
旨交議者將濫行保題之督撫降一級畱任如將應
行開復官員抑遏不行題請者亦照此例降一
級畱任八年遵
旨議定凡官員被參革職發審者如審繫全虛督撫並
該衙門於本内聲明照例準其開復不得稱已
經革職毋庸議完結如革職發審之員有别案
降革者本案審虛止將審虛之案開復其别案
降革不得槩與開復如革職發審之員有别案
革職畱任降級畱任及罰俸案件者本案審虚
亦將審虛之案開復照例於補官日仍將從前
降革畱任罰俸之案皆帶於新任至原參重罪
審虚而該員尚有笞杖輕罪例應降級罰俸者
亦於本内聲明將該員原參革職之案準其開
復按其所犯輕罪應降級者降級應罰俸者罰
俸照例分别議處乾隆五年奏準凡内外降
革畱任官員於三年四年限内遇有罰俸案件
如能全數繳完及京官按季扣完者皆免扣罰
俸月日各照原限計滿三年四年題請開復如
罰俸銀未全數通完即按其完過銀數計算免
其扣除罰俸月日如全未扣繳者仍照向例扣
除罰俸月日計滿年限題請開復七年議準
凡例應革職降調奉
旨畱任官員再遇處分例應革職降調復奉
旨畱任者將後案注册扣算前案滿日即將後案接
扣三年滿日準其開復有數案革職降調皆繫
奉
旨畱任者計案遞加(如一案内一人而議處兩層降級革職皆奉旨畱任者開)
(復時作一案計算或前有一案降級革職隨後又有一案降級革職或兩案降級革職皆在離)
(任之後於一次奉計算旨畱任者仍作兩案)如未經開復之前遇
有例應降級革職畱任處分不便計案遞加其
後案在前案年限之内者前案開復後案皆準
其開復若後案在前案年限之外者總以後降
後革之日為始計滿年限方準其一例開復
十四年議準在外督撫在京三品以上大員遇
有降革畱任等案扣滿年限即從各本衙門將
年限内有無過愆之處逐一察明如年限内並
無罰俸及别案降革畱任事故或雖有降罰之
案業經以級紀抵銷者準其咨部具題開復若
有罰俸之案未經抵銷應照定例竢罰俸之銀
繳完扣完再行咨送開復或别有降革畱任之
案亦照定例後案在前案限内滿者前案限滿
後案幷行咨送開復後案在前案限外滿者竢
後案限滿一幷咨送開復至若開復之限已滿
續有議處之案應行罰俸及降革畱任者其後
案處分既在前案開復限滿之後應仍將前案
移送開復由部逐一詳覈具題其應行開復案
件原可隨時咨報察辦不必限定彙題
一處分遇
赦雍正十二年奏準凡官員承追督催等項案件遇
赦皆於
赦後起限限滿仍未完結皆作初參處分至承追督
催官員已經察議咨行
赦後别行扣限承辦者從前原議處分皆準寬免(若遇)
(赦時參限次數屆滿止將處分寬免不必别行起限)
一議處出師官員雍正九年議準差往出征官
員遇有議處之案例應罰俸者準其注册於事
竣之日補行罰俸應降級畱任革職畱任者仍
按年限咨題開復應降級調用者帶所降之級
仍畱軍營效力於事竣之日該管官將該員出
具考語給咨送部引
見請
旨其例應革職之案即於議處本内將該員應否仍
畱軍營效力之處聲明請
旨如準畱軍營效力亦竢事竣之日該管官將該員
出具考語給咨送部引
見請
旨以上降革畱營效力官員暫停開闕準照原官支
食俸餉等項以資養贍
一兩任内議敘議處雍正十一年四川省題請
議敘拏獲賭具由部議覆具題奉
旨此本内議敘之處該部照例於總督任内議敘又於
署提督任内議敘但拏獲賭具僅一案以一人而兩
處議敘未免重複巡撫總督皆著紀錄二次嗣後有
似此一人而兼數任者遇有議敘事件若僅止一案
只就一任内議敘如遇有處分事件亦只就一任内
處分將此永著為例
一合辭具題康熙十三年議準凡承行具題官
革職將列名具題官降四級調用如承行具題
官降級調用將列名具題官降一級畱任如承
行具題官降級畱任將列名具題官罰俸一年
如承行具題官罰俸一年將列名具題官罰俸
六月如承行具題官罰俸六月將列名具題官
罰俸三月如承行具題官罰俸三月將列名具
題官免議
一行取職名遲延康熙九年議準官員奉上司
行取職名遲延者罰俸一年轉催官罰俸六月
乾隆四年奏準凡屬員應行參處事件該專
管上司如並無情節應行察詢者即當依限揭
參若專管上司揭報遲延皆照事件遲延例議
處不得藉本人自行開送職名遲延名色希圖
推卸
一從重歸結乾隆四年奏準凡官員議處案件
實繫一事而其中有兩罪名相因而致者如承
審事件錯擬罪名有失入之人即有失出之人
職司關汛衙役賄縱出口失察出口之人即失
察賄縱之人似此確繫一事而罪名實為相因
自應從重議處再如命案檢驗錯認傷痕以致
不能審出實情又如清文譯漢情節舛錯以致
事件誤行準駮似此所犯罪名雖有先後實繫
一事相因而及亦應按其所犯重罪議處再科
場内作弊頂冒之人又復作弊換卷所犯雖屬
二事而作弊總屬一人既與兩次犯罪者不同
即與兩次失察者有間似此犯罪止繫一人而
處分應有兩罪者亦應從重定議至頂替換卷
等弊犯罪各有數人或先發覺者一起後發覺
者一起察參既分兩次失察亦屬各項即應分
案議處此外如辦理公務失察衙役犯贓又失
察家人犯贓所犯之人既有兩種失察之咎亦
必逐案分議又如盜案疎防一日數起倉場放
米前後冒領雖同在一日共屬一事而疎防冒
領皆不得溷行牽引再如列款糾參一案之内
而罪名實不相同刑名錢穀一人之事而款件
各不相涉皆應仍照向例分别察議
欽定大清會典則例卷十二
