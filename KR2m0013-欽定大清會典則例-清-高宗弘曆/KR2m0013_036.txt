欽定大清會典則例卷三十三
戶部
戶口下
一直省戶口總數順治十八年直省人丁二千
一百六萬八千六百口康熙六十年直省人
丁二千五百三十八萬六千二百有九口雍
正十二年直省人丁二千七百三十五萬五千
四百六十二口乾隆十八年直省人丁三千
八百八十四萬五千三百五十四戶萬有三百
五萬口
直隸人丁三百有七萬一千九百七十五戶九
百三十七萬四千二百十有七口
盛京人丁五萬九千二百十有二戶二十二萬一
千七百四十二口山東人丁四百五十三萬
九千九百五十七戶一千二百七十六萬九千
八百七十二口山西人丁百七十七萬九千
二百四十七戶五百十有六萬二千三百五十
一口河南人丁三百二萬九千五百二十八
戶七百十有一萬四千三百四十六口江南
江蘇人丁五百四十七萬八千二百八十七戶
一千二百六十一萬八千九百八十七口安
徽人丁四百十有三萬六千一百二十五戶一
千二百四十三萬五千三百六十一口江西
人丁二百十有八萬五千一百九十五戶五百
有五萬五千二百五十一口福建人丁一百
十有二萬七千七百四十六戶四百七十一萬
三百三十九口浙江人丁三百四萬三千七
百八十六戶八百六十六萬二千八百有八口
湖廣湖北人丁百七十五萬六千四百二十
六戶四百五十六萬八千八百六十口湖南
人丁百六十六萬四千七百二十一戶四百三
十三萬六千三百三十二口陕西西安人丁
百有三萬三千一百七十七戶三百八十五萬
一千有四十三口甘肅人丁百萬二千五百
十有八戶二百十有三萬三千二百二十二口
四川人丁七十五萬七百八十五戶百三十
六萬八千四百九十六口廣東人丁百二十
四萬一千九百四十戶三百九十六萬九千二
百四十八口廣西人丁九十四萬三千二十
戶一百九十七萬五千六百十有九口雲南
人丁三十七萬一千二百八十四戶百萬三千
有五十八口貴州人丁六十二萬九千八百
二十五戶百四十一萬八千八百四十八口
一編審順治五年題準三年一次編審天下戶
口責成州縣印官照舊例攢造黃冊以百有十
戶為里推丁多者十人為長餘百戶為十甲城
中曰坊近城曰廂在鄉曰里各設以長每遇造
冊時令人戶自將夲戶人丁依式開寫付該管
甲長該管甲長將夲戶并十戶造冊送坊廂里
各長坊廂里各長將甲長所造文冊攢造送夲
州縣該州縣官將冊比照先次原冊攢造類冊
用印解送夲府該府依定式别造總冊一夲書
名畫字用印申解夲布政使司造冊時民年六
十以上者開除十六以上者增注十一年覆
準每三年編審之期逐里逐甲察審均平詳載
原額新增開除實在每名徵銀若干造冊報部
如有隠匿捏報依律治罪十三年覆準五年
編審一次十五年議準各省編審人丁五年
一次造冊具題於編審次年八月内到部如不
照限題報者經管官照違限例議處府州縣編
審年分借名造冊科派者從重治罪督撫不參
究一并議處康熙十一年覆準直省編審槩
令繕疏具題二十六年覆準編審闕額人丁
令該撫陸續招徕於下次編審補足五十二
年
恩詔嗣後編審增益人丁止將滋生實數奏聞其徵收
辦糧但據五十年丁冊定為常額續生人丁永
不加賦五十五年覆準新增人丁欽奉
皇恩永不加賦令以新增人丁補足舊闕額數除向繫
照地派丁外其按人派丁者如一戶之内開除
一丁新增一丁即以所增抵補所除倘開除二
三丁夲戶抵補不足即以親族之丁多者抵補
又不足即以同甲同圖之糧多者頂補其餘人
丁歸入滋生冊内造報五十六年題準續增
人丁既不加賦將增丁之州縣官員議敘停止
又題準如有州縣將滋生人丁私行科派者
該督撫即行題參乾隆元年議準滋生戶口
每逢五年務須據實造報實力奉行不得視為
具文脱戶漏口五年議定直省督撫於每歲
十一月將各府州縣戶口增減繕寫黃冊具奏
仍將奏明數目報部察覈彙奏又題準造報
民數每歲舉行為時既近而自通都大邑以及
窮鄉僻壤戶口殷繁若每年皆照編審造報誠
恐紛煩滋擾直省各州縣設立保甲門牌土著
流寓一切臚列原有冊籍可稽若除去流寓將
土著造報即可得其數目令該督撫於每年仲
冬將戶口實數與榖數一并造報以免紛擾至
番疆苖界向不入編審不必造報
一清釐丁役順治四年題準編審人丁凡年老
殘疾並逃亡絶戶悉行豁免十三年議準江
南通計州縣田地總額與里甲之數均分辦糧
當差豪戶不得多占隠役苦累小民其推收編
審悉照均田均役聽民自相配搭又覆準屯
丁納糧準免民田重科康熙五年覆準廣西
西隆州西林縣改歸内地停其編丁三十五
年覆準雲南兵丁除夲身外其兄弟親族等餘
丁悉令清出編入丁數輸税四十年覆準四
川東川府僻處極邊難與腹裏州縣一例編丁
應停其編審(雍正四年改隸雲南省)五十三年覆準甘
肅實在無業窮民編入丁冊免其納丁五十
五年議準買賣地畝其丁銀有随地起者即随
地徵丁倘有地賣丁留與受同罪雍正六年
覆準河東鹽池渠堰歲修大修既有動支之費
其鹽丁民夫永裁將丁夫編入民籍與民一例
差役七年議準廣西寕明東蘭二州以土改
流免其編審九年覆準停止廣西歸順州編
審十一年覆準滇省緬寕地方改土歸流停
其編入丁冊
一口賦直隸布政使司所屬人丁每口三分至
二兩六錢有差民丁屯丁税共四十二萬四千
四百四十四兩一錢九分八釐遇閏加徵一萬
六千二百八十兩九錢四分二釐五毫奉天
府尹所屬人丁每口一錢五分至二錢有差遇
閏不加徵山東布政使司所屬人丁每口五
分三釐九毫至七錢八分零有差共民屯丁税
三十四萬七千四百四十九兩八錢八分有竒
遇閏加入地畝内徵解竈丁税六千六百二兩
六錢三分三釐有竒山西布政使司所屬人
丁每口一錢至四兩五分三釐零有差更名(國)
(初以明代各藩所占之田歸民墾種曰更名田因有更名丁後同)屯丁口一錢
至三錢零有差共銀五十六萬三千七百十有
三兩九錢九分地差銀七萬八千二百九十三
兩二錢各有竒遇閏不加徵河南布政使司
所屬人丁每口一分至二錢零有差收并衛所
口二分至一兩五錢有差共民丁税十有一萬
三千百六十兩五錢七分六釐衛所丁税六千
九百四十八兩七錢六分更名寄莊寄糧丁税
百五十四兩四錢四分八釐各有竒遇閏不加
徵江南江蘇布政使司所屬人丁每口一分
四釐至二錢零有差别有科錢五文者共民丁
税二十三萬九千五百四十六兩九錢六分三
釐有竒遇閏加徵千八百二十七兩二錢六分
一釐有竒軍丁税萬一千二百二十四兩五錢
九分七釐有竒遇閏不加徵安徽布政使司所
屬人丁每口五分至五錢一分九釐零有差鹽
鈔口銀七釐四毫共民丁税二十萬七千八百
七十六兩八錢七分有竒遇閏不加徵衛所丁
税萬二千五百七十二兩三分有竒遇閏不加
徵屯丁税二十六兩六錢九分二釐二毫遇閏
加徵二錢二分六釐寄莊丁税八兩九錢六分
一釐遇閏不加徵匠班丁税三千八百七十兩
三錢有竒遇閏加徵三錢三分七釐五毫江
西布政使司所屬人丁每口三分二釐零至一
兩三錢四分六釐零有差鹽鈔小口口二釐六
毫至九釐五毫零有差共民丁税十有八萬三
千六百七十五兩有竒遇閏加徵千八百五十
五兩有竒屯丁税千三百二十六兩遇閏加徵
二十三兩各有竒福建布政使司所屬人丁
每口八分三釐九毫零至二錢九分一釐有差
鹽鈔小口口一分四釐七毫至一分八釐一毫
有差共民丁税十有七萬五千有七十五兩四
分四釐七毫屯丁税五千四百二十四兩七錢
六分五釐五毫各有竒遇閏不加徵浙江布
政使司所屬人丁每口二釐至五錢七分二釐
零有差别科米二合二勺至三升三合有差共
民丁税二十三萬六千九百九十一兩七分有
竒遇閏不加徵屯丁税五百二十七兩六錢二
分三釐遇閏不加徵湖廣湖北布政使司所
屬人丁每口一錢五分四釐零至六錢四分三
釐八毫零有差共民屯丁税十萬九千九百九
十九兩五錢四分有竒遇閏不加徵湖南布政
使司所屬人丁每口三分零至八錢三分五釐
零有差共民屯丁税七萬七千三十六兩四釐
有竒遇閏不加徵陕西西安布政使司所屬
人丁每口二錢共民屯丁税二十四萬三百十
有三兩一錢五分有竒遇閏加徵八千七百二
十七兩八錢三分有竒甘肅布政使司所屬人
丁每口二錢共民屯丁税六萬一千九百四兩
三錢三分有竒分河東河西河東遇閏加徵二
千四百三十三兩七錢四分有竒河西遇閏不
加徵四川布政使司所屬人丁每口一錢二
分至五錢一分零有差共丁税五萬六千九百
九十一兩八錢二分一釐四毫有竒廣東布
政使司所屬人丁每口一釐九毫零至一兩三
錢二分六釐零有差共民丁屯丁黎丁税十有
二萬三兩七錢九分有竒遇閏加徵五千五百
十有八兩四錢七分九釐有竒廣西布政使
司所屬人丁每口一錢五分至四錢五分二釐
零有差共民屯丁税四萬六千三百三兩一錢
有竒遇閏加徵三百二十四兩二錢雲南布
政使司所屬人丁每口三分至五錢五分有差
共民站丁土步軍丁魚戶丁税二萬九千三百
三十九兩一錢二分六釐新增威遠三圈蠻令
等村丁銀三十二兩新增貴州威寕州撥歸宣
威州丁銀三十四兩八錢遇閏不加徵貴州
布政使司所屬人丁每口一錢五分零至四兩
零有差共民丁夷丁税一萬三千七百八十一
兩一錢二分有竒遇閏加徵六百六十三兩四
錢三分有竒
一丁銀攤徵康熙十一年覆準浙江所屬食鹽
鈔銀均攤入地丁内徵收三十六年覆準浙
江匠班銀七千四百九十兩有竒均攤於通省
地丁下帶辦三十九年覆準湖北匠班銀照
浙江之例歸入地丁徵收四十一年覆準山
東匠班銀歸入地丁徵收五十五年議準廣
東所屬丁銀就各州縣地畝分攤每地賦銀一
兩均攤丁銀一錢六釐四毫不等雍正元年
覆準直隸所屬丁銀均攤地糧之内徵收每地
賦銀一兩合攤丁銀二錢七釐有竒二年覆
準福建所屬丁銀就各州縣地畝分攤每地賦
銀一兩合攤丁銀五分二釐七毫至三錢一分
二釐有零不等屯地每兩徵丁銀八釐三毫至
一錢四分四釐八毫零不等三年覆準山東
所屬州縣衛所各項丁銀皆攤入地畝内徵收
每地賦銀一兩合攤丁銀一錢一分五釐四
年覆準河南所屬丁銀攤入地畝徵收每地賦
銀一兩合攤丁銀一分一釐七毫六絲至二錢
七釐二絲零不等又覆準浙江各屬丁銀以
通省之田畝均攤每田賦銀一兩均攤丁銀一
錢四釐五毫不等又題準陕西西安所屬民
屯更名地等丁攤入地糧徵收每地賦銀一兩
合攤丁銀一錢五分三釐遇閏每銀一兩合攤
丁銀一錢五分七釐有竒又題準甘肅所屬
有民屯更名監牧等丁河東地糧輕而丁多河
西地糧重而丁少不能通省一例攤派河東每
銀一兩攤丁銀一錢五分九釐三毫有竒遇閏
每銀一兩加徵銀一錢七分四釐八毫河西每
銀一兩攤丁銀一分六毫有竒遇閏不加徵
又題準四川所屬丁銀向繫以糧載丁徵收經
年已久惟威州等十一州縣繫丁地分催自五
年為始亦令以糧載丁每糧五升二合至一石
九斗六合零不等算人丁一丁徵收五年題
準江南江蘇所屬丁銀在於各屬田地項下攤
徵省衛外衛丁銀在於各屬屯衛田地項下攤
徵安徽所屬丁銀在於各屬田地内攤徵各衛
所屯丁在於各屬屯衛田地内攤徵均每畝攤
徵丁銀一釐一毫至六分二釐九毫零不等又
婺源縣寄莊人丁又匠班銀均在田地内按畝
攤徵又覆準江西所屬丁銀攤入田畝屯糧
内完納每地賦銀一兩合攤徵丁銀一錢五釐
六毫屯地每兩徵丁銀二分九釐一毫有竒
六年題準長蘆利民等八場竈丁銀攤入各場
竈地徵收每畝徵銀六釐至一分不等又覆
準奉天府所屬丁銀以入籍民人增除不定仍
照舊例丁地分徵不攤入地畝又題準湖南
民丁及更名田丁屯丁各歸各縣攤入田糧銀
内徵收每地賦糧一石合攤丁銀一毫四絲至
八錢六分一釐零不等又題準廣西所屬丁
銀就各州縣地畝分攤每地賦銀一兩均攤丁
銀一錢三分六釐零不等七年題準湖北各
屬丁銀均勻攤入民賦及更名田地條餉每地
賦銀一兩合攤丁銀一錢二分九釐六毫有竒
惟江夏等十九州縣向有重丁銀除抵減豁免
外攤入地賦銀數多寡不等江夏縣民賦田及
更名田每兩派徵丁銀一錢一分九釐七毫嘉
魚縣民賦田每兩攤丁銀一錢二分九釐六毫
更名田每兩派丁銀六分六釐漢陽縣民賦田
每兩攤銀八分五釐六毫更名田每兩派銀五
毫漢川縣民賦田每兩攤丁銀四分七釐更名
田每兩派丁銀二分一釐三毫孝感縣民賦田
每兩攤丁銀一錢二分九釐八毫更名田每兩
派丁銀一錢一釐二毫蘄水縣民賦田及更名
田每兩攤丁銀八分二釐六毫黃安縣民賦田
及更名田每兩攤丁銀一錢一分八釐二毫黃
梅縣民賦田及更名田每兩攤丁銀一錢二分
八釐一毫廣濟縣民賦田及更名田每兩攤丁
銀一錢二分三釐八毫鍾祥縣民賦田每兩攤
丁銀一錢二分九釐六毫更名田及屯田每兩
派丁銀六釐二毫?江縣民賦田及更名田每
兩攤丁銀一錢二釐七毫沔陽州民賦田及更
名田每兩攤丁銀一錢二分九釐六毫天門縣
民賦田每兩攤丁銀一錢二分九釐六毫更名
田每兩派丁銀九釐九毫荆門州民賦田及更
名田每兩攤徵丁銀一錢一分八釐八毫江陵
縣民賦田每兩攤丁銀一錢二釐三毫更名田
每兩攤丁銀三毫石首縣民賦田及更名田每
兩攤徵丁銀一錢七釐一毫監利縣民賦田及
更名田每兩攤徵丁銀七分八釐七毫松滋縣
民賦田每兩攤丁銀一錢一分三釐九毫更名
田每兩攤丁銀三釐二毫棗陽縣民賦田每兩
攤丁銀九分五釐九毫更名田每兩攤丁銀九
分五釐九毫各有竒其餘各屬皆照一錢二分
九釐六毫零均攤乾隆二年題準山東永利
等十場下剰一半竈戶丁銀全攤入各場竈地
徵收每畝徵銀一分四毫有竒十年覆準山
西丁糧分辦貧民偏累尚多丁銀攤入地畝有
勢所難行者將太原等十八縣丁銀全數攤入
地畝每糧一石合攤丁銀一分八釐至二錢二
分二釐每地賦銀一兩合攤丁銀一錢四分七
釐九毫至三錢三分八釐零不等交城等十五
縣丁銀一半攤入地畝寕鄉等二縣丁銀照下
則徵收餘銀攤入地畝渾源等二州縣丁銀三
分之一攤入地畝河曲縣丁銀十分之一攤入
地畝吉州將無業苦丁攤入地畝變通攤徵其
餘陽曲等二十四州縣或繋貿易民多輸丁為
易農民不願代納或繫接山傍水地瘠民貧丁
銀難於攤徵或繫地臨邊隅田多沙鹻不便加
徵地糧或繋多徵夲色丁徭最重額賦不能強
同仍照前丁地分辦别有陽曲等八縣屯丁徭
銀亦全數攤入屯地徵收十一年
諭向来江西省每逢編審之年丁男之外又有婦女
盖緣從前有鹽鈔一項分給小戶計口納鈔既有
婦女應徵之項則不得不稽其存亡增減是以入
於編審之内也今食鹽課鈔久經攤入地糧而該
省尚循舊例辦理朕思從前照鹽納價編審尚屬
有名今鹽鈔既已攤入地糧之内則是婦女已無
可徵之項何必存此編審虚名徒滋擾累嗣後編
審婦女著停止欽此十二年題準福建臺灣府
官莊田園共五十八萬三千三百七十八畝零
每畝勻丁銀四釐一毫零至八釐六毫不等共
人丁銀三千六百六十五兩四錢勻入田園徵
收至各番衆所耕田地槩不完賦止就丁納銀
仍照舊完納毋庸攤入田畝
一新墾升科分攤雍正三年覆準山東布政使
司所屬州縣衛所各項丁銀均攤入地糧内徵
收其開墾地畝竢升科後遇五年編審之期合
一縣丁銀計新舊地銀按糧攤減各就一縣之
地均算四年覆準河南丁銀攤入地畝嗣後
遇有報墾升科將丁銀随年别行均攤十一
年議準湖北於雍正七八九年各屬開墾田地
新升糧銀九千四百一兩四錢八分零抵減漢
陽等八縣重丁銀又新升糧銀内應派丁銀千
二百十有八兩九錢有竒先盡鍾祥一縣攤減
其江夏等十一州縣並漢陽等八縣未經抵足
重丁銀八千三百有八兩全行豁免
一保甲州縣城鄉十戶立一牌頭十牌立一甲
頭十甲立一保長戶給印牌一張備書姓名丁
數出則注明所往入則稽其所来其客店亦令
各立一簿每夜宿客姓名人數行李牲口幾何
作何生理往来何處逐一登記明白至於寺觀
亦分給印牌備書僧道口數姓名稽察出入
雍正十一年覆準福建臺屬村莊居人流寓者
多除自立産業兼有父母妻子者自有十家甲
牌可稽其並無家室産業如佃戶傭工貿易之
人取具業主房主鄰右保結附於甲牌之末彙
報督撫稽察如業主房主鄰右保結匪人事發
連坐先首者免罪乾隆元年覆準江西設立
保甲城鄉鎮集人煙稠密之所按戶編察至窮
鄉僻壤零星居住之民一村一莊止數家者難
於編設令州縣官詳酌形勢妥協辦理勿任吏
胥夤緣為姦擾累戶民其餘各省均聽該督撫
自行酌量辦理十一年覆準行令直省督撫
轉飭所屬將見行保甲門牌冊籍實力稽察其
有倡為邪說斂錢作會以及往来無定行蹤可
疑之軰鄉保不得徇隠地方官立時察究十
二年題準浙江玉環一山管轄島嶴飭令該管
文武官弁會同清釐界址分立都圖排編保甲
在嶴民人分别是農是漁果是耕種農民準其
居住如繫漁戶不許溷雜占居
一流寓異地順治十年題準凡外省流民附籍
年久者與土著之民一例當差康熙四年覆
準罷職官員夲身寄居各省者勒令回籍若夲
身既殁子孫有田土丁糧已入版圖者回籍附
籍聽其自便十年定各省貧民攜帶妻子入
蜀開墾者準其入籍二十六年題準凡身隸
奉天府版籍應順天文武鄉試中式者即令於
奉天所屬州縣居住如有居住原籍並别省者
該府尹察出送部褫革其入籍出仕之人解任
後居住别省該撫察明題參仍令於奉天所屬
地方居住如各省容留不行察出將地方官及
該督撫一并處分二十九年覆準川省民少
而荒地多有情願往川墾荒居住者子孫準入
籍考試如中式後回籍並往别省居住者禁止
五十一年奉
旨武官駐劄地方不許入民籍立産業其已立産業者
令變賣回籍若身殁後有實不能遷移者督撫覈明
具題雍正元年覆準提督總兵官副將等均不許
在見任地方置立産業即丁憂休致事故解退
之後亦不許在彼處入籍居住此内或於任内
置有産業已經身故及不能回籍者該督撫詳
晰具奏請
旨定奪參將已下等官任所置有産業或夲身休致
事故解退已經身故子孫留住任所有欲在彼
入籍者皆許令該地方官報明督撫即準其入
籍居住田土丁糧與土著之民一例輸納乾
隆二年覆準武職緣事革職果無原籍可歸如
任所地方安葬祖父墳墓其年已久不得已欲
在彼入籍者副將以上等官該督撫具奏請
旨定奪參將游擊都司該督撫確察報部兵部再咨
詢該員原籍地方如果無産業宗族該原籍地
方官出具印結送部即準其任所入籍免回原
籍如繋假捏希圖逗遛任所者照例治罪押回
原籍其不行詳察出結之地方官照濫行出結
例議處守備以下革職微員如夲籍果無戶口
墳墓取結報部聽其入籍當差四年覆準貧
民入川墾地者聽其散居各府州縣佃種傭工
為餬口之計該督撫將姓名籍貫開造移詢各
原籍限文到三月内備造清冊回覆川省覈實
稽察其素非良善者逐回如實繋安分貧民無
力佃種者酌撥地畝給與牛具籽種耕墾分别
水田旱地及領墾年分報部升科自行傭工開
墾者聽其自便情願回籍者給與印票仍令造
冊存案其散往各府州縣佃種者責令佃主出
結貿易者市鄰出結依附親故者親故出結寄
宿寺廟者留宿地主出結仍與土著同編入保
甲互相覺察如有生事可疑之人許原出結人
呈報並許鄉保鄰右人等首報仍令該地方官
不時稽察如有失察者參處又覆準江南福
建浙江府州縣内搭棚山居以種麻種靛煽鐵
開鑪造紙作菰等項為資生之計者其間土著
甚多亦有鄰省失業流寓之人著照保甲例按
戶排入編冊責成地主並保長出具保結呈送
州縣官據冊稽察倘居住星散不論棚數多寡
自為一甲互相稽察内有已置産業並願投認
絶戶丁糧入籍者皆編入土著同當差役至有
四五百戶以上者該管官即於棚居鄉壯内選
立保長甲長專司巡察仍於農隙時逐棚察驗
不得借端需索其見在有願回籍者聽仍將姓
名開除勿令復至若招引匪類?匿編戶地主
保長不行首告者連坐該管官以失察議處
又覆準廣東州縣有入山搭寮取香木舂粉砍
柴燒炭為業者照保甲例編冊每寮給牌一張
令寮人互相保結擇老成謹慎者為寮長寮戶
聽其鈐束遇有遷移及續入者寮長及互結之
人將牌赴縣增除倘窩藏姦宄容隠不報者發
覺連坐寮長照總甲容留棍徒例治罪至凡業
主招佃搭寮必將寮丁報官或繫官山前往搭
寮墾種者赴官報明察驗違者照盜耕田畝律
治罪山主照違令律治罪其墾種之地以十年
起科即與為業仍令州縣民壯每月巡察如有
匪類在山出入寮民能獲一名者賞銀三兩能
獲犯案之盜賊每名賞銀二十兩多獲者按數
加賞文武官弁不經心約束以致窩匪者照例
議處又覆準吉林等處有直省百姓情願入
籍者準其入籍但不得容匿逃人重犯改換姓
名潛居其地必行詢各原籍咨覆到日於戶口
冊内照奉天所屬民人每民徵丁銀一錢五分
五年議奏寄居奉天府流民設法行遣陸續
令回原籍奉
旨情願入籍之民準令取保入籍其不情願入籍者
定限十年令其陸續回籍八年奏準山西陜西
邊外蒙古地方種地民人甚多其間姦良難以
分晰應設立牌頭總甲令其稽察即於種地民
人内擇其誠實者每堡設牌頭四名總甲一名
如種地民人内有拖欠地租並犯偷竊等事及
来歷不明之人即報明治罪如通同徇隠將該
牌頭等一并治罪十年題準粤省在臺灣人
民情願挈眷者止許般取妻子令地方官取具
鄰右保結照内填注名數如地方官不察明溷
行給照照濫給印結例議處夲人嚴加治罪
十二年題準挈眷赴臺灣完聚者地方官取具
鄰右保結將般取祖父母父母妻室子女幾名
口填注照内如乘機攜帶親族溷行給照者地
方官照濫給印票例議處夲人嚴加治罪其親
族有暫時赴臺灣探視者開明姓名年貌呈夲
籍地方官注冊仍填給印照定限五月回内地
銷照若屆期有疾病事故淹留者臺地印官於
回籍文内聲明凡州縣填照給文密封交夲人
齎投厦防臺防二廳兩經拆驗易文封照交夲
人親投臺屬廳縣驗明留照注冊有人照不符
者逐回若由臺回籍亦照此察驗凡内外臺地
給照銷案緣由月終通報督撫稽察歲終報部
考覈十三年覆準山西陕西邊外設立總甲
牌頭令其專察不肖人等如有犯罪逃往蒙古
地方行竊並情有可疑之人即禀明該管各官
解回原籍該管各官於每年春秋二季取具總
甲牌頭等並無容隠甘結注冊十五年覆準
奉天府流民歸籍一案今已滿十年請將不願
入籍而未經飭令回籍者令地方官確察實數
速行辦理此外有無游手無業未經驅逐之人
亦確察辦理並令奉天沿海地方官多撥官兵
稽察不許内地流民再行偷越出口並行山東
江浙閩廣五省督撫嚴禁商船不得夹帶閒人
再山海關喜峯口及九處邊門皆令守邊旗員
沿邊州縣嚴行禁阻庶此後流民出口可以杜
絶
一改正戶籍雍正元年議準山西等省有樂戶
一項原屬忠義之後其先世因明建文末以不
附篡立被害遂遭荼辱編為樂籍世世子孫不
得自拔為良民飭令各屬嚴行禁革令其改業
得為良民又覆準浙江紹興府屬之堕民賤
辱已極實與樂籍無異行令削除其籍俾改業
自新與編民同列七年
諭粤東地方四民之外别有一種名曰蜑戶即徭蠻之
類以船為家捕魚為業通省河路均有蜑船生齒繁
多不可數計粤民視蜑戶為卑賤之流不容登岸居
住蜑戶亦不敢與平民抗衡畏威隠忍跼蹐舟中終
身不獲安居之樂深可憫惻蜑戶夲屬良民無可輕
賤擯棄之理且彼輸納魚課與民相同安得因地方
積習強為區别遂令飄蕩靡寕著該督撫等轉飭有
司通行曉諭凡無力之蜑戶聽其住船自便不必強
令登岸如有力能建造房屋及搭掤棲身者準其在
於近水村莊居住與齊民一同編列甲戶以便稽察
勢豪土棍不得借端欺凌驅逐並令有司勸令蜑戶
開墾荒地播種力田共為務夲之人以副朕一視同
仁之至意欽此八年覆準江南蘇州府屬之常熟
昭文二縣丐戶與浙江堕民無異族居沿海久
陷沉淪準其削除丐籍同列編氓
一番民歸化彙入版圖者令專管官編立保甲
察緝匪類望日宣講
上諭以興禮讓雍正十二年
諭聞四川重慶府地方昔年有成都府屬威茂等處蠻
民每於冬初来此傭工春暖始歸歲以為常近来有
等姦蠻自號大小頭目各攜婦女千百成羣前来重
慶對岸搭房居住為娼流棍姦匪亦皆溷跡其中甚
有關於地方風俗朕思此等姦蠻自應嚴行驅逐免
致滋事但威遠等處回民多藉傭工度日若因此槩
行禁止不令出境恐失其生理又非情法之平著𫝊
諭該撫轉飭地方官實力稽察除實繋傭工力作之
人仍聽其往来居住外若攜帶不良蠻婦有關地方
風化者即行逐回交該管官約束不許出境將流棍
等一并懲治欽此十三年題準福建臺灣府屬彰
化縣生番一百九十九名彙入彰化縣版籍(歲貢)
(鹿皮折銀二兩四錢彙入奏銷)又題準廣西慶遠府屬之宜
山縣龍門司接界索潭等六村歸流土民一百
七十九口歸入宜山縣版籍熟田七十四畝(額徵)
(銀二兩六錢二分三毫遇閏徵銀二兩七錢九分七釐有竒升科徵夲色米三石一斗六升七)
(合二勺)歸入宜山縣管轄造入地丁奏銷乾隆
三年題準臺灣府屬合番社向化生番男婦二
百八十五名附入臺屬版圖(歲貢鹿麞皮各一張變價充餉)
一安集流民順治十一年覆準各旗及富戶有
能捐貲安插窮丁者報部題請敘錄十二年
覆準州縣官安插流民千名至五千名者準與
紀錄督撫總計通省名數議敘康熙五年題
準地方官招集流民萬名者紀錄一次七年
覆準見任文武大小各官有能捐貲遷移四川
流民歸籍每百家以上者紀錄一次四百家以
上者加一級五百家以上者加二級六百家以
上者加三級七百家以上者不論俸滿即升招
回之民責令地方官安插乾隆元年覆準蒙
古人流移口外大通地方者稽察明白分晰安
插繋有原管之扎薩克者仍交與收管其别無
管轄者交附近各部落安插將戶口細冊送理
藩院其立有産業者地方官估直動支公項銀
按數給與俾赴安插處所别立産業其原立産
業交地方官經管如有民人情願承業者即照
數定價歸項令其執業其無産業者大口賞羊
六隻小口賞羊四隻酌量交附近各部落分别
安插自清釐安插之後如有容留外来蒙古將
容留人治罪失察官參處三年題準閩人往
番年久準其攜帶妻子回籍如夲身已故所遺
妻子等許其在番親戚故舊帶回若無親故許
將故父鄉貫族屬並随帶人口書單交給船戶
齎回入口報明汛弁轉報地方文武官按單點
驗將單轉發夲籍令族屬保領如無保領及姓
名互異即行究治其所帶回妻妾不許别嫁以
杜拐販
一買賣人口雍正四年議準漢人家生奴僕印
契所買奴僕並雍正五年以前白契所買及投
靠養育年久或婢女招配已生子者男屬世僕
永遠服役其女婚配悉由家主仍造清冊呈明
地方官存案凡漢人買僕及婢女招配並投靠
之人均書明文契呈地方官鈐印如有事犯驗
明報官冊及印契照例治罪
欽定大清會典則例卷三十三
