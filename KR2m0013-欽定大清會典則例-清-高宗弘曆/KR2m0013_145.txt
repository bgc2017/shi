欽定大清會典則例卷一百四十一
理藩院
王會清吏司
一朝覲順治五年定蒙古王貝勒貝子公台吉
都統等準於年節来朝六年題準蒙古朝覲
之期每年定於十二月十五日以後二十五日
以前到齊
一朝儀
國初定蒙古王貝勒等凡遇年節皆會集於各扎
薩克處咸朝服望
闕行三跪九叩禮康熙二十六年題準朝覲来
京之王等凡遇祭祀一例齋戒遇朝會按班齊
集違者罰俸六月三十二年議準蒙古王貝
勒及俄羅斯等處来使如遇年節冬至及凡遇
慶賀皆行三跪九叩禮来使凡遇
召見賜茶及賜燕均行三跪九叩禮食畢行一跪三
叩禮三十九年覆準王貝勒台吉等来朝凡
遇祭祀
壇
廟齋戒行禮處停其陪祀令於
午門外按翼排班候
聖駕出入時與不陪祀之在内王公一例迎送
一班次順治八年題準各蒙古分為兩班循環
来朝十五年題準承襲王貝勒貝子公爵未
及十八歲者免其年節来朝至十八歲始令入
班朝覲康熙元年題準每年元旦令歸化城
土默特二都統輪班来朝畱一人辦事副都統
亦如之五十九年題準年例朝覲蒙古二十
四部落定例分為兩班將班次暁諭應来之王
貝勒貝子公台吉等令其按期朝集如有事故
令協理旗務之台吉一人前来若協理旗務之
台吉亦有公事及患病等情即遣本旗内大台
吉代覲仍將情由用印文送院察覈如並無事
故托辭不朝者將該管扎薩克等一并題參治
罪雍正四年
諭向来四十九旗王台吉等分為兩班来京其家中即
有要務或身抱病疴亦必前来交春始回本地明歲
冬季又復直班為期既近冬月往返勞苦深可軫念
嗣後有願来請安者當於青草時仍令前来其循年
例来京者分為三班二年一朝俾得休息欽此遵
旨議準蒙古朝覲内扎薩克分為三班一年一班輪流
来朝不直班之扎薩克令該旗協理旗務台吉
一人前来公主之子孫婣戚台吉等一家一人
亦分為三班輪流来京一班哲里穆盟會内
科爾沁親王一人郡王一人貝勒一人鎮國公
一人輔國公一人郭爾羅斯一等台吉一人召
烏達盟會内敖漢郡王一人巴林郡王一人翁
牛特貝勒一人巴林貝子一人敖漢輔國公一
人卓索圖盟會内土默特貝子一人喀喇沁貝
子一人輔國公二人扎薩克一等塔布囊一人
錫林郭爾盟會内蘇尼特郡王一人阿霸垓郡
王一人蒿齊忒郡王一人阿霸哈納爾貝勒一
人烏朱穆秦貝勒一人蘇尼特貝勒一人阿霸
垓貝子一人烏朱穆秦鎮國公一人輔國公一
人烏蘭察布盟會内吳喇忒輔國公一人伊克
召盟會内鄂爾多斯貝勒一人輔國公一人歸
化城土默特輔國公一人二班哲里穆盟會内
科爾沁親王一人郡王一人扎頼特貝勒一人
郭爾羅斯鎮國公一人科爾沁輔國公三人郭
爾羅斯輔國公一人召烏達盟會内翁牛特郡
王一人扎魯特貝勒一人喀爾喀左翼貝勒一
人敖漢貝子一人巴林貝子一人翁牛特鎮國
公一人扎魯特鎮國公一人巴林輔國公一人
卓索圖盟會内喀喇沁郡王一人鎮國公一人
錫林郭爾盟會内蒿齊忒郡王一人蘇尼特郡
王一人阿霸哈納爾貝子一人烏蘭察布盟會
内四子部落郡王一人毛明安貝勒一人喀爾
喀右翼貝子一人吳喇忒鎮國公一人毛明安
扎薩克一等台吉一人伊克召盟會内鄂爾多
斯郡王一人貝子二人扎薩克一等台吉一人
三班哲里穆盟會内科爾沁親王二人郡王二
人貝勒一人貝子一人杜爾伯特貝子一人科
爾沁鎮國公一人輔國公二人召烏達盟會内
奈曼郡王一人敖漢郡王一人阿禄科爾沁貝
勒一人扎魯特貝勒一人翁牛特貝子一人敖
漢輔國公一人克西克騰扎薩克一等台吉一
人卓索圖盟會内土默特貝勒一人附喀爾喀
貝勒一人喀喇沁貝子一人錫林郭爾盟會内
烏朱穆秦親王一人阿霸垓郡王一人蘇尼特
輔國公一人阿霸垓輔國公一人烏蘭察布盟
會内喀爾喀右翼貝勒一人貝子一人吳喇忒
鎮國公一人喀爾喀右翼鎮國公一人伊克召
盟會内鄂爾多斯貝勒一人貝子一人各令按
班来朝乾隆五年奏準擢於
御前
乾清門行走之内扎薩克王貝勒以下台吉以上
分為兩班令其每年
萬夀年節輪班来朝十年奏準蒙古王公扎薩克
等皆辦理一旗事務之人盟長又繫總理一盟
會事務遠離游牧来京久住不免諸事貽悞再
擢於
御前
乾清門行走之人其中盟長扎薩克等甚多分為
二班每年来京久住游牧事務恐有貽悞嗣後
除閒散王公額駙台吉等照常兩班来朝外其
盟長扎薩克不必入於兩班或遇年班或有事
来京仍令在
御前
乾清門行走十四年奏準閒散行走之額駙等
分為三班一年一班輪流来朝
一叙次順治十年題準蒙古親王在内親王之
下郡王在内郡王之下貝勒在内貝勒之下貝
子在内貝子之下公在内公之下以次叙坐
十八年題準年節来朝或進貢或會集坐次先
一二等台吉次蒙古子次三等台吉次蒙古都
統次四等台吉蒙古副都統次蒙古參領佐領
其蒙古男以下雲騎尉以上各按品級分别叙
坐康熙五年定一二等台吉令於内大臣之
下叙坐
一貢物
國初定歸化城土默特二旗每年四季貢馬百匹
段百匹順治二年題準歸化城土默特二旗
四季貢馬百六十三匹免其貢段十四年題
準歸化城土默特二旗每年貢石青二千斤
康熙十三年題準每年節進貢科爾沁等十旗
共進十有二九計羊百有八隻乳酒百有八缾
鄂爾多斯六旗吳喇忒三旗共進九九計羊八
十一隻乳酒八十一缾餘二十五旗共進三九
計羊二十七隻乳酒二十七缾由院察收交與
禮部二十三年題準年節進貢阿霸哈納爾
二旗喀爾喀一旗共進三九計羊二十七隻乳
酒二十七缾由院察收交與禮部二十四年
題準蒙古王等年節進貢每旗止令進羊一隻
乳酒一缾交與禮部二十九年奉
旨科爾沁王台吉並王福晉夫人等所進湯羊每年定
例太多嗣後進羊數不得過二三三十四年奉
旨土默特效力甚苦嗣後馬鹿鷹鷂等貢永行停止
四十年停止歸化城土默特進貢石青四十
一年科爾沁旗分台吉等之妻進貢湯羊奉
旨蒙古進羊亦非容易嗣後進
皇太后前者照常進貢進於朕前者著停止乾隆元
年覆準蒙古各旗扎薩克每年十二月各進羊
一隻乳酒一缾著為定例今鄂爾多斯别分一
旗其管旗之扎薩克台吉等願貢羊酒應準其
照例進貢
一貢道科爾沁郭爾羅斯杜爾伯特扎頼特均
由山海關土默特扎魯特阿禄科爾沁敖漢奈
曼喀爾喀左翼喀喇沁翁牛特均由喜峯口阿
霸哈納爾阿霸垓蒿齊忒烏朱穆秦巴林克西
克騰均由獨石口喀爾喀右翼四子部落蘇尼
特毛明安均由張家口歸化城土默特鄂爾多
斯吳喇忒均由殺虎口以達
京師
一禁約順治五年定蒙古每年四季各旗遣一
人来京聽事十四年題準外藩固倫公主親
王以下縣君公以上或以朝貢或以嫁娶及探
親等事欲来
京師者皆報院請
旨不得私来康熙四年題準除下嫁蒙古公主郡
主外王以下扎薩克台吉以上以進貢来者不
必題請又題準歸化城土默特亦於每年四
季各旗遣一人来京聽事十三年題準台吉
等年老有疾不能親来者方準遣使代貢年壯
無疾遣使者不準三十三年覆準蒙古王等
随来兵丁絡繹不絶著於各旗台吉參領驍騎
校内選一人為頭領監管倘有搶掠竊盜事發
一并議處並行文各扎薩克嗣後凡無貢物空
身来者停其給發印文四十三年議準蒙古
台吉定為一年一次進貢如有情願来貢者準
其進貢該扎薩克將台吉等職名貢物開載印
文進口時該管官察明人數貢物亦用印文差
綠旗步兵齎送其扎薩克印文交稽察館務官
詳勘願来之台吉亦照正貢例安置五十六
年覆準蒙古台吉等進貢人入口時令守邊口
官察明貢物即用印文交步兵齎送不得遲延
勒索如違交部嚴究議罪又議準進貢之台
吉等由該扎薩克處各將職名年貌貢物數目
並願来之台吉逐一開明給印文令其来京倘
將册内無名品級未到之台吉徇情濫給印文
令来者將該扎薩克王貝勒貝子公台吉等各
罰俸一年協理旗務台吉各罰牲畜五九雍
正七年定四時進貢聽事之處改為十月内来
京一次乾隆十二年議準每年冬季進貢之
台吉等均編班次令其輪流行走有千餘台吉
之旗令二三百人前来五百以上之旗令百餘
人前来止二三百之旗来者不得過六十人若
有事故不能来者不得逼勒其願来之台吉務
先詢明每人給印文一紙開載姓名以杜冒替
並將各旗所来名數彙造一簿先期報院以備
察覈二十七年議準每年冬季進貢之台吉
定於六月内造册報院覈對後行文該扎薩克
準其来貢又奏準冬季進貢之台吉均編班
次令其輪流行走凡有千台吉之旗令二百人
前来五百台吉之旗令百人前来百台吉之旗
令二十人前来仍照例先期報院屆期給與印
文以杜冒替有故不能来者毋得逼勒
一騎從順治五年題準蒙古王等来京親王準
随五十人郡王四十五人貝勒四十人貝子三
十五人鎮國公輔國公各三十人台吉都統等
各十人於定額之外多来者不準支給食物草
料十年題準蒙古王等来京親王及随從人
共馬十五匹郡王及随從人共馬十匹貝勒及
随從人共馬八匹貝子固倫額駙及随從人共
馬六匹公和碩公主額駙郡主額駙縣主額駙
及随從人共馬四匹公主之子及從人共馬三
匹台吉及從人共馬二匹若台吉等随其王貝
勒来者止定本身馬一匹固倫公主視親王郡
主視郡王縣主視貝勒郡君視貝子縣君視公
都統子以下雲騎尉以上各本身馬一匹均行
文戶部支給草料此外馬駝交禮部馬館飼養
十八年題準公主郡主等與額駙同来随從
人員悉照来數支給食物草料若額駙等獨来
固倫額駙準随四十人和碩額駙三十人多羅
額駙公主之子二十人固山額駙十有五人餘
人不準支給食物草料康熙六十一年議準
凡固倫公主来京準随護衞官二十三人婢女
十三人僕從十四人在館養馬六十五匹坐馬
十五匹和碩公主護衞官十四人婢女十六人
僕從十人養馬六十匹坐馬十三匹郡主婢女
二十人僕從十三人養馬五十匹坐馬十匹縣
主婢女十八人僕從十二人養馬四十匹坐馬
八匹郡君婢女十五人僕從十人養馬三十五
匹坐馬六匹縣君婢女十二人僕從八人養馬
二十五匹坐馬四匹鄉君婢女一人僕從九人
養馬十匹坐馬三匹宗女婢女一人僕從七人
養馬八匹坐馬三匹若固倫公主之固倫額駙
和碩公主之和碩額駙来京均準随護衞六人
随從九人僕從十人養馬三十五匹坐馬六匹
郡主之和碩額駙随從十三人僕從十二人養
馬三十五匹坐馬六匹縣主之多羅額駙随從
十人僕從十人養馬二十五匹坐馬四匹郡君
之多羅額駙随從八人僕從七人養馬二十五
匹坐馬四匹縣君之固山額駙随從三人僕從
七人養馬十五匹坐馬三匹鄉君額駙僕從六
人養馬八匹坐馬一匹若親王来京準随長史
護衞等官二十三人随從七人僕從十人養馬
六十匹坐馬十五匹惟科爾沁之土謝圖卓里
克圖達爾漢三親王養馬六十五匹郡王長史
護衞等官十八人随從七人僕從十人養馬五
十匹坐馬十匹貝勒司儀長護衞等官十一人
随從九人僕從十人養馬四十匹坐馬八匹惟
科爾沁達爾漢親王旗一貝勒養馬六十五匹
坐馬十五匹貝子護衞等官八人随從七人僕
從十人養馬三十五匹坐馬六匹公護衞等官
六人随從六人僕從八人養馬二十五匹坐馬
四匹扎薩克台吉僕從十人養馬十匹坐馬三
匹公主之子孫台吉随從三人僕從三人養馬
十五匹坐馬三匹姻戚台吉僕從六人養馬十
五匹坐馬三匹台吉僕從四人養馬八匹坐馬
一匹都統子副都統男等来京各準随僕從四
人養馬五匹坐馬一匹長史護衞參領佐領騎
都尉雲騎尉驍騎校等僕從各一人養馬各三
匹坐馬各一匹随從領催驍騎閒散人等不準
帶僕止準坐馬一匹乾隆二十七年奉
旨禮部餧養蒙古賓客之馬館著裁去照坐馬例折
給銀兩十月初一日起三月三十日止又議準
固倫公主原定養馬六十五匹今裁去二十匹
準給四十五匹和碩公主原定六十匹今裁去
二十匹準給四十匹郡主原定五十匹今裁去
十五匹準給三十五匹縣主原定四十匹今裁
去十匹準給三十匹郡君原定三十五匹今裁
去十匹準給二十五匹縣君原定二十五匹今
裁去五匹準給二十匹鄉君原定十匹今裁去
二匹準給八匹宗女原定八匹今裁去二匹準
給六匹固倫公主之固倫額駙和碩公主之和
碩額駙原定三十五匹今裁去十匹準給二十
五匹郡主之和碩額駙原定三十五匹今裁去
十匹準給二十五匹縣主之多羅額駙郡君之
多羅額駙原定二十五匹今裁去五匹準給二
十匹縣君之固山額駙原定十五匹今裁去五
匹準給十匹鄉君額駙原定八匹今裁去二匹
準給六匹科爾沁三親王一貝勒原定六十五
匹今裁去二十匹準給四十五匹親王原定六
十匹今裁去二十匹準給四十匹郡王原定五
十匹今裁去十五匹準給三十五匹貝勒原定
四十匹今裁去十匹準給三十匹貝子原定三
十五匹今裁去十匹準給二十五匹公原定二
十五匹今裁去五匹準給二十匹扎薩克台吉
塔布囊仍照原例養馬十匹毋庸議減公主子
孫台吉婣戚台吉原定十五匹今裁去五匹準
給十匹台吉原定八匹今裁去二匹準給六匹
都統子副都統男等原定五匹今裁去一匹準
給四匹長史護衞參領佐領騎都尉雲騎尉驍
騎校原定三匹今裁去一匹準給二匹均照坐
馬例折銀在本院銀庫關領又議準台吉僕
從四名其中亦有以少報多以無作有之弊應
給與二名口糧不論其多寡有無畫一辦理
一賓館順治年間定科爾沁三親王一貝勒及
公主等来京奏除内親王以下民公侯伯内大
臣侍衞及一品官咸蟒袍補服出郊迎接由禮
部備茶餞送亦如之均請
旨遵行康熙二十六年題準科爾沁等十旗王以
下台吉等以上来請
聖安進貢今年停其在
皇城内撥房令於會同館内安置三十三年覆
準内外館居住来朝之蒙古原委理藩院及光
禄寺官筆帖式各二人驗看給發什物戸禮工
三部止委司官筆帖式各一人兩處驗給實難
周徧嗣後戶工兩部加委旗員筆帖式各二人
分行内外館遇蒙古到日各項廩給照數速發
所給草照穀草七斤之數若有短少將該管官
員筆帖式承發之吏一并題參
一限期康熙六十一年議準凡額駙等尚主之
後未往蒙古地方者按其應得口糧折銀支給
居住
京師之公主等回家時仍分别給與路費来時不
計限期供應廩給凡額駙親屬公主之子孫自
親王以下台吉以上凡繫姻戚来京者皆得展
限居住非姻戚之王等以下扎薩克台吉以上
来京者均予十日廩給平時来貢之台吉予五
日收納貢物之後再給五日都統以下来使均
予五日廩給又議準内扎薩克王等来京均
定限四十日正副使亦如之雍正元年議準
公主等下嫁蒙古成婚之後久住
京師與蒙古無甚裨益嗣後公主等下嫁蒙古非
特旨留京者不得過一年之限若因疾病或有娠不
能即往者令將情節奏明展限二年奏準下
嫁蒙古之公主郡主等如欲来京者並令請
旨不得擅来
京師其奉
旨来京者均定以限期照例供給内扎薩克額駙準
住四十日公主郡主等準住六十日如限滿後
仍欲留京者亦須奏明再支供給五年定
御前行走之額駙台吉等所供廩給毋庸勒限随居
住之日給與乾隆九年議準蒙古額駙台吉
等擢於
御前行走與擢於
乾清門行走既有分别則其住京之例亦應酌量
除擢於
御前行走者毋庸定限外其擢於
乾清門行走之額駙台吉等仍定限四十日令其
起行
一教養順治十六年題準台吉等有願入
内廷随侍者由院具題交與内大臣雍正九年
諭從前
皇考時曾將蒙古子弟留内教養應將蒙古王貝勒貝
子公扎薩克等之子年十五歲以上者令其来京教
養交與理藩院請旨欽此遵
旨議準行文内扎薩克六會盟長將各王貝勒貝子公
大台吉等之子年十五歲以上賦性聰敏已經
出痘者開具年歲造册送院並行文喀爾喀等
各扎薩克一例辦理十年議準擢於
乾清門行走之台吉未授品級者皆照伊等應得
品級給與頂帶補服嗣後擢於
乾清門行走之台吉等悉照此例乾隆十六年
奉
旨乾清門行走未得品級之科爾沁台吉喀喇沁塔
布囊著賞給應得品級嗣後有擢於乾清門未得
品級之台吉塔布囊皆著照此例給與品級
一廩給芻牧折價康熙四十六年議準蒙古玉
台吉等来京除所騎馬駝交館飼養外坐馬草
料及煮料柴薪仍行給與其餘口糧食物等項
停其戶禮工三部領取仍照該部所定之價減
十分之一折銀支給使衆蒙古得以自便共沾
實惠六十一年議準自固倫公主以下官員
以上随来僕從原定每日給銀二分五釐應加
增一半定為僕從一人日給銀五分其宗女亦
應酌給口糧路費再固倫額駙本身口糧原定
日給銀七錢三分應加增七分日給八錢公之
壻本身口糧路費原定日給銀四錢應加增一
錢日給五錢扎薩克台吉本身口糧原定日給
銀七錢四分應加增二錢六分日給銀一兩若
額駙公主郡主暨蒙古王福晉與台吉妻夫婦
同来往者口糧并為一分支給坐馬養馬仍各
照例分給雍正三年議準公主等坐馬日給
料三升二合四撮穀草羊草各一束柴斤半王
台吉及一應官員兵丁人等坐馬日給料四升
榖草羊草各一束柴一斤按定例柴一斤價銀
二釐六毫六絲料一斛價銀一兩二錢榖草一
束價銀一分五釐羊草一束價銀六釐五毫一
絲嗣後坐馬草料及煮料柴薪亦應照從前口
糧食物之例減定價十分之一折銀支給均於
本院庫銀内動用年終彙數奏銷十二年議
準常住在京之蒙古非暫来者可比從前喀爾
喀郡王厄魯特貝勒之廩給均照定例裁減一
半嗣後常住在京之蒙古除
御前行走者不議外餘皆照例減半給與此等常住
之人無須飼養馬駝並將草料折價一幷停給
一廩給定數康熙六十一年議準固倫公主本
身及随從人等口糧每日共給銀六兩三錢五
分坐馬草料每日共給銀八錢六分九釐一毫
三絲公主来京路費銀四十兩七錢九分回家
路費銀四十兩一錢九分随從五十人每日共
給路費銀三錢和碩公主本身及随從人等口
糧每日共給銀五兩二錢五分坐馬草料每日
共給銀七錢五分三釐二毫四絲二忽公主来
京進喜峯口給路費銀十八兩五錢進張家口
給銀十八兩進古北口給銀十七兩公主回家
出喜峯口給路費銀二十五兩五錢九分出張
家口給銀二十五兩九分出古北口給銀二十
四兩九分随從四十人每日共給路費銀三錢
郡主本身及奴婢每日共給銀四兩三錢七分
五釐坐馬草料每日共給銀五錢七分九釐四
毫二絲郡主回家路費銀十五兩一錢奴婢三
十五人每日共給路費銀二錢縣主本身及奴
婢每日共給銀三兩五錢坐馬草料每日共給
銀四錢六分三釐五毫三絲六忽縣主回家路
費銀八兩五分奴婢三十人每日共給路費銀
一錢八分郡君本身及奴婢每日共給銀二兩
八錢五分坐馬草料每日共給銀三錢四分七
釐六毫五絲二忽郡君回家路費銀六兩五錢
五分奴婢二十五人每日共給路費銀一錢五
分縣君本身及奴婢每日共給銀二兩八分坐
馬草料每日共給銀二錢三分一釐七毫六絲
八忽縣君回家路費銀三兩八錢奴婢二十人
每日共給路費銀一錢二分鄉君本身及奴婢
每日共給銀一兩二分五釐坐馬草料每日共
給銀一錢七分三釐八毫二絲六忽鄉君回家
路費銀二兩四錢九分奴婢十人每日共給路
費銀五分宗女本身及奴婢每日共給銀九錢
二分五釐坐馬草料每日共給銀一錢七分三
釐八毫二絲六忽宗女回家路費銀二兩奴婢
八人每日共給路費銀四分固倫公主之固倫
額駙和碩公主之和碩額駙本身及随從人等
每日共給銀四兩坐馬草料每日共給銀四錢
四釐八絲二忽額駙回家出喜峯口給路費銀
二十五兩五錢九分出張家口給銀二十五兩
九分出古北口給銀二十四兩九分随從二十
五人每日共給路費銀一錢五分郡主之和碩
額駙本身及僕從每日共給銀三兩二錢五分
坐馬草料每日共給銀二錢六分九釐三毫八
絲八忽額駙回家路費銀十五兩一錢僕從二
十五人每日共給路費銀一錢三分縣主之多
羅額駙本身及僕從每日共給銀二兩一分坐
馬草料每日共給銀二錢六分九釐三毫八絲
八忽額駙回家路費銀八兩五分僕從二十人
每日共給路費銀一錢郡君之多羅額駙本身
及僕從每日共給銀一兩八錢一分五釐坐馬
草料每日共給銀二錢六分九釐三毫八絲八
忽額駙回家路費銀六兩五錢五分僕從十五
人每日共給路費銀八分縣君額駙本身及僕
從每日共給銀一兩三錢三分五釐坐馬草料
每日共給銀二錢二釐四絲一忽額駙回家
費銀三兩八錢僕從十人每日共給路費銀五
分鄉君額駙本身及僕從每日共給銀一兩一
分坐馬草料每日共給銀六分七釐三毫四絲
七忽額駙回家路費銀二兩四錢九分僕從六
人每日共給路費銀三分科爾沁土謝圖卓里
克圖達爾漢三親王本身及随從人等每日共
給銀七兩三錢五分坐馬草料每日共給銀一
兩一分二毫五忽来京進喜峯口給路費銀十
八兩五錢進張家口給銀十八兩進古北口給
銀十七兩回家出喜峯口給路費銀二十五兩
五錢九分出張家口給銀二十五兩九分出古
北口給銀二十四兩九分随從四十人每日共
給路費銀三錢科爾沁達爾漢親王旗貝勒本
身及随從人等每日共給銀六兩三錢坐馬草
料每日共給銀一兩一分二毫五忽来京進喜
峯口給路費銀十八兩五錢進張家口給銀十
八兩進古北口給銀十七兩回家出喜峯口給
路費銀二十五兩五錢九分出張家口給銀二
十五兩九分出古北口給銀二十四兩九分随
從三十人每日共給路費銀一錢八分各部落
親王本身及随從人等每日共給銀六兩三錢
五分坐馬草料每日共給銀一兩一分二毫五
忽回家給路費銀十二兩八錢随從四十人每
日共給路費銀三錢郡王本身及随從人等每
日共給銀五兩三錢五分坐馬草料每日共給
銀六錢七分三釐四毫七絲回家給路費銀七
兩八錢八分随從三十五人每日共給銀二錢
貝勒本身及随從人等每日共給銀三兩四錢
坐馬草料每日共給銀五錢三分八釐七毫七
絲六忽回家給路費銀五兩随從三十人每日
共給路費銀一錢八分貝子本身及随從人等
每日共給銀二兩九錢坐馬草料每日共給銀
四錢四釐八絲二忽回家給路費銀三兩七錢
随從二十五人每日共給路費銀一錢五分公
本身及随從人等每日共給銀二兩四錢一分
坐馬草料每日共給銀二錢六分九釐三毫八
絲八忽回家給路費銀三兩七分随從二十人
每日共給路費銀一錢二分扎薩克台吉本身
及僕從每日共給銀一兩六錢一分坐馬草料
每日共給銀二錢二釐四絲一忽回家給路費
銀七錢五分僕從十人每日共給路費銀五分
公主之孫台吉本身及僕從每日共給銀一兩
五錢三分五釐坐馬草料每日共給銀二錢二
釐四毫一忽回家給路費銀二兩五錢七分僕
從六人每日共給路費銀三分有婣戚之台吉
本身及僕從每日共給銀一兩一錢六分坐馬
草料每日共給銀二錢二釐四絲一忽回家給
路費銀七錢五分(自此以下随從僕人不給路費)台吉本身及
僕從每日共給銀九錢二分坐馬草料每日共
給銀六分七釐三毫四絲七忽回家給路費銀
七錢五分都統子本身及僕從每日共給銀三
錢八分坐馬草料每日共給銀六分七釐三毫
四絲七忽回家日給路費銀一分副都統男本
身及僕從每日共給銀三錢二分坐馬草料每
日給銀六分七釐三毫四絲七忽回家日給路
費銀一分長史護衞參領佐領騎都尉雲騎尉
驍騎校等本身及僕從每日共給銀一錢五分
坐馬草料每日給銀六分七釐三毫四絲七忽
回家日給路費銀一分随從領催驍騎閒散人
等每日給本身銀五分若别行差遣来京加銀
二分坐馬草料每日給銀六分七釐三毫四絲
七忽回家日給路費銀一分是年十二月議
準蒙古王等既因
聖祖仁皇帝大事来京其本身廩給應遵
旨於常額之外親王郡王日各增給銀一兩一錢貝勒
貝子和碩公主之和碩額駙日各增銀五錢五
分公多羅額駙固山額駙扎薩克台吉及婣戚
台吉等日各增銀一錢六分台吉等日各增給
銀一錢二分雍正十三年十月議準因
世宗憲皇帝大事来京之蒙古王等於照常廩給之外
親王郡王日各增給銀五錢五分貝勒貝子和
碩額駙郡主額駙縣主額駙日各增給銀二錢
七分五釐公郡君額駙縣君額駙鄉君額駙扎
薩克台吉公主之子孫婣戚台吉等日各增給
銀一錢八分三釐台吉等日各增給銀一錢一
分至循例進貢之王台吉等仍照常廩給不必
加增
一燕饗
國初定年節来朝之蒙古王等均著於歲除
賜燕一次新正
賜燕二次越日五旗王府各設燕一次康熙十五
年定蒙古進貢之副都統長史等皆令與燕
一賞賚
國初定内扎薩克固倫公主和碩公主親王以下
公以上請安進貢来京本身無賞如固倫公主
和碩公主親王郡王遣使請安者来使賞給洋
段一彭段一三梭布十有二僕從布四郡主郡
君貝勒貝子公来使賞給彭段一布八僕從布
三進貢来京之台吉都統子男副都統賞給大
段一彭段一布十有二參領佐領騎都尉雲騎
尉達爾漢等賞給洋段一彭段一布七王府長
史一二三等護衛典儀閒散人等賞給彭段一
布六本身不来遣使前来進貢者来使賞給彭
段一布四此外随伊主前来者均無賞至有婣
戚之台吉等本身不来準遣使請安進貢其餘
小台吉以下驍騎校以上本身不来不準遣使
順治十年定歸化城進貢官員各賞給裘帽
鞾帶弓矢鞍轡白金有差十一年題準年節
来朝之王等賞給品物均於
午門外頒賜十八年題準蒙古等以私事来京
者止給行糧不加賞賚康熙九年題準年節
来朝之歸化城土默特都統等各賞三等漆鞍
一段七茶一簍十三年題準賞年節来朝之
王貝勒貝子公台吉等各分等次親王雕鞍一
銀茶筩茶盆各一段三十六茶五簍郡王雕鞍
一銀茶筩一段二十九茶四簍貝勒雕鞍一銀
茶筩一段二十二茶三簍貝子漆鞍一銀茶盆
一段十有四茶二簍鎮國公輔國公各漆鞍一
銀茶盆一段十茶二簍一二等台吉漆鞍一段
七茶一簍三四等台吉漆鞍一段五茶一簍科
爾沁土謝圖卓里克圖達爾漢三親王加賞甲
冑一副段八扎薩克圖郡王加賞銀茶盆一段
六二十四年定内扎薩克四十九旗每年遣
進羊酒聽事人賞給彭段一布八僕從布三
四十年議準蒙古額駙於郡主等薨逝後續娶
者銷去額駙之號停其俸禄如郡主等薨逝後
不曾别娶仍留額駙之號給以俸禄五十四
年覆準鄂爾多斯請安進貢照伊来使品級賞
給諸物交與内務府武備院製造竢起程時賞
給又覆準賞年例来朝之王貝勒貝子公台
吉等段疋雕鞍銀茶筩茶盆黃茶等物各照價
直折銀賞給其有加賞甲胄段幣者亦按數折
銀加賞五十五年
諭近来所賞蒙古衣帽撒袋腰刀鞍轡段疋茶布等物
實為粗陋嗣後如賞内扎薩克喀爾喀照定價略減
折銀賞給如賞歸化城西藏厄魯特俄羅斯著内務
府武備院製造賞給仍詳議具奏欽此遵
旨議準親王以下台吉以上應賞器物親王酌量折給
銀四百三十兩郡王酌給銀三百十有七兩貝
勒酌給銀二百三十八兩貝子酌給銀百五十
兩公酌給銀百十有七兩扎薩克台吉酌給銀
七十六兩一二等台吉酌給銀六十三兩三四
等台吉酌給銀五十三兩再科爾沁親王三人
各加銀七十二兩扎薩克圖郡王加銀七十三
兩永為例
一行圍康熙六十一年奏準蒙古随圍之多羅
郡王四人各賞緯帽一綿龍段袍一糚段褂一
鍍金環佩帶一副氊韈皮鞾各一雙腰刀一瓖
綠松石珊瑚撒袋一副弓矢全貝勒四人貝子
二人公四人各賞給緯帽段袍段褂佩帶氊韈
皮鞾如前不給腰刀撒袋弓矢扎薩克一等台
吉一人賞如貝勒等惟不給段褂台吉塔布囊
都統副都統參領佐領侍衛總管副管驍騎校
等共計四百二十二人各賞官用段一随圍驍
騎長槍手鳥槍手前鋒護軍領催哈嘛爾嚮導
捕戶等共計千七百四十二人各賞銀六兩牽
駝馬人及蒙古王等之閒散随從人共計五百
八十五人各賞銀三兩毛青布一乾隆六年
奏準此番管理圍場並無王等無庸議外其管
理圍場之科爾沁敖漢翁牛特喀喇沁等處貝
勒三人貝子一人公三人多羅額駙一人固山
額駙一人台吉塔布囊七十二人侍衛官員二
百二十五人皆照康熙六十一年之例賞給其
随圍之驍騎捕戶人等共千八百十有一人照
舊例賞銀六兩外遵
旨各加賞銀三兩牽駝馬人趕車人等共二百九十
六人照舊例賞銀布外遵
旨各加賞銀一兩五錢再貝勒公等之護衛官員亦
應照前例各賞毛主月布一銀三兩奉
旨科爾沁土謝圖親王等十五人各加賞緯帽一頂
糚段衣一襲佩帶靴韈各一事科爾沁達爾漢親
王等三人各加賞刀一弓矢全撒袋一副上用龍
段一塔布囊敏珠爾拉布坦加賞腰刀一弓矢全
撒袋一副哈嘛爾行走三十一人各加賞官用段
一額駙策凌雖未随圍亦照随圍親王之例賞給
一分其賞給之物交伊子公車布登扎布寄去
十二年議準嗣後前往哨鹿圍場請安随圍之
王貝勒貝子公台吉等止賞段疋者按數賞給
若賞賜衣服亦酌量折給段疋
一俸幣固倫公主俸銀千兩俸段三十和碩公
主俸銀二百兩俸段十有二郡主俸銀百五十
兩俸段十縣主俸銀百兩俸段八郡君俸銀五
十兩俸段六縣君俸銀四十兩俸段五鄉君俸
銀三十兩俸段四固倫公主之固倫額駙俸銀
三百兩和碩公主之和碩額駙俸銀二百兩俸
段各九郡主額駙俸銀百兩俸段八縣主之多
羅額駙俸銀五十兩俸段五郡君之多羅額駙
俸銀四十兩俸段四縣君之固山額駙俸銀三
十兩俸段三科爾沁土謝圖卓里克圖達爾漢
三親王俸銀二千五百兩俸段四十其餘親王
俸銀二千兩俸段二十五科爾沁扎薩克圖郡
王俸銀千五百兩俸段二十其餘郡王俸銀千
二百兩俸段十有五貝勒俸銀八百兩俸段十
有三貝子俸銀五百兩俸段十鎮國公俸銀三
百兩俸段九輔國公俸銀二百兩俸段七扎薩
克台吉俸銀百兩俸段四一等子俸銀二百五
兩二等子百九十二兩五錢三等子百八十兩
一等男俸銀百五十五兩二等男百四十二兩
五錢三等男百三十兩一等輕車都尉俸銀百
有五兩二等輕車都尉九十二兩五錢三等輕
車都尉八十兩騎都尉俸銀五十五兩雲騎尉
俸銀四十二兩五錢雍正七年
諭蒙古王以下扎薩克一等台吉以上著通行增賞俸
銀一倍再閒散一等台吉從前無俸亦著照從前扎
薩克一等台吉所食俸銀百兩之數賞給嗣後著戶
部會同理藩院於年終將倍賞之處請旨欽此十
年議準
乾清門行走之一等台吉歲給俸銀百兩二等八
十兩三等六十兩四等四十兩
一振䘏
國初定蒙古如遇災荒令附於該扎薩克及各旗
富戸喇嘛人等設法養贍如仍不敷該會内人
等共出牛羊協濟養贍仍將協濟被災人口數
目造册送院倘連歲饑饉該會内力乏不能養
濟著盟長會同該扎薩克等一同具報到院由
院請
旨遣官察勘發帑振濟將該扎薩克王貝勒貝子公
台吉等次年俸銀豫行支取一并入於振濟項
内使用振濟後該扎薩克王等仍不能養䘏屬
下又至窮困者即將窮困之戸徹出給與該會
内賢能扎薩克等養贍康熙三十年遣官五
路分察蒙古各旗佐領内貧人奉
旨前蒙古等處盜賊稀少今乃日見奏報良由窮困所
致彼擕妻挾子前来若盡行收留彼無遺類矣今爾
等往會彼屬王貝勒及耆老軰計議作何長久營生
使貧人得所不致邊土流亡確議具奏欽此遵
旨議準衆蒙古王貝勒以下耆老什長以上謹遵
恩旨嚴行曉諭各旗嗣後均擇水草佳處游牧輕役減
税務求永遠營生之道今先察明貧乏之戶著
本旗扎薩克及富戶喇嘛等撫養不足則各旗
公助牛羊每貧台吉給牛三頭羊十五隻每貧
人給牛二頭羊十隻令其孳育永作生理勿為
盜賊亦不致流亡取具衆旗承領養贍貧人數
目印給一并送院注册存案倘日後有以貧窮
告者照册將該管扎薩克議處有告振不實者
仍治以罪雍正元年
諭郭爾羅斯乏食白都訥倉糧頗多即將此米散振但
止給與米糧餬口並無産業何以為生向者給産業
買牲餼之事皆委富戸富戶苟且塞責所給蒙古之
物浮報數倍蒙古並不得實惠科爾沁一旗與他蒙
古不同世為國戚恪恭㢲順歴今百有餘年今聞伊
屬下之人乏食朕心軫惻著齎帑銀三萬兩往振再
差大臣一人司官一人往郭爾羅斯旗下將實在窮
苦並無牲餼之人察明數目按伊戸口足用之數給
與乳牛羊隻欽此又
諭今年口外蒙古地方雖獲豐收但科爾沁敖漢等十
六處扎薩克地方收穫未豐宜加特恩科爾沁五旗
著賞銀三千兩此項銀交與見今在京科爾沁王等
帶去將科爾沁土謝圖親王等五旗未能豐收者察
明賞給敖漢等十一旗著賞銀六千兩可簡司官二
人分兩路送往會同各該扎薩克將未能豐收者察
明賞給欽此五年
諭索倫達虎里等處兩年馬匹牲畜多有倒斃豐歉不
一兵丁生計稍艱著動戸部帑銀五千兩交總管副
都統與將軍公同商酌養育索倫窮苦之人及賞給
效力兵丁欽此乾隆十一年奏準烏蘭察布一盟
會六旗遭旱蒙古益窮見據該扎薩克等及各
旗有牲畜富戸咸已兼顧養贍應加鼓勵請將
此次養贍窮蒙古人内辦理旗務王台吉等如
後遇罰牲之案視其養贍人數多寡將應罰之
牲按數抵銷閒散台吉官員人等入於勤勞公
事人内亦按其養贍人數多寡一例分賞罪罰
牲畜以示奬勵十二年
諭據差往察覈拯救蘇尼特等六旗被災貧人之尚
書奏稱烏朱穆秦四旗被災較輕其下二萬餘口
貧窮蒙古均并於該旗養贍無庸拯救等語該扎
薩克等如此辦理雖繫其分内之事朕甚嘉之著
特加恩此四旗内養贍貧人之王貝勒貝子公等
著賜俸半年其無俸之副台吉量賜銀四十兩小
台吉二十兩官員白丁喇嘛入於賞給罪罰牲畜
之内均照去年烏蘭察布之盟施恩辦理欽此
二十七年議準哲里穆召烏達卓索圖三會盟
所屬游牧尚有可耕之地是以康熙年間議令
三盟長之扎薩克等每旗各設一倉每年秋收
後各佐領下壯丁每丁輸糧一斗貯倉以為歉
收振濟之用其收放數目並未定有奏銷之例
嗣後三盟長各扎薩克於每年秋收後將收納
支放實數各造具印册報院年終彙奏
欽定大清會典則例卷一百四十一
