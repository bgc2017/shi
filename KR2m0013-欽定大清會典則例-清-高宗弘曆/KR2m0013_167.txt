欽定大淸會典則例卷一百六十三
内務府
掌儀司三
一停止祭神康熙六十一年
聖祖仁皇帝大事内務府總管
乾淸宮總管内監率掌儀司官司俎官内監人等
奉請
坤寧宮祭
神殿
神位恭送
堂子安奉百日内
坤寧宮停止祭
神
堂子停止挂紙釋服後委官齋戒監繪
神像百日後選擇吉期
坤寧宫安
神行祭祀禮百日内朔望祭
奉先殿素服行禮樂設而不作次年停止
保和殿等處筵燕雍正元年元日
世宗憲皇帝素服綴冠纓於
壽皇殿大門外行禮三月十八日
聖祖仁皇帝聖誕
世宗憲皇帝素服綴冠纓於
几筵前行禮百日後進
天鐙不進
萬壽鐙(除服後進)次年
太和門
太和殿
中和殿
保和殿
坤寧宫張挂門神對聯其餘
宫殿皆不張挂雍正十三年
世宗憲皇帝大事一應停止事宜均與康熙六十一年
同康熙五十六年
仁憲皇太后大事
坤寧宫百日内停止祭
神
堂子百日内停止挂紙百日内朔望祭
奉先殿素服行禮樂設而不作次年停止
保和殿等處筵燕
天鐙照常安設不設
萬壽鐙(除服後進)
太和門
太和殿
中和殿
保和殿
坤寧宫及供
佛處張挂門神對聯其餘
宫殿皆不張挂康熙十三年
仁孝皇后大事内務府總管
乾淸宫總管内監率掌儀司官司俎官内監奉請
乾淸宫祭
神殿
神位恭送
堂子安奉百日内停止祭
神
堂子停止挂紙百日後選擇吉期
坤寧宫安
神行祭祀禮雍正九年
孝敬憲皇后大事未曾移請
神位
堂子每月仍挂紙二十七日内朔望祭
奉先殿素服行禮樂設而不作百日後進
天鐙及
萬壽鐙
宫殿均張挂門神對聯諸
皇子處不挂
皇貴妃之事如十日内奉移
殯宫
大内十日停止祭
神十日後奉移則奉移前停止祭
神十日内奉移素服十日十日後奉移奉移以前皆素
服
貴妃之事
大内停止祭
神五日
妃三日
嬪二日近支親王喪
聞大内停止祭
神三日近支郡王
特旨停止祭
神者遵行
一成服齊集康熙六十一年
聖祖仁皇帝大事
世宗憲皇帝截髮辮成服二十七日除服百日後請髮
孝敬憲皇后剪髮去耳環成服二十七日除服後帶銀
耳環百日後換金耳環
仁壽皇太后宫及宫眷
乾清宫内庭宫眷咸剪髮去耳環成服二十七日
除服大葬後帶銀耳環仍素服二十七月後換
金耳環近支王等繫為子者截髮辮成服二十
七日除服百日剃頭福晉剪髮去耳環成服二
十七日除服帶耳環二十七月内皆素服
皇女公主剪髮去耳環額駙截髮辮成服二十七
日除服帶耳環百日剃頭二十七月内皆素服
皇孫摘冠纓成服
皇孫福晉去耳環成服二十七日除服百日剃頭
帶耳環二十七月内皆素服
皇孫女公主去耳環額駙摘冠纓成服二十七日
除服百日帶耳環剃頭二十七月内皆素服
宫内女子内監等剪髮去耳環截髮辮成服二十
七日除服帶耳環百日剃頭内府三旗官員護
軍領催各執事人等皆截髮辮内府三旗官員
人等妻室皆剪髮去耳環成服二十七日除服
帶耳環百日剃頭其恭理喪儀王公大臣及
几筵前内府執事官員人等男婦皆二十七日除服以
上人員二十七月至
几筵前仍素服守護
壇
廟
堂子
奉先殿
壽皇殿
坤寧宮祭
神殿各
陵寝官員内監人等停給孝服免摘冠纓仍百日剃頭
見有親喪及家有出喜痘人等暫停給孝服仍
百日剃頭在京王以下有頂帶官員以上百日
内不嫁娶一年内不燕會不作樂直省文武各
官一年内不作樂百日内不嫁娶軍民人等百
日内不作樂一月内不嫁娶初喪日起親王以
下有頂帶官員以上每日三次齊集至二十七
日止其致祭日仍齊集(下並同)近支王公福晉公
主等二十七日内每日二次齊集以後分二班
每日一次齊集至百日止外藩公主福晉以下
佐領三等侍衞妻以上初喪三日内每日二次
齊集三日後止内府三旗官員各執事男婦其
齊集禮同雍正十三年
世宗憲皇帝大事
皇帝截髮辮成服百日内孝服百日後請髮綴冠纓
素服至
几筵前仍去冠纓孝服二十七月行除服禮祭畢除服
皇后剪髮去耳環成服二十七日後帶銀耳環素服
至
几筵前仍孝服二十七月除服換金耳環
皇太后宫及宫眷
乾清宫内庭宫眷咸剪髮去耳環成服二十七日
除服帶銀耳環二十七月内皆素服行除服禮
致祭畢換金耳環近支王等繫為子者截髮辮
成服二十七日除服百日剃頭仍素服至
几筵前不綴冠纓二十七月後綴冠纓福晉剪髮去耳
環成服二十七日除服帶耳環二十七月内皆
素服
皇女公主剪髮去耳環額駙截髮辮成服二十七
日除服帶耳環百日剃頭二十七月内皆素服
皇孫摘冠纓
宫内女子内監等剪髮去耳環截髮辮成服二十
七日除服帶耳環百日剃頭内府三旗官員護
軍領催各執事人等皆截髮辮内府三旗官員
人等妻室皆剪髮去耳環成服二十七日除服
帶耳環百日剃頭其恭理喪儀王公大臣及
几筵前内府執事官員人等男婦皆二十七日除服以
上人員二十七月至
几筵前仍素服不綴冠纓王以下各官一年内不嫁娶
二十七月内不燕會不作樂軍民人等一月内
不嫁娶百日内不燕會不作樂各省文武官員
百日内不嫁娶一年内不燕會不作樂軍民人
等二十七日不嫁娶百日内不燕會不作樂餘
與康熙六十一年同康熙五十六年
仁憲皇太后大事
聖祖仁皇帝截髮辮成服二十七日除服百日後請髮
寧壽宮宮眷剪髮去耳環成服二十七日除服帶耳
環
乾清宮内庭宮眷去耳環成服二十七日除服帶
銀耳環百日後換金耳環裕憲親王福晉繫為
子媳剪髮去耳環成服二十七日除服帶耳環
皇子繫為孫者摘冠纓
皇子福晉去耳環成服二十七日除服
皇女公主去耳環額駙摘冠纓成服二十七日除
服帶耳環百日剃頭
皇孫女公主額駙與
皇女公主額駙同
寧壽宮内女子内監尚茶尚膳男婦咸剪髮去耳環
截髮辮成服二十七日除服帶耳環百日剃頭
紫禁城内除
寧壽宫直班人員成服外其餘守衞大臣侍衞官員
護軍人等
乾清宫尚茶尚膳人員皆停給孝服惟素服摘冠
纓二十七日後綴冠纓百日剃頭
仁憲皇太后婣戚恭理喪儀貝子大臣及
几筵前内府執事官員人等男摘冠纓女去耳環成服
二十七日除服帶耳環百日剃頭各處
行宫内監等摘冠纓二十七日内素服百日剃頭
守護
壇
廟
堂子
奉先殿
坤寧宫祭
神殿各
陵寢官員内監人等停給孝服免摘冠纓仍百日剃頭
見有親喪及家有出喜痘人等暫停給孝服仍
百日剃頭初喪日起親王以下有頂帶官員以
上每日二次齊集三日後每日一次齊集至奉
移後止致祭日仍齊集(致祭齊集下並同)近支王公福
晉公主及
仁憲皇太后近派婣戚人員命婦等二十七日内每日
二次齊集以後分二班每日一次齊集至百日
止外藩公主福晉以下二品命婦以上初喪三
日内每日一次齊集三日後止内府三旗官員
各執事男婦奉移前每日二次齊集奉移後三
旗分為三班每日一旗二次齊集大祭後分為
六班每日一班二次齊集至百日止𤼵引日三
旗婦女一百八十人乘馬隨送雍正元年
仁壽皇太后大事
世宗憲皇帝截髮辮成服二十七日除服
孝敬憲皇后剪髮去耳環成服二十七日除服帶銀耳
環百日後換金耳環
仁壽皇太后宫宫眷剪髮去耳環成服二十七日除服
帶耳環
乾清宫内庭宫眷去耳環成服二十七日除服帶
銀耳環百日後換金耳環近支王公内繫為子
者截髮辮成服近支王公福晉夫人内繫為子
媳者皆剪髮去耳環成服二十七日除服帶耳
環百日剃頭
皇子繫為孫者摘冠纓
皇子福晉去耳環成服二十七日除服
皇女公主去耳環額駙摘冠纓成服二十七日除
服帶耳環百日剃頭
皇孫女公主額駙與
皇女公主額駙同
仁壽皇太后宫内女子内監尚茶尚膳男婦咸剪髮去
耳環截髮辮成服二十七日除服帶耳環百日
剃頭
紫禁城内除
寧壽宮直班人員成服外其餘守衞大臣侍衞官員
護軍人等
乾清宫尚茶尚膳人員等皆停給孝服惟素服摘
冠纓二十七日後綴冠纓百日剃頭
仁壽皇太后婣戚恭理喪儀王公大臣及
几筵前内府執事官員人等男摘冠纓女去耳環成服
二十七日除服帶耳環百日剃頭餘皆與康熙
五十六年同康熙十三年
仁孝皇后大事
聖祖仁皇帝期服用白紡絲服初祭日除服
乾清宫内庭宫眷去耳環成服初祭日隨除服
仁孝皇后宮内女子内監等皆剪髮去耳環截髮辮成
服二十七日除服帶耳環百日剃頭内府三旗
官員人等妻室去耳環成服二十七日除服帶
耳環百日剃頭
仁孝皇后婣戚及
几筵前内府執事官員人等男婦皆成服男摘冠纓女
去耳環至二十七日除服帶耳環百日剃頭初
喪日起親王以下有頂帶官員以上每日二次
齊集初祭後每日早一次齊集至二十七日止
其致祭日仍齊集(下並同)近支王公福晉公主及
仁孝皇后近派婣戚人員命婦等二十七日内每日二
次齊集以後分二班每日一次齊集至百日止
外藩公主福晉以下男爵妻及侍衞妻以上初
喪日起每日二次齊集初祭後每日一次齊集
至二十七日止内府三旗官員各執事男婦其
齊集禮同雍正九年
孝敬憲皇后大事
世宗憲皇帝期服用白紡絲服初祭日除服
乾清宫内庭宮眷去耳環成服初祭日隨除服
皇子成服二十七日除服百日剃頭
皇女公主去耳環額駙摘冠纓成服二十七日除
服帶耳環百日剃頭餘均與康熙十三年同
乾隆十三年
孝賢皇后大事
皇帝期服用白紡絲服行初祭禮禮畢除服如遇
親臨至
几筵前仍不綴冠纓二滿月後綴冠纓請髮
乾清宫内庭宫眷去耳環成服二十七日除服
皇子截髮辮成服居喪次百日後剃頭素服周年
内進
宫至
几筵前仍孝服周年後素服綴冠纓二十七月行除
服禮致祭時仍孝服祭畢除服
皇子福晉剪髮去耳環成服居喪次百日後帶耳
環素服周年内進
宫至
几筵前仍孝服周年後素服帶耳環二十七月行除
服禮致祭時仍孝服祭畢除服
皇女公主去耳環額駙摘冠纓成服二十七日除
服帶耳環百日剃頭二十七月内咸素服
孝賢皇后宫内女子内監等皆剪髮去耳環截髮辮
成服百日除服帶耳環剃頭内府三旗官員人
等妻室去耳環成服二十七日除服帶耳環百
日剃頭
皇后婣戚恭理喪儀王公大臣及
几筵前内府執事官員人等男婦皆百日除服剃頭
帶耳環各處
行宫内監等皆摘冠纓二十七日内素服百日剃
頭以上人員周年内至
几筵前仍不綴冠纓素服
皇太后隨侍人員於百日剃頭後至
几筵前綴冠纓
皇帝扈從人員於次年元旦起至
几筵前綴冠纓餘與康熙十三年同
皇貴妃之事
皇貴妃所生
皇子截髮辮摘冠纓成服二十七日除服百日剃
頭
皇子福晉剪髮去耳環成服二十七日除服帶耳
環諸
皇子諸皇子福晉摘冠纓去耳環有
旨命成服者成服二十七日除服剃頭帶耳環
皇貴妃所生
皇女去耳環額駙摘冠纓成服二十七日除服帶
耳環百日剃頭
皇貴妃適孫孫婦摘冠纓去耳環成服二十七日
除服百日剃頭帶耳環如承重與
皇子同孫女額駙成服與
皇女額駙同
皇貴妃宫内女子内監等皆剪髮去耳環截髮辮
成服二十七日除服帶耳環百日剃頭
皇貴妃婣戚摘冠纓去耳環成服二十七日除服
剃頭帶耳環辦理喪儀王公大臣摘冠纓成服
奏派近支王公等及内務府總管一人散秩大
臣三人侍衞九十人成服皆二十七日除服剃
頭派尚茶尚膳人員成服皆二十七日除服百
日剃頭内務府三旗佐領内管領下官員人等
及伊等妻室除三分之一成服二十七日除服
剃頭帶耳環惟本屬二内管領下人員百日剃
頭初喪日起親王以下四品官以上公主福晉
以下一品命婦以上及
皇貴妃婣戚人員命婦内務府官員婦人等每日
按次齊集奉移後止其致祭日仍齊集(下同)内務
府成服官員各執事男婦奉移前每日二次齊
集奉移後派男婦各二十人每日二次齊集至
百日止
貴妃之事
貴妃所生
皇子截髮辮摘冠纓成服二十七日除服百日剃
頭
皇子福晉剪髮去耳環成服二十七日除服帶耳
環諸
皇子諸皇子福晉摘冠纓去耳環有
旨命成服者成服二十七日除服剃頭帶耳環
貴妃所生
皇女去耳環額駙摘冠纓成服二十七日除服帶
耳環百日剃頭
貴妃適孫孫婦摘冠纓去耳環成服二十七日除
服百日剃頭帶耳環如承重與
皇子同孫女額駙成服與
皇女額駙同
貴妃宫内女子内監等皆剪髮去耳環截髮辮成
服二十七日除服帶耳環百日剃頭
貴妃婣戚摘冠纓去耳環成服二十七日除服帶
耳環百日剃頭奏派近支王公等及内務府總
管一人内大臣三人侍衞六十人成服皆二十
七日除服剃頭派尚茶尚膳男婦成服二十七
日除服百日剃頭内務府三旗佐領内管領下
官員人等及伊等妻室除三分之一成服二十
七日除服剃頭帶耳環本屬二内管領下人員
百日剃頭初喪日起親王以下四品官以上公
主福晉以下一品命婦以上及
貴妃婣戚人員命婦内務府官員婦人等每日三
次齊集奉移後止致祭日仍齊集(下同)内務府成
服官員各執事男婦每日二次齊集奉移後除
男婦各十人每日二次齊集至百日止
妃之事
妃所生
皇子截髮辮摘冠纓成服二十七日除服百日剃
頭
皇子福晉剪髮去耳環成服二十七日除服帶耳
環
諸皇子摘冠纓有
旨命成服者成服初祭日除服剃頭
妃所生
皇女去耳環額駙摘冠纓成服二十七日除服帶
耳環百日剃頭
妃適孫孫婦摘冠纓去耳環成服二十七日除服
帶耳環百日剃頭如承重與
皇子同孫女額駙成服與
皇女額駙同
妃宫内女子内監等皆剪髮去耳環截髮辮成服
二十七日除服帶耳環百日剃頭
妃婣戚成服大祭日除服百日剃頭奏派近支王
公等及内務府總管一人散秩大臣三人侍衞
六十人成服二十七日除服剃頭派尚茶尚膳
人員成服二十七日除服百日剃頭本屬一内
管領下人員男婦成服二十七日除服百日剃
頭初喪日起王以下三品官以上福晉公主以
下一品命婦以上及内務府官員婦人等每日
二次齊集奉移後止致祭日仍齊集内務府成
服官員各執事男婦齊集禮與
貴妃同
嬪之事
嬪所生
皇子截髮辮摘冠纓成服二十七日除服百日剃
頭
皇子福晉剪髮去耳環成服二十七日除服帶耳
環
嬪所生
皇女公主去耳環額駙摘冠纓成服二十七日除
服帶耳環百日剃頭
嬪適孫孫婦摘冠纓去耳環成服大祭禮畢除服
帶耳環百日剃頭如承重與
皇子同孫女額駙成服與
皇女額駙同
嬪宫内女子内監等皆剪髮去耳環截髮辮成服
二十七日除服帶耳環百日剃頭
嬪婣戚成服二十七日除服百日剃頭奏派近支
王公等内務府總管一人成服(無出者不奏派)大祭日
除服剃頭派尚茶尚膳人員成服二十七日除
服百日剃頭本屬内管領一人及内管領下男
婦内一半成服二十七日除服百日剃頭初喪
日起王以下一品官以上公主福晉以下一品
命婦以上及内務府官員婦人等每日二次齊
集奉移後止致祭日仍齊集内務府成服官員
各執事男婦齊集禮與
妃同
貴人之事
貴人所生
皇子截髮辮摘冠纓成服二十七日除服百日剃
頭
皇子福晉截髮去耳環成服二十七日帶耳環
貴人所生
皇女去耳環額駙摘冠纓成服二十七日除服帶
耳環百日剃頭
貴人適孫孫婦摘冠纓去耳環成服二十七日除
服帶耳環百日剃頭如承重與
皇子同孫女額駙成服與
皇女額駙同
貴人宫内女子内監等皆截髮去耳環截髮辮成
服二十七日除服帶耳環百日剃頭
貴人婣戚成服二十七日除服帶耳環百日剃頭
如有
皇子成服奏派近支王公等成服内務府總管一
人成服皆二十七日除服剃頭派委本屬内管
領一人及内管領下男婦内一半成服二十七
日除服百日剃頭初喪日起貝勒以下一品官
以上貝勒夫人以下一品命婦以上内務府官
員婦人等每日一次齊集奉移後止致祭日仍
齊集(下同)男不摘冠纓女不去耳環内務府成服
官員各執事男婦每日一次齊集奉移後除男
婦各十人每日一次齊集至百日止
一
梓宫以枏木為之漆四十九次渾飾以金寳牀以杉
木為之髤以黃黃糚龍叚套上設織九龍黃叚
褥糚龍叚褥閃叚褥各一織金梵字陀羅尼黃
叚衾繡九龍黃叚衾各一内襯織金五色梵字
陀羅尼叚五各色織金龍采叚八凡十有三層
梓宫套用織龍黃叚發引日束以紅片金叚三帷帳
用黃叚繡九龍瀝水用天青叚繡行龍頂幨用
天青叚繡九龍
几筵設花梨木寳榻黃糚龍叚套上設黃叚繡龍褥
寳榻前設花梨木供案白綾案衣上設銀香鼎
燭臺花缾前設花梨木香几一黃龍叚几衣設
銀博山鑪香合匕箸缾左右設花梨木几二設
銀燭檠羊角鐙又左右設把蓮花缾几二制如
前設簮金把蓮缾各一次設
册寳几各一備陳
册寳凡饌案承案牲几皆髤以黃用黃糚龍叚引旛
用織九龍片金叚大昇轝幨帷咸用織金五采
龍黃叚轝髤以黃用黃絨䋲舁尉一百二十八
人(城内仍用八十人)舁旛用三十二人咸服紅絹團花
遜衣戴插黃翎氊帽
列后衾褥用明黃織金五采九鳳叚内襯梵字陀羅
尼叚五各色糚龍采叚四凡九層
梓宫套用織鳳帷帳繡穿花九鳳榻縟繡穿花鳳引
旛大昇轝幨帷皆織九鳳餘並同
皇貴妃金棺亦以枏木為之漆三十五次髤以黃
繪金雲龍文大牀髤以黃黃雲叚套上設織龍
叚糚叚閃叚等褥三梵字陀羅尼衾織龍叚衾
各一内襯五色梵字陀羅尼叚五糚龍采叚二
凡七層金棺套用明黃行龍糚叚發引日束以
紅片金叚三帷帳瀝水皆用黃雲叚頂幨用天
青倭叚榻髤以黃設褥用糚龍黃叚榻前設供
案陳銀鼎五供羊角鐙博山鑪饌筵案衣皆用
黃雲叚引旛用紅片金叚(以下皆同)大轝幨帷皆用
明黃雲叚轝髤以黃用金黃絨䋲舁夫九十六
人(城内仍用八十人)舁旛用三十二人(以下皆同)服遜衣同
帽插秋香色翎
貴妃金棺以杉木為之漆十有五次(以下皆同)髤以金
黃繪金雲龍大牀髤以金黃上設金黃龍叚糚
叚閃叚等褥梵字陀羅尼衾糚叚衾各一内襯
三色梵字陀羅尼叚三采叚二凡五層金棺套
用香色糚龍叚發引日束以紅片金叚三帷帳
用香色五采襴龍叚瀝水用天青行龍糚叚頂
幨用天青倭叚榻髤以金黃金黃糚叚套上設
香色糚龍叚褥供案陳方鑪一方燭臺方花缾
各二悶鐙一博山鑪香合匕箸缾饌筵案衣皆
用金黃糚花叚大轝頂幨用香色襴龍叚轝髤
以金黃用金黃絨䋲舁夫八十人帽插金黃翎
(以下同)
妃金棺髤以金黃大牀髤以金黃金黃糚花叚套
設金黃龍叚糚叚閃叚等褥三梵字陀羅尼衾
糚叚衾各一内襯三色梵字陀羅尼叚三采叚
二凡五層金棺套用金黃龍叚發引日束以紅
雲叚三(以下同)帷帳用金黃五采襴龍叚瀝水用
天青行龍糚叚頂幨用天青倭叚榻褥用金黃
糚龍叚供案陳設及饌筵案衣皆與
貴妃同大轝頂幔用金黃五采襴龍叚轝髤以金
黃用金黃絨䋲舁夫用八十人
嬪金棺髤以金黃套用金黃雲叚帷帳用金黃雲
叚瀝水用石青行龍糚叚頂幨用天青倭叚榻
褥用金黃糚叚饌筵案衣皆用金黃雲叚大轝
幨帷用金黃雲叚瀝水用天青行龍糚叚轝髤
以金黃用金黃絲繩舁夫用六十四人餘與
妃同
貴人以下梵字陀羅尼衾陀羅尼叚候
欽賜金棺髤以朱内襯采叚三層金棺套用紅叚發
引日束紅叚三帷帳用紅五采襴龍叚瀝水用
天青行龍糚叚榻褥用紅糚花叚饌筵案衣用
紅叚大轝頂幔用紅襴龍叚瀝水用天青行龍
糚叚大轝髤以朱紅絲繩舁夫六十四人服綠
布繪團花衣戴插紅翎帽
常在采棺以杉木為之髤以朱𤼵引日束紅叚
三帷帳瀝水榻褥皆用青雲叚頂幨用青倭叚
饌筵案衣用紅叚答應以下用藍叚大轝頂幔
皆用青雲叚答應用藍雲叚𤼵引日束以紅紬
三大轝髤以朱紅絲繩舁夫四十八人舁旛夫
八人插紅翎帽綠布衣答應以下皆用青素叚
舁夫同
皇太子金棺以枏木為之漆三十五次髤以黃繪
金雲龍文大牀髤以秋香色秋香色糚叚套設
織龍叚糚叚閃叚等褥三織金梵字陀羅尼衾
秋香色龍叚衾各一内襯梵字陀羅尼叚五采
叚二凡七層金棺套用秋香色龍叚𤼵引日束
以紅片金叚三帷帳用秋香色五采襴龍叚瀝
水用天青行龍糚叚頂幨用天青倭叚榻褥用
秋香色龍叚大轝幨帷皆用秋香色襴龍叚瀝
水用秋香色行龍糚叚轝髤以秋香色用秋香
色絨繩舁夫用九十六人(城内仍用八十人)舁旛用三
十二人服紅遜衣戴插秋香色翎帽
皇子采棺以杉木為之漆十有五次髤以朱繪金
雲龍大牀髤以朱紅叚套設糚龍叚閃叚等褥
織金梵字陀羅尼衾糚龍叚衾各一内襯梵字
陀羅尼叚采叚凡五層采棺套用紅襴龍叚發
引日束紅叚三帷帳用紅襴龍叚瀝水用金黃
行龍糚叚頂幨用天青倭叚榻褥用金黃糚叚
大轝幨帷用紅襴龍叚瀝水用金黃行龍叚轝
髤以朱用紅絨繩舁夫八十人服綠團繡獅團
花衣戴插紅翎帽
一祗告
列聖大喪是日遣官素服祗告於
奉先殿後殿祝版内書孝孫皇太子御名
一啟奠
列聖奉移前期晩夕於
几筵前設果饌一筵並列果饌二十七席於丹陛左右
皇帝詣
几筵前獻酒祭酒行禮其近支王公大臣
御前大臣侍衞等有
旨令入者方得入與
列后奉移前期晩夕於
几筵前設果饌一筵獻酒祭酒行禮同
一奠獻點香燭
列聖
列后初周内每朝晡日中三設奠晝夜點香燭初周後
至三周日設午奠一次點香燭三次每月朔望
仍三奠
皇貴妃百日内三設奠晝夜點香燭百日後至三
周日一奠朔望仍三奠點香燭三次三周後至
奉移
園寢月朔望一奠點香燭一次
貴妃三周月内日三設奠晝夜點香燭百日内朝
晡二設奠點香燭二次初周内朔望一奠點香
燭一次
妃二周月内日三設奠晝夜點香燭百日内朝晡
二設奠點香燭二次百日後至初周朔望點香
燭一次
嬪初周月内日三設奠晝夜點香燭百日朝晡二
設奠點香燭二次
貴人大祭以前朝晡二設奠晝夜點香燭百日内
日中一奠點香燭一次如遇道場日二設奠點
香燭二次凡三設奠午奠均以午時三刻朝
晡奠正月雨水日起每朝以辰時二刻晡以申
時二刻二月春分日起朝以辰時初刻晡以申
時初刻三月榖雨日起朝以辰時初刻晡以申
時初刻四月小滿日起朝以卯時三刻晡以申
時一刻五月夏至日起朝以卯時二刻晡以申
時二刻六月大暑日起朝以卯時三刻晡以申
時一刻七月處暑日起朝以辰時初刻晡以申
時初刻八月秋分日起朝以辰時一刻晡以申
時三刻九月霜降日起朝以辰時二刻晡以申
時二刻十月小雪日起朝以辰時三刻晡以申
時一刻十一月冬至日起朝以辰時初刻晡以
申時初刻十二月大寒日起朝以辰時三刻晡
以申時一刻凡二設奠朝以辰刻晡以未刻一
設奠以午刻凡設奠時如值日月交食則相時
之早晩或移於前數刻或移於後數刻
一
梓宫大事發引日由
宫中起至
殯宫内府佐領官員撒颺紙錢
皇貴妃
妃
嬪由
紫禁城外
貴人以下由
皇城外起至殯所皆内府官員護軍執事人撒颺
紙錢奉移
陵寢沿塗撒颺至
蘆殿大葬日撒颺至
寳城亦如之
官學
一景山官學康熙二十四年奉
旨看來内府竟無能書射之人應設學房簡選材堪書
射者令其學習視其所學簡選好者錄用頑劣不及
者即行革退其學房著在朕常見處設立學習人等
自然盡心應在何處設立著即議奏欽此遵
旨議凖北上門兩旁有官房三十間設立清漢書官學
將内府佐領内管領下閒散幼童簡選三百六
十名分定清書三房漢書三房清書三房每房
各設教習三人於内府執事人及閒散人内選
取老成可為師範者補授漢書三房每房各設
教習四人移咨禮部於生員内考取文理優通
者補授再委府屬司官五人管理學房事務督
率驍騎四名看守六房設服役人十有二名以
備灑掃凡内府人有家貧不能讀書者聽其入
學肄業應用噐物於各該處支取二十九年
奉
旨簡選内閣善書射之中書三人補授滿教習令教清
書照常食俸其内府選取之教習給以執事人錢糧
三十四年奏準内府三旗每滿洲佐領下各
選取學生八人旗鼓佐領下四人内管領下六
人共定為三百八十八人五十二年奉
旨於新科進士内簡選老成者充教習雍正元年議
準將記名之新進士挨次充補並令一人充萬
善殿教習三年議準教習闕由禮部移咨吏
部將候選舉人並移咨國子監將選拔副榜貢
生具奏
欽命大臣考取充補三年期滿由内務府總管引
見得
旨咨送吏部分班銓選九年議準於滿教習額内
委署主事一人再於學生内簡選四人辦理册
籍文移之事乾隆四年覆準兼管官學司官
五人内專委二人令其每日在學稽察學務除
應辦司務外停其外差又覆準學生月給銀
一兩三年一次奏委官考試一等以筆帖式用
二等以庫使庫守用三等仍留學讀書四等革
退
一萬善殿官學康熙三十五年奉
旨交出内監十三人著學習漢書其教習之人於雲南
帶來人内簡選通曉漢文者令其教授再委掌儀司
内監二名照管其讀書之處於蕉園内閒房酌量敷
用修理給與五十一年奉
旨蕉園教習著於景山官學教習内簡選一人令其教
授五十二年奏準蕉園教習移於萬善殿照景山
官學例給與錢糧等物
一咸安宫官學雍正七年奏準設立咸安宫官
學漢書十二房每房設漢教習一人清書四房
每房設滿教習一人再設教射三人教國語三
人按各房教授其簡選學生於八旗及内府三
旗滿洲貢監生員官學生及閒散人内擇其俊
秀者充補每旗不得過十人所用滿漢教習如
景山官學考取之例乾隆二年奉
旨以新進士充補咸安宫教習四年奏準咸安宮
漢教習闕於新進士及舉人内考取充補又
議準咸安宮學生三年考試一次除考列一二
等奉
旨以七品八品筆帖式補用外其餘考列一等者賞
官用叚一疋筆二十枝墨十笏二等官用叚半
疋筆十枝墨五笏十年奉
旨改為五年考試一次十二年奉
旨嗣後考列一二等者著照前例減半賞給
藥房
一職掌順治十年置内藥房屬總管首領内監
經理設繙譯筆帖式八人書吏四名領催四名
聽事碾藥服役人三十名太醫院合藥醫生二
十名康熙十年奉
旨改書吏為漢字筆帖式十二年設六品庫掌二人
二十二年增設漢字筆帖式四人二十五
年裁汰六品庫掌設未入流庫掌二人三十
年裁總管首領内監委内管領一人内副管領
二人兼管三十三年增内管領下服役人十
名為合藥醫生三十四年裁繙繹筆帖式一
人雍正七年奏準增召募合藥民醫生六名
内管領下合藥醫生四名聽事碾藥服役人四
名於聽事碾藥服役人三十四名内委署領催
四名又奏準鑄給藥房圖記乾隆五年奏
準增委辦事司官二人增設主事一人於筆帖
式内委署庫掌二人十年定於領催内委署
催長一人仍食領催錢糧十八年奏準裁内
管領下醫生四名召募民醫生六名
一供用順治初年定每年自小暑日起至處暑
日凡應安設香薷湯之處具奏安設又定每
年除夕前期將各處應用蒼术數目具奏交送
乾隆五年奏準凡和合丸散膏丹令太醫院
簡委所屬醫官會同本處官監視修合又奏
準太醫院委官交送藥料令太醫院醫官詳慎
驗視擇其佳者交送備用
一奏銷順治初年定藥房需用藥味陸續𤼵票
於太醫院委官處傳取自本年七月二十一日
至次年七月二十日所有用過藥味數目斤兩
造具黃册繕摺交内藥房總管内監具奏後咨
太醫院於戶部支領錢糧又定藥房備用人
參每次奏請斤數不等支用將完將服人參等
職名及用過斤兩數目繕摺具奏復請備用得
旨移付廣儲司支領又定每年處暑後將用過香
薷湯藥味數目斤兩繕摺交内藥房執事侍等
具奏咨太醫院於戶部支領錢糧乾隆四年
奏準嗣後所用藥味數目斤兩每三月一次繕
摺具奏咨太醫院於戸部支領錢糧香薷湯所
用藥味亦入於此摺内彙奏毋庸别奏五年
奏準所用藥味各立文案每月一次將用存數
目呈明存案仍照原議三月一次具奏再將舊
管新收開除實在數目繕造黃册於次年五月
内具奏八年奏準藥味内除鹿茸等三十一
味不準折耗外其隨從出外車載藥味不免潮
濕霉變及揉碎之處均準其據實開除再庫貯
藥味有易於折耗者亦準其分别開除
欽定大清會典則例卷一百六十三
