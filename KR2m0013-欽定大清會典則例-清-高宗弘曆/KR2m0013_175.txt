欽定大清會典則例卷一百七十一
八旗都統
一編旗設官
太祖高皇帝辛丑年滿洲生齒日繁諸國歸服人衆設
四旗以統之以純色為辨曰黃旗曰白旗曰紅
旗曰藍旗每旗下以三百人為一牛彔每牛彔
設額貞一(牛录矢名先是出兵校獵每人各取一矢十人設長以領之其長為牛彔)
(額貞至是廣三百人為一牛彔)甲寅年削平諸國中外臣民
歸附者衆增設四旗以初設四旗為正黃正白
正紅正藍增設之旗為鑲黃鑲白鑲紅鑲藍黃
白藍均鑲以紅紅鑲以白合為八旗統率滿洲
蒙古漢軍諸衆八旗編設滿洲牛彔三百有八
蒙古牛彔七十有六漢軍牛彔十有六每五牛
彔設一甲喇額貞五甲喇設一固山額貞每固
山額貞左右設兩梅勒額貞天命元年增編
滿洲牛彔二七年增編滿洲牛彔一八年
增編蒙古牛彔一天聰三年增編滿洲牛彔
一四年增編蒙古牛彔十漢軍牛彔二五
年增編蒙古牛彔一六年增編蒙古牛彔三
七年增編蒙古牛彔一八年
諭嗣後我國家設官及城邑名皆當易以國語勿仍襲
總兵副將參將游擊備禦等舊名凡賞冊書名悉為
釐定五備禦之總兵為一等公一等總兵官為一等
昂邦章京二等總兵官為二等昂邦章京三等總兵
官為三等昂邦章京一等副將為一等梅勒章京二
等副將為二等梅勒章京三等副將為三等梅勒章
京一等參將為一等甲喇章京二等參將為二等甲
喇章京游擊為三等甲喇章京備禦為牛录章京代
子為分得撥什庫章京為小撥什庫旗長為壯達屯
撥什庫仍舊名凡管理不論官職管固山者即為固
山額貞管梅勒者即為梅勒章京管甲喇者即為甲
喇章京管牛彖者即為牛彔章京管巴牙喇纛額貞
即為纛章京管巴牙喇甲喇額貞即為甲喇章京其
瀋陽稱曰天眷盛京赫圖阿喇城曰天眷興京毋得
仍襲漢語舊名皆照我國新定者稱之若不遵新定
之名仍稱漢字舊名者是不奉國法恣行悖亂者也
察出决不輕恕欽此是年增編滿洲牛彔四蒙古
牛彔四漢軍牛彔十有六九年設蒙古八旗
旗色與滿洲八旗同每旗設固山額貞一人梅
勒章京二人甲喇章京二人分統所編蒙古各
牛彔是年增編滿洲牛彔一蒙古牛彔二十
五漢軍牛彔十崇德元年增編蒙古牛录一
漢軍牛彔一二年漢軍始立二旗每旗設固
山額貞一人分統所編漢軍牛彔是年增編
蒙古牛录一漢軍牛彔六三年增編漢軍牛
彔二四年以漢軍二旗分為四旗是年增
編蒙古牛彔一漢軍牛彔三五年增編滿洲
牛彔一漢軍牛彔二七年以漢軍四旗分為
八旗旗色設官與滿洲蒙古八旗同是年增
編蒙古牛彔三漢軍牛彔百八年增編滿洲
牛彔一漢軍牛彔九九年增編蒙古牛彔二
順治元年增編滿洲牛彔一蒙古牛彔二漢
軍牛彔四二年增編滿洲牛彔二蒙古牛彔
二漢軍牛彔十有二三年增編蒙古牛彔一
漢軍牛彔十有七四年禮部遵
旨議定固山額貞昂邦章京纛章京梅勒章京甲喇章
京牛彔章京噶布什賢噶喇昂邦噶布什賢章
京皆管兵官銜不論世爵大小有無授此官者
即照此銜稱之凡箭號等項亦書此銜於上其
世爵昂邦章京改為精竒尼哈番梅勒章京改
為阿思哈尼哈番甲喇章京改為阿達哈哈番
牛彔章京改為拜他喇布勒哈番半箇前程改
為拖沙喇哈番其在部院官及各直省駐防章
京官銜仍照舊是年增編漢軍牛彔四五
年增編漢軍牛彔三七年增編蒙古牛彔二
漢軍牛彔一八年增編滿洲牛彔三漢軍牛
彔二十年增編蒙古牛彔一漢軍牛录一
十六年鑄八旗都統二十四印十七年
諭嗣後固山額貞清字仍稱固山額貞漢字稱為都統
梅勒章京清字仍稱梅勒章京漢字稱為副都統甲
喇章京清字仍稱甲喇章京漢字稱為參領牛录章
京清字仍稱牛录章京漢字稱為佐領昂邦章京清
字仍稱昂邦章京漢字稱為總管烏貞超哈清字仍
稱烏貞超哈漢字稱為漢軍欽此又定噶布什賢
噶喇昂邦漢字稱為前鋒統領纛章京漢字稱
為護軍統領噶布什賢章京漢字稱為前鋒參
領巴牙喇章京漢字稱為護軍參領噶布什賢
壯達漢字稱為前鋒校巴牙喇壯達漢字稱為
護軍校分得撥什庫漢字稱為驍騎校康熙
元年增編滿洲佐領一蒙古佐領一三年增
編滿洲佐領一四年增編滿洲佐領二蒙古
佐領一五年增編滿洲佐領三六年增編
滿洲佐領十有二蒙古佐領二七年增編滿
洲佐領八蒙古佐領三漢軍佐領一八年增
編滿洲佐領二十三蒙古佐領六漢軍佐領二
九年增編滿洲佐領六蒙古佐領二十年
增編蒙古佐領一十一年增編滿洲佐領二
十七蒙古佐領十十二年增編滿洲佐領七
漢軍佐領三十三年增編滿洲佐領三十五
蒙古佐領四十四年增編滿洲佐領一蒙古
佐領一漢軍佐領三十五年增編滿洲佐領
一十六年增編滿洲佐領一十八年增編
漢軍佐領五十九年增編滿洲佐領三漢軍
佐領一二十年增編滿洲佐領二漢軍佐領
五二十一年增編滿洲佐領六蒙古佐領二
二十二年增編滿洲佐領五漢軍佐領二十
四二十三年增編滿洲佐領一百三十有九
蒙古佐領二十五漢軍佐領五二十四年增
編滿洲佐領三漢軍佐領五二十五年增編
滿洲佐領一蒙古佐領一二十六年增編滿
洲佐領一蒙古佐領一三十二年增編蒙古
佐領一三十三年增編滿洲佐領五三十
四年增編滿洲佐領四十一蒙古佐領九又以
每甲喇參領一人因不敷用增設委署參領各
一人於世爵佐領及前鋒親軍護軍驍騎諸校
步軍尉内選擬正陪引
見補授三十六年增編滿洲佐領二三十七年
增編蒙古佐領一三十八年增編滿洲佐領
一漢軍佐領一四十年增編滿洲佐領二
四十一年增編滿洲佐領一四十三年增編
滿洲佐領一四十五年增編漢軍佐領一
五十三年八旗都統印信改鑄左右翼印每翼
給一印六十一年增編滿洲佐領三雍正
元年奉
旨向例每甲喇祇設參領一人因不敷用始委署一人
協理今將委署參領改為副參領著為例又奉
旨八旗每旗給一印共八印是年增編滿洲佐領一
又覆準八旗都統印信所有清文固山額貞
字樣額貞二字所關甚鉅非臣下印信可得濫
用應行改定以昭名分將固山額貞字樣改為
固山昂邦(漢名仍舊)伊都額貞改為伊都章京(漢名班領)
二年增編滿洲佐領一蒙古佐領二四年
奉
旨八旗都統印信仍照舊例給二十四印五年鑄給
八旗參領關防佐領圖記八年增編滿洲佐
領三九年增編漢軍佐領五十二年增編
滿洲佐領一十三年增編滿洲佐領一乾
隆元年覆準精竒尼哈番至拖沙喇哈番均未
定漢名請按封爵之制自成周以來公侯伯子
男列爵惟五秦漢時爵二十級並非世爵其世
襲者王以下惟有侯爵分縣侯鄉侯亭侯三等
至於唐宋並依周制爵分五等
本朝定制公侯伯之下未列子男之爵别立五等
世爵以視古法尤為隆備但未定漢文名稱誠
宜補入今擬精竒尼哈番一等者漢文稱為一
等子二等者為二等子三等者為三等子阿思
哈尼哈番一等者漢文稱為一等男二等者為
二等男三等者為三等男阿達哈哈番漢文稱
為輕車都尉仍分一等二等三等拜他喇布勒
哈番漢文稱為騎都尉拖沙喇哈番漢文稱為
雲騎尉十六年增恩騎尉為七品二十一
年裁漢軍佐領四八旗佐領以乾隆二十二
年見數計之滿洲佐領鑲黃旗八十五有半(内宗)
(室一覺羅四新滿洲四蒙古九俄儸斯半)正黃旗九十二有半(内宗室三)
(覺羅四新滿洲四蒙古八有半朝鮮二)正白旗八十六(内宗室二覺羅四新)
(滿洲四蒙古二)正紅旗七十四(内覺羅三蒙古一朝鮮四)鑲白旗八
十四(内宗室一覺羅四蒙古四)鑲紅旗八十六(内覺羅四蒙古一)正
藍旗八十四(内宗室八覺羅四蒙古八)鑲藍旗八十六有半
(内覺羅四蒙古二有半)蒙古佐領鑲黃旗二十八正黃旗
二十四正白旗二十九正紅旗二十二鑲白旗
三十一鑲紅旗三十二正藍旗三十鑲藍旗二
十五漢軍佐領鑲黃正黃正白旗各四十鑲白
正藍旗各三十正紅旗二十八鑲紅鑲藍旗各
二十九
一八旗方位順治元年議準
國家定鼎燕京分置八旗拱衛
皇居鑲黃旗居安定門内正黃旗居德勝門内並在
北方正白旗居東直門内鑲白旗居朝陽門内
並在東方正紅旗居西直門内鑲紅旗居阜城
門内並在西方正藍旗居崇文門内鑲藍旗居
宣武門内並在南方以寓制勝之意雍正六
年奏準鑲黃滿洲蒙古漢軍三旗自鼓樓嚮東
至新橋自新橋大街北口城根嚮南至府學衚
衕東口與正白旗接界滿洲官兵自鼓樓嚮東
循大街至經廠為第一參領下各佐領居址自
經厰循交道口轉南至棉花衚衕東口為第二
參領下各佐領居址自南鑼鼓巷北口至南口
南鑼鼓巷兩邊之鼓樓院方甎厰真武廟魚兒
衚衕福祥寺帽兒衚衕炒豆衚衕棉花衚衕兵
馬司前圓恩寺後圓恩寺局兒衚衕為第三參
領下各佐領居址自交道口大街嚮東循新橋
轉南至香兒衚衕東口為第四參領下各佐領
居址自香兒衚衕東口嚮南至府學衚衕馬將
軍衚衕大興縣騷達子衚衕土兒衚衕香兒衚
衕錢局周圍為第五參領下各佐領居址蒙古
官兵自交道口大街嚮北至安定門為第一參
領下各佐領居址自北鑼鼓巷南口至北口北
鑼鼓巷兩邊所有之倒抄衚衕經厰粉子亭謝
家衚衕伽藍殿法通寺淨土寺豆腐池兒衚衕
高古庵郎家衚衕碾兒衚衕為第二參領下各
佐領居址漢軍官兵自新橋大街嚮北至方家
衚衕為第一參領下各佐領居址自方家衚衕
嚮北至城根為第二參領下各佐領居址國子
監前後頭條二條三條衚衕方家衚衕國子監
大溝巷蕭家衚衕為第三參領下各佐領居址
栢林寺前鼓哨衚衕草厰王大人衚衕栢林寺
為第四參領下各佐領居址自北小街南口至
城根胡椒圈周圍手帕衚衕羊館衚衕針線衚
衕寬街為第五參領下各佐領居址正白滿
洲蒙古漢軍三旗與鑲黃旗接界之處自府學
衚衕東口嚮南至大市街報房衚衕東口與鑲
白旗接界之處自
皇城根至東大城根滿洲官兵自鑲黃旗接界處
之棉花衚衕東口循大街嚮南至大佛寺西北
角為第一參領下各佐領居址自大佛寺西北
角嚮南至報房衚衕西口為第二參領下各佐
領居址
皇城東邊寬街草厰衚衕取鐙衚衕晾榖厰弓弦
衚衕䨇塔衚衕為第三參領下各佐領居址西
大街内鐵獅子衚衕賈家衚衕汪芝麻衚衕魏
家衚衕十景花園馬大人衚衕大佛寺衚衕羊
尾衚衕山老兒衚衕喇叭營為第四參領下各
佐領居址自馬市口嚮東至大市街隆福寺周
圍之細小衚衕為第五參領下各佐領居址蒙
古官兵自府學衚衕東口循大街至五條衚衕
為第一參領下各佐領居址自五條衚衕至大
市街為第二參領下各佐領居址漢軍官兵自
新橋大街至東直門為第一參領下各佐領居
址北新倉海運倉興平倉南新倉舊太倉富新
倉相近為第二參領下各佐領居址自東直門
南小街北口宋姑娘衚衕口袋衚衕慧照寺王
家衚衕船板衚衕板橋衚衕為第三參領下各
佐領居址北新橋大街六七八九十條衚衕為
第四參領下各佐領居址北小街頭二三四五
條衚衕為第五參領下各佐領居址鑲白滿
洲蒙古漢軍三旗與正白旗接界之處自報房
衚衕嚮南至就日坊與正藍旗接界之處自
皇城根嚮東至大城根滿洲官兵自正白旗接界
處之東長衚衕東口循大街嚮南至院府衚衕
東口為第一參領下各佐領居址自院府衚衕
東口至長安坊為第二參領下各佐領居址東
安門大街兩邊翠花衚衕東長衚衕奶子府衚
衕燒酒衚衕錫鑞衚衕莱厰衚衕院府衚衕梯
子衚衕口袋衚衕理藩院後衚衕為第三參領
下各佐領居址自東長安坊嚮東至就日坊為
第四參領下各佐領居址自鐙市口大街西口
至東大市街嚮南兩大街之間椿樹衚衕西堂
子衚衕金魚衚衕煤炸衚衕帥府衚衕頭條二
條衚衕為第五參領下各佐領居址蒙古官兵
自大市街嚮南循大街至堂子衚衕為第一參
領下各佐領居址自堂子衚衕嚮南至就日坊
為第二參領下各佐領居址漢軍官兵自大市
街至小街為第一參領下各佐領居址自小街
至朝陽門為第二參領下各佐領居址祿米倉
周圍之啞巴衚衕方家衚衕為第三參領下各
佐領居址小街史家衚衕乾麫衚衕小啞巴衚
衕為第四參領下各佐領居址羊尾衚衕堂子
衚衕史大人衚衕羊乙賓衚衕總把衚衕為第
五參領下各佐領居址正藍滿洲蒙古漢軍
三旗與鑲白旗接界之處自就日坊至崇文門
由金水橋嚮東至大城根滿洲官兵自鑲白旗
接界處由長安坊嚮西至
長安左門為第一參領下各佐領居址自新街口
南至北口為第二參領下各佐領居址自宗人
府嚮南戶部周圍至中御河橋為第三參領下
各佐領居址自中御河橋至洪厰衚衕北口為
第四參領下各佐領居址自洪厰衚衕口嚮北
至長安坊街為第五參領下各佐領居址蒙古
官兵自就日坊至崇文門為第一參領下各佐
領居址自敷文坊東口至洪厰衚衕為第二參
領下各佐領居址漢軍官兵自就日坊觀音寺
衚衕嚮東至舉場西門為第一參領下各佐領
居址自羊肉衚衕西口嚮東至水磨衚衕為第
二參領下各佐領居址自表背衚衕西口至東
口為第三參領下各佐領居址自蘇州衚衕西
口嚮東至馬皮厰北口為第四參領下各佐領
居址自船板衚衕西口嚮東至馬皮厰南口為
第五參領下各佐領居址正黃滿洲蒙古漢
軍三旗自鼓樓嚮西至新街口大街北口城根
嚮南至馬狀元衚衕西口與正紅旗接界滿洲
官兵自鼓樓大街嚮西北藥王廟街南口至大
城根為第一參領下各佐領居址自北藥王廟
街南口嚮西循大街至八調彎南口為第二參
領下各佐領居址自八調彎南口循大街至德
勝門轉南至德勝橋為第三參領下各佐領居
址自鼓樓斜街循銀錠橋嚮西李廣橋至德勝
橋大街為第四參領下各佐領居址自松樹街
北口至南藥王廟為第五參領下各佐領居址
蒙古官兵自松樹街南口嚮西至德勝橋轉北
至宏善寺衚衕西口為第一參領下各佐領居
址自宏善寺衚衕西口至德勝橋為第二參領
下各佐領居址漢軍官兵自護國寺街至棉花
衚衕南口羅圈衚衕西口為第一參領下各佐
領居址自羅圈衚衕西口連棉花衚衕廊房衚
衕草厰衚衕為第二參領下各佐領居址自漿
家房東口至西口為第三參領下各佐領居址
自新街口嚮北至四條衚衕東口為第四參領
下各佐領居址自四條衚衕東口至城根及銅
井為第五參領下各佐領居址正紅滿洲蒙
古漢軍三旗與正黃旗接界之處自馬狀元衚
衕東口與鑲紅旗接界之處自
皇城根嚮西至大城根滿洲官兵自西直門大街
曹公觀之東至新街口轉南石老娘衚衕東口
為第一參領下各佐領居址自石老娘衚衕東
口嚮南至大市街轉南馬市東口為第二參領
下各佐領居址
皇城西邊馬状元衚衕太平倉衚衕毛家彎衚衕
紅籮厰衚衕拐棒衚衕為第三參領下各佐領
居址自大市街西邊驢肉衚衕帥府衚衕報子
衚衕臭皮衚衕石老娘衚衕為第四參領下各
佐領居址大市街西邊衛衣衚衕太平侯衚衕
五王侯衚衕車兒衚衕石碑衚衕寳禪寺帽兒
衚衕官衣庫衚衕為第五參領下各佐領居址
蒙古官兵自西直門大街南邊草厰衚衕柳巷
衚衕觀音寺衚衕陳線衚衕大覺寺衚衕為第
一參領下各佐領居址自大覺寺衚衕嚮南堅
厰翊教寺祖家街柵闌衚衕東觀音寺衚衕椿
樹衚衕苦水井為第二參領下各佐領居址漢
軍官兵自阜城門循大街至宫門口為第一參
領下各佐領居址自宫門口嚮東至馬石橋為
第二參領下各佐領居址馬石橋北邊蘇羅卜
衚衕回子營為第三參領下各佐領居址自回
子營嚮北至茶葉衚衕翠花街為第四參領下
各佐領居址自宫門口嚮北至葡萄園東口為
第五參領下各佐領居址鑲紅滿洲蒙古漢
軍三旗與正紅旗接界之處自羊肉衚衕嚮南
至瞻雲坊與鑲藍旗接界之處自
皇城根嚮西至大城根滿洲官兵自正紅旗接界
處之大市街嚮南至瞻雲坊轉東西長安坊為
第一參領下各佐領居址西安門大街南邊之
板場衚衕廊房衚衕醬房衚衕小醬房衚衕東
斜街細米衚衕為第二參領下各佐領居址自
細米衚衕嚮南饊子衚衕狗尾衚衕背隂衚衕
太僕寺街李閣老衚衕為第三參領下各佐領
居址自李閣老衚衕嚮南東夾道東嶽廟大悲
寺小東嶽廟演象所官磨坊為第四參領下各
佐領居址饊子衚衕嚮南堂子衚衕石虎衚衕
蜈蚣衛衚衕油房衚衕茶葉衚衕西夾道正溝
衚衕為第五參領下各佐領居址蒙古官兵以
大市街西邊粉子衚衕後泥窪十八半截豐盛
衚衕為第一參領下各佐領居址自豐盛衚衕
嚮北之兵馬司衚衕燕兒衚衕甎塔衚衕羊肉
衚衕為第二參領下各佐領居址漢軍官兵以
大市街西邊白廟衚衕半壁街為第一參領下
各佐領居址自白廟衚衕嚮北車子衚衕魚錢
衚衕沈篦子衚衕千張衚衕為第二參領下各
佐領居址自千張衚衕嚮南打磨厰半圈高井
口袋衚衕為第三參領下各佐領居址自口袋
衚衕嚮南施飯寺皮褲子衚衕東夾道衚衕為
第四參領下各佐領居址自東夾道衚衕嚮南
白廟衚衕刑部街為第五參領下各佐領居址
鑲藍滿洲蒙古漢軍三旗與鑲紅旗接界之
處自瞻雲坊至宣武門金水橋嚮西至大城根
滿洲官兵自鑲紅旗接界處由長安坊嚮東至
長安右門為第一參領下各佐領居址自振武坊
嚮北至
長安右門大街中府左府四眼井周圍為第二參
領下各佐領居址自河漕沿嚮東至石碑衚衕
文昌閣拴馬樁馬神廟衚衕為第三參領下各
佐領居址自獅子口嚮東由皮市南口轉北至
埽箒衚衕西口為第四參領下各佐領居址自
瞻雲坊嚮南至絨線衚衕轉東至河漕沿六部
口抽屜衚衕關帝廟衚衕牛肉彎為第五參領
下各佐領居址蒙古官兵自宣武門至絨線衚
衕西口油房衚衕南拴馬樁翠花衚衕棗樹街
為第一參領下各佐領居址中街半壁街前細
瓦厰新簾子衚衕舊簾子衚衕為第二參領下
各佐領居址漢軍官兵自瞻雲坊西邊包子街
東口至西口為第一參領下各佐領居址自手
帕衚衕東口至西口為第二參領下各佐領居
址自鐵匠衚衕東口至西口為第三參領下各
佐領居址自石駙馬大街東口嚮西至椶毛衚
衕為第四參領下各佐領居址自頭髮衚衕東
口嚮西至臭水河為第五參領下各佐領居址
一直班順治元年定
京師内城九門每門設城門領各二人城門吏各
二人指揮千戸(四年改為門千總下仿此)各二人驍騎二百
六十名礮手十有八名外城七門每門設城門
領各一人城門吏各一人指揮千戶各二人驍
騎礮手共七十名雍正二年議奏八旗官兵
看守倉庫與外藩進貢人之馬匹或有不肖匪
類強索直班兵丁錢財代為直班諺所稱坐地
虎者著直班官員呈報該旗都統送部從重治
罪奉
旨所議是既將坐地虎之處具奏都統等若不嚴察除
此惡習斷然不可直班都統即非本班若遇閒暇亦
當各察該管人等朕亦不時遣人往察若經察出將
直班大臣及該旗都統一幷議處其加意整飭之
六年覆準看守九門之滿兵均在城内今於崇
文門等八門之外建造營房每旗委滿洲蒙古
漢軍官四人驍騎校四人驍騎滿洲百二十名
蒙古漢軍各四十名馬二匹令其挈家居住正
藍旗於崇文門鑲藍旗於宣武門鑲白旗於朝
陽門鑲紅旗於阜城門正白旗於東直門正紅
旗於西直門鑲黃旗於安定門正黃旗於德勝
門外各旗均分為四班輪流看守每班官校各
一人驍騎五十名其每旗所委官四人内由該
旗引
見簡一人為營總八年奉
旨嗣後凡有差委驍騎營官兵看守之處皆著奏聞再
令看守有不可緩者即令看守補行具奏又議準
紫禁城内
寕夀宫牆東北隅令鑲黃旗滿洲西北隅鑲黃旗
蒙古漢軍正東正白旗漢軍正西
蹈和門正黃旗滿洲
文華殿門正白旗滿洲各委官一人領催一名兵
九名
東華門内庫鑲黃旗滿洲戸部銀庫鑲黃旗蒙古
漢軍各委官二人領催二名兵十有八名顔料
庫正黃旗滿洲蒙古漢軍官四人驍騎校四人
領催四名兵三十八名叚疋庫正白旗滿洲蒙
古漢軍官二人驍騎校二人兵五十名工部製
造庫正紅旗滿洲蒙古漢軍兵五名節慎庫鑲
紅旗滿洲光禄寺銀庫正藍旗漢軍刑部贓罰
庫鑲藍旗滿洲蒙古漢軍各委官一人領催一
名兵九名宗人府庫理藩院庫左翼四旗每庫
輪委官一人領催一名兵九名海運倉鑲黃旗
北新倉正黃旗儲濟倉鑲白旗裕豊倉鑲紅旗
各委滿洲蒙古漢軍官二人領催二名兵三十
八名舊太倉正白旗興平倉正紅旗南新倉鑲
白旗富新倉鑲紅旗各委滿洲蒙古漢軍官二
人領催二名兵十有八名萬安倉正紅旗滿洲
蒙古漢軍官四人領催四名兵三十一名禄米
倉正藍旗滿洲蒙古漢軍官二人領催二名兵
三十三名太平倉鑲藍旗滿洲蒙古漢軍官四
人領催四名兵四十一名戸部内倉正白旗滿
洲領催二名兵六名鴻臚寺
龍亭正紅旗滿洲蒙古漢軍兵八名
圓明園直月(今為直年)衙門左右翼各輪委領催一名
兵二名禮部庫西什庫宗人府空室八旗輪流
每處各委官一人領催一名兵九名工部濯靈
厰八旗漢軍輪委官四人兵二十名以上各晝
夜看守喀爾喀館圍牆於蒙古到日委正藍旗
滿洲蒙古漢軍官二人兵十名館門正藍旗官
一人領催一名兵九名俄羅斯館於俄羅斯到
日八旗滿洲蒙古漢軍共設班房十有六處每
四處委參領一人每處委官一人兵十有五名
館門輪委參領一人兵二十名外館於馬匹到
日八旗滿洲蒙古輪委官二人驍騎校二人兵
二十名後黃寺於蒙古使臣及喇嘛來使到日
八旗滿洲蒙古輪委官一人兵十名晝夜看守
均於回日徹退各直班官兵該管官不時稽察
如有曠誤者參奏交兵部議處十二年覆準
正陽門兩旁城門即於看守八門官兵内八旗共
委官四人驍騎校四人每旗各委驍騎十名按
翼看守十日一次更代每日按翼各委兵十名
晝夜廵宿率以為常如有曠誤不到者該管官
覈參乾隆五年奏準嗣後
駕幸口外滿洲蒙古漢軍三旗於城上設堆撥十有
五處委官十人看守參領二人廵察約束如遇
恭謁
陵寢及
行幸駐驆並逢年節封印後於城上設堆撥六處
各委官校與步軍營堆撥相間看守仍於滿洲
蒙古漢軍三旗會委參領一人令其約束二
十二年奏準
紫禁城内
文華殿
蹈和門銀庫三處守衛均易以護軍
一防禦火災康熙二十六年
諭昨夜正陽門外失火漢官皆不事撲滅但袖手旁觀
八旗都統副都統向不與直宿可於要地分班輪直
若偶遇火即為撲滅倘有傳集之事亦易齊聚欽此
雍正八年
諭嗣後或偶遇東南失火著正藍鑲白二旗往救西南
鑲藍鑲紅二旗東北鑲黃正白二旗西北正黃正紅
二旗若皇城之内每翼著二旗往救如此不致煩擾
於事有益將此傳諭步軍統領等見某處失火即報
知稍近該旗不可有誤欽此又奏準直火班之大
臣不令稽察他處以專責成有出差兼别職者
不準以官員代替即令其餘大臣輪直十年
奏準火班八處每處參領一人官員五人率領
催五名驍騎四十五名激筩八處每處參領一
人官員三人率領催三名驍騎二十七名十
一年覆準遇有救火之事停止八旗激筩將見
有激筩交步軍統領衙門備用其原設激筩堆
撥處官兵仍著在火班輪直倘各該旗汛地遇
有失火直班都統即於直班官兵内率領一半
前赴失火之處禁約閒雜人等不許在就近街
道中站立行走俾街道不致擁擠汲水可以速
到其餘一半官兵仍留該班處備用激筩即令
移貯步軍營其兵丁應需櫜鞬三十副仍存該
班處遇救火即令佩帶隨都統前往管束乾
隆六年議準八旗火班八處每處滿洲蒙古漢
軍三旗輪流都統或副都統一人參領二人官
八人領催八名驍騎七十二名設櫜鞬三十副
每班備官馬十匹備用十年奏準直火班之
三旗都統内如有别項執事差遣患病持服不
能到班情由其餘都統副都統如尚有三人即
照常直班若止剰一二人各該旗於正參領或
男以上官内簡賢能者一人直宿仍以職名送
兵部
欽定大清會典則例卷一百七十一
