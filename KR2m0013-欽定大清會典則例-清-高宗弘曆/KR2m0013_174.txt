欽定大清會典則例卷一百七十
領侍衞府
一
宮門宿衞三旗侍衞各分六班
乾清門
内左右門為内班左右翼侍衞各三十人侍衞班
領各一人署班領各一人率侍衞入直書坐門
禁夜守扃鑰
太和門為外班三旗侍衞什長各一人率侍衞曁
入侍衞班之親軍三十人入直每班以領侍衞
内大臣一人内大臣或散秩大臣一人統之(如領)
(侍衞内大臣或奉差或兼他職以内大臣散秩大臣奏簡署理)
中和殿以散秩大臣一人率外班侍衞親軍十人
入直
一
巡幸宿衞
御營以内大臣一人散秩大臣一人入直
御前大臣侍衞及
乾清門侍衞分五班更番入直
御營正門内班侍衞二十人侍衞班領一人前東
西隅侍衞各十人侍衞班領一人後東西隅侍
衞各十人署班領二人正門外侍衞什長三人
率入侍衞班之親軍三十人宿衞恭奉
慈輿行幸
皇太后行營正門侍衞班領一人侍衞十人後隅署班
領一人侍衞十人
一朝會扈從
皇帝御太和殿受朝前引侍衞二人自
乾清門後左門引至殿後止後扈大臣二人自
乾清門扈從(如繫宮内御前大臣自隨出後同)前引大臣十人
於
殿北階下立候
駕至前引十大臣按翼前導進
殿由左右趨至
寳座前北上東西面序立後扈大臣二人隨升於
御座後東西僉立豹尾班侍衞於
寳座下兩旁序立大朝日先於
中和殿行禮前引十大臣内大臣散秩大臣侍衞
與部院有執事官於
中和殿南兩旁序立均東西面北上
駕御中和殿座鴻臚寺官引東西班各官就拜位北
面立後扈大臣於
殿階視排班齊趨入班行三跪九叩禮
殿前後直班侍衞各就立處隨行三跪九叩禮畢
内大臣侍衞先由
太和殿後門趨入各供執事後扈二大臣進至階
下前引十大臣進至
御道左右
駕興導從如前
駕御太和殿慶賀禮成
駕還宮直日侍衞班領率豹尾班侍衞於
乾清門階下
御道左右行三跪九叩禮
御殿
賜茶前期行文禮部移取進
殿兩翼王公大臣職名如數分委侍衞至期侍衞
班領四人什長四人率侍衞隨尚茶正尚茶舁
茶案自
殿階二成左右升一成中階至
殿檐下侍衞等分立兩旁竢尚茶大臣進茶退侍
衞班領二人由左右門入
殿視三等以下侍衞各奉茶入先授王公次授後
扈前引大臣茶什長四人由左右次間門入視
侍衞徧及殿内外大臣及講官茶畢出隨茶案
由兩旁魚貫而退大燕日竢進酒大臣進酒
退内府執事官舉反坫至檐下
御前侍衞各奉巵酒進至
御前以待
親賜王公大臣酒領侍衞内大臣二人起立指示一
二等侍衞巡酒分賜王公百官皆令徧及失儀
者劾之外國來朝及召見使臣或於
便殿或於
駐蹕行宮前引後扈大臣皆侍班
御前侍衞
乾清門侍衞直日侍衞班領率豹尾班侍衞均於
殿内按翼序立其應入坐次王公大臣侍衞均由
領侍衞内大臣辦理
恩賜曲燕同
駕詣
皇太后宮行禮前引侍衞二人自
乾清門前導至
永康左門止
還宮導如前至
乾清門止前引大臣十人於
隆宗門内立豹尾班侍衞於
乾清門階下立候
駕至前引大臣按翼前導將至
慈寧門階止豹尾班侍衞隨至左右牆角止後扈大
臣隨升階
上行禮時在後僉立前引十大臣入於隨從
御前大臣班内按翼行禮禮成仍前引至
隆宗門内止
駕還宮後扈大臣率侍衞班領豹尾班侍衞赴
慈寧宮門外階下甬道左右行三跪九叩禮
御門聽政届時直班侍衞引部院翰林科道等官由
後左門入(日常入奏官亦均由侍衞引進)豹尾班侍衞於
乾清門階下左右牆角立領侍衞内大臣直班内
大臣侍衞於左右階下侍衞班領每翼一人於
階上左右楹前立
御前侍衞隨
駕出同
乾清門侍衞於
御榻兩旁立
上御座直日侍衞三人隨第一部奏事官至階下侍
衞止部臣升階奏事畢降階仍隨退各部依次
以三人隨進退如之至大學士等升階侍衞班
領各侍衞由左右階降同階下侍衞均退立於
螭頭左右竢大學士奏對退仍升階各就原處
立
駕還宮
御前侍衞隨入餘各退如
御箭亭侍衞二人前導至降輿處止豹尾班隨行掌
蓋於
御前擎蓋凡出入禁城
行幸亦如之
耕耤饗
先農禮成
御具服殿前引大臣於殿前階上立
駕詣耤田引至耕所竢進犁鞭畢前導往返三推禮
成引由觀耕臺午階升於
御座前左右侍立禮成右翼趨過同左翼由東階降
引出後扈大臣隨從如儀
御經筵日侍衞二人前導至文華門止後扈大臣隨
至
寳座左右僉立
御前侍衞
乾清門侍衞於
寳座後兩旁豹尾班於殿外階下均左右序立
一
宮禁扈從
皇太后
皇后
妃
嬪出入以
乾清門侍衞四人曁侍衞十人前導如出郊外前
引侍衞二十人其餘侍衞在豹尾班後扈從
一祭祀扈從
太和殿
躬閱祝版香帛後扈大臣二人從前引侍衞二人由
乾清門後左門引至
太和殿後止豹尾班侍衞隨入
殿於
寳座後立
中和殿
躬閱祝版前引侍衞由
乾清門引入
保和殿至
中和殿後止豹尾班隨入
殿立如前
閱畢引由
中和殿東階降入後左門
還宮凡前引侍衞出入皆由左右門升降皆自東西
階
躬祀
壇廟日除内外直班内大臣散秩大臣曁後扈前引大
臣豹尾班侍衞有執事侍衞外内大臣散秩大
臣侍衞皆齋戒隨
駕出至祭所各入班陪祀凡内大臣侍衞均於
紫禁城内齋宿以領侍衞内大臣侍衞班領什長
稽察祀日
上受福酒福胙用侍衞恭接豫由領侍衞内大臣簡
選一二等侍衞引
見三旗
簡用六人每祀以二人執事
奉先殿奠帛獻爵宗室侍衞六十人由領侍衞内大臣
列名奏
簡前期據掌儀司來文如數發往
駕詣
壇廟及詣
齋宮齋宿均於前期咨取宗人府王公二人前鋒
護軍統領一人科道二人各部司官四人同散
秩大臣一人侍衞班領一人署侍衞班領一人
侍衞什長二人在豹尾班後列隊管轄前期一
日繕名籤具
奏又於
午門
壇廟
堂子門外前引後扈大臣曁
御前大臣侍衞上馬下馬處分委親軍校親軍馭馬
駕出陳設鹵簿前引侍衞二人自
午門外乘馬
御輦前後執鐙侍衞四人輦前執提鑪侍衞二人皆
步從輦後豹尾班執槍侍衞十人佩儀刀侍衞
十人佩弓矢侍衞二十人選身體魁梧四品以
上者以領侍衞内大臣一人侍衞班領二人領
之黃龍大纛以領侍衞内大臣一人(或用内大臣散秩大)
(臣一人)侍衞什長二人領之
南北
郊壇前引侍衞二人自
乾清門前引至
午門外止前引大臣十人於
太和門北階下立豹尾班侍衞於
乾清門階下立候
駕至前引大臣按翼前導後扈大臣按翼隨行自
午門外乘馬至壇門下馬及
壇豹尾班侍衞於
壇内壝門外兩翼序立前引大臣
圜丘於三成階上
方澤於二成階下按翼北上東西面侍立後扈大臣隨
升壇於
駕後僉立
祈穀於
祈年殿前引大臣由左階升
駕入殿門按翼於中門外北上東西面侍立後扈大
臣隨入於
駕後兩旁僉立豹尾班侍衞隨入至三成階下左右
僉立餘儀與前同饗
太廟前引扈從等儀與
祈年殿同恭遇
親告於
中殿前引大臣由
殿東導引升
中殿東階至階上竢
駕入左門按翼於中門外北上東西面侍立豹尾班
侍衞入戟門左翼由
前殿東隨行右翼由
前殿西各行至
中殿東西階下序立如前禮成由
前殿西行至戟門隨出
躬祭
奉先殿前引大臣十人於
景運門内立
駕至前引大臣十人引由
誠肅門
奉先門左門入餘與饗
太廟同
後殿上香行禮前引大臣十人由東夾道引進至
後殿候
駕入殿門按翼於中門外穿堂内北上東西面侍立
豹尾班止立於夾道門外
躬祭
社稷壇前引大臣十人於
駕後北上東西面侍立後扈大臣二人在後僉立
上陞壇上香後扈大臣隨升餘如前儀
親祀
日
月壇前引後扈儀與
北郊同展拜
堂子前引大臣十人由
太和門前導至
堂子街門引進内門中門由甬道引至丹陛止候
駕過皆於甬道北南嚮立隨行禮畢左翼五人趨過
甬道仍由内門中門引出如遇拜纛引出内門
嚮南引至纛前退立
駕後南上東西面侍立禮成引出
親告
傳心殿前引後扈如常儀入
景行門至
傳心殿門外
駕入殿後扈大臣隨入前引大臣止於
殿門外豹尾班止於
景行門外階下均左右序立
躬祭
陵寢饗殿前引大臣十人由幄次導引後扈大臣二人
從由
隆恩門左門入升
隆恩殿左階
駕入
殿門後扈大臣隨入前引大臣於中門外豹尾班於階
下均分左右北上東西面序立禮成如
駕詣
明樓前前引大臣引由東階降自殿東至
陵寢門外止立後扈大臣隨入豹尾班由殿東西行立
於
陵寢門外左右階下
躬謁
山陵惟後扈大臣扈從如常儀
孝賢皇后陵寢豹尾班分翼立於大門外左右階下
内大臣侍衞皆不隨入於門外隨班行禮
一
巡幸扈從
車駕時巡田獵
御前大臣侍衞
乾清門侍衞皆從六班輪直侍衞或一班或兩班
隨往
乘輿出入以直班侍衞二人前導與在京同如奉
皇太后慈輿行幸則三班隨往日以侍衞二十人前導
二十人左右翊衞均屬櫜鞬豹尾班侍衞二十
人後衞以領侍衞内大臣一人侍衞班領二人
領之黃龍大纛前以領侍衞内大臣(或内大臣)一人
散秩大臣一人侍衞什長二人領之
御前擎蓋以
乾清門侍衞更番執事
皇太后輿前以侍衞前導翊衞後從均如前儀
皇子遣祭
陵寢或奉差遣圍獵奏簡領侍衞内大臣一人散秩大
臣二人率侍衞隨從護衞
一常朝坐班三旗領侍衞内大臣侍衞隨侍衞
班親軍均分兩翼鑲黃旗為左翼正黃旗為右
翼正白旗半為左翼半為右翼每日黎明除内
外班直宿内大臣侍衞外内大臣侍衞等均會
集於
太和門門左右次各設榻二重東西嚮散秩大臣
以上得與坐本班侍衞按次坐於兩稍間負壁
北上東西嚮鑲黃正黃二旗侍衞在東西三四
間一等侍衞齊前楹為第一班二等三等藍翎
侍衞為二三四班東西上正白旗侍衞在東西
次間各二行北上均北面序坐三旗前鋒護軍
參領列坐於左右門之外各東西嚮王公入朝
領侍衞内大臣以下咸降榻坐於一等侍衞之
前直班侍衞什長令侍衞知會尚茶由内
頒茶左右各二筩至門下兩翼侍衞什長各二人起
立視侍衞等分授王公内大臣及前鋒護軍參
領一二等侍衞茶宗室侍衞漢侍衞不散茶新
授侍衞隨學習侍衞班領什長教之茶畢以次
退凡遇齋戒日素服日不
頒茶
萬壽聖節元日前後凡七日元宵節前後凡三日朝
晡二次上朝亦如之
一朝會坐次順治年間定
皇帝升殿受朝羣臣行禮畢
賜王公大臣坐後扈大臣二人於
御座旁左右僉坐前引大臣十人於
寳座前東西面坐領侍衞内大臣内大臣散秩大臣
於入八分公後第三行上三旗護軍前鋒統領
侍衞各按品級於四五六行以次序坐又定
元日元宵節
賜大臣燕領侍衞内大臣内大臣散秩大臣兼武職
之文大臣都統前鋒統領護軍統領曁各省來
京
陛見之將軍都統總管城守尉均按班次序坐又
定每歲終將應入坐次之一品大臣及前鋒護
軍統領外省來京將軍等職名開列進
呈恭候
欽定又定大燕日開列王公大臣奏請
欽命一人進酒乾隆二年奉
旨大學士著入殿坐領侍衞内大臣之上八年奉
旨嗣後御殿日殿内秖令大臣等坐侍衞等皆令侍
立不必坐十五年奉
旨嗣後大學士坐次仍著在領侍衞内大臣之上協
辦大學士事務尚書著在領侍衞内大臣之下署
領侍衞内大臣之上
一升除領侍衞内大臣員闕除奉
特旨補授外將滿洲都統内大臣散秩大臣及各省
滿洲將軍職名開列具奏恭候
欽簡内大臣員闕將散秩大臣都統前鋒護軍統領
各省滿洲將軍職名開列亦如之散秩大臣無
定額多由
特恩補授或一時不敷差委於入八分不入八分公
民公侯伯子男鎮國輔國將軍及一等侍衞内
簡選引
見或授散秩大臣或委署散秩大臣均恭候
欽定世襲散秩大臣員闕移咨該旗辦理康熙七
年奉
旨額英吉德立額駙巴克貝勒此二人自各蒙古未歸
之前來歸故改入滿洲旗勿令散秩大臣間斷三
十七年將額英吉德立額駙巴克貝勒兩族人
員引
見奉
旨著曉諭巴克貝勒族人等伊族之圖胡祿克見任散
秩大臣竢圖胡祿克年老休致後仍將伊族人員引
見勿致斷門上大臣欽此五十六年
諭朕近日簡閱
實錄見武功郡王事蹟深為嘉嘆今日問諸吉理其孫
内無一榮顯大員吉理著授為散秩大臣嗣後散秩
大臣必令其孫一人接替朕所降諭旨專為不忘武
功郡王配享
太廟附葬興京
陵寢特表識之欽此六十一年奉
旨達爾漢轄於
太祖高皇帝時以子撫育宮中與王等一同行走閱
實錄内載於五大臣之中著有勞蹟非可以遺棄之家
其孫希佛官階已大著授為散秩大臣令在門上行
走又思正紅旗公彭春之祖和和里額駙當
太祖皇帝時原在五大臣内正藍旗鄂善之祖達爾漢
額駙亦在五大臣之内乃我家當年同一處之人伊
等之事朕不降旨則致遺棄該旗王等何由得知此
兩家雖籍隸五旗著察其子孫内有可授散秩大臣
者引見補授散秩大臣在朕門上行走再十六大臣
内布爾金侍衞之孫原在部行走曾在景山馬射傷
足即見任鑲紅旗嚮導護軍參領額里格之父年不
甚老亦著引見雍正十年奉
旨阿齊圖緣罪革職從前
皇考恩旨令額英吉德立額駙巴克貝勒族中不斷一
散秩大臣見今阿齊圖族中奏事侍衞寳德人去得
著授為散秩大臣二等侍衞安褚庫人亦去得見在
巴里坤軍營亦授為散秩大臣鑾儀衞掌衞事内
大臣員闕將領侍衞内大臣内大臣列名疏請
補授隨印協理事務侍衞班領員闕於侍衞
班領署班領什長内不論等級遴選引
見補授侍衞班領員闕於署班領什長内遴選署
班領什長員闕於侍衞内遴選亦如之初選侍
衞皆授為三等及藍翎侍衞歲以冬月推升一
等侍衞員闕於該旗二等侍衞内二等侍衞員
闕於三等侍衞内三等侍衞員闕於藍翎侍衞
及五品以上世爵親軍前鋒護軍諸校内藍翎
侍衞員闕於該旗侍衞筆帖式及七品官世族
子弟並親軍前鋒護軍執事人内均引
見補授至勲戚後裔内有
特旨初選卽授為一二等侍衞者卽坐補本旗員闕
宗室侍衞會宗人府王公引
見補授不論鎮國輔國奉國奉恩將軍先選三等侍
衞遇員闕以次升補亦如之上駟院侍衞每
旗七人司轡司鞍侍衞無定員隸上駟院其兼
尚虞鷹鷂房鶻房狗房十五善射善騎射善射
鵠善強弓善撲等侍衞各有專管統在三旗額
内均無定員上三旗及附入於上三旗之下
五旗親軍校員闕由領侍衞内大臣遴選引
見補授親軍闕於本佐領下護軍驍騎及教養兵閒
散壯丁内選補隨侍衞班行走之親軍由本旗
親軍内遴選弓馬人材及世胄子弟拔補均由
隨印協理事務侍衞班領遴選呈本旗領侍衞
内大臣補授順治年間以漢廕生簡選侍衞
量給等次康熙二十九年議準新中武進士
内人材強健弓馬優長者拔置侍衞附於三旗
一例置宿扈從三十七年奉
旨以宗室中人優而善射者選取侍衞無定額雍正
五年奉
旨一甲一名武進士授為一等侍衞二名三名授為二
等侍衞二甲簡選十人授為三等侍衞三甲簡選十
六人授為藍翎侍衞永為定例七年議準宗室侍
衞共設九十人并入三旗隨班行走此内一等
侍衞九人二等侍衞十有八人餘皆著為三等
侍衞宗人府會領侍衞内大臣遴選引
見補授其侍衞什長卽於宗室侍衞内補授主事
員闕於三旗侍衞筆帖式内遴選引
見補授移咨吏部注册按俸升補筆帖式員闕於貼
寫筆帖式内按資開列咨吏部考職補用三年
期滿如題留者候補本處主事移咨吏部者由
部調選貼寫筆帖式員闕主事於親軍内考試
拔其尤者呈領侍衞内大臣覆驗補用
一統領親軍三旗每佐領親軍二名鑲黃旗滿
洲八十五佐領蒙古二十八佐領共親軍二百
二十四名内親軍校十有五人五旗移入六十
五佐領親軍一百三十名内親軍校十人正
黃旗滿洲九十三佐領蒙古二十四佐領共親
軍二百三十四名内親軍校十有五人五旗移
入六十七佐領一半佐領親軍一百三十五名
内親軍校十有一人正白旗滿洲八十六佐
領蒙古二十九佐領共親軍二百三十名内親
軍校十有五人五旗移入五十八佐領一半佐
領親軍一百十有七名内親軍校九人三旗親
軍每旗選六十人隨侍衞班行走其餘親軍校
親軍盡隨三旗護軍營護軍校護軍一同直宿
當差
一考察甄别侍衞例不入軍政其有人材不及
行走怠惰及年老有疾者該侍衞班領什長隨
時據實呈明領侍衞内大臣覆覈分别去留具
奏請
旨恭候
欽定
京察之年考覈領侍衞府主事筆帖式賢否出具
考語填造四柱清册移送吏部都察院吏科京
畿道考察
一習射鑲黃旗每月於初二十六日騎射初六
十一二十一二十六日步射正黃旗於每月初
三十七日騎射初七十二二十二二十七日步
射正白旗於每月初四十八日騎射初八十三
二十三二十八日步射雍正三年奏準三旗
親軍令侍衞班領及親軍校管束察其騎射行
走該旗差務仍照常例行
一服飾後扈前引大臣一二等侍衞升級新補
者歲於十二月行文内務府支領緣貂朝衣端
罩豹尾班侍衞支領蟒袍恭遇
巡狩支領黃馬褂内大臣侍衞入朝均挂數珠除
御前侍衞
乾清門上駟院侍衞及各執事侍衞外咸佩刀直
宿曁
巡狩駐蹕宿
御營内大臣以下咸佩刀凡
大閱領侍衞内大臣至親軍咸甲胄侍衞什長親軍
校咸負龍旗班領二人率親軍鳴海螺凡遇
簡命重臣為將或經略督師應否
頒給黃龍大纛由領侍衞内大臣臨時請
旨
一兼職領侍衞内大臣補授内閣大學士各部
院尚書掌鑾儀衞事八旗都統者兼攝辦理出
為將軍總督者其領侍衞内大臣事務
欽簡署理内大臣散秩大臣亦如之
一養廉領侍衞内大臣每人歲給銀九百兩内
大臣散秩大臣四百兩均於春秋二季咨戶部
支領領侍衞内大臣兼閣部者並支内大臣散
秩大臣兼侍郎副都統者不并給兼將軍總督
巡撫者不給
御前侍衞
乾清門侍衞及批本處筆帖式每年賞銀萬兩於
戶部支領按人數均分
一優䘏雍正七年定三旗各領銀二萬兩生息
以資公用由各旗協理事務侍衞班領辦理
乾隆十四年奏準此項銀交各該旗辦理所得
之息交内務府廣儲司收貯用時陸續於廣儲
司支領仍令協理事務侍衞班領收管三旗
内班侍衞每旗各日給飯銀二兩外班侍衞人
各給飯銀五錢貼班侍衞每人給飯銀亦如之
入侍衞班之親軍在
圓明園直班每班各給飯銀二錢五分在外直班
之親軍校親軍每人各給飯銀一錢五分均於
公用銀内動用凡侍衞月給馬乾制錢三貫
咨各該旗轉行戸部支領領侍衞府主事筆帖
式於
圓明園直班每人領飯銀五錢在京十十一十二
此三月每旗領飯銀八兩餘月五兩侍衞奉
差無論遠近給以幫貼銀十兩亦於公用銀内
動用凡公用銀每於年終逐款開明送廣儲司
奏銷
欽定大清會典則例卷一百七十
