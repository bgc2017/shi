欽定大清會典則例卷一百六十五
内務府營造司
一巡視
皇城順治初年定設廵
皇城人十有二名頭目四名
東華門
西華門
神武門門隸各七名
景山北上門門隸六名東西栅闌門隸各五名
康熙十六年定凡
皇城内居住旗人如移居城外該佐領内管領具
結由司用印移知步軍統領雍正八年奏準
歲簡本司員外郎一人直年與直年步軍協尉
輪直巡視
皇城牆垣掌管城内街道乾隆四年議準歲簡
員外郎二人直年辦理錢糧出入及巡視
皇城
一承應警
蹕康熙十六年定凡遇
車駕出入
皇太后
皇后
妃
嬪
宮眷出入如在城内由司轉咨步軍統領城外分
咨步軍統領及工部街道廳先期淸
蹕又定凡本司内監備用步障有應更換者由司
呈堂移付廣儲司更造雍正十二年覆準每
月終將轉咨步軍統領事件彙册用堂印移咨
步軍統領衙門覈對
一六庫三作匠役木庫司物材鐵庫司鑄造鐵
器器皿庫司籐竹木器柴庫司柴薪炭庫司煤
炭石灰房庫司涼棚席篷檾蔴鐵作司打造鐵
器花爆作司造煙火花爆油漆作司繪堊六庫
各設庫掌庫守均未入流三作各設司匠領催
惟鐵作司匠給八品銜康熙十年定六庫三
作各項匠役共四百五十一名額闕於原佐領
内管領下選補各項召募民匠共二百八十四
名額闕於工部咨取月各給銀一兩米二斛於
各該佐領内管領下支給召募民匠附於三旗
旗鼔佐領下支給雍正六年奏準成造花爆
及鰲山鐙向例監修官一年更代嗣後改為五
年更代至第四年即委出一人隨同學習次年
接任又奏準工匠不敷準於額外雇募長工
日給制錢一百八十文短工一百四十文十
二年奏準不拘長短工每工槩給制錢一百五
十四文乾隆五年議準司屬南木匠雕鑾匠
石匠搭材匠共一百五名内召募六十三名選
取四十二名嗣後此四項匠役闕停止各佐領
内管領下選取均召募民匠應役
一修造順治十八年定凡
乾清門以外
紫禁城以内有修理工程物價在二百兩以上工
價在五十緡以上者奏交工部不及此數者呈
堂轉咨工部辦理仍會同夲司官監修其葺補
小修仍由内工部(即今之營造司)辦理又定
大内有葺補之處令内監匠人修理又定凡雜
項修理按佐領内管領下地畝勻分壯丁佐領
下一分内管領下二分又定内管領所分廐
館房舍應隨時修理者令其所屬服役人丁承
應其雜修各項匠役不給飯錢若遇大工聚集
夫役委官監修者匠役及雇工領催驍騎等均
給飯錢康熙二年定
皇城牆垣及
御河橋梁有應修理者奏交工部修理又奏準
凡一應工程均咨欽天監擇吉奏
聞興工十六年定凡
三殿所懸門簾雨搭並鋪設氊毯等物有應修補
者由司呈堂移咨工部辦理
紫禁城上每年除草咨掌儀司交欽天監於三伏
内選擇日期並移會工部鑾儀衞届期奏
聞率領該管人員及夲司搭材匠十有五名工部搭
材匠二十名鑾儀衞校尉會同上城芟除草棘
紫禁城内溝渠每年於二月移咨工部工部司官
率領人役會同内管領等監視疏濬十九年
奏準每年冬令
三殿前遇有積雪傳集内府三旗佐領下驍騎人
等夲司官率領掃除又奏準每年三月奏
交工部於
内左門
内右門等處搭蓋涼棚至九月拆卸
宫門各處涼棚由司移咨工部將應用物料運送
到時知會總管内監定期夲司官率領人役搭
蓋拆卸時仍知會工部收回原料又議準各
司院等處房屋器皿有應修造者據各該處咨
文交該庫作修理成造將用過工料數目呈堂
察覈雍正八年奉
旨嗣後凡紫禁城内蓋造小房均用㼧瓦乾隆十一
年奏準凡夏月
宮内搭蓋涼棚並
養心殿造辦處需用舁送什物托板架木等項停
其移咨工部即交該司辦理除所需席箔竹竿
麻繩照定價辦買應用外其杉槁架木量其足
用咨取工部貯庫備用夲司食糧搭材匠役遇
有搭造涼棚定為每名給制錢三十文如食糧
搭材匠不敷準其雇覓民匠照例每名日給工
價銀一錢四分其所需銀錢於官房租内動支
並令該司將涼棚長闊丈尺豫行開報呈堂察
覈所需物料與例相符方準支領再搭造涼棚
除不及一月即行拆卸者毋庸置議外其一月
以外至三四月者拆卸時該司官察驗揀選底
席尚堪應用者仍畱於次年作面席用其面席
雖經風雨色變損壞亦未可即行開除仍令收
貯遇有外項搭蓋遮暘之處應用至杉槁架木
竹竿長短不齊用時必須鋸截席片麻繩久經
風雨不免傷耗應按用過次數日期並如何鋸
截傷耗若干之處亦令該司分晰呈堂照例覈
銷十六年奏準向例每年三伏内
紫禁城上芟草一次但自夏至秋仍復叢生嗣後
至十月内再芟一次作為二次永為定例每年
遵照辦理毋庸具奏
一直殿及營繕内監
太和殿
中和殿
保和殿
文華殿首領内監各二人内監各十名木作瓦作
表糊作首領内監各一人副首領内監各一人
内監共四十名康熙十六年定凡四
殿三作首領内監闕由司呈堂具奏交總管内監
等於副首領内監内選補三作副首領内監闕
於三作内監内遴選由司呈堂充補四
殿三作内監闕均移付掌儀司撥補四
殿内監七年一次三作内監四年一次各給羊皮
細布新進内監移付廣儲司給狐皮帽狐皮領
武備院給皮鞾雍正十一年定三作首領内
監給八品頂帶乾隆七年奉
旨營造司首領内監每名各賞給月費銀七錢三分
三釐内監二十名各給六錢六分六釐又定營
造司首領内監月費著裁汰三作内監二十分
月費裁去五分每分折給制錢六百文
一徵輸石灰煤炭設灰軍煤軍炭軍各以其地
三十五畝草子匠各以其地四十二畝編為一
丁灰軍五百三十一丁草子匠八丁共地一百
八十九頃二十一畝每地七畝徵銀二錢一分
草七束每束折銀二分應徵銀九百四十六兩
五分歲交靑白石灰包金土灰萬斤抵銀十一
兩二錢五分土千斤抵銀三兩餘銀徵交廣儲
司煤軍五百三十五丁草子匠三丁共地一百
八十八頃五十一畝應徵銀五百六十五兩五
錢三分歲交煤草煤萬斤抵銀十六兩五錢餘
銀徵交廣儲司每地六畝交草七束共徵草一
萬八千八百五十一束(束重七斤)交會計司分發各
廐炭軍五百二十八丁共地一百八十四頃八
十畝應徵銀五百五十四兩四錢折交黑白炭
白炭千斤抵銀十兩五錢黑炭千斤抵銀三兩
二錢七分五釐每地六畝交草七束共徵草萬
八千四百八十束交會計司發各廐同各設千
總二人把總四人外郎四人即於三項軍丁内
選補每人各給地三十五畝免其賦又每年内
管領需用荆筐米篩器物分令三軍交納每荆
筐折銀二分五釐米篩折銀一分五釐雍正
八年籍没入官炭軍十有二名共地七頃六十
八畝按畝徵科如前
一長夫内府三旗佐領下人每地三十畝為一
丁每十有二丁編長夫一名内管領下每地三
十畝為一丁每八丁編長夫一名每夫月交銀
二錢一分七釐七毫該參領三年一次編造清
册送司察覈雍正十二年議準三旗共編長
夫二百五十八名每月交銀五十六兩一錢六
分遇
紫禁城及各
行宮運送物件即動用此項銀雇夫
一編審康熙十六年奏準三年一次奏委夲司
官一人編察所屬石灰煤炭丁數造具六册三
册存司三册咨送工部六十一年奏準石灰
煤炭軍子弟準其考試
一官給印票炭軍出口燒炭每年工部給票三
百紙於八月内繳銷舊票換給新票
盛京居住砍伐木槽箭幹匠人每年戶部給票八
十四紙於二月内
盛京佐領(今由府盛京内務總管)委官齎繳舊票換給新票
雍正十一年議準軍丁出口燒炭暫行停止
將所領印票徹回其應交之炭令伊等從地畝
錢糧採辦乾隆八年議準炭軍應交炭仍照
從前出大水峪河防口燒炭之例於工部領票
出口燒炭交納
一支取官物順治十八年定
奉先殿及諸祭祀燎所應用楊木葦柴據掌儀司咨文
呈堂轉咨工部支領康熙十六年定凡領出
紫禁城外修理成造器皿及領用各庫物料均鈐
用司印移會
景運門直班護軍統領又定
皇子公主婚嫁應用木植器皿據掌儀司咨文照
數造給所需木架火把轉咨工部支領采棚行
工部辦理又定凡牛羊各圈應用木槽三年
一次更換由司辦理其餘牧具咨工部支領
一奏銷雍正元年奉
旨嗣後内務府行文工部咨取一應物料不必聲明何
項應用只將所用物料數目開載咨取工部亦將夲
月給過内務府物料數目開載入册其餘何項用過
之處著每月取用之各司院詳開呈内務府總管將
用過數目覈對與工部黃册一同具奏倘有不符即
行聲明如不聲明具奏被朕察出咎歸内務府總管
五年議準
内廷及
圓明園取用工部煤炭木柴數目並炭軍所納黑
白炭及筐篩等物灰軍所納靑白石灰包金土
筐篩及草煤軍所納煤各餘剰若干每年於五
月内具題前一月委官察覈七年奏準内管
領所屬秫稭厰改歸夲司柴庫管理會計司所
屬各莊應交秫稭二百二十三束折銀六兩八
錢八分由會計司催交夲司採買應用其用過
銀數歲終題銷十三年奏準各處所用秫稭
有應換給木柴者換給木柴應用其必用秫稭
者動用官房租銀買辦其各莊所納秫稭折價
銀令會計司徵交廣儲司庫
一官房取租雍正四年奏準凡買辦奇零物料
令承辦官聲明所用數目移付官房收租庫領
取年終將用過銀數造册呈堂覈銷具題
慶豐司
一牧所定額順治初年設内牛圈三於
西華門外設外牛圈三供乳餠圈一於
南苑設羊圈六於豐臺設牛羣一百九十八羊羣
二百四十於張家口外游牧地方康熙二十
三年奏準内三牛圈每圈養全耳騸牛五其分
例乳牛專供
内廷取乳者隨時增減無定額
南苑三牛圈每圈養全耳騸牛七分例乳牛額外
乳牛均隨時增減備給莊園騸牛六又乳牛八
十别自為圈專供乳餠乳湩又奏準豐臺六
羊圈定額一等羊千有二十二等羊二千四百
牝羊六十又奏準張家口外游牧處增設牛
羣四十二羊羣一百二十三十一年奏準養
什木設牛羣五每羣乳牛九十牡牛五騸牛五
於張家口外牛羣内撥給又定内三圈遇有
增換之牛向外三圈取用外三圈及乳餠圈豐
臺六羊圈牛羊歲於張家口外取用不堪畜養
者並送口外牧放三十四年奏準豐臺六羊
圈内減一等羊五百四十定為四百八十減二
等羊一千三百二十定為一千八十又奏準
凡蒙古王貝勒等年例所貢之羊均入豐臺六
圈餧養三十八年覆準張家口外游牧處增
設牛羣二十三十九年議準於張家口外羊
羣内撥萬羊於逹里岡崖分設三十羣四十
年奏準内三牛圈增駕車牛六牡牛三青牛一
四十二年奏準達里岡崖增設羊羣三十
又奏準張家口外游牧處增設牛羣三羊羣九
十一又覆準每年七月委官往張家口外領
取牛羊將選定牛羊烙印入圈如印記糢糊於
覆看時補印其游牧各羣及在京牛羊圈所用
鐵印記如年久損壞交武備院更換四十四
年覆準張家口外游牧處牛羊羣額牛三萬羊
二十一萬牛一百二十為一羣羊四百為一羣
又奏準張家口外游牧處增設牛羣二十二
羊羣九十九四十五年奏準達里岡崖增設
羊羣五十四十八年奏準達里岡崖增設羊
羣七十五十二年議準達里岡崖羊羣定額
十萬羊不準闕少五十八年奏準内三牛圈
減全耳騸牛三
南苑三牛圈減全耳騸牛十有三備給莊園牛盡
行裁汰供乳餠牛圈減乳牛十有五又奏準
豐臺六半圈減一等羊一百二十定為三百六
十減二等羊三百六十定為七百二十減牝羊
二十定為四十六十一年奏準豐臺六羊圈
增一等羊一百二十定為四百八十增二等羊
二百四十定為九百六十雍正元年奏準豐
臺六羊圈增一等羊一百二十定為六百增二
等羊二百四十定為一千二百又覆準供乳
餠牛圈增乳牛十又奏準每年取用張家口
外牛定為五百羊一千八百送回口外牧養牛
不得過二百羊不得過六百二年覆準供乳
餠牛圈減乳牛十有五三年覆準内三牛圈
增乳牛十有二四年奏準以烏朱穆秦羊歸
入豐臺一等羊内餧養五年奏準每年取用
張家口外羊定為二千七百六年奏準減張
家口外游牧處羊羣十又覆準餧養烏朱穆
秦羊定為二十九年奏準每年取用張家口
外羊定為三千五百有餘於次年應取數内扣
除十年議準達里岡崖所養十萬羊除賞給
移駐兵丁九萬五千一百四十外所剰無多令
歸幷張家口外羊羣内牧養十一年議準於
張家口外羊羣内撥羊十萬送往軍營乾隆
元年覆準供乳餠牛圈增乳牛二十又議準
於軍營羊羣内選取十萬以三萬於達里岡崖
牧養復設羊羣九十其餘七萬歸張家口外羊
羣牧放孳生三年覆準供乳餠牛圈增牛二
十六年覆準達里岡崖原牧及孳生羊共六
萬一百有餘除原設九十羣外增設羊羣二十
每羣以五百為率九年議準達里岡崖復設
羊羣一百一十每羣五百餘共計六萬一百餘
羊今合見在孳生之數共羊八萬五千二百二
十有九每羣至七百餘羊不能牧放請存畱六
萬仍作為一百一十羣以一萬四百六十撥往
張家口外補足彼處二十一萬之額尙餘羊一
萬四千七百六十有九應請變價奉
旨除存畱達里岡崖牧養羊六萬外共餘二萬五千
二百二十九羊以一萬四百六十撥往張家口外
羊羣補足原額尚餘一萬四千七百六十九羊仍
令達里岡崖羣内均分暫養竢孳生繁多再行請
旨
一典牧順治初年定内三牛圈外三牛圈各設
廐長三人廐副三人内三牛圈廐丁六十六名
䥷草服役人六名外三牛圈廐丁三十六名䥷
草壯丁十有六名供乳餠圈設廐長一人廐丁
八名䥷草壯丁二名六羊圈設廐長六人廐副
六人廐丁五十七名篩豆壯丁六名
南苑豐臺牛羊諸圈共設壯丁頭目一名廐長闕
於筆帖式執事人護軍廐副内廐副闕於廐丁
内各簡選充補廐長各食原俸餉廐副月給銀
二兩廐丁等一兩每銀一兩各隨米一斛頭目
給地一頃壯丁各給地三十五畝有闕各以其
子弟充補又奏準張家口外牛羊羣每十羣
設長一人每羣設壯丁二名共設牛羣十羣長
十有九人牧丁三百九十六名羊羣十羣長二
十四人牧丁四百八十名每牛羊五羣各設領
催一名康熙二十三年奏準内三牛圈外三
牛圈供乳餠圈六羊圈每圈各增設廐副一人
又奏準張家口外牛羣增設十羣長四人牧
丁八十四名羊羣增設十羣長十有二人牧丁
四十名二十四年覆準内三牛圈每圈裁廐
丁七名增設䥷草服役人七名又奏準六羊
圈共增設廐丁十有五名三十年奏準張家
口外牛羊羣十羣長月給銀二兩領催牧丁各
一兩不隨米三十一年奏準養什木牛羣設
牧長一人領催一名牧丁十名牧長月給銀二
兩領催牧丁各一兩交
盛京將軍於蒙古等子弟内選補三十二年奏
準内三牛圈外三牛圈六羊圈每圈各增設廐
丁二名三十三年奏準張家口外設牛羣協
領三人筆帖式六人羊羣協領三人筆帖式六
人牛羣設領催四十六名羊羣設領催七十二
名協領由京補授者仍食原俸由口外人員補
授者月給銀三兩蒙古筆帖式月給銀一兩
三十四年奏準六羊圈每圈裁廐丁二名内三
牛圈外三牛圈每圈增設廐丁二名三十六
年奏準内三牛圈共增設䥷草服役人十有四
名三十七年議準張家口外馬駝牛羊羣共
設總管一人三十八年奏準張家口外增設
牛羣十羣長二人領催四名牧丁四十名三
十九年議準達里岡崖羊羣設翼領一人筆帖
式一人十羣長三人領催六名牧丁六十名隸
張家口游牧總管管轄翼領仍食原俸十羣長
蒙古筆帖式領催牧丁等均如張家口外給銀
之例四十一年奉
旨張家口外馬駝牛羊羣著分任管理設馬駝羣總管
牛羊羣總管各一人並照大淩河例各設副管一人
其補授副管著内務府總管無論外旗内府將出過
稅差家道殷實者列名具奏均以原品管理三年更
代四十二年奏準張家口外增設牛羣牧丁六名
羊羣十羣長九人領催十有八名牧丁一百八
十二名又奏準達里岡崖羊羣增設十羣長
三人領催六名牧丁六十名四十四年奏準
張家口外增設牛羣十羣長二人領催四名牧
丁四十四名羊羣十羣長十人領催二十名牧
丁一百九十八名四十五年奏準達里岡崖
羊羣增設十羣長五人領催十名牧丁百名
四十七年奉
旨張家口外牛羊羣增設副管一人四十八年奏準
達里岡崖羊羣增設筆帖式一人十羣長七人
領催十有四名牧丁一百四十名六十一年
議準張家口外牛羊羣總管員闕以府屬員外
郎副管員闕以各部院保送司官及府屬官協
領闕以上三旗蒙古都統所屬護軍校驍騎校
及該總管保送之委署協領十羣長等均引
見補授筆帖式員闕由該總管於廐丁内選補副管
三年更代筆帖式三年任滿來京補用達里岡
崖羊羣翼領員闕準張家口總管咨文以該處
保送之委署翼領十羣長等引
見補授雍正元年奉
旨嗣後牛羊羣總管由五品官補授者為四品由四品
官補授者為三品由大員補授者著以原品管理永
著為例又奉
旨牛羊圈廐長廐副闕即著内務府總管選補二年
奏準張家口外牛羊羣副管如由無品級委署
副管補授者定為六品四年奏準張家口外
牛羊羣協領如由無品級人員補授者定為六
品六年覆準裁張家口外羊羣十羣長一人
領催二名牧丁二十名七年覆準達里岡崖
增設委署翼領二人其由無品級委署翼領補
授翼領者定為六品其由十羣長委署翼領者
均開闕别補不令兼辦九年覆準張家口外
牛羊羣副管如由六品協領補授者定為五品
十年議準張家口外牛羊羣各增設委署協
領六人又議準張家口外協領達里岡崖翼
領見食半俸者均給全俸委署者仍照十羣長
之例月給餉銀二兩十年議準於上駟院太
僕寺三旗牛羊羣三處游牧蒙古丁内簡選千
名調往軍營奉
旨此項兵丁竢凱旋時著即為三處游牧羣簡選兵丁
令防守牧羣以備緝捕盜賊之用又議準裁達里
岡崖羊羣其翼領牧丁歸於張家口外牛羊羣
十一年覆準裁内三牛圈䥷草服役人二名
又議準於張家口外三旗牛羊羣内簡選副
管一人防禦四人驍騎校四人護軍校四十二
人護軍三百七十六人調往軍營十三年議
準於調往軍營護軍校内裁減二十五人乾
隆元年議準達里岡崖羊羣復設翼領一人委
署翼領二人筆帖式二人十羣長九人領催十
有八名牧丁一百八十名又議準軍營撤回
之官兵除副管防禦驍騎校繫管轄之員毋庸
議外嗣後凡牧羣協領翼領員闕均於護軍校
護軍内簡選不必開闕食原俸餉見在達里岡
崖復設羊羣所需官役亦即於此内選補其餘
護軍校護軍等各令防範牧羣緝捕盜賊又
覆準張家口外牛羊羣設效力筆帖式二人每
人月給俸銀二兩六年覆準達里岡崖羊羣
增設十羣長二人領催四名牧丁四十名除盡
將防範牧羣之護軍校護軍等頂補兼役外不
敷牧丁於游牧處幼丁内選充又覆準自軍
營撤回之游牧蒙古人丁共五百四十一名内
張家口外三百三十二名達里岡崖二百九名
其達里岡崖兵弁經該總管奏準竢其十羣長
牧丁等闕以次頂補兼役食原俸餉其不敷牧
丁方於牧羣幼丁内選充張家口外兵弁亦應
照此辦理其副管防禦驍騎校等令專管兵丁
緝捕盜賊九年奏準張家口外牛羊羣副管
員闕停其於各部院出過稅差家道殷實官員
内簡選補授令該總管於該處蒙古官内簡選
諳練牧事能約束人者送京引
見補授令其分翼各管羣牧仍兼緝捕賊匪之事
十八年奏準張家口外牛羊羣總管保送補授
護軍校驍騎校之人皆繫口外居住蒙古每次
前來引
見往返難免花用路費嗣後亦照補授歸化城驍騎
校之例於引
見時將擬陪之人應否記名聲明繕單一幷具奏
一供用順治初年定每年四孟月
坤寧宮敬
神每次用全耳騸牛二頭用畢交會計司變價康熙
年間定
太皇太后
皇太后用乳牛各二十四
皇帝
皇后共用乳牛一百
皇貴妃用乳牛七
貴妃用乳牛六
妃用乳牛五
嬪用乳牛四
貴人用乳牛二
皇子福晉用乳牛十均每牛取乳二斤交送尙茶
房又議準尙膳房日用羊每十日一次由尙
膳房將用過數目移會夲司彙入年終具題
又定外三牛圈每日取乳十二壺交送尙茶房
供乳餠圈每年取乳湩八十斤乳漿一百五十
斤交送尙膳房又奏準凡遇
列聖
列后忌辰及清明端陽重陽霜降祭
奉先殿每次用羊二由六圈交進二十九年奉
旨太常寺所用牛不必於山東採買著於張家口採買
將應用合式黑牛行文内務府取用遵
旨議準每年令委往張家口外取送牛羊官於該處牧
羣内選取合式黑牛盡數交太常寺犧牲所由
司於年終具題三十一年奏準養什木牛羣
歲納乳酥三百七十斤二兩大乳餠一百六十
四斤八兩小乳餠六斤乳酒一百六十斤由司
據
盛京將軍咨文交送尙膳房四十一年奏準張
家口外牛羣歲納乳酥一百二十二斤十有五
兩大乳餠四千四百十有七斤八兩蒙古乳餠
一百五十八斤二兩乳酒四千九百二十七斤
八兩由司據該總管咨文交送尙膳房又奏
準
内廷各
宮殿寺廟每年所用供獻大白乳餠均由
南苑乳餠圈成造交進又奏準
皇子婚娶初定禮用羊三十六成婚禮用羊四十
五合巹禮用羊五給來使用羊四如親王等之
子奉
旨由内廷婚娶者均據掌儀司奏準羊數給與凡公
主初育喜生男給牛四羊四十生女給牛二羊
二十郡主給牛二羊二十縣主縣君各給牛二
羊十公主初回蒙古部落沿塗日給羊二每七
日給牛一陪嫁人每戸給駕車牛二郡主縣主
日給羊一陪嫁人每戸給駕車牛一縣君陪嫁
人每戸給駕車牛一均據掌儀司咨文給與
又奏準凡
皇子分封之後府中初次敬
神用全耳騸牛一據掌儀司奏定日期移會夲司交
送又奏準每年
御馬羣大馬羣出牧每羣各賞羊二於張家口外
羊羣取給大凌河騍馬羣出牧每羣各賞羊二
於豐臺六圈取給均據上駟院咨文辦理四
十六年奏準喜峯口至古北口共五十八莊每
莊給與乳牛十頭不取孳生亦不準倒斃每年
十月朔至次年二月終令該莊頭等各出芻菽
牧養抵銷正賦如遇
車駕廵幸口外照口内備用乳牛數目取乳交送尙
茶房又奏準凡
廵幸備用牛羊均無定額乳牛由尙茶房羊由尙膳
房各如需用之數撥往雍正元年定每年春
秋二季清茶房造乳餠日用牛乳五十斤由外
三牛圈撥乳牛十五頭送入内三牛圈餧養取
乳至停造乳餠時仍歸原圈二年奉
旨耕耤牛二頭著交内務府總管於潔淨處加意飼養
三年奉
旨耕耤典禮朕每歲舉行所交内務府牛著於南苑圈
内加意牧養届期仍用此牛遵
旨議準每年耕耤後順天府送到耕耤牛交
南苑三牛圈牧養至次年耕耤前順天府仍行取
用不堪用時聽順天府别行採買又議準奉
旨凡來奏事之王大臣著賜茶請於内三牛圈增乳牛
十有二每日取乳三十斤交尙茶房備用嗣後
尙茶房尙膳房等處如有額外增用牛乳於内
三圈應交牛乳外盡數取乳交送再有不敷移
付掌儀司轉咨光祿寺令其交送七年奏準
每年
萬壽聖節及秋季致祭
内城隍廟
永佑廟每次各用羊二由六圈豫期交送九年
覆準張家口外羊羣歲納大乳餠減為千斤竢
不敷用再行增取十年奏準賞給三姓地方
增設一千兵丁種地牛五百内不敷牛一百二
十三頭於口外各莊備養五百八十乳牛内選
給又議準凡由在京蒙古都統下補授之游
牧察哈爾總管賞給乳牛九牡牛一羊八十副
管乳牛七牡牛一羊六十扎爾呼齊乳牛五牡
牛一羊四十均於張家口外牛羊羣内取給
十三年議準凡賞給羊每羊折銀一兩乾隆
元年奏準犧牲所一年祭祀需用及備養牛共
二百四十頭令太常寺於春秋二季將應用牛
數豫行内務府於各牛圈内選取合式黑牛盡
數交送不敷由太常寺採買四年覆準養什
木等處馬羣應賞騸牛停其在
京領取就近於
盛京牛羣内賞給其外三圈所養備賞之騸牛三
十送往張家口外入羣牧養七年奏準凡遇
車駕廵幸口外自京至長山峪豫備之乳牛加增兩
站移至熱河自圍場至博羅河屯豫備之乳牛
加增一站移至中關其口外各莊備養乳牛除
陸續倒斃三百七十六頭毋庸買補照例折價
限三年分交廣儲司外其見存乳牛百有一頭
應撤歸張家口外牛羣牧養十年奏準每年
各
壇廟祭祀應用黑牛向由順天府承買二百頭外仍須
備用黑牛四十頭經禮部議準歲於張家口外
牛羣擇其毛角整齊堪入犧牲之選者盡數交
送牧養備用倘入選者少豫行知會太常寺行
文順天府增買如入選過額亦行文順天府減
買見今口外牧羣計二百八十有五牛三萬餘
頭令特設黑色牛羣分場别牧俾無攙雜惟是
見有黑牛一百三十頭雖足一羣然必多設牧
羣孳生始足供用應令該總管將附近居住之
蒙古等所有黑牛每年盡數以官牛抵換或以
騸牛易乳牛或以大牛易小牛使蒙古得沾實
惠則換者必多再將官羣孳生之黑牛陸續撥
換至百牛即立一羣歲終該總管以夲年所立
羣數及孳生數目報府察覈令小心牧養毋庸
增設領催牧丁每年孳生入選之黑騸牛仍盡
數交送太常寺備用其於定額四十頭多得者
豫行知會太常寺行文順天府減買竢黑牛牧
羣漸次蕃盛一年孳生之數足敷供用該總管
再將黑牛羣數定額具奏
一芻菽康熙二十三年奏準内三圈每騸牛一
頭日給草二束豆一升五合乳牛並犢日給草
二束豆一升五合外三圈牛日給草一束豆一
升備用乳牛日給草一束豆五合額外乳牛日
給草一束備給莊園騸牛日給草一束豆一升
供乳餠圈乳牛並犢日給草一束半豆一升豐
臺一等羊日給草半束豆一升二等羊每三羊
日共給草一束各給豆五合牝羊與二等羊同
又奏準各圈餧養牛羊草豆每年於八月内
將需用之數移知會計司勻撥各莊交送再有
不敷由會計司轉咨戸部領取又奏準六羊
圈所用羊草每圈歲需七千餘束不等由會計
司覈明移咨奉宸苑撥給由司出具印領向
南苑領取每束脚價銀三釐由會計司轉咨戸部
領取三十三年奏準内三圈乳牛並犢每年
自十月朔起至次年二月終止日增豆五合
四十年奏準内三圈騸牛日增豆二升五合乳
牛並犢增草半束自三月朔至九月終日增豆
五合隨圈餧養之駕車牛牡牛青牛每頭日增
草二束豆二升外三圈備用乳牛日增草半束
額外乳牛日增草半束豆五合隨圈餧養乳牛
日增草束半豆五合四十四年覆準張家口
外牛羊羣解送乳酥等物來京自到京日起每
駕車牛一頭日給草二束由會計司給發回程
時自京至張家口日給草一束由戸部給發信
票按站支取又奏準從張家口外取來之牛
沿塗每牛日給草一束送口外牧放之牛亦如
之取來之羊每四羊日給草一束均由戸部給
發信票按站支取五十三年奏準内三圈乳
牛自三月初一日起至九月終止每牛並犢日
減草半束豆三合六勺外三圈備給莊園騸牛
日減豆九合備用分例乳牛日減草半束(備給莊園)
(牛於五十八年裁汰)雍正二年議準寄養
南苑之耕耤牛每牛日給草一束半豆三升六合
四年議準每年一等羊出青牧放時烏朱穆
秦羊日給草半束豆一升八合竢一等羊進圈
後即歸入一等羊内隨羣餧養不支草豆十
年奏準各廐圈所需草豆停向戸部支取除收
各莊應交草豆外不敷之草各委直年官一人
會廐圈人員確訪時價採買除正價外每草千
斤給苫蓋堆垜銀四錢不敷之豆於戸部奏準
山東河南每年運到改折黑豆内領用各廐圈
覈計應用數目移付會計司呈堂轉咨戸部具
印領攴取内三圈每石脚價銀三分五釐外三
圈及豐臺等處每石脚價銀六分十二年覆
準各廐圈應領戸部黑豆如不敷用交直年官
確訪時價採買所需銀同草價苫蓋堆垜銀均
由會計司覈明付廣儲司支領乾隆十六年
奏準餧羊羊草既指
南苑領取其每束草價銀三釐五毫一絲停其於
戶部支領至車脚苫蓋之費每束用銀三釐亦
無庸向戸部領取即於廣儲司收貯
南苑所交羊草銀内照數支領十七年奏準嗣
後每年除由張家口外牧羣額取三千五百羊
外增取一千五百羊額定每年取羊五千至歲
終將實在用過數目覈銷具題如夲年餘剰羊
若干則於次年應取羊數内少取若干再所增
之羊皆陸續取到毋庸别增草豆即於定額一
千八十四羊分内通融餧養
一出牧康熙二十三年奏準内三圈牛經年餧
養不令出牧外三圈牛每年於三月初一日出
青牧放十月初一日歸圈餧養豐臺六羊圈一
等羊於四月初一日出青牧放九月十五日歸
圈餧養此内選出一半於出青前半月歸圈後
半月但餧料豆不給草二等羊牝羊出牧歸圈
之期與外牛圈同均於
南苑出牧放青先期移咨奉宸苑三十六年議
奏外三牛圈定於四月初一日出青牧放十月
十五日歸圈餧養奉
旨著改於二十日歸圈春季亦照此例著過二十日出
靑雍正二年覆準外三牛圈供乳餠圈均於三月
二十日出靑牧放十月初一日歸圈餧養又
奏準外三圈寄養耕耤牛令經年餧養停止出
靑牧放六年覆準六圈内所有烏朱穆秦羊
均令經年餧養停止出靑牧放乾隆五年覆
準外三牛圈供乳餠圈均於四月初一日出靑
牧放十月十一日歸圈餧養六圈一等羊四月
初十日出靑牧放九月二十五日歸圈餧養二
等羊牝羊於三月十五日出靑牧放十月十五
日歸圈餧養
一支領官物順治十八年定内三圈需用黃絨
繩如有朽壞由營造司更換供乳餠圈每年需
用三線布黃麤布由廣儲司攴給外三圈供乳
餠圈六羊圈每年牛羊出牧需用帳房三年一
次由武備院更換内外各圈餧養牛羊木槽三
年一次由營造司更換内外各圈每年共需用
竹箒笤箒草筐瓢桶柳罐檾麻轆轤繩索木&KR3198;
木杠扁担簸箕等項由掌關防内管領處支給
内外各圈共需用斗秤如有損壞由工部更換
以上均令各廐長呈夲司轉行各該處給發
康熙二十三年奏準每年往張家口外取送牛
羊委夲司官日給盤費銀一錢牛圈廐長四人
羊圈廐長三人各八分牛圈廐丁一名羊圈廐
丁六名各五分定為往返四十日於戸部支領
並於兵部領出口信票又奏準凡内外各圈
煑豆每倉石一石四斗四升隨煤四十五斤炭
四斤八兩除半莊額徵秫稭每束抵煤七斤八
兩炭十有二兩外不敷煤炭移付會計司轉咨
工部具印領取用内三圈各歲給鐙油一百二
十斤外三圈各歲給鐙油六十斤供乳餠圈歲
給鐙油五十斤均由會計司分撥各莊交送
又覆準内三圈每年自六月初五日至七月十
五日日給冰三塊由掌關防内管領處給發
雍正二年奏準供獻大白乳餠所用蜜糖麥麪
由掌關防内管領處給發又覆準外牛羊圈
周圍土牆如有倒壞該廐長呈報夲司勘實按
每長一丈高六尺需用制錢九十文合計數目
移付官房收租庫領取修理乾隆七年覆準
内三圈所用運豆草車䥷刀鐵鍋如有破壞均
呈夲司轉咨營造司更換
一勸懲康熙二十一年奏準牛羊圈廐長均授
為八品二十三年奏準每年一次察看内外
各圈所養牛羊如較别圈疲瘦者廐長罰俸六
月廐副鞭五十二年皆屬疲瘦者廐長革職與
廐副各鞭一百充為廐丁如三年之内餧養牛
羊皆較别圈肥盛者量加給賞二十四年議
準每三年一次察驗倒斃牛羊除遇瘟疫倒斃
者存案不議外每牛百頭倒斃七頭以下每羊
百隻倒斃五隻以下廐長賞給緣蠎段領袖段
袍一領廐副緣糚段領袖彭段袍一領牛倒斃
八頭以上十二頭以下羊倒斃六隻以上九隻
以下皆無庸議牛倒斃十三頭以上羊倒斃十
隻以上廐長罰俸六月廐副鞭五十二十九
年奉
旨牛羊圈廐長自賞給官職以來牛羊闕少疲瘦更甚
皆著革職仍照前例不必給與品級三十年奏準
每牛百頭倒斃十三頭以上羊百隻倒斃十隻
以上廐長鞭八十廐副鞭五十三十二年奏
準餧養牛羊乃廐長廐副專責較别圈肥盛倒
斃數少給賞之例均應停止三十三年奏準
張家口外牧羣定為牛三頭每三年孳生一牛
羊三隻每三年孳生二羔如於額外多一牛二
羔者牧丁各賞毛靑布一疋少一牛牧丁責二
鞭少一羊責一鞭多三牛十五羊者五羣領催
各賞毛靑布一疋少三牛十五羊者領催各責
一鞭多六牛三十羊者十羣長各賞毛靑布一
疋少六牛三十羊者十羣長責二鞭多十五牛
七十羊者協領各賞毛靑布一疋少十五牛七
十羊者協領各責一鞭賞布不過六十疋罰鞭
不過百再協領繫職官應賞毛靑布至二十疋
折賞段一疋鞭責準其折贖四十五年覆準
張家口外牧羣每三牛三年孳生一牛少一牛
者牧丁責二鞭少三牛者五羣領催責二鞭少
六牛者十羣長責二鞭鞭責皆不過百牧丁於
額内少一牛至十者枷一月鞭八十少十一至
二十者枷四十五日少二十一至三十者枷兩
月少三十一至四十者枷七十五日以上各鞭
一百少四十以上枷三月鞭一百發遣捕牲烏
喇充當牲丁每三羊三年孳生二羊少一羊者
牧丁責一鞭少十五羊者五羣領催責二鞭少
三十羊者十羣長責二鞭少百羊者照例合計
治罪外少一百五十者牧丁枷一月少二百者
枷四十日少二百五十者枷五十日少三百者
枷兩月少三百五十者枷七十日少四百者枷
八十日少四百五十者枷三月少五百者枷百
日以上各鞭一百少五百五十以上枷百日鞭
一百僉妻子發給捕牲烏喇牲丁為奴少千五
百者將十羣長照例合計治罪外少二千枷一
月少二千五百枷四十日少三千枷五十日少
三千五百枷兩月少四千枷七十日少四千五
百枷八十日少五千枷三月少五千五百枷百
日以上各鞭一百少六千以上枷百日鞭一百
革退十羣長充當牧丁四十八年議準嗣後
游牧牛羊羣於定額内不準闕少闕少者從重
治罪其三年一次均齊議行賞罰之例槩行停
止凡有額外孳生者該總管察明奏
聞雍正六年奏準捕牲烏喇見存牛二百十有八
頭亦照牧羣之例每三牛閱三年取孳生牛一
頭令直年官報府如有闕少照例治罪十三
年奏準停遣烏喇直年官每年孳生牛由該總
管呈報乾隆五年議準内三圈所養乳牛之
牛犢如有倒斃由司確勘按月呈堂存案統計
一年出入牛犢百頭内額準倒斃五十頭按三
箇月覈算呈堂注册如逾額倒斃十頭以上記
過一次二十頭以上記過二次再逾者按十頭
之數遞加覈計如倒斃未及額數一半者記功
一次並無倒斃者記功二次外三圈乳餠圈所
養乳牛之牛犢如有倒斃亦統計一年出入牛
犢百頭内額倒斃三十頭按三箇月覈計呈堂
注册如逾額倒斃五頭者記過一次再逾者按
五頭之數遞加覈計如倒斃未及額數一半者
記功一次並無倒斃者記功二次以上内外牛
圈均扣至一年彙報功過有功一次準抵過一
次其記過之廐長由堂辦理廐副以上由司責
處記功者酌量保舉以示鼓勵果繫時疫災傷
由司勘實注册免議六年議準凡隨圍出外
備往乳牛之牛犢令本司扈從官嚴飭廐長等
加意餧養如有倒斃損傷别行記過如果塗遇
寒暑以致倒斃亦由本司扈從官確勘回京之
日呈堂注册
一交納官物康熙二十三年議準凡圈内全耳
騸牛如有倒斃均令瘞埋乳牛騸牛靑牛牡牛
牛犢遇有倒斃牛皮移交武備院每月尙膳房
用過羊及倒斃羊皮均移交廣儲司倒斃牛羊
肉據奉宸苑咨文交
景山
暢春園
圓明園等處餧虎及餧鷺鷥如奉文停止牛肉瘞
埋羊肉由廐長分别一二等羊定價變賣銀交
廣儲司又議準張家口外牧羣所有老疾不
堪牧養之牛羊該總管察明具奏到日移咨吏
部委各部院家道殷實司官前往該處變賣事
竣奏
聞以所變價銀交廣儲司四十二年奏準張家口
外牛羊羣每羣給牡馬一騍馬二不準倒斃於
三年均齊時每羣交孳生駒一四十五年奏
準達里岡崖羊羣亦照張家口外例每羣給馬
取孳生五十年覆準游牧各羣額外孳生牛
羊及老病不堪餧養者均令變價銀交廣儲司
又議準凡内羊圈外羊羣歲於春秋二次剪
羊毛送交武備院又覆準張家口外牧羣每
年倒斃牛羊皮該總管呈報到日武備院廣儲
司各委官一人率領催匠役前往會同稅務監
督於倒斃牛羊皮内揀選堪用者酌量應用額
數令該監督雇車運送至京五十八年奏準
張家口外游牧處開墾地二十六頃每畝歲交
穀一斗雍正元年覆準游牧處開墾地畝尙
多除應交榖二百六十石外再加穀二百四十
石共為五百石每穀二石折米一石共應交米
二百五十石於下堡城内建倉收貯四年議
準停止委官率領催匠役往張家口外揀選牛
羊皮令稅務監督會同該總管揀選運送至京
是年該總管奏請仍照舊例令庫官率領匠
役等出口揀選皮張奉
旨仍令該總管會同稅務監督量一年足用揀選佳者
交送又議準每年額交武備院牛皮三百張小牛
皮一千五百張犢皮二百張所交廣儲司羊皮
視其倒斃之數擇佳者盡數交送無定額五
年奏準每年張家口外除交送牛羊皮外餘剰
牛皮均令變價交廣儲司餘剰羊皮賞給看守
牧羣之窮苦蒙古其倒斃牛羊皮内如朽爛牛
皮五張羊皮八張者牧丁責十鞭領催八鞭十
羣長五鞭多者按數遞加不過百鞭如朽爛牛
皮至二百張羊皮至八百張者總管副管有品
級協領等各罰俸六月無品級協領鞭三十加
一倍者總管等各罰俸一年無品級協領鞭五
十再加一倍者總管等各降一級無品級協領
鞭六十六年奏準下堡城内收貯之米準其
借給無力蒙古秋收徵還乾隆二年奏準游
牧處歲徵米二百五十石歸幷萬全縣倉收貯
仍準借給蒙古秋收還倉五年奏準游牧處
地畝遇有災荒亦照戸部之例蠲免十五年
奏準每年春季二歲以上羊每隻剪毛六兩新
生羊羔剪毛二兩秋季除齒老殘疾生羔母羊
並新生羊羔不剪外其二歲以上羊每隻剪毛
五兩交納仍令該總管每年將春秋二季所有
羊數及交過羊毛數目造具清册呈報付司察
覈如於定額闕少將該總管副管協領等分别
參處
一奏銷康熙二十三年定每年内外十三圈出
入牛羊數目於次年二月内呈堂繕本題銷
四十八年議準游牧牛羊羣每年額外孳生數
目據該總管具奏以交司日起限一月之内奏
銷
欽定大清會典則例卷一百六十五
