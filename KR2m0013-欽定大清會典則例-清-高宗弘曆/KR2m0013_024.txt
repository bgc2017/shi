欽定大清會典則例卷二十一
吏部
考功清吏司
本章
一本章違誤康熙六年題準本章被墨汚者將
墨汚本章之員罰俸一月又議準本章内錯
寫官銜或從旁添字或錯字者將不加詳對之
主事罰俸一月錯寫之筆帖式罰俸兩月堂官
免議九年議準官員將題本遺漏印信者罰
俸一月又議準批寫票籖如將工部知道錯
批兵部知道等類者大學士罰俸一月學士罰
俸兩月又題準督撫將奉
旨駮察案件含糊具題者降一級留任又題準督
撫將會議事件並未會同議定畫題遽稱合辭
題覆者罰俸六月十年題準督撫本内有緊
要字貼黃内遺漏或貼黃内所有之字本内遺
漏者罰俸三月十五年議準凡官員將慶賀
表文計册舛錯或遺漏不奏或遺漏字樣及藉
端推諉或遲延及不差的當人塗中躭誤以致
水火盜失者皆罰俸一年如用印歪斜糢糊顚
倒失用及繕寫潦草不列職名或破裂染汚者
皆罰俸六月督撫亦照此例處分五十四年
議準凡定議事件間有兩議者每議各有滿漢
堂官署名具奏免議如滿堂官與滿堂官一處
漢堂官與漢堂官一處各自署名具奏其奉
旨準行者免其議處不準行者罰俸六月又議準
凡奉
旨交九卿會議具奏者九卿意見相同照例畫題倘
别有所見者各書其意另寫一欵一并啟奏
雍正二年
諭嗣後本内援引新例之處不可用新例字樣繫何年
所定之例只將年分寫入𫝊諭内閣交各部衙門通
行各省欽此三年議準地方民務大小公事皆用
題本本身私事皆用奏本如有應用題本而用
奏本應用奏本而用題本者罰俸三月六年
遵
旨議定凡議革議降官員除在京各官不必夾籖外官
先經别案革職休致者亦毋庸夾籖外其見在
議處之外官自知縣以上遇有降調革職案件
及外任補授之京官因伊原任内案件議處降
調革職者察明該員從前何官升補及奉有
褒嘉諭旨或經督撫保題並曾奉
特旨寬免者均於本内夾籖進
呈十二年覆準凡各部院題奏内會稾事件有
應行之處皆責令主稾衙門通行知會不得推
諉遲延以專責成如有推諉遲延及遺漏之處
將主稾衙門照例分别議處乾隆四年奏準
屬官呈請上司代題代奏事件如將實在情節
不行逐細聲明含糊呈請將呈請之員降一級
留任五年議準凡交代遲延承審遲延與承
緝承追不力事件該督撫皆不必具題止照例
限咨明各部其處分入彙題完結又議準錢
糧盗案限滿之日該督撫停其具題止咨各部
覈明聽該部照例處分具題又奏準凡見任
州同縣丞以下微員遇有革軄解任事故年老
有疾休致並患病調理丁憂終養等項經各督
撫恭送到日皆照例行文辦理一面開闕銓選
一面照例彙題遇有降罰處分亦照例彙題降
罰革軄解任均繫一月彙題老病休致患病調
理丁憂終養均繫半月彙題其候補州同縣丞
以下微末軄銜督撫咨恭到日照例據咨斥革
均附入一月彙題七年議準凡題奏内校對
册籍事件如司官未經詳察致有遺漏舛錯者
將司官照例議處未經察出之堂官免議十
三年
諭向來各處本章有題本奏本之别地方公事則用
題本一己之事則用奏本題本用印奏本不用印
其式沿自前明蓋因其時綱紀廢弛内閣通政司
藉公私之名以便上下其手究之同一入告何必
分别名色著將向用奏本之處槩用題本以示行
簡之意將此載入會典該部通行𫝊諭知之欽此
十九年
諭戶部議覆陜西廵撫奏請估變西寧縣庫收貯段
疋一摺此案先經該撫咨請部示戸部以不便據
咨遽議駮令具奏到日冄行辦理一切政務惟論
其事之可行與否若事在可行督撫業已咨部該
部復行令具奏及奏到之時原不過照議覆準徒
多往返案牘之繁甚屬無謂况部臣奏準與督撫
自行陳奏又有何别耶嗣後督撫咨商各部事件
著該部將應駮者即行咨駮應準者亦即定議奏
聞毋得沿襲陋習仍以具文從事將此𫝊諭各該
部知之欽此
一漏洩本章康熙十七年議準凡奉
旨事件未到部之先即行鈔𫝊報知者將𫝊報之人
交部治罪該科給事中罰俸六月雍正五年
遵
旨議定凡陳奏本章除尋常通行事件照舊承辦外凡
關涉緊要之事督撫提鎮陳奏本章將副本揭
帖用密封字樣投遞通政使司收到密封副本
堂官親拆别載册籍封固收貯各部院收到密
封揭帖堂官親拆交司官密行收貯謹愼辦理
其督撫提鎮有緊要事件及緝拏人犯之案移
咨各部院亦密封投遞各部院堂官親拆交司
官承辦在京各部院有緊要事件文移咨呈亦
必密封投遞其知照各省督撫提鎮文書亦必
密封遞發該督撫提鎮親拆收貯各省督撫提
鎮以至州縣往來公文亦將緊要事件密封投
遞各本官親拆收貯如將應密之事並不密封
以致漏洩者將封發官察恭如收受承辦官不
行謹慎以致漏洩者將收受之承辦官察恭事
理重者降一級留任輕者罰俸九月科道官察
出不糾恭罰俸六月又議準凡提塘與衙役
人等漏洩密封事件仍照定例分别議處外其
雖非密封但未經
御覽批發之本章即鈔寫刊刻圖利者該管官失於
覺察該管科道不行察恭皆照漏洩密封事件
例分别議處其
紅本科鈔遍𫝊天下應令承辦官詳悉校對敬謹
奉行如有增减錯漏者將承辦校對之員照錯
誤本章例議處
一遺失本章康熙六年題準遺失科鈔者罰俸
兩月十七年議準遺失
紅本者降一級留任二十五年議準官員將
誥勅質當者革軄或蟲蛀損傷或潮濕破壊染汚及
差人道路差錯者皆罰俸六月如被水火盗賊
燬失者免議仍準題請重給雍正二年山西
廵撫疏稱河東運判護理運司將
欽頒運司
上諭並未察收交代題恭奉
旨著免議此不過朕之訓飭諭旨無甚關礙嗣後朕之
訓旨或致遺失水濕染汚毁壞該督撫提鎮行文内
閣奏明給與不必題恭該部知道欽此乾隆四年
遵
旨議定凡已進呈之本章應行發出者如批本處未
發内閣即行恭奏内閣未發部院即行恭奏該
部院未經行文督撫即行恭奏不必轉相詢問
若將進呈後之本章批本處及内閣遺漏未曾
交出别經發覺始行察發將經手遺漏之員比
照將表文遺漏遲延例罰俸一年同日該班不
行檢察之員照不行詳察例罰俸六月奏事處
亦照此例若已經交出到部而遺漏不行知照
該處各咨行事件已經議結不行文該處者將
遺漏行文之員照議處經手遺漏各員例察議
至於已經移咨該處而他處或有遺漏未經知
照者照遺漏行咨例罰俸兩月又議準凡有
降罰承追等案一經奉
旨考功司即行文知照文選司其補官日帶於新任
降罰者應於該員補官日文選司行文知照如
有遺漏不行知照者將司官照遺漏行咨例罰
俸兩月書吏治罪
印信
一誤用印信康熙九年議準官員應用堂印事
件誤用司印應用司印誤用堂印及署事官兼
轄官錯用印信皆罰俸三月倒用印信亦照此
例處分雍正三年議準地方民務大小公事
皆用題本用印具題本身私事皆用奏本雖有
印信之官亦不準用印若違定例題奏通政使
司衙門察恭交部照誤用印信例罰俸三月
一漏用印信乾隆四年議準地方各官往來文
移以及呈報上司事件均於正面鈐印如有刮
補字樣以及增注錯落接扣之處均鈐蓋印信
倘有遺漏鈐蓋者照各衙門行移文書漏使印
信律罰俸一年
一印信糢糊康熙九年題準印信糢糊或不請
換或本章咨文用印糢糊由部察出者將不請
換印之官罰俸六月如督撫將更換情由不行
咨題者亦照此例處分詳請更換之官免議如
印信損壞已換給新印不將舊印繳送者亦照
此例處分雍正八年議準鑄印局鑄送印信
關防筆畫錯誤將不行磨對之鑄印局各官罰
俸六月不行驗明之堂官罰俸三月其領印之
員於領受之時不將錯誤之處驗看聲明日後
被人察出者將領印之員亦罰俸六月
一妄用印結牌文康熙十五年議準官員豫給
用印白結者罰俸一年又題準軄官擅寫牌
文給與族人者革軄又議準濫給家僕門子
印結捐納官軄及濫給因罪革退衙門人役印
結復入衙門者皆革軄雍正四年議準地方
各官妄用印信及非正印官而擅用印信者皆
降一級調用十二年議準各省藩臬鹽道知
府設有經歴凡文移往來令其公同用印其經
歴印信悉歸經歴自掌如擅將經歴印信收掌
自用致生那移情弊該督撫題參將擅收經歴
印信自用之員照妄用印信例降一級調用
又議準五城一應曉諭禁約等事應於各該地
方通衢張貼印示外其一切官民舖戶門首應
令五城御史嚴飭各該司坊官不得濫給印示
倘有不肖之人仍前濫給者該御史一經見聞
立即題恭將該員照妄用印信例議處若繫吏
役人等受賄求託本官給發者除該員照例議
處外並將吏役交刑部治罪若該城御史見聞
既實並不恭奏者或别經察出或被科道糾恭
即將該城御史照不行詳察例議處冄順天府
經歴照磨及大宛兩縣間有出給印示者應一
例嚴禁倘有徇情濫給者亦照司坊官之例議
處其不行恭察之各該上司照廵城御史之例
議處
一空白印信乾隆二年覆準各部院衙門行移
事件司官回明堂官用印將所行事件並用印
數目登記號簿其在外各衙門下行牌票並上
行平行文移均令鈐印編號一應空白悉令嚴
行禁止倘有仍用空白事發將不行稽察之在
内堂官在外督撫司道照不行詳察例罰俸六
月不行回明用印之司官及仍用空白之府州
縣等官皆照豫給用印白結例罰俸一年如有
督撫司道向州縣提取空白文結者亦照此例
罰俸一年五年覆準内外大小凡有印信衙
門均於封印前一日酌量件數各用空白印紙
並文移封套以備封印後遇有緊要公文之用
仍各登記號簿在京衙門呈堂收貯外省衙門
同印信在内衙存貯有緊要文書方行填用開
印後除用去者登記册籍外將所存件數各堂
官及各印官驗明銷燬如有官吏藉端作弊及
該堂官該督撫及各上司不行察出者皆照禁
止空白印信例分别議處書辦照例治罪
一濫行出結康熙二十九年題準地方官代頂
冒人員出結者革職雍正十二年覆準候選
簡選人員例用同鄉京官印結凡出結各官務
令本衙門設立號簿將出過印結緣由登記簿
内每至月終按照數目緣由彙造清册呈堂咨
部察覈如册内無名即𫝊赴選人員究問倘有
豫用空白印結者令該堂官照豫給空白例恭
處
一給結冒領建坊銀乾隆四年議準凡請領節
婦建坊銀如繫再醮之人應行議處出結官者
令各該處即將知情濫結與並不知情之處於
咨䟽内據實聲明如知繫冄醮不應請領之人
濫行出結請領者將出結之人照徇情給結例
降二級調用如實繫不知再醮緣由冒昩給結
後經自行檢舉者照不行察明給結例罰俸一
年不行詳察之該管官照不行詳察遽為轉報
例罰俸六月
一隔屬用印買人康熙八年題準旗人買民人
者用本管地方官印信若在隔屬官用印給與
之官照拏解良民例降一級留任如有將定例
以後所買之人說作定例以前年月日用印給
與者將地方官并買賣之人皆加等治罪
一那移年月用印康熙八年議準凡將定例後
事件作為定例以前年月日期用印給與者將
用印之官降一級調用
一禁止無印小票乾隆六年覆準各省文武大
小衙門凡一切差票均令鈐蓋印信如無印信
衙門即用鈐記所有硃標小票衙單永行禁止
倘有仍用無印小票衙單者令該上司不時察
報題恭將出無印小票之員照文移遺漏鈐蓋
印信例罰俸一年
欽定大清會典則例卷二十一
