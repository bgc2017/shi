欽定大清會典則例卷一百五十八
欽天監
時憲科
一推步之法順治元年用西洋新法二百恆年
表以
太宗文皇帝天聰二年戊辰為元自天正冬至次日子
正初刻起算康熙七年題準各通書均不及
選擇歷書萬年歷通書大全三書但選擇歷書
内闕山嚮正五行等二十四事其正五行於三
台通書内取用其餘於通書大全内所載合歷
法公規等條取用其餘重雜無用者悉令刪去
八年議準仍用洪範五行十七年續修康
熙永年表三十二卷告成三十二年議準選
擇歷書萬年歷並通書大全三書内山嚮洪範
五行等二十四件合為一書共成十冊名曰
欽定選擇歷書同萬年歷永遠遵行書版交禮部收貯
五十四年
御定星歷考原告成五十六年奉
旨時憲歷内所列男女九宫以上元為中元傳誤已久
著欽天監照依星歷考原具題改正五十七年
欽定七政四餘萬年歷告成雍正三年
聖祖仁皇帝御製律歷淵源百卷刊刻告成内歷象考
成四十二卷律吕正義五卷數理精蘊五十三
卷
世宗憲皇帝御製序文頒行天下令監官欽遵歷象考
成推算以康熙二十三年甲子為上元十年
重修考成交食表一卷又奏準
御製律歷淵源及考成後編書版均交監收貯願刷印
者聽並
頒賜各省聽其翻刻以廣流傳乾隆六年
欽定協紀辦方書三十六卷萬年書十二卷告成書
版交監收貯願刷印者聽七年增修考成後
編十卷告成
一時憲書每年二月初一日進
呈來歲時憲書式竢
御覽畢繙譯刊印四月初一日咨呈兵部由驛遞各
省布政使司書式各二本一本用印存司署一
本不用印照式刊刻鈐欽天監時憲書印至期
頒發本省十月初一日恭進繕錄清漢字
御覽時憲書各一本刷印清漢蒙古字時憲書各一
本清漢字七政時憲書各一本
皇太后
皇后刷印清漢蒙古字時憲書各一本清漢字七政
時憲書各一本均用黃綾面套
皇貴妃
貴妃
妃刷印清漢蒙古字時憲書各一本清漢字七政
時憲書各一本均用金黃綾面套
嬪刷印清漢蒙古字時憲書各一本清漢字七政
時憲書各一本用紅綾面無套以上時憲書均
不鈐時憲書印黃棉紙包封
頒賜時憲書於王公均清漢蒙古字時憲書各一本
清漢字七政時憲書各一本王貝勒用紅綾面
貝子公用黃裱紙面公主給清漢蒙古字時憲
書各一本用紅綾面均紅棉紙包封八旗各部
院衙門大臣堂官滿洲給清字蒙古給蒙古字
漢軍漢人給漢字時憲書各一本均黃裱紙面
每旗每衙門共一紅棉紙包封其八旗滿洲官
員給清字蒙古官員給蒙古字漢軍官員給漢
字時憲書各一本均交各旗分發各衙門漢官
每人給漢字時憲書一本交各衙門分發其各
衙門坐書於初三日行文赴監支取守
陵官員及山海關副都統
盛京吉林黑龍江將軍
盛京五部侍郎内務府總管佐領馬蘭鎮泰寧鎮
等處文武官各給一本應領清字蒙古字漢字
時憲書行文赴監支取直隸九府奉天錦州二
府每府給漢字七政時憲書二本時憲書千本
大興宛平二縣每縣給七政時憲書二本時憲
書九十本熱河理事同知給漢字時憲書三百
本廣昌縣給漢字時憲書二百本具文申監支
取蒙古藩王各給蒙古字時憲書百本由理藩
院頒發朝鮮國王給紅綾面漢字時憲書一本
其官屬給黃紙面漢字時憲書百本由禮部頒
發以上均鈐時憲書印是日值孟冬時饗
太廟恭遇
親詣行禮於五鼔進
呈遣官恭代於黎明進
呈監官設黃案二於
太和門正中設黃案二於
午門外正中設紅案八於
午門外兩旁工部設
龍亭一於監署大堂正中設黃亭八於大堂兩旁
設紅案八十於兩廊下監官恭奉進
皇太后
皇帝
皇后
皇貴妃
貴妃
妃
嬪時憲書設龍亭内
頒賜王公大臣時憲書置黃亭内八旗各衙門官員
時憲書置紅案上於
龍亭前行一跪三叩禮校尉舁亭八旗兵丁舉案
御仗前導樂部和聲署作樂三科官導引堂官
後隨自
長安左門中門進至
午門前監官由亭内恭奉進
呈時憲書安設黃案上頒賜王公百官時憲書安
設紅案上校尉徹亭置兩旁監官恭奉進
呈書由
午門中門入至
太和門設黃案上堂官行三跪九叩禮授内務府
官恭捧進
呈退出王公百官齊集
午門前鴻臚寺官贊引宣
旨行禮王公以下跪領如儀(詳禮部儀制司)
御覽時憲書首列都城節氣時刻次列太歲干支年
神九宫次列六十花甲次列三合天喜等神次
列逐月合朔弦望逐月干支納音生剋日名紀
宿建除用事日下並注吉神節候中氣交宫月
下止注交節月神九宫後紀年男女九宫下列
宜忌等日内注六十七事祭祀祈福求嗣上冊
進表章頒詔覃恩肆赦施恩封拜詔命公卿招
賢舉正直施恩惠䘏孤惸宣政事布政事行惠
愛雪冤枉緩刑獄慶賜賞賀燕會入學冠帶行
幸遣使安撫邊境選將訓兵出師上官赴任臨
政親民結婚婣納采問名嫁娶進人口般移安
牀解除沐浴整容剃頭整手足甲求醫療病裁
製營建宫室修宫室繕城郭築隄防興造動土
竪柱上梁經絡開市立劵交易納財修置産室
開渠穿井安碓磑補垣掃舍宇修飾垣牆平治
道塗伐木捕捉畋獵取魚栽種牧飬納畜通
用時憲書首列都城節氣時刻次列太歲干支
年神九宫次列各省各蒙古部落日出入晝夜
節氣時刻次列逐月合朔弦望逐日干支納音
紀宿建除用事每月下仍列節候月神九宫及
中氣交宫後列紀年男女九宫下列宜忌等日
末列監官銜名内注三十七事祭祀上表章上
官入學冠帶結婚姻會親友嫁娶進人口出行
移徙安牀沐浴剃頭療病裁衣修造動土豎柱
上梁經絡開市立劵交易納財修置産室開渠
穿井安碓磑掃舍字平治道塗破屋壞垣伐木
捕捉畋獵栽種牧飬破土安葬啟攢刊造時
憲書刷印紙包封紙裝潢綾絹顏料於戸部支
領肇墨版片椶麻及頒發直隸
盛京蒙古部落朝鮮應用箱籠等物於工部支領
順治元年西洋遠臣進新法測天等儀並新
法書式奉
旨西洋新法推驗精密見令定造時憲新歷悉依此法
為凖遂令西洋人修正歷法二年新書告成頒行
天下面刻欽天監依西洋新法印造時憲歷日
頒行天下偽造者依律處斬有能告捕者官給
賞銀五十兩如無本監歷日印信即同私歷
康熙五年復用舊法時憲書面去依西洋新法
五字改為欽天監奏準印造時憲歷日頒行天
下八年令西洋人治時憲書三十一年覆
準科爾沁等蒙古部落二十四處(歸化城杜科爾沁爾)
(伯特敖漢)(扎頼特爾郭爾羅斯特巴林牛柰曼喀阿禄科沁扎魯翁特)
(爾喀穆秦)(克西克騰蘇喀喇沁阿土默特爾烏朱阿霸垓尼特霸哈納蒿)
(齊忒吳四子部落爾毛明安喇忒鄂多斯)太陽出入節氣時刻
載入時憲書五十二年覆準厄魯特喀爾喀
等諸蒙古部落並哈密地方十有五處(布隆堪布爾嘠)
(蘇泰爾厄格塞楞格城桑金荅頼湖山肯忒山克倫河巴拉斯圖拉河韓喀爾)
(喀河克勒和邵格衣札布韓河)(鄂爾昆河厄爾得尼招薩空推河翁機河薩克圖)
(古里克善古爾班賽堪阿蘭山哈密城)太陽出入節氣時刻增
入時憲書一例頒發六十一年十一月恭進
雍正元年時憲書式奉
旨書面止載欽天監奏準印造一段自偽造者以下載
於後面雍正三年奉
旨時憲書面欽天監奏準一段改為欽天監欽遵
御製歷象考成印造時憲歷日頒行天下五年
諭嗣後時憲歷中逢
列祖忌辰應將結婚婣燕會喜慶等事均不載入方是
至朕宫中每遇
列祖
列后忌辰皆素服齋居御歷中忌辰更不當載入廵幸
燕會等字樣著欽天監詳議奏請永為定式欽此遵
旨議準凡恭遇
列廟忌辰注安撫邊境安牀解除求醫療病裁製繕城
郭築隄防經絡立劵交易納財修置産室開渠
穿井安碓磑補垣掃舍宇修飾垣牆平治道塗
伐木捕捉栽種牧飬納畜餘事不注又奉
旨民歷内逢忌辰仍注䜿柱上梁開市十三年奏準
時憲書内遇齋戒日期於日旁加圈作記
列聖
列后忌辰加圈亦如之十三年十月恭進乾隆元年
時憲書式奏準書前面改為欽天監欽遵
御製數理精蘊印造時憲書頒行天下後面改為如無
本監時憲書印信即同私造乾隆二十年奉
旨凖噶爾諸部盡入版圖其太陽出入節氣時刻宜
載入時憲書頒賜正朔以昭中外一統之盛二
十二年覆準增黑龍江古林白都納三姓尼布
楚太陽出入節氣時刻載入時憲書又覆準
伊犁等蒙古部落並巴里坤土魯番二十處(巴里)
(坤薩伊犁魯哈布他克爾拜他克穆鳥穆齊嗒巴噶台)(穆壘海吉安齊)
(齋爾沙波羅他拉勒魯克沁都烏沙克他爾哈拉拉庫爾珠爾斯空吉斯)
(哈什土哈薩克魯番)太陽出入節氣時刻增入時憲書
一例頒發
一七政時憲書首列五星伏見目錄次列逐月
逐日七政經緯宿舍度分於月注正横斜升於
五星注晨夕伏見後列七政行最高卑及月孛
羅㬋計都宿度乾隆五年議準正交為羅㬋
中交為計都古法以出黃道南為正交西法以
入黃道北為正交依古改正並增紫氣以備星
家四餘
一推月五星陵犯時憲書均按視差法推其犯
掩時刻及相距度分按日排注其犯掩次數宫
分摘序目錄列於書前歲終十二月恭進雍
正九年奉
旨改月五星陵犯歷為月五星相距時憲歷十三年
奏準改為月五星相距時憲書乾隆十八年
奏準月五星相距書照日月交食例凡不見者
均不載入
一日月交食日食分秒時刻隨地不同月食分
秒天下皆同惟時刻各異帶食則分秒時刻月
食亦隨地不同皆各按法推算前期五月繪圖
具題
旨下禮部通行天下救護自初虧起至復圓止帶出
地平自見食起至復圓止食不及一分不行救
護康熙六十一年定日食三分以内者不頒
行乾隆六年定月食三分以内者亦不頒行
十三年定日月交食三分以内者皆頒行不
救護又定日月交食三分以下例不救護者
不具題仍於五月前摺奏禮部將見食省分行
文知照不見食省分無庸行知十四年
諭凡日月交食授時者原可推算而得而春秋之例
又紀日而不紀月朕惟懸象著明人所共仰雖為
晷運之常有自不若光朗之恒度無事於諱不可
不謹故禜社奏鼓自古重之舊制交食分秒時刻
頒行各省不及一分者不行救護後定為三分以
上方行救護又經禮部奏定不見食省分並不及
三分者皆不行知夫不先期行知則二三分者原
可見食將致反生疑駭不以為靈臺失占即為有
司怠事非所以克謹天戒也嗣後仍循曩制一分
以上即令救護前期五月具題請旨無論見食不
不食省分皆頒行其不見食省分不必救護欽此
一春牛圖每年立春日禮部進呈春山土牛後
由監分送諸王貝勒各一圖
天文科
一測量儀器康熙八年奏製新儀奉
旨舊有儀器(觀象臺舊設渾簡儀明正統年製)仍著收存勿令損壞
十二年新製儀器告成一為天體儀一為黃道
儀一為赤道儀一為地平經儀一為地平緯儀
亦名象限儀一為紀限儀安設臺上舊儀移置
臺下别室十三年編著新儀製法用法圖說
並恆星經緯度表十六卷名曰新製靈臺儀象
志五十二年
御製地平經緯儀安設臺上乾隆九年
駕幸觀象臺
御製璣衡撫辰儀安設臺上
命於
紫微殿前增築月臺將前明舊儀安設月臺十
九年
御製儀說二卷新測恆星經緯度表三十二卷名曰
御製儀象考成
一測日圭表平案長一丈六尺二寸立表高八
尺上設横梁用影符以取中影西法立表加高
二尺上端安銅片中開圓孔徑二分午正日光
自圓孔射至平案成撱圓形南界為日體上邊
之影北界為日體下邊之影中心為中影
京師夏至影長二尺九寸四分冬至影長一丈九
尺九寸四分因案長不及長影之數又於北端
設立表高三尺五寸冬至之影上立表二尺七
寸有四釐
一測候之法交食陵犯日出入晝夜節氣時刻
隨地不同皆以北極高度東西偏度推算占
候八節風占皆用題本即日具題如封印後暫
用奏本即日帶回竢開印後仍用題本送内閣
占驗交食止用所食月分朔望干支月離躔
宿三占八節止用八方風占具題康熙七年
命大臣傳集西洋人與本監官於
午門前測驗正午日影八年
特遣大臣二十人赴觀象臺測驗二十二年
盛京北極高度推算交食表告成五十二年覆
準科爾沁等部落日出入節氣時刻自三十二
年載入時憲書皆照舊地圖推算今新地圖乃
用
御製新儀所測各省各口外經緯度數絲毫不爽㢠非
舊圖可比嗣後皆照新圖推算又蒙古部落游
牧無常處其地之經緯度數以有城池房屋之
處為定各省北極高度
京師三十九度五十五分
盛京四十一度五十一分山西三十七度五十四
分朝鮮三十七度三十九分山東三十六度四
十五分河南三十四度五十二分陜西三十四
度十有六分江南三十二度四分四川三十度
四十一分湖廣三十度三十五分浙江三十度
十有八分江西二十八度三十七分貴州二十
六度三十分福建二十六度二分廣西二十五
度十有三分雲南二十五度六分廣東二十三
度十分各蒙古部落北極高度布隆堪布爾
嘠蘇泰四十九度二十八分厄格塞楞格四十
九度二十七分桑金答頼湖四十九度十有二
分肯忒山四十八度三十三分克爾倫河巴拉
斯城四十八度六分圖拉河韓山四十七度五
十七分喀爾喀河克勒和邵四十七度三十五
分杜爾伯特四十七度十有五分鄂爾昆河厄
爾得尼招四十六度五十八分空格衣扎布韓
河四十六度四十二分札賴特四十六度三十
分推河四十六度二十九分科爾沁四十六度
十有七分郭爾羅斯四十五度三十分阿祿科
爾沁四十五度三十分翁機河四十五度三十
分薩克薩圖古里克四十五度二十四分烏朱
穆秦四十四度四十五分蒿齊忒四十四度六
分古爾班賽堪四十三度四十八分巴林四十
三度三十六分扎魯特四十三度三十分阿霸
哈納爾四十三度二十三分阿霸垓四十三度
二十三分柰曼四十三度十有五分克西克騰
四十三度蘇尼特四十三度哈密城四十二度
五十三分翁牛特四十二度三十分敖漢四十
二度十有五分喀爾喀四十一度四十四分四
子部落四十一度四十一分喀喇沁四十一度
三十分毛明安四十一度十有五分吳喇忒四
十度五十二分歸化城四十度四十九分土默
特四十度四十九分鄂爾多斯三十九度三十
分阿蘭善山三十八度三十分(以上悉依地圖北極高度為次)
直省東西偏度(凡偏東一度節氣遲時之四分偏西一度節氣早時之四)
(分)朝鮮偏東十度三十分
盛京偏東七度十有五分浙江偏東三度四十一
分福建偏東二度五十九分江南偏東二度十
有八分山東偏東二度十有五分江西偏西三
十七分河南偏西一度五十六分湖廣偏西二
度十有七分廣東偏西三度三十三分山西偏
西三度五十八分廣西偏西六度十有五分陜
西偏西七度三十四分貴州偏西九度五十三
分四川偏西十有二度十有六分雲南偏西十
有三度三十七分各蒙古部落東西偏度郭
爾羅斯偏東八度十分扎賴特偏東七度四十
五分杜爾伯特偏東六度十分扎魯特偏東五
度柰曼偏東五度敖漢偏東四度科爾沁偏東
四度三十分阿禄科爾沁偏東三度五十分喀
爾喀河克勒和邵偏東二度四十六分巴林偏
東二度十有四分喀喇沁偏東二度翁牛特偏
東二度烏朱穆秦偏東一度十分克西克騰偏
東一度十分蒿齊忒偏東三十分阿霸哈納爾
偏東二十八分阿霸垓偏東二十八分蘇尼特
偏西一度二十八分克爾倫河巴拉斯城偏西
二度五十二分四子部落偏西四度二十二分
歸化城偏西四度四十八分土默特偏西四度
四十八分喀爾喀偏西五度五十五分毛明安
偏西六度九分吳喇忒偏西六度三十分肯忒
山偏西七度三分鄂爾多斯偏西八度圖拉河
韓山偏西九度十有二分翁機河偏西十有一
度古爾班賽堪偏西十有一度布隆堪布爾嘠
蘇泰偏西十有一度二十二分阿蘭善山偏西
十有二度厄格塞楞格偏西十有二度二十五
分鄂爾昆河厄爾得尼招偏西十有三度五分
推河偏西十有五度十有五分桑金答賴湖偏
西十有六度二十分薩克薩圖古里克偏西十
有九度三十分空格衣扎布韓河偏西二十度
十有二分哈密城偏西二十二度三十二分(以上)
(悉依地圖經度為次)五十三年奉
旨北極高度黃赤距度於歷法最為緊要著於澹寧居
後每日測量遵製中表正表倒表各一具均高四尺
象限儀二具均半徑五尺晝測日影夜測句陳
帝星測得
暢春苑北極高三十九度五十九分三十秒比觀
象臺高四分三十秒黃赤大距二十三度二十
九分三十秒比舊少一分三十秒又奏準河
南江南浙江陜西廣東雲南各差學習算法一
人及部院衙門官各一人前往測量星日以備
修正算書之用乾隆十八年議準二十八宿
紀日古法觜前參後西法參前觜後今以參宿
中三星之東一星作距星依黃道度測算應觜
前參後與古合二十二年奏準東三省北極
高度尼布楚五十一度四十八分黑龍江五十
度一分三姓四十七度二十分白都訥四十五
度十有五分吉林四十三度四十七分各蒙
古部落北極高度哈薩克四十七度三十分㙮
爾巴噶台四十七度齋爾四十五度三十分哈
布他克四十五度波羅他拉四十四度五十分
拜他克四十四度四十三分安齊海四十四度
十有三分哈什四十四度八分伊犁四十三度
五十六分穆壘四十三度四十五分吉穆薩四
十三度四十分巴里坤四十三度三十九分空
吉斯四十三度三十三分烏魯穆齊四十三度
二十七分珠爾都斯四十三度十有七分土魯
番四十三度四分魯克沁四十二度四十八分
烏沙克他爾四十二度十有六分哈拉沙拉四
十二度七分庫爾勒四十一度四十六分東
三省東西偏度三姓偏東十有三度二十分黑
龍江偏東十度五十八分吉林偏東十度二十
七分白都訥偏東八度三十七分尼布楚偏西
十有七分各蒙古部落東西偏度巴里坤偏
西二十三度哈布他克偏西二十四度二十六
分拜他克偏西二十五度穆壘偏西二十五度
三十六分魯克沁偏西二十六度十有一分土
魯番偏西二十六度四十五分吉穆薩偏西二
十六度五十二分烏魯穆齊偏西二十七度五
十六分烏沙克他爾偏西二十八度二十六分
哈拉沙拉偏西二十九度十有七分庫爾勒偏
西二十九度五十六分㙮爾巴噶台偏西三十
度珠爾都斯偏西三十度五十分安齊海偏西
三十度五十四分齋爾偏西三十一度空吉斯
偏西三十二度哈什偏西三十三度波羅他拉
偏西三十三度三十分伊犁偏西三十四度二
十分哈薩克偏西三十四度五十分觀星臺
晝夜觀候記注冊籍開報封呈所用時辰香於
光禄寺支領紙燭於戶部支領冬月木炭三年
一次換造香匣於工部支領
漏刻科
一選擇六十事祭祀祈福求嗣上冊受封上表
章襲爵受封會親友入學冠帶出行上官赴任
臨政親民結婚婣納采問名嫁娶進人口移徙
遠廻安牀解除沐浴剃頭整手足甲求醫療病
療目針刺裁衣築隄防修造動土竪柱上梁修
倉庫鼓鑄苫蓋經絡釀醞開市立劵交易納財
開倉庫出貨財修置產室開渠穿井安碓磑補
垣塞穴掃舍宇修飾垣牆平治道塗破屋壞垣
伐木捕捉畋獵取魚乘船渡水栽種牧飬納畜
破土安葬啓攢
一朝會慶賀諸大典委官隨禮部鴻臚寺堂官
赴
乾清門報時祭祀大典委官同太常寺官報時
一恭遇
車駕廵幸委官隨從直更候時臨時奏請給與驛馬
乾隆十七年定行文兵部給與八旗官馬戶
部按日給以盤費順天府給與官車每鐘一分
用大車一輛帳房二架於工部支領
一恭遇修建
壇
廟
宫殿城垣各大工委官相度隂陽嚮背選擇吉日
吉時工竣賞給花紅與管工官同
一恭遇修建
山陵委官相度候時臨期奏乘驛馬移兵部給與博士
給騎鞍三副䭾鞍一副天文生給騎鞍二副䭾
鞍一副於工部支領
一直更候時譙樓所用更香於光禄寺支領油
燭於戶部支領冬月木炭於工部支領
神武門更香於戶部支領
内廷時辰房及各處候時所用時辰香油燭煤炭
均於内務府支領每三年一次換造香匣於工
部支領
一本監官生升補康熙七年
諭天象關繋重大必得精通熟習之人乃可占驗無誤
著直隸各省督撫曉諭所屬地方有精通天文之人
即行起送來京考試於欽天監衙門用與各部院衙
門一例升轉欽此九年題準每旗選取滿洲官學
生六人漢軍官學生四人劄監分科教習有精
通者以博士補用又奏準天文生滿洲漢軍
由監行文國子監取官學生選補漢人由監自
行選補又奉
旨天文生給與從九品頂帶照例補用五十八年議
準進士舉人貢監生員内有通曉天文算法者
具呈禮部會監考試果優者進士舉人以博士
用貢監生員以天文生用雍正元年議準著
内閣九卿詹事翰林將素所知精通相度人員
各行保舉二年奏準候補天文生及補用天
文生之監生生員由監送順天府入皿字號鄉
試三年奏準本監官生舉人準應會試監生
生員準應鄉試五年奏準八旗天文生有闕
由吏部考補十二年定本監官由監咨部題
補者監正監副隨吏部引
見乾隆二年
諭在璣衡以齊七政視雲物以驗歲功所以審休咎
備修省先王深致謹焉今欽天監歷象考成一書
於節氣時刻固已推算精明分釐不爽而星官之
術占驗之方則闕焉未講但天文家言或有疎密
非精習不能無差海内有精曉天文明於星象者
直省督撫確訪試驗術果精通者著咨送來京該
部奏聞請旨欽此三年覆準國子監專立算學
以滿洲十有二人蒙古六人漢軍六人漢十有
二人肄業學有成效該管大員會監考定名次
滿洲蒙古漢軍咨送吏部注冊蒙古借補滿洲
天文生漢軍專補漢軍天文生竢本旗有闕挨
名補用漢算學生移監照例補用其學内需用
書籍器物各於所司咨取四年覆準每世業
子弟五人由監選三科官人品老成精通術業
者一人為教習督率課程每年季考亦令考試
分别等第三年内學有成效令該教習出具結
狀方得補用如世業子弟依恃父兄在監名為
學習而術業生疎者即行黜退又覆準國子
監算學助教教習五年期滿請
旨交部議叙助教照例升用五官正教習舉人筆帖
式充補者以靈臺郎用貢監生員充補者以挈
壺正用官學生算學生充補者以博士用均與
本監官員間補十年覆準蒙古天文生升用
亦照分用滿洲天文生之例每四人升用一人
升至靈臺郎遇有蒙古五官正員闕歸於内閣
中書各部院筆帖式内一例考取又覆準期
滿之算學生有舉人出身者準以博士補用
又覆準天文生中式文舉人者無庸離任滿洲
蒙古照例考試漢軍漢人照例簡選遇應用知
縣之年歸班選用又奏準本監官生三年考
覈一次術業精通者保題升用不及者停其升
轉再加學習如能黽勉供職即予開復仍不及
者降職一等再令學習三年能習熟者準予開
復仍不能者黜退又奏準以肄業生取三十
人留監分給漏刻科六人在監學習與漏刻科
世業子弟一同考校補用其二十四人附算學
肄業考定名次與時憲天文兩科世業子弟一
同考校補用十七年奏準博士天文生有限
於材質止堪供職天文生不勝博士之任者將
博士降補天文生其天文生不準升補博士仍
令在天文生供職以觀後效十八年奉
旨欽天監滿漢監副著各裁去一員增設西洋監副
一員嗣後漢監正員闕著將漢監副及西洋左右
監副一並開列請旨欽此
一本監官生俸廩博士等官由舉人補用者食
七品俸由貢監生員補用者食八品俸漢天文
生每人月支銀一兩米七斗隂陽生月支銀一
兩米三斗均行文戶部支領滿洲蒙古漢軍官
生俸廩由本旗支領漢人俸廩及滿漢官生公
費皆由本監支領三科天文生每二年各給布
面羊裘一件貂皮帽一頂狐皮領一條委直譙
樓之博士等官初任時各給貉皮端罩一件行
文工部支領康熙九年題準滿洲天文生照
未入流筆帖式給與餼廩二十一年奏準天
文生隂陽生每月加給公費銀一兩五錢三
十三年奏準天文生隂陽生餼廩每月增給五
錢每人月支銀一兩五錢雍正八年定天文
生以生員補用者照八品筆帖式食俸乾隆
元年奏準未入流滿天文生照未入流筆帖式
給與九品俸二年議準漢天文生照滿洲漢
軍天文生之數考選二十四人給與九品俸其
餘仍給餼廩
太醫院
一訪擇良醫康熙四十七年覆準太醫院見有
御醫吏目等百有五人每日各處輪直需用一
百十有一人差多人少實不敷用應於直省民
醫曁舉貢生監有職銜人内擇精通醫理情願
效力者酌增二十名布衣赴該院具呈其有職
銜者該地方官給照亦於該院具呈遴選補用
如效力年久實有成效布衣與醫士醫生照常
補授外其有職銜者該院將應用情由開明具
奏移送該部於伊等應用職銜準其先用其御
醫吏目醫士等老疾不能行走者呈院驗實奏
準告退病愈仍赴院具呈準其原額補用若推
委託故不具呈補用在外行醫者交該部嚴加
議處若非實因年老有疾該院徇情準退者一
并議處雍正元年
諭良醫須得老年經歷多者但伊等憚於遠行嗣後果
有精通醫理療疾有效者或將伊等子弟軰授為經
歷吏目微職以示鼓勵著大學士等議奏欽此遵
旨議準令九卿暨直省督撫各舉灼知之年老醫生該
地方官資以路費護送到京報禮部交院試用
果能醫理精通療疾有效即奏明照例在院授
職外仍聽報出伊子弟等一人如繋見任官以
應升之官即用候補候選者以應得之職即用
貢監生員以經歷即用布衣以吏目典史即用
又覆準行文直省廵撫察所屬醫生詳加考
試果有精通類經注釋本草綱目傷寒論三書
者題請為醫學官教習每省設立一人準其食
俸三年如果勤慎端方貢入醫院授為御醫其
員闕即於本省學習人内簡選補授凡所屬州
縣衛習醫人令其訪明考試即將三書教習有
精通者呈報廵撫給咨赴院考試上者授以吏
目醫士等官其有年力不能赴京者留為本省
教授待補
一内局修製藥餌本院官診視調劑
御藥參看較同會近臣就内局合藥將藥帖連名封
記具本開載本方藥性治症之法於日月之下
醫官近臣書名以進置簿凡進藥奏本既具隨
即登簿年月下書名近臣收掌以憑稽考煎調
御藥本院官與近臣監視二服合為一服竢熟分為
二器其一器御醫先嘗次院判次近臣其一器
進
御若將方奏明交與内藥房按方煎調者内藥房辦
理
一
内府設東西
御藥房二所院使院判御醫吏目醫士各分班輪直
一隨侍
車駕行幸有奉
旨點用者有按班輪委者皆給夫馬車輛裝載藥材
仍給帳房需用等物均申禮部轉咨各該部給
發雍正二年
諭太醫院官先年出外甚是清苦嗣後隨行出外如何
優給之處著議定以為常例欽此遵
旨議準隨行出外凡堂官一人給帳房一架行李車一
輛馬四匹每日給盤費銀三錢醫官醫士等人
各給馬三匹盤費銀二錢三人共給帳房二架
載行李車一輛驍騎二人隨行看守馬匹車□
若四人照依前例若五人增帳房一架車一輛
驍騎二人
一諸王公主府暨文武大臣請醫視疾本院官
奉
旨差官前往其治療可否均明晰具奏外藩公主額
駙暨台吉大臣請醫亦奉
旨差官前往申部給驛馬箱篋繩氊油單等項其藥
材於内藥房支領或於藥庫給發回日銷算
一軍前需醫奉
旨差官先由禮部選委二人具題乘驛前往並遣兵
部官一人送至軍前
一文武會試定例取醫士一人入場供事由院
遴選通曉醫理熟諳方脉者申送禮部委用如
有用過藥材開單量給藥價事畢與各執事官
一同赴燕
一診視獄囚順治八年題定設刑部應差官帶
醫士二人每月給發藥價銀米效力滿六年劄
回到院升授吏目十一年定該督捕應差冠
帶醫士一人與刑部同如本院需用即申明取
回别選充補康熙十三年又增設醫士一人
例各同前
一本院醫官醫士習業設九科御醫吏目醫士
醫生各專一科曰大方脈小方脈傷寒科婦人
科瘡痬科針灸科眼目科口齒科正骨科
一考試醫士醫生本院堂官於素問難經本草
脈訣曁本科緊要方書内出題考試擇其學術
精通者頂補如習業荒疎經年雖久不準頂補
仍發教習廳肄業
一教習本院設教習廳於御醫吏目内擇學品
兼優者充補有進院業醫暨醫官子弟均送教
習廳課其誦讀康熙二十三年題準遴選本
院官二人在外衙門教習與首領庫官輪班直
宿以應傳差
一升除院使由左院判升補左院判由右院判
升補右院判由御醫升補御醫由吏目升補吏
目由醫士升補其御醫以下員闕堂官將内直
勤勞者申送禮部轉咨吏部題授如内直補完
方將外直應升各官按俸開列申送其各官員
闕奉
旨特用者不在此限
一初進醫生定例察本身無過犯通曉醫理者
仍取本院醫官醫士保結方準入院遇醫生闕
於初進醫生内考取申部頂補醫士於醫生内
考取申補其醫士升補吏目亦必考其方脈精
明品端勞著者申禮部轉咨吏部題授
一給品服雍正元年定醫士許用從九品冠帶
如欽天監天文生例七年定御醫均授七品
許用六品冠帶挂數珠八年定吏目許用八
品冠帶
一給廩餼雍正元年定醫士月給銀一兩五錢
公費飯銀一两五錢米九斗八年題準增設
食糧醫官三十人每人月給銀二兩乾隆二
年奏請食糧醫官三十人可否永為定例奉
旨著為定例
一藥庫委官二人於醫士内選委專管辦買藥
材二年一換任滿二年升豫授吏目如著有勞
績量加職銜倘代替乏人仍令留任管理
一藥材舊例各直省出産藥材地方每年解納
本院生藥庫收貯委官驗其所辦優劣其出入
皆由禮部順治十六年分歸本院職掌十
七年題準選本院官一人兼攝庫務頒給印信
設庫役十名十八年定生藥庫復歸禮部職
掌康熙三年定錢糧總歸戶部本院以庫印
繳還禮部其直省歲解藥材本色並折色錢糧
均由戶部收貯附庫
一内藥房所需藥材均按定例給價令藥商採
辦每三月一次奏銷行文到院轉咨戶部藥商
赴部領銀其藥材均以生藥交進由内藥房醫
生切造炮製
一祭
先醫禮每年二月十一月上甲日於本院之
景惠殿致祭遣禮部堂官一人主祭本院堂官二
人分獻兩廡雍正十三年議準春冬致祭
先醫令堂屬官一例陪祀
欽定大清會典則例卷一百五十八
