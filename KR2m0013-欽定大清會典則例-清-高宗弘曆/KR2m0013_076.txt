欽定大清會典則例卷七十三
禮部
儀制清吏司
相見禮
一内外王公相見儀崇德年間定外藩親王來
見親王主人出殿降階迎主人居左賓居右由
殿中門入主人西面立賓東面立行二跪六叩
禮就坐主人位於東賓位於西從官於殿外行
二跪六叩禮從賓後坐辭退從官行一跪一叩
禮先退賓離位行一跪一叩禮主人答禮如之
送至初迎處本府官屬送至府門外退外藩郡
王來見主人出殿迎不降階由中門先入賓隨
入行二跪六叩禮主人跪受半禮答半禮辭退
賓離坐行一跪一叩禮主人跪拱手不叩興送
至初迎處餘儀與外藩親王見同外藩貝勒來
見主人離坐迎不出殿賓由殿右門入行二跪
六叩禮主人拱手立受就坐主人位正中賓位
西旁辭退賓離坐行一跪一叩禮主人立受如
初賓出不送餘儀與外藩郡王見同外藩貝子
公來見府屬官引進殿内行二跪六叩禮主人
拱手正坐受辭退賓離坐行一跪一叩禮主人
坐受如初從官退至原叩處行一跪一叩禮畢
出餘儀與外藩貝勒見同外藩親王來見郡王
主人迎送於大門内辭退賓主人各就坐行一
跪一叩禮餘儀與見親王同外藩郡王來見與
内外親王相見同外藩貝勒來見與外藩郡王
見親王同外藩貝子來見與外藩貝勒見親王
同外藩公來見郡王與見親王同外藩親王來
見貝勒主人迎於府門外賓先行主人稍後入
行一跪三叩禮從官行禮亦一跪三叩辭退送
至初迎處餘儀與見郡王同外藩郡王來見賓
主及從官行禮均一跪三叩餘儀與外藩親王
見郡王同外藩貝勒來見賓主行禮咸一跪三
叩餘儀與内外郡王相見同外藩貝子來見賓
主行禮咸一跪三叩餘儀與外藩貝勒見郡王
同外藩公來見與外藩貝子見郡王同外藩王
貝勒來見貝子貝子迎於大門外賓先行主人
隨入賓主行一跪一叩禮從官亦一跪一叩主
人拱手坐受辭退從官行禮拱受如初送賓於
初迎處候乘馬乃退餘儀與外藩郡王見貝勒
同外藩貝子來見賓主行禮咸一跪一叩餘儀
與内外貝勒相見同外藩公來見賓主行禮咸
一跪一叩餘儀與外藩貝子見貝勒同外藩王
貝勒來見公與見貝子同外藩貝子來見迎送
於大門内餘儀與外藩貝勒見貝子同外藩公
來與内外貝子相見同
一王公塗遇儀崇德元年定親王出行郡王遇
讓道行貝勒遇執事廻避譲道旁行貝子鎮國
公固倫額駙和碩公主額駙遇勒馬鞠躬側立
道旁候過輔國公鎮國將軍民公都統尚書以
下皆下馬立道旁候過固倫公主和碩公主遇
相讓尊長在先分路行郡主以下縣君以上遇
停車候過郡王出行貝勒公主以下遇與遇
親王廻避儀同貝勒出行貝子鎮國公固倫
額駙和碩公主額駙遇讓道旁行輔國公鎮國
將軍民公都統尚書遇勒馬側立道旁候過輔
國將軍副都統侍郎等官以下皆下馬立道旁
候過固倫公主和碩公主遇貝勒讓道行郡主
縣主郡君遇相讓分路行縣君遇停車候過
貝子出行鎮國公和碩公主額駙遇分路行輔
國公鎮國將軍民公都統尚書遇讓道旁行輔
國將軍副都統侍郎及參領等官遇勒馬側立
道旁候過佐領等官以下皆下馬候過固倫公
主和碩公主遇貝子勒馬候過郡主縣主遇貝
子讓道行郡君縣君遇相讓分路行鎮國公
出行輔國公鎮國將軍民公都統尚書遇分路
行輔國將軍副都統侍郎及參領等官遇勒馬
側立道旁候過佐領以下等官皆下馬候過
輔國公出行鎮國將軍都統尚書等官遇分路
行輔國將軍副都統侍郎等官遇譲道旁行奉
國將軍參領佐領等官遇勒馬立於道旁候過
護軍校驍騎校等官及軍民人等皆下馬候過
鎮國將軍出行輔國將軍副都統侍郎等官
遇分路行奉國將軍參領佐領等官遇勒馬立
於道傍候過護軍校驍騎校等官及軍民人等
皆下馬候過輔國將軍出行奉國將軍參領
等官遇譲道旁行佐領等官遇勒馬候過護軍
校驍騎校等官及軍民人等皆下馬候過奉
國將軍出行佐領等官遇讓道行護軍校驍騎
校等官及軍民人等皆勒馬候過閒散宗室
遇親王以下輔國將軍以上皆下馬遇民公以
下大臣皆不下馬分路行覺羅有職者各照
品級迴避無職者遇親王以下輔國將軍以上
皆下馬遇民公都統尚書等官皆引馬迴避其
餘各官皆不廻避讓道行凡奉
欽差及齎奉
勅旨或
欽賜恩賞者遇王等於道及過王府門皆不下馬
又定親王府門郡王過並隨從人員皆不下馬
貝勒過鞠躬趨馬過隨從人員皆下馬親王福
晉郡王福晉過序長幼應下車者步行過不應
下車者徑過隨從婦女各照其主固倫公主和
碩公主郡主縣主過並隨從婦女皆不下車馬
隨從人員皆下馬郡君縣君過不下車隨從男
婦皆下車馬貝子和碩公主額駙民公以下官
員及軍民人等過皆下馬貝勒夫人以下官員
命婦及軍民人等婦女過皆下車馬郡王府
門與親王同貝勒府門貝子鎮國公過不下
馬隨從人員皆下馬輔國公和碩公主額駙民
公以下官員及軍民人等過皆下馬貝勒夫人
過序長幼應下車者步行過不應下車者徑過
隨從婦女各照其主郡君縣君過並隨從婦女
皆不下車馬隨從人員皆下馬貝子夫人以下
官員命婦及軍民人等婦女過皆下車馬康
熙十八年題準和碩公主遇親王郡王停車候
過遇貝勒相譲分路行遇貝子貝子讓道行和
碩公主額駙郡主額駙遇親王郡王皆下馬立
道旁候過遇貝勒勒馬側立道旁候過遇貝子
譲道旁行遇鎮國公分路行閒散宗室遇和碩
公主額駙不下馬分路行覺羅無職者遇和碩
公主額駙不下馬引馬廻避餘均照舊例行
一王貝勒府屬慶賀儀崇德元年定親王生辰
及元日該旗都統以下佐領以上官員齊集稱
賀行二跪六叩禮郡王生辰及元日本府屬員
齊集稱賀行二跪六叩禮貝勒生辰及元日本
府屬員齊集稱賀行一跪三叩禮若該屬官員
無事不至府慶賀者治罪順治九年題準親
王郡王貝勒生辰及元日該府屬員聽鳴贊人
員贊唱行禮作樂其鳴贊人員聽各府選擇
一京官相見儀雍正五年定八旗官於本署白
事都統副都統前參領侍立佐領以下官屈一
膝其侍衛藍翎侍衛及騎都尉以上之副參領
署參領並視參領雲騎尉以下之副參領並視
佐領驍騎校等官白事於參領前屈一膝佐領
前侍立步軍副尉在步軍統領前屈一膝翼尉
前侍立步軍尉城門領在統領翼尉前咸屈一
膝在協尉前侍立公所白事都統副都統前男
以上官侍立輕車都尉以下官屈一膝管旗務
之王貝勒貝子入八分公前參領以下官咸屈
一膝佐領繋大臣兼攝者從其品繋小京堂及
科道等官兼攝者視參領繋宗室於八旗都統
前皆侍立前鋒統領護軍統領前前鋒參領侍
衛護軍參領侍衛以下騎都尉以上之各副參
領署參領並視八旗參領雲騎尉以下副參領
署參領及護軍參領署參領並視八旗佐領前
鋒校護軍校視八旗驍騎校如八旗官白事於
别旗各長官與本旗同有越分違例者該管大
員並稽察八旗御史題參議處又奉
旨宗室管佐領白事於王公前皆著屈一膝又定各
部院司官路遇堂官勒馬候過在本署理事堂
官上坐司官侍立若事件繁多司官設褥席地
序坐如在朝房堂官席地坐司官屈一膝白事
堂官前往來皆趨過滿漢司官一例遵行不得
互異違者堂官指參議處其漢科道亦照滿科
道儀節違者如之堂官如徇情容隠察出一并
議處
一京官途遇儀崇德元年定固倫額駙出行鎮
國公和碩公主額駙遇分路行輔國公鎮國將
軍民公都統尚書等官遇讓道旁行輔國將軍
副都統侍郎及參領等官遇勒馬立於道旁候
過佐領等官以下遇皆下馬候過(若額駙繋親王郡王貝勒)
(各照本爵)超品公和碩公主額駙出行都統子尚
書等官遇讓道旁行副都統侍郎參領等官遇
勒馬立於道旁候過佐領等官以下遇皆下馬
候過(若額駙繋親王郡王貝勒貝子各照本爵)民公郡主額駙出
行都統子尚書等官遇分路行副都統侍郎等
官遇譲道旁行參領佐領等官遇勒馬立於道
旁候過護軍校驍騎校等官及軍民人等皆下
馬候過都統子尚書縣主額駙出行副都統
侍郎等官遇讓道旁行參領佐領等官遇勒馬
立於道旁侯過護軍校驍騎校等官及軍民人
等皆下馬候過内大臣副都統護軍統領前
鋒統領郡君額駙大學士侍郎等官出行參領
等官遇讓道旁行佐領等官遇勒馬候過護軍
校驍騎校等官及軍民人等皆下馬侯過一
等侍衛護衛參領前鋒參領縣君額駙學士滿
啟心郎郎中等官出行佐領等官遇讓道旁行
護軍校驍騎校等官及軍民人等皆勒馬候過
二等侍衛護衛鄉君額駙佐領漢啟心郎員
外郎等官出行護軍校驍騎校等官及軍民人
等遇譲道行超品公以下文武各官命婦皆
照本夫迴避例凡奉
欽差及奉齎
勅旨或
欽賜恩賞者遇應迴避官不下馬分路行順治八
年題準官員廻避等儀均與崇德元年定例同
其新設官員侯伯與民公同男與副都統同輕
車都尉與參領同騎都尉雲騎尉與佐領同内
大臣改與都統同九年題準民公和碩公主
額駙郡主額駙侯伯出行都統子尚書等官遇
分路行副都統侍郎等官遇讓道旁行參領郎
中佐領員外郎雲騎尉主事等官遇勒馬立於
道旁候過護軍校驍騎校等官及軍民人等皆
下馬候過都統内大臣子尚書縣主額駙出
行副都統侍郎等官遇譲道旁行參領郎中佐
領員外郎雲騎尉主事等官遇勒馬立於道旁
候過護軍校驍騎校等官及軍民人等皆下馬
候過護軍統領步軍統領副都統侍郎男前
鋒統領郡君額駙等官出行參領郎中等官遇
讓道旁行佐領員外郎雲騎尉主事等官遇勒
馬候過護軍校驍騎校等官及軍民人等皆下
馬候過一等侍衛護衛參領輕車都尉郎中
縣君額駙等官出行佐領員外郎雲騎尉主事
等官遇讓道旁行護軍校驍騎校等官及軍民
人䓁遇皆勒馬候過二等侍衛護衛騎都尉
佐領員外郎鄉君額駙雲騎尉主事等官出行
護軍校驍騎校等官及軍民人等遇讓道旁行
民公以下文武各官命婦均照本夫迴避例
康熙十八年題準在京武職民公侯伯以下
散秩大臣男以上文職大學士尚書以下學士
大九卿以上許用引馬一官卑及軍民人等遇
皆照例下馬迴避違者送該部議處其不應用
引馬而擅用者官交該部議處民交刑部治罪
一直省文職官相見儀康熙三十三年定督撫
開門視事撫先督後每月逢五逢十督撫司道
府廰等官均停相見大小各官除朝賀祭祀及
到任外相見不具朝服雍正八年定總督河
道總督漕運總督廵撫觀風整俗使學院廵鹽
御史廵察御史廵視臺灣御史相見坐次及文
移均平行司道見督撫大門外下轎由左門進
督撫迎至堂後屛内初見用履歴手本具補服
行庭參禮督撫親扶免三揖常見用官銜手本
三揖坐次督撫正坐司道侍坐待茶辭出三揖
督撫送至暖閣後司道三揖拱立竢督撫入屏
門復三揖出督撫次日用名柬答拜凡司道揖
督撫皆答揖文移督撫下行用牌司道上行用
申文府廳見督撫由左門進初見用履歴手本
具補服行庭參禮禀拜免三揖常見用官銜手
本三揖旁坐待茶辭出三揖督撫起立不送不
答拜凡府廳揖督撫皆答揖州縣見督撫禀揖
皆起立拱手餘儀與府廳同如府廳州縣同見
西向列坐府廳在前州縣稍後教官見督撫與
州縣同首領佐貳雜職等官見督撫由左門進
初見用履歴手夲具補服一跪三叩不揖不坐
常見用官銜手本餘儀同府廳見司道由左門
進初見用履㦄手本具補服行庭參禮司道親
扶免三揖常見用官銜手本三揖坐次府廳西
面司道東北面待茶辭出三揖兩司送至暖閣
後各道送至大堂檐下三揖出司道於次日用
名柬答拜凡府廳揖司道皆答揖文移司道下
行用牌府廰上行用申文州縣見司道行庭參
禮禀拜免不答拜餘儀與府廰同教官見司道
與州縣同首領佐貳雜職等官見司道與見督
撫同同知通判見知府用晚生名柬由中門進
行賓主禮文移府用關文同知通判用牒呈州
縣佐貳見州縣與佐貳見知府同知縣見府廳
府送至堂後屏内廰送至大堂前檐下餘儀與
知府見司道同文移府廰下行用牌知縣上行
用申文直隸州知州見上司及接屬員與知府
同與各府皆用牒呈府與直隸州用墨筆照會
州行所轄知縣用牌知縣用申文非所屬者仍
用移文直隸州州同州判見上司及接屬官與
府同知通判同兩司首領官與府廰州縣相見
用名柬由中門進惟照磨知事與府廳用晚生
名柬由左門進皆行賓主禮文移府廳州縣用
關文兩司首領等官與府用牒呈與廳及州縣
用關文教官見府廳與知縣同府首領與縣佐
貳等官見知府與見司道同見廳與州縣見兩
司同雜職等官見府廳與見司道同直隸州儒
學及州縣儒學見知州知縣用晚生名柬由中
門進行賓主禮文移知州用牒儒學用牒呈與
州同州判平行吏目典史及廵驛雜職見知縣
如知縣見知府禮文移知縣用牌雜職用申文
知縣與府首領州同州判皆平行
一督學管關等官相見儀康熙二十九年題準
各關監督與督撫司道以下官相見及用文移
均照副將例行雍正八年定司道見學院用
官銜名柬儀門外下轎由中門進學院迎至堂
檐下司道三揖學院讓入後堂行賓主禮待茶
辭出三揖學院送至堂檐下三揖由中門步出
學院隨用名柬答拜凡司道揖學院皆答揖文
移學院行兩司仰兩司經歴司鈔文呈堂兩司
亦票仰經歴司轉呈學院學院行道員以下皆
用牌各道用呈文如學院繋三品以上京堂出
差者司道以下各官與見督撫禮同文移亦同
府廳見學院大門外下轎由中門進學院迎送
於堂後屏門外餘儀與司道見督撫同學院於
次日用名柬答拜文移學院用牌府廳以下皆
用申文州縣見學院行庭參禮學院出位答揖
辭出學院送至堂後屏門内餘儀與見督撫同
教官見學院與知縣見督撫同首領佐貳雜職
等官見學院與見督撫同司道以下等官見廵
鹽御史廵察御史廵視御史與見學院同文移
亦同鹽運使鹽道見鹽院與司道見督撫同
文移亦同運同運副提舉運判見鹽院與府廳
見督撫同文移亦同鹽運使司經歴知事大使
等官見本管上司與首領雜職見上司禮同文
移亦同如鹽大使由舉人進士出身者其見上
司與州縣同運使見督撫與司道同運同見督
撫與知府同運副提舉運判見督撫與同知通
判同
一順天府尹與府丞相見平行治中通判見府
尹與直省司道見督撫同見府丞與直省司道
見學政同經歴以下等官見府尹府丞治中通
判與外府首領官見府廳同所屬州縣見府尹
與見督撫同見府丞與見司道同見治中通判
與見府廳同奉天府屬知府見府尹與直省
知府見督撫同見府丞與見學政同其餘與順
天同奉天府所屬府州縣等官見
盛京五部侍郎與見奉天府尹同
一直省文武官相見儀順治十二年題準提督
見總督由中門入至儀門外下馬總督至提督
堂前下轎坐次總督正坐提督侍坐如提督兼
子爵以上者總督居左提督居右文移總督用
劄付提督用咨呈與廵撫相見坐次及文移皆
平行如廵撫加兵部銜者提督於儀門外下馬
與司道府廳相見坐次文移皆平行惟府廰於
提督儀門外下轎馬州縣見提督由左門出入
提督迎送至堂檐下後堂待坐州縣官旁坐文
移用呈禀總兵官見總督用履歴手本大門外
下馬由左門進堂上三揖總督答揖後堂待坐
總督正坐總兵官旁坐出送至堂檐下見廵撫
參堂待坐廵撫拜總兵官大堂列坐皆至儀門
下轎馬迎送至下轎馬處文移各用手本廵撫
加兵部銜者總兵官由左門進堂上三揖廵撫
答揖後堂待坐迎送至堂檐下與司道分司運
同相見皆平行文移各用手本與府廳相見平
行總兵官文移行府仰經歷司鈔文呈堂府亦
行經㦄司轉呈總兵與州縣相見行賓主禮文
移用關牒副將見總督初見披執用履歴手本
行一跪禮禀拜免仍行一跪一揖禮出更衣入
侍立白事畢旁立三揖出常見不披執具銜名
手本餘儀同見廵撫初見披執行庭參禮出更
衣入照司道例進見參堂待茶三揖出見廵漕
廵鹽學政用官銜手本於大門外下馬由儀門
進各迎至月臺下上堂三揖呈送履歴及公文
各一揖參堂待茶對坐出入譲各院先行下堂
三揖送至二門外副將候各院回至公座邊三
揖出副將自稱官銜各院答拜不用名柬與布
按相見皆平行文移用手本出入由左門與各
道相見皆平行文移用手本移會如協守副將
於二門外下馬由中道進本道迎至月臺下堂
上待茶出送至二門外視乘馬與各部分司運
司府廳州縣官相見皆平行參將游擊見總督
用履歷手本披執進見行一跪一揖禮出更衣
再見一跪一揖禀拜四叩出見廵撫由左門進
至堂檐下行全屬禮耳房待茶出仍行全屬禮
旁立三揖出見布按二司皆平行文移用咨文
出入由左門於二門外下馬參堂待茶見各道
皆平行於二門外下馬由中門進各道迎至堂
檐下參堂待茶送至二門外視乘馬文移用手
本與府廳州縣相見皆平行都司見總督與參
將同都司隨兩司見廵撫禀拜免行三揖禮後
堂待茶仍至前堂三司一揖出如獨見仍行庭
參禮都司初見及霜降日皆披執進參出更衣
入見照司道例待茶見布按二司平行文移用
咨文出入由左門於二門外下馬參堂待茶見
各道平行營都司屯田都司見本道行庭參禮
見各部分司皆平行營都司見戸部分司二門
外下馬後堂待茶分司往拜月臺下轎大堂待
茶營都司見分司用官銜手本堂前行禮畢一
揖即出與運司府廰州縣官相見皆平行專城
並道標及各營中軍守備見總督廵撫皆由左
門進至堂檐下行庭參禮初見披執各衛掌印
守備並城守守備中軍守備皆行全叩禮見布
按二司各道用脚色手本行庭參禮文移用申
呈初見禀披執加都司銜者仍行守備禮見分
司堂前行禮分司答揖文移用呈分司用牌見
知府用手夲行屬禮文移用呈知府用照會廳
官州縣官皆平行凡提督總兵官以下守備以
上遇督撫出城閱兵操演咸披執十三年題
凖州縣官見提督及總兵官大門外下轎馬由
左門進至堂檐下三揖提督總兵官正坐州縣
侍坐茶畢禀辭由右門出不往拜文移州縣用
申文提督總兵官用照會見副將用官銜手本
大門外下馬進中門由甬道東邊至堂檐下三
揖副將還禮後堂待茶送至堂前出大門外上
馬文移州縣用牒呈副將用照會其餘文武各
官相見儀與十二年定例同十八年題準提
督往見總督提督至儀門外下轎馬總督答拜
於堂檐前下轎坐次總督正坐提督僉坐與廵
撫相見平行文移皆用咨文司道分司運司見
提督於儀門下轎提督迎於堂檐下提督見司
道等官儀門下轎馬司道官迎出儀門送至各
迎處坐次提督正坐司道等官僉坐文移提督
用照會司道等官用咨呈府廳見提督於大門
外下轎馬由中門進坐次提督正坐府廳侍坐
提督迎送至檐下文移提督用劄付府廳用牒
呈州縣見提督於大門外下轎馬由左門進坐
次提督正坐州縣侍坐提督不迎送文移提督
用劄付州縣用申文總兵官見總督至儀門外
下馬總督迎至階上總督答拜總兵官於堂檐
前下轎總兵官迎出儀門送至各迎處坐次總
督正坐總兵官侍坐文移總督用照會總兵官
用咨呈與廵撫相見行賓主禮文移用咨文與
司道相見皆平行文移用咨文府廳見總兵官
於二門外下轎馬總兵官迎至階上總兵官見
府廳於儀門外下轎馬府廳迎出儀門外送至
各迎處坐次總兵官正坐府廳僉坐文移總兵
官用照會府廳用咨呈州縣見總兵官於大門
外下轎馬由中門進總兵官迎至檐下坐次總
兵官正坐州縣侍坐文移總兵官用照會州縣
用咨呈副將見總督用履歴手本於大門外下
馬由左門進初見禀披執免補服帶刀常見仍
帶刀均北面三叩興西面侍立待茶畢三揖退
初見廵撫禀披執免行庭參禮廵撫親扶免三
揖廵撫正坐副將侍坐常見三揖辭退三揖廵
撫送至堂後屏門内文移廵撫下行用劄付副
將上行用申文與分司司道運司府廳相見行
賓主禮文移各用手本州縣見副將用官銜手
本於大門外下轎由中門進副將迎送至檐下
免三揖文移副將用照會州縣用牒呈參將游
擊以下武官見總督用履歴手本免披執行一
跪三叩禮參將游擊見廵撫於大門外下馬由
左門進坐次廵撫正坐參將游擊侍坐廵撫迎
送至檐下文移廵撫下行用劄付參將游擊上
行用申文與布按二司文移用咨文與各道分
司運司用手本與府廳用平關與州縣用手夲
相見皆平行都司守備千總見廵撫於大門外
下馬由左門進廵撫不迎送守禦所千總衛千
總行一跪三叩禮廵撫下行都司用劄付行守
備千總用牌票都司守偹千總上行均用申文
免披執行全屬禮都司見布按二司行賓主禮
文移用手夲與各道分司運司平行文移用手
本與府廰州縣平行文移用平關分防標下中
軍守備掌印專城並道標中軍及各營中軍守
備見廵撫於大門外下馬由左門進廵撫不迎
送廵撫用劄付各守備用申文免披執行全屬
禮見司道用官銜手本於大門外下馬由中門
進司道迎送至檐下文移司道用照會守備用
牒呈見分司府廳州縣行賓主禮文移用手本
康熙二十年題準宣屬廳員有稽察錢糧之
責其屯衛守備行屬官禮雍正八年定督撫
提督相見行賓主禮文移皆平行副將見提督
轅門外下馬由左門進初見用履歷手本禀披
執免補服帶刀行庭參禮提督親扶免三揖待
茶常見用官銜手本禀披執免仍帶刀三揖提
督皆出位答揖坐次提督正坐副將侍坐辭出
三揖提督送至所坐堂檐下文移提督下行用
牌副將上行用詳文呈文參將游擊見提督行
一跪三叩禮畢三揖提督起立答揖待茶趨出
不揖辭提督起立不送餘儀與副將同都司守
備見提督由左門進初見用履㦄手本披執唱
銜三叩席地跪坐常見用官銜手本免披執唱
銜仍帶刀三叩出提督不起立千總把總見提
督不坐餘儀與守備同副將見兼轄總兵官總
兵官迎至堂後屏内送至暖閣後凡副將揖總
兵皆平立答揖餘儀與見提督同總兵用牌行
某協衙門副將用咨呈外協不屬者行賓主禮
文移總兵用照會副將用咨呈參將游擊見本
轄總兵官行庭參禮禀拜免三揖常見用官銜
手本三揖總兵官皆出位答揖餘儀與見提督
同如非本轄參將游擊行庭參禮總兵親扶免
辭出總兵送至所坐堂檐下餘儀同總兵下行
用牌參將上行用詳文呈文都司守備見總兵
旁坐待茶餘儀與見提督同千總把總見總兵
官與見提督同參將見副將行賓主禮文移平
行游擊見本轄副將行庭參禮副將親扶免辭
出副將出位送餘儀與見總兵官同副將用牌
行游擊以下皆用詳文呈文如非本轄者相見
坐次皆平行文移副將用平關手本游擊用平
關咨呈都司守備見本轄副將不唱銜凡揖副
將皆起立答揖餘儀與見總兵官同如非本瞎
者儀與參游見同文移副將用照會都司守偹
用呈文千總把總見副將與見總兵同游擊見
參將行賓主禮文移皆平行都司守備見本轄
參將游擊行庭參禮常見三揖坐次參將游擊
僉坐都司守備旁坐待茶畢三揖辭出參將游
擊出位送凡揖參將游擊皆答揖餘儀與見副
將同參將游擊用牌行都司守備用詳文呈文
如非本轄者都司與參將游擊皆平行守備仍
行庭參禮免三揖參將游擊答揖出送至堂後
屏内參將游擊用照會守備用咨呈千總把總
見參將游擊與見副將同參將游擊用牌行千
總把總用詳文呈文守備見都司行賓主禮文
移皆平行千總見本轄都司守備行庭參禮都
司守備答揖常見用官銜手本一揖就坐都司
守備正坐千總旁坐茶畢趨出都司守備出位
送餘儀與守備見參游同都司守備用牌行千
總用詳文呈文如非本轄者千總用庭參禮親
扶免三揖都司守備答揖出送至堂後都司守
備用照會千總用呈文把總見都司守備初見
三叩都司守備答揖常見一揖旁坐待茶畢趨
出都司守備起立不送餘儀與見參游同都司
守備用牌行把總用詳文呈文千總把總相見
坐次文移皆平行
一直省滿漢官相見儀順治十八年定直省鎮
守將軍與督撫提鎮相見各不相轄行賓主禮
文移皆用咨其餘文武各官見本省將軍與督
撫同康熙十二年題準協領參領等官見督
撫照布按兩司例行佐領防禦等官照各道員
例行驍騎校以下官照知州知縣例行
欽定大清會典則例卷七十三
