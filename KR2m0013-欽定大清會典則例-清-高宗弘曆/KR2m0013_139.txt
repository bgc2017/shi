欽定大清會典則例卷一百三十五
工部
都水清吏司
海塘(江防附)
一海塘職掌康熙初年設浙江海防同知二人
雍正八年議準浙江杭州府糧捕同知管糧
通判令其就近分管東西兩塘十一年議準
浙江海塘設海防道一人兼轄沿海州縣除原
設海防同知二人外再增設海防同知一人令
其分管塘工又議準浙江新設海防道應移
駐海寧稽察塘工其海塘同知三人除乍浦同
知仍舊駐劄外舊同知一人移駐海寧新同知
一人移駐仁和十二年
諭浙省海塘關繫重大固須詳慎尤戒遲疑若總理者
不肯擔承將分任者愈為瞻顧因循草率迄無遠圖
其何以謀奠安而垂永久海塘一應工程毋得推諉
竝毋得稽遲欽此又議準江南寳山縣主簿移駐
高橋上海縣丞移駐黃家灣華亭縣丞移駐漕
涇各依本縣地界管理海塘工程令松江府同
知太倉州同知統轄十三年議準浙江海塘
增設引河通判一人專司疏濬乾隆元年議
準江南增設海防道一人駐劄松太二屬適中
之地專管海塘歲修工程事務原管塘工之同
知州同丞簿各官聽其調遣三年議準寳山
縣主簿仍令駐劄適中之地專管寳邑境内沿
海各塘遇有雨淋潮刷坍損之處隨時報明修
理九年覆準鎮洋塘工令該縣甘草司廵檢
就近管理十二年奏準浙紹所屬塘工令紹
興府水利通判兼管十三年議準浙省仁錢
蕭三縣塘工需用錢糧歸海防道辦理十九
年奏準裁汰浙江海防道北岸仁和海寧海鹽
平湖四縣塘工歸杭嘉湖道管轄南岸蕭山山
隂會稽三縣塘工歸寧紹台道管轄北岸自八
仙石起至戴家石橋計塘工八十餘里改歸西
防同知專管自戴家石橋起至談仙嶺計塘工
八十七里仍歸東防同知專管自談仙嶺起至
江南交界仍歸乍浦海防同知專管以重責成
其南岸塘工向歸紹興府水利通判管理終非
專官應將北岸海防通判改為南塘通判移駐
紹郡之三江城專管南岸塘工凡有塘工各縣
所設之廵檢典史聽同知通判稽察調遣
一塘工康熙五十七年覆準浙江海寧塘工塘
脚建坦水排樁密布大石填砌中間一層低一
層如魚鱗之比附縱遇潮汐衝撼不能動搖
雍正三年議準海塘之内一槩增建複塘以防
海嘯五年
諭吳淞石塘當日勘估之時於海潮紆緩處酌量修築
土塘盖因工程浩大諸臣勘估為節省錢糧起見故
如此定議但東南財賦之區灌溉田畝保聚室廬全
頼海塘捍衛朕思海潮衝激風濤旋轉難定土塘歴
年經久未免可虞不若一槩盡修石塘為一勞永逸
之計著確行勘估詳悉定議具奏欽此遵
旨議準松屬新築石塘之外土塘二千四百餘丈一槩
改築石塘七年覆準松江一帶海塘平鋪實
砌每丈用條石六十七丈長大樁木百根石塊
六面鑿齊合縫平稳用楊桃藤糯米為汁和灰
抿縫十年議準江南塘工需用青石及鋪底
黃石每丈連運費給銀六錢六分黃脚地石每
丈連運費給銀六錢一分由遠處開採者每丈
各加銀五分由海運者各加銀九分又覆準
松江海塘外層縱横鋪砌之石用鐵筍聯貫每
丈用五十三筍有奇每筍重二斤又議準每
石一丈用樁木百根土鬆之處樁長一丈四五
尺餘樁以一丈二尺為率十一年奏準浙江
仁寧二邑草塘均改建大石塘奉
旨尖榻兩山之間建立石塘以堵水勢類挑水壩之意
所見固是若再於中小舋開揠引河一道分江流入
海以減水勢似更有益從前雖經開揠旋復壅塞者
皆因惜費省工之故今若倍加工力開揠兩工並舉
更覺妥備石壩建後即有沙漲而石塘亦可漸次改
建以為永久之計欽此乾隆元年議準嗣後歲修
土塘塘頂加高一尺塘面幫闊二尺塘底幫闊
四尺五寸塘内坡開尺有五寸塘外坡開三尺
二年議準浙江仁寧鹽平四縣塘工應量準
丈尺編列字號以二十丈為一號建堅碑碣刊
刻字號以專責成又議準松郡歲修土塘塘
身兩旁取土每方銀七分二釐一里以内者八
分一里以外並隔河取土者九分至二里者一
錢連夯硪工費在内四年覆準浙江塘工需
用條石用營造尺量厚一尺闊尺有二寸每丈
準銷銀七錢三釐如係洞庭金山石外加過壩
運費銀七分石宕等山海運大塊石每萬斤準
銷銀八錢四分六釐内河辦運洞庭山茅响山
大塊石每萬斤一兩四錢一分均連運費在内
運船每石萬斤給水脚銀二錢有奇又議準
浙江海塘土方價直分别遠近乾濕著為等則
取土在三十丈以内者乾地每方銀一錢一分
濕地一錢二分對江取土用船載運及遶越城
坦二三里者乾地二錢四分濕地二錢五分取
土在三十丈以外至百丈者照江南河工取土
之例三十丈以外至五十丈者乾地一錢二分
五釐濕地一錢三分六釐五十丈以外至百丈
者乾地一錢三分六釐濕地一錢五分九年
題準浙江海塘建竹簍石壩每丈用竹簍二每
叚中放丁簍兩頭安放鳳尾順簍外臨水貼簍
每丈下關簍排樁二十根東西兩頭下迎潮抵
溜裹頭排樁以護簍底沙脚
一歲修雍正八年定浙江海塘令經管之官歲
一修葺其官兵俸餉均於歲修銀内支給十
二年議準松太所屬沿海塘工每歲扵十一月
察勘正月内興工三月内告竣十三年奉
旨浙江修理海塘工程著用正項錢糧又覆準浙江
海塘緊要之處酌量動銀分發産柴各縣及時
購買豫期解交塘工委官驗收加謹分貯遇有
緊急工程一面詳報一面撥用仍將所用物料
造入歲修案内報銷如有餘剩扣除現存數目
再覈數給銀如前購買責令海防道不時稽察
如有辦料短少侵蝕帑項及堆貯不慎朽爛柴
料以致不堪應用者揭參追賠又議準浙江
開濬中小舋南港兩處引河工竣製就混江龍
鐵篦子等器具用夫撈淺嗣後每年按季豫期
領銀雇夫疏濬年終據實造册詳送該管司道
轉送督撫覈實入於海塘歲修案内一并聲明
具題報銷所需濬船在於江口兩岸銀杏西興
兩埠額設渡船内調取八船輪流應用又覆
準海塘應修築之工估計册籍均令承修官會
同地方正印官詣工確估會造清册由該道詳
覈轉送督撫達部工完據實題銷倘彼此推諉
致修築遲延者正印官及承修官一并參處
又覆準嗣後遇有坦水石塊衝卸樁木欹斜承
修官即詳報該道確勘估計修理完固入於歲
修案内題銷又覆準海塘緊要工程遇有坍
損承修官一面督率在塘兵弁上緊搶堵一面
飛報該道親往察勘覈明估計飛馳轉報如工
非緊要不應搶修捏飾危險希圖冒銷者詳參
究處該道察勘不實徇庇朦溷者一并題參
又覆準修築塘工覈計所費飭令承修官專案
請領不得將數案之銀牽溷并領亦不得通融
那用領銀之後將辦過物料名色數目申報該
道委官察驗加具保結倘有虧闕及那移掩飾
情弊將承修官揭參如委官察驗不實通同徇
隐者一并參處又議準浙江新築土備塘工
責令承修官於工竣後起限保固三年新築條
石塊石各塘保固一年附石土塘各保固半年
搶修加築草塘保固三月限内如有坍塌即著
落承修官賠修如遇異常潮汐實非人力可施
察明工程本屬堅固錢糧皆歸實用者雖在限
内亦準取結保題免其賠修如物料苟簡工程
草率錢糧不歸實用以致工程坍塌者雖屬異
常潮汐亦必將承修官照例題參著落賠補
乾隆元年
諭朕聞浙江紹興府屬山隂會稽蕭山餘姚上虞五
縣有沿江沿海隄岸工程向由附近里民按照田
畝派費修築而土豪衙役於中包攬分肥用少報
多甚為民累著將按畆科錢之例停止其隄岸工
程遇有應修叚落著地方大吏委官確估於公項
内動銀興修報部覈銷永著為例欽此又奏準
寳山護城土圩濱臨海澨潮汐衝刷每年相度
情形入於塘工歲修案内確估加培又覆準
浙省江海塘隄均關緊要嗣後修築塘工皆令
動支司庫銀按季豫造清册咨部存案仍竢本
案竣工别造細册分别請銷二年奏準停止
疏濬浙江塘工中小舋引河又議準松太所
屬華寳二縣土石塘壩各工如係新築石塘離
海里許或土塘雖不及里許坐非頂衝急溜者
限保固三年如石塘並坦水石壩單路石壩加
樁坦坡玲瓏石壩等工離海不及一里及在一
里以外坐當頂衝急溜者均令保固三年其土
塘離海不及一里及在一里以外坐當頂衝急
溜者保固二年搶修柴埽各工保固一年倘於
限内坍塌均著落承辦官賠修如限内遇有異
常潮汐實非人力可施以致坍塌者察明工固
帑實該督撫保題免其賠修如物料苟簡工程
草率者雖由異常潮汐仍照例題參著賠又
議準海塘工完之日限四月題銷四年奏準
仁寧二縣一帶草塘暫停歲修五年議準松
太所屬石土塘工一應歲修搶修工料繁多不
拘於何項動給工竣之日均令覈實報銷六
年議準松太海塘關繫緊要酌撥銀四千兩交
海防道經管分發松江府太倉州各半存貯以
為塘工修理之用十九年奏準浙江海塘經
費每年額撥引費銀萬兩為歲修之用尚屬不
敷今既裁汰海防道又將兵四百名改為堡夫
又裁汰馬戰守兵三百名所遺俸工役食月糧
餉米約計每年裁省銀萬兩應歸入海塘經費
於歲修案内撥用報銷
一塘汛雍正八年議準浙江海塘照河工之例
專設千把總二人兵二百名分於東西兩塘看
守并令兵丁修補零星塘工十一年議準浙
江仁寧兩縣塘工增設兵八百名建堡房四十
間海鹽及平湖之乍浦建堡房二十間以便兵
丁棲止十三年議準浙江海塘兵丁增至千
名今引河既盖堡房應以四百名撥於引河新
工以資疏濬餘六百名仍留東西兩塘照舊分
防乾隆元年議準江南增設海防道所轄道
標兵丁應於塘工分汛防守以資調遣十九
年奏準改浙江海塘兵四百名為堡夫又裁汰
馬戰守兵三百名
一夫役雍正十三年議準江南松江府屬沿海
土塘長二百五十里分為四十四叚每叚設塘
長一名每名歲給工食銀七兩二錢盖造堡房
一間令其日夜看守並令修補浪窩獾洞十
二年
諭朕聞浙江海塘工程見在修理尖山已堵築三分之
一人心極為踴躍但尖山夫役日給銀三分六釐似
覺不足今當初春之月水長潮平䟎築工程著照引
河挑夫之例日加銀一分四釐共足五分之數又聞
從前運石每方給銀八錢九分四釐六毫今運送多
費人力著每方增銀六分俾夫役等工食寬裕欽此
乾隆二年議準松江一帶沿海石塘計長七
千一百餘丈每四百五十丈設塘長一名共設
塘長十有六名每名盖堡房一間日給工食銀
二分遇閠加增小建扣除五年議準江南寳
山縣民築土圩五千一百二十丈計二十八里
設塘長五名建堡房五間又議準寳山縣對
江墩新舊土塘計長三十里舊設塘長四名應
增設二名照例盖造堡房九年覆準寳山鎮
洋二縣顧涇港加築續築土塘四千二百二十
九丈有奇應設塘長四名建堡房四間十九
年奏準浙江海塘額設兵千名應於守兵内選
四百名改為堡夫一應土石柴塘遇有蟄陷坍
卸堡夫即報廵捕轉報廳官察勘如止些小坍
損即調集附近堡夫修砌完固北岸設堡夫三
百名一里一夫南岸設堡夫百名二里一夫均
酌設夫頭分司管束每名給堡房一間月給銀
一兩
一江防康熙十三年議準楚省襟江帶湖民間
廬舍田畝建設隄堘以為保障濱江一帶地方
有司專令漢陽府知府武昌黃州襄陽荆州安
陸德安六府同知分督江夏武昌蒲圻黃梅鍾
祥京山天門江陵公安石首監利十一縣縣丞
潜江縣主簿沔陽荆門二州州同咸寧嘉魚漢
陽漢川廣濟當陽雲夢應城孝感松滋十縣典
史每逢夏秋汛漲各於所屬境内董率隄老圩
甲搭盖棚房置偹樁簍柴草蘆葦鍬筐等項器
具堆貯棚所晝夜住隄廵邏看守防護春冬興
工修築三十九年議準湖廣素稱澤國全頼
築隄高厚責令地方官於每年九月興工次年
二月告竣如修築不堅以致衝決將督撫照總
河例道府照督催官例同知以下照承修官例
各議處五十四年
諭江隄與黃河隄堘不同黃河水流無定時常改移故
特設河官看守江水並不改移故止交與地方官看
守如江水泛漲亦非人力能保湖廣隄岸引黃河例
議處地方官之處著再議具奏欽此遵
旨議準嗣後湖廣隄岸衝決府州縣官各罰俸一年該
撫罰俸六月將三十九年議準之例停止雍
正五年
諭荆州沿江隄岸著動用帑金遴委賢員監督修理修
成之後仍為民隄令百姓加意防護隨時補葺俾得
永受其益欽此六年
諭據湖廣總督奏稱各屬隄堘向由業戸按糧出夫取
土歲修今各業戸感戴皇恩莫不踴躍歡呼自出夫
土照上年水痕加高修築其支河淤塞之處亦自行
疏濬等語朕念修築江隄疏濬河道該地方官既有
歲修定例今百姓踴躍從事加高修濬甚屬可嘉用
沛特恩助其力作按康熙五十五年湖北湖南興修
隄垸河道工程蒙
聖祖仁皇帝特恩賞助銀六萬兩今朕遵照此例賞助
帑銀六萬兩令該督於湖北湖南二省酌量工程多
寡分給並飭地方有司實心辦理使小民均沾實惠
工程永遠堅固欽此又議準荆江兩岸黃灘等六
處險工每隄百丈設圩長一名圩甲二名圩役
五名督率附近居民看守遇有蟻六獾洞即為
填補再於江工險要之處一例籖釘樁木編槿
條竹笆以垂永久又題準楚省江隄有勒索
業戸包攬土夫者照河工包折牐夫溜夫之例
分别治罪又議準楚省官民有於隄外捐栽
柳荻者照河工之例分别議叙六年覆準江
西九江府同知給江防銜並令管理津渡事務
又議準四川成都府同知分駐灌縣專司都
江堰工七年議準武昌荆州襄陽三道各加
兼理水利銜統轄武昌等府同知州同縣丞主
簿等官如有防護不力修工怠玩者該道揭參
該道徇隐不揭該督撫一并題參又議準荆
門州沙洋大隄逼臨襄江歲徵湖糧三千石湖
糧每石輸銀一錢計銀三百兩以資江工歲修
之用九年覆準四川灌縣都江為岷山分流
經成都華陽新津温江崇慶彭崇寧新都金堂
等縣及簡州直入資陽内江富順瀘州歸入川
江各縣田畝藉以灌溉水道隄堰關繫緊要每
秋末水涸之時該管官逐一勘估冬月募夫修
築春月報竣又覆準都江堰工按照田畝均
攤夫價解交水利同知承修再修築堰工用竹
編長籠自一二丈至三四丈不等中將碎石填
實壘築成隄面盖押二笆每塊長二丈闊一丈
五尺用白夾竹百根每根銀一釐六毫編工銀
一錢二分竹籠折長三丈徑一尺八寸用白夾
竹四十根編装工銀一錢二分又奏準武昌
乃楚疆之省會沿江隄岸應行修築計正岸千
三百十有九丈五尺護岸六百八十八丈限三
年次第修理又奏準修築江工每砂石長三
尺厚一尺價銀八分六釐每松樁長七尺圍圓
一尺五六寸不等銀四分五釐汁米一石銀一
兩二錢柴每斤銀一釐化灰槽銀八錢汁桶銀
四錢水桶銀五分小灰桶銀二分土箕銀八釐
箒銀三釐竹摃銀一分五釐木摃撬棍銀三分
灰籮銀五分灰篩銀四分木掀銀三分舀斗銀
二分桷竹每捆銀五分青竹篾每把銀二分揪
棍銀一釐蘆席銀一分每石灰百斤漢陽脚價
銀四分五釐武昌五分荆門州八分每匠一名
工銀五分每夫一名工銀三分五釐又覆準
川省都江隄堰嗣後伏汛遇有搶修工程該撫
先將應修緣由報部所需工料銀入於歲修案
内造册題銷如有侵蝕捏報者該撫即行指參
二年覆準歲修都江堰自人字隄起至省城
西門外金沙新堰温江縣江安堰新彭二縣通
濟堰疏濬省城城河自乾隆二年為始於該省
鹽茶項内動支修築又議準湖北沔陽一州
南北兩江大隄計三萬一千九百三十餘丈東
西南三方隄工歸水利州同管理北方一帶隄
塍令州判分駐仙桃鎮就近管理凡有應修工
程按期督修三年奏準武昌一帶江塘護岸
加高二層又議準漢陽府江岸石隄波浪衝
激自西關小馬頭至東關上馬頭建築正岸二
百六十七丈護岸亦如之城南張王磯加築二
層護岸三十丈以為保障四年覆準武昌江
岸蕎麥灣地方别築月隄二百九十五丈六
年覆準川省石牛黑石二堰歸入都江歲修案
内一并動項修理八年奏準武昌沿江一帶
石岸動支江工節省銀五千兩交江漢二縣商
民營運生息按季交總理江工之驛鹽道庫收
貯每年水涸時著地方官履勘乘時修葺又
奏準荆門州沙洋大隄發銀萬兩分給荆安二
屬州縣交商營運取息按季呈繳安陸府庫每
屆歲修勘明動用如有餘剰遞年存貯偹用
九年題準漢陽江岸動支江工節省銀三千兩
交江夏漢陽二縣商民各半營運取息遇有坍
塌即飭估修又議準漢江險工水府廟鄭家
潭等處增築月隄又議準武漢兩處大工動
撥銀四萬兩交商營運取息以備次第興舉
又議準襄陽府枕江老龍石隄每年隨賦額徵
歲修銀三百兩有奇尚不敷用動撥府庫軍需
積存銀五千兩交襄屬商民生息以備修築
十一年議準安陸府黃蓬山同知改駐荆門州
沙洋地方麗陽司廵檢改駐潜江縣與主簿分
地管理天門縣丞改駐岳家口鍾祥縣丞改駐
石牌沔陽州東西南三方大隄州東令沙鎮廵
檢州南令鍋鎮廵檢州西令州同分管天門縣
之牛蹄河令乾鎮廵檢專管以重責成十二
年議準湖北各隄隄長嚴飭印河各官加意稽
察隄長只令𫝊喚催工毋許濫行苛派如有曠
誤營私勒索滋擾情弊嚴加治罪别行公舉籤
充如印河各官漫無覺察經道府揭參照隄岸
潰決疎防例處分十三年議準川省歲修都
江等堰每年動支鹽茶耗羡銀二千五百十有
二兩有奇
橋道
一橋梁道路都城内外大街凡十有六坊二十
有四護城橋十有五
御河橋十水陸大小橋梁共三百有七十順治
元年定凡直省橋道令地方各官以時修理若
橋梁不堅完道路不平坦及津要之處應置橋
梁而不置者皆交部分别議處又議準
京師街道差本部漢司官一人專管仍令五城司
坊官分理凡在京内外街道若有作踐掘成坑
坎盖房侵占或傍城使車撒放牲畜損壞城脚
及
大清門前
御道
正陽橋及各門月城等處作踐損壞者交刑部治
罪康熙二年覆準内城街道令滿漢御史街
道廳步軍翼尉協尉管理外城令街道廳五城
司坊官管理三年覆準街道分左右翼差本
部滿漢司官各二人管理十四年覆準内城
街道交步軍統領外城交街道廳分理四十
三年奉
旨街道交步軍統領專管四十七年奉
旨著給事中兼管街道五十年奉
旨凡一應舊有瓦房偏廈侵占街道者暫免拆毁竢盖
造時清出又議準
正陽門外東西兩邊房屋並豬市口民房以新溝
為限準其修理盖造至小街有溝者以溝為限
無溝及街道原繫參差不整或一面繫空地者
均以左右鄰房不占官街者為準仍將該戸礙
道尺寸報部備案日後更造清出還官五十
二年覆準監督街道仍差本部滿漢司官各一
人定限一年更代雍正二年
諭九門石路損壞行走維艱交工部步軍統領公同詳
勘將應修補之處確估以次修理再西直門外石路
修至高梁橋暢春園石路有損壞者亦著修理此工
著動内庫銀欽此又
諭聞前三門外溝渠壅塞人家存水街道泥濘行路艱
難如有積水之處作何疏通毋使居民受累步軍統
領察覈奏聞著該城監察御史街道廳營弁會同料
估啟奏動用内帑修理如有騎溝大房著拆毁賞銀
以償其費欽此又覆準
皇城一帶地方禁止當街汚穢曬晾皮張三年
諭廣寧門外大路低窪大雨時行則積水處車輛行李
往来甚難著步軍統領支部庫銀修理石路欽此
又
諭直隸總督今年六月以後雨水過多橋梁道路多被
渰沒京師為四方輻輳之地士民商賈往来雲集今
聞近京各處道塗積澇行李維艱諸物騰貴朕心深
為軫念爾可轉飭各地方官悉心籌畫其大路中積
水之處作何疏洩窪圮之處作何修墊通州一路可
交與通永道副將古北口一路可交與提督及該管
州縣官宣府一路可交與總兵官及該管州縣官近
京一帶可交與大興宛平良鄉等縣及涿州速令相
度地勢設法修理使行旅無阻不可藉端科派以便
民之政轉致累民欽此又
諭御史條奏道路甚高相應刨揠將刨出之土止住空
軍只裝半載出城不費錢糧等語若攔止空車趕車
之人必怨怨則進城之車必少進城之車少物價必
貴與民生無益見今京城禁止成造土坯此土情願
取去成造土坯及填墊院基溝渠者聽其取用餘土
亦著動正項錢糧豈可勞衆欽此又
諭新修九門石路有被重車壓陷者著即修理嗣後日
久再有車壓塌陷處步軍統領由部支領錢糧修理
欽此又議準
紫禁城週圍
御河街道有堆積處悉行禁止嗣後仍令步軍統
領清理並於左右兩翼内委所屬官弁不時廵
察四年奏準通州牛欄山昌平州道路交地
方官察看遇有低窪随時修整六年奏準京
倉運道一槩修整石路工竣令保固三年又
奏準察勘石路自廣寧門外至小井村土道自
右安門外至草橋南並夾石路之護土木釘荆
笆悉令平坦堅固至竣保固三年七年
諭正陽門外天橋至永定門一路甚是低窪此乃人馬
往来通衢若不修理一遇大雨必難行走至廣渠門
内之路亦著一并察勘具奏欽此遵
旨察勘廣渠門道路毋庸修理左安門道路微窪交街
道廳將刨揠街道附近所起之土運往鋪墊再
天橋起至永定門外弔橋一帶道路應改建石
路以圖經久又
諭自朝陽門至通州京東大路曾發錢糧修墊土道今
復壓壞此道行人既多且繫京城大小官員支領俸
米必由之路著由朝陽門至通州大道皆鋪墁石塊
酌量可容二車兩旁土道亦著修理平整欽此又
諭平治道路王道所先是以周禮有野廬合方之職自
四畿達之天下掌其修治俾車馬所至咸蕩平坦易
津梁輻輳行李通達無雨雪羈滯之累邇年以来廣
寧門外已修石道通州運糧之處亦修整高爽往来
行人頗為便利今直隸至江南大道車輪馬跡踐壓
歲久致通衢竟成溝塹兩旁之土高出如谷一遇雨
水衆流匯歸積澇難退行人每苦泥濘或至守候時
日朕心深為軫念但此通行大道久成窪下勢難培
築增高而道旁高阜甚多若於大道相近之處别開
一道工力似屬易施其間或有地形斷續應修建橋
梁或溝塍淤積應疏濬水道或所開之逕有借用民
田者應補給價直並除錢糧或繞行之路有遠隔村
莊旅舍者應引歸故道使有頓宿特遣大員於今年
夏秋之交自京師起程由良鄉至宿遷大道一路踏
勘將作何别開新道詳悉議定估計工價繪圖呈覽
欽此遵
旨察勘直隸山東江南三省道路自宛平縣長新店至
景州劉智廟應修道路長五萬五百五十丈修
建橋梁四十八座自劉智廟至郯城紅花埠驛
應修道路長四萬二千十有九丈修建橋梁九
十四座自宿遷桃源至清河縣王家營應修道
路長萬一千八百十有二丈修建橋梁二十座
並責令該州縣於道旁補栽柳樹春秋親往察
勘奉
旨工部即行文三省動正項錢糧乘此農隙之時委官
作速興工務於明春雨水前告竣仍差官往勘其修
過橋梁道路交該地方官随時修整並令新舊交代
永著為例又題準黔省通滇大路陡窄紆盤改由
鎮寧州屬黃果樹岔而入别闢新路至普安州
屬蒿子卡歸於舊路並修整花局阿藥郎岱等
處道路開平斗郎箐打鐵簡古等關石龍那貢
烈當趕場豬場等坡務令一式平坦沿塗河溝
各建大小木橋西林一渡置造渡船安設六驛
均歸各該地方官管轄八年
諭通州石路及兩旁培土前已降旨交地方官但恐伊
等未必實心培墊著工部每季委司官前往察勘並
諭地方官知之欽此又奏準通州石路及兩旁培
墊土道交與地方官管理令沿塗保甲居民随
時平墊車轍又奏準直隸山東江南三省道
路令各州縣補栽柳樹以庇行旅又奏準外
城房屋坍塌者多著五城御史會同街道廳驗
勘凡繫舊房見修者令照舊地不得侵占十
年題準蘆溝橋琉璃河橋兩邊雁翅毋得搭盖
房屋有礙行旅十一年
諭由京師至江南道路往来行旅繁多朕於雍正七年
特遣大臣官員前往督率地方官修理平治不惜帑
金成功迅速又令道旁種樹以為行人憩息之所比
時河東總督董率河南官種樹茂密較勝他省經過
之人皆共見之凡此道路樹木皆朕降旨交與地方
官随時留心保護者近聞官吏怠忽日漸廢弛低窪
之處每多積水橋梁亦漸折陷車輛難行道旁所種
柳株殘缺未補且有附近兵民砍伐為薪者此皆有
司漫不經心而大吏又不稽察訓戒之故著𫝊諭該
督撫等轉飭有司照舊修理務令平坦整齊或遇雨
水泥潦随損随修不得遲緩其應補柳株之處按時
補種並令文武官弁禁約兵民不得任意戕害倘有
不遵將官弁題參議處兵民從重治罪欽此十二
年覆準川省南北兩路驛站北路之觀音碥牛
頭山劍門關五侯坡南路之金雞嶺飛龍關大
關山小關山大相嶺飛越嶺金釵碥大胡梯小
胡梯等處山路坍損應動項修整凡遇陡壁臨
深之處建造偏橋增設扶闌十三年
恩詔各省要路橋梁間有損壞行人勞苦著地方有
司申報各督撫奏明修理乾隆二年議準
京師朝陽廣寧二門石道交地方官三年一次察
勘如有圮塌報部修理三年
諭川省遠在西陲道路之難甲於天下其中棧道偏
橋更為險隘每年資藉民力随時修補未能一勞
永逸行旅艱辛深可軫念著四川廵撫會同西安
廵撫委官確勘將應修之處分别南棧北棧兩省
分任修理即動該省存公銀以為工費工竣之後
交地方官不時稽察如遇暴雨大水衝塌過多仍
準詳報酌動公項修整俾永遠堅固以便行人欽
此遵
旨議準陜省棧道自鳳翔府寳雞縣起經漢中府鳳
褒城沔寧羌等州縣南接四川廣遠縣界綿長
九百餘里其咸寧縣棧道偏路改田庫峪口至
舊縣關鎮安縣舊縣關偏路棧道改由關西折
入西平峪至舊司川省棧道自劍州起至廣元
昭化一帶長四百二十餘里凡遇山水相逼紆
折之處随勢開鑿增廣偏路偏橋疊橋砌路增
設木筏接渡懸巖峭壁大谷深淵建築短牆並
設木闌保護六年題報棧道工竣令地方官
不時廵察其存剰各項鐵器貯州縣庫内以為
歲修之用遇地方官新舊交代造入册内以專
責成十二年奏修
畿輔低窪道路奉
旨交地方官随時辦理十五年
恩詔各省要路橋梁有損壞者著地方有司申報該
督撫動項修理十六年
恩詔同十九年
諭五城街道泥土歲久填積增高行路居人均屬不
便著管理河道溝渠大臣等詳悉察勘量其修理
之費動支官帑除去積土堆置就近城外隙地此
番官辦後随時畚除自易為力並令該管衙門酌
照從前煤車回空携帶沙土之例善為經理勿仍
壅積但不得任聽兵役抑派滋擾欽此
一除道康熙四十年題準
京城内墊道交步軍統領城外令大宛二縣分理
四十一年題準修橋墊道著動用道庫雜項
錢糧報戸部會同本部覈銷五十五年議準
車駕行辛沿塗修墊銀交本部扈蹕侍郎齎往沿塗
給發事竣奏銷五十六年題準修墊營盤大
營每座給夫八十名頓營四十名修墊道路每
里日給夫五名每夫日給銀六分乾隆元年
諭時際東作方興農事伊始毋得因朕謁
陵經過地方多覓人夫修墊道路致妨農業欽此又
諭修理謁
陵道路著酌定一路修理毋得屢行改易以勞吾民欽
此六年
諭哨鹿經由之路皆
皇祖所行舊路朕今年前往所由道路橋梁皆著略為
修理俾可行足矣斷不可妄抉地方田畝擾累黎
民至沿塗所有行宫如院宇墻垣有倒壞之處不
必令工部官修理著勘明交内務府總管修理欽
此八年奏準修墊道路每里日給夫五名之
外再加增二名大營每座八十名頓營每座四
十名各加倍給夫十一年議準喜峯口一帶
道路以山頂分界南屬薊州北屬遵化州自山
北至
昭西陵二撥紅樁一帶道路安設栅闌歸石門工部經
理十四年奏準直隸所屬修墊道路諸費統
於司庫存公耗羡銀内動用報銷由部委官前
往監修之例一槩停止十六年奏準
廵幸未經
駐蹕其大營頓營地基經嚮導大臣奏明指辦者皆
令報部準其覈銷十八年奉
旨嗣後有水之河搭橋乾河不必搭盖又
諭朕廵幸經過地方所有道路橋梁自應照例辦理
至道旁茶棚一項随從官員原無暇憩息徒供僕
隸人等蹂躙作踐而地方官又多此一番豫備甚
屬無謂著停止欽此又奏準每次
廵辛供帳什物均由京中置偹齎往應用其由地方
官偹辦如大營頓營動用席片木橛等物亦皆
動支公帑辦理但存一取用名色即啟將来藉
端訛索濫應冒銷之漸應全行裁革嗣後令該
管處大臣先期詳定應用物件數目由京置偹
齎往如閱時既久必須增補者呈報總理行營
大臣奏
聞辦理又奏準大營盤每座新修地面給夫一百
八十名舊地九十名頓營盤每座新修地面給
夫百名舊地五十名修墊道路開荒每里給夫
四十名熟地三十名
一
御道種樹雍正二年奉
旨自西直門德勝門至暢春園沿塗皆著種柳岔道亦
著栽種皆著動用錢糧栽完樹木令人看守遵
旨議準令西北二城大宛二縣各該地方分為四叚看
守三年奏準種樹令保活三年如三年内有
枯焦者原種樹官補種如各該地方官不敬謹
看守以致樹木被人折壞牲畜嚙傷及偷盗者
並令各該地方官補種四年奏準西直門至
暢春園栽柳九千二百九十七株德勝門至孃孃
廟栽柳三千二百三十四株六年
諭沿塗所植樹木已閱四五年矣看来不甚茂盛此皆
草率所致圓明園正陽門前樹木繫敬謹種植甚覺
整齊茂盛向例道旁樹木有乾枯者令補種近日竟
不補種朕所經由之路尚且如此則他處僻路可知
著内務府工部堂官五城官員察奏欽此遵
旨議準西直門德勝門至
暢春園一帶沿塗柳樹枯焦損失著落原種樹及
看守各官限一月内照數補栽嗣後令五日澆
灌一次如逾限不完即指名題參其應賠種樹
官内有不能賠補者著落本部堂官賠種種後
西直門外石路交西城西直門外西道交大興
縣西直門外東道交宛平縣德勝門外一帶交
北城各令人看守本部仍會同内務府步軍統
領順天府尹廵察遇有枯焦損尖即令補種違
者指參又奏準種樹價直每株給銀一錢
八年議準栽樹高一丈二尺徑二寸五分栽深
二尺清明栽完五日澆灌一次根下用棗茨圍
護十年
諭圓明園石路兩旁樹木應加謹培植曾屢降諭旨何
以種植年久仍然細小皆由所司疎忽所致此項樹
木或繫内務府或繫工部種植之處著察奏欽此遵
旨察勘清梵寺至
圓明園柳樹繫内務府種植西直門至清梵寺石
道兩旁並各岔道柳樹繫本部委官承種嗣後
應補樹株不準各官自行補種一面勒追樹價
一面别行委官栽種
一栅闌順治元年定
京城内外大小衢巷設立護門柵闌有作踐損壞
者交刑部治罪雍正七年覆準外城柵闌共
四百四十座均責令兵丁看守以時啓閉乾
隆四年覆準外城柵闌遇有損壞由三營將弁
呈報步軍統領步軍統領移咨到部令街道廳
察勘估報委官修理九年覆準内城栅闌嚴
禁該管旗分科派捐修應修造者照外城例令
該管旗員呈報步軍統領咨部動帑修理十
五年覆準外城栅闌四百四十座内有兩旁房
屋倒壞無從依靠毋庸修理者二十九座十
八年覆準内城栅闌共千一百九十九座
皇城内栅闌一百十有六座
一溝道順治元年定令街道廳管理
京城内外溝渠以時疏濬若有旗民人等淤塞溝
道者送刑部治罪康熙四十二年奉
旨京城内外溝道著步軍統領監理雍正四年奏準
京城内外大小溝濠内城交步軍統領分委八旗
步軍協尉外城交五城街道廳分委司坊各官
凡應行刨揠之處丈量確估酌動正項錢糧於
次年興工五年議準刨揠
京城内外大小溝濠例應募夫内城照步軍修官
工之例每夫日給制錢六十文外城照奉宸苑
刨揠内外河工之例每夫日給制錢八十文由
部給發又疏濬
紫禁城内各處水溝每刨盖石四十塊用匠一工
七年奏準自何家莊至左安門水關明溝每
年淤塞不能暢流交街道廳五城司坊官將何
家莊以下明溝千二百餘丈聞至面闊八尺深
五尺直抵水關每年濬淤揠淺不使壅塞又
覆準内城過街溝道令司坊官雇夫刨揠外城
溝道著街道廳令居民自行刨揠禁止溝頭包
攬毋得濫派八年議定刨揠過街溝渠以見
所揠之土折算見方五尺給夫一名乾隆七
年
諭京城内外水道甚有關繫年来但值雨水稍驟街
道便至積水消洩遲緩此水道淤墊之故也向来
城内原有泡子河等水匱數處以資容納而城外
各護城河道原以疏達衆流使不停蓄今日久未
經修濬皆多淤墊而街道溝渠亦多阻塞以致偶
逢霖雨便不暢流此亦應及時籌畫者著戸部工
部尚書步軍統領帶同欽天監官逐一相度其應
如何疏濬之處詳議請旨欽此遵
旨察勘
京城内外護城河並城内各河及青龍橋至高梁
橋一帶河道應按舊址疏濬至於衆水經由各
牐口及蓄水四庫泡子河太平湖等處應以次
疏濬城内象房橋大石橋並朝陽門等處露明
溝渠應行估修城外天橋東西及牛街轎子衚
衕等處板溝應改砌甎溝九門大街溝渠甚多
應詳細注册分年修理小街溝渠照舊例開濬
倍加深通至各倉水道並各部院洩水溝渠應
一并疏濬十八年奏準護城河及雷牐口等
處溝濠疏濬事宜交步軍統領衙門辦理又
奏準嗣後外城溝道有應行刨揠者令該處司
坊官呈報步軍統領衙門一并辦理
船政
一糧船(各幫號數及修造年限事例見戶部漕運)順治初年定成造
糧船九驗之法一曰驗木木取良材毋雜惡質
毋間舊料長短有規大小有準二曰驗板板之
厚薄分寸悉照漕規定制□板厚五寸搪浪底
板厚二寸拖泥脚棧板厚一寸七分工匠那薄
大料以充裏料每致分寸差池當扵下墨時察
驗鋸路解板下鋸即當比較分寸如不合式嚴
究别換三曰驗底船之大小始基於底船底長
不過五丈二尺中間闊不過九尺五寸匠受軍
賄改長增闊不依漕規欲造辦合式當於鋪底
驗尺寸少差即勒令更正四曰驗梁梁闊則船
腹闊大梁高則船腹深容受多則利私載故匠
役通同每有溢額淺船龍口梁使風梁均闊不
過一丈四尺斷水梁闊不過九尺高不過五尺
細加量驗一不合式即勒令裁削五曰驗棧淺
船棧七丈一尺深三尺六寸其順身既長非短
小之料可用棧板之力抱持通船須擇良材以
圖堅久毋得潦草安置零碎鬭湊六曰驗釘用
釘之法以一尺四寸用一釘為度未上兩棧釘
眼在外上棧之後釘眼在内恐恣意侵漁匿釘
不用虚排釘眼務宜逐眼稽察内外審視七曰
驗縫匠人那減大料每多遷就板邊不淨是以
縫口不合雖竭力窒艌隙終不滿漏終不止全
在合板之時早為察驗八曰驗艌艌法以斧入
鑿以鑿入麻然後固以油灰姦匠侵漁每麻少
縫闊不能受灰甚至油少灰生旋上旋落須逐
節驗勘俾各如法九曰驗頭梢封頭封梢船工
將完任意草率每見厰造舊船船身無恙而頭
梢先脱鐵葉扒鋦為頭梢之攀護不許折乾短
少鋪頭鋪梢裏料為頭梢之骨幹不許惡濫充
數用釘必處處周到窒艌必處處完全頭梢堅
實船自經久三年覆準糧船料價銀定為二
百八十三兩十七年減料價銀四十一兩三
錢康熙元年又減料價銀七兩二錢九年
議準設船政同知專管修理糧船十年又減
料價銀十兩四錢十一年又減水脚銀三兩
十五年又減料價銀六兩六錢水脚銀六兩
二十二年題準各省糧船式樣改定長七丈
一尺闊一丈四尺四寸成造料價減為一百七
十七兩有奇二十六年題準各省糧船舊制
每船料價銀二百八十三兩節次遞減止開銷
二百八兩又差部臣監造僅給銀一百七十七
兩有奇船小載重喫水過深沉滯難行仍給二
百八兩之數其式量加闊大以期稳便三十
四年奏準糧船造完將委官匠作姓名及成造
年月日刻於船尾該漕運衙門驗烙倘先期損
壞者追治監造官役雍正二年
諭船政同知經管修造糧船侵漁尤甚此官於漕政無
裨著即裁去欽此又議準安慶新安宣州建陽金
山鎮江蘇太鎮海等衛並江西各衛所糧船向
例給各軍料價在本地方設厰成造湖廣各衞
所船糧道將料價分發武昌漢陽二糧廳於武
漢二厰成造其江淮興武廬州鳳陽滁州徐州
淮安大河揚州儀徵等衞船於江寧府及淮安
清江等厰成造浙江各衞所船於仁和錢塘二
厰成造山東各衛所船於淮安山東厰成造均
隸船政同知管理今船政同知既裁應統歸各
糧道管理令運軍支領料價自行赴厰如式成
造造後出運十年準其考覈題銷又題準江
西湖廣糧船以十丈為率短者不過九丈其闊
深丈尺亦令酌量合式其餘各省仍照定式成
造乾隆十四年議準徐州衞河南後幫歲造
糧船向在清江厰成造駕赴河南衛輝水次兑
糧程塗遥遠改令扵山東之臨清設厰成造
一戰船(外海内河戰船名目見兵部海防)康熙十三年議準各
省戰船定限三年一小修五年一大修十七
年
諭各省戰船或修或造差各部賢能司官二人前往督
理欽此二十八年覆準閩省戰船仍歸道廳董率
修理二十九年題準各省海汛戰哨各船自
新造之年為始閱三年準其小修小修後三年
大修大修後三年如尚堪修理應用仍令大修
或不堪修理該督撫等題明拆造内河戰船自
新造之年為始閱三年準其小修小修後五年
大修大修後三年仍令小修小修後三年如尚
堪應用仍令大修或不堪修理該督撫等題明
拆造又議準各省戰船屬營弁及各府州縣
承修者至應修之年以文到日為始限一月領
船再限一月估價報部部覆準修之船以部文
到日為始大修限三月小修限兩月限内不領
不估及承修逾限者分別議處三十四年
諭戰船關繫緊要修理銀數覈減太過恐臨用之時因
船料單薄復行大修以致貽誤著工部會同戸兵二
部再行確議具奏欽此遵
旨議準令各督撫將軍提鎮將修理戰船銀照各地方
工料價直據實確估具題工竣報銷三十九
年覆準嗣後戰船停交州縣官修理該督撫簡
選賢能道府等官於各將軍提鎮附近地方監
修五十二年覆準戰船風篷桅索除應修之
年毋庸別給外每歲於朋扣餘剩銀内給篷索
銀一次又議準嗣後拆造戰船委道員府佐
貳並本營副將參游公同監造又議準各營
艍犁趕繒等船於船頭船尾刊刻某營某鎮某
號捕盗船名五十三年議準奉天旅順營戰
船在浙省修造工竣由山東駕送雍正三年
議準江南外海戰船於蘇揚鎮三府水次設總
厰三每年委道員一人監修遴選副將或參將
一人公同監督屆修造之期會同布政使司確
估興工三厰事繁道員許遴委同知通判每厰
各一人副將許遴委都司守偹每厰各一人分
司其事廣東福建浙江山東外海戰船均照江
南之例至江南江西浙江湖廣廣東内河戰船
皆在内河廵哨無庸別委官設厰仍照舊修理
又覆準山東南汛戰船仍在膠州船厰北汛
戰船仍在登州船厰修理又題準浙江寧波
温州二府各設一厰定海鎮標等營戰船及提
標前營象協杭協各哨船皆歸寧厰委寧台道
温州鎮標戰船皆歸温厰委温處道各監督修
造其兩厰監督之副參將每年遴委之營弁均
令報部又覆準福建福州漳州二府各設一
厰海壇鎮標等營戰船歸福厰委糧驛興泉二
道輪年監督修造其兩厰監督之副參將每年
遴委之營弁均報部臺灣水師等營戰船於臺
灣設厰文官委臺厦道武官委臺協副將會同
監督修造又覆準廣東外海戰船廣惠肇三
府於省城河南地方潮州府於菴埠地方高雷
廉三府於高州芷&KR1760;地方瓊州府於瓊州海口
地方共設四厰委道員二人監修武職令有戰
船之該管副將或游擊守偹等官協理五年
奏準山東江南江西福建浙江湖廣廣東等省
於每年終將修造過戰船名號數目動用過何
項錢糧並舊料變價若干分悉造册送部又
議準揚鎮二厰修造戰船仍委江鎮道管理蘇
厰松厰歸蘇松道就近管理其同知通判仍聽
該道自行遴委並增委武職協辦蘇松二厰於
提標或金山吳淞川沙等營參將内遴委一人
揚鎮二厰於將軍標及京口副將内遴委一人
不必委都守分司又議準奉天旅順營戰船
十號分發浙江成造五號福建成造五號六
年
諭各省修造戰船於成造之時解送總督親驗總督委
中軍每向監造文員需索規例為之徇隐是以工料
皆屬虚縻其實不能堅固朕思戰船關繫緊要嗣後
船厰附近省城者著在城之督撫提鎮及布按兩司
於承造完工之日公同驗看令修船堅固丈尺合式
倘有不能堅固完好及浮冒侵蝕等弊即揭報題參
按律治罪欽此又議準浙江承造戰船船底□木
用大號堅固松木每□長一丈面梁闊三尺三
寸船身及正桅均長一丈二尺頭號艍船闊二
丈二尺五寸船身增長八丈九尺倉深七尺九
寸板淨厚三寸一分二號趕繒船闊一丈九尺
五寸船身減長七丈九尺倉深七尺一寸板淨
厚二寸九分三號䨇篷䑩船闊一丈七尺五寸
船身減長六丈六尺倉深六尺一寸板淨厚二
寸五分四號快哨船闊一丈四尺船身減長四
丈八尺倉深五尺板淨厚二寸每板長一尺均
用釘三又議準奉天戰船身長七丈四尺闊
一丈八尺七寸二十一倉七年覆準江南各
營修造戰船揚厰解送總督親驗廟灣東海二
營總漕親驗蘇厰廵撫親驗鎮厰將軍親驗松
厰提督親驗如堅固合式即令交營違式及浮
冐者即行指參又議準福建金門海壇二鎮
戰船於泉州別設一厰專委興泉道福州厰專
委糧驛道監造其泉厰協辦武官於金門海壇
鎮標各游擊内遴委一人八年
諭向来外省各標營沙唬趕繒等船原令道員會同副
將監督修造道員遴委同知通判承修副將遴委都
司守備監修聞承修之人備辦物料必竢監修驗看
自千總以及游副逐層需索不一而足及如式修造
赴各標營交收又有驗看勒索之弊迨交收之後一
任船置河干雨淋日曬船中器械繩索為頭舵人等
竊盜變賣而該管將弁槩不追究夫始則藉端勒索
後則聽其毁棄豈非以承修之責專在文員而監修
武弁置身局外遂至視同陌路乎此等錮弊聞各處
仍然而京口將軍標下為尤甚嗣後修造標營戰船
著道員副將會同領價道員遴委丞倅副將遴委都
守協同辦料修造如係將軍標下之船即遴委參領
以下等官同領同辦其船交收之後在汛停泊責令
頭舵苫蓋澆洗每歲令該管將弁出具印結送督撫
察覈如有升遷事故具結交代至船有小修大修拆
造之不同是以工料多寡懸殊今聞船未發厰頭舵
人等已將在船什物私行盗賣即屆小修亦必令其
拆換加備甚屬不法嗣後著將什物一并具册移交
如有虧闕將該管將弁及頭舵人等分別參追欽此
九年議準揚州船厰移設江寧上海船厰移
設松江府城凡遇修造該督等就近親往驗看
又議準奉天戰船照内河戰船之例修造
十年議準廣東外海繒艍拖風各船向来設椗
二門者屆修造之年再準增設一門向用籐䌫
者準其改換椶纜以資廵哨又議準江寧船
厰監督文職改委江寧廵道武職改委督標副
將並江寧城守副將輪流監督該督仍就近督
催親臨驗看蘇松兩厰改移太倉州流河地方
文職令太通道武職令蘇鎮標中營游擊監督
修造工完總兵官親驗收營又議準天津水
師營大小戰船除小修大修年分外每年準其
於存公銀内給銀三百兩以為撢洗油艌之用
又議準天津大趕繒船每船用梗木棍十五
根舵牙二根水籐一百五十斤竹篾一百五十
斤小趕繒船每船用梗木棍十五根舵牙二根
水籐一百三十斤竹篾一百三十斤各船收操
之後詳加察驗果有損傷照數更換驗無損傷
仍令收貯備用又議準東省登膠南北二汛
海口趕繒船照雍正六年浙江題定之例身長
七丈三尺板厚二寸七分雙篷䑩船身長六丈
四尺板厚二寸五分福建大號趕繒船身長九
丈六尺板厚三寸二分身長八丈板厚二寸九
分二號趕繒船身長七丈四尺及七丈二尺板
均厚二寸七分雙篷艍䑩船身長六丈板厚二
寸二分江西南湖營沙唬船身長四丈四尺至
六丈八尺板厚一寸三分至一寸六分直隸天
津水師營大小趕繒船身長七丈四尺板厚二
寸九分身長八丈六尺板厚三寸身長六丈五
尺板厚二寸六分以上每板一尺槩用三釘江
南修造戰船應用板片厚薄鐵釘數目照浙省
所定分寸沙船一尺三釘趕繒船尺板四釘京
口營船九丈以外梁頭棧板均淨厚三寸九丈
以内梁頭棧板淨厚二寸八分量定三寸三分
用一釘以收一尺三釘之實蘇狼川吳等營船
身長四丈七尺至十一丈板厚二寸二分至三
寸六分每板一尺用三四釘有差湖北湖南戰
船身長三丈二尺至七丈八尺八寸板厚一寸
二分至二寸二分每板一尺用三四五釘有差
廣東戰船身長一丈九尺至九丈板厚一寸至
三寸一分每板一尺用三四五六釘有差各省
戰船闊九尺六寸至二丈三尺五寸有差均令
道員會同副參等官監督廣東外海戰船委道
員内河委知府各會同副參等官監督又覆
準廣東戰船採買桅木於道庫鹽課項下支銀
四千兩遴委文武官弁勘驗估買如遇修造聽
承修各官選擇配用將每株實價若干較原定
部價節省若干每株圍圓長短若干造册報部
十一年議準直省修造戰船報銷限期直隸
限以四月福建臺灣限以十月其餘各厰限四
月山東限六月江西大修拆造限三月小修限
兩月江南限四月湖廣大修拆造限六月小修
限四月浙江限四月廣東瓊州限六月其餘各
厰限四月均以工竣日起限又議準浙省乍
浦地方設立船厰凡駐防及綠旗戰哨各船就
近駕赴修造委杭嘉湖道會同乍浦營參將領
帑辦理工完副都統驗看十二年題準奉天
戰船照海汛戰船例修造十三年題準嗣後
各省内河外海戰船應給篷索銀除修造年分
仍照例不别給外其常年外海戰船經三年修
造者於三年之中準其領銀更換一次内河戰
船經五年修造者準其於五年内均勻領換二
次又議準天津戰船需用繩索按年增換風
篷定為隔年更換所遺舊篷等項照江省例變
價湊用又議準嗣後各省修造戰哨廵船承
修官於估計領銀後因事離任或經病故不得
仍令該員子弟家人辦料承修其已經偹料興
工將次告成者接任官詣厰親驗委係實工實
料取具驗明印結申報上司稽考依限竣工倘
有浮冒立即揭參如估計未領銀或領銀未興
工接任官將未領銀作速承領原任已領銀作
速催繳辦料承修或離任官將所領銀已經别
處辦料亦著接任官驗明接收造入交盤清册
申報察覈違者該督撫題參又議準閩浙二
省戰船篷索循照舊例按年更換奉
旨廣東戰船篷索更換著照閩浙之例遵行乾隆元
年議準江省各厰拆造沙唬船每部價百兩加
津貼銀一百二十五兩拆造後小修每百兩給
銀一百二十五兩大修給銀一百三十五兩再
次小修給銀一百五十兩艍繒船大小修每部
價百兩加津貼銀一百八十兩拆造一百五十
兩淮厰唬船拆造及拆造後小修每部價百兩
給銀一百三十兩小修後大修給銀一百三十
八兩修造趕繒船加增銀照各厰例畫一遵行
又議準漳泉兩厰承修戰船多寡不均將漳
厰承修之水師提標中左二營二十六船就近
撥歸泉厰承修二年覆準山東登膠南北兩
汛額設趕繒雙篷䑩船凡屆大小修拆造之年
照部定價直每百兩量貼銀百兩工完報銷仍
節省銀三四十兩又覆準廣東龍門協外海
戰船於龍門地方設厰修造令欽州知州承辦
請餉報銷仍由該道工竣由高州鎮察驗又
議準福建内地及臺澎戰哨船屆修之年分案
估報經管官弁將應修之船於屆期後一月内
駕赴本厰承修之官驗明收管其估報覈題内
地限一月臺灣再展限兩月倘不依期解厰該
督即將經管官弁參處如船已到厰而承修之
官不即驗勘勒索收管並逾限不行覈題致遲
誤船工將承修之官照例參處三年覆準粤
東外海繒艍拖風等船遇拆造之年原用籐纜
一條者換椶纜二條原用籐纜二條者換椶纜
三條又議準廣東各標鎮協營寨外海戰船
拆造加八津貼大修加六津貼小修加四津貼
五年議準浙省繒艍船大小修拆造照江省
繒艍船之例津貼拆造每部價百兩加津貼銀
一百五十兩大小修每百兩均加津貼銀一百
五十兩外又别加三十兩䑩哨船照江省沙唬
船之例小修拆造每部價百兩加津貼銀一百
二十五兩大修每百兩加津貼銀一百三十五
兩又覆準天津水師營戰船油艌撢洗酌減
撥銀一百八十兩六年議準閩省戰船桅木
仍令各道採辦除臺灣遠隔海洋仍循舊例外
其興泉永道承修之泉厰令興泉永三府州協
辦汀漳龍道承修之漳厰令汀漳龍三府州協
辦鹽法道承修之福厰令延建邵三府協辦
八年覆準江省戰船修換篷索銀以乾隆八年
為始於動給時逐案咨報年終彙册題銷以省
案牘又議準福建修造戰船津貼銀福泉漳
三厰小修每正價百兩加津貼銀一百三十兩
大修加一百二十兩拆造加百有十兩臺厰小
修每正價百兩加津貼銀百有十兩大修加百
兩拆造加九十兩又議準廣東高雷二府屬
外海戰船向在高州之芷&KR1760;地方設厰修造嗣
後遇應修造之年令駕赴省城河南地方厰所
修造仍令高雷等文武大員監督由該管道察
覈估銷龍門子厰毋庸更改再嗣後修造戰船
按各厰成例購買松杉等木以濟船工不必搜
採櫟木擾民誤工又議準廣東修造外海戰
船省城河南一厰原定廣南韶道監修改歸鹽
運使司芷&KR1760;厰新歸省厰修造原繫高廉道監
修改歸糧驛道其各府承修之内河櫓槳船並
令該二道各半監修如仍前濫委佐雜千把微
員料理以及任聽匠役包攬偷減物料等弊即
據實題參十二年覆準閩省臺厰修造戰船
照内地例給與津貼並別加三分外再加運費
銀二分十六年覆準閩省三江口旗營額設
大小哨船嗣後準其按季撢洗每歲於司庫存
公銀内動用年終報銷如遇修造照例扣除
十七年覆準廣東高雷二府屬外海戰船自改
歸省城河南地方修造以来緣屆修之船已不
堅固遠涉重洋多遭風擊碎應將海安營雷州
協右營戰船大小修歸瓊州之海口厰吳川電
白&KR1681;洲三營戰船大小修歸高州之芷&KR1760;厰至
如何更造再令妥議十八年議準海安營雷
州協右營戰船更造統歸海口厰辦理其吳川
電白&KR1681;洲三營戰船更造因高廉産木有限應
仍歸省城河南地方辦理屆期更造將原船變
價解省濟用仍照更造定例報銷庶免涉險之
虞十九年議準旅順營原設戰船十號裁去
四號
一水驛船(舊由兵部報銷雍正十三年歸本部)江南水驛江蘇常
鎮四府屬額設百有五船乾隆二年議準三年
小修工料銀四兩五錢五年大修九兩十年拆
造三十六兩安徽水驛額設四十二船乾隆
二年議準三年小修五年大修十年拆造同安
驛紅船一小修工料銀十有五兩大修三十兩
拆造七十兩槳船一小修工料銀十兩大修二
十兩拆造五十兩懷寧縣紅船十小修工料銀
三兩大修六兩拆造十有五兩貴池縣頭二三
號差船三馬船一小修工料銀十有五兩大修
三十兩拆造七十兩四號差船一小修大修同
拆造五十兩小差船五小修工料銀三兩大修
六兩拆造十有五兩銅陵縣差船四小修工料
銀十有五兩大修三十兩拆造七十兩東流縣
頭二三號差船三小修工料銀十有五兩大修
三十兩拆造七十兩中號差船二小修工料銀
十兩大修二十兩拆造五十兩采石驛紅船三
小修工料銀十有五兩大修三十兩拆造七十
兩櫓港驛頭號紅船一小修工料銀二十兩大
修四十兩拆造八十兩二三四五號紅船四小
修工料銀十有五兩大修三十兩拆造七十兩
繁昌驛紅船三小修工料銀十有五兩大修三
十兩拆造七十兩江西水驛額設二百五十
二船乾隆元年議準三年小修五年大修十年
拆造省次二號座船二小修工料銀八十二兩
九錢大修一百五十七兩三錢拆造二百三十
二兩六錢紅馬船六大號紅船七十六小修工
料銀二十九兩八錢大修五十九兩三錢拆造
一百十有八兩三錢次號紅船三十九小修工
料銀十有九兩三錢大修四十五兩二錢拆造
八十九兩七錢又次號紅船十有五小修工料
銀十有四兩九錢大修三十四兩六錢拆造六
十九兩二錢南昌府頭號座船十有三小修工
料銀九十七兩四錢大修一百九十一兩三錢
拆造二百八十一兩一錢二號座船二十四修
造工料與省次二號座船同南安府次號紅船
二十修造工料與省次又次號紅船同小號紅
船一小修工料銀一兩九錢大修二兩九錢拆
造九兩八錢贑州府大號紅船九小修工料銀
十有九兩八錢大修三十九兩五錢拆造七十
八兩八錢次號紅船四十二小號紅船五修造
工料均與南安府次號小號紅船同浙江水
驛額設九十三船乾隆五年議準三年小修六
年大修十年拆造杭州府吳山驛頭號船四小
修工料銀五十兩大修七十兩拆造二百九十
四兩七錢二號船三小修工料銀四十兩大修
六十兩拆造二百五十八兩三錢三號船二小
修工料銀三十兩大修五十兩拆造二百二十
三兩六錢仙船一小修工料銀二十兩大修四
十兩拆造一百九十五兩五錢浙江驛站船六
小修工料銀十有五兩大修四十五兩拆造九
十兩嘉興府西水驛頭號船二二號船六三號
船二仙船二湖州府苕溪驛頭號船仙船各一
修造工料均與吳山驛同紹興府蓬莱驛站船
十有五小修工料銀五兩大修十兩拆造三十
兩東關驛站船五西興驛站船十有一姚江驛
站船七曹娥驛站船七修造工料均與蓬莱驛
同金華府濲水驛站船三上航驛站船五亭步
驛站船一嚴州府富春驛站船四桐江驛站船
五修造工料均與浙江驛同湖北水驛額設
五十船雍正十三年議準沙船二三年小修工
料銀五十四兩七錢五年大修一百四十九兩
九錢十年拆造二百六十六兩四錢頭號紅船
一小修工料銀三十兩大修一百五十九兩九
錢拆造二百八十一兩四錢二號紅船七小修
工料銀二十五兩大修一百五十四兩九錢拆
造二百七十一兩四錢三號紅船四小修工料
銀二十兩大修一百四十九兩九錢拆造二百
六十六兩四錢修造年限與沙船同宣樓船三
十六歲修銀二十一兩六錢十年拆造工料銀
一百六十五兩湖南水驛額設二十四船雍
正十三年議準頭號紅船二三年小修工料銀
五十五兩五年大修九十兩十年拆造一百七
十五兩二號紅船六小修工料銀五十兩大修
八十五兩拆造一百六十五兩修造年限與頭
號紅船同宣樓船十有六歲修銀十六兩一錢
一分十年拆造長七丈者十有四船工料銀一
百四十五兩長六丈者二船工料銀一百三十
兩廣東水驛額設二百八十九船乾隆元年
議準三年小修五年大修十年拆造廣州府二
號座船二小修工料銀二十五兩大修四十五
兩拆造八十五兩使客座船十小修工料銀二
十兩大修四十兩拆造八十兩站船四小修工
料銀十有五兩大修三十五兩拆造七十五兩
河船百馬船五十糧船三十四修造工料均與
站船同快船七小船十有六小修工料銀二兩
大修三兩拆造十兩南雄府淩江驛座船八修
造工料與廣州府使客座船同樓船二差船十
修造工料均與廣州府站船同韶州府芙蓉驛
座船二修造工料與廣州府使客座船同差船
五修造工料與廣州府站船同惠州府歸善縣
使客座船一河船十修造工料與廣州府使客
座船河船同肇慶府高要縣河船十修造工料
與廣州府河船同差船十修造工料與廣州府
快船同德慶州差船四封川縣差船四修造工
料均與廣州府快船同廣西水驛陽朔平樂
昭平蒼梧藤等縣額設四十六船雍正十二年
議準三年小修工料銀一兩七錢五年拆造六
兩九錢二分四川水驛廣元昭化二縣額設
六橈站船四乾隆二年議準三年小修工料銀
三兩八錢六年大修七兩四錢十年拆造二十
二兩三錢
一應差船雍正十年題準江寧沙船三十三每
船三年小修工料銀五十六兩六年中修九十
四兩九年大修一百五十九兩十二年拆造二
百八十一兩十三年題準江南便民船屬蘇
府者二十四屬淮安者二十五均小修工料銀
四十七兩五錢中修七十九兩四錢大修一百
三十三兩八錢拆造二百三十五兩四錢年限
同沙船乾隆元年題準江寧宣樓船五十六
小修工料銀四十三兩九錢中修七十三兩三
錢大修一百二十三兩六錢拆造二百十有七
兩四錢年限同便民船三年議準淮塢樓唬
船五十有一照宣樓船例給與工料銀修造年
限亦如之八年議準江寧黃快船七十内六
百料黃快大船仍照沙船例給與修造工料銀
其三百料黃快中船小修向例給工料銀六十
八兩九錢今減定五十四兩四錢中修向例給
銀九十七兩一錢今減定九十兩九錢大修仍
照向例給銀一百三十七兩五錢拆造向例給
銀二百三十九兩九錢今增定二百六十兩六
錢年限並同沙船十二年議準浙省便民船
四十三年小修工料銀十有九兩八錢六年大
修二十九兩六錢十年拆造九十七兩一錢
一救生船雍正十三年議準川省奉節等縣各
設救生船照内河戰船年限修造成造工料銀
十有八兩一錢小修二兩七錢大修五兩五錢
各有奇乾隆元年
諭川省有名險灘設立救生船其所需經費準於正
項内報銷欽此又議準江西南康府星子縣所
設救生船定限三年小修五年大修七年再小
修十年更造二年覆準四川屏山縣救生船
小修二兩二錢大修四兩三錢更造工料銀十
有二兩三錢各有奇又覆準福建南平等縣
更造救生船每船給工料銀十有六兩八錢有
奇三年
諭湖廣地方三湘七澤水勢汪洋自有應設救生船
之處著該督委官確勘照江南一例辦理欽此
四年
諭南方素號水鄉長江大湖洪濤巨浪每遇風波驟
發人力難施向有設立救生船之處每年頗多救
濟但恐經費不足則為數無多而稽察未周則為
善不力著各省督撫確勘所屬地方有險阨之處
應設救生船者酌量存公銀估計修造每年給與
水手工食銀若干並交與地方官載入交盤册内
永遠遵行毋得始勤終怠欽此又覆準山西河
津縣禹門渡救生船給成造工料銀二十三兩
三錢有奇嗣後破壞動帑更造五年覆準陜
西韓城紫陽二縣救生船照内河戰船年限修
造小修工料銀四兩六錢大修八兩九錢更造
十有六兩四錢各有奇又覆準甘肅西寧府
歸德所救生船給成造工料銀二十二兩二錢
八年覆準安徽成造救生船大船長六丈五
尺五寸闊一丈一尺二寸深四尺五寸小修銀
二十七兩大修四十五兩更造七十二兩中船
長四丈八尺闊九尺八寸深三尺五寸小修銀
十有四兩二錢有奇大修二十八兩五錢更造
四十七兩五錢修造年限照内河戰船例九
年覆準江蘇大號中號救生船修造年限照安
徽定例報銷十年覆準江西星子縣救生船
小修工料銀八兩二錢大修十有三兩八錢更
造四十三兩四錢德化湖口彭澤三縣救生船
小修工料銀十兩六錢大修二十七兩六錢更
造七十九兩八錢各有奇十一年覆準湖北
各屬救生船照内河戰船年限修造船長四丈
五尺闊八尺者小修工料銀九兩八錢大修十
有六兩四錢更造二十五兩二錢長四丈二尺
闊八尺六寸者小修工料銀九兩九錢大修十
有六兩五錢更造二十五兩三錢長四丈二尺
闊八尺者小修工料銀九兩二錢大修十有五
兩三錢更造二十三兩五錢長三丈五尺闊八
尺者小修工料銀七兩七錢大修十有二兩九
錢更造十有九兩八錢長三丈五尺闊七尺者
小修工料銀六兩七錢大修十有一兩一錢更
造十有七兩一錢長三丈五尺闊六尺四寸者
小修工料銀六兩一錢大修十兩二錢更造十
有五兩七錢長三丈闊六尺者小修工料銀四
兩九錢大修八兩二錢更造十有二兩六錢長
二丈二尺闊五尺者小修工料銀三兩大修五
兩更造七兩七錢各有奇湖南救生船亦照湖
北之例辦理又覆準浙江救生船小修給工
料銀十有六兩大修二十兩更造五十四兩四
錢有奇十五年題準甘肅歸德所救生船定
限五年一更造又覆準各省救生船數江蘇
二十八船丹徒縣鎮江口漁船六大港圖山船
各一京口驛紅船一江都縣瓜洲渡江馬頭查
子港新港口三處紅船各一深港紅船二三江
營紅船二儀徵縣沙漫洲舊江口紅船各一江
寧府三山西江船各一上元縣爬斗山船一江
隂縣黃田港船一靖江縣瀾港口船一寳山縣
黃浦江口船二山陽縣老壩口船一清河縣縣
前風神廟船各一安徽十有七船懷寧縣新馬
頭大江口前江溝二處船各一大新橋船一小
南門船二大南門船一貴池縣馬踏石新河壩
船各一銅陵縣長山磯洋山磯船各一繁昌縣
三山夾荻港鎮趙家埠船各一東流縣吉陽黃
石磯船各一當塗縣采石大信二鎮船各一江
西二十一船湖口縣屏峯磯文昌洑麒麟河船
各一彭澤縣金剛料小孤洑馬當鎮船各一德
化縣九江關岳師門迴峯磯大姑塘船各一星
子縣渚溪汛蓼花池南岸汛謝石汛火焰山蔡
溪河青山汛洋瀾汛長嶺汛九處船各一左蠡
汛船二浙江二十三船分泊錢塘江兩岸福建
十有五船甌寧縣七里青銅萬石三灘船各一
建安縣盆灘梨灘船各一南平縣黯淡八仙桌
鯉魚城門衕金盆燕子巖六灘船各一大湘茶
洋二灘共設船一箭孔秤鉤二灘共設船一順
昌縣雄雞羽尾二灘船各一湖北六十七船江
夏縣船十有七漢陽縣船十武昌縣船一興國
州船二大冶縣船二黃岡縣船一黃梅縣蘄州
船各二蘄水縣船一江陵縣船四監利縣松滋
縣船各二襄陽縣船三均州船二東湖縣船七
巴東縣船二歸州船七各於本境内險要處所
分泊湖南二十二船岳州府布袋口君山後湖
扁山九馬觜萬石湖龍迥觜銅盆湖舵杆洲八
處船各一巴陵縣岳陽門南津港鹿角瀏公磯
城陵磯荆河口白螺磯楊林磯八處船各一華
容縣傅家磯黃古灘船各一湘隂縣百魚磯琴
棋望白花洲磊石四處船各一四川六十六船
青神縣啞㜑灘船一樂山縣大佛崖灘船二犍
為縣道士觀罩雞濠义魚子龍泉三灣老鴉漩
五灘共設船三宜賓縣蓼葉班鳩石磘灘鐵匠
石鴨龍漩子馬耳雷劈石八處共設船四南溪
縣鷺鷥磧九龍灘銅鼔子三處共設船二江安
縣香鑪閙坑子二灘船各一納谿縣頭繼梁二
繼梁三繼梁船各一瀘州觀音背螃蠏磧兩條
牛金盤磧四灘共設船三合江縣淘竹石鼻子
鈐口連石子四灘共設船二江津縣黃石龍灘
大雞腦威虎子石牛欄觀音背蜂窩子六處共
設船三巴縣鑚皂子青岩子豬腸子牛頭溪龜
石觀音梁鋸梁餓鬼堆黑石堆鮓人坑馬嶺十
一灘共設船五長夀縣飬蠶堆臺盤子龍舌張
公不語四灘共設船二涪州黃魚嶺馬盼堆麻
堆龍王沱羣豬斗岩白牽七灘共設船五酆都
縣觀音巉碑二灘船各一忠州鑾珠背鳳凰子
魚洞子拆尾四灘共設船三萬縣魚子湖窄小
子席佛面四灘船各一雲陽縣馬嶺子塔江子
寳塔沱東洋子廟磯子磁莊子六灘船各一奉
節縣瞿塘灔澦二灘設船一青岩小黑石二沱
灘男女孔石版峽五處船各一巫山縣大黑石
虎鬚子庫套子大小磨三攬子下馬灘老鼠剉
香鑪灘八處共設船四繫枋子龍寳跳石黃金
藏黃老背五灘共設船三屏山縣新開灘船一
山西河津縣禹門渡船一陕西七船同州府屬
韓城縣黃河龍門渡船一興安州屬紫陽縣漢
江鐵牽宦姑大力中宮汝河樓子六灘船各一
甘肅西寧府屬歸德所黃河渡口船一
一浮梁渡船順天通州設橋船二十有二渡船
五三河縣泃河橋船六渡船四密雲縣潮白二
河橋船二十有二直隸臨榆縣石河渡船二涞
水縣拒馬河渡船四古北口灤河橋船十有四
渡船二江南清河縣渡馬船五臨淮縣北關河
橋船五十馬船四江都縣瓜洲馬船一亳州城
北橋船三十上元縣下關渡渡船十有九江西
德化縣潯陽渡渡船三南昌縣武陽渡楊子洲
渡船各一新建縣窰尾山渡口渡船一省城廣
潤門外橋船四十浙江山隂蕭山二縣所屬尖
山渡口橋船各八江山縣峽口渡船四福建省
城南關外烏龍江渡口馬船二下塔仔渡口渡
船二南屯渡口渡船一湖北漢陽縣牛湖渡渡
船三湖南永順所屬猛洞郡城王村牛路榔溪
麻溪渡船各一龍山所屬鹿皮壩渡船二江西
寨汝地隆頭荆州坪里耶渡船各一保靖所屬
白溪關龍馬觜縣前渡逝溪河渡船各一巴陵
臨湘所屬楊林磯渡船四陜西同州府所屬禹
門渡渡船二甘肅蘭州府臯蘭縣黃河浮橋船
二十大同河歸德所渡船各二歸德所屬康家
寨渡船一四川中渡河渡船四永寧道所屬石
角蠻彝鄧溪沙沱四渡各渡船一雷波衞溪落
渡渡船一廣元昭化之嘉陵大江綿州綿洋江
漢州白魚河新都緊水河雙流黃水河新津金
馬河雅安雅江榮經榮江渡船馬船各二建南
七兒堡中下兩渡渡船各二竹巴籠牛古兩渡
渡船三廣東瓊州府雷州府海口渡船各三廣
西賀縣東門外橋船二十有四懷遠縣漿船二
龍勝苖疆渡船五雲南鎮雄州牛街渡渡船一
東川府牛欄江渡船四康熙十八年覆準將
順天通州額設橋船五十内撥給三河縣泃河
六船五十七年覆準拆造通州橋船二十二
作為定額雍正元年奏準古北口灤河設渡
船四交與汛官管理動項修造八年議準川
省中渡河渡船乃通西藏要津定限三年更造
每歲艌補十年題準古北口灤河渡船朽壞
四船之中改造二船已足敷用交密雲縣料估
興工工竣撥兵管理十年議準四川永寧道
所屬渡船四定限三年小修六年大修十年拆
造十二年覆準裁汰建南七兒堡上渡渡船
一中下兩渡各增設渡船一乾隆元年議準
江西南昌縣楊子洲渡船定限六年拆造又
議準潯陽渡船動公項修造二年議準浙江
山蕭兩縣所設橋船每年各輪造四船修理四
船又議準川省竹巴籠牛古兩渡渡船動公
項修造三年議準廣東雷瓊海口渡船照内
河戰船例修造又議準江南清河縣所設馬
船歲給修理銀六兩定限十年拆造又定福
建烏龍江渡口馬船三年小修給工料銀三十
兩再三年大修給銀五十兩又屆三年如果朽
壞不堪給拆造銀百兩下塔仔渡船每年篷索
照烽火營哨船例除修造年分毋庸別給外其
餘每船給銀七兩七錢一分四釐又覆準廣
西賀縣橋船動公項修造五年議準陜西同
州府禹門渡渡船照内河戰船年限修造又
題準直隸古北口渡船朽壞別設渡船二增設
橋船十有四又題準雷瓊海口渡船照外海
戰船例修造七年議準江南亳州橋船照號
船例修造又定瓜洲馬船準動公項修造
八年覆準順天通州橋船動公項置辦定限十
年拆造仍照舊例自拆造之年為始三年後每
船給歲修工價銀三兩桐油十二斤川麻三十
六斤又自歲修之年為始閒年給長二丈一寸
徑一尺三寸松木二根長一丈一尺徑一尺四
寸松木六根以資修艌其搭造浮橋需檩木板
片等項酌量五年增補一次又議準泃河渡
船歲給修艌銀四兩九年議準江寧上元縣
渡船定限五年大修十年拆造準動公項又
議準江西新建縣窰尾山渡船動公項修造
十年覆準江西懷遠縣漿船照馬平縣哨船式
樣成造十一年議準龍勝苖疆渡船每船給
歲修銀一兩二錢十三年議準湖北漢陽渡
船每船給歲修銀四兩十四年覆準江西省
城廣潤門外橋船動公項修造
藏冰
一設窖藏冰順治元年定每歲冬至前工部發
帑委所屬官至期伐冰收藏
紫禁城内設窖五通州取冰一窖計四千五百四
十三塊京河取冰四窖各五千二百十塊
景山西門外設窖六通州取冰三窖各萬二千九
百三十七塊京河取冰三窖各萬二千八百九
塊德勝門外設窖八各萬三千二百五十塊
又定藏冰每塊見方一尺五寸行文奉宸苑及
通州知州豫期增設牐版蓄水凝凍伐運如額
不堅不潔者劾之康熙三十六年議準
景山藏通州冰三窖内減冰四十塊五十五年
議準德勝門外冰窖減五存三每窖藏冰萬九
千九十二塊雍正六年奏準嗣後
御河及龍王堂等處選取潔淨冰八萬五千塊通
州選取五千塊作為定額
紫禁城内五窖藏京河冰二萬塊
景山西門外六窖藏京河冰三萬塊德勝門外三
窖藏京河冰三萬五千塊通州冰五千塊十
一年議準增藏京河冰萬五千塊乾隆三年
覆準增藏京河冰五千塊四年議準
紫禁城内五窖藏京河冰二萬五千塊
景山西門外六窖藏京河冰五萬四千塊德勝門
外三窖藏京河冰二萬四千七百塊通州冰二
千塊八年議準德勝門外開設大小二窖增
藏龍王堂冰三萬五千三百塊蓮花池冰六萬
四千七百塊十三年議準
正陽門外開設二土窖以德勝門外土窖冰六萬
塊移藏該處作為定額十九年奏準按每年
藏冰順治年間在通州取冰四萬餘塊雍正六
年減為五千塊乾隆四年減為二千塊但由通
運京道里稍遠不若在京伐取之便且現在龍
王堂蓮花池等處得冰甚多嗣後每年增取二
千塊停止通州取冰
一用冰順治九年定每歲收藏冰供各
壇
廟祭祀及
内廷之用並頒給八旗王公大臣九卿科道等官
康熙元年定歲給掌儀司收藏果品冰兩半
窖太常寺收藏果品留三層冰一窖十三年
止八旗及各部院衙門給冰雍正十年
諭見今天氣炎熱各門應設立冰水暑湯以解行人煩
渴取用工部藏冰如不敷動用崇文門宣課司餘銀
採買永著為例欽此遵
旨議準
正陽等九門各設立冰水暑湯日給冰二塊十
一年議準
正陽門增設冰桶並東西大市街就日瞻雲坊街
各設冰水暑湯又增給田村八旗官學九門等
處冰塊乾隆八年奏準在京部院大小各衙
門及八旗印房護軍統領前鋒統領並問刑衙
門凡有監獄之處準於土窖十萬額冰内取用
每冰萬塊甎窖準其五成土窖準其六成消化
定價發賣以濟民用九年定各衙門取用冰
每年五月初一日起至七月三十日止各按應
用數目具印文支領
一工價順治九年定通州冰每塊伐運價銀三
分八釐藏
紫禁城内京河冰每塊伐運價銀七釐四毫餘冰
每塊四釐二毫康熙四十一年定窖藏冰塊
如不敷用準採買民窖冰夏秋月分每塊價銀
七分三釐雍正四年定秋月採買民窖冰每
塊價銀二分五釐六年議準收藏通州冰每
塊伐運價銀減為二分四釐九年定秋月採
買民窖冰每塊仍給價銀七分三釐十一年
定秋月採買民窖冰每塊價銀五分三釐乾
隆八年議準土窖藏冰龍王堂冰每塊伐運價
銀四釐二毫蓮花池冰每塊伐運價銀四釐八
毫五絲
一
畿輔藏冰康熙初年定每歲藏冰之時令直隸地
方官照部定例伐冰藏窖以備
陵寢祭祀之用三十年定直隸熱河一帶地方建設
冰窖遇
廵幸之年由部會内務府豫年委官前往採買潔淨
冰塊收藏供用熱河藏冰三萬塊喀喇河屯三
千塊巴克什營兩間房鞍子嶺(今常山峪)樺榆溝中
關小營波羅河屯等七處各五百塊又定江
浙二省遇
廵幸之年蘇淮二府各於本處設窖藏冰江寧揚州
徐州常州鎮江等府雇覓蘇淮窖戶在宿遷及
各府城收藏浙江委官於蘇州府建設厰窖均
豫年辦理雍正四年議準
陵寢祭祀所需冰
景陵馬蘭關遵化州供用
妃園寢薊州供用
昭西陵遵化州與薊州輪年供用
孝陵
孝東陵豐潤縣供用永著為例乾隆元年題準易州
供應
泰陵冰伐運至四五十里之外所需工價著於司庫存
公銀内支用四年覆準易州開設土窖每折
見方一丈厚一尺給壯夫二名每名銀四分席
每張銀八分運冰車價每車銀三錢七年奏
準巴克什營等七處藏冰仍照舊額熱河減為
五千塊喀喇河屯減為千塊均動支司庫存公
銀令各該地方官修窖藏備八年覆準每冰
十有六塊給一車十七年議準
孝賢皇后陵寢祭祀所需冰由豐潤縣供用十九
年奏準熱河等處乃
車駕廵幸駐蹕之所需冰無多熱河減為二千塊喀
喇河屯三百塊巴克什營等七處各減為百塊
欽定大清會典則例卷一百三十五
