欽定大清會典則例卷一百四十六
都察院二
一六科接本順治年間定凡紅本
批發到内閣日以給事中一人赴内閣祗領分發各
科雍正六年議準嗣後紅本到内閣不拘滿
漢給事中一人親赴内閣祗領十三年議準
嗣後九卿會議定稾畫押之後令主稾之部院
謄錄副稾鈐盖堂印送於應稽察之科收貯候
命下之日該科將副稾與紅本覈對倘有私行更改
以致不符者本科參奏乾隆十三年
諭内閣每日進呈本章朕批發後由六科親領發鈔
以昭慎重乃近来該給事中等怠忽成習竟有不
親身祗領委之筆帖式等代行者往往不待接本
先已散去至次日始行發鈔朕所聞如此夫本章
關繫緊要承領乃科臣專責似此因循玩愒必致
貽誤朕姑寬其既往著大學士等傳旨申飭將来
若不親身承領或發鈔遲延必嚴加議處大學士
等亦宜留心稽察如有仍蹈前轍者即行參奏欽
此
一發鈔順治初年定凡本章
命下事屬某部院者由某科即日鈔清漢文
諭旨發交某部為正鈔如一事關涉數處者將本章
送於别科轉發為外鈔原領本章各貯本科年
終彙繳内閣又議準凡内閣發出密本由該
科登號原封送部取承領官職名附於號簿該
部辦理畢仍密封送科康熙十七年議準紅
本已奉
旨到科未經到部有豫鈔洩漏者將本科給事中議
處洩漏之人交刑部治罪雍正元年覆準凡
書吏提塘京報人等除紅本
上諭外如有訛造無影之辭者本科給事中察拏治
罪五年議準凡紅本科鈔關繫甚重令承辦
官詳悉校對敬謹奉行如有增減錯漏繫何衙
門所奉
諭旨將承辦校對官照錯誤本章例議處乾隆六
年議準凡
特降諭旨及
批發章奏到内閣繫該部承鈔辦理者令該科同赴
内閣鈔出並傳知都察院暨衆科道
一史書錄書順治初年定凡紅本發鈔後本科
别錄二通供史官記注者曰史書存貯科署以
備編纂者曰錄書敬謹校對鈐盖印信史書送
内閣錄書分貯六科雍正八年
諭史書錄書每年令滿漢翰林各二人悉心稽察專司
其事倘有玩忽潦草之處據實奏聞如徇隠不奏察
出一并議處欽此
一封駮順治初年定凡部院督撫本章已經奉
旨如確有未便施行之處許該科封還執奏如内閣
票籤批本錯誤及部院督撫本内事理未協並
聽駮正
一陳奏順治初年定給事中與御史同有進言
之責凡
朝廷政事得失民生利弊以時條上百官有姦貪
劣蹟亦得據實糾彈
一注銷吏科稽覈吏部順天府戶科稽覈戶部
禮科稽覈禮部宗人府理藩院太常寺光祿寺
鴻臚寺國子監欽天監兵科稽覈兵部太僕寺
鑾儀衛刑科稽覈刑部通政使司大理寺工科
稽覈工部各衙門所辦之事每月兩次造冊送
稽覈之科注銷依限完結者開除限内未完及
逾限有因者於注銷本内聲眀無故逾限者指
參各於月杪繕本具題乾隆十四年奏準都
察院向無注銷之案稽覈歸於刑科
一京察順治十三年議準凡各衙門京察冊籍
定期於三月十五日以前封送吏科吏科準吏
部考功司移會會同河南道(今京畿道)各封門察覈
應移詢者密封移詢應改正者即行改正屆期
過堂吏科掌印給事中滿漢各一人同河南道
掌印滿漢御史赴吏部公座會同考察公定去
留繕本具題
一大計順治四年議準凡直省督撫送到冊籍
由吏科會覈具題
一文職畫憑順治初年定外任司道以下各官
命下五日内吏部文選司繕寫文憑用印送吏科填
限吏科定期令各官齊集畫憑依限填注限十
日内送部知縣以上行一揖禮知縣以下均跪
如不赴科畫憑逾兩月者將憑送吏部覈銷
又議準經歴以下雜職等官皆寄憑與該督撫
給發該員領憑赴任取具地方官文結報明吏
科存案康熙五年議準官員畫憑不到者吏
科即移會吏部察覈有無事故如一月内呈明
事故到部者知照本科凖其補畫文憑如無事
故又未呈明違一月以上者罰俸一年亦準其
補畫違兩月不到者革職八年議準畫憑官
繫候補候選者須覈其投科文結如先無文結
投科漢官取具同鄉京官印結滿官取具該旗
印結捐納出身者驗明捐照方準畫憑又奏
準在外推升各官扣除交代日期有錢糧者扣
兩月之限無錢糧者扣一月之限在籍候選佐
雜各官扣除督撫驗看日期順天府扣一月之
限奉天扣四十五日之限其餘直省皆扣兩月
之限在外題補教職亦扣限兩月考試驗看以
上扣除日期皆填入憑内鈐印送部轉發又
題準凡官員領憑到任後該廵撫布政使將原
領文憑並到任日期按季繳報有違限者由科
題參十一年題準官員赴任在塗有躭延事
故及患病者取具中塗地方官印結咨報吏科
免參至在外推升各官領憑後如原任内錢糧
盗案未完或候交代及患病以致違限者督撫
藩司將情由咨部改限令其赴任仍知會吏科
稽覈雍正七年覆準凡官員領憑赴任以
京師至該省扣算限期但各省會城及所屬之府
治距京遠近不一其憑限日期自應詳加分别
除順天奉天保定等處原限繫將各府計算與
驛站相符無庸增減其餘各省憑限將自京至
該省會城及府治驛站分别遠近酌量增減其
正八品以下在籍候選及在外推升各官文憑
封發該督撫驗看給發者將發憑到省日期逐
一扣除外應以得官省分與原籍原任之地比
較遠近酌定憑限一并造冊移送吏科依限填
注嗣後自
京師領憑赴任者順天限十日奉天限三十日直
隸限二十日山東之濟南兗州東昌青州限三
十日登州萊州限四十日山西之太原潞安汾
州大同寧武朔平限三十日平陽澤州限三十
五日蒲州限四十日河南之開封歸德彰德衛
輝限三十日懷慶河南限三十五日南陽汝寧
限四十日陕西之西安延安限五十日鳳翔漢
中限五十五日甘肅之平涼鞏昌限五十五日
慶陽寧夏臨洮限六十日西寧涼州甘州限七
十日江蘇之江寧常州鎮江限四十五日淮安
揚州限四十日蘇州松江限五十日安徽之安
慶寧國限五十五日池州太平廬州限五十日
徽州限六十日鳳陽限四十日浙江之杭州紹
興寧波限五十五日湖州嘉興限五十日金華
衢州嚴州限六十日溫州處州台州限六十五
日江西之南昌饒州廣信建昌南康撫州臨江
瑞州袁州限六十日九江限五十五日吉安限
六十五日贑州限七十日南安限七十五日福
建之福州興化泉州邵武限八十日延平建寧
汀州限七十日漳州福寧限八十五日臺灣限
百有十日湖北之武昌漢陽德安襄陽限五十
日安陸鄖陽黃州荆州限五十五日湖南之長
沙常德限七十日岳州限六十五日寳慶永州
限八十日衡州辰州限七十五日四川之成都
限八十日寧遠䕫州限八十五日順慶限九十
日敘州重慶限九十五日保寧限百日雅州限
百有五日龍安限百有十日廣東之廣州肇慶
限九十日韶州南雄限八十日惠州限九十五
日高州限百日廉州雷州限百有五日潮州瓊
州限百有十日廣西之桂林平樂限百日柳州
慶遠梧州潯州限百有五日思恩南寧太平泗
城限百有十日雲南之雲南臨安楚雄澂江廣
西曲靖武定東川烏蒙限百有十日姚安大理
景東順寧鶴慶蒙化永昌永北元江開化限一
百十有五日廣南麗江威遠鎮沅限百二十日
貴州之貴陽思南鎮遠都勻平越安順南籠遵
義限百日思州限九十五日石阡黎平限八十
日銅仁限九十日威寧限百有五日八品以下
在籍候選及在外推升例不引
見官員將文憑封發該省督撫驗看給發者除將發
憑到省日期逐一扣算外應以得官省分與原
籍原任地方比較遠近定限順天至奉天山
東山西河南均限三十日江蘇湖北陕西均五
十日安徽浙江均五十五日江西六十日湖南
甘肅均七十日福建四川均八十日廣東廣西
均九十日貴州百日雲南百有十日奉天至
順天直隸均限三十日山西五十日山東河南
陕西均六十日湖北七十日江蘇安徽江西浙
江甘肅均八十日湖南九十日福建四川均百
日廣東廣西均百有十日雲南貴州均百二十
日直隸至奉天山東山西河南均限三十日
江蘇湖北均五十日安徽五十五日浙江陕西
均六十日江西湖南甘肅均七十日福建四川
貴州均八十日廣東九十日廣西雲南均百日
山東至順天直隸山西河南江蘇安徽均限
三十日浙江湖北均五十日奉天江西陕西均
六十日福建湖南均七十日甘肅七十五日四
川廣東貴州均八十日廣西九十日雲南百二
十日山西至順天直隸山東河南陕西均限
三十日甘肅四十日奉天湖北均五十日江蘇
安徽江西湖南均六十日浙江四川均七十日
福建八十日貴州九十日廣東廣西雲南均百
日河南至順天直隸山東山西江蘇安徽陕
西均限三十日湖北四十日江西甘肅均五十
日奉天浙江湖南均六十日貴州七十日福建
四川均八十日廣東廣西雲南均九十日江
蘇至安徽限二十日山東河南江西浙江湖北
均三十日順天直隸湖南均五十日山西福建
陕西四川貴州均六十日奉天甘肅廣東廣西
均八十日雲南九十日安慶至江蘇限二十
日山東河南江西浙江湖北均三十日直隸湖
南均五十日順天五十五日山西陕西福建四
川均六十日貴州七十日奉天甘肅廣東廣西
均八十日雲南九十日江西至江蘇安徽福
建浙江湖北湖南均限三十日廣東四十日河
南五十日順天山東山西四川貴州均六十日
直隸廣西均七十日奉天八十日陕西雲南均
九十日甘肅百日福建至江西浙江均限三
十日江蘇安徽湖北廣東均六十日山東湖南
均七十日順天直隸山西河南廣西均八十日
奉天四川貴州均百日陕西甘肅雲南均百二
十日浙江至江蘇安徽江西福建均限三十
日山東湖北均五十日順天直隸河南湖南廣
東均六十日山西七十日奉天八十日陕西四
川廣西均九十日甘肅貴州均百日雲南百二
十日湖北至江蘇安徽江西湖南均限三十
日河南四川貴州均四十日順天直隸山東山
西浙江陕西均五十日福建廣東廣西均六十
日奉天甘肅雲南均七十日湖南至江西湖
北四川貴州均限三十日江蘇安徽甘肅廣西
均五十日山西河南浙江陕西廣東雲南均六
十日順天直隸山東福建均七十日奉天九十
日陜西至甘肅限二十日山西河南均三十
日湖北四川均五十日順天奉天直隸山東江
蘇安徽湖南貴州均六十日江西浙江雲南均
九十日福建廣東廣西均百二十日甘肅至
陜西限二十日山西四十日河南湖南均五十
日四川六十日順天直隸湖北貴州均七十日
山東七十五日奉天江蘇安徽均八十日江西
浙江雲南均百日福建廣東廣西均百二十日
四川至湖南貴州均限三十日湖北四十日
陜西雲南均五十日江蘇安徽江西甘肅廣西
均六十日山西廣東均七十日順天直隸山東
河南均八十日浙江九十日奉天福建均百日
廣東至廣西限三十日江西四十日福建浙
江湖北湖南貴州均六十日四川七十日山東
江蘇安徽均八十日順天直隸河南雲南均九
十日山西百日奉天百有十日陕西甘肅均百
二十日廣西至廣東限三十日湖南五十日
湖北四川貴州均六十日江西七十日江蘇安
徽福建雲南均八十日順天山東河南浙江均
九十日直隸山西均百日奉天百有十日陜西
甘肅均百二十日雲南至貴州限三十日四
川五十日湖南六十日湖北七十日廣西八十
日河南江蘇安徽江西陕西廣東均九十日直
隸山西甘肅均百日順天百有十日奉天山東
福建浙江均百二十日貴州至湖南四川雲
南均限三十日湖北四十日河南江蘇江西陜
西廣東廣西均六十日安徽甘肅均七十日直
隸山東均八十日山西九十日順天福建浙江
均百日奉天百二十日定限填憑給發至官員
赴任呈繳文憑時該布政使司覈眀部科印信
限期相符者即行咨繳或有油痕水跡破損等
項不得駮回倘書吏藉端需索許本官詳報該
上司究處十三年議準凡官員赴任有中塗
患病及風水阻滯實情如違限一二月不及取
具地方官印結者督撫移咨吏科免其題參若
違限至三月以上果有阻滯實情取有地方官
印結報科亦免題參如無地方官印結即行題
參十六年覆準正八品以下微員除在籍候
補候選者仍照向例於得官後將文憑封發本
省驗看給發外其在京候補候選得官者奉
旨後吏部移會吏科畫憑亦準其由京定限給憑赴
任又議準由京之各省新設府州程限山東
之泰安武定等府均限三十日曹州府限三十
五日沂州府限四十日山西之遼沁忻保德平
定代等州均限三十日隰州限三十五日解絳
吉等州均限四十日河南之陳州府及許汝等
州均限三十五日陜光等州均限四十五日陜
西之同州府及商鄜等州均限五十日榆林府
綏德州均限四十日邠乾等州均限五十五日
興安州限六十五日甘肅之蘭州府階州均限
五十五日秦州限五十日肅州限八十五日江
蘇之徐州府海州均限四十日通州限五十日
太倉州限五十五日安徽之滁六安和等州均
限五十五日泗州限五十日潁州府限四十五
日廣德州限六十五日福建之永春州限九十
日龍巖州限百日湖北之宜昌府限七十日施
南府限八十五日湖南之澧州限六十五日永
順府限八十日沅州府及桂陽郴等州均限八
十五日靖州限九十日四川之潼川府綿州均
限八十日眉卭茂等州均限八十五日嘉定府
資州均限九十日瀘州限九十五日忠達等州
均限一百十有五日酉陽州限百二十五日廣
東之羅定州限百有五日嘉應連等州限百有
十日廣西之鬱林州限百二十五日鎮安府限
百三十日雲南之昭通府限百有十日普洱府
限百二十日貴州之大定府限百有十日又
定違限各官據直省撫藩四季册報吏科於六
月十二月兩次察覈其違限不及一月者免議
違限一月以上至數月者由科察其違限緣由
凡有中塗患病者取具地方官印結覈其患病
月日扣除不算外如仍有違限照例摘參又
定凡違限各官如有事故兩季報册内未及詳
細聲明者由科於題本内聲眀行訊候覆到日
附於下次補參又定凡在京領憑尚未起程
患病者赴吏科呈明展限倘病久不能起程由
科批該坊官驗實出結報科至到任以後該省
仍於册内聲明緣由吏科扣除計限
一支領財物順治初年定凡在京部院各衙門
支領戶部銀物各衙門每月造册送戸科察覈
如有浮冐舛錯者指參
一直省錢糧奏銷順治初年定凡直省解戸部
錢糧完欠及田賦雜税兵馬錢糧各項奏銷册
有蒙溷舛錯者由戸科指參又議準凡田賦
雜稅奏銷由布政使司造册呈廵撫轉送兵馬
錢糧奏銷由提標協營造册呈總督轉送均由
戸科察覈每年於五月内送到如不能依限督
撫題請展限知會戸科十一年議準直省錢
糧布政使司已給批收即將解過款項數目彙
造清册送戸科磨對十七年題準直省錢糧
每歲終該撫造具奏銷册開載田賦款項數目
並造具考成册開列己未完數目送戸科察覈
康熙十一年題準州縣奏銷册開解支之數
由單列徵收之款每有册單總散數目不符嗣
後奏銷册務與由單相符至實徵原額起存完
欠藩司總數務與州縣細數相符送戸科察覈
乾隆十七年奏準江蘇等省向例奏銷田賦
皆有随本黃册惟陜西甘肅廣東廣西雲南貴
州六省獨無黃册嗣後令各該撫一例造册送
科至册籍關繫銷算不得任意遲延随便郵遞
嗣後奏銷黃册務須随本分送部科以便覈銷
一直省錢糧交盤順治初年定凡藩司交代必
將其任内收放錢糧交盤出結造册呈詳該撫
具題送戸科察覈康熙六年議準州縣錢糧
以欠作完督撫司府扶同捏報許接任官逐項
清理如起解無批存留無銀即直揭部科以憑
題參雍正元年奉
旨嗣後署印官虧空如督撫等逼勒接任官收受著接
任官直揭部科即為奏聞
一易知由單順治十年題準每年由單令於十
一月下旬報送部科如有遲延題參議處十
三年題準由單報送部科量地遠近酌定日期
直隸限十二月杪山東山西河南限正月杪江
南浙江限二月中江西湖廣陜西限二月杪福
建廣東限三月中四川廣西限三月杪各送部
科如有遲延題參分别議處十六年議準州
縣由單申府用府印鈐盖呈報部科覆覈如有
私派飛灑等弊戸科題參康熙十六年題準
長蘆各場竈戸正賦以康熙十八年為始刊刻
由單散給竈戸歲由運司分送部科察覈二
十七年題準各省由單停止刊刻仍將賦役全
書送科備考遇有修輯随時解送
一秋成分數乾隆元年議準督撫奏報年歲收
成分數除随時奏報外再將通省之夏收秋收
分數繕兩本具題交部科察覈
一漕糧奏銷順治初年定凡漕糧兌完該管糧
道將開幫日期呈報随造具各幫兌交糧米數
目清册呈送漕運總督該督具題以册送戸科
由科同全單磨對
一漕糧全單順治初年定凡起運漕糧白糧數
目由漕運總督辦給全單付於運官該運官抵
通按單交卸坐糧廳出具收完呈文該運官將
全單呈文並送戸科呈驗由科覈對數目相符
鈐印給發
一奏繳糧斛册順治初年定凡京通各倉監督
每歲收放米豆數目造具舊管新收開除實在
四柱清册呈送總督倉場侍郎具題以册送戸
科磨對
一奏繳漕白糧册順治四年定凡坐糧廳監督
每歲抵通漕糧白糧數目造具清册呈送總督
倉場侍郎具題以册送戸科磨對
一鹽課考覈順治三年議準凡運司提舉司等
官一年合辦鹽課於歲終將己未銷鹽引若干
己未完鹽課若干造册呈送鹽政鹽政具題以
册送戸科注銷竢鹽差任滿具題聽都察院考
察外仍造具總册送科稽覈康熙五十年議
準各省運司運同運判提舉凡遇交代造具册
結由鹽政廵撫送科察覈至雲南貴州四川甘
肅等省未設運司其管理鹽課各官交代之時
亦造册由廵撫送戸科察覈乾隆七年議準
各省鹽場大使井大使交代之時造具册結由
鹽政廵撫送戸科察覈
一關差領批順治元年定凡戸部所屬天津山
海臨清揚州蕪湖滸墅鳳陽淮安西新江海北
新浙海九江贑閩海太平粤海各關撰給精微
批文由戸部送科挂號具文送於内閣填注職
名用
寳戸科給事中引監督於
午門外跪領按程定限並回繳日期康熙十一
年題準凡戸部關差回京之日原領精微批文
送戸科銷號轉繳内閣違限一月以内者免議
一月以外者參處雍正元年定山海關專差
監督照例領批其餘關差交與廵撫管理不必
領批又定應領批之關差如由外任補授者
均不領批凡批内注限天津山海關限二十日
臨清關限二十五日鳳陽關限三十二日淮安
滸墅揚州江海關限三十五日北新蕪湖西新
浙海關限四十日九江關限五十日贑閩海關
限六十日太平粤海關限七十日
一關差考覈順治初年定凡尸部關差監督赴
科親領四季印簿令本商自填納稅數目按季
送科差滿造具總册戸科移取戸部紅單磨對
如有舛錯違限者題參康熙二十五年議準
嗣後戸部關稅銀四季報解其戸部紅單戸科
印簿候差滿日彙報停其按季呈報五十三
年議準臨清關交與廵撫管理其季簿總册統
於一年彙送停其按季呈報五十五年議準
北新鳳陽天津關皆交廵撫管理應照臨清關
例停其按季册報雍正元年覆準滸墅揚州
西新蕪湖九江贑太平粤海閩海關皆交廵撫
令地方官管理其所收稅課數目仍按季送科
一年任滿造具總册送戸科磨對乾隆元年
奏準臨清關仍交廵撫管理北新關交與織造
管理天津關交與鹽政管理鳳陽關交與鳳陽
府知府管理其所收稅課數目均照康熙年間
之例統於一年彙報滸墅關交與織造管理西
新關交與布政使管理九江粤海關專差監督
閩海關交與將軍管理蕪湖太平贑揚州關仍
交廵撫管理其所收稅課數目均照雍正年間
之例四季幷一年造報又定戸部關差或廵
撫等官兼管或由外任調用或奉
旨留任均備文請領四季印簿
一直省解部批文順治十六年題準解部錢糧
批文册籍各官當堂定限籤發如假手吏胥空
懸小日任意違限揠補年月扶同作弊經部科
察出將解役送刑部究擬康熙四十九年題
準各省解部鹽課關稅錢糧該御史監督皆具
批送科領解官交銀訖將部中所給實收送戸
科察驗各省督撫織造將解部一應錢糧並顔
料段疋等項先行移會具硃限批文送科竢交
完之日即將部中所給實收送科察驗發批如
有違限不到及遲延不完或繫包攬需索侵漁
或繫解官那移挂欠由戸科覈參送部治罪
雍正七年議準凡直省解戸部錢糧及各項物
件皆有批廻解官於掣批之後即將所掣批迴
赴戸科磨對乾隆三年議準一應領解官役
例應照依批内硃限日期齎批投報近来各處
領解繳引竟有不依硃限赴科投批告驗者是
否中塗逗遛有無别項影射情弊均未可定嗣
後務嚴飭官役照依硃限投繳倘有違誤察究
懲治十二年覆準嗣後解官解役投遞一應
文册承領一應簿批須親身徑投戸科當堂領
遞不得假手書吏致滋弊端或官役至京偶有
疾病事故許將到京身寄何處令的當人具呈
由科覈明準其代投代領如有書吏在外藉端
勒索欺詐者立即指告以懲不法
一歲科學册順治八年題準學政以到任日期
為始歲考限一年考完每三月將考過生童名
數報禮科察覈如有違限溷冐等弊禮科題參
康熙十二年議準凡生員緣事黜革及審明
開復該學政逐案造册報科十三年議準歲
科學册限一年内兩次報科二十五年題準
歲考畢造册送禮科科考畢亦如之總計三年
任内解册二次違限不解者題參四十五年
議準歲科學册如有錯誤駮回改正倘有名數
不符及頂補等弊咨行該督撫察明題參雍
正元年覆準學政歲考解册限年半報禮科科
考解册仍限一年二年覆準歲科兩考通計
三年内兩次造册報科歲考解册仍限年半科
考解册不必定限
一歲科試卷順治八年題準學政到任即將到
任日期報科以到任之日為始歲考限一年考
完每三月解卷一次科考亦如之禮部會同禮
科磨勘九年題準歲科試卷優等以大學五
名小學三名解科磨勘其有詭僻幽險割裂補
綴者題參分别議處康熙十三年議準生童
試卷停送禮科磨勘雍正十三年議準凡歲
科考前列十名試卷解部會同禮科磨勘又
議準凡歲科前列十名試卷除大學遵照解送
部科磨勘外其中小各學應令該學政臨時將
不滿十名之數聲明盡數解送磨勘
一鄉試卷磨勘順治初年定凡直省鄉試硃墨
卷均依限解部會禮科磨勘康熙四十年覆
準交九卿詹事科道磨勘乾隆元年議準嗣
後直省鄉試硃墨卷解部科道暨中贊等官會
同磨勘
一軍政順治十一年題準每閱五年舉行軍政
直省提鎮以下千總以上凡經制員弁該督撫
嚴加考覈填注考語造册密送兵科察覈其賢
不肖之尤者並令開具事實定限於十月内送
到如違限不到及考語含糊參差者題參康
熙六年題準嗣後應舉行軍政之年在内册籍
限三月二十日内直省限十月二十日内各送
兵科察覈二十六年題準凡軍政册籍到日
兵部會同兵科詳看完結具題又題準凡軍
政不入舉劾官員停其造册送科雍正元年
議準凡軍政不入舉劾官員逐一填注考語造
册送覈
一武職畫憑順治初年定凡推補副將參將游
擊都司守備千總各官兵部職方武選兩司送
到限票由兵科定期令各官齊集畫憑依限填
注送部自副將至守備行一揖一跪三叩禮千
總以下行一跪三叩禮如三次不到將限票移
送兵科銷訖仍將本人題參又議準凡武職
選後不遵限赴兵科畫憑者照規避例革職
康熙三年議準武職赴任每日限行六十里
又議準凡武職在外推升不送部引
見者兵部將限票送科填限仍送部行督撫轉發該
員赴任十一年題準凡武職各官赴任在塗
有躭延事故及患病者取具中塗地方官印結
咨報兵科免參雍正十三年議準凡武職赴
任有中塗患病及風水阻滯實情如違限一二
月不及取具地方官印結者提鎮移咨兵科免
其題參若違限至三月以上果有阻滯實情取
具地方官印結報科亦免題參如無地方官印
結即行題參乾隆八年議準嗣後武職赴任
各官自
京師到該省會城及府治驛站分别遠近悉照文
職之例其在外推升各官由原任地方赴新任
者應以新任省分與原任地方比較遠近酌定
憑限均照吏部文職到任印册鈔錄鈐印存案
一應文憑均照册填限給發
一功加人員雍正三年覆準凡功加人員令督
撫提鎮轉行該營協州縣將該員三代履歴年
貌籍貫並取具千把州縣等官印結送兵科稽
考
一武生考試順治初年定凡直省學政報明到
任日期後將考過武生童名數按期造册送兵
科察覈如有違限遲誤及溷冒情弊由兵科題
參
一官兵俸餉康熙五十三年覆準直省官兵俸
餉領結不必按季責送應於奏銷前一月造册
送兵科察覈五十五年覆準直省官兵俸餉
既於奏銷案内造册送科察覈其文武官監放
領結停止造送
一朋樁奏銷順治初年定凡直省每年奏銷兵
馬朋樁册籍限五月内造送兵科察覈如有浮
冒舛錯者題參
一提塘康熙初年定凡各省坐京提塘均赴兵
科畫卯月以朔望為期又議準凡題奏奉
旨之事下科後令該提塘赴科鈔錄封發各將軍督
撫提鎮
一驛遞奏銷順治初年定凡直省驛遞錢糧支
銷數目令該撫年終造册送兵科察覈如有浮
冒舛錯者題參
一郵符奏銷順治二年題準凡直省督撫提鎮
學政鹽政等每年終將領過勘合火牌造具清
册奏繳到日送兵科察覈違例濫給者題參
七年議準直省齎送人員皆用部發火牌驗明
方準應付如有自發紙牌索取夫馬者不準應
付違者兵科糾參與受一同治罪十七年議
準督撫濫用私牌及徇庇屬員不參者兵科訪
實糾參州縣官如將私牌申報者即與紀錄
康熙十五年議準凡直省火牌止許齎奏參劾
貪官巨憝薦舉大計軍政奏銷錢糧等事其平
常事務止許由驛遞送違者兵科題參又定
直省督撫提鎮等每年奏繳勘合火牌册籍限
五月内送兵科察覈又定直省奉差到京勘
合火牌由科銷號轉號送部換給仍送科挂號
違者兵部會兵科年終彙參又定在京奉差
及赴任勘合火牌由科掛號送部給發違者兵
部會兵科年終彙參
一内外立決人犯奉到
諭旨刑科照例發鈔密封下刑部施行
一覆奏順治初年定
朝審情實人犯本科三覆奏
聞雍正二年定秋審人犯亦照
朝審例三覆具奏乾隆十四年
諭朝審情實人犯由刑科三覆奏其後各省秋審亦
皆三覆奏自為慎重民命即古三刺三宥遺制謂
臨刑之際必致詳審不可稍有忽略耳非必以三
為節也朕每當勾決之年置招册於旁反復省覽
常至五六遍必令毫無疑義至臨勾時猶必與大
學士等斟酌再四然後與勾豈啻三覆已哉若夫
三覆奏本章科臣匆劇具題不無豕亥且限於時
日豈能逐本全覽嗣後刑科覆奏各省皆令一次
朝審仍令三覆欽此
一監視行刑乾隆十四年奉
旨朝審人犯著刑科給事中監視行刑
一直省爰書順治十一年覆準凡直省重案已
結未結者令按察使司各道年終具題造册送
刑科察覈康熙十二年覆準凡直省人命強
盗及應擬死罪等案將全招畫一開列疏内並
别造清册送刑科察覈二十二年覆準凡直
省重罪具題事情照原疏看語揭帖開送刑科
覈覆外停其照疏造册投送二十五年覆準
凡直省已結未結重案停其年終具題造册投
送雍正四年定直省州縣原讞情罪果與律
例脗合上司溷駮許承審官鈔錄原審供册並
批駮案卷直揭刑科以憑察覈實則將上司議
處虚則將屬官治罪
一刷卷順治十一年題準每年京畿道(今河南道)刷
卷繕造黃册進
呈後赴刑科注銷
一贓贖順治初年定凡直省贓罰贖鍰銀穀細
數督撫於年終備造文册送刑科察覈康熙
五十七年議準直省解部贓罰贖鍰等銀批文
專投刑部免送刑科磨勘雍正七年定直省
解部贓罰贖鍰等銀批文均投刑科磨勘又
議準凡直省私鹽變價銀鹽政於差滿之後備
造文册送刑科察覈
一内外工程順治十二年覆準建造
宫殿一應工程該衙門先期上請
勅下工部會同工科估計以防冒破又議準凡直
省修造城垣官署兵房及開濬池塘並修理隄
壩石牐橋梁等項工料均造細册送工科察覈
康熙四年議準凡河工錢糧每年限八月内
奏銷屆期備造清册送工科察覈並送河道圖
式備考十年覆準凡各省糧艘兵船及一切
應差船或奉
旨新造或經朽爛拆修釘板各工料備造細册送工
科察覈二十八年議準直省製造盔甲弓箭
器械鐵礮火藥鉛彈等項並分給某旗某營均
覈明經費出入備造細册送工科察覈又議
準三年大計有關工部銷算並蘆課錢糧均彙
造細册送工科察覈四十二年奏準凡奉
旨建造親王以下及大臣墳塋所用木石等料價直
監造官備造細册送工科察覈六十年題準
凡一應修理工程工價五十兩以上物價二百
兩以上者著該處料估啟奏到日工科會同陜
西道御史覈實工完察銷
一各差考覈順治九年定凡工部各關口河差
(因收船稅故謂河差)均赴工科親領四季印簿令本商自
填船料稅課及竹木柴炭等項數目按季報科
一年差滿仍造送總册工科移取工部紅單磨
對有舛錯違限者題參康熙十八年題準古
北桃林潘家等口木植進口該監督驗明長徑
尺寸什一選收記印紅號由海運至通灣令木
厰筆帖式照驗紅號察收其所收木植按季備
造循環簿送工科覈對又議準古北桃林潘
家等口徵收木稅以任滿日期計八月内交完
差滿交代備造清册分送部科察覈遺漏舛錯
者題參二十五年議準嗣後工部關稅銀四
季報解其工部紅單工科印簿候差滿日彙報
停其按季呈報(見今領印簿者龍江關蕪湖關荆關通惠河南新關宿遷關辰)
(關榆關潘桃口殺虎口古北口)
一各差領批順治元年定凡工部各差監督給
精微批文由工部送工科掛號具文送於内閣
填注職名用
寳工科給事中引監督於
午門外跪領由科按程定限並回繳日期康熙
十一年題準凡工部各差回京之日原領精微
批文送科銷號轉繳内閣違限者工科題參一
月以内者免議一月以外者議處又定工部
各差應領精微批文如奉
特旨速行赴任者竢内閣用
寳發出工科行文知會該監督出具印文差官赴科
請領凡批内注限以領批日為始限一年回繳
量省分遠近定為正限再加餘限以為往返路
程之期
一六科給發
勅書康熙元年議準直省總督廵撫由吏科總督漕
運總督倉場坐糧廳監督各關監督由戸科學
政由禮科提督總兵官由兵科總督河道暨工
部所屬之各關監督由工科各給
勅書任滿送科繳内閣雍正十二年題準一應坐
名
勅書及藩臬監司副參游擊等傳
勅均於
命下之後内閣官同給事中於
午門外頒給本官祗領如有不遵定制者本科題
參乾隆十年議準凡應給
勅書各官如有外任升轉者内閣官奉
勅於該科登號傳該省提塘官齎送該提塘官具領
狀鈐盖戳記送科備考如違例私發或從他處
轉寄者察出參處十五年議準各鹽政
勅印向来均由都察院委官齎送經刑部定議齎送
印信有違定例則嗣後
勅書亦應停止委官齎送歸幷戶科給發提塘官齎
往
一稽覈朝單康熙四十年議準每月逢五常朝
之期令給事中更番稽察吏禮二部將各部院
所送朝單並所收職名送於當直之科覈對如
單内有名職名不到者行詢確有事故者免參
餘仍指名題參雍正七年議準凡常朝大小
官員職名繫吏部司官按班收訖送科覈對惟
滿洲大小官員常朝職名吏部不行開送各科
無憑覈對嗣後先常朝一日滿洲大小官員將
朝單開送吏部一例齊集按次坐班令吏部司
務收受職名同朝單送科覈對無故不至者該
科參奏乾隆八年議準嗣後朝期應坐班各
官並無事故託辭不到者給事中覈實題參
一直宿順治初年定六科官署每日以給事中
一人輪直二日一更代雍正八年
諭午門外朝房之南科垣之北有碑亭一所供奉
皇考聖祖仁皇帝御製臺省箴碑文此地與六科相近
即著六科輪班撥人守護每日掃除潔淨敬謹啟閉
倘官吏人等仍敢擅入視為憩息之所輪班科員即
行參奏如科員不奏經朕訪聞定行交部察議欽此
乾隆五年奏準
端門外東邊一帶朝房撥給吏科戸科各三間禮
科二間西朝房撥給兵科刑科各三間工科二
間為收貯册卷之所十八年奏準嗣後六科
移取册卷並知會直班官弁同啟封識如有不
行知會私自開封者令直班官弁立即拏究
一
御門侍班康熙二十五年覆準凡
聽政日各部院奏事以滿漢給事中各二人侍班班
在翰林之次五十四年覆準凡
聽政日滿漢給事中各二人與御史同班侍立
一
御經筵侍班順治十四年定凡
御經筵以滿漢給事中各一人侍班在
文華殿内西嚮立
一驗看月官每月開列滿漢掌印給事中名奏
請
簡用稽察八旗事務宗人府銀庫理藩院内外館銀
庫鄂羅斯来京貿易廵察
盛京吉林黑龍江開列滿給事中名奏請
簡用廵視五城廵視京通十四倉廵視淮安濟寧天
津通州漕運廵察臺灣諸差開列滿漢給事中
名引
見
簡用(以上皆與御史同開列不專屬給事中之差)乾隆十五年奏準嗣
後滿漢科員除廵漕廵察等差為時不甚久遠
者仍由都察院按資委署外其奏差學政暨簡
署外任例不開闕者該科呈明都察院題請署
理十六年奏準嗣後科道不論所奉何差在
一年外者將科道通行開列具題恭候
簡命一人署理在一年内者由都察院按資委署至
科道已奉廵城廵倉等差而又奉别差需人署
理者向例在三月外者題署三月内者委署請
亦以一年為限以昭畫一
一掌印雍正元年奉
旨掌印給事中責任緊要交都察院公同簡選保奏
又定各科掌印給事中員闕該科移會吏科開
列各科不掌印之給事中名送院簡選二人出
具考語送回吏科繕本具題用都察院印
一升轉凡給事中内升滿漢各一人外轉滿漢
各一人每三年一次吏科開列各滿漢給事中
之無事故者呈都察院覈明送回吏科繕本具
題各科給事中陳奏事件均豫送吏科備案屆
升轉之年繕造黃册随本進
呈恭候
簡用(向例每年八月升轉於乾隆十六年改為三年一次舉行)
一書吏吏科兵科工科各十人戸科十有三人
刑科十有二人禮科八人皂役每科各四名
欽定大清會典則例卷一百四十六
