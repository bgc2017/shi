欽定大清會典則例卷一百三十七
工部
屯田清吏司
山陵
一
寳城
昭西陵周環三十四丈五尺
孝陵周環六十七丈
孝東陵周環三十四丈七尺九寸
景陵周環七十丈一尺五寸
泰陵周環六十五丈
孝賢皇后陵寢同
一
方城崇墉雉堞
昭西陵廣五丈縱三丈六尺高二丈二尺七寸
孝陵廣六丈三尺縱四丈三尺三寸高二丈三尺五寸
孝東陵廣十丈有二寸縱三丈二尺二寸高二丈六尺
七寸
景陵廣六丈五尺縱四丈五尺六寸高二丈四尺
泰陵廣六丈五尺縱如之高二丈三尺九寸
孝賢皇后陵寢同
一
明樓重檐覆黃琉璃
昭西陵廣二丈六尺縱如之檐高一丈四尺五寸内碑
一高一丈五尺五寸廣五尺五寸厚二尺六寸
仰覆蓮座高五尺廣七尺三寸飾金字繪五采
孝陵
孝東陵
景陵
泰陵同
孝賢皇后陵寢同(碑不鑴字)
一祭臺以白石為之
昭西陵廣一丈九尺四寸縱五尺三寸高四尺五寸各
陵同
一
二柱門
孝陵廣二丈一尺八寸石柱二高丈九尺九寸門楣閾
飾五采扉朱&KR0905;
景陵
泰陵
孝賢皇后陵寢同
一琉璃花門曰
陵寢門皆三門金釘朱扉在
隆恩殿後惟
昭西陵於殿之左右各建門一廣二丈三尺九寸縱一
丈一尺五寸檐高一丈三尺六寸於
隆恩門内設重垣建琉璃花門三中廣二丈三尺二
寸縱一丈一尺高一丈三尺三寸左右廣一丈
七尺五寸縱一丈檐高一丈二尺六寸
孝陵三門中廣二丈三尺縱一丈檐高一丈五尺五寸
左右廣丈六尺六寸縱七尺七寸檐高一丈二
尺八寸
孝東陵
景陵
泰陵
孝賢皇后陵寢同
一
隆恩殿五間重檐脊四下覆以黃琉璃崇階石闌凡五
出陛
昭西陵廣八丈縱五丈一尺八寸檐高一丈七尺四寸
孝東陵同
孝陵廣九丈四尺縱五丈三尺檐高一丈七尺
景陵
泰陵
孝賢皇后陵寢饗殿均同
一
兩廡各五間
昭西陵廣五丈五尺縱二丈二尺二寸檐高一丈二尺
孝東陵同
孝陵廣七丈七尺縱二丈五尺檐高一丈二尺五寸
景陵
泰陵
孝賢皇后陵寢同
一燎鑪二
昭西陵廣九尺三寸縱六尺六寸高八尺五寸各
陵同
一
隆恩門五間
昭西陵廣五丈一尺五寸縱二丈檐高一丈二尺二寸
孝東陵同
孝陵廣六丈二尺五寸縱二丈八尺檐高一丈三尺
景陵
泰陵
孝賢皇后陵寢均同
一
神廚五間
昭西陵廣六丈八尺縱二丈三尺五寸檐高一丈二尺
五寸各
陵同
一
神庫南北各三間
昭西陵廣三丈七尺縱二丈三尺五寸檐高一丈一尺
五寸各
陵同
一宰牲亭重檐氣樓
昭西陵廣二丈八尺五寸縱如之檐高一丈二尺各
陵同
一井亭
昭西陵廣一丈縱如之檐高七尺五寸各
陵同
一
神道碑亭
昭西陵廣二丈七尺縱如之檐高丈七尺内碑一高一
丈八尺五寸廣六尺三寸厚二尺八寸龍趺長
一丈五尺五寸高五尺二寸
孝陵
景陵
泰陵同
孝賢皇后陵寢同(碑不鑴字)
一
龍鳳門三門兩旁翊垣均飾以琉璃扉朱&KR0905;
孝陵廣三丈二尺九寸高二丈一尺五寸
泰陵廣十丈八尺七寸高二丈五尺三寸
一石像生
孝陵龍鳳門南朝衣冠介胄文武臣像各三對卧立麒
麟獅象馬駝狻猊各一對凡十有八對望柱二
高九尺
景陵五對望柱二
泰陵
孝賢皇后陵寢同
一
聖德神功碑亭重檐
孝陵廣七丈四尺縱亦如之檐計高三丈有二尺内碑
高二丈有六寸廣六尺七寸厚二尺三寸龍趺
長丈六尺三寸高五尺六寸
景陵廣七丈二尺五寸縱如之檐高三丈一尺六寸列
碑二各高二丈三尺廣七尺四寸厚二尺九寸
龍趺各長丈六尺高六尺一寸
泰陵同
一
擎天柱
孝陵柱高二丈五尺徑四尺二寸座高五尺二寸徑八
尺七寸四周石闌各高五尺五寸各面廣一丈
四尺七寸
景陵
泰陵同
一
具服殿三間
孝陵廣三丈四尺縱二丈三尺檐高一丈
泰陵同
一
大紅門
孝陵廣十有一丈七尺六寸縱三丈四尺六寸檐高二
丈五尺
泰陵廣十有一丈九尺三寸縱三丈五尺三寸檐高二
丈二尺九寸
一
石坊
孝陵二均廣九丈七尺五寸高二丈三尺六寸
泰陵三均廣九丈有九寸高二丈四尺六寸
孝賢皇后陵寢廣七丈有一寸高二丈五尺八寸
一石橋
孝陵七洞五洞橋各一三洞橋三均在
龍鳳門以内
陵寢門内外平橋各一
孝東陵三洞橋一在
隆恩門前
景陵三洞橋三在
神道碑亭前
泰陵大紅門前五洞橋一
龍鳳門外七洞橋一平橋一
神道碑亭前三洞橋三
孝賢皇后陵寢望柱前五洞橋一
碑亭前一洞橋一大門前三洞橋三
陵寢門外一洞橋三
一下馬石牌
昭西陵高一丈三尺六寸廣三尺四寸厚一尺四寸在
神道碑亭前東西相距五十丈
孝陵紅門外石坊前東西各一
神道碑亭前東西各一高廣厚同上
景陵與
昭西陵同
泰陵大紅門前二
神道碑亭前二
孝賢皇后陵寢神道碑亭前東西各一高廣厚同
一
神道
孝陵自大紅門達
龍鳳門越一洞橋七洞橋五洞橋至
神道碑中為
孝陵東為
孝東陵由七洞橋北東轉折而至
大碑樓北為
景陵由七洞橋南西轉折而北為
孝賢皇后陵寢
昭西陵在
大紅門之東
泰陵自大紅門越七洞橋達
龍鳳門經三洞橋至
神道碑為
泰陵
一圍牆
昭西陵内圍牆一百八丈一尺五寸高一丈一尺外圍
牆一百三十六丈一尺高一丈二尺三寸
孝陵内圍牆一百九十七丈一尺五寸高一丈一尺外
圍牆六千四百三十九丈四尺八寸高一丈三
尺
孝東陵内圍牆一百六十二丈三尺七寸高同上
景陵内圍牆一百七十九丈四尺五寸高同上
泰陵内圍牆一百九十四丈五尺一寸高一丈三尺外
圍牆四千三百九十九丈高一丈四尺五寸
孝賢皇后陵寢内圍牆一百九十丈三尺二寸高一
丈三尺
一紅柱
東陵各
陵均設内紅柱每間十有五丈立一柱貫以朱繩外圍
牆外每里立外紅柱三周三百二十里
泰陵每十有五丈立紅柱一周一百五十六里
一
園寢規制琉璃花門
景陵皇貴妃園寢廣一丈八尺二寸縱八尺八寸檐高
一丈一尺
妃園寢廣一丈八尺五寸縱九尺六寸檐高一丈
二尺三寸
泰陵妃園寢廣一丈九尺縱九尺五寸檐高一丈三尺
端慧皇太子園寢廣一丈八尺四寸縱八尺檐高
一丈二尺
榮親王園寢廣一丈六尺二寸縱六尺檐高一丈
八寸
端親王園寢廣一丈六尺縱六尺檐高一丈六寸
懷親王
皇三子園寢同饗殿
景陵皇貴妃園寢廣八丈二尺縱四丈四尺五寸檐高
一丈三尺五寸
妃園寢廣六丈七尺縱三丈四尺檐高一丈三尺
泰陵妃園寢廣六丈縱三丈四尺檐高一丈三尺
端慧皇太子園寢廣六丈五尺四寸縱三丈四尺
檐高一丈四尺
榮親王園寢廣三丈八尺六寸縱二丈六尺五寸
檐高一丈二尺
端親王園寢廣三丈八尺縱二丈五尺檐高一丈
二尺
懷親王
皇三子園寢同燎鑪
景陵皇貴妃園寢廣九尺七寸縱七尺高七尺三寸
妃園寢廣八尺七寸縱六尺一寸高七尺
泰陵妃園寢廣九尺縱六尺四寸高六尺六寸
端慧皇太子園寢廣九尺三寸縱六尺六寸高七
尺大門
景陵皇貴妃園寢廣四丈七尺二寸縱二丈八尺六寸
檐高一丈二尺六寸
妃園寢廣三丈八尺五寸縱二丈六尺五寸檐高
一丈一尺五寸
泰陵妃園寢廣三丈八尺五寸縱二丈六尺五寸檐高
一丈一尺五寸
端慧皇太子園寢廣五丈一尺縱二丈二尺檐高
一丈一尺五寸
榮親王園寢廣三丈五尺縱二丈一尺檐高一丈
一尺
端親王園寢廣三丈四尺縱二丈檐高一丈五寸
懷親王
皇三子園寢同東西廂
景陵皇貴妃園寢各五間廣五丈五尺縱二丈一尺五
寸檐高九尺二寸
妃園寢各五間廣五丈一尺縱一丈七尺檐高九
尺
泰陵妃園寢各三間廣二丈一尺縱一丈七尺檐高九
尺
端慧皇太子園寢各五間廣五丈四尺縱二丈二
尺檐高一丈一尺
榮親王園寢各三間廣三丈八尺六寸縱二丈六
尺五寸檐高一丈二尺
端親王園寢各三間廣三丈一尺縱一丈二尺檐
高一丈
懷親王
皇三子園寢同
一興建
陵工順治十八年題準
孝陵取土於磨盤山燒甎於遵化州溫泉燒灰於薊州
井兒峪禪房峪青白石於房山縣盧家莊大石
窩青砂石於宛平縣馬鞍山豆渣石於遵化州
鮎魚關採取用部匠及直隸山東山西匠役給
價成造至需用臨清甎移咨山東廵撫燒解
康熙二年差禮部滿漢尚書各一人欽天監官
二人恭擬
陵工方位工部滿漢尚書各一人輪班督理八旗各咨
取才能官一人同工部司官協理工程八年
題準
孝陵凡有應修之處不拘年分由部具題交禮部選擇
吉日即行修理五十七年題準
孝東陵取土燒甎灰採石均照
孝陵定例匠役於
京城直隸取用五十八年題準臨清甎停其燒
解交
陵工甎舖戶照臨清式樣在遵化州溫泉燒造雍正
元年題準
景陵取土燒甎灰採石照
孝陵定例辦理乾隆元年題準
泰陵取土燒甎於易州北河頭村燒灰於房山縣韓竒
村淶水縣壇山村採石於房山縣盧家莊大石
窩又奏準溫泉窰移於四十里外遵化州之
十里舖燒造十七年奏準
東陵甎窰仍於溫泉燒造
一
皇陵工部
東陵管理修造事務衙門設於石門堡(今石門驛)康熙二十
五年鑄給關防乾隆元年設立
泰陵工部於易州二年奏準頒發
泰陵管理修造事務關防每年題請
欽點大臣掌管十二年遵
旨議準改擬
東陵工部辦理事務關防令郎中掌管其動支錢糧呈
明總理
陵寢事務衙門察覈仍用
東陵承辦事務關防又議準增給
泰陵承辦事務關防其修造事務關防改擬
泰陵工部辦理事務字樣令郎中掌管
一
陵工官役石門工部額設郎中一人員外郎三人筆帖
式四人書吏二名守庫把總一人廵兵四十名
由馬蘭鎮撥給
昭西陵
孝陵
孝東陵
景陵各設領催一名匠役四十名灑掃人十六名樹戶
昭西陵二十名
孝陵
景陵各百名均咨直隸總督於遵化州豐潤縣民人内
召募乾隆元年奏準
泰陵工部設郎中一人員外郎一人筆帖式二人守庫
把總一人廵兵四十名由泰寧鎮撥給領催一
名匠役四十名灑掃人十有六名樹戶百名均
由部行直隸總督於易州涿州淶水等州縣召
募二年奏準增設主事一人書吏二名五
年議準
東西兩陵工部郎中等官歸
陵寢總理貝勒大臣管轄一切修造事宜均聽察辦
十七年奏準
孝賢皇后陵寢增設員外郎一人一應工程事務歸
并石門工部辦理領催一名匠役二十名灑掃
人十有六名樹戶百名均於遵化豐潤等附近
州縣民人内召募
一
陵寢廨舍營房康熙二年定
孝陵内務府郎中一人員外郎二人尚茶正尚膳正内
管領各一人各給房四間首領内監十有二人
執事人役四十名各給房三間禮部衙署四十
間郎中一人給房三間執事人役及牛羊圈共
房一百八十五間又蓋造八旗官兵營房總管
一人給房六間翼領二人防禦十有六人各給
房三間領催驍騎八十名每名二間馬蘭關副
將衙署八十二間都司三十一間左營守備二
十間右營守備十有四間千總署五所每所四
間把總署十所每所三間兵丁營房六百四十
四間十九年蓋造
景陵内務府官房總管一人員外郎二人尚膳正二人
各給房四間尚茶正内管領副内管領各一人
筆帖式二人首領内監十有二人執事人役七
十名各給房二間禮部衙署二十七間郎中一
人員外郎二人各給房四間讀祝官二人贊禮
郎四人各三間筆帖式二人各二間執事人役
及牛羊圈共房一百七十間八旗官兵營房總
管給房八間翼領二人各六間防禦十有六人
各四間筆帖式二人領催驍騎八十名各二間
二十一年蓋造
景陵妃園寢内務府官房副内管領一人給房四間内
監四名執事人役四十三名各給房二間禮部
讀祝官二人贊禮郎三人各三間筆帖式二人
各二間執事人役五十二名各一間八旗營房
防禦八人各四間筆帖式一人領催驍騎四十
名各二間二十五年建造石門工部衙署二
十四間郎中一人員外郎二人各給房三間筆
帖式四人各二間二十七年蓋造
昭西陵内務府官房郎中尚茶正尚膳正内管領各一
人各給房四間筆帖式二人各給房三間首領
内監十有二人各給房三間執事人役四十名
各給房二間禮部衙署二十六間郎中一人員
外郎二人各四間讀祝官二人贊禮郎四人各
三間筆帖式四人各二間執事人役及牛羊圈
共房一百六十七間八旗防禦十有六人領催
驍騎八十名各給住房如
孝陵例五十一年增建
景陵内務府官房十有一所所各二間五十七年蓋
造
孝東陵内務府官房郎中一人員外郎二人尚茶正尚
膳正内管領各一人首領内監十有二人執事
人役五十四名各給住房間數與
孝陵同禮部牛羊圈十有二間又設八旗防禦十有六
人即以
孝陵禮部官員房十六所共七十二間分撥居住雍
正元年增建
景陵内務府官房二十二所所各二間是年於新城
東馬家莊建造
昭西陵貴人園寢大門三間飾以五采琉璃花門一間
繚以周垣均覆綠琉璃瓦大門外東西廂各三
間三年建造
東陵王府一百三十間公府四十間侍衛官房三十三
所每所六間是年增建
昭西陵貴人園寢饗殿五間飾五采金朱覆以綠琉璃
瓦四年奉
旨各
陵内務府額設員外郎二人内改設主事一人再於
孝陵增設内副管領一人給與住房三間八年議準
建造泰寧營南百全副將衙署二十間兩營把
總各三間兵丁營房二百間北百全都司衙署
十四間千總四間把總三間兵丁營房二百間
下龍華守備千把兵丁營房與北百全同乾
隆元年設守衛
泰陵官房貝勒府六十間公府四十間大臣房十所共
六十間承辦事務衙署十九間祝版房二十間
侍衛官房四十六所每所六間内務府總管員
外郎主事内管領副内管領尚茶正各一人尚
膳正筆帖式各二人首領内監十有二人執事
人役五十四名各給房如
景陵例禮部衙署三十間郎中一人員外郎一人讀祝
官二人贊禮郎四人筆帖式二人執事人役一
百五十一名各給房如
景陵例工部衙署二十間郎中員外郎各一人筆帖式
二人各給房如禮部又設八旗官兵營房總管
給房七間翼領二人各五間防禦十有六人各
四間筆帖式二人領催驍騎八十名各二間
又奏準各
陵
隆恩門外兩旁令欽天監官相度地勢各增設版房
三間下鋪城甎上覆以錫飾以紅油令守護官
軍直宿又奏準泰寧地方於雍正八年原議
定額設副將一人都司守備各一人千總二人
把總四人馬步兵六百名今請改協為鎮應蓋
造總兵衙署百二十間大門以外照壁石獅旗
杆栅闌等項照例設立將原有副將衙署改為
新增遊擊駐劄都司衙署改為守備駐劄增設
千總二人各蓋衙署六閒把總四人各蓋衙署
五間外委千把總各二人各給房三間增兵四
百名除二百名分撥房山淶水二縣外餘二百
名各蓋給營房二間每馬兵二名給馬棚一間
所需工料行文總理工程處辦理再泰寧營舊
設千把衙署僅四間三間兵丁營房人各一間
不敷棲止且無馬埸請均照新設千把兵丁衙
署營房之例一律增蓋又奏準
泰陵禮部祝版房並乳牛圈移建於夏莊二年議準
泰陵牛羊圈亦移建於夏莊三年設
泰陵妃園寢官房内務府主事副内管領各一人内監
六名執事人三十名禮部主事一人讀祝官二
人贊禮郎三人筆帖式二人執事人役五十二
名工部主事一人八旗防禦八人領催驍騎四
十名又張家莊
端親王等園寢執事人二十名王家莊
懷親王
皇三子園寢執事人十名均照
泰陵官員兵役間數給房居住又議準泰寧鎮屬左
右兩營官兵原為守護
陵寢風水而設除内外紅柱汛撥分防及各項差遺外
存營兵僅六十餘名今新增各
園寢皆需廵察看守不敷分撥請增千把各一人
步兵百名應需衙署營房照泰寧鎮官兵之例
一式建造令直督委官確估動項興修工竣報
部題銷七年奏準各
陵增設驍騎校二人各給住房三間即於侍衛官房内
撥補各
園寢增設驍騎校一人各給住房三間又奏準
朱華山
端慧皇太子園寢應建官房内務府内副管領尚
茶副尚膳副各一人内監二人各給房三間執
事人二十名各二間禮部讀祝官二人贊禮郎
三人各給房六間八旗委署翼領一人防禦七
人委署驍騎校及領催驍騎四十名均照例給
房居住又奏準朱華山添建千總把總馬守
兵住屋千總一人給房六間外委把總一人給
房三間馬兵十有一名守兵四十八名各給房
二間又奏準馬蘭鎮所屬龍洞峪哨馬營琉
璃厰王家峪等處均關緊要游廵兵丁不敷分
撥請增設馬兵三十六名守兵八十四名共蓋
營房二百四十間八年建
景陵皇貴妃園寢官房内務府員外郎一人内監四人
執事人二十二名禮部讀祝官二人贊禮郎三
人校尉六名八旗防禦四人驍騎校一人領催
驍騎四十名各照應得間數給房居住十年
議準增造
泰陵工部庫房十有六間十五年議準增建馬蘭鎮
兵丁營房百間十七年蓋造
孝賢皇后陵寢及
妃園寢官房内務府郎中員外郎主事尚茶正尚
膳正内管領内副管領各一人筆帖式二人首
領内監十有八人執事人役八十四名禮部衙
署二十九間郎中一人員外郎二人讀祝官二
人贊禮郎四人筆帖式四人執事人役一百七
十九名牛羊圈四所八旗官兵一百五十二人
各給官房營房均如
景陵例
一存留備用錢糧歲咨工部陸續給發每具領
以五百兩為則留貯馬蘭峪永濟庫凡遇竒零
工程及祭饗辦運器用均呈報承辦事務衙門
動攴存庫銀及時備辦事竣咨部覈銷不敷備
用再請給發如工程稍大者報部别行覈給
乾隆十八年覆準
陵寢風水圍牆以及水洞栅闌鐵&KR0905;等項如有應修由
馬蘭泰寧二鎮察報
陵寢工部郎中呈明承辦事務衙門委官會同勘寔咨
部覈覆非繫歲修由部酌給興舉仍令該鎮委
監修官隨工察驗工竣造册出結報部覈銷
一四時祭饗所用紙張顔料布疋金銀錫箔等
項均咨部覆準行文戶部由部委官支領成造
二十一年
諭
陵寢妥侑
先靈襄事人員理宜有所專屬向來在
陵辦事司官皆由在京司官内論俸升用其總理事務
之貝勒等既非本部堂官而在京堂官又相距路
遠無從稽察遇有應修工程雖照例委官察估究
未能覈實妥確殊非敬事之道其如何俾有專屬
及應修大小各工如何稽察考覈以昭慎重之處
著該部詳議具奏欽此遵
旨議準
東西兩陵工部司官從前原屬臣部自乾隆五年將石
門郎中等官歸并貝勒等管轄是以遇有應修
大小各工均由該貝勒等委該處工部司官估
修所需錢糧向不
奏
聞均咨臣部辦理殊非敬事之道請嗣後
東西兩陵工部司官仍歸本部管轄但該處司官原由
各衙門司官内論俸升補多有不諳工程者請
嗣後凡有竒零黏補工程
陵寢重地亦未便不時興作應於每年十月内令該貝
勒等通行察勘將實在應修之處彙總具奏由
部委諳練工程司官前往會同該處官員詳察
果繫應修者即行確估由部覈給錢糧委部員
前往會同該處司官修理仍令該貝勒等不時
稽察統竢工竣報部由部别委司官按例覈算
造册奏銷倘遇必需即行修理之工亦令該貝
勒等隨時具
奏亦照此辦理庶
陵寢司官既有專屬而大小工程亦昭敬謹再考
東西兩陵向例由部支領備用銀自五百兩以至二三
千兩不等以為祭祀及歲修之用今修理工程
既令奏明由部覈給所有前項備用銀毋庸豫
行支給至
東西兩陵每年清明孟秋望冬至歲暮祭祀並修理器
皿等項必需之銀仍令該總理等先期分案咨
部覈給由部入於月摺
奏
聞
一種樹舊例委官監種限以三年限内乾枯者
監種官自行補足限外者由部覈給錢糧補種
康熙三十三年覆準
陵寢栽樹每二丈種樹一株乾隆十二年奏準各
陵遇有枯樹應行補栽累年籠統造報並無定例嗣後
各
陵大樹以乾隆十三年為始如有枯樹作為五年一次
由承辦事務衙門詳細覈明應否補栽分别具
奏由部給發錢糧令該處内務府及石門工部
官督令樹戶揀選栽種至
隆恩門以後及兩旁樹株毗近
寳城圍牆屢行栽種有關風水嗣後如有枯樹遞年别
行注册期滿五年將所記之數分别奏請辦理
墳塋
一墳塋規制順治初年定親王饗堂五間門三
飾硃紅油繪五彩金花茶飯房左右各三間碑
亭一座圍牆百丈守塜人十戶世子郡王饗堂
三間門三飾硃紅油繪五彩小花茶飯房三間
碑亭一座圍牆八十丈守塜人八戶固倫公主
同貝勒貝子饗堂三間門一飾硃紅油不繪彩
茶飯房三間碑一通圍牆七十丈守塜人六戶
和碩公主郡主同鎮國輔國公饗堂門制同貝
勒貝子碑一通圍牆六十丈守塜人四戶縣主
郡君同鎮國輔國將軍碑一通圍牆三十五丈
守塜人二戶民公侯伯碑一通圍牆四十丈守
塜人四戶一二品官制同鎮國將軍三品官碑
一通圍牆三十丈守塚人一戶四品五品官同
六品以下官碑一通圍牆十有二丈
一造墳工價順治十年題準親王給銀五千兩
世子四千兩郡王三千兩貝勒二千兩貝子一
千兩鎮國公五百兩輔國公同十八年議準
民公六百五十兩侯六百兩伯五百五十兩一
品官五百兩二品官四百兩三品官三百兩四
品官二百兩五品官至七品官一百兩皆給價
令其自造康熙十四年議準鎮國將軍與一
品官同輔國將軍與二品官同
一碑制順治十年議準親王至輔國公碑身均
高九尺用交龍首龜趺親王碑廣三尺八寸七
分首高四尺五寸趺稱之世子郡王碑廣三尺
八寸首高三尺九寸趺高四尺三寸貝勒碑廣
三尺七寸三分首高三尺六寸趺高四尺一寸
貝子碑廣三尺六寸六分首高三尺四寸趺高
四尺鎮國公碑廣三尺六寸三分首高三尺三
寸趺高三尺九寸輔國公同康熙十四年議
準鎮國將軍碑身高八尺五寸廣三尺四寸螭
首龜趺首高三尺趺高三尺六寸輔國將軍碑
身高八尺廣三尺二寸麒麟首龜趺首高二尺
八寸趺高三尺四寸民公侯伯碑身高九尺廣
三尺六寸螭首龜趺首高三尺二寸趺高三尺
八寸一品官碑制與鎮國將軍同二品官碑制
與輔國將軍同三品官碑制身高七尺五寸廣
三尺天禄辟邪首龜趺首高二尺六寸趺高三
尺二寸四品官至七品官碑皆圓首方趺四品
官碑身高七尺廣二尺八寸首高二尺四寸趺
高三尺五品官碑身高六尺五寸廣二尺六寸
首高二尺二寸趺高二尺八寸六品官碑身高
六尺廣二尺四寸首高二尺趺高二尺六寸七
品官碑身高五尺五寸廣二尺二寸首高一尺
八寸趺高二尺四寸
一碑價順治十年題準親王給銀三千兩世子
二千五百兩郡王二千兩貝勒千兩貝子七百
兩鎮國公四百五十兩輔國公同十八年題
準鎮國將軍五百兩輔國將軍四百兩康熙
二年定官員曾經與諡者工部差官立碑十
四年題準鎮國將軍三百五十兩輔國將軍三
百兩與諡大臣停其差官立碑皆給價令其自
立民公侯伯各四百兩一品官與鎮國將軍同
二品官與輔國將軍同三品官二百五十兩
一造墳立碑一二品官病故禮部題請如止給
半葬即無碑價三品以下歿於王事者禮部始
行題請凡工價銀旗員由部節慎庫給發在外
直省藩庫給發
一石像生民公侯伯一二品官皆用石人二石
馬二石虎二石羊二石望柱二三品官減石人
四品官減石人石羊五品官減石人石虎
一古昔陵寢祠墓順治元年定昌平州明代十
二陵設内監陵戶禁止樵牧康熙二十八年
奉
旨會稽禹陵著地方官修理陵廟增守祠人役三十
八年覆準明代孝陵委江寧地方佐貳官一人
專司修理傾圯四十一年
諭織造官會同地方官動支公項修理會稽禹陵欽此
雍正七年
諭自古帝王皆有功德於民雖世代久遠而敬禮崇奉
之心不當弛懈其陵寢所在乃神所憑依尤當加意
防衛至於往聖先賢名臣忠烈芳型永作楷模正氣
長留天壤其祠宇塋墓亦當恭敬守護以申仰止之
忱著各省督撫轉飭各屬將境内所有古昔陵寢祠
墓勤加廵視防護稽察務令嚴肅潔淨以展誠恪若
有應行修葺之處著動用本省存公銀委官辦理朕
見歴代帝王皆有保護古昔陵寢之飭諭而究無奉
行之實朕雍正元年恩詔内即以修葺歴代帝王陵
寢通行申飭亦恐有司相沿積習視為泛常嗣後著
於每年年底令該地方官將防護無誤之處結報督
撫造册轉報工部彙齊奏聞倘所報不實一經發覺
定將該督撫及地方官分别議處明太祖陵在江寧
昔我
聖祖仁皇帝屢次南廵皆親臨祭奠禮數加隆著江南
總督轉飭有司加意防護其明代十二陵之在昌平
州者自本朝定鼎以來即設立内監陵戶給以地畝
令其虔修禋祀禁止樵採
聖祖仁皇帝時屢頒諭旨嚴行申飭著該督轉飭昌平
州知州昌平營恭將並差委人員時加廵視務令地
境之内清淨整齊倘陵戶或有不敷著該督酌議加
增此南北明陵二處亦著該督撫於每年歲底册報
工部彙奏欽此乾隆元年
諭各省前代帝王陵廟均宜嚴肅整齊以展誠恪聞
湖廣地方炎帝神農氏陵廟殿宇牆垣丹雘合度
而帝舜有虞氏陵廟規模窄狹丹青剥落不足以
肅觀瞻著該督撫轉飭有司動用公項即行修葺
其别處陵廟如有類此者悉令該督撫委官察勘
動用存公銀酌量修理務令完整再各陵廟向來
未設陵戶無人看守者可酌設幾戶專司灑掃永
著為例欽此又
諭雍正七年
皇考曾降諭旨凡往聖先賢陵墓有應行修葺者令各
該省動用存公銀委官料理今聞山東之少昊陵
帝堯陵廟及周公顏子曾子孟子閔子仲子南宫
子各祠廟迄今數載尚未興工殊為怠緩著山東
廵撫即委官確估報部興修務期工程堅固可垂
永久亦不許委官浮冐侵欺以至工程草率欽此
二年議準帝堯陵在濮州城東南六十里雷
澤之東榖林莊陵前有饗殿三閒陵南一里有
堯母慶都陵陵東五十餘步有堯妃中山夫人
祠舊設祠田百二十畝濠地四十畝州官春秋
祭饗至東平州堯陵緣自金末黃河屢決榖林
舊址無存明洪武間未經深考始於東平葺陵
建廟以祀沿譌已久今不便仍襲前明故事致
祭東平應令山東廵撫飭該地方官確勘濮州
城東榖林舊址修建饗殿配殿等項並於陵前
設堯母靈臺祠配以中山夫人悉如舊制詳加
料估動項興修其東平一陵仍令有司以時展
祭五年題準直隸慶都縣繫帝堯生長之鄉
向有堯母陵廟年久坍塌應令該督飭屬動項
修理據實報銷六年覆準舜陵雖在湖南而
故都實在蒲坂則兩地皆為聖蹟自應時加修
葺以昭敬禮今山西安邑縣帝舜陵寢年久傾
圯守陵之大雲寺亦漸飄搖應令該撫動用存
公銀立限修整工竣報銷九年覆準江寧明
太祖陵寢戟門圍牆朝房廊廡寳城等處均有
坍塌委官勘估即於藩庫存公項内動撥興修
十一年
諭前代帝王陵寢及聖賢忠烈墳墓向來均令修葺
防護陜西為自古建都之地陵墓最多有不載在
會典内者既無圍牆又無陵戶著交該督撫察明
酌築圍牆以禁作踐以資保護欽此十三年覆
準陜西一省古昔帝王陵寢會典開載祭者十
有三陵如黃帝之橋陵周文王武王成王康王
漢高帝文帝宣帝魏文帝唐高祖太宗憲宗宣
宗陵此外周秦漢唐之陵尚有數十餘處向來
令地方官防護每年造册報部而其中多有未
築圍牆者又無守陵之戶所云防護有名無實
但陜省帝王陵寢較他省為多而諸王妃嬪亦
多塋墓此次酌築圍牆設立陵戶未可漫無分
别凡古昔帝王皇后陵寢並聖賢忠烈或立德
立功立言炳著史册者所有塋墓應令該撫逐
細察明將酌築圍牆丈尺作法先行造册報部
次第辦理其諸王妃嬪及先賢忠烈内雖有善
足錄而考其生平事業未甚表著者無庸一槩
築牆防護再見在陵寢有陵前無隙地者有止
敷圈築圍牆者亦有陵外隙地自數十畝至數
十頃不等者倘不乘此清釐日久難免侵占而
看守陵墓之戶必須每歲給有工食方有責成
應將清出陵外隙地數目無多者給附近居民
耕種免其升科充為陵戶其地畝多者令地方
官酌收租息以為撥給並無隙地陵戶工食之
用毋庸動支公項仍造具收穫租息並給各陵
戶工食清册報部察覈再黃帝文武成康之陵
周公太公之墓均有饗祠年久不免傾圯應令
該撫將應行修葺之處照例先行造具估册咨
部委官修葺工竣取具册結報銷其將來所收
租息除築牆工資陵戶工食外每年積餘即可
為修葺各饗殿及先賢祠宇之用統於歲終將
收支數目造册報覈至昔日諸王妃嬪及諸臣
之墓雖不在築牆看守之例應仍令地方官留
意防護不致湮沒凡前賢有後裔者聽其自為
防護其子孫衰微不能自築圍牆者亦為築牆
防護統於每歲防護册内逐欵造册報部照例
彙入年終具題又奏準明愍帝陵饗殿牆垣
傾圮請令直督轉飭有司確估工料動支存公
銀量為修葺十六年
諭金朝陵寢近在房山歲久榛蕪未經修葺朕惟國
家祀典光昭雖以時遣官將事而一切饗殿繚垣
儀制所存觀瞻宜備令直隸總督前往相度有應
增修除治者即行奏聞率屬鳩工庀事工竣之日
朕躬親展奠以昭敬禮前朝之意欽此
薪炭
一
内庭需用木柴煤炭順治初年由部召商發價備
辦十一年設惜薪司管理十八年裁惜薪
司仍歸部辦遞年照内務府具題數目運送
康熙四十年歸内務府商人辦置五十六年
煤炭仍歸部辦雍正元年木柴亦歸部辦差
滿司官一人管理内務府營造司出具紅票由
部登記數目歲終覈銷八年奏準煤炭監督
照木倉監督之例鑄給關防奏委滿司官一人
遞年掌管期滿更換並令内務府支取煤炭紅
票鈐用印信以便按年察覈十年議準煤炭
監督内務府委監督一人公同辦理乾隆七
年增設木柴監督一人照煤炭監督之例鑄給
關防於滿司官内簡委掌管並以一年為期
八年議準辦理
内廷
圓明園並各項木柴監督正副各一人於滿司官
内簡選題委正監督一年期滿即以副作正其
副監督别行委補
一
車駕廵幸南苑需用柴炭内務府行文到部由部咨
取兵部驛車裝運差官支放湯泉等處照内務
府印文先期委官協同地方官照時價辦買
康熙六十年奏準熱河進哨應用柴炭由部委
司官二人齎銀前往豫備乾隆十四年議準
凡遇
車駕廵幸將每日各處應用柴炭數目若干先期知
照該地方官按數備辦運往堆貯届期委司官
齎銀前往按照時價採買會同地方官如數支
放據實報部由部咨送内務府察對覈銷其圍
埸内需用柴炭向繫熱河同知四旗通判喀喇
河屯通判等先於圍埸外石片子等處購買雇
車運送其木柴閒有不敷在圍埸内砍伐者準
銷運費但圍埸以内繫産木之所乃稱由外運
往不免浮冒嗣後惟應用之炭仍在圍埸外先
為堆貯臨期運往所需木柴價直槩不準銷
又奉
旨嗣後凡遇廵幸所用柴炭該地方官酌量應用數
目不得多行豫備致滋糜費著内務府臨期奏差
該堂官一人稽察辦理十八年議準凡遇
廵幸由部將尚茶尚膳等處日用柴炭數目刊刻印
票交内務府轉給各該處持票向地方官支領
地方官驗票照數給發本部不必委官前往所
需銀即令地方官動欵豫備事竣報部覈銷
一
内廷需用炭墼本部發價令舗戶成造供用
一
壇
廟需用柴炭照太常寺咨呈給發炭墼發價令舗戶成
造
一
陵寢每歲祭祀需用柴炭即令本處州縣動項採買報
部覈銷
昭西陵
景陵由薊州
孝陵
孝東陵由豐潤縣
泰陵由易州淶水縣
孝賢皇后陵寢由遵化州
一在京各衙門及執事人員需用柴薪煤炭各
照經制定數支給其無定數者臨時憑文覈發
一文武會埸需用柴炭照禮兵二部文移支給
一外國貢使人役所用柴薪由禮部行文支取
會同館大使驗給外藩來朝公主蒙古王以下
暨番僧等由理藩院咨部照數給發
一紅籮炭順治初年定每歲燒造八十萬斤動
支保定府柴夫等銀一萬三千五百三十兩
十年題準差主事一人隨裁歸保定府通判管
理十二年仍歸部辦康熙三年於戶部支
銀燒造五十六年令煤炭監督於易州地方
採辦供應每歲與煤炭一并報銷
一價直舊例隨時價低昂由部給銀備辦康
熙四十五年題準
内廷木柴每斤定價銀三釐七毫黑炭每斤七釐
八毫煤每斤二釐三毫紅籮炭每斤一分六毫
白炭每斤一分三釐其在外支用木柴每斤二
釐六毫六絲黑炭每斤五釐九毫六絲煤每斤
二釐六絲紅籮炭白炭價同
内廷乾隆元年議準
内廷木柴每斤銀三釐黑炭每斤六釐煤每斤二
釐七絲白炭每斤一分一釐在外支用木柴每
斤二釐一毫二絲八忽炭每斤五釐三年奏
準黑炭每斤增銀四毫十九年奏準
内廷
圓明園應用煤炭舊例煤每斤價銀二釐三毫黑
炭每斤價銀七釐八毫紅籮炭每斤價銀一分
六毫乾隆元年由部會九卿議定煤每斤價銀
二釐七絲減銀二毫三絲黑炭每斤價銀六釐
減銀一釐八毫紅籮炭照舊準給嗣於乾隆三
年因黑炭價直昂貴照減定價直不敷採辦每
斤增價銀四毫近年以來煤炭價直愈昂該監
督屢以減定價直不敷採辦呈請增加察訪見
今煤炭價直較前實屬加增如仍照減定價直
給發實屬不敷請照訪察實用數目煤每斤酌
給銀二釐五毫黑炭每斤酌給銀七釐二毫紅
籮炭每斤酌給銀一分四釐飭發該監督悉心
撙節辦理如有餘剩存為下年之用於應領項
下扣除倘有侵蝕遺誤察參治罪追賠將來時
價稍平仍照減定數目覈給
一楊木長柴舊例直隸永寧衛八百斤保安衛
二千斤懷來衛八百斤美峪所四百斤宣府前
衛六千斤蔚州衛萬五千斤宣府南路廣昌城
守備五千斤康熙十四年題準宣府各衛停
其辦解楊木長柴折銀解交戶部懷來保安美
峪所仍照原額解送三十年題準懷來保安
美峪所增解楊木長柴三千八百斤共額七千
斤三十二年題準歸并懷來縣辦解乾隆
三年奉
旨懷來保安二縣採辦楊木長柴自乾隆三年為始
按照辦解之數動用正項造入地丁册内報銷
八年懷來縣增解二千斤
一出口燒炭康熙元年題準砍柴燒炭許出古
北口石塘路潮河川牆子路南冶口二道關其
建昌居庸等十四關口永行禁止乾隆六年
奏準鮎魚關大安口黃崖關將軍關鎮羅關牆
子路大黃崖口小黃崖口黑峪關等九處準商
民出口砍柴燒炭
一柴炭稅順治十八年議準古北口木植十分
取一大者營繕司備用小者交通州竹木厰存
貯辦柴康熙元年題準出口燒炭十分取一
通永河道每歲額徵板木船窰稅銀七千一百
十有五兩有竒其循環印簿由部頒給按季册
報歲周彙申考覈所徵銀存貯道庫聽戶部撥
用
一蘆葦舊例直隸靜海縣每年解送萬斤雍
正元年歸并天津縣辦解
一開採煤窰順治六年清理宛平房山兩縣煤
窰分為四則上則納稅煤千五百斤中則千斤
下則五百斤下下則二百五十斤十年題準
煤稅累民準予豁免遞年應用之煤照時價召
商辦用煤窰事件聽五城及州縣管理康熙
三十二年奉
旨京城炊㸑均頼西山之煤將于公寺前山嶺修平於
衆甚屬有益著戶工二部差官將所需錢糧確算具
題乾隆五年題準各省産煤之處無關城池龍脈
古昔陵墓隄岸通衢者悉弛其禁該督撫酌量
情形開採又覆準直隸地方如在邊疆口外
照古北口三道溝等處酌定税額咨部給票張
家口外之土木路等處令在懷安萬全二縣口
内設廠獨石口外之東槽碾溝等處令在盤道
塘子二口内設廠報部給票各應輸稅銀彙入
雜稅奏册内報解其在内地官山給發司帖照
例納稅餘凡屬民業悉聽自行開採
一煤窰禁令順治十二年題準西山過街塔山
玉泉山紅石口杏子口一帶煤窰永行封禁
十七年題準渾河大峪山埸關繫
京城風水不許開窰採石違者從重治罪康熙
三十七年題準宣化之采馬坡馬鞍寺等處勒
石永禁私採六十一年議準開採采馬坡等
處各窰每年納課銀三千兩其小西口四處悉
行禁止私採雍正元年奉
旨采馬坡等處煤窰仍準民間開採
匠役
一食糧匠役順治元年定各監局内監匠役均
隸工部十一年交内監局管理十八年裁
内監局除各項内監匠役
内府存留外其餘工匠仍隸工部雍正元年題
準實在存留各項食糧匠役定額營繕司木匠
鋸匠石匠瓦匠土作匠五墨匠油匠釘鉸匠雕
鑾匠菱花匠銅絲網匠桶匠各二名搭材匠四
十二名琉璃匠十有五名裱匠鑄匠各一名每
名月支米七斗五升鐵匠一名月支米三斗木
倉夫馬圈夫各二名馬館夫一名張灣木廠夫
八名每名月支米三斗每斗折銀一錢三分
虞衡司軍器火藥局首領二名每名月支米一
石折銀一兩三錢安民廠庫丁四名濯靈廠庫
丁十名盔甲廠庫丁一名每名月支米三斗每
斗折銀一錢三分安定門左翼礮局庫丁六名
德勝門右翼礮局庫丁一名戊丁二庫庫丁各
三名軍需庫庫丁八名每名月支銀五錢網匠
六名木匠三名東珠匠二名裁縫匠一名每名
月支米七斗五升養馬人役九名每名月支銀
四錢五分米九斗每斗折銀一錢三分都水
司裱匠絲網匠各三名刻字匠刷印匠車子匠
各二名刻石匠枏木匠鐙匠染紙界畫匠各一
名采子匠八名裁縫匠六名每名月支米七斗
五升窖役四十名每名月支米五斗庫役一名
渡船夫十有六名每名月支米三斗橋夫二十
名每名月支米七斗五升均每米一斗折銀一
錢三分屯田司作管八名每名月支米五斗
銀一兩西廠廵役二名南廠廵役六名每名月
支米三斗每斗折銀一錢三分寳源局皂隸三
名餘丁二十名每名月支米三斗每斗折銀一
錢三分節慎庫庫丁二十名月支銀五錢以上
工匠夫役銀米皆咨戶部按册給發虞衡司司
庫硝黃庫濯靈廠共庫丁二十四名每名三年
一次賞給羊皮袍一件
一雇覓匠役順治元年定内工取用匠夫行文
到部移咨都察院轉行五城取用如工程緊急
行該坊官取送二年重建
太和殿令順天府所屬州縣各解匠役百名赴工
應役十二年題準興建大工匠役闕少工程
稽遲令順天等八府解送匠役及行山東山西
二省督撫示該地方各匠有願應役者速行解
部照時給價赴工康熙九年題準官員解送
匠役或名數短少或不擇良工以老病不諳之
人塞責者罰俸六月十年題準
紫禁城
皇城内工程應用匠役轉行五城確察土著具結
解送充役又議準嗣後各衙門應用工匠均
行都察院轉行五城取用永以為例乾隆元
年覆準内工重地理宜肅清管工官分飭各屬
擇樸實有身家者點為夫頭各將召募之夫取
具甘結存案其夫役每人各給火烙腰牌一面
稽察出入如有酗酒賭博等事即嚴懲驅逐至
五城内外如有竊匪逃入内工重地該地方官
將案内情由及該犯姓名移咨管工大員即著
該管夫頭按名交出若風聞兔脫及知情賣放
即將該管夫頭交該地方官勒限嚴比竢拏獲
本犯分别治罪
一匠役工價順治十六年題準内工每工給銀
二錢四分每夫給銀一錢二分冬月每匠給銀
一錢九分每夫給銀一錢外工匠夫比内工各
減銀二分康熙四年題準内工每匠給銀二
錢四分每夫給銀一錢二分外工每匠給銀二
錢二分每夫給銀八分冬月不論内工外工每
匠給銀一錢四分每夫給銀七分五年題準
嗣後凡有工程工匠夫役均照時價給發雍
正元年定各項匠役每工給銀一錢八分冬月
給銀一錢四分夫役仍舊又定各項食糧匠
役遇有工程每日支銀七分三年定食糧匠
役遇有工程日支銀六分(以上匠役工價每銀一兩折給制錢千文)
乾隆元年議準各匠工價舊例長工每日給
錢百八十文短工給錢百四十文今覈定無論
長短工給錢百五十四文搭材匠長工每日給
錢百七十文短工給錢百四十文今無論長短
工給錢百四十文夯碢夫舊例日給錢百三十
文今覈定給錢百文壯夫長工日給錢八十文
短工日給錢六十文今無論長短工給錢七十
五文食糧匠照舊日給錢六十文
一優䘏匠役順治二年題準除豁直省匠籍免
徵京班匠價八年題準發往
盛京匠役每名月給家口銀三兩由部給發每口
日給米一升行戶部支給凡外藩取用匠役亦
照此例十一年議準隨從
行幸修理木城匠役每名日給口糧銀一錢各給煖
帽一頂皮襖棉褲各一件鞾一雙製造庫給發
十二年在工匠役
恩給冬衣又題準大工告成外解匠役酌量路塗遠
近每日給飯銀七分令其回籍十五年議準
京班匠價仍照舊額徵解康熙元年題準建
造大工夫役跌壓致殞者給與棺木價銀二兩
移柩銀八兩家近者酌量減給所給銀交與親
屬仍免其家雜差一年又外省匠役有在工卧
病者準給飯銀每日七分其因病回家者塗路
盤費視家之近遠每日以七分為率三年定
各部寺錢糧均歸戸部班匠價銀改入條編項
内徵收八年議準發去口外匠役歿於工所
與留用不回者每名各給身價銀五十兩
節慎庫
一節慎庫收支順治元年設郎中等官掌給發
各工所錢糧顔料及寳源局鑄錢解部會同虞
衡司收貯(今顔料歸并戶部有需用移咨支領)康熙三年議準
直省一應錢糧歸并戶部各部寺應用錢糧逐
件取領則事情繁多必須年前將應用銀物數
目覈明具題戶部照錢糧解到陸續給發仍令
該部寺於年終將收發細數察覈明確題報
九年題準内外一應大小工程並給發八旗新
來人等房價辦買柴薪煤炭繩席竹竿伐冰蔵
冰折給立碑修墳價銀等項及製造庫需用共
約算銀數並黃金等項數目一并題明移咨戶
部取用如不敷用再行題請如有餘剰留作次
年用數扣算至於各工應用顔料等項竢興造
之日别行題取三十九年奉
旨工部用過零星錢糧著照光禄寺每月造册具題
五十九年奏準節慎庫嗣後無論己未收完所
收若干即填入新收項下奏銷永為定例又
奏準節慎庫銀如不題請私行借給即將借給
之人題參照侵盗錢糧例治罪雍正元年奉
旨嗣後内務府行文工部所用一應物料不必聲明何
項應用之物只將所用物料數目開列行文咨取工
部每月册内只將本月給過内務府物料數目開列
具奏其一應用過物料數目每月令各咨取之司院
等處繕摺呈内務府總管察對同工部月册一并奏
聞如有不符之處於奏内聲明又奏準内務府各
處所用一應外解庫貯物料數目亦一并分晰
入於每月册内奏
聞二年題準一應修理工程並辦買各項物料所
需錢糧一年春秋二季題取戶部銀二十萬兩
其用過細數除按月奏聞外仍照例於年終繕
四柱黃册具奏七年奏準節慎庫應存錢糧
總計開除實在數目多有闕少册籍亦有牽溷
此皆從前不時加詳察以致積久弊生嗣後將
庫内一應出入錢糧每於月終開明舊管新收
開除實在繕月摺奏
聞至於製造簾架等庫亦應一例詳察凡支取物件
收發錢糧一并按月繕册附奏八年奏準節
慎庫掌印郎中於各司郎中内簡選奏補一年
任滿更代
一歲入銀數潘桃口木稅銀七千六百四十五
兩古北口木稅銀一千十有二兩殺虎口木稅
銀七千六百四十六兩各有竒密雲縣出口燒
炭稅銀二百五十餘兩山東省曠盡裁夫銀四
千一百七十餘兩河南省堡夫小建銀五十餘
兩江南省曠盡裁夫餘銀千餘兩每年於戶部
題取銀十萬兩或二十萬兩不等均貯庫以備
支放其工程費繁者别行奏明於戶部支領
欽定大清會典則例卷一百三十七
