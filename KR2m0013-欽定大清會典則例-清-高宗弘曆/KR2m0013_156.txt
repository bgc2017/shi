欽定大清會典則例卷一百五十二
太常寺
一題奏祭祀冬夏日至大祀
圜丘
方澤孟春
祈榖孟夏
雩祀均前期二十五日具題恭請
皇帝親詣行禮或遣官恭代並候
欽定大饗
太廟祭
社稷甲丙戊庚壬年
親朝
日丑辰未戌年
親夕
月均前期二十日具題同餘歲及各中祀均前期二
十日題請遣官行禮羣祀惟祭
礮神前期具奏無定限各
功臣專祠由寺舉行不具題餘均前期十五日
題請遣官行禮與中祀同清明七月望冬至歲
暮祭饗
永陵
福陵
昭陵前期四十日具題祭饗
昭西陵
孝陵
孝東陵
景陵
泰陵
孝賢皇后陵寢
端慧皇太子園寢前期二十日具題恭遇各
陵忌辰具題與四時祭饗同
萬夀聖節孟冬朔日祭各
陵寢均前期十五日具題若因事祗告由寺行欽天監
擇日豫期具奏康熙十年定每年祭祀本寺
於豫年八月内行文欽天監擇日送寺遇各祀
期前以所定日期具題乾隆十四年議準每
年正祭由禮部恭選日期並諸祀之歲有定日
者於豫年題準劄寺豫期由寺照例題請
一進齋戒牌銅人順治四年定齋戒牌銅人由
禮部官恭進安設於
武英殿八年定改設於
太和殿又定大祀
天
地祈榖於
上帝饗
太廟祭
社稷均前期三日進齋戒牌銅人
日
月
前代帝王
先農如恭遇
親祭均前期二日進齋戒牌銅人如遣官惟
前代帝王廟仍進齋戒牌銅人餘均停進康熙九
年題準齋戒牌銅人由禮部太常寺官恭設於
乾清門中門東第一楹前承以黃案雍正二年
奏準
天
地
宗
社大祭如遣官行禮奏請停進齋戒牌銅人
日
月
前代帝王廟等祭如遣官行禮停進齋戒牌銅人不
具奏至兩祭相連止奏
皇帝親詣之齋戒其遣官行禮亦不具奏乾隆七
年奏準
圜丘
方澤
祈榖
雩祀前期四日太常寺具奏齋戒日期進齋戒牌銅人
於
乾清門安設二日
齋宫安設一日
太廟
社稷前期四日遇忌辰前期五日具奏於
乾清門安設三日
日
月
帝王
先農前期三日具奏於
乾清門安設二日均祭日徹回
皇后親饗
先蠶前期三日如遇忌辰前期四日具奏進齋戒牌
銅人於
乾清門轉交内監於
交泰殿安設二日祭日徹回如遣
妃恭代奏請停止
一閱祝版前期十五日本寺行文欽天監擇
閱祝版吉時送寺繕入儀注並委候時官二人前期
一日赴寺豫備啟奏時刻本寺官先期送祝版
至内閣恭書前期十日行知工部鑾儀衛於前
期二日自
壇恭舁祝版亭至
午門前安奉次日送至祭所並行文兵部轉咨步
軍統領凡經行道路灑掃辟除前期二日本寺
以
閱祝版具奏
圜丘
祈榖
雩祀
御太和殿
躬閱祝版玉帛香是日設黃案於
太和殿中
御座之南設香亭於殿内左楹之東設祝版亭玉帛
香亭於殿内右楹之西太常寺各官奉玉帛香
祗竢於
太和門外屆時太常寺卿詣
乾清門奏請
皇帝御龍袍衮服乘輿出宫至
太和殿後降輿
御殿立左楹前西嚮司祝自内閣奉祝版入
太和門中門玉帛香隨入前列提鑪二太常寺贊
禮郎十人導引由中階升至丹陛導引止司祝
奉祝版各官奉玉帛香進殿中門以次陳於黃
案三叩退太常卿展祝文袱執事官設拜褥
皇帝詣案前次第恭閱畢就拜位行一跪三拜禮興
復位立太常卿韜祝版執事官啟拜褥司祝各
官進至案前三叩恭奉祝版玉帛香依次安設
亭内三叩退司香官就香亭東奉香合立司拜
褥官設拜褥於香亭前太常卿二人恭導
皇帝至香亭前立司香跪進香
皇帝立上香畢就拜位行一跪三叩禮興復位司拜
褥官啟拜褥司香奉香合置亭内退鑾儀衛官
率校尉舁亭香亭在前祝版亭玉帛香亭以次
由中道出前引如儀太常寺卿跪奏禮成
皇帝乘輿還宫太常寺卿隨亭送
南郊恭安於
神庫
方澤
太廟
社稷以下
御中和殿閱祝版是日設黃案於
中和殿中
御座之南設祝版亭於
午門外屆時奏請
皇帝御中和殿立左楹前西嚮司祝奉祝版入陳案
上
皇帝恭閱畢行一跪三拜禮興司祝奉祝版至
午門外安設黃亭餘儀同前如遣官恭代行禮本
寺官由内閣恭奉至
午門外安設黃亭恭送祭所順治二年奏準各
壇
廟讀祝止讀清文停讀漢文四年奏準
太歲
都城隍等祭均仍舊例遣官行禮其祝辭用清文
承祭並贊禮均用滿官十六年奏準祝版應
書
御名者先期送内閣敬書祀前一日
皇帝於
太和殿
中和殿閱畢奉往祭所安設又奏準
皇帝閱祝版應增設祝版座安祝版於上不必用手
奉視又定祀前二日本寺奏
閱祝版並奏
簡讀祝官及祀日行禮各儀注奏章用本色紙遇吉
慶日用紅色紙雍正二年奉
旨據太常寺奏次年正月初八日時饗初七日遇素服
日期應照例停閱祝版但大祭祝文朕不親閱於心
不安若素服閱祝於禮可行否著大學士九卿等會
議具奏遵
旨議準
躬閱祝版如適遇忌辰大祀
天
地祝文
皇帝仍御龍袍衮服執事官咸補服
太廟祝文
皇帝常服執事官咸常服不挂數珠
社稷壇春秋致祭祝文及
日
月壇
皇帝親祭之年如遇忌辰均太常寺官由内閣恭奉
送祭所安設四年奉
旨嗣後視
太廟祝版遇素服之期仍以素服具奏乾隆元年議
準
太廟祝文原備
列祖
列后尊諡廟號誠恐宣讀失儀嗣後祝版仍備書
列祖全諡
列后但書
尊諡
廟號又奏準祗告各
壇
廟用香帛酒果脯醢舊時祝文内書牲帛粢盛等字應
令翰林院隨祭品更正改書謹以香帛庶羞之
儀四年覆準祭祀繕祝版時内閣委官先期
在衙門齋宿恭書其太常寺糊飾祝版亦委官
赴内閣敬謹辦理七年
諭閱祝版詣齋宫應御龍袍衮服隨從人等咸吉服
永著為例(詳禮部則例)
一
御齋宫順治十四年定
駕宿齋宫是日鹵簿全設至
天壇昭亨門西降輿太常寺卿二人恭導入
昭亨門左門由神路左陞壇北嚮立太常卿跪奏
上帝壇
駕東嚮立跪奏
配位壇
駕西嚮立跪奏
配位壇又導
駕至神庫北嚮立太常卿跪奏
上帝籩豆
駕西嚮立跪奏
配位籩豆又導
駕至神廚近前立跪奏燔牛
上帝位配位牲
駕北嚮立跪奏四從壇牲閱畢
駕御齋宫乾隆七年定前期十五日由寺行欽天
監擇請
駕御齋宫吉時並取候時官二人豫備啟奏時刻前
期五日奏請
駕御齋宫上香行禮恭視
壇位前二日奏
御齋宫儀注並奏遣分獻官恭視籩豆牲牢十二
年奏準
皇帝親閱籩豆或遣官視籩豆恭候
諭旨如奉
旨閱籩豆前期二日本寺進呈
皇帝詣齋宫上香行禮視
壇位籩豆儀注如奉
旨遣官視籩豆本寺進呈
親詣齋宫上香行禮視
壇位儀注至遣官恭代先期奏請承祭官恭視
壇位並視籩豆牲牢
一祭日請
駕順治年間定
圜丘
方澤
祈榖均於日出前九刻
太廟
社稷壇均於日出前四刻
日壇於日出前八刻
月壇於酉時前六刻
帝王廟
先師廟均於日出前六刻
先農壇於己時前六刻
傳心殿於日出前三刻乾隆四年奏準夕
月改於酉時前四刻七年由寺具奏向例大祀
圜丘於日出前九刻請
駕今
御齋宫於日出前三刻或四刻請
駕候
旨遵行又從前
皇帝至鋪椶薦處降輦入更衣大次内少憩竢奉安
神位後奏請行禮今
皇帝由齋宫詣壇行禮謹擬請
駕前一刻恭請
神位再
皇帝由齋宫乘輦至鋪椶薦處降輦不入更衣大次
陞
壇祭畢出
昭亨門乘輦理合一并奏
聞奉
旨著於日出前七刻即於是刻恭請
神位朕由齋宫仍入更衣大次候奉安畢詣壇行禮
又奉
旨躬祀
圜丘仍乘禮輿出齋宫正門外乘輦前往至祀畢著於
昭亨門外備禮輿還宫永著為例八年
皇帝親
祈榖前期一日
御齋宫本寺具奏請
駕時刻奉
旨著於日出前七刻是年本寺具奏向例大祀
方澤於日出前九刻請
駕今
御齋宫
方澤壇内齋宫較
圜丘為近祭日應否於日出前四刻或照
圜丘之例亦於日出前七刻請
駕候
旨遵行奉
旨著於日出前七刻十五年奏準
皇帝親祭
禹陵
駐蹕處距陵十有三里
親祭
明太祖陵
行宫距陵九里應於日出前幾刻請
駕載入儀注奉
旨著於日出前四刻
一承祭分獻官並於具題祀期疏内列名請
旨承祭官
圜丘
方澤
祈榖
雩祀以親王
太廟
太廟後殿
社稷
日
月以王貝勒貝子公
前代帝王廟以領侍衛内大臣散秩大臣都統尚書
釋奠於
先師以滿漢大學士
崇聖祠以祭酒司業恭遇
親祭以大學士
先農壇
太歲殿以親王郡王
先蠶壇以内務府總管奉宸院卿
先醫廟以禮部堂官
北極佑聖真君
火神
東嶽及黑龍潭
龍神廟玉泉
龍神祠以本寺卿少卿
都城隍廟
關帝廟
賢良祠
昭忠祠
雙忠祠以領侍衛内大臣散秩大臣都統尚書
關帝廟後殿以本寺卿少卿
礮神以漢軍都統開列具題
賢良祠後祠及功臣專祠均以本寺卿少卿承
祭分獻官
圜丘
方澤
從位各四人
太廟兩廡二人
親夕
月一人均以領侍衛内大臣散秩大臣都統尚書
月壇遣官以侍郎
帝王廟四人以侍郎内閣學士副都御史恭遇
親祭以尚書左都御史開列具奏春秋丁祭
先師廟分獻十二哲咨取翰林院編修檢討二人兩
廡用國子監官四人恭遇
親祭分獻
四配以尚書四人
十二哲暨兩廡以侍郎六人開列奏請
先醫廟兩廡二人以太醫院堂官
太歲殿兩廡二人用本寺卿少卿均於具題祭期疏
内開列
崇聖祠四配兩廡用國子監官四人
昭忠祠十有三人用本寺官均不開列具題凡
開列各承祭分獻官王公行宗人府領侍衛内
大臣散秩大臣行領侍衛府都統行八旗各咨
取職名豫期奏請
欽點數人以備開列内閣大學士學士六部尚書侍
郎都察院左都御史左副都御史臨期咨取各
職名題請均用滿官惟
先師廟滿漢官並開具題得
旨祀前二十日或十五日以具題科鈔行分獻官各
衙門
一祭
陵承祭官順治十七年奏準祭
盛京
三陵以守
陵宗室覺羅官行禮康熙八年議準停止
盛京祭
陵宗室覺羅官居住其
盛京及
畿輔各
陵並遣在京之多羅貝勒以下奉國將軍覺羅男以上
行禮忌辰十月朔
萬夀聖節照前例致祭十八年議準
盛京
陵四時祭祀令奉天將軍副都統侍郎等致祭
畿輔
陵照例遣大臣致祭如遇大慶自親王以下鎮國將軍
覺羅文武一品大臣以上奏遣二十四年遵
旨祭
四陵改由本寺行取宗人府職名列請
欽點雍正八年議準
盛京
三陵承祭官由寺行吏兵二部咨取奉天將軍副都統
侍郎各職名開列具題但各官有無差遣事故
本寺無從考覈嗣後
盛京禮兵二部將應與開列各官有無事故於祭
期前六十日移咨本寺如具題奉
旨之後或有差遣事故者
盛京禮部即將彼處無事故之人酌代行禮仍行
文本寺具奏乾隆元年奏準特遣宗室將軍
六人往駐
盛京給以田宅産業永遠承祭
三陵六年奏準
盛京所駐宗室將軍奏遣承祭
三陵如遇事故無應補之人即於奉天將軍副都統侍
郎内酌量無事故者代為行禮仍將行禮之人
職名及酌代緣由行知本寺具奏
一祗告行禮順治初年定袛告
天
地
宗
社各
陵開列與承祭同又定告祭
后土
司工
窑神
門神承祭官以禮工二部滿漢堂官開列康熙
二十四年定祗告
傳心殿開列滿漢大學士
一執事官
皇帝親詣行禮以本寺卿二人左右贊引或禮部尚
書兼寺卿或禮部侍郎均以滿官嫻禮儀者充
之其分獻及各祀遣官行禮贊引均用寺丞以
下滿官典儀
太廟
先師廟
關帝廟均滿官二人餘祀用一人唱作樂大祀中
祀及羣祀之
太歲殿均用滿官一人贊
賜福胙大祀中祀
親詣行禮用滿官一人傳贊
兩郊各用滿漢官四人
祈榖
太廟朝
日夕
月均用滿官二人司香
兩郊各用滿官六人
太廟九人
社稷壇四人
日壇一人
月壇二人
帝王廟十有六人
親釋奠於
先師用滿五人漢二人
太歲殿滿一人
先醫廟滿三人漢二人
關帝廟滿四人
昭忠祠
賢良祠
勤襄公祠
恪僖公祠均用滿三人祭
礮神滿一人漢七人餘祭各用滿一人司帛
帝王廟滿三人漢十有三人
親釋奠於
先師滿一人漢六人
太歲殿滿一人
先醫廟滿三人
昭忠祠滿三人漢四人
賢良祠滿三人
勤襄公祠
恪僖公祠均用漢三人餘均與司香官同司爵
親釋奠於
先師滿五人漢十有二人
昭忠祠漢七人
雙忠祠滿二人
顯佑宫獻茶滿一人餘均與司帛官同導進俎漢
官二人挈壺漢官六人大祀
天
地同讀祝各祀均用滿官一人
太廟
先師廟
關帝廟各用滿二人引分獻官
兩郊用滿漢官各四人
太廟滿漢各二人
月壇滿二人
帝王廟滿漢各四人丁祭
先師廟漢十人
親釋奠於
先師滿六人漢八人
太歲殿
先醫廟各漢二人
賢良祠滿二人
昭忠祠漢十有四人司麾各用漢官二人司旌
節各用漢官四人
先師廟二人設樂各用漢官三人
數帛大祀
天
地各用滿官二人
太廟時饗滿三人祫祭二人
月壇
帝王廟
先師廟
關帝廟
昭忠祠均二人餘祀均一人掌燎
太廟用漢官二人餘祀各用一人
北郊
社稷
先農視瘞各用漢官一人司拜牌拜褥
親詣行禮大祀
天
地均用滿官四人漢官四人
日壇
月壇
先農均滿漢官各一人司饌均以司爵官兼之
南郊
北郊朝
日夕
月守壇門各滿官四人
社稷壇
日壇
先農壇執竿以禦飛鳥各滿官二人漢官二人
太廟奏禮成還宫滿官一人因事祗告
圜丘
方澤用贊引對引典儀讀祝數帛滿官各一人司香司
帛司爵掌燎瘞漢官各一人祗告
太廟中殿
太廟後殿司帛司爵用宗室覺羅官餘與
圜丘同
後殿司香四人餘與
前殿同祗告
社稷司香司帛司爵各用漢官二人餘與
天壇同祗告
傳心殿司香滿官十有一人司帛滿官三人餘贊
引典儀讀祝數帛掌燎各官與
社稷壇同順治十六年奉
旨典儀官唱贊亞獻竢文舞生立定唱贊其唱徹饌竢
文舞生退畢唱贊乾隆元年議準致祭
先師廟向例各祭品辦畢交國子監官前期一日陳
設逢春秋天氣暄暖率多變味且與各處陳設
不能畫一嗣後請照各祀例交本寺官陳設
四年覆準
帝王廟
先農壇行飲福受胙禮停其别設拜褥
賢良祠
昭忠祠宣讀祝文照
諭祭禮站立宣讀承祭官亦恭立於位七年定向
例進俎於典儀唱贊後執事官率廚役於壇下
舁俎而升起鑪鐙香几官起鑪鐙香几於兩旁
竢進俎後復安原位倉卒間恐難必其端正且
執事多人旋繞壇上似非敬謹之意嗣後大祀
天
地所進牲俎亦請如籩豆例豫先陳設竢典儀唱贊之
後執湯壺官升壇以湯沃俎乃行進俎禮毋庸
臨時舁進其起鑪鐙香几官亦請裁汰又奏
準
躬祀
天壇兩門鑪於請
神位時豫先焚香隨盖鑪盖再樂舞生執旌節領班向
例即用樂舞生首名嗣後改用司樂官領班
一牲牢順治初年定祭祀應用黑牛本寺於
京城附近採買羊豕均令行戶領價辦納其需用
銀於寺庫支存戶部銀内動支鹿由
盛京辦送均發犧牲所飼牧十五年定牛令本
寺官往山西採買康熙元年定歲給山西廵
撫銀六百兩令於春秋二季辦送黑牛二百頭
停止差官採買六年定停止山西辦牛仍於
京師附近採買十四年奉
旨祭祀應用之鹿不敷取景山南苑内鹿用十七年
奏準祭祀應用之兔交太常寺餧養二十九
年定應用祭牛差官往張家口採買再行文内
務府於張家口外牧場内選用四十六年奏
準祭羊著於兩翼買供每祀前期取用蒙古大
羊定價一兩五錢所用銀竢兩翼監督任滿册
送戶部覈銷五十三年奏準請將祭祀應用
之豕照羊例於兩翼取用每百斤除毛血腸胃
三十斤依時價計算按月行文戶部並該監督
各備案該監督任滿由戶部照羊一例覈銷
雍正二年奉
旨祭祀所用鹿於奉宸苑取用盛京停止辦送四年
奏準祭祀所用羊豕分作四季著該管官詣左
右兩翼會監督揀選合式者照時價和買又
定兩翼各交本寺銀八百兩供羊豕芻牧之費
令犧牲所飼養每歲除飼養費用外如有餘銀
賞給本寺各官十二年奏準祭牛令殷實行
戶領價辦納停止差官採買又奏準祭祀應
用黑牛及備用牛每年額養二百四十頭乾
隆元年奏準犧牲所羊豕偶有病斃者該所官
呈報本寺驗明果因時氣病斃者變價入奏銷
册覈銷又議準祭祀需用活兔交光禄寺網
戶捕送二年奏準犧牲所飼牲榖草按時價
採買堆貯以備一歲之用又定每牛日給豆
六倉升榖草羊草各一束每束重七斤豆分四
季於戶部支取每石運費銀六分於寺庫支給
入歲祀銀内奏銷草行戶部支銀採買榖草照
内務府定價每千斤銀一兩四錢堆草銀四錢
共銀一兩八錢覈算羊草照部價每束六釐五
毫一絲覈算用過草豆數目按四季册報戶部
察覈再四季每牛給土鹽一斤按季照見存牛
數行光禄寺取用如遇倒斃一等牛變價銀六
兩二等四兩八錢三等三兩六錢四等二兩四
錢五等一兩二錢胙牛十兩入歲祀果品銀内
奏銷又定每豕日給麩五升價三釐每羊日
給豆二倉升每升價六釐榖草一斤十二兩羊
草如榖草之數榖草每千斤價銀一兩四錢並
堆草工銀四錢羊草每斤價九毫三絲各費於
兩翼所繳芻牧銀内開銷如遇倒斃豕變價銀
九錢羊六錢入果品銀内奏銷又奏準
南苑鹿少不敷用仍令
盛京辦送十年議準祭牛行順天府飭州縣解
送黑牛二百頭大興宛平二縣通涿昌平霸薊
遵化六州各採買十頭良鄉房山文安大城武
清寳坁三河豐潤玉田九縣各採買八頭固安
永清東安香河寧河順義懷柔密雲八縣各採
買五頭保定平谷二縣各採買四頭每年逐月
陸續解送會順天府驗毛角整齊合式者𤼵犧
牲所飼牧餘仍令張家口外牧場内選送
一供備祭品每歲祀祭額用以乾隆二十年奏
銷册計之用黍二石九斗二升八合稷四石二
斗四升稻十石四斗七升粱二石九斗二升八
合白麫四百六十四斤蕎麫三百八十四斤紅
江豆五升韭四百二十斤菁千四百三十一斤
芹四百九斤八兩笋四百三十二片䓤五十九
斤十兩花椒四斤三兩茴香四斤三兩蒔蘿四
斤三兩紅棗二千三百七十八斤十二兩栗三
千八斤十二兩榛三百六十六斤十二兩菱五
百九十四斤芡七百有二斤核桃七百十有五
斤八兩荔枝三百斤龍眼四百六十五斤桃仁
十有五斤十二兩乾葡萄十有五斤十二兩蓮
子十有五斤十二兩大小藁魚三百三十二尾
醢魚五百四十斤土鹻一斤八兩茶葉一兩頂
花一朵燭心葦筩十斤白蜜二斤十二兩五錢
梔子二斤十二兩五錢白糖五十斤八兩均於
寺庫銀内按季動支順治十四年題準
天壇草價銀五十八兩
地壇草價銀二十二兩地一頃二畝每畝徵銀二錢共
銀二十兩四錢
先農壇田地十有三頃七十二畝每畝徵銀五分以
備各祭品物餘銀四十九兩四錢備各祭米麫
等物並收貯寺庫康熙五年奏準
先農壇地畝令壇戶耕種二十五年奏準耕種
先農壇隙地原為備辦祭品除十有三頃七十二畝
外餘三頃二十八畝亦應歸入祭祀之用其
天壇
地壇所徵銀百兩有奇應歸入正項
先農壇田十有七頃照舊例交壇官令壇戶耕種存
留二百畝之糧以供各祭米麫青菜等物所餘
十有五頃照
地壇田畝例每畝作銀二錢共徵銀三百兩合計三壇
每年共徵銀四百兩有奇即將此銀自來年為
始歸入祭祀額用錢糧於戶部歲支銀五千兩
内抵除四百兩止取銀四千六百兩應用四
十年覆準
地壇垣外及
先農壇垣内地畝交内務府園頭耕種所有祭祀應
用之米麫青菜等項錢糧由戶部支領用過銀
年終奏銷雍正元年覆準將
先農壇内地二頃令壇戶種五榖蔬菜以供祭祀之
用其每年所收黍一石二斗二升一合八勺榖
一石五斗五升七合八勺大麥五斗七升九合
七勺小麥一石三斗五升三合收貯
神倉乾隆十八年議準
先農壇地畝不必種植其每年應收租銀一千一百
四十八兩原以供蔬菜果品鎮倉糧及壇戶掃
除工食本寺飯銀等項之費今既停止種植嗣
後祭祀蔬菜果品應照
陵寢米麥之例支戶部銀採辦
神倉原以貯耤田嘉榖鎮倉糧一項於義無取應
請裁汰至壇戶工食銀一百六十兩埽除銀六
十兩飯銀八百兩乃每歲必需之項應於附近
京城之入官地租内如數撥給此項地畝交與該
州縣經管召租所有租息每年解寺充用二
十年定
先農壇草價每年二百三十兩二十一年定
天壇草價銀二百五十兩
地壇草價銀七十兩
一支取祝版制帛每歲祭祀額用祝版五十四
方由寺開具一年應用數目行工部豫備於各
祀前期送寺制帛每歲額用郊祀制帛青色十
有二端黃色一端青色告祀制帛二端奉先制
帛一百八十二端禮神制帛青色十有一端黃
色七端赤色十端元色二十二端白色四百七
十七端展親制帛四十端報功制帛一百十有
一端素帛二百二十端由寺行工部支取一年
應用制帛存貯寺庫以備每祀之用
一支取祭物每歲各祀額用酒一千七百有一
缾祗告
傳心殿增五百一十缾間二歲祀
礮神酒一百二十八缾每缾酒重二十八兩洗魚
酒四十缾甎鹽三百有五斤白鹽四十七斤均
由寺於各祀前期一月按數行光禄寺支取額
用描龍圓沉香柱香三枝描龍圓沉速柱香十
有五枝圓沉速柱香七十七枝沉香餅三十六
枚紫降香餅四十八枚沉速香三千六百三十
四塊前期二十五日行工部支取圓紫降柱香
三百十有一枝方紫降柱香十有九枝紫降香
八百三十二塊粗紫降香二百三十五斤二兩
五錢細紫降香十有四兩紫降香沉香速香共
三十四斤馬牙香七斤七兩細攢香五斤六兩
沉香丁十有二兩沉速香丁十有四兩紫降香
丁十有九斤五兩前期二十五日行文白檀香
丁額用一斤十有二兩
皇帝親詣行禮
天
地壇每祭各八兩
日壇
月壇
先農壇每祭各四兩前期十五日行文各
壇
廟朔望及
太廟每日上香共需用紫降柱香十有二枝粗紫降香
三十九斤細紫降香沉速香各五十斤十兩沉
香一斤八兩速香二斤二兩每豫月行文均於
戶部支取額用茜紅白蠟燭重十兩者一百九
十二枝重九兩者六枝重五兩者二百二十二
枝重三兩者三百九十四枝祗告
傳心殿增取重五兩者二十四枝前期二十五日
行文恭遇
親詣行禮每祭增用重五兩三兩者各二枝前期十
五日行文朔望需用十兩五兩者各六百四十
八枝二兩者八百六十四枝慶成鐙需用重二
兩者三百八十枝均豫月行文額用白蠟燭重
三兩者三十七枝黃蠟燭重一斤者一百七十
六枝重六兩者三百枝重三兩者七百五十九
枝重二兩者四千九百有六枝祗告
傳心殿增用重三兩者一百六十四枝重二兩者十枝祀
礮神之歲增用重三兩者十有六枝前期二十五
日行文朔望需用重二兩者千枝重一兩者九
十六枝重五錢者千二百四十八枝豫月行文
均於戶部支取黃蠟炬由本寺成造額用炭墼
七百九十箇前期二十五日行文朔望共用四
千一百有六箇豫月行文額用木柴五萬四千
八百斤炭四百七十九斤祀
礮神之歲增用木柴四百八十斤炭十斤燔鑪内
架木十有六根燔牛柴四千斤冬日至孟春
郊祀
齋宫應用木柴無定額均前期一月行文胙牛每
祀用木柴一百八十斤前期十五日行文祗告
傳心殿用木柴三百斤炭五斤朔望共用木炭四
十八斤均豫月行文額用冰一千三百七十五
塊前期一月行文均於戶部工部支取於各祀
前二日送寺額用焚帛蘆葦八千四百二十斤
祗告
傳心殿增用六十斤前期二十五日行大興宛平
二縣於祀前二日送寺其朔望需用香燭炭炭
墼如遇閏月及遇事祗告應支各項祭物均按
數加增其行戶部支取者並行戶科江南道行
工部支取者並行工科陜西道刷卷
一
陵寢祭物順治初年定
盛京
陵每年祭祀應用果品二十一種由寺辦供制帛五十
六端行工部松蘿茶六十五斤鹻六十斤白蠟
燭六兩重者一百七十四對三兩重者二百九
十八對黃蠟燭六十斤行戶部支取於春秋二
季彙送香越歲彙取悉照來文如數支發其移
送果品等物需用人夫車馬護送綠旗兵丁並
出關路引行兵部筐擔繩架氊單布袋羊皮油
單等物行工部押送官役口糧芻秣行戶部各
如例備供康熙年間定
陵寢應用乾鮮果實各十有二種蔬菜三種糖果二種
糖二種及野雞野雞雛黑牛鮮魚均由
皇陵奉祀禮部掌關防郎中咨本寺移取錢糧辦理祝
版制帛香燭土鹻及祭羊由寺據來文照例轉
行支給年終該郎中造册咨本寺覈實題銷
乾隆元年奏準
陵寢用祭品向繫該奉祀郎中移取本寺錢糧辦理但
物價早晚不同其中有無浮冐之處實無從覈
算嗣後應令該奉祀郎中將各次辦買時價逐
件詳細開列聽寺覈銷至所用香帛祝版油蠟
等項向來由寺據來文轉取齎送各該奉祀郎
中隨時咨取例無定期所送品物又多以不合
式駮回往返數次品物多致損壊嗣後應令奉
祀掌關防郎中將應取品物彙呈禮部移咨本
寺香帛祝版仍令本寺齎送外其油蠟等項著
該奉祀郎中委筆帖式果戶自赴本寺選擇領
取又定
陵寢祭祀乾鮮果品因時備物大祭率二十二色小祭
率十有二色均無常品其每年奏銷定價果實
以箇計者蘋果二分八釐黃梨桃一分五釐紅
梨一分四釐棠梨一分二釐柿八釐㯽五釐花
紅紅李黃李各二釐杏胡桃各一釐以斤計者
櫻桃八分鮮葡萄五分五釐西葡萄七分龍眼
八分荔枝八分五釐紅棗一分二釐乾棗一分
八釐柿餅一分五釐山楂一錢八分冰糖九分
白糖四分五釐八寳糖八分大纏七分蘑菇四
錢五分木耳一錢八分蕨菜三分五釐以斗計者
栗四錢五分榛四錢枸杞子十一二月一兩
二錢餘月一兩六錢山葡萄十一十二月一兩
七錢餘月二兩二錢牛自五兩至八兩三錢不
等野雞雛一兩野雞十一十二月一錢五分二
月三月二錢五分梔子每斤一錢六分藍靛每
斤三錢二分蘇木每斤九分六釐胭脂每塊二
分藍棉每塊五釐毛頭紙每張一釐細粉每斤
三分魚每尾隨時直無定價又奏準
陵寢祭祀所用之羊照
壇
廟祭祀例於
京城兩翼照時價採買行該奉祀郎中造具一年
應用羊數送寺委官領取仍於年終造册送寺
題銷十八年奏準
盛京
陵需用乾果十有四種皆該處所有之物應交
盛京禮部自行採辦其價銀即於
盛京戶部支取册送在京戶部覈銷其每歲額用
蘋果梨柿各四百二十箇八寳糖冰糖大纏各
三百九十六斤祭
長白山
北海菱二斤四兩芡二斤均由本寺運送但向例春
秋二季分送今既為數無多應歸并秋季每年
運送一次其運送筐擔夫馬等項亦裁減一半
一咨取齋戒官祀期前四十日由寺咨取各齋
戒官職名鎮國輔國奉國各將軍宗室覺羅文
職大學士尚書以下員外郎並員外郎品級官
以上武職都統以下參領輕車都尉佐領以上
行宗人府滿洲蒙古漢軍都統公侯伯以下參
領輕車都尉佐領以上滿漢尚書以下員外郎
員外郎品級官以上行吏部漢武職冠軍使行
鑾儀衛參將游擊行步軍統領衙門均於十日
前開送到寺由寺出示
正陽門令陪祀官齋戒前期十五日以齋戒事宜
咨呈宗人府並移内閣典籍六部理藩院都察
院内務府通政使司大理寺翰林院詹事府光
禄寺太僕寺鴻臚寺國子監欽天監太醫院及
順天府鑾儀衛八旗都統步軍統領衙門各設
齋戒牌於本署均如期齋戒恭遇
親祭致齋前期四日以致齋事宜咨内務府尚膳房
並咨呈宗人府及咨領侍衛府護軍統領一例
齋戒前期四日咨吏部轉傳齋戒各官至祀日
朝服陪祀雍正七年定前期二十五日咨兵
部奏請稽察齋戒大臣取
欽點大臣職名旗分送寺十年定大祀中祀
親詣行禮由寺前期二十五日咨左右兩翼前鋒統
領下五旗護軍統領將應齋戒之前鋒護軍各
統領參領對品之副署護軍參領等職名於十
日前開送到寺以便散給齋戒牌乾隆七年
奏準直省文職督撫以下道府以上武職將軍
都統副都統提鎮以下協領副將以上見任來
京者前期二十五日由寺咨吏兵二部轉取職
名一例齋戒又定
郊祀前期六日咨呈宗人府
上御齋宫陪祀王以下入八分公以上於齋宫門外
恭迎祀日於鋪設椶薦處祗竢九年定
皇后親饗
先蠶前期四日由寺以齋戒事宜知會内務府尚膳
房
一咨傳迎送官康熙十年定前期十日由寺咨
呈宗人府轉傳王以下宗室覺羅有頂帶官員
以上咨理藩院轉傳來京蒙古王以下有頂帶
官員以上咨吏部轉傳滿漢有頂帶官咨步軍
統領衙門轉傳京營武職不陪祀各官於祀日
朝服齊集
午門外
乘輿出入跪候迎送
一咨取執事官康熙十年定前期四十日由寺
咨呈禮部取祀前二日視牲之堂官職名祀前
二十日開列正陪具題前期十五日以視牲科
鈔行宗人府禮部又定前期十五日由寺咨
光禄寺取奉福酒福胙光禄卿二人咨領侍衛
府取接福酒福胙侍衛二人各職名送寺又
定致祭城内
壇
廟前期十日由寺咨鑾儀衛取鋪拜褥官
太廟時饗六人大祫十人
社稷壇四人
帝王廟
先師廟各二人開具職名送寺又定前期六日咨
呈禮部並咨都察院光禄寺取監視宰牲官各
職名送寺大祀
天
地於祀前一日子初刻
太廟
社稷及各中祀均於祀前一日黎明具朝服赴宰牲
亭監視雍正五年奉
旨嗣後大祭祀太常寺官不敷用移取鴻臚寺官乾
隆二年定祭
太廟前期一月由寺咨呈宗人府時饗取司爵宗室官
十有九人司帛宗室官五人覺羅官十有二人
大祫取司爵宗室官二十七人司帛宗室官九
人各職名送寺十七年定每大祀前期六日
移咨光禄寺取光禄寺卿一人監視宰牲又
定
太廟時饗後殿增司帛覺羅官四人十八年定遣官
釋奠於
先師前期二十五日由寺行國子監咨取司香帛爵
國子監官十有五人肄業生六十一人並司尊
賜福胙接福胙肄業生八人各職名送寺
親詣行禮咨取
崇聖祠司香帛爵國子監官十有五人肄業生三
十人各職名送寺
一咨傳供備各祭祀前期十日咨兵部轉行步
軍統領祀日平治
車駕經由道路設幛衢巷禁止行人咨工部張
御拜幄更衣大次豫備
齋宫
具服殿及各幄内應用器物咨鑾儀衛備盥盆帨
巾前五日咨樂部鑾儀衛陳設鹵簿導迎樂並
知會
駕詣
壇
廟時樂設而不作
還宫作樂如遇齋戒忌辰仍不作樂
南
北郊祀前二月咨内務府修理
齋宫前八日咨鑾儀衛於祀日自
神庫恭舁龍亭鳳亭設於
皇穹宇
皇乾殿
皇祇室各階下竢奉請
神位於亭舁亭至壇設亭於内壝外禮成恭送
還御仍舁亭至
神庫收貯冬至
郊祀孟春
祈榖前七日孟春
太廟時饗歲暮大祫前五日咨内務府領取本寺執事
官應服貂裘二十六件
太廟
社稷壇
帝王廟
先師之祭前十日咨鑾儀衛豫備拜褥鋪設椶薦
一咨傳啟門恭設齋戒牌銅人於
乾清門前期五日咨直班護軍統領啟
長安門
天安門
端門
午門各中門及
昭德門
中左門
後左門以便本寺官進内恭設至徹齋戒牌銅人
本寺官應進
東華門
景運門出
午門咨直班護軍統領設齋戒牌銅人於
齋宫咨領侍衛府護軍統領各知會守衛官出入
放行
閱祝版前期五日咨兵部步軍統領並知會
正陽門
大清門
天安門
端門各守衛官及直班護軍統領本寺堂屬官於
閱祝版日五鼓進内執事至時啟門祀前十日咨領
侍衛府護軍統領並咨兵部轉行步軍統領
郊祀前一日本寺堂屬官及候時官詣
乾清門祀日詣
齋宫餘祀均於祀日詣
乾清門啟奏時刻出入放行
駕詣
壇
廟經行各門均豫時啟竢前期八日咨兵部步軍統領
不陪祀官迎送
車駕有居城外者至時啟
正陽門放入前二日行直班護軍統領
郊祀前一日本寺堂屬官及候時官詣
乾清門奏
御齋宫時刻應進
長安門
午門
後左門守衛官放行乾隆四年奏準每逢城外
祭祀啟門將城内官放出城内祭祀啟門將城
外官放入由寺先期咨步軍統領衙門辦理
二十一年奉
旨嗣後凡出午門所祭
壇廟仍出午門外凡出東西門所祭
壇廟將出長安門改為出太和門由協和門熙和門出
東華門西華門
一咨傳察禁前期八日咨兵部步軍統領委官
禁止陪祀官從役不得隨進
南郊於廣利門外
祈榖於内壇門外
北郊於外壇門外
日壇於景升街牌坊外
月壇於光恒街牌坊外
帝王廟於景德街牌坊外
先師廟於成賢街牌坊外
先農壇於壇外垣門外陪祀官各下馬從役不得喧
譁
一演禮順治十六年
世祖章皇帝親閱演禮於
南郊
大享殿奉
旨徹饌時獻爵官赴位前跪叩著停止康熙十年題
準奉福酒福胙光禄寺堂官接福酒福胙侍衛
均由寺咨取各官於祀前二日黎明赴神樂署
凝禧殿演禮雍正七年
諭聞祭祀之先太常寺即於
壇
廟中演禮雖義取嫻熟禮儀實非潔齊嚴肅之道嗣後
應於何處演禮著禮部議奏欽此遵
旨議準向來各祭祀於前二日赴
天壇凝禧殿演禮前一日至祭所演禮嗣後應令執事
官均前二日演禮於凝禧殿停其前一日赴祭
所演禮乾隆元年奏準
陵寢贊禮讀祝等官禮儀殊不熟練應令掌關防郎中
於祭祀閒暇時令其輪班來京赴寺演習竢一
年後演習已熟停其來京令於該處逢三六九
日演習如常每年春秋二季著本寺堂官二人
分詣
東西陵察驗第其優劣回日奏
聞又定
太廟獻爵奠帛宗室覺羅官由寺咨呈宗人府傳於祀
前三日黎明赴神樂署凝禧殿演禮八年奏
準本寺堂官察驗贊禮郎讀祝官應會同
陵寢總理大臣公同閱驗其各官平時行走之優劣自
能深悉等第亦易於編列十一年奉
旨太常寺堂官察驗
陵寢贊禮郎讀祝等官不必每年兩次惟秋季奏一次
前往著為例十二年
諭向來祭饗
太廟獻爵奠帛用侍衛暨太常寺官朕御極後悉用宗
室人員盖因宗枝繁衍實惟
祖德所貽一氣感孚昭格尤為親切且使駿奔走執豆
籩有事為榮亦得服習禮儀陶鎔氣質意盖有在
但演習禮節太常寺實所專司宗室既非所屬未
必聽其指使嗣後每逢祭祀之期著宗人府王公
一人前往監視俾進退優嫻執事有恪以昭誠敬
欽此十八年定遣官釋奠於
先師司香奠帛獻爵以國子監官及肄業生由寺咨
取各執事人於祀前二日黎明赴神樂署凝禧
殿演禮並取國子監堂官一人監視
一朔望上香順治年間定每月朔望各
壇
廟均典守官上香行禮康熙二十四年定
傳心殿朔望以本寺寺丞一人上香行禮乾隆
七年奏準
圜丘
祈榖
方澤各壇
太廟以本寺堂官一人朔望上香行禮餘如舊例行
十年議準
太廟朔望上香改用王公一人
一庫藏蒼璧黃琮赤璧白璧藏於寺庫黃珪青
珪藏於
社稷壇神庫
天壇
祈榖壇金編鐘各十有六玉編磬各十有六
兩郊金鑪方圓各六金圓鐙十有四金方鐙十有二匏
爵五十四銀壺六勺二十藏寺庫其餘各祭器
樂器均藏於各
壇
廟神庫各設官典守
天
地壇滿五品尉各一人滿六品尉各七人漢奉祀各一
人漢祀丞各一人執事生各一人
太廟滿四品尉二人滿五品尉八人
社稷壇滿五品尉一人滿六品尉四人
日
月壇均漢奉祀執事生各一人
先農壇漢奉祀祀丞執事生各一人其餘
壇廟祠宇各委本寺漢贊禮郎司樂等官一人居守
掌管鑰直宿之事咸隸於寺
一樂舞生額設樂生一百八十人舞生三百人
執事生九十人(計五百七十人)
圜丘用樂生七十四人文武舞生各六十四人司鑪樂
舞生十有八人執事生十有二人典守金玉香
帛及司尊爵香帛執事生二十四人
雩祀用樂舞執事生亦如之
祈榖用樂生七十四人文武舞生各六十四人司鑪樂
舞生十有六人執事生十人典守金玉香帛及
司尊執事生十有二人
方澤用樂生七十四人文武舞生各六十四人司鑪樂
舞生二十四人執事生六人典守金玉香帛及
司尊爵香帛執事生三十五人
太廟大祫用樂生七十四人文武舞生各六十四人司
鑪樂舞生四人司尊爵香帛執事生四十一人
時饗增執事生二人餘如之
社稷壇樂生七十四人文武舞生各六十四人司鑪
樂舞生十人司尊執事生四人
日
月壇均樂生七十四人文武舞生各六十四人司鑪
樂舞生十有六人司尊執事生二人
帝王廟樂生七十四人文武舞生各六十四人司鑪
樂舞生十有六人司尊爵香帛執事生二十八
人
先師廟樂生五十二人文舞生三十六人
親釋奠於
先師增司尊執事生四人
先農壇樂生七十四人文武舞生各六十四人司鑪
樂舞生八人執事生八人司尊執事生二人
先蠶壇遣官司鑪樂舞生二人執事生八人司尊執
事生二人(樂生詳内務府)
太歲殿樂生七十四人文武舞生各六十四人司鑪
樂舞生二人司尊爵香帛及奉福胙接福胙執
事生十有八人
顯佑宫獻茶司香帛執事生二人
火神廟司尊香帛爵執事生各二人
礮神司尊香帛爵執事生十有二人
都城隍廟執事生四人司尊香帛爵執事生二人
東嶽廟司尊香帛爵執事生二人
先醫廟司香帛爵執事生十人
關帝廟司尊香帛爵執事生四人
昭忠祠司尊香帛爵執事生五十四人
賢良祠司尊香帛爵執事生四人
雙忠祠司尊香帛爵執事生二人各
功臣專祠各用司尊香帛爵執事生二人祗告
傳心殿司尊執事生三人凡大祀中祀各生冠用
銅頂帶用綠紬鞾用皂布服色
天壇用青
地壇用黑
日壇用赤
月壇用玉色餘均用赤武舞生用銷金百花袍樂生
文舞生均用素繪葵花補袍執事生惟執事
天
地壇服無緣飾餘均緣以黑色叚及羅祀日遇雨用雨
衣雨帽花樣如前制順治年間定樂舞各生
每名月給銀三錢九釐米三斗每斗折銀一錢
三分遇閏增給每季行戶部關支乾隆三年
諭太常寺樂舞生繋供應祭祀之人所得米雖足食
用但每月領銀三錢九釐不敷用度嗣後每人著
月給銀六錢欽此十六年奏準樂舞生袍帶交
内務府辦理其鞾帽交太常寺照例辦理十
七年奏準樂舞生袍服向例承應
太廟祭祀者十年更換一次承應各
壇廟祭祀者二十年更換一次按袍服有青赤黑玉色
之别難以通用至鞾帽並無分别其
地壇已經製造今請增皮帽布鞾一分共為二分遇有
祭祀盡可通用應自成造之年起每閱五年察
驗果有損壊者隨時更換所有換存鞾帽尚有
可用者留貯本寺以備中祀羣祀之用不堪用
者仍交内務府造辦處辦理
一内監順治初年定
太廟設首領内監一人内監二十九人
社稷壇首領内監一人内監九人康熙二十五年
傳心殿告成設首領内監二人内監八人首領内
監每名月給銀三兩米每歲十有六斛内監每
名月給銀二兩米如之分四季咨戶部關支每
名月給煤百斤每斤折銀一釐八毫炭十斤每
斤折銀五釐於季冬咨戶部關支如遇閏均按
數加增三處内監冬月司夜各給布面羊裘禦
寒
太廟内監給與十件
社稷壇
傳心殿内監各給三件
太廟
社稷壇
傳心殿共撥廚役十人晝夜看守廵邏冬月各給
布面羊裘一件均令工部關支五年更換一次
乾隆七年裁
太廟内監九人
社稷壇五人
傳心殿首領一人内監四人首領每季每名給銀
九兩米九斛内監每季每名給銀六兩米四斛
十八年定
傳心殿三處内監年例應給煤炭減半給與
一壇戶順治初年定
天
地壇各設壇戶二十人
社稷壇十有五人
日壇二十人
月壇十有七人
先農壇二十人
帝王廟設廟戶二十人
關帝廟五人
都城隍廟十人
神樂署設庫夫十人由寺咨順天府飭各縣僉
送農民充役一年更代每名月給工食銀五錢
三分各於該州縣支給惟
先農壇壇戶工食由寺支給又定本寺庫藏咨八
旗每旗委驍騎一人鑲黃正黃二旗增二名送
寺看守庫藏一年更代冬月各給羊裘一件咨
工部關支五年更換一次雍正七年建
昭忠祠設祠戶二十人十一年建
賢良祠設祠戶二十人乾隆六年奏準裁
天
地壇壇戶各二名
祈榖壇壇戶一名
日壇壇戶八名
月壇壇戶五名
帝王廟廟戶八名
都城隍廟廟戶四名
昭忠祠
賢良祠祠戶各十名
神樂署庫夫六名又定
先蠶祠設祠戶二名由順天府僉送一年更代八
年奏準
天
地壇齋宫各設夫役八名
日
月壇具服殿夫役各四名如壇廟戶例行九年奏
準
先蠶壇歸奉宸苑典守裁祠戶二名十四年奏準
看守本寺庫藏增設驍騎十名咨八旗撥送一
如前例十六年設
雙忠祠祠戶六名
一牧人隸犧牲所供芻牧洗滌之役所軍十有
九名每名月給米三斗每斗折銀一錢三分歲
給藍布二丈二寸白布一丈九尺八寸棉一斤
米於四季布棉於秋季各咨戶部關支所夫二
十七名由順天府僉送與壇廟戶同
一廚役
圜丘
祈榖
常雩
方澤之祭各用二百九十名祗告
天壇
親詣行禮用一百二十五名遣官用三十二名
地壇用三十五名
太廟每祭用二百五十五名祗告用七十二名
社稷壇春秋用一百五十九名祗告用十有二名
日壇用一百二十一名
月壇用一百四十三名
帝王廟用二百四十三名
先師廟用一百八十四名
先農壇用一百四十名
先蠶壇用一百十有七名
太歲殿用七十名
顯佑宫用二十三名
火神廟用七十八名
礮神用三十六名
都城隍廟用三十八名
東嶽廟用六十名
黑龍潭龍神廟
玉泉龍神祠各用二十四名
先醫廟用一百名
關帝廟用九十二名
昭忠祠用一百四十二名
賢良祠用四十六名
雙忠祠用二十一名各
功臣專祠各用二十一名
勤襄公祠
恪僖公祠各用三十名祗告
傳心殿用三十六名祭
后土
司工各用二十四名祭
窑神
門神同順治初年定本寺共設廚役三百五十
名以供各祭祀烹宰滌濯及陳設之役每名月
給米五斗每斗折銀一錢三分分四季咨戶部
關支大祀
天
地其廚役之執事者每名各給淨衣一襲咨工部給發
執事
祈榖壇即用冬至大祀所給淨衣不更支領雍正元
年奏準增設廚役二十名五年奏準廚役淨
衣歸太常寺辦理停止工部給𤼵乾隆元年
奏準增廚役二十名又奏準廚役淨衣向仍
前明舊制用大領闊袖短襖下用布裳今應改
為小領小袖藍絹袍各增給紅布帶一條布褲
一條其布裳不準用
一修理
壇
廟雍正元年覆準
先農壇外隙地除令壇戶耕種二頃之外餘十有五
頃每畝收銀三錢四分每年交租銀三百六十
兩收貯寺庫壇内圍牆以後有修補之處即於
此項動支將動支銀數繕册呈
覽五年奉
旨太常寺無養廉之項
先農壇地租不必為修理
先農壇之用著賞給太常寺再各處
壇
廟從前皆交與工部修理嗣後如有應行修理之處或
令太常寺會同工部官估計或即交與太常寺估計
具題修理其動用何處錢糧應於何處奏銷之處大
學士會同太常寺議奏遵
旨議準按各
壇
廟地方原繋太常寺經管嗣後各
壇
廟應大修理者由太常寺詳勘會同工部估計具題交
與大常寺官修理令該堂官不時廵察倘有草
率浮冒等弊即指名題參如該堂官徇庇容隐
一併議處其應用錢糧由工部取用工竣之日
即繕黃册具題至每逢祭祀前期小修等項仍
由太常寺詳計一年需用錢糧若干先期題請
由工部取用年終亦繕黃册具題乾隆五年
奏準修理
壇
廟若銀千兩以下之工程仍由太常寺辦理千兩以上
之工程奏交工部會同辦理六年奉
旨太常寺奏銷錢糧著交工部察覈永著為例九
年奏準修理工程銀千兩以上仍照例奏交工
部會同覈實修理其不及千兩而需土木之功
者亦咨工部委官會同修理至糊飾塗塈仍由
寺承辦遇有應修之處由寺委官確估支領工
部庫銀興修工竣隨分晰造報並取隨工察驗
官印結逐案送部覈銷十年奏準
天壇
地壇齋宫著交内務府修理
一修理器物順治年間定各祭祀需用祭器收
貯
神庫本寺官時行稽察如有損壊即知會工部修
理其所用瓷器不敷咨工部轉行該省豫期照
式燒造所用樂器定於每祀前一月咨工部修
理雍正五年定祀前修理樂器歸太常寺辦
理於領取工部歲修銀内支銷乾隆八年奏
準
太廟樂器十年一次修補各
壇
廟樂器二十年一次修補
一救護月食康熙七年定各官於本寺衙門行
禮其齊集行禮各儀仍由禮部鴻臚寺掌行
一屬官升除康熙四十年奉
旨贊禮郎員闕嗣後著該旗將護軍校驍騎校護軍令
其唱贊選聲音宏亮者具奏雍正元年奏準
盛京禮部贊禮郎讀祝官員闕請將庫使一并簡
選錄用七年奏準本寺贊禮郎讀祝官員闕
請照
盛京禮部之例著庫使一并與選又奏準滿所
牧所副在任五年稱職由寺保題交該旗以應
升之官用如屬平常奏明撥回本旗倘有疎忽
即行題參十年奉
旨太常寺滿寺丞員闕交與該堂官於應升人員内簡
選熟練之人引見十二年奏準犧牲所裁滿所副
一人增漢所牧一人協同辦理所務並委博士
五日一次赴所點驗該堂官仍不時稽察如有
侵蝕錢糧及洗滌失宜之處即行參究該堂官
徇庇容隐一并議處所牧如果實心辦事三年
(今改五年)後出具考語咨吏部具題議敘十三年
奏準本寺庫使三年任滿請照戶工二部之例
暫停考試仍留三年果能勤慎辦事遇本寺筆
帖式員闕按次題補如行走怠惰即行咨革嗣
後新用庫使以補官日為始五年期滿分别等
第照例考覈乾隆元年奏準
盛京禮部贊禮郎讀祝官六年期滿由寺行文詢
問若願來京者準其與
陵寢之贊禮郎讀祝官一例轉用本寺贊禮郎讀祝官
如願在
盛京者仍留本處二年奏準舉人貢生一體簡
選贊禮讀祝等官二十年奉
旨向來簡選贊禮郎等官新滿洲烏喇齊等皆不與
伊等國語純熟字音準切將伊等簡選尚屬合宜
著交該衙門嗣後簡選贊禮郎等官將東三省新
滿洲烏喇齊一并簡選二十一年覆準嗣後簡
選贊禮郎凡文武官及生監官學生皆準與選
其所選之文武官仍兼原任行走
一支銷每年各祭祀需用物價及雜項支給並
陵寢移取備供祭物由寺行戶部歲支銀五千兩存貯
寺庫臨期逐項支用本寺徵收各
壇草價銀五百一十兩及牲牢倒斃變價銀均歸入正
額貯庫每歲夏季總計一歲祭祀備物及雜項
支給為一册
陵寢祭祀之費為一册詳載用過及見存銀數並聲明
餘銀存庫入次年正額報銷各具題以
聞並造具清册送河南道刷卷
欽定大清會典則例卷一百五十二
