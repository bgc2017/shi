名臣經濟錄卷二十
明黃訓編
戶部(圖志)(田土)(賦役)
北直隸圖叙(桂萼)
北直隸古冀州地京師即金元舊都也扆山帶海有金
湯之固真定以北至於永平關口不下百十而居庸紫
荆山海(俱關)喜峰古北黃花鎮(俱口子在順天府東北境)險阨尤著故
薊州(順天府屬)保定重兵屯焉山後諸州(自宣府東南至遼陽俱是)故我
大寧都司地也自國家棄以與敵(今朵顔三衛是)則居庸之外
所恃以為藩籬者宣府耳廣平以南四方水陸畢會于
臨清(山東屬州)轉漕京師輻輳而進若天津又海運通衢也
(國初江南糧運俱從海道今廢惟薊州運道猶通)河間真定保定之間多達兵
營塢其人性獷難馴且東安霸州武清(俱順天府屬)而東野
曠人稀奸宄伏匿頗基腹心之患迤山一帶則樵採耕
牧之利居多奸人每竄其中有司病之蓋賦繁民困戶
口流亡雖畿甸同風而順天之馬政(寄養馬疋)河間之水潦
患尤烈焉
戶口
戶四十一萬八千七百八十九口三百四十一萬三
千二百五十四
錢糧
夏秋二稅共米麥六十萬一千一百五十二石絲二
百二十四斤絹四萬五千一百三十五疋綿花一十
萬三千七百四十八斤鈔九貫馬草八百七十三萬
七千二百八十四束
長蘆鹽運司額辦大引折小引鹽十八萬八百七引
南直隸圖叙(桂萼)
南直隸古揚州地南京即六朝舊都也我祖宗創業實
基於此然江限南北古今恃為天險江北則徐穎二州
(鳳陽府屬)地跨中原瓜連數省並稱雄鎮故淮安特建兵府
(漕運衙門)守以文武重職雖職司轉運亦示控扼之勢焉江
南則安慶當長江委流西控全楚(江西湖廣俱楚地)為江表門
戶沿海兵戎本以備倭而崇明常熟(俱蘇州府屬縣)之民間作
弗靖與江洋一帶出没波濤肆行剽劫者不可勝數故
今江防海備其重一也若廬州則民習遊惰地不盡利
鳳陽習俗本同加以高墻留守之冗費故皆易以告饑
蘇(蘇州)松(松江)則田賦不均供億日困豐沛(俱徐州屬縣)之間濁
河泛濫幾淪魚鼈轉餉既艱民亦凋瘵蓋水患莫甚於
斯者也徽州多山少田民逐末利風俗用偷池州在山
麓江滸軍民統理不一寇盗因以竄匿鎮江則當京口
之衝鑿山圍水海潮出没土田歲易處(謂山田多荒白圩田多&KR1296;江)
民勞甚矣
戶口
戶一百九十六萬二千八百一十八口九百九十六
萬七千四百三十九
錢糧
夏秋二稅共米麥五百九十九萬五千三百四十石
(里即至萊之海倉復入北海以其自膠抵萊故又名膠萊元時所濬以避迤東海道數千里之險者)蓋嘗
治閘(故蹟在迤北新河店海潮所通自此至海止八十里)以達安東(衛名在青州東南境)則
避開洋之險宜亦有可講者
戶口
戶七十七萬五百五十口六百七十五萬九千六百
七十五
錢糧
夏秋二稅共米麥二百八十五萬一千一百一十九
石絲二千一百一十斤絹五萬四千九百九十疋綿
花五萬二千四百四十九斤馬草三百八十一萬四
千二百九十束
鹽運司額辦大引鹽一十四萬五千六百一十四引
山西圖叙(桂萼)
山西古冀州地背臨朔易(沙漠是)表裡河山蓋有倚挹中
州之勢焉忻代(二州俱太原府屬)以北敵數内侵故大同特設
征鎮與延綏(在大同西)宣府(在大同東南)互為聲援鴈門偏頭寧
武(三關並在太原北境)並置關戍雖烽火之警不殊而河套為最
急且保德河曲(保德州河曲縣俱太原府屬)之間與敵僅隔一河(黃河)
稍或撤備則門庭皆勍敵矣若蔚州(大同府屬)之鑛徒臨晉
(平陽府屬縣)之屯卒(藩府屯軍)潞城(潞州屬縣)之逋民並以山谷阻深
乘時抄暴要亦不足屯結也然邊餉既廣宗室彌蕃一
切供輸自歲賦之外皆仰給河東之鹽課三晉之民勞
悴甚矣而邊卒方且呌呶待哺帥臣號令為之不行此
則積習流弊非漸圖之不可也
戶口
戶互十八萬九千九百五十九口五百八萬四千一
十五
錢糧
夏秋二税共米麥二百二十七萬四千二十二石絲
五十斤絹四千七百七十七疋馬草三百五十四萬
四千八百五十束
鹽運司額辦引四十二萬引
陜西圖叙(桂萼)
陜西古雍州地山河四塞形勝甲於天下然平凉固原
(平凉屬州)一帶畜牧蕃滋外乏屏蔽敵騎漸已侵入鞏(鞏昌)鳳
(鳳翔)之墟若延(延安)慶(慶陽)則原野蕭條兵亦精勁寧夏則跨
有賀蘭山黃河之險敵難馳驟故為備差易蓋本朝開
拓以來受䧏故城(唐張仁愿嘗築三受䧏城于河外以禦敵)久棄不守自移
鎮榆林(延綏鎮城)河套(延安北境是)盡為敵有烽火遂達於内郡
矣甘(甘州)凉(凉州)以西左番(西番)右達(北番)而肅州尤孤故土魯
番(在肅州西北二千餘里)輒肆侵犯以為河西憂洮岷西寧則地
入西羌(西番)實與四川同患苦且伊布勒(北敵小王子枝將)以殘
孽竄居西海(在西寧西境)番人漸以南徙(今松潘□腊方是)國家既
失茶馬之利(每歲番人獻馬易茶頗資其利)而逋盗生齒日繁則西境
腹心之禍也若漢中之襟喉巴蜀潼關(在西安府東南)之保障
全陜並稱重地而險者在我矣然所在罄力以供邊奉
宗室而平凉尤甚閭閻愁苦又何加焉
戶口
戶三十六萬二千五十一口三百九十三萬四千一
百七十六
錢糧
夏秋二稅共米麥一百九十二萬九千五十七石絲
綿三百六斤絹九千二百一十八疋綿花一萬七千
一百七十二斤布一十二萬八千七百七十疋馬草
一百五十一萬四千七百四十九束
河南圖叙(桂萼)
河南古豫州地閫閾中夏四方輳進蓋彰德則控河北
(今北直隸是)嵩洛以蔽山南(今陜西南境是)南陽汝寧直走襄黃(襄陽)
(黃州俱湖廣屬府)之郊而開封則其都會也由開封以泝衛河
可以漕山東沿汴泗可以漕淮故言形勝者次關陜焉
然分建宗親班禄無藝以今計之歲賦幾至百萬民亦
勞矣且歸睢陳州(二州俱開封府屬)一帶地兼數省統轄非一
奸人常藉以首難勦捕則潰四出禍延他境彰德道出
趙(山西)魏(北直隸)之間軍民左右屬盗雖歛跡而牽制之患
實與歸德同若考七郡之地山水環護民物茂實則汝
寧為優鑄山獵野依憑險固強弓利弩出乎其間則河
洛(河南)為著然土地未闢教令未馴非課農宣化加意拊
循則寇賊劫奪之禍歲不免矣
戶口
戶五十八萬九千二百九十六口五百一十六萬六
千一百七
錢糧
夏秋二稅共米麥二百四十一萬四千四百七十七
石絲三十五萬三千六百四十三兩絹九千九百五
十九疋綿花三百四十二斤馬草二百二十八萬八
千七百五十四束
浙江圖叙(桂萼)
浙江古揚州地崇山巨浸所在限隔然嘉(嘉興)湖(湖州)與江
淮相表裡嚴(嚴州)衢(衢州)以徽(直隸徽州府)饒(江西饒州府)為郛郭左
信郡(江西廣信府)右閩關(福建北境)大海東蟠繞出淮(淮安)揚(揚州)之
境斯固四通八達之區也安吉長興(安吉州長興縣俱屬嘉興府)以
西本山越巢窟界在廣德(直隷州)之間上無兼轄之司訟
獄繁興頗號難治嘉湖寧(寧波)紹(紹興)四郡則震澤(今太湖是)東
海之所經也淜衝淤壅大遺三農之害而鹽徒(嘉興易通舟楫)
(故私鹽尤多)之患次之處州之民多依山盗鑛動至數千持
之則激緩復馳縱慶元(處州屬縣)松溪(福建屬縣與處州接界)一帶歲
被侵暴温(温州)台(台州)並海而南信宿(再宿)達於福寧(福建屬州)估
客良便之然不能不防他寇也若倭夷奉珍入貢則風
帆直至寧波突至倏來黠詐叵測先事而備其在定海
(寧波屬縣即夷舟所從入)乎
戶口
戶一百二十四萬二千一百三十五口四百五十二
萬五千四百七十一
錢糧
夏秋二稅共米麥二百五十一萬二百九十九石絲
綿并絲二百七十萬四千二百七十兩絹三千五百
七十四疋布九疋鈔五萬一千二百九十三錠馬草
八十七萬四千四百九十一包鹽運司額辦鹽四十
四萬四千七百六十九引
江西圖敘(桂萼)
江西古揚州地當吳(南直隸)楚(湖廣)閩(福建)粤(廣東)之交險阻既
分形勢自弱安危輕重常視四方若保境和民則九江
獨據上流牽制沿江州郡且密邇南康濱臨巨湖(鄱陽湖)
盗舟四出不可無備南(南安)贛(贛州)之間則汀漳(汀洲漳州俱福建屬)
(府)雄韶(南雄韶州俱廣東屬府)諸山會焉連州跨境林谷茂密盗
賊之興斯為淵藪故設巡撫重職提師以臨之袁州地
逼長沙(湖廣屬府)逋民客戶頗難譏察而南昌建昌饒州宗
室固在民疲供億視臨(臨江)瑞(瑞州)信(廣信)撫(撫州)諸郡殆有加
焉故凡江西之民樸質儉苦有憂勤之思弘治以來賦
役漸繁土著之民少壯者多不務穡事出營四方至棄
妻子不顧而禮俗日壊惡少間出矣
戶口
戶一百三十六萬三千六百二十九口六百五十四
萬九千八百
錢糧
夏秋二稅共米麥二百六十一萬六千六石絲八千
二百三斤絹一萬一千五百一十六疋布一千三百
四十一疋鈔九千九百七十九錠
湖廣圖敘(桂萼)
湖廣古荆州地襄(襄陽)鄧(今河南鄧州即襄陽比境)抗其頭顱蘄(黃州府屬)
(州)黃(黃州)引其肘腋江陵(荆州)制其腰腹伸膝南向亦足以
雄視諸州矣若鄖陽之保商陜(陜西河南交界地方)郴(郴州)桂(本州桂陽)
(縣)之跨閩(福建)粤(廣東)辰(辰州)沅(辰州府屬州)之捍蔽雲貴大江中
貫五溪(在常德辰州地方)外錯荆楚阨塞斯其備焉蓋二儀效
靈山川獻秀故王氣獨鍾於潛邸然襟江帶湖所至民
罹水患寇盗亦復乘之過此則永州寳慶之間謹備苗
夷而已矧宗藩棋布歲賦實繁楚俗慓輕鮮思積聚於
是四方流民失業者多赴焉故其民率啙(音子偷惰之意)窳而難
治谿洞諸蠻(施州及永保所屬地方是)本以漢法羈縻差易馴擾惟
永順保靖世席富強每爭奪獲罪輒假戰功自贖奸謀
徧構驕横滋萌朝議不明猥加徵發使遠方之民坐困
且久而玩敵將貽異日之憂謂宜定令母輒輕發斯則
善矣
戶口
戶五十三萬一千六百八十六口四百二十三萬三
千五百九十
錢糧
夏秋二稅共米麥豆芝麻二百一十六萬七千五百
五十九石絹二萬七千九百七十七疋布七百五十
疋鈔一百七十五貫
四川圖敘(桂萼)
四川古梁州地劔閣(即劔門闕在保寧北境)表雲棧之固瞿塘(峽名)
(在䕫州城東)鎻巴峽之流界以番族(西番)阻以蠻部(東川烏蒙烏撒芒部)
(是)山水襟束自相藩籬故奸雄割據則盗兵不敢西窺
地饒而險阨備也然奸宄内作懸車束馬勢不相及有
難猝定者矣况上列親藩重兵外戍諸所供饋咸取給
焉且松潘以孤城介在番域而寄咽喉于龍州(宣撫司)千
里轉運輒為番蠻所遮斯則巴西之隠禍也烏撒芒部
(即鎮雄府)諸夷(四夷民府)雖犬牙形格仰我鼻息然内相黨結數
啟兵釁且於敘(叙州)瀘(瀘州)有唇齒之重要在因俗撫綏攜
其私黨而已乃若碉門(地名天全六番招討司治)之臂視諸番播州
(宣慰司)之富藏四省(播州地方與湖廣雲貴俱鄰接)殆與蜀相為盛衰者
焉建昌六衛僻處西徼自為奥區民夷安業非所憂矣
戶口
戶一十六萬四千一百一十九口二百一十萬四千
二百七十
錢糧
夏秋二稅共米麥一百二萬六千六百六十九石絲
六千三百三十三斤綿花七萬二千八百五十一斤
提舉司并龍州等衛所額辦本折色小引鹽十萬九
千一百七十七引
福建圖敘(桂萼)
福建古閩越地以温處衢(温州處州衢州俱浙江屬府)信(江西廣信府)為
北藩建昌南贛(建昌南安贛州俱江西屬府)為右壁惠潮(惠州潮州俱廣東屬)
(府)為外戶海為門封壤促甚而重關内阻溪山秀美民
用以和然處(浙江處州府)人輙用盗鑛流入政和壽寧(俱建寧府)
(屬縣)之境大為患害古田(福州府屬縣)福寧一帶本竊魚鹽之
利山谷䆳深逋盗每憑之而嘯聚但不常出也濱海上
下外遏倭寇之流近通琉球之貢不為要害而海物互
市妖孽荐興(通番海賊不時出没)則漳浦龍溪之民居多且汀(汀州)
漳(漳州)之山尤廣人跡罕到獨與贛州聲勢相通提督兵
備實交治之而永春安溪(俱泉州府屬縣)沙尤(俱延平府屬縣)之間則
屬之捕盗官矣(四縣交界地方出盗頗多)蓋簡僻莫如邵武囂訟莫
如漳州土沃民稀耕稼兵燹不加則八郡一也
戶口
戶五十萬九千二百口二百八萬二千六百七十七
錢糧
夏秋二稅共米麥八十八萬三千一百一十五石絲
綿一百九十四兩絹六百疋苧六十五斤鈔一萬七
百七十九錠
鹽運司額辦鹽價八千八百七十八兩
廣東圖叙(桂萼)
廣東古百粤地蓋五嶺之外號為樂土由雄(南雄)連(連州廣州)
(府屬)可以向荆吳(湖廣江西是)由惠(惠州)潮(潮州)可以制閩越(福建是)
由高(高州)廉(廉州)可以控交桂(交趾廣西是)而形勝亦寓焉濱海
一帶島夷之國數十雖時時出没要其志在貿易非盗
邊也然諸郡之民恃山海之利四體不勤惟務剽掠有
力則私通番船(託名通番因而行劫海上)無事則挺身為盗桴鼓之
警彌滿山谷凡以良民困於徵求通山之禁(齎送鹽米入山通盜)
(者謂之通山)教治不修而大征數舉之過也且密邇蒼梧(廣西)
(梧州府)征蠻幕府在焉(總鎮兩廣太監總兵都御史俱住劄于此)軍旅之興殆
無寧歲兵粮供饋咸以待乏况地産珠池在廉(廉州境内)番
物駢集本民用所興而内使數來采辦民反病之故外
負富饒之名而内實貧困者廣東是也
戶口
戶四十八萬三千三百八十口一百九十七萬八千
二十二
錢糧
夏秋二稅共米麥一百一萬七千七百七十二石
廣東海北二鹽課提舉司本折色鹽價并引價共二
萬七千二百八十兩
廣西圖叙(桂萼)
廣西古百粤地當嶺南右偏三江(府江左江右江)襟帶提封甚
廣然内給藩封外困邊圍而風壤氣習又視廣東特異
如府江綿亘八百里則已半為苖夷所有阻兵江道肆
為寇竊不但古田荔浦數縣(俱桂林府屬)苦其蠶食而已潯
州則大藤峽跨在黔鬱二江(俱在潯州境内)之間諸蠻巢穴在
焉剽掠四出急則投竄雖有上隆州(田寧府屬)五屯所(在梧州府)
(藤縣境内)扼其咽吭不足制也若興安(桂林府屬縣)西延六峒(在興)
(安境内)與武岡陽岡(湖廣屬州)接壤猺實據之是為桂林北境
之患柳(柳州)慶(慶遠)以西則八寨(在柳州境)號為盜區洛容懷遠
(俱柳州屬縣)並罹毒而賓州(柳州府屬)其襟喉矣然右江一帶惟
岑氏(今思恩田寧泗城各土官俱是)最強思恩既已殘破則泗城猶嬰
樊之虎計非削弱不可也且南控遏兩江坐躡交阯(自南)
(寧太平西南入約十餘里)桂筦保障或者其在是乎
戶口
戶一十八萬六千九十口一百五萬四千七百六十
七
錢糧
夏秋二稅共米麥四十三萬一千三百五十九石鈔
二百四錠
雲南圖叙(桂萼)
雲南古梁州裔境地崇岡&KR1005;嵲激澗縈紆城郭人民夷
居十七時恬則蜂屯蟻聚有事則獸駭禽奔蓋人自為
險勢難統一者也必知其領要則雲南臨安大理永昌
鶴慶楚雄頗號沃壤然元(元江)安(臨安)路納交阯金(金齒司後改設)
(永昌軍民府)騰(騰衝)地擁諸甸瀾滄聯絡寧(永寧)麗(麗江)曲靖彈壓
烏蠻(四川烏撒烏蒙等府是)王公設險於斯要矣而土酋大者元
江武定景東麗江小者桃安北勝鄧川霑益(鄧川屬大理霑益屬)
(曲靖俱州)並以兵力稱桀向背靡常盖自麓川難夷(正統間土酋任)
(思發以麗川叛嘗發兵討之)滇境粗安則沐氏(黔國公)世與有力焉惟
尋甸一帶風土絶異兵衛漸疎故諸羅(武定東川等族俱羅夷)構
釁相尋而本邦孟密亦恃其險遠至今不聞悔過咎在
撫綏失策本無措置可言然滇南北向中州必假道貴
(貴州)陽而後進稍值兵梗坐令隔絶則滇池之達馬湖(四川)
(屬府)武定之達建昌(四川行都司屬衛)川陸具存久而榛塞在今
日所宜亟講而萬里投宦𩔖難得人則夷情蠢動未為
無故此尤不可不慎也
戶口
戶一十三萬二千九百五十八口一百四十三萬三
千一百一十
錢糧
夏秋二稅共米麥一十四萬五百八十八石
黑白等鹽并額辦本折色小引鹽五萬六千九百六
十五引
貴州圖敘(桂萼)
貴州古西南夷羅施鬼國地地里蠻夷並同滇境(雲南)而
山箐峭深地瘠寡利夷性猾詐殆有甚焉故泗州(廣西土官)
(衙門)恣其狼吞伺竊外戶則守在永寧(州名)茫部(今鎮雄府)盤據
廣土蹲伏北藩則憂先畢節若思南石阡銅仁數郡界
在鎮筸(鎮遠筸子埤俱長官司隸湖廣)西播(西陽宣撫司播州宣慰司俱隸四川)夷峒之
間鴟張豕突(諸夷常突出數郡寇掠)貽患實深况地雜東川烏蒙
諸部(俱四川軍民府)師旅繹騷每與川湖(四川湖廣)同其災害而軍
民歲計又大半仰給於二省兵荒交值時有弗繼之憂
且水西普安凱里(即土官地方)諸酋富甲他夷地連肘腋逞
奸首禍患豈一朝故知梟獍之資不忘格鬭而爭強奪
職乃其兵端焉然夷人自相翦伐貴在因俗以時撫定
不足煩國家力也
戶口
戶四萬五千三百五口二十三萬一千三百六十五
錢糧
夏秋二稅共米麥四萬七千六百九十七石洞蠻蓆
布二百五十九條
論井田(李堂)
井田之不可不行不待言矣國家建制立法師範帝王
大綱正而萬目舉豈獨未嘗議及哉時也勢也惟遜志
先生斷以為可行世人疑之而不以為變盖以天下之
人皆大公至正之人而又值大同之世也使若横渠張
子之嘗試假之職任於北方平原易地行之一郡一邑
則施為之方經度之制績用之成可推矣柰何有志未
就之恨猶夫人也當時王叔英先生亦每與之辨論尤
切嘗奏請行限田之法其言曰井田之法固難猝行惟
均田之法限田之制宜可行今日議者必以奪富民之
田為貧民之業貧者可生而富民則怨殊不知富者當
損貧民當益合天道虧盈益謙之公不可忌怨者而忌
貧之民怨者多也而當時亦不能行惜哉雖然欲行均
田必懲吞併富民之田本貧民之業也衣食不充公私
逼迫勢必盡入富豪而後巳議者欲官為給借以取息
入於官庶為兩便之一免負民之揭借革富家之專恣
又或阻以青苗之紛利害者豈天之生民終無術以均
之耶孔子曰為政在人其人存則其政舉孟子曰豪傑
之士雖無文王猶興不忍人之政固生於不忍人之心
何疑也耶
論均田(羅欽順)
井田勢不可復限田勢未易行天下之田雖未能盡均
然亦當求所以處之之術不然養民之職無時而舉矣
今自兩淮南北西極漢沔大率土曠人稀地有餘地而
江浙之民特為蕃庶往往無田可耕於此有以處之其
所濟亦不少矣以佚道使民雖勞不怨學道愛人之君
子豈無念及於此者乎然漢之晁錯得行其策於塞下
宋之陳靖不得行其說於京西則係乎上之人明與斷
何如耳(困知志)
與友人論井田書(方孝孺)
僕向者僣不自量竊傷三代聖人公天下之大典墜地
已久見今國家法立令行實足以乘勢有為舉而措之
無所難者故著論井田之事可復不疑僕雖不才亦嘗
三思之而熟究之非偶為是誇談也然每患有志者寡
無與講明之者始見吾子行淳貌古心獨慕焉以為可
語斯事故出而示之意吾子異於流俗人今吾子乃不
察其道而横為異詞以非之謂不可行於此今流俗之
人常言僕耳聽之而幾聵者也吾子安取而陳之哉且人
之言曰古法有不可行於今者若井田是也斯言甚惑
也古之時席地而食手掬而飲㰱血而㗖毛衣皮而寢
革為巢為窟以相安拍手鼓腹以為樂此其不得已也
固不若後世宫室鍾鼓服食器用之美且適也若此者
非惟不可行亦不必行以其非中制也若井田者更三
四聖人而始大備酌古今之中盡裁成之理生民之鉅
方禮義之所由立也古者之世富庶勝於今風俗美於
今上下親洽過於今國之盛強且久過於今曷為而不
可行哉人又言曰禹之洪水桀紂之暴人民稀少故田
可均夫古之時人民之衆後世莫及井田雖未行而其
端已見矣桀紂之暴非若秦隋之糜爛其民也湯武誅
其君而已非若戰國秦漢之際殺人盈城野民何為少
哉今天下喪亂之餘不及承平十分之一故均田之行
莫便於此時而吾子乃援王莽嘗行證之以為不可益
謬矣且王莽之亂非為井田也欺漢家之老母而奪其
璽稱制於海内海内之人憤怒思剖其心而食之故因
變奮起使王莽不行井田海内亦亂莽亦誅死於井田
何有哉吾子又謂漢唐不行今欲行之難矣尤非知本
之論也漢唐不行者非不可行也未嘗行也漢高祖之
世可行而時無其人也唐太宗有志於三代之盛而魏
徵之流未知先後不能輔之以成大業孰謂不可行也
流俗之末不可行之者以吳越言之山溪險絶而人民
稠也夫山之地雖成周之世亦用貢法而豈強欲堙卑
夷高以盡井裁但使人人有田各有公田通力趨事相
救相䘏不失先王之意則可矣而江漢以北平壤千里
畫而井之甚易為力也東海有魚曰鯤身如丘山動則
雷震游則濤湧橋井之蛙未嘗識也伸其股而自詫曰
東海寧大於井乎鯤魚之大孰若吾股乎今未知天下
之故而曰井田不可行者是橋井之蛙之𩔖也且僕鄙
固之意以為不行井田不足以行仁義者非虚語也仁
義之行貴人得其所今富貧不同富者之威上足以持
公府之柄下足以鉗小民之財公家有散於小民小民
未必得也上有取於富家者則小民已代輸之矣富者
益富貧者益貧二者皆亂之本也或難僕以為陳涉韓
信非有陶朱之富而豈富者為亂哉以此論井田疎矣
是殆不然井田之行則四海無閒民而又有政令以申
之德禮以化之鄉胥里師之教不絶乎耳苛取暴征之
法不及乎身何苦而亂乎使陳涉韓信有一㕓之宅一
區之田不仰於人則且終身為南畆之民何暇反乎故
曰井田之廢亂之所生也欲行仁義者必自井田始吾
子欲舍井田而行仁義猶無釜炊雖愚婦知其不可不
以井田為治士大夫安之豈智顧不如愚婦哉抑習俗
之移人也俗之降衰日趨而日下特立而不變者惟豪
傑之士能之吾子儼然在縉紳之列不務明聖人之道
以淑來者而非先王之制甚為吾子不取也僕訥不善
為詞性頗質不喜人為媚故且以告吾子孟子不云乎
不直則道不見然則僕亦非過也將以明道也吾子倘
有疑於心當以見教僕尚能終其說
制民之産一(丘濬)
臣按井田既廢之後田不在官而在民是以貧富不均
一時識治體者咸慨古法之善而卒無可復之理於是
有限田之議均田之制口分世業之法然皆議之而不
果行行之而不能久何也其為法雖各有可取然不免
拂人情而不宜於土俗可以暫而不可以常也終不若
聽民自便之為得也必不得已創為之制必也因其己
然之俗而立為未然之限不追咎其既往而惟限其制
於將來庶幾可乎臣請斷以一年為限如自今年正月
以前其民家所有之田雖多至百頃官府亦不之問惟
自今年正月以後一丁惟許占田一頃(餘數不許過五十畆)於是
以丁配田因而定為差役之法丁多田少者許買足其
數丁田相當則不許再買買者沒入之其丁少田多者
在吾未立限之前不復追究自立限以後惟許其鬻賣
有增買者并削其所有(民家生子將成丁者即許預買以俟其成)以田一頃
配人一丁當一夫差役其田多丁少之家以田配丁足
數之外以人二丁視田一頃當一夫差役量應力役之
征(貧者出力)若乃田多人少之處每丁或餘三五十畆或至
一二頃人多田少之處每丁或止四五十畆七八十畆
隨其多寡盡其數以分配之外又因而為仕宦優免之
法因官品崇卑量為優免惟不配丁納糧如故其人已
死優及子孫以寓世禄之意(如京官三品以上免四頃五品以上三頃七品以上)
(二頃九品以上一頃外官則逓减之無田者准田免丁惟不配丁納糧如故)立為一定之限
以為一代之制名曰配丁田法既不奪民之所有則有
田者惟恐子孫不多而無匿丁不報者矣不惟民有常
産而無甚貧甚富之不均而官之差役亦有驗丁驗糧
之可據矣行之數十年官有限制富者不復買田興廢
無常而富室不無鬻産田直日賤而民産日均雖井田
之制不可猝復而兼并之患日以漸消矣臣愚偶有所
見不知可否敢以為獻惟聖明下其議於有司俾究竟
以聞
制民之産二(丘濬)
臣按井田之制雖不可行而溝洫之制則不可廢但不
可泥其陳迹必欲一一如古人之制爾今京畿之地地
勢平衍率多洿下有數日之雨即便渰沒不必霖潦之
久輒有害稼之苦農夫終歲勤苦盻盻然而望此麥禾
以為一年衣食之計賦役之需垂成而不得者多矣良
可憫也北方地經霜雪不甚懼旱惟水潦之是懼十歲
之間旱者什一二而潦恒至六七也為今之計莫若少
倣遂人之制每郡以境中河水為主(如保定之白溝真定滹沱河之𩔖)
又隨地勢各為大溝廣一丈以上者以達於大河又各
隨地勢各開小溝廣四五尺以上者以達於大溝(大溝地官)
(用錢償小溝地所近田主償其直)又各隨地勢開細溝廣二三尺以上
者委曲以達於小溝其大溝則官府為之小溝則合有
田者共為之細溝則人各自為於其田每歲二月以後
官府遣人督其開挑而又時常巡視不使淤塞如此則
旬月以上之雨下流盈溢或未必得其消涸若夫旬日
之間縱有霖雨亦不能為害矣朝廷於此又遣治水之
官疎通大河使無壅滯又於夾河兩岸築為長堤高一
二丈許(如河身二丈兩旁各二丈許空地以容)則衆溝之水皆有所歸不
至溢出而田禾無渰沒之苦生民亨收成之利矣是亦
王政之一端也惟聖明留意下有司議可否而推行其
法於天下
貢賦之常膚見(胡世寧)
是篇所論雖詳而所處未見悉當蓋三代而下取民之制莫
善於唐之租庸調以其民有常産而國有常賦也至於
歲貢之物出於州府所市其價視絹之上下無過五十
疋有加配則以代租賦太宗又詔當州所産則充庭實
不許踰境外求考其所貢不過藥物食用真得古人授
田制賦任土作貢之義後經離亂戶口消耗田不常授
而丁賦日重又被藩鎮剥削貢獻無藝民不能堪楊炎
因而奏立兩税之法雖一時區處節目或未周要亦常
時救弊之宜有不可少也嗣是立國者不能當平定之
初復古授田之制誠為可惜若當中葉民生既繁民賦
既定之後而欲驟變兩税復古授田誠非易事也但今
田賦之弊江南則等則多端而里胥飛走之弊𤨏碎難
革其間等重租官田或因前代舊額或係國初抄没罪
人之田小民盡刀耕種不彀辦糧事窮急迫多作民田
出賣遺糧在戶賠納不起多致逃竄負累里甲攤税之
苦有如唐李渤所言者江北近京之地則富強之家開
墾田土多不認糧惟是小民原額舊田始有糧稅至於
畆數所在闊狹亦甚不同有此不均致民貧者愈貧而
漸至逃亡不能出賦富者愈富而日肆兼併不肯加賦
識者謂宜立權時救弊之法通行天下田畆各以本州
縣為率而均一其税不必更分多則其田數廣狹不均
亦宜各縣丈量而均一之其若北方土曠收薄之處及
南方或有邊江沙磧山岡易旱之鄉則宜倣古人上田
一夫百畆中田二百畆下田三百畆之意而量寬其畆
或令加半或人倍折或三倍折與亦不為過至於朝廷
歲燕享服食器用之不可缺者計除每歲關市山澤之
征勾用若干外餘所不足則宜均𣲖州縣仍照戶計貧
富令里甲出銀而市貢之然既當論土地出産而不可
取有於無責多於少又當論道里遠近而不可捨近求
遠捨易求難至於額外無名之科率及中使得預因而
詐害之弊又宜痛革之則貢賦有常而民得蘇矣或以
田賦舊額變更為嫌者查得永樂十三年勅諭許令官
田抛荒無人肯佃者照依民田例起科又查得蘇州官
田原額尤重宣德年間曾因知府况鍾之奏而量為减
輕是皆不以舊制為拘也況今不議减而議均有何不
可昔在五代吳越王時江南之田畆税三斗宋太宗後
因王永之言以為畆税一斗天下通法槩令減輕故宋
民感宋恩德深入骨髓雖以南渡衰弱之後而猶為之
力耕血戰以抗強敵而立社稷者百數十年豈有今日
聖明在上而宋太宗之事不可為也元主中夏縱強凌
弱小民含冤無所控訴故天命我太祖出為民主首以
抑強扶弱愛恤小民為事故當羣雄角逐時而民心先
歸四海平定之日而民戴愈固以立我今日千萬年之
基端在乎此今欲均税以蘇民困則我太祖高皇帝愛
恤小民之遺意也又何不可在昔聖王行仁政必以均
貧富分井授田為急後世井田之制猝難行而因議為
均田限田之法今均田限田亦難驟行而惟均其田賦
又何不可之有況貧戶逃竄糧累無干之里甲賠納又
孰若均派有田之家分納為當也然此事廷臣皆知無
肯言者蓋因富民糧輕之家多是朝士親識而各人為
國之心不勝其私黨之念故也況此均派之法富民增
賦無幾而貧戶得減數多是私怨之人不勝感戴之衆
亦何憚而不為之哉
近年又有奸民通同里書推收匿糧之弊負累糧里
賠納不可不革如一都某戶將糧三石開付二都另
立子戶止收一石丢下二石趙甲賣田推糧五斗與
錢一戶納止收二斗丢糧三斗之𩔖是也
名臣經濟錄卷二十
