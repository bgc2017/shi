欽定四庫全書
續後漢書卷五十九元郝經撰
列傳第五十六
吳臣
朱治(子才)朱然(子施績)吕範朱桓
謹案此卷傳文全闕止存議贊
議曰朱治吕範以勲舊重朱然朱桓以膽勇稱皆隐然敵
國有古大將之風施績沉鷙明略將領有餘峻綝之亂
懼為魏乘召漢人使兼并而為之應雖卒不行可謂有
撥亂反正之志矣權謂吕範忠篤亮直可方吳漢終以
大司馬處之官人以才而不以舊所以能成霸業也
贊曰天分鼎裂鷙搏狼抗成霸安疆式資良將形勢深
阻江山沉雄勢常北向以守為攻舟楫是利武騎無用
矯矯諸臣功崇信重
