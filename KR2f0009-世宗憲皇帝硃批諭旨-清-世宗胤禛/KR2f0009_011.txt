欽定四庫全書
硃批諭旨卷十一上
硃批陳時夏奏摺
雍正元年正月二十二日河南開歸道仍帶廣西
道監察御史(臣)陳時夏謹
奏為恭謝
天恩事竊(臣)蒙
皇上擢(臣)河南開歸道仍帶御史銜前往恭聆
聖訓諄切周詳
隆恩異數超逾格外(臣)雖捐糜頂踵未足仰酬
高厚敢不竭盡愚誠以矢報效於萬一(臣)於正月十三
日抵開封十四日到任一路訪察地方情形自彰
德衛輝至延津縣河北一帶地畆麥種甚稀道路
男婦乞食者多緣兩年歉收又因去年秋冬雨雪
全無地土亁旱間有種者不過十之二三河以南
種麥者亦止十之四五至本月十三日得雨寸許
十八日得雪尺餘人民歡悦已種者麥漸青長未
種者尚可耕植(臣)前欽承
聖訓早已念及仰見
聖慮周詳惠愛黎元至意(臣)今會同護巡撫印布政使
(臣)牟欽元設法捐賑但恐未能徧敷可否請
皇上特頒諭旨命撫臣或發倉糓或動帑金賑濟或蠲
免被災地畆錢糧則青黃不接之時被災羣黎得
以均沾
皇仁之廣被將來西成可望從此獲盈寧之福矣所有
(臣)入境目矚情形謹具摺奏
聞伏乞
睿鑒謹
奏
此奏甚屬可嘉已有旨矣
雍正元年十一月十三日河南開歸道仍帶廣西
道監察御史(臣)陳時夏謹
奏為據實陳情仰貇
聖恩事竊查河南省漕糧每歲額徵二十五萬有零除
附近水次州縣徵運本色米一十萬餘石外其餘
各屬額徵米一十五萬有零例係折收銀兩交(臣)
採買起運今歲以米價昂貴採買維艱經撫(臣)石
文焯
題請折銀解部而部議以漕運上關
天庾仍令辦運奉
旨依議欽此欽遵行文到(臣臣)伏查河南連歲荒歉民
鮮蓋藏幸蒙
皇上賑濟叠施停徵舊欠閭閻始有起色今秋甫慶豐
收民間元氣尚未全復現今米價每石一兩一二
三錢不等若採買一十五萬餘石之漕米市價必
致益昂恐小民有艱食之虞况辦漕額價每石止
六錢五分合之市價多有不敷(臣)無力賠墊勢必
有悞兌運若欲借項湊買則那移虧空將何補苴
隨又詳請撫(臣)再懇
聖恩而撫(臣)以奉
旨不準改折不敢復
題仍催辦運但(臣)苟能勉力圖維寧敢推諉干咎實
以民食艱難辦運無措用敢冐昧直陳伏乞
皇上天恩將此一十五萬漕糧仍折銀解部則全豫生
民盈寧有慶而微(臣)獲免咎愆皆我
皇上矜全所賜矣為此具摺請
旨謹
奏
豐收之時以元氣未復而請折漕倘别省皆如此效尤
天庾之需奈何況經張廷樞題此一事之後民心搖惑
若必欲強遂此舉則大負朕用爾之意矣國計民生一
體緊要爾前在京為米價騰貴曾經與議倉中積蓄人
所共知若如此折色天庾少虛關係豈小況爾一介小
臣以巡撫所不敢題之事徑行上奏甚屬恃寵僭越朕
命爾亦得摺奏之意恐或有與國計民生禆益而不得
上達委曲掣肘之事故令爾密奏非為爾已身難辦之
事以私起見越分妄陳自希便宜而許爾摺奏也若絀
國計以徇爾私求此等清官朕何所用之且爾係朕初
即位首先簡用之人更當出衆效力方不有負拔擢之
恩若如此沽名釣譽惟知自善已身則朕用人錯矣於
此處觀爾與石文焯均非為國家盡力之純臣不過便
己自私之巧宦耳據奏元氣未復乞免辦運假若天年
歉收又當作何區處書生管蛙之見甚屬不合初次姑
予寬宥再若將此等無理之奏冐瀆決不輕恕戒之
雍正四年十月初六日加布政使銜署理江蘇巡
撫印務(臣)陳時夏謹
奏為奏
聞事竊(臣)至愚極陋荷蒙
皇上格外隆恩特加超擢復得面奉
聖訓俾(臣)有所遵循又蒙
賞賜(臣)母人參貂皮大緞克食更將(臣)所餘飬廉
賞為盤費母子沾
恩寵榮無既惟有舉家感戴
洪慈務竭駑駘以期仰報(臣)回任後查前道張璨報解
部餉不實并銀匠黃誠信呈報銀匠夏文熊拐銀
逃走等情當即差役嚴緝經(臣)具
奏在案旋於九月二十六日據原差吳廷標等拏獲
夏文熊并伊兄僕妻妾人等到案隨發天津州分
兩以示鼓勵至(臣)任内共收過正雜錢糧一十九
萬一千三百二十二兩零除解支兵餉俸銀外實
存庫銀七萬六千八百九十二兩零又前道張璨
所存庫銀内除奉文撥解營工外實存庫銀二萬
八千一百六十一兩零業經(臣)分造清册已送鹽
院查核再(臣)回任後續收養廉銀并清歸各項餘
銀共計銀三千三百餘兩俱封貯庫内聽候
勅撥河工之用今將印信
勅諭交送鹽臣收貯(臣)於十月初六日赴蘇到任謹具
摺奏
聞伏乞
皇上睿鑒謹
奏
所奏知道了
敬陳管見一摺留中諭行
同日又
奏為遵例請革供應鋪陳什物以免商累事竊(臣)莅
長蘆任時見有鋪墊擺設被褥桌椅器皿等項詢
知皆係衆商買備查
新例内開凡文武衙門所置器皿等物造册交與接
任官員等語通行遵照在案則運使衙門亦應照
例遵行(臣)當將鋪陳被褥等物發給衆商變價二
百兩桌椅鍋碗等物皆係需用之物隨令開明價
值計銀二百兩(臣)照數捐出連鋪陳變價共銀四
百兩均貯在庫抵作雍正三年秋冬帶徵引課雖
省銀無幾然除此積習相沿之弊亦可有禆於將
來今(臣)起程赴蘇所有家伙什物等項逐一造册
交與新任查收如新道任内有置添什物遞造入
册交與接任如此照例遵行庶免衆商備辦供應
之累(臣)恐日久廢弛用敢冒昧陳
奏伏乞
皇上勅部議覆施行謹
奏
正所謂毋以善小而不為也應如是
雍正四年十一月二十日加布政使銜署理江蘇
巡撫印務(臣)陳時夏謹
奏為奏
聞事竊(臣)蒙
聖恩加銜署理江蘇巡撫重任除將到任日期
題報外於雍正四年十月初六日自天津起程二十
六日入宿遷江南境接印任事經(臣)
題報在案十一月初一日抵揚州(臣)見淮陽一帶河
渠水滿低田多有被淹自鎮江以至蘇常等處地
勢愈下低田被災業經署督(臣)范時繹將江寧等
二十九縣衛水災具
題查勘在案(臣)到任後現在確查分數據實具
題蓋因八月至九月隂雨連綿至今晴雨不時查高
鄉田畞雖有收成緣場地未乾所收稻穀不能晒
燥難以礱米交糧水漬田間又不能耕鋤種麥各
縣開倉徵漕完納者少必得晴朗半月乃能有米
輸漕但較往年未免稍遲恐不能副冬兑冬開之
限且於稻花開放之時天多隂雨糓不堅實以致
礱出之米頗多細碎是以督臣有紅白兼收之請
百姓稱便(臣)察江南高阜之鄉收成尚有七八分
但高低相半收穫不齊小民素沐
聞至一應地方吏治事宜容(臣)漸次體察另行密陳謹
奏
已實授爾為江蘇巡撫矣竭力勉為之以副朕委任之
意
同日又
奏為請
旨事(臣)接准部文奉
旨毛德琦曾經陳時夏奏請帶往江蘇之人看來人甚
老成去得李維鈞奏請調簡大錯矣著調鎮江府知
府欽此仰見我
皇上用人至公至明毛德琦身受
殊恩自當倍加感激報效(臣)亦得收臂指之用為此叩
陛見之時請
旨允(臣)帶來酌量題補之候補同知金文宗候補知縣
蔡益仁(臣)素知其誠謹無欺能任勞苦今松江府
海防同知一缺有督捕緝盜之責兼有監修海塘
工程事務需員料理蘇州府屬之吳縣一缺係省
會首邑又值料理漕務之時必須能吏方能勝任
請以金文宗補授松江府同知蔡益仁補授吳縣
知縣均屬人地相宜於公事有益除恭疏具題請
奏
覽
雍正四年十二月初四日加布政使銜署理江蘇
巡撫印務(臣)陳時夏謹
奏為據實奏
聞仰祈
睿鑒事竊(臣)查江蘇等屬秋間雨水過多低處田禾致
被淹没據勘原報續報成災共三十八州縣衛業
經查明分數陸續
題報在案惟是時當冬季正辦漕兑運之候而自十
月至今雨多晴少有禾稻在田零星未刈者有既
刈而不能築場晒糓者以致礱米完糧稽遲時日
查各屬報完漕米寥寥無幾(臣)經屢次嚴催以副
兑限而各屬詳據里民呈稟咸稱今歲隂雨過多
秋禾被損又值鄰省州縣亦有被災之處購買米
石殊屬艱難惟冀
聖主天恩准將災田漕米照雍正元年二年之例緩徵
一半俟來年帶徵撘運并求稍寬兑限以便設法
輸完(臣)念小民望
恩固切而漕儲重務
國計攸關未便延誤隨嚴行批駁并示諭里民上緊
完漕去後而各屬百姓哀籲情迫實非怠玩可否
仰邀
聖主之前亦不敢邀譽於百姓之口也又安慶撫(臣)魏
廷珍勘災疏内有將新舊錢糧概懇
聖恩暫緩俟明年麥熟開徵江蘇小民亦冀一體邀
恩紛紛具呈(臣)未敢冒昧題
奏但念窮黎被災之後輸納實屬艱難應否將被災
田地新舊錢糧暫與緩徵仰祈
皇上特頒
諭旨則億萬生民益戴
皇仁於無極矣抑(臣)更有請者近奉
諭旨將江安二屬漕糧截留十萬石改收糓二十萬石
運貯閩省(臣)查下江所屬應分派運糓十二萬石
現在飭行徵收備運但江蘇稻糓因隂雨過多不
甚堅實一經舂碓必多折耗不敷二糓一米之數
有當仰祈
睿裁特頒
諭旨遵行再查吳地風俗澆漓竊刦頻聞(臣)甫到任即
遵
朝廷辦事不邀虛譽何懼人言現在嚴飭各屬實力
奉行理合一併奏
聞伏乞
皇上睿鑒謹
奏
江蘇所屬州縣被水歉收處據范時繹奏到朕已特差
羅其昌等前往清查倉糧截留漕米會商酌動以濟民
食并令動支庫項委員於米多隣省地方採買以備賑
糶又將捐納貢監之例令其改為米糓減數交納有此
數事諒小民可不至於窘迫矣汝當隨宜相機悉心料
理盡力籌畫有應奏應行之事即行奏請凡督撫辦事
固宜慎重然亦不可過於拘謹於事無益也至如汝所
請緩徵一事不過止求寬限兩月此在汝酌其緩急不
加嚴催稍紓民力可耳何必特請頒諭由此一事汝可
𩔖推也
同日又
奏為請
旨事竊(臣)於
陛辭之日
奏明原任山西霍州知州陳士炯請
旨帶往江南量才委用蒙
聖諭朕一時不甚記憶想此人年已老矣(臣)欽承
諭旨查陳士炯由雲南定遠縣知縣卓異陞授山西朔
州知州調任霍州康熙五十九年在西寧軍前效
力運米到藏咨部議叙六十一年在巴爾庫爾效
力三年復回晉省經前任山西撫臣
題參虧空部議解任限一年全完於雍正三年山西
撫(臣)伊都立以陳士炯虧空銀兩俱經賠補全完
題請開復給咨赴部引
見奉
旨陳士炯著以原品休致等因欽遵在案查陳士炯年
五十一歲(臣)見其強幹明白是以冒昧帶來今查
明履歴理合覆
奏仰邀
聖恩可否允(臣)將陳士炯送部引
見(臣)未敢擅便伏候
諭旨遵行謹
奏
大約不准開復者其人未必甚優但人材難得朕或忽
於一時亦未可定爾將緣由聲明咨部可也
同日又
奏為據實奏
聞事竊(臣)欽遵
諭旨查得揚州府知府吕大雲年少有才但其居心操
守(臣)未能深信因揚關税務兼管乏人適吕大雲
税委其就近管理策其後效(臣)仍密行察訪如果
實心辦事另行
題奏近查常州府屬之武進縣知縣郭朝弼虧空錢
糧業經
題參在案署理之人必得幹練之員方克勝任(臣)於
陛見時請
旨允(臣)帶來題補之人己將候補同知金文宗委署松
聖恩准以知縣補用其人老成歴練操守清白堪膺武
皇上𤼵出孔尚鑑朱爾介二員到(臣)奉
旨㨂補嘉定縣缺(臣)查二員均屬精明練達之材但孔
尚鑑係蘇松巡道孔毓璞之族姪孫嘉定現隸蘇
州例應迴避其朱爾介已丁父憂(臣)思人材難得
皇上格外隆恩也查鎮江府屬之金壇縣知縣王廷枚
金壇縣缺合先摺
奏另行具
題又蘇州府屬之震澤縣知縣彭鎔年老糊塗難膺
斯任現今察其有無虧空以便
題參(臣)見震澤縣縣丞鄭金明白謹慎年富有才若
即以補授震澤縣缺於公事有益(臣)以地方得人
為重另行具疏奏
聞(臣)查江南州縣勤慎稱職者固多而因循疲玩者亦
督運解銅辦差委署等公事往往乏人仰懇
題補似有裨於公事(臣)謹冒昧請
旨伏乞
皇上睿鑒施行謹
奏
覽
雍正五年正月初十日蘇州巡撫(臣)陳時夏謹
奏為恭謝
天恩事竊(臣)於雍正四年十二月二十六日接准部文
内閣奉
旨陳時夏著實授蘇州巡撫欽此(臣)隨恭設香案望
闕叩頭謝
恩訖伏念(臣)駑鈍庸材一無知識蒙
皇上不次擢用俾署蘇州巡撫印務到任未幾涓埃莫
報復蒙
特旨將(臣)實授聞
命之下感激惶悚惟是受
恩深重報稱彌難雖竭盡愚誠益加奮勉恐智識短淺
不能仰答
聖恩於萬一仰祈
皇上俯鑒(臣)愚
恩賜時加訓誨俾(臣)得以恪遵奉行或免隕越則(臣)始
終皆仰荷
聖主成全造就之恩矣除俟開印後具題謝
恩外合先繕摺恭謝
天恩謹
奏
但不務虛名懋勉實政爾可成一大人物若一涉詐偽
則為國家之蠱蠧也朕豈肯姑容勉之慎之如裴&KR0973;度
鄭任鑰皆已敗露成何局面與科甲斯文一道寧稍有
補益乎誠為朕之所不解切毋謂功名今已到手縱改
志易行上眷如是未必即有所更移也元首股肱一德
一心之理時刻不可去諸懷抱勉為之
同日又
奏為黃河澄清敬伸慶
賀事欽惟我
皇上
至德覃敷
仁心丕冒
神功聖治亶千古之精微敬
天勤民垂萬代之法守是以
天心感應河嶽呈祥竊照雍正五年正月初三日據署淮
揚道劉之頊稟稱黃河上自虞城下至邳州於十
二月十六日澄清宿虹一帶上自邳睢下至古城
又桃源所屬一帶黃河俱於十七日澄清上下並
無濁流與湖水無異直至二十三四等日尚係澄
清士民無不稱瑞實係千古竒逢等情到(臣)除飭
行該地方官將此後澄清月日另報到日再行具
奏外伏查史册黃河澄清為昇平上瑞然從未有綿
亘六百餘里澄清閱七八日如
今日之盛者也(臣)恭逢
盛世欣睹
嘉祥倍深
雲日之瞻依彌識
天人之協應容俟開印後恭疏
題賀外(臣)謹具摺奏
聞謹
奏
由龍門底柱起至古城桃源已二千餘里自十二月初
九日清至正月初八日張元懷奏到時已將閱月而豫
省黃河尚無濁流豈止六百里七八日而己哉朕蒙
皇考福蔭
上蒼昭示此希有之祥悚懼敬惕之心實筆不能喻已頒
有諭旨爾行即得知也
同日又
奏為敬陳管見仰祈
睿鑒事竊查鎮江府京口旗營兵米歲需八萬餘石向
來派撥附近州縣運米放給自康熙二十五年經
前總漕(臣)徐旭齡
題准將鎮江漕糧截留抵給嗣因法久弊生是以前
署撫(臣)何天培
題請將鎮江漕糧仍舊起運而部議將所需旗營兵
米每石折銀一兩二錢於司庫動給但鎮江居民
繁庶産米有限若將本地漕糧盡數起解再令各
兵買米是一運一買計需米一十五六萬石米價
以(臣)管見不若仍照舊例將鎮江府丹徒縣漕糧
截留抵給京口旗營兵米再有不敷以丹陽金壇
之米撥湊則兵有儲蓄之糧民有蓋藏之慶而運
力可為若不溯其源流終無利濟如蘇松之太湖
吳淞江白茆河劉河等處俱為江海要路而年久
淤塞致内地之水無從宣洩是以積水難消(臣)愚
以為江南地勢水利尤急必得動
帑興修約計十餘萬金可以足用若再循照直隸營
田水利條議之法鼓舞效力或尚可以減費而水
利既治田野攸賴江省億萬生民當永戴
係積蠧窩盜奸徒貽害小民屢經犯法漏網臣今
聖主天恩也謹
奏
朕並無沽名示惠與爾等大臣爭譽之心也即如此水
利一條事在可行朕斷不湮没爾之好處諭旨發出時
爾自當知悉也若將不可行之事先露意市恩於人至
不能行時令歸怨於朕朕深惡者此也所以云一切未
定未行之奏密字甚有關係不然面是背非大失一德
同心之理矣自漢唐以來君臣之大道漸泯殊可嘆息
再者閱爾所開米價單價值殊覺過昂當青黃不接之
時須加意籌畫也
雍正五年正月二十八日蘇州巡撫(臣)陳時夏謹
奏為奏
聞事竊查江蘇有額設省塢黃快船一項共計九十四
隻以備裝送
龍衣竹木及進京一應勘合差使之用每船三年准修
一次三修之後倘係朽壞即行拆造乃今歴任相
沿修船工料銀兩逐歲支銷而船隻竟置不問查
有朽壞不能應差者十二隻片板無存缺額未造
者三十隻今據新任驛道張暻樞詳報前來(臣)查
船政廢弛冒銷
國帑陞任道員楊紹雖在任未久皆係驛道徐克祺
任内之事而通同接受匿不報明殊屬不合(臣)正
擬
題參兹據楊紹呈稱已經辦料情願賠修補造自限
閏三月内完工(臣)現在嚴催臨期倘有遲延(臣)即
題參追補再查省塢尚有沙便宣樓等船係督臣經
管亦有朽壞不堪者楊紹亦經認賠修造合併奏
聞謹
奏
朕觀楊紹可成一人物朕正怪伊至今為何未赴新任
此人何得有如此欺隠之事如許船隻伊有力賠修耶
其中必有多人畏罪協助料理者可密密訪查的確隨
便奏聞至所缺船隻既情願賠補足數便悞遲期限亦
宜少為從容何必參破耶如有意諉延朦混則不可姑
容耳
同日又
奏為請
旨事竊(臣)前
奏原任山西霍州知州陳士烱履歴緣由一槢奉到
硃批仰見我
皇上慎重名器愛惜人材之至意但陳士烱於雍正四
年十二月二十五日聞訃已丁母憂(臣)既欽承
諭旨應否仍將陳士烱歴任緣由并丁憂情節聲明咨
部(臣)未敢擅便謹具摺請
旨遵行謹
奏
陳士炯人尚明白猶屬可用朕己記憶前非為其庸劣
而不准開復也因係諾岷參處之員伊都立接任代為
奏其冤抑并補完虧空之處題請開復朕一者恐啟鑽
營之路二者不喜伊都立之自市私恩而歸怨於諾岷
也爾於咨部文内自應將情節聲明并寬與月日令陳
士烱得以料理伊母葬事畢再行赴部可也
𩔖汝等科甲出身之大員不可勝數如楊名時李紱魏
廷珍鄭任鑰汪漋陳世倌并旗下舉人如張楷之庸流
皆為同年故舊老師門生之牽扯爭相偏袒姑容以沽
名釣譽遂至欺隱朦蔽貽悞國計民生種種悉皆敗露
似此奈何此風不息將來斯文掃地矣既頂儒冠當持
名教朕近日每每訓誡勸導在廷諸臣諒汝亦已聞知
當竭力挽回陋習不但為卿一身一家之福實係朕與
國家蒼生之福也勉之勉之
同日又
奏為據實密陳事竊查採辦銅斤一案原係八省承
辦舊案雖偶有遲延參後即能完補自康熙六十
一年歸併江浙二省之後以江蘇一省而辦五省
之銅則有蘇州府同知趙光謨拖欠銅三百三十
七萬餘斤之案嗣又
題減二省以江蘇一省而辦三省之銅則有蘇州府
知府蔡永清拖欠銅一百一十六萬三千餘斤之
案至雍正四年則係蘇州府知府温而遜承辦現
今不能依限辦解前撫(臣)張楷題請寬限未蒙
俞允(臣)業經
題參在案現在勒令欠銅各員并辦銅各商等定限
設法補完但目今辦銅若復仍循舊轍則歴年愈
久積欠愈多殆無完清之日以(臣)臆見莫若仍循
舊制八省承辦江蘇止辦本省之銅將兼辦二省
之銅仍歸該省自辦計每省辦銅止五十五萬四
千餘斤數減職專易於辦解自可逐年清完不致
懸欠矣謹具摺恭
奏請
旨遵行謹
奏
所奏雖屬得理似近推卸當日歸併必有情由也又有
人言原係江蘇謀辦之事朕思或未必然今汝欲請仍
歸各該省具本題奏候朕酌定
同日又
奏為遵
旨酌議奏明仰祈
睿鑒事竊去歲江南隂雨連綿收穫甚遲(臣)具摺奏
聞奉到
硃批仰見我
皇上恩育蒼生至周至渥百姓歡呼頂戴咸知漕糈緊
務踴躍願輸但因稻穀受雨礱出之米猶帶潮濕
是以不敢急催及至歲底新正米色乾潔完漕之
(分)空以上厪
聖慮也至奉
旨運穀赴閩一案(臣)以稻榖多不堅實具摺
奏請易米運貯奉到
硃批命(臣)斟酌妥確竊查江省因去年被水歉收出米
實少而福建一省除漳泉二府被災外其餘皆屬
有秋江南米穀似可不必運送但閩省係海疆重
地雖云歲稔而山多田少且有漳泉二府屬被災
之處(臣)訪得閩省米價每石至一兩八錢現在福
建督臣動銀委員各處買米諒亦需米孔殷江南
朝廷赤子自宜彼此兼顧(臣)謹酌議請將江安二屬
截留漕米十萬石將五萬石運赴閩省其餘五萬
石留為本地平糶之用又(臣)昨具摺
奏江南水利急宜興修倘蒙
聖恩俞允則江省億萬生民感沭
洪恩於無既矣惟所需用約計十餘萬金(臣)前摺
奏照營田水利開捐可以不動帑金但江南近奉
恩旨已開捐穀事例似難重複(臣)意中另有設法料理
之處可以濟用有餘附具密摺伏冀
睿裁至疏浚治理之法(臣)知蘇松巡道孔毓璞熟悉水
道源流堪資辦理現在送部引
所能勝任(臣)查陞任武昌道趙宏本歴任江南地
利情形久經熟練再懇
理俟水利告竣再行赴任則(臣)得收指臂之效工
程易於辦理矣為此具摺奏
聞伏乞
睿鑒謹
奏
覽
雍正五年二月十七日蘇州巡撫(臣)陳時夏謹
奏查有揚州府江都縣鹽商黃光德者家擁厚貲為
富不仁父子兄弟一門淫邪乖倫背理聞
聖祖仁皇帝時曾發
皇上大沛洪仁動
帑金數百萬廣興水利以育民生計今江省興修所
需不過十餘萬金之數此軰貲財堪以協資濟辦
以成巨工伏冀
聖裁謹
奏
覽
雍正五年三月十七日蘇州巡撫(臣)陳時夏謹
奏為敬陳芻蕘仰祈
睿鑒事竊查錢糧耗羡一項留於下則糜費不足歸於
佐貳等員俱各給以養廉通計支用若干應存若
嗣後虧空之弊可以永杜矣再查禁用銅器奉
旨通行於三年之内盡行毁賣(臣)以為收買已成之銅
器須嚴禁造賣銅器之人除鑼鍋等物為軍需所
(為是)器物甚多請一併收買令各州縣設一收銅之局
委佐貳官專司其事照時值給𤼵官價收買責令
體
皇上裕泉源以利民用之至意不避瑣屑冒昧具
奏伏乞
睿鑒施行謹
奏
覽
同日又
奏為據實奏明仰祈
睿鑒事竊照去秋江南雨水過多收成歉薄仰蒙
皇上軫恤民艱加恩賑濟又蒙發帑買米平糶開捐以
裕倉儲小民頂戴
洪恩謳歌載道恭值
欽差來南確查江安糧道存貯還漕米石并淮安府分
貯漕米會同(臣)等商酌分别留運平糶以濟民食
(臣)等確查江安糧道收捐漕米二萬八千五百餘
石實貯在倉并盤出備折耗米共計米二萬九千
六百餘石又淮安府康熙五十八年截留江廣漕
米五萬石除賑用銷耗實存剰米一百三石零亦
經盤量足數惟從前凡有留漕米石俱當清查(臣)
查康熙五十三年截留江廣存貯江蘇淮并本地
漕米通共三十萬石除從前賑用報銷并上元等
縣參案内虧空米石現在查追外仍應存米八千
七百餘石因折耗無存經前撫(臣)吳存禮
題參著落追補(臣)又通查各屬常平倉積貯米穀及
陞任布政司鄂爾泰買貯米石并積穀等項除從
前已經動賑外其現存各屬米共三萬八千餘石
穀麥雜糧共七萬八千餘石現在動用賑粥俟賑
過若干報銷此外尚有各縣社倉義倉所存米穀
容(臣)備細查明另具題
奏又奉
恩旨動帑買米平糶(臣)已欽遵委員赴江西湖廣採買
備糶惟去冬隂雨低田積水難消春麥不能及時
播種江蘇常等處民田未種麥者十居三四誠恐
將來米價愈貴今擬將各屬所存米石并採買之
米酌量縣之大小分别撥貯可敷平糶之用至開
捐貢監之例目下赴捐甚少惟當收存以備倉儲
合將通查江蘇存貯米穀數目據實奏
聞伏乞
皇上睿鑒謹
奏
覽
爾前奏商人黃光德借帑一事朕已諭部密查據覆奏
云此項皆已還清矣此事既虛其他亦未必實似此等
身家殷實之富戶被人誣捏陷害須當詳察母令枉屈
大約富家未免過於奢靡遊蕩與世道風俗不無關礙
然未干國法亦豈可無故苛求惟當徐徐勸導不宜遽
加以法致滋物議從來貧之嫉富賤之妬貴乃小人之
常情斷不可墮入此軰局中審之
雍正五年閏三月初七日蘇州巡撫(臣)陳時夏謹
奏為請定吏胥役滿考職酌捐銀兩免其赴考之法
以收實效以廣
聖恩仰祈
睿鑒事竊照定例各衙門吏攢歴事五年役滿情願捐
納者捐銀選職其無力捐納者俱令赴部考試等
因欽遵在案惟查直隸山西山東河南等省各衙
門吏攢役滿赴京考試計程甚邇路費無多間有
親身赴考之人其餘路遠各省無力捐納者每多
託人代考即有包攬之徒騙取銀錢作奸犯科之
軰捏造假照種種弊端不惟誤若軰之功名且有
虛
朝廷加惠吏胥之至意(臣)思吏員本屬寒微是以捐
職者甚少而親考則力有不能代考則上干
國法致終身不得一命之榮(臣)請嗣後各省衙門役
滿吏攢情願赴部考職者聽其親身赴考外其有
不能親赴者各照品級酌半捐考該州縣收貯出
給實收詳司轉報(臣)咨明戶部移咨吏部出給職
銜執照免其赴考其所捐銀兩州縣官收貯彙解
布政司委員解交戶部查收留撥公用至應給執
照仍令吏部移發(臣)衙門飭司轉𤼵給領如此庶
各省役滿吏攢均沐
聖恩廣大而有進身之階矣如果(臣)言可採伏乞
皇上將(臣)姓名裁去
特諭吏部議覆施行謹
奏
此奏係為國家用人公事並非沽譽市恩之舉何必隱
匿姓名具題聽候部議可也
同日又
奏為密奏事(臣)前奏商人黃光德之事伏讀
硃批諭旨仰見我
皇上至德如天至明如日(臣)查黃光德一案緣伊子貢
生黃履暹起造園亭蓄養戲子濫交匪𩔖經伊父
名揭帖内有行賄滅案之語經江都前令審查毆
旨定奪又(臣)會勘興修水利見太倉州知州王溯維性
題參外合先密奏上
聞謹
奏
覽
雍正五年四月十一日蘇州巡撫(臣)陳時夏謹
奏為欽奉
上諭事竊(臣)
題參太倉州知州王溯維一案奉有
硃批諭旨(臣)伏讀之下不勝悚惶(臣)查王溯維平日居
官嚴刑酷罰民間有王老虎之號兼聞其有貪跡
(臣)恐傳言不實正在訪查適有枷責童生閧閙拆
門一事(臣)一面嚴行按察司查拏務獲不法棍徒
按律究擬一面委員驗訊實係枷責致死(臣)以冒
領試卷小事何致重刑斃命其平時之酷虐可知
(臣)因據情
題參但不俟審明枷責是否理當即行
題參之處實係(臣)之愚昧仰蒙
皇上訓誨明切(臣)益增感激悔懼難安嗣後惟愈加謹
慎小心以仰報
聖主教訓之
洪恩耳謹
奏
王溯維前經鄂爾泰甚稱其不畏強梁遇事不肯瞻顧
引見時朕亦親見其人應對甚屬明白恐爾惑於人言
或奸詐機巧之軰撥弄是非均未可定故有前諭蓋恐
悞棄一實心任事之員致令踴躍辦公者皆觀望不前
也朕亟欲振刷因循自便之惡習此等勇於辦事之員
若察其情有可恕處仍當保全之假若此人惟知實心
任事别無情故偶有過悞而上司遂越格保護之孰不
觀感而奮勉耶取捨之間吏治隆替攸關可不留意乎
諸如此等人員遇此等事凡為大吏者要當用一番深
心料理也
同日又
奏為陳明河工海塘情形仰祈
睿鑒事欽惟我
皇上恩周庶𩔖念切民瘼
特發帑金興修水利目今先濬婁江工程己有六分計
日可以告竣己動發司庫銀二萬兩業經具
題在案(臣)會同副都統(臣)李淑德等逐一查勘應濬
幹河建閘之處亦經會疏具
題百姓感頌
聞(臣)赴松江查勘海塘工程現築漴缺至東灣計一千
七十餘丈實當海潮衝要最為險工其塘砌石十
一層計高一丈五尺堅固整齊(臣)於築基處所查
勘根底密釘木椿十分堅實誠為永遠不壞之基
離塘開運料小河一道取土以幫塘脚兼得灌溉
田禾百姓稱便目今分築金山嘴西段工程俟完
竣後再行分築周公墩等處合將勘過築完漴缺
至東灣一帶情形繕摺奏
聞謹
奏
欣悦覽之
同日又
奏為密奏事(臣)前摺
奏江蘇黃快船朽壊缺額共四十二隻係陞任驛道
楊紹賠修聞有楊紹至親幫銀一萬兩今查知楊
紹親家係候選同知江國綬江南六合縣人先送
到銀五千兩據驛道張暻樞申稱陞道移過銀八
千八百兩現有家人在省料理船工己有五分蒙
聖主寬大之恩奉有
奏
聞又(臣)衙門舊有例規等項(臣)訪查布政司衙門除節
禮不送外一年應繳規禮視解司錢糧之多寡或
一萬二千兩至少亦八千兩不等(臣)到任半年至
今止開送銀二千兩(臣)詰其欵項則云一總在内
(臣)知漆紹文為人不實又在離任之時更無實言
(臣)以此項非比公事未便急於查催今新任布政
司張坦麟於本月初八日到任諸凡查察料理(臣)
愚昧無知仰蒙
皇上隆恩惟以實心實言陳於
聖主之前不敢有一字之欺飾也謹
奏
君臣一體當一德同心百凡照此毫不隠蔽朕實嘉之
張坦麟自然較漆紹文為優但不料漆紹文忍如此負
朕也所以天下事莫難於用人一節
同日又
奏為奏
聞事竊查江省雨澤應時二麥茂發但低田積水難消
未能種麥是以收成不等今查江寧楊州松江三
府屬俱五六分蘇州府屬六七分常州府屬五分
鎮江淮安二府屬俱七分太倉州屬七分通州徐
州邳州海州七八分不等至前奉
諭旨運閩米十萬石謹遵
旨照數發運自今春以來福省督臣二次遣員到蘇買
米一萬一千餘石麥九千石外有商販等六次共
計買米二萬餘石皆由閩省督撫給咨來蘇接買
江廣之米逐次運回以資接濟現據閩省督臣咨
會令遊擊張起雲等將所剰買米銀兩借貯蘇州
藩庫咨内稱閩省米價漸平江南之米可以停買
等語則是閩省動帑買米已停其江南採買矣乃
近日閩商仍復接踵來蘇齎領督撫咨文接買江
廣之米(臣)查蘇州地狹民稠産米無多即係豐收
亦資江廣之米以敷食用今閩省已經搬運三萬
餘石之多若復接踵而至必致蘇州米價高昂小
民艱食(臣)已咨覆閩省督撫請飭各商販前赴江
廣産米地方採買如值江廣來蘇之米果多仍可
在蘇接買如此則彼此通融實屬兩濟為此繕摺
具
奏伏乞
皇上睿鑒謹
奏
閩省情形朕再無不洞悉之理汝但不存彼此之見酌
中通融相機料理為是耳所奏知道了
雍正五年四月二十六日蘇州巡撫(臣)陳時夏謹
奏為欽奉
上諭事雍正五年四月十六日接到内閣大學士行文
内開桃源縣監犯張二金棍等刦獄脱逃一案欽
奉
諭旨務令設法擒獲不得容其漏網欽遵寄信等因到
(臣臣)查此案人犯張二金棍等皆係弟兄子姪(臣)
經飭緝密訪各犯潛逃在河南裕州捕役吳六家
輾轉藏匿正在添差懸賞嚴拏今奉
上諭(臣)又密行多選幹練捕壯星往河南設法擒拏又
移咨河南撫(臣)田文鏡協力密拏務期必獲(臣)斷
不敢稍有疎懈俟獲日另行
題報謹
奏
甚好如果逃匿豫省田文鏡自必協力密飭緝拏也
同日又
奏為密奏事竊查嘉定縣知縣朱爾介(臣)以其才能
幹練具疏
題補在案不意該令抵任未及一月嗜酒任性近因
煮粥賑饑撥到吳縣存倉陳米煮粥不稠署吳縣
知縣李玫著令册書經承糶易新米未免其中虧
折朱令查數缺少以為侵蝕責令賠償嚴刑疊夾
册書葉方衍當時夾斃經承顧景越九日斃命(臣)
訪知確實傳該令面飭俯首無辭(臣)以胥役舞弊
者多不便據此
旨題參合併
奏明謹
奏
覽
同日又
奏為據實密奏事竊查陳沂震貪婪悖謬上負
國恩蒙
皇上不加重典令於江南水利出資財一二十萬兩為
題在案又革職員外郎鄭玉珩致死匠作邱羲二一
案緣羲二包造花園玉珩短少工價羲二以各行
欠賬催迫縊死審無致死别情仍擬玉珩威逼重
杖今據玉珩之母仲氏為子贖罪願於水利捐銀
聞又商人黃光德之子黃履暹被誣毆父毆師一案經
題聽候部議(臣)不敢擅便先具密摺請
旨遵行又黃光德恭逢
皇上興修水利
題理合併
奏伏祈
睿鑒謹
奏
覽
雍正五年六月初四日蘇州巡撫(臣)陳時夏謹
奏為(臣)母恭沐
天恩平安到署微(臣)感激難名涕泣奏
謝事雍正五年五月二十六日(臣)會同
欽差河臣督臣等查勘朱家口等處淤地舟次淮安清
河口地方接得家書内開(臣)母特蒙
皇上隆恩
(臣臣)隨恭設香案望
闕叩頭謝
恩跪讀
聖諭不勝感激伏地涕泣不能自已竊思(臣)之一身受
皇上如許厚恩無以仰報於萬一乃(臣)母復蒙
聖衷垂念更邀曠古難逢之
盛典
謝五月二十八日又蒙
皇上頒賜(臣)母人參四封
恩諭為高年人藥餌之需(臣)跪接叩頭祇領泣感
隆恩稠叠無以復加即生生世世為犬馬亦圖報不能
盡也聞(臣)母一路康健倍常已於五月二十六日
闕叩頭恭領另將叠受
皇恩情由具本奏
謝(臣)謹先繕摺叩謝
天恩伏乞
聖明垂鑒(臣)不勝激切悚惶之至謹
奏
朕忻悦覽之自滇省奏聞卿母起程直至閱卿此奏朕
每不能不繫諸懷抱今聞平安抵蘇心方釋然矣此實
出朕至誠誑詞市惠邀人感譽之事朕殊恥而不為何
也斯舉不止為施恩於卿一人已也將年已八旬封疆
大臣之母朕特旨令其䟦涉數千里倘道塗之中少有
不虞實關朕之顔面今如此順適如意乃
上蒼作成好事朕甚感慶焉些須微物聊賜卿母為添壽
之意耳
今訪聞得揚州府知府吕大雲於鄭玉珩家縊
傷人命案内要商人李益茂銀二千兩免其到
案牽連知府用人衙役戴鴻升得銀二百兩吕
大雲署理揚關有書辦參費除二百四十兩歸
公外每名要銀一百二十兩又生日門生送禮
收玉杯玉壺等物又訪聞得江都縣知縣張有
觀去年承追鹽商贖罪銀兩時得程公益銀六
百兩吳敦厚銀四百八十兩吳雨山銀二百兩
知縣用人衙役徐檜得銀二百兩知府衙役戴
鴻升知縣衙役徐檜諸凡差使招搖作惡勒索
要錢
將此二事密訪的實如果事有確據張有觀之罪或猶
可姑寬而吕大雲如此負恩自棄罪更不可逭矣亟當
嚴行參奏
同日又
奏為據實回奏事蒙
賜發摺單内開揚州府知府吕大雲於鄭玉珩縊傷人
命案内要商人李茂益銀二千兩免其到案并收
門生玉杯玉壺等因(臣)查鄭玉珩案内並無商人
李茂益之名容(臣)細加密訪吕大雲如果有如此
婪贓納賄之事實係負
恩貪劣之員罪不容逭(臣)當立即嚴參至府役戴鴻升
經布政司張坦麟到任之始即同江都縣衙役徐
檜一並訪拿𤼵該府縣枷示其得贓生事之處容
(臣)查察具
奏惟是關上書役參費一項原係相沿舊規五月初
間吕大雲送(臣)關上規禮内有參吏四名每名公
費銀二百四十兩即係此項現繳(臣)處收存(臣)蒙
皇上隆恩不敢存私隱匿凡係(臣)衙門應得之項俱親
手封貯俟歲底摺奏請
旨定奪至吕大雲(臣)訪其官聲頗好試其辦事能幹在
上司前應對明白尤戅直不拘小節(臣)每容之其
為人殊少謙遜之容多招尤怨(臣)惟取其辦事實
心如關上收税實係儘收儘解今未至半年而額
數己足下半年所入皆是贏餘比之趙宏本尤勝
查江蘇知府有才有守實心辦事者惟揚州府知
府吕大雲淮安府知府劉之頊松江府知府周中
鋐常州府知府包括四員(臣)所深信鎮江府知府
毛德琦雖到任未久其才守亦可深信乞
皇上容(臣)回署將吕大雲有無劣蹟之處細加察查據
實密
奏請
旨至江都縣知縣張有觀所得程公益等銀兩與衙役
覆伏乞
聖主睿鑒謹
奏
朕料呂大雲不敢負朕亦不忍負朕伊年尚少日後功
名不可量亦不當如此自暴自棄也但朕聽政五年以
來儘有福薄小人天奪其魄如隆科多年羹堯傅鼐蔡
珽等尚有不可勝數之輩實出人意想之外者所以朕
竟不敢以人心天理而槩為憑信也用人之難用人之
苦至矣極矣可為痛哭流涕者實莫過於此也呂大雲
果肯如此實心學好則當惜而玉成之趙宏本原係庸
材劉之頊實好周中鋐聞亦甚好恐有沽名之疵包括
不過老成忠厚耳中材也
深信二字不可亦何必乃爾若過於深信必受深欺今
日只講今日後日再看一事只論一事他事再言不宜
預存疑信之見於胸中蓋過信則不防其改操深疑必
不容人改過均非時中之理也魯論云不逆詐亦當不
逆不詐爾等封疆大吏既不欺朕又不被人所欺朕則
無憂矣不被欺之道惟不深信一句而已如隆科多等
朕若過於深信未必能如此一旦覺察也勉之勉之切
記切記
同日又
奏為據實奏
聞仰祈
睿鑒事竊查副都統李淑德到工(臣)留意看其為人略
喜浮華而查勘河道丈量估計却亦慎密近日接
到家眷聞其置買婢僕四人但工上錢糧不經伊
手亦别無生事乖張作福作威之處察無實據是
以未經奏
聞鄭玉珩黃履暹二案(臣)酌將該犯情願捐銀贖罪各
於本案内聲明其各犯捐贖銀數總歸一本具
題合先
奏明至黃履暹受誣應復貢生免其捐銀并商人黃
光德助公之項
朱爾介人本明白但因嗜酒濫刑前經摺奏今蒙
聞蘇松糧道楊本植所欠部餉掛平一項(臣)經
奏(臣)前摺
奏照直隸河南等省之例將江南耗羡歸公一事(臣)
行司通查據布政司漆紹文禀稱江南火耗有數
而公事繁重公捐甚多以為未便且恐其所查之
數尚有隱漏難於即行是以再加細察稍遲時日
兼又值漆紹文丁憂以致因循今(臣)與張坦麟正
在細加確核必期斟酌萬妥是否行之有益無弊
奏
據奏米價不但爾江蘇一省直省米價皆昂湖廣亦長
至一兩外矣乙已丙午二年不得謂為歉歲朕意各省
實因買補倉儲之所致耳朕於此一則以憂一則以喜
同日又
奏為奏
聞事竊五月十四日接到部文内開
上諭劉河白茒二河為歸海要道必須徑直深廣令水
暢出為一勞永逸之計恐有紳衿土豪佔種地畆請
别開支河另開新道或稍徇情面使積水不能暢出
漸至壅塞則汝等罪不可逭矣等因欽此(臣)等仰體
聖衷查勘濬河皆由故道務必深廣直流歸江入海不
皇上愛飬黎元之至意也(臣)前
奏原任松江府通判祖秉震等五員自備盤費在水
利效力巳蒙
俞允查通判祖秉震因雍正三年押運漕糧進京曾蒙
朝廷公事請將祖秉震留工或俟水利告成再行
旨又運閩米十萬石已經配船裝運分作七次起運五
月十四日領運官遊擊李燕具報全行運閩訖除
用過水脚等項另行確核題
奏外合并奏
聞伏乞
皇上睿鑒謹
奏
覽
硃批諭旨卷十一上
欽定四庫全書
硃批諭旨卷十一下
硃批陳時夏奏摺
雍正五年七月二十四日蘇州巡撫(臣)陳時夏謹
奏為奏
聞事竊(臣)標把總齎捧
硃批奏摺回蘇(臣)跪讀之下仰見我
皇上聖謨廣大
睿慮周詳
諭以為政之大端治民之先務(臣)惟有服膺
地畆并七浦閘白茒河往返幾及兩月所歴地方
見徧處田禾密插近值風雨旬日並無傷害若得
(上)
鬆致有瀉落漸久淤填即嚴禁百姓毋許栽種以
防頽瀉(臣)會同
欽差額爾成格劉藩長署督(臣)范時繹等查出桃源
宿遷睢寧新淤地一萬二千九百餘頃前經
奏明在案又據淮徐道康弘勲禀稱勘出泗州淤地
九千一百餘頃統俟丈明無隱分别上中二則召
種陞科造冊
題報隨赴揚州公同會勘陳公等塘下接串場河爲
揚州諸水入海之要道五塘舊有閘壩引水灌田
因年久侵佔成田五塘堙塞而閘壩遺趾尚存串
場河亦淤淺窄隘今應逐一嚴查清理浚河設閘
奏查水利工程時值農務正殷鄉民不及赴工趨役
暫行停工
欽差郎中(臣)鄂禮於六月十四日到蘇(臣)與鄂禮公
同戶部尚書(臣)蔣廷錫署督(臣)范時繹原任山東
撫(臣)陳世倌會勘太倉州之七浦閘查七浦為巴
城諸湖入海之下流其上流水深八九尺七浦僅
得水一二尺高於上流民田難資蓄洩騐之形勢
毁(臣)等現在詳慎確議期於萬全會疏
題奏又就近查天妃閘現今整理物料與白茒河應
奏明查各河故道皆係從前豪強侵佔為田湮沒舊
制
聖諭甚明(臣)當逐處嚴查清出決不姑容以致河流紆
折有負
聖心又地方凡有惡紳劣衿富豪光棍恃勢横行者(臣)
不時留心訪查密
聞也又前
命往河工效力程夢瑛等十七員已陸續到工僅供料
理河工内有候選知縣暫行委署試用查江蘇現
任廳員佐貳俱有本任責成又有兼理塘工河工
事務並無閒員(臣)衙門遇有緊要公事乏員差委
奏伏乞
皇上睿鑒施行謹
奏
覽
同日又
奏為密奏事竊(臣)前
奏嘉定縣知縣朱爾介醉酒濫刑一摺奉到
硃批(臣)欽遵察訪聞該員醉後糊塗片時而醒近日亦
自知儆戒及(臣)於會勘事竣回署即傳朱爾介面
宣
恩旨爾介跪聽叩謝
天恩感激泣下自誓戒酒改悔自新竭力辦事以圖報
效我
皇上愛養人材
恩垂格外該員感激思奮定當勉為好官如仍敢陽奉
倉州屬之寳山縣知縣唐彥龍賦性疎慵諸事叢
脞其經理濬河工程又多懈怠似此庸才難堪邑
務查該令原由學正陞任今應否請以教官補用
旨又署徐州碭山縣知縣吳大成查察盜賊漫不經心
該徐州知州張昕昏庸徇庇均屬溺職經(臣)一併
題參以懲積玩合行具
奏又鹽城縣越獄盜犯唐良臣等三名係審
題擬斬之犯奉
奏伏乞
睿鑒謹
奏
覽
同日又
奏為奏明事(臣)於會勘淤田回署即同署督(臣)范時
繹赴布政司察盤庫項查有前任布政司漆紹文
任内承造天津戰船一項多用庫銀三萬四千餘
兩布政使張坦麟揭報前來(臣)經具疏
題參在案查建造船工江南各州縣向有協貼之例
每部價一百兩恊貼一百五十兩應共貼銀一萬
二千餘兩尚有多用銀二萬一千九百餘兩據漆
紹文詳稱此項
硃批恩旨酌量伊力量能與不能料理今楊本植一力
擔承業經觧補清完矣運閩米石以恐有霉爛仰
蒙
聖心籌及(臣)查潮米變蒸多在春氣𤼵動之候運閩之
米於四月兑觧巳過春期係乾潔好米况内有上
江一半秈米尤為堅實似可無上厪
聖懷至江蘇通省所屬倉庫各項(臣)嚴飭各屬如有歴
任因循舊欠盡令據實開報以憑著落賠完或應
題參歸補現在通行兹有前任蘇州府通判張禹錫
署如臯縣任内欠解船工協貼銀一千三百兩經
前任布政司楊朝麟將地丁銀兩扣抵禹錫自任
完補嗣因病故未完兹新任交盤查出揭報正在
未經
題參合據實
奏明又商人黃光德公捐一項奉
硃批令伊向鹽臣處具呈(臣)遵將黃光德原呈著令赴
經觧審因(臣)會勘淤田并七浦河閘至七月初四
日回署方行審
將許華生捐銀三千兩誤寫史取善名下一時錯
洪慈曷勝惶悚之至并具奏
聞謹
奏
覽
同日又
奏為(臣)母疊受
殊恩感泣奏
謝事雍正五年七月十三日(臣)恭接
硃批摺子蒙
聖恩賜(臣)母貂皮寧紬伽南香珠眼鏡鼻煙壺奶酥餅
果子亁到署(臣)恭設香案謹隨(臣)母望
闕叩頭謝
恩祗領訖跪讀
硃批恩旨(臣)母子感激難名正在繕摺奏
謝七月十七日接到部文奉
旨諭吏部巡撫陳時夏之母賞給巡撫封典欽此(臣)隨
恭設香案望
闕叩頭謝
恩訖伏念(臣)滇南下士歴仕多年親闈萬里迎養徒懷
若非
聖天子眷顧
深恩安得十九年親顔再覩更蒙
賞賚頻頒
天恩賜夀且復榮邀
封典格外
垂恩聞
命頻驚凛
寵榮之疉至拊心多咎揣(臣)分以奚安(臣)母俯伏涕零
勖(臣)竭力報
賜到
硃批雲南督(臣)鄂爾泰奏摺(臣)伏讀之下念督臣欽遵
聖諭保護(臣)母安頓家室親至(臣)家看視起身感難言
喻更讀至視(臣)母如已母一語(臣)惟有遥拜泣謝
聖訓師之法之奉為典型者也謹繕摺恭謝
天恩(臣)無任激切悚惶之至謹
奏
覽卿奏謝至誠愷切知道了
雍正五年九月十三日蘇州廵撫(臣)陳時夏謹
奏為密陳戰船之弊敬抒芻蕘仰祈
睿鑒事竊惟戰船一項(臣)查江南通省大小營船共計
三百六十五隻内除吧唬船及哨船一百三十二
隻向例營員自修仍照舊例外惟艍犁趕繒沙唬
戰船二百三十三隻經前督(臣)查弼納議
奏又經
廷臣會議於蘇揚鎮三府設總厰修造每年派道官
一員領
帑承修往來監督副將一員公同監視外以府佐一
員同該船之本營遊守一員坐厰辦理工竣之日
令督撫鎮中之就近一員親驗交營等因奉
旨遵行在案(臣)留心細察其船工之堅固自無可虞但
浮費仍不能省而需索之弊仍不能免查此項船
隻廵哨海洋一年二次何至朽壊無如營兵捕盜
等以文員承修有例每將届期修造而摃具什物
早已偷賣殆盡不得不從新整備且有藏匿錨舵
大桅詭稱損失拆毀梁頭板片捏作無存原船捕
盜坐厰查工或以木植不堅故為刁掯或以釘稀
板薄極意苛求及至修整完固而本船遊守掯勒
拆換即有領回船隻而應出營收亦必遷延時日
故意作難必得使費陋規遂其欲則草率無辭拂
其意則刁難萬狀如此而欲求節省斷不能也若
歸各營修造則百弊盡除且工速而費省
皇上聖明曾有歸營之
旨早巳
聖鑒及此矣奈營員百計推辭實欲避其勞而安其利
(臣)再四籌之目今且緩其營修而預為營修之計
合無仰請
皇上將此項船工飭令道官一員與副將一員公同領
料理互相監制稽查務將各船摃具什物桅錨之
𩔖查點全交有應行更換而可以不必更換者有
應行備辦而可以不必備辦者互相斟酌損益無
致糜費如此監修一二次使營弁兵丁經手熟習
漸歸於營則需索推諉諸弊可杜矣查現今墩臺
汛守皆歸巡察督查戰船亦係靖盜捍禦之需各
汛又係巡察經巡之地應請
皇上將戰船一項亦歸併巡察管理其用過部價協貼
照例令布政司查核報銷巡察會同督臣
題報如有經修文武工程不堅侵尅冐銷及營中有
刁難勒索等弊巡察即飛章參奏從重議處庶幾
各知所儆而節省浮費俱歸實用矣謹據實密
奏㐲乞
皇上睿裁
勅諭施行謹
奏
爾此奏得無有所聞乎向來修船之弊朕所稔悉於即
位之元年巳命詳議現今奉行因其不甚妥協近日正
諭令該部密察或另降諭旨尚在未定如專責武員修
理萬不可行所奏知道了
同日又
奏為奏
聞事竊查江蘇地方臨江沿海之民每以沙灘漲地告
爭不巳遂致率衆抄殺焚房經年結訟如丹徒縣
巳革武生王大觀商謀令王志聖統衆爭圩致死
蔣廷宇等十五命燒屍焚房一案延今一十五年
不止一二百人皆由從前承審各官不實心查緝
以致日久無蹤𩔖皆流亡死絶僅獲王志聖張聖
宇二人而志聖旋亦病故現犯王大觀等監斃者
既多案内牽連流離身死者不知凡幾(臣)念此等
奸徒固屬法所不赦但案經久不結巳故者皆伏
冥誅現存各犯依律治罪足蔽厥辜若再行拖累
恐盡登鬼籙情有可矜是以仰體
皇上好生之心不得巳就現犯審
題不敢有一毫徇縱捏飾也但愚民見利忘害凡各
屬告爭灘漲田地現在查審者二十餘案即今審
明定斷値地方官一有更易刁頑之徒又必翻告
爭端復起(臣)請查各屬爭奪地畝不能輸服者將
爭興訟者(臣)亦歸公召種以息爭端應否如是伏
乞
皇上批示遵行再(臣)查松江與浙省交界之處鹽梟巨
十年賣於正藍旗轉賣正白旗逃回除現今查訊
明白另疏具
題外合將該同知拏獲巨梟情由據實奏
聞謹
奏
覽
同日又
奏為據實奏
聞事(臣)家人齎捧
硃批奏摺回蘇(臣)跪讀
諭旨仰見
皇上播德敷仁至公至當時以吏治民生
各屬蚤禾巳於八月收穫因七月間風雨稍多收
成略減不過十分中之一二晚禾正在收割蘇松
常三府屬實有九分十分七月間大雨連綿虎邱
一帶驟漲三尺幸得先濬婁江河道諸水滙入婁
江由劉河暢洩水急勢勇潮水為之阻退是以蘇
分邳海二州屬六七分查江鎮淮揚徐州海州所
屬十四州縣夏秋水發臨江近湖低田間有被淹
之處惟沛縣尤甚(臣)巳將各邑被災情形具
縣人候選副使道張棠特赴(臣)衙門具呈情愿捐
情前來(臣)恐有人激勸勉強捐輸因傳張棠蔣文
瀾等敬宣
皇上洪恩動
皇上天恩廣興水利將來河工告成士民實受無窮之
福今歲蘇松大稔𫉬利已多莫非
皇恩所賜棠等願捐實出一點誠心並非因人勸勉懇
切具呈請
題(臣)不敢壅於上
聞伏乞
皇上睿鑒施行謹
奏
覽
雍正五年十一月初六日蘇州巡撫(臣)陳時夏謹
奏為奏
聞事(臣)奉行收買銅器一事今於蘇州城内設局委佐
貳一員守備一員動發庫銀收買(臣)以衙門所用
黃銅器皿首先發出領價次及司府各縣俱令盡
行交出以為民倡并嚴飭各典舖故衣舖將典存
收買之黃銅物件俱令交出領價尤先禁絶打造
銅器店舖并將所存器皿盡令交官領價其紳衿
冨戶以及鄉民之家(臣)著於保甲内稽查令甲長
收銅估色(臣)謹遵
聖諭飭令收買人員公平估色較凖部秤平買毋許尅
甲稽查窩賭之家及造賣賭具之人定以勸懲之
法務期禁絶(臣)不敢視為具文始勤終怠也合并
奏
聞謹
奏
覽
同日又
奏為謹籌耗羨歸公之法仰祈
睿鑒事竊(臣)歴任河南直隸俱係耗羨歸公經理有方
度攴有節可以杜虧空而礪廉隅法至善也(臣)蒙
皇上隆恩簡畀江蘇巡撫即思照例請行曾經摺
奏奉有
硃批仰見
聖明洞鑒情形(臣)何敢不愼重周詳以期至當惟查江
蘇賦重耗輕不同他省兼之修造戰船採辦顔料
公用欵項甚多加以各員養廉之費前布政司漆
紹文恐用度不敷以致因循(臣)訪察各州縣火耗
不一因先通查實數據各屬開報紳衿富戶每完
銀一兩僅加耗六七八分不等百姓完銀則有包
收之侵漁銀匠之傾折每兩火耗實計一錢有零
(臣)現在嚴行通飭不論宦戶民戶火耗一例以加
一為率嚴禁包收等弊與布政司張坦麟通盤合
算江蘇額徵地丁雜辦錢糧并帶徵舊欠銀兩除
正額外每年共計加一火耗銀四十一萬五千二
百五十兩零(臣)意將此項耗羨總歸司庫督撫司
道府州縣養廉俱從司庫支取請自雍正六年為
始各州縣耗羨照全提之例同正項一總解司經
收應給各衙門養廉照所定之數按季給發他如
修造戰船則可隨時辦理以免各邑協捐之遲誤
辦解顔料錫蠟公用以及應給各衙門胥役工食
等項俱可次第料理凡屬動用耗羨之處布政司
逐一詳明督撫照數支給造册送核統於歲底將
一年提貯耗羨與支用之數開造清册會核密摺
簡惟在錢糧耗羨之多寡即以錢糧耗羨之多寡
定州縣之養廉酌於各州縣耗羨内扣存二分以
為養廉以八分解司公用以通省之耗羨辦通省
之公務按季造册申報督撫存剰若干歲底具摺
政司張坦麟之議也(臣)思耗羨歸公係
國家公事(臣)與張坦麟所議意見不同蓋以州縣養
廉尤宜斟酌均平張坦麟概於耗羨内扣存二分
以作養廉查大邑錢糧十數萬兩應扣存二分銀
二三千兩加以收漕耗米贏餘之益似屬過多簡
僻州邑如海州睢寧地丁銀一萬餘兩若計扣二
分火耗養廉僅止二三百兩又屬太少(臣)今分别
有漕糧州縣酌給養廉一千兩有漕糧之簡僻小
州縣酌給養廉八百兩其無漕糧之大縣酌給養
廉一千五百兩則大小各州縣之養廉可無多寡
奏
覽
同日又
奏(臣)查江蘇各屬額徵地丁雜辦銀三百五十六萬
一千八百五十八兩零又帶徵康熙五十一年至
雍正元年均徵一分舊欠銀五十九萬一千一百
八十七兩零共計加一耗羨銀四十一萬五千三
百四兩零内除州縣徑解河工糧道驛道銀一百
三萬一千七百兩應需補平飯食等項銀三萬九
百五十兩零外實提解司庫耗銀三十八萬四千
三百五十四兩零至雍正二三四五年民欠錢糧
不在額徵之内其解司耗羨應以徵完之數另行
聲明外今將通省公務及各員養廉銀兩數目約
計存剰銀兩數目繕具清摺另呈
睿覽伏乞
聖鑒謹
奏
此奏朕不達不便判斷當與否是與非也諒卿自必斟
酌妥確而後舉行朕不過一覽而巳但就中藩臬二司
養廉皆一萬餘金似屬太過如修船辦料等項何至七
萬之多修船或有貼費辦料但有贏餘耳豈庸幫貼其
添平銀兩亦何至四萬之多再如道府州縣之養廉又
少覺不足此朕未達之論偶爾書示亦不為準也
同日又
奏(臣)查蘇州布政司一年收銀數每年各州縣解司
庫銀約三百餘萬兩每百坐平銀一兩三錢共銀
三萬九千餘兩又水脚銀每百八錢飯食銀每百
七錢約共銀四萬五千兩再每年放銀數除兵餉
足發不扣外給發驛遞銀每百扣平三兩船工俸
薪雜項每百扣平二兩缺站銀兩每百扣平二兩
又扣部費二兩銅觔紙價銀兩每百扣平二兩每
年約給放銀一百四五十萬兩共約扣平銀三萬
兩以上收放坐平扣平約共十一萬四千兩此(臣)
所略知之大概也猶有臣一時未及查出者尚有
三萬餘兩為此謹
奏
此内各項應一一察明者諒張坦麟自必據實奏出倘
伊見不及此當諭令奏明請旨
同日又
奏為奏
聞事(臣)齎摺家人回蘇跪讀
硃批諭旨仰蒙
聖恩垂問(臣)母(臣)謹隨(臣)母望
闕叩頭謝
恩不勝感激(臣)自知愚昧叨任封疆屢蒙
皇上隆恩諄諄教誨凡吏治之經權民生之利弊人情
之誠偽與奸惡之必宜剪除科甲之不可瞻徇詳
悉宣示實皆大中至正千古不易之定理(臣)惟黽
勉力行以期仰副
聖主一道同風之盛治再查吳淞等處水利巳於十月
二十一日興工但歲内工程天寒日短力作有限
要在開春併力可得三月大工河道當有成效矣
伏讀
硃批諭旨飭(臣)嚴訊滿州二姑沈氏徐二等仰見我
皇上為民除害之
題斷不敢稍有寬縱(臣)母年衰好靜日惟念佛以祝
奏明查今年被災州縣輕重不齊蒙
聖恩浩蕩發
帑金二萬兩交督臣為上下兩江賑濟之用黎民呼
頌
皇仁聲聞山澤惟沛縣被災獨重黎民環懇
天恩請照康熙四十八年之例緩徵本年漕糧俟來歲
秋收補徵撘運(臣)查沛邑委因被災獨重勘係實
聖鑒至被參巡察博濟騷擾驛站索詐情由奉
旨交署江寧將軍何天培與(臣)嚴審(臣)欽遵拏到博濟
及内幕家人等監禁因應審各犯未到博濟現今
皇恩不加重典惟令於江南水利捐貲效力自認捐銀
題參治罪合先
見(臣)欽遵分别具
題又桃源縣刧獄犯人張大金棍等逃匿河南(臣)選
差捕役往捕并移咨河南督(臣)田文鏡差捕協拏
未據緝獲又據漕(臣)張大有咨稱各犯轉逃湖廣
聖明睿鑒施行謹
奏
覽
同日又
奏為奏明事(臣)接准部文奉
旨周中鋐居官聲名甚好但聞伊前任略有虧欠未楚
如果有虧欠之項則不便准其管理關稅著陳時夏
酌量委用欽此欽遵(臣)查周中鋐前係崇明縣縣丞
陞補華亭縣知縣任内正雜錢糧俱係交代清楚
並無虧空即其署印六合宜興上海三邑亦並無
未清之項及陞授松江府知府向無存倉存庫錢
糧又查從前管理海關稅務額外贏餘俱經解訖
有案可據亦無虧欠未楚之處且周中鋐以縣丞
不十年間荷蒙
特陞知府感激
皇恩實心報效毫無欺隱(臣)是以委之重任今(臣)遵
旨檄行布政司張坦麟嚴查有無虧欠應否另委之處
再行
題覆合先奏
聞謹
奏
覽
周中鋐原係好員朕偶有所聞所以諭察乃詳審之意
無他故也
同日又
奏為微(臣)戀
主情殷恭懇
聖恩允(臣)歲底入都
陛見事竊(臣)仰蒙
聖主隆恩畀以江蘇重任於上年十一月到任迄今一
年遙望
闕廷依依戀切雖時刻凛遵
聖訓勤辦地方事宜但才短性拙愧無以裨益民生仰
報
聖主今幸年豐歲稔辦理漕糧計日可以完兌而水利
工程將届隆冬應行停止至一切公事俱各依限
料理完結(臣)計封印一月得以少閒用敢仰懇
聖恩允(臣)馳驛
陛見仰覲
天顔叩請
聖訓(臣)於地方或有
奏摺所未盡之事得以面陳躬聆
訓示而(臣)犬馬依戀之私亦得少安矣謹繕摺請
旨伏乞
睿鑒批示遵行謹
奏
今歲不必來京即來亦無面諭之旨爾諸凡皆是惟於
盜案刑名事件料理未協識見甚淺愼毋膠固痛加改
悔可也
雍正五年十一月二十四日蘇州巡撫(臣)陳時夏
謹
奏為奏
聞事雍正五年十月二十六日怡親王同大學士張廷
玉遵
旨寄字到(臣臣)跪讀
上諭仰見
聖心無所不周
訓諭無微不晰凡有利於民之事無不舉行有害於民
上諭有關於民生風化者註明某年某月因何事所降
之
旨一并續行刊刻通飭各屬照式多刻自城市以至僻
遠鄉村無不徧貼曉諭使咸知
皇上教養萬方之至意目今收銅之令正在嚴行并令
保甲稽查勒限交收無使隱匿其賭博並造賣賭
教妖言之𩔖自我
迫民生樂業有熙熙皥皥之風再(臣)由高寳徑赴
山陽鹽城會同
欽差額爾成格劉藩長河(臣)齊蘇勒署督(臣)范時繹等
查勘射陽湖淤地甚為廣闊約有二萬餘頃盡屬
膏腴現委淮陽道等履畝查丈分别領墾統於雍
正七年陞科另容會
題外惟查山陽一邑所轄甚寬周圍三百餘里縣令
一官附於府城不能遙顧查廟灣現有城池應否
將山陽分設一縣移駐廟灣則錢糧刑名諸務得
專責成且查濱湖沿海亘綿六七百里止有廟灣
設遊擊一員地廣人多亦恐鞭長不及似應於此
處添設巡道一員以資彈壓防禦則地方謹嚴似
屬有益(臣)與河臣督臣細加籌畫容查議妥確另
行具
屬能員今訪其修理
文廟借名勒索各號沙船換票銀兩約得萬金又借
詞訟罰銀至數千兩之多止以百金修飾廟貌餘
竟浸匿入巳現在被人首告但張文英係(臣)與督
(臣)范時繹保
與署督(臣)范時繹會稿
題薦一時疎略竟未留心查察經手錢糧遂即給咨
送部引
補上邑兩任内有未完船工銀二千餘兩又署嘉
邑任内未還賑米一百八十餘石又錫邑未完漕
項銀一千一百餘兩又上邑接受前任交盤未完
銀一千七百餘兩又借欠原任山西巡撫蘇克濟
家人趙七銀四千兩種種未完之項(臣)不敢隱匿
聞謹
奏
覽
同日又
奏為欽奉
聖明訓誨微(臣)感激難名恭謝
天恩仰祈
睿鑒事雍正五年十一月初七日(臣)於淮安舟次謹接
大學士馬齊朱軾張廷玉孫柱遵
旨寄字到(臣臣)望
闕叩頭敬繹
恩諭仰見我
皇上代
天御世立法無私以
慈祥愷悌之
深仁行除暴安良之
善政使庸懦之徒婦人之見恍然悟養奸之足以貽害
求福之適以濟惡(臣)愚昧頓開心誠悅服鹽梟孫
四等拒捕傷人一案冐昧比照自首律擬罪實屬
錯謬(臣)之性情柔軟不能秉公執法(臣)罪何辭乃
蒙
皇上洪慈不即加罪更不欲顯斥(臣)非
教訓諄諄反覆
開導至於此極(臣)具有心胷敢不奮勉濯磨時刻詳愼
(臣)正在淮安會勘淤地容(臣)回署當細心查案妥
擬具
題并嗣後一切案件(臣)祗承
訓旨尤當細加研究務期執法平允斷不敢枉法徇縱
以仰副
聖主保愛蒼生之至意也為此叩謝
天恩謹
奏
汝諸凡皆可惟於刑名禁約二事識見甚屬卑淺朕屢
經嚴飭若仍執迷不肯洗心改悔汝既深負朕委任之
恩朕亦再無寬貸之理也如田文鏡料理刑名案件汝
豈不知能無愧乎
同日又
奏為欽奉
上諭事雍正五年十一月十三日接奉大學士馬齊等
遵
旨寄字到(臣)伏讀
上諭仰見我
皇上敦崇節儉愛惜物力一器一物俱期適用不尚華
麗亦不肯置之閒地至於外間督撫大臣進獻之
物
皇上鑒其悃忱不忍拒却酌收數種實屬
天恩然亦必期於適用如黃地紅花之氊實非常用之
物内庫收貯巳多若外間又復陸續進獻實耗費
於無益之地今蒙
皇上明白曉諭嗣後祗遵
諭旨再不敢以此進獻(臣)并全錄來書
上諭知會文武大吏共仰體
皇上敦崇節儉愛惜物力之
聖意咸各敬謹遵行謹
奏
朕非為沽節儉愛物之名而令傳諭也因其實不適用
耳覽奏朕甚愧之若似此卑屑體會朕意則大誤矣
同日又
奏為敬攄臆見仰祈
睿鑒事(臣)於十月間會同河(臣)齊蘇勒查勘七浦吳淞
河閘其時連日藴熱忽發大風二日海潮陡長盈
丈勢甚洶湧幸海塘工程十分堅固高聳民人恃
以無恐(臣)爰思塘工共四十里其石塘三千八百
五十餘丈(臣)前細勘漴缺口工程其建築堅固之
法巳經備細摺
風濤旋轉無定而土塘與石塘連接仍恐波濤日
夜衝嚙聮絡之處歴久不堅不若一例請建石塘
誠屬一勞永逸之至計今查估土塘工料一萬二
千九百餘兩以次險石工計之約添木樁大石鐵
錠石灰等項所增工費十萬餘兩可以一例建築
石塘則成四十里之金城為海隅萬世之利矣是
否有當伏乞
奏者蘇州有致和塘自婁門至崑山綿亘七十餘里
為蘇松接壤要道田疇千萬頃藉為隄防查係宋
時建築歴年既久坍塌甚多有跨塘橋一帶橋坍
塘倒不特行人病涉驛馬難行一遇水發則汪洋
溢漫田禾首先被淹且賊䑸出入無阻今據地方
耆老士民頂香具呈請照浙省海塘之例紳衿富
戶捐資農民派役修築此塘利益萬世(臣)查石料
現存約添加二層并僃内外樁木加以石灰工食
所費約數萬金倘蒙
皇上頒旨飭估興修則紳衿富戶士民踴躍捐輸共成
盛舉便於驛馬往來利田疇而弭盜賊裨益地方
甚大永戴
皇恩於無既矣應否具
題合先密
奏伏乞
睿鑒批示遵行謹
奏
致和塘工程照此具題候朕酌奪
聞得常保住伴送西洋使臣一路虛張聲勢甚不安靜
伊等過蘇時爾出郭十里遠迎即於來使前向常保住
跪請朕安殊屬失儀且聞爾親請赴筵中設正席旁設
看二之席相待果有其事乎又聞常保住勒索人夫多
至數百名是何道理可一一據實奏聞毋得絲毫隱飾
朕旨不過令地方有司優待一切供給勿致缺少而巳
初未嘗令封疆大臣如此越格失體而行也況常保住
不過包衣微員因向日西洋人往返中華於時
聖祖皇帝俱令包衣人員伴送朕今仍照舊例而行之事
爾此番舉動若果如所聞則大不合矣
雍正五年十二月二十四日蘇州巡撫(臣)陳時夏
謹
奏為據實奏明仰祈
睿鑒事(臣)蒙
皇上硃筆諭旨訓(臣)迎接貢使欵待失體
聖訓嚴切不勝惶悚(臣)於八月初間報聞蘇禄國貢使
回國有
欽差御史護送巳至蘇州胥門(臣)即出迎
欽差叩請
聖安實因敬
主心誠不知為包衣微員也胥門離(臣)衙門二里實無
出郭外十里迎接之事及貢使至(臣)衙門進見時
待茶而别彼面稱要往虎邱遊玩有吳縣長洲元
和三縣於公所僃滿漢席并尋常果點各二桌邀
請貢使請(臣)與布政司相陪貢使因病不來赴席
即將所僃之席送去並未設有看二之席(臣)亦無
親請赴筵之事至常保住舟過蘇州三縣照常例
供應縴夫數十名接送過境細查並無勒索數百
名之事即或别處地方有需索之事(臣)實無所聞
不敢混行具
奏仰蒙
諭旨諄切(臣)伏思外國來使(臣)原不應許其入城進見
以及向包衣微員恭請
聖安之處是(臣)粗率失體咎實難辭曷勝感愧惶悚理
合據實
奏明伏乞
睿鑒謹
奏
常保住經過山東浙江等省皆多索夫役船隻到處將
朕所賜之物稱揚賣弄與地方官看家人收受門包鑿
鑿有據何獨於江蘇三縣則不然再行詳察據實奏聞
同日又
奏為奏
聞事欽惟我
皇上聖明光被
惠澤覃敷海晏河清星聯璧合嘉禾瑞麥叠見庥徵近
奉
旨通行停奏瑞榖仰見
皇上敦崇實政之至意今雍正五年十二月初九日據
松江府華亭縣詳報據里圖士民吳兆龍夏彦威
等呈稱十一月二十四日瑞雪方晴風和日暖河
工一帶地方天降甘露樹枝茅屋之上大如晶珠
自辰至巳凝結不散仰蒙
聖天子愛養元元致此太平景象仰懇轉詳具
題恭
謝等情又據金山司巡檢陶世英報稱卑職奉委疏
濬運石河催儹工程十一月二十四日天降甘露
自辰至巳凝結枝頭光彩的礫合行報明等因具
詳到(臣)我
皇上聖不自聖安愈求安
德沛天下而不自居
恩渥萬民而如不足惟務勤民之實政禁止獻瑞之繁
詞但此甘露竒祥實屬古來罕見父老歡呼羣黎
傳播(臣)不敢壅於上
聞謹繕摺奏伏乞
睿鑒謹
奏
具題到日有旨頻年以來屢蒙
上倉垂賜休徵朕若不欣幸感慶非人情也然朕意但以
爾等封疆大臣得人代朕宣化為眞瑞似此嘉穀甘露
景星慶雲河清海晏之祥朕實不敢以感召自居而亦
不敢以祥瑞誇詡於天下後世也卿等亦當具如此想
為是期共勉之愼之
同日又
奏為奏
聞事竊(臣)標把總齎捧奏摺回蘇跪讀
硃批諭旨(臣)不勝悚惕伏思(臣)雖至愚仰蒙
皇上諄諄誨誡敢不勉勵奉行以期刑法至當禁緝謹
嚴實心竭力辦理地方事務惟時時服膺
徹
聖恩垂鑒前奏耗羨歸公一事敬繹
硃批(臣)謹遵與布政使張坦麟細加商酌全提耗羨以
辦公事以給養廉務在秉公酌議定於雍正六年
舉行一面另行具
(覽)奏又松江府知府周中鋐承辦銅觔例限届滿洋商
行
奏明又陳沂震未完銀兩蒙
恩諭半年之限似屬太嚴然(臣)恐一經因循或致設法
隱匿藉延歲月令地方官寧嚴無寬庶克有濟今
廖賡謨捐銀之案亦在嚴追據繳完銀七千八百
餘兩金三千一百八十兩零又金飾物件三十四
兩零現行估變其餘捐贖之案亦俱上緊嚴追不
使延緩合行
奏明近日狼山鎮(臣)郭祺報稱拏獲洋盜袁三等九
名搜出器械衣被贓物供認江面行刦此等盜犯
本擬即行處死以除民害但在洋為盜必有餘黨
自應窮治因發按察司嚴究以盡根株另行具
(臣)於刑名盜案恪遵
聖訓事事認眞辦理斷不敢稍有寬縱也今在殘冬禁
賭查夜處處倍加嚴緊地方安靜二麥秀發米價
聞謹
奏
覽
同日又
奏為奏明事竊查蘇州府震澤縣革職知縣鄭金先
於四月間查比積年舊欠錢糧有簡村地方居民
藉稱重徵擾累擁進縣堂打毁門牆通報到(臣)即
批布按二司嚴拏審擬隨有鄉民等赴(臣)衙門投
具無名呈狀(臣)即查訊拏到張為公等十七名并
惡棍楊秀林一名一並發審去後據蘇州府知府
温而遜審詳布政司稱此案各犯取供後陸續病
故七名按各犯供稱有𫝊催保戸錯開欠戸者亦
有櫃書收侵在逃者但不據實稟明輒敢赴縣閧
閙將為首之犯照律充軍為從者減徒在逃之楊
秀林嚴緝另結失察重徵之知縣鄭金巳經另案
革職免議監斃人犯之典史記過免參等語兹據
布政司會同按察司詳稱此案係該府温而遜抗
延承審拖斃多命徇庇䑃詳率結請將温而遜以
溺職
題參等因到(臣臣)查積年舊欠半屬抗頑原非良戸
即有櫃書傳催保戶重開之弊在縣令固難辭咎
但不稟明查究輒敢倡衆閧閙公堂刁風甚不可
題參合行密
奏伏乞
睿鑒批示遵行又原任江撫吳存禮身故其欠項纍纍
(臣)密囑各屬留心察查産業據高郵知州報稱有
吳存禮家人李朝佐住居州境查出房屋二所計
二百五十間田地九處共計三十頃有餘訊係吳
存禮置買之産今將房屋人口嚴加看守此外有
無隱匿别項産業併令各屬密行查察外合將高
郵州查出旗員産業先行密
到(臣臣)思此等賊黨散處各方惟應密行訪緝隨
差中軍遊擊協同蘇松巡道於震澤縣近烏鎮地
方密訪拏獲積窩武舉金士吉一名向係慣藏大
盜坐地分贓之人又獲得女盜沈吳氏一名混名
雌老虎有名積惡大盜俱撥兵押護解赴浙省督
臣究審合具奏
聞謹
奏
覽
雍正六年正月二十九日蘇州巡撫(臣)陳時夏謹
奏為奏
聞事(臣)家人齎摺回蘇恭讀
硃批諭旨蒙
皇上訓誨嚴切(臣)不勝悚慄惶懼(臣)以愚昧無才識見
卑淺於刑名盜案致多疎縱失職上負
聖恩委任之重捫心自愧罪實難辭蒙
責事事整飭嚴謹以贖前愆斷不敢執迷怠誤也
(臣)接准部文各省鑄錢撘放兵餉奉
旨俟合省報收銅器到日看所收觔數可以開鑄即行
文設局鼓鑄於錢法甚有裨益欽此(臣)查蘇城所收
黃銅器皿巳有三十餘萬觔今各府屬縣設局收
買所報多寡不齊布政使張坦麟陸續發銀現在
上緊催收源源交納俟各屬報到遵將收銅之數
按季
旨定奪再(臣)讀
硃批諭旨聞先修石工甚不堅固倘遇有前年大潮恐
不能捍禦所以朕有旨令察為何不見回奏欽此(臣)
查部文於雍正五年十二月十一日到蘇(臣)恪遵
諭旨即咨會署督(臣)范時繹原任山東撫(臣)陳世倌郎
中(臣)鄂禮現在訂期會勘(臣)先於去年四月因海
塘漴缺口工程報完(臣)親赴查勘騐其建築之法
跟底排釘木樁深密堅實累砌大石十一層縱横
鑲嵌膠以石灰鈐以鐡錠似屬堅固曾經摺
奏在案今蒙
特頒諭旨仰見
皇上綢繆萬全之至意(臣)欽遵會同范時繹等公同會
硃批諭旨又捧讀張坦麟摺奏内
硃批諭旨(臣)與張坦麟酌核全提火耗於二月開徵後
舉行至各員養廉應行增減之處(臣)等公同酌量
妥協另具奏
聞謹
奏
聞江南有奉旨提耗之說陳時夏若忍為此語不畏頭
上
昭昭之鑒察乎誠如此則是為君上者推誠二字萬萬不
可矣
同日又
奏為奏明事竊蘇松糧道楊本植丁憂離任今准部
文欽奉
特旨楊本植如交盤清楚即令到京不得逗留欽此隨
經轉行飭催在案茲查楊本植一應錢糧俱經清
楚無虧祗因存庫項下應解部銀四十餘萬兩所
需飯食解費銀兩尚無交出新任道員欲以正項
扣出抵作解費短少正項詳為虧空楊本植懼難
彌補必致遲延不能起身今情願將應解存庫正
項照數自領協同委員赴部解交應需飯食添平
等項本植在京措足交部料理掣獲批廻以副即
行進京之
旨則公事無誤不致逗留似屬兩便(臣)一面取具交盤
册結造報仍於交盤案内聲說
題明但恐舊員無協解錢糧之例格於部議合將情
奏明又原任兩淮運使何順認辦松江海塘續添樁
木一項需銀七萬三千餘兩蒙
聖恩借動庫帑著追完補在案今何順呈稱願將現存
田地房産并親友欠項變抵外尚有不敷庫銀四
萬六千餘兩有兩淮運使任内雍正二年衆商規
禮節禮五萬四千兩未經繳收懇將此項抵補歸
庫等因(臣)因事關庫帑隨即行查今兩淮運使張
璨詳據衆商稟稱雍正二年綱規節禮五萬四千
兩未曾攢送何順未曾收受是實(臣)查各商應出
舊規既未交收即屬公項或提撥公用抑或准抵
完庫(臣)未敢擅便合行密
奏請
旨批示遵行謹
奏
兩淮鹽商為國家急公效力處頗多豈有代何順催追
商欠完項之理此說悖謬何順若無銀還庫自有身命
可抵何庸爾為伊激切耶
同日又
奏(臣)自雍正四年十一月初六日到任至五年十二
月連閏計十五個月所收司道各關規禮銀共二
萬四千七百六十八兩零又(臣)於天津鹽道起身
時蒙
皇上賜(臣)作盤費銀二千一百八十兩零又(臣)於河南
開歸道任内代各屬縣墊過驛站銀三千兩巳經
各屬送交江蘇收訖連前各項通共銀二萬九千
九百四十八兩零(臣)自到任起至雍正五年計用
去銀數除承造船隻製造軍械并撫標兵丁號衣
旗纛及(臣)閱操賞兵家口食用齎摺人進京盤費
幕賓束修各項共用去銀九千九百四十兩零實
存銀二萬兩現貯(臣)署仰請
皇上諭旨另發公用或將此項收買銅器或修理倉厫
買榖積貯伏祈
聖明批示遵行又(臣)所收銀數以及用度各項俱(臣)親
手登記纖悉無遺(臣)無總管堂官一應屬員並無
門包陋規所有司道各員所送舊規外有隨禮銀
共四百餘兩(臣)給散家人為衣履之用事屬瑣屑
本不應煩瀆
聖聰但(臣)不敢絲毫欺隱合併聲明謹
奏
覽所奏何瑣屑猥鄙至於如此果肯秉公正色如鄂爾
泰田文鏡於地方上興大利除大弊令百姓沾永遠之
惠國家享悠久之福其功與能豈此二三萬金所能酬
答耶假若庸碌無能沽名釣譽甚至誤國殃民即取用
此數千金亦屬過分朕前面諭汝者甚明今此奏令朕
如何批諭耶據云一一親手登記纖悉無遺誠如此何
暇辦理政務況江蘇事繁一日之光隂無幾一人之精
力有限專於細小者必致遺誤大者要者多有人論汝
見小不識大體今覽此奏果不謬矣譬如逸盜不捕而
嚴約奢靡銅賭不禁而驅逐娼優𩔖斯者不可枚舉捨
本而趨末避難而謀易無非沽名而巳人心不服雖令
不從也誠能將大者難者力圖數事俾令行禁止人咸
感畏其餘些小易辦之事只須出一告條若不各各遵
奉朕知必無是理也且用人必須得當捕役中可信者
亦不多得若將幹役皆差辦碎雜末務遇緊要事則不
得人而使矣況輿臺下胥窺見巡撫務小競以卑鄙瑣
屑之事來相迎合成何體統耶朕通盤看來祗取汝之
不事欺隱一節然朕實鄙之從此若不能醒悟痛改再
加以掩飾則朕無可為汝恕矣身為大臣但當於遠大
留心幾許銀兩多寡增減有何關係少寬裕自無不感
過苛細再無不怨此人情之常不待言者此外朕實不
能諭如何若何也
雍正六年正月二十九日兵部尚書降一級調用
(臣)何天培蘇州巡撫(臣)陳時夏謹
奏為奏
聞事竊被參巡察博濟奉
旨交署江寧將軍何天培與陳時夏會同嚴審(臣)欽遵
於勘河事畢回蘇路由常州協同何天培到蘇會
訊博濟巳將經過滁州等各州縣勒索婪贓情由
逐經供認在案其中有口供未符之處今正開印
後(臣)等復經質訊明白正在成招會
題不期博濟畏罪於正月二十三日夜間自縊身死
(臣)等隨委員查騐委係自縊身死查博濟係奉
旨發審重犯該地方官不嚴加看守以致疎虞所有疎
懈各官現在嚴查另疏會參外合先繕摺奏
聞謹
奏
殊屬疎忽之極
雍正六年三月二十九日蘇州巡撫(臣)陳時夏謹
奏為仰荷
聖恩訓誨微(臣)感激難名涕泣奏
謝仰祈
睿鑒事雍正六年三月初四日(臣)標千總齎捧奏摺回
蘇(臣)恭讀
硃批仰蒙
訓諭嚴切(臣)不勝感激悚惶又於三月二十一日接准
部文奉駁周得安命案欽奉
諭旨等因到(臣臣)恭繹之下仰見我
皇上至聖至明無微不照且感且愧俯伏汗流竊念(臣)
微賤庸愚深荷
皇上宥之反覆開導切中(臣)病我
恩叩頭流血而不知也(臣)今服膺
聖訓愚昧頓開勉力改圖惟將疎懈者整飭之因循者
聖明洞鑒(臣)愚感
恩至極謹繕摺奏
謝伏乞
睿鑒謹
奏
孤立黨援朕皆不論但須還朕公是二字如不公不是
即使孤立無援於國計民生又何益耶第一要著俾闔
省官民知畏勝如感恩也毋差錯爾念
同日又
奏為奏
聞事(臣)查江省各衛調幫兌漕抽幫兌白一案係漕(臣)
張大有具
題奉
旨允行今訪有通倉退役王八等來南招搖撞騙(臣)隨
密令署蘇松糧道毛德琦嚴拏訊究今據毛德琦
訊明王八即王天申巳經供認得過銀二千三百
兩但查搜出合同議單等項派費銀二萬有竒又
經搜出朱斐徐朝鼎一札指稱有怡親王的當之
人名色捏開使費一萬七千兩更為駭異(臣)思怡
親王公忠體
國稽察屬下甚嚴久在
聖明洞鑒之中内外臣工無一不知今棍等竟敢造言
指騙甚屬不法除將造札之朱斐等現在嚴拏并
拘案内未獲要犯嚴審實情分别定擬具
題外所有該犯等妄札(臣)謹密封進呈
聖覽伏乞
睿覽施行謹
奏
此一事之奏聞及辦理處甚屬可嘉如此方是其未獲
要犯巳諭怡親王在京亦嚴行察拏妄札合同暫留以
備獲犯後質証
同日又
奏為據實奏
聞事(臣)欽奉
上諭以松江海塘不甚堅固令(臣)等會勘(臣)欽遵會同
署督(臣)范時繹陳世倌鄂禮前赴公所公同詳察
細加籌畫巳經會
題在案(臣)於途次聞得嘉定縣知縣朱爾介催科認
眞因徵催積欠於二月十一日夜有刁民將四門
城外弔橋木板拆棄水中杜絶催差下鄉并聲言
完舊糧者同衆抄搶隨據朱爾介拏獲周福元等
皇上垂念督(臣)范時繹未定養廉之項著江西安徽江
蘇巡撫悉心計議如何定為總督養廉之處具奏欽
此(臣)向聞督臣衙門上下兩江布政司每年各送
規禮銀四千兩江西亦然驛鹽道亦有規例未知
聞目今七浦河福山河徐六涇吳淞江正在開濬將次
亦平民生樂業地方安静又奉
旨嚴拏刧獄逃犯張大金棍等(臣)差捕由漢口復至河
南跟緝據報於南陽縣地方巳被漕臣兵弁擒獲
張大金棍張二金棍鈕解來淮合行奏
旨發來試用各員現經量才委署巳經咨明内部今新
任布政司趙向奎因料理公事差委乏員與(臣)商
量懇請
題明試用倘或才品不及(臣)即據實
題明仍令回京應否如是伏乞
皇上批示以便具
題謹
奏
覽
雍正六年四月初四日蘇州巡撫(臣)陳時夏謹
奏為奏明事案查雍正二年二月陞任通州知州白
映棠奉調入闈署内被竊庫銀七百兩當經吏目
與收書公同賠補未經通報至雍正三年十一月
復有葛喜閃入櫃房行竊被獲究出前失之銀經
葛喜供認同邵大等七人夥竊各分銀一百兩寄
頓錢舖高士偉程宜善等七家該州拘高士偉等
嚴訊俱各照數供認繳完高士偉隨於是年十二
月病故及(臣)到任之後白映棠隨陞山西汾州府
知府離任之後高士偉之父高振以伊子誣寄賊
贓受刑身死具控據按察司白清查訊程宜善等
俱改供寄贓無據畏刑認賠高士偉實於刑訊後
一月因病身故具詳將白映棠
題請解任質審等情前來(臣)查白映棠以二次盜竊
庫銀之重案匿不通詳縱盜遺殃溺職殊甚高振
之子病故巳逾一年忽行控理衆口翻供難以懸
斷必得原問官質審始得實情相應據詳
題請將陞任知州白映棠解任提來質訊明白將偷
盜庫銀重案究擬定罪并將匿報情由具
題合行奏明伏乞
聖明批示遵行謹
奏
似此理應具題之事何必又多一番瀆奏總之爾素性
瑣屑不諳大體遇事遇言自不覺顯露本來面目也
同日又
奏為奏
聞事竊江蘇地方今春雨水調和二麥茂盛現據蘇松
常鎮四府屬俱報七八分收成其餘各屬俱稱正
奏外(臣)前具
奏蘇州致和塘驛路頽圯羣情願捐貲修築現今各
紳公議樂捐密估工料以定捐數容另具
題但查致和塘祇係自蘇至松之要道尚有由蘇而
上至京口下至吳江與浙省交界通衢往來馬路
歴年久遠日就傾頽若不急行修築將來滋費愈
大(臣)因水利工程緊急未經議及今幸開濬各河
將次告成閘座亦在興修俟各河完工之日(臣)會
同署督(臣)范時繹另行
題請將通衢馬路同
欽差查勘或動
松江府知府周中鋐率同河臣送到裏河營把總
陸章等日夜料理堵築三月二十九日正在合龍
周中鋐陸章乘埽船衝流督夫下埽値廻潮水溜
題報外該知府管理海關稅務承辦銅觔監修海塘
公事重大查同知金文宗同事松江熟悉事務人
亦勤幹誠實即行委署速令料理諸務(臣)向知周
中鋐辦銅收稅之事係伊胞兄周中鏜同胞侄周
印梅二人經手稅銀正在清查其上運銅觔現經
督催毋致遲誤查松江府為濱海要區必得熟練
之員方克勝任仰乞
聖明揀選能員補授則要地得人(臣)可收指臂之效矣
伏乞
睿鑒施行謹
奏
莫非要地豈止松江一郡為然為汝收臂指之效其事
小國計民生所關甚大豈不欲得賢員而用之奈汝等
庸碌督撫不能秉公察吏舉錯失宜殊可惜國家人材
耳既不知鼓舞又不能訓導致令良吏垂首劣員得志
自損臂指而竟不覺奈何奈何即如吕大雲豈應破格
保薦之人乎若言伊庸劣似屬冤抑若照爾之薦語實
不至此似此品評屬員之高下孰肯心悅誠服耶
同日又
奏(臣)查南滙縣知縣欽璉履任以來勤於催科理訟
頗稱有才今因違誤
欽工(臣)不敢不會稿
題參但欽璉實係地方能員(臣)不敢隱匿不言合行
密
奏伏祈
皇上睿鑒謹
奏
既係有才之員何至違誤工程耶爾觀人之術朕甚信
不及雖非存私目力不明亦安能甄别賢否
雍正六年四月十八日蘇州巡撫(臣)陳時夏謹
奏為請
旨事竊(臣)庸愚無似仰沐
聖恩畀以蘇撫重任兼理各關稅務蚊負是懼時深兢
惕凡委理關務之員必擇才守兼優者飭其實力
奉行今查上海一關歴年贏餘銀兩自一萬五六
千至二萬七千有竒(臣)因查勘河工兩歴上海地
方留心訪察知關外海道四達商船往來無定全
賴管理之員實心稽察寬嚴並濟則商販聚而
國課裕較歴年贏餘之數實可加增(臣)意欲自行試
收一年以核實數(臣)雖不能分身前往有(臣)子候
選州同陳萬里尚可驅策如責其專心在關上緊
稽察毋使吏役侵肥逐日儘收儘報似於稅務有
益(臣)因清釐稅務起見用敢冐昧瀆陳是否可行
伏候
聖裁批示遵行謹
奏
關稅原係責成巡撫辦理之事無論如何題請皆可但
身任封疆統率羣僚不能信托一人威服一人甚至稅
務小事皆欲親身料理又欲委用親子恐難免人竊笑
也觀此一關尚不得人管理則通省屬員中一無可信
一無令從之人可知矣國計民生大事如何辦集其一
切苟且塞責俱在不言之表也奈何奈何
同日又
奏為奏
聞事竊查江蘇二麥收成分數江寧府屬有十分九分
八分不等蘇松常鎮四府屬九分八分七分不等
淮安府屬高田八分低田六七分不等揚州府屬
九分八分六七分不等太倉州通州各屬九分八
分徐州七八分不等邳州海州尚未報到惟揚州
府屬之江都縣四月初三日偶有冰雹仙女鄉地
方二麥微有損傷常州府屬之靖江縣冰雹稍重
據報二麥被傷秧芽壓壞(臣)經委員查勘俟勘明
確實如果成災設法撫恤窮黎容另
嶽廟令各商捐錢每大船一隻錢三十文中船一
隻錢二十文小船一隻錢十文給票為據自前織
造胡鳳翬收起至今仍行照收查東嶽廟並未興
工不知此項錢糧每年
奏銷内曾否開入(臣)處無從查核惟恐關役人等借
端侵蝕伏乞
奏仰祈
聖鑒謹
奏
知道了
雍正六年六月十一日蘇州巡撫(臣)陳時夏謹
奏為欽奉
上諭事(臣)接准吏部咨文蒙
皇上垂念督(臣)范時繹未定養廉之項著江蘇安徽江
西巡撫悉心計議各就地方局面如何定為養廉之
處具摺啟奏欽此(臣)遵即移咨安徽江西撫臣去後
今准安徽撫臣咨稱司庫有應繳督臣規禮銀四
千兩江安糧道有應繳規禮銀四千兩江西撫臣
咨稱例有應繳督臣規禮銀四千兩(臣)遵查江蘇
司庫有應繳規禮銀四千兩三省向例約略相同
合共銀一萬六千兩照例繳送但督臣統轄兩江
費用浩繁實有不敷之處(臣)就蘇松地方局面悉
心計議請於議給各官養廉項内較舊例增銀二
千共給督臣養廉為六千兩應否如是(臣)未敢擅
便其安徽江西應聽撫(臣)魏廷珍布蘭泰各行計
議覆
奏(臣)謹具摺奏
聞伏乞
皇上批示遵行謹
奏
此所計議是交與布政司張坦麟料理可也
同日又
奏為欽奉
上諭遵即覆
奏事雍正六年六月初四日接奉怡親王同大學士
張廷玉蔣廷錫寄字緣張坦麟摺
奏(臣)囑令趙向奎勒掯交代欽奉
上諭寄信到(臣臣)因張坦麟調任後有作速赴任之
旨(臣)即令交代清楚無致久留始因欵項甚繁清查未
楚繼又以五年分解部餉銀平飯銀兩尚未交清
迨至限滿猶復各執己見彼此互詳(臣)業將情由
據實具
奏在案查張坦麟交存應解部餉銀一百萬一千兩
零係雍正五年分經收之項所需飯食添平銀三
萬七千三十餘兩彼時各屬解司庫係隨正收存
張坦麟自應照數交出以為將來解部之用今張
坦麟見(臣)提取耗羨除派撥各官養廉之外尚有
贏餘遂將此項平飯銀兩竟不移交欲移支於雍
正六年耗羨之内但耗羨銀兩一年有一年之用
各有欵項所剰贏餘賴以彌補從前各案無著虧
空原為
國帑起見若五年解費而預支六年耗羨是(臣)此番
提取耗羨之議非為
國計竟為張坦麟彌補虧缺矣此(臣)與趙向奎所以
不能從之也至(臣)與張坦麟同城共事或偶有意
見不合之處皆
朝廷公務毫無私怨今司庫交盤(臣)有查盤督率之
任固不敢懷私以悞公更不敢避嫌而徇隱立法
之始
國帑攸關不得不一言持正若有一點加意吹求以
圖勒掯(臣)可以矢
天自誓斷難逃於
聖明洞鑒者也趙向奎以張坦麟交代遲延并庫項虧
缺陸續揭參(臣)因摺
奏在案祗候
聖裁批示是以但參遲延今蒙
皇上以岳濬等待張坦麟甚切遵即令趙向奎作速交
代謹候
硃批(臣)前摺到時即令作速起行庶於兩省公事無誤
伏乞
皇上睿鑒批示遵行謹
奏
此事之可笑處朕亦不再諭矣總之汝識見卑鄙褊淺
實非巡撫才經朕屢加訓諭而不能奮勉改革才智限
於此亦無可如何也汝自莅任以來盜不能緝吏不能
察承追二百五十萬錢糧不能完二十分之一蘇郡城
内大開銅舗而不能禁止築堤濬河工程遲誤而不能
勸懲於刑名案件則一味姑息其餘不職處不可枚舉
惟能令戲班減少大半縀舗關閉數十座僧道數千百
人還俗祠廟數處改為書院在汝意以王道變化風俗
但不知實有益於民生處何在對人時感恩泣下而不
能仰體朕衷辦理一事似此報德於朕躬處又復何益
殊不可解除可笑之外實無以批諭汝也
雍正六年七月二十五日原任蘇州巡撫(臣)陳時
夏謹
奏為感謝
天恩仰祈
睿鑒事竊(臣)至愚極陋荷蒙
皇上隆恩畀以蘇撫重任原期矢心殫力仰報
高厚於萬一奈(臣)才短識淺貽誤日深有辜
聖訓復蒙
聖主寬宥戒其前愆冀其後效調署山東布政司事務
奉
命之下感激涕零(臣)即於六月二十四日交印卸事當
即照例
題報在案(臣)於二十八日起行赴任適接邸抄奉有
陳時夏仍留蘇州會同辦理各案虧空之
旨遵即停舟祗候隨准署督(臣)范時繹署撫(臣)張坦麟
各移咨到(臣)捧讀
諭旨愧悔靡寧因思各案虧空贓罰歴年以來不思實
力催追以致積欠如此之多咎實難辭(臣)現同署
督撫臣細加商議設法查追力圖清楚以期稍蓋
前愆於萬一至(臣)會同辦理事件例應具
題者當會疏具
題外倘另有應自奏請
聖訓以便遵循之處或有聞見應奏之事件并請容(臣)
繕摺具
奏伏乞
皇上恩賜批示遵行謹
奏
遇有應奏之事自當照常摺奏何必又請批示
硃批諭旨卷十一下
