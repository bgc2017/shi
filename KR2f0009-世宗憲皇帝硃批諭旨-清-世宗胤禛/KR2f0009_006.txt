欽定四庫全書
硃批諭旨卷六
硃批黃叔琬奏摺
雍正元年八月初五日福建布政使(臣)黃叔琬謹
奏為恭謝
天恩事竊(臣)一介庸愚至微極陋荷蒙
皇上逾格擢用
陛辭之日跪聆
聖訓指示周詳又蒙
恩許具摺奏復荷
欽賜
聖祖仁皇帝御用物件
異數殊恩逾分已極小(臣)感愧情深惟有益勵清操盡
心職守以仰答
皇上天恩即以上報
聖祖天恩於萬一耳(臣)於六月二十二日到任隨望
闕叩首謝
恩訖理合繕摺奏
聞謹
奏
汝等兩司之職例不徑奏今許汝密摺奏達切毋藉此
挾制上司而失屬官之體若遇督撫有不合宜處只可
密行奏聞不可向一人聲揚一省之中豈有兩撫臣之
理履雖鮮不加於枕權不畫一上輕下重則章程紊矣
汝凡事當與督撫開心見誠據汝所見一一告知以憑
處斷倘上司有欺隱以及徇私不法之弊必實有確據
方是汝應行奏達之事其尋常地方諸務與督撫共見
同行之舉陳奏之任在督撫而不在汝也即密奏亦不
宜頻數恐上司生疑忌之心於汝反為無益汝但勉力
秉公實心效力朕自能洞照也特諭
同日又
奏為報明庫項銀兩事竊(臣)蒙
皇上天恩補授福建布政使所有一切存庫錢糧前因
盤查未清不敢草率具
奏今徹底清查共應存銀七十九萬七千餘兩實在
存庫銀只有四十餘萬兩其三十九萬六千餘兩
一係從前各標營借支俸餉及預支船工等銀二
十五萬九千餘兩(臣)現於按月領餉時扣除今已
旨著落伊子石泰賠補除陸續追繳外尚未完銀九千
六百餘兩現在嚴追俟完日另摺奏
聞總之福建藩庫向來借支動用相沿巳久今自(臣)抵
錢糧以期無負
聖主委任至意至各州縣虧空現在督撫與(臣)酌議封
櫃補苴以清帑項如有私派重耗苦累小民者(臣)
仍不時查訪據實揭參再閩省地方事宜或有應
奏者容(臣)次第訪確始敢奏
聞合併聲明(臣)謹
奏
次第訪奏可也但須慎密倘不密致令督撫處有一毫
風聲逹於朕耳則係爾自干罪譴毋怪朕之不爾寬恕
也
雍正元年八月二十一日福建布政使(臣)黃叔琬
謹
奏竊閩省司庫錢糧數目(臣)業經繕摺恭呈
御覽自(臣)摺
奏之後續據各營將建曠銀兩解送司庫前後合算
共應存庫銀八十萬九千餘兩至沙木哈虧空一
項已於八月二十日盡行完補訖兵餉船工一項
除陸續扣回外尚欠銀二萬餘兩因公挪用一項
除催解完補外尚欠銀七萬餘兩(臣)仍按月將應
扣回者扣回應催補者催補俟有成數另行奏
聞(臣)因交盤限迫各項尚未完結隨詳明督撫蒙批此
係繕摺
奏明奉有上緊料理之
諭旨似未便於送部結内再行聲明致干指駁仰即照
例速具册結詳送立等核
題等語(臣)再四思維督撫既稱係
奏明奉
旨之事未便復行揭出惟在督撫與(臣)謹遵
聖訓實心料理則錢糧自可完結是以照例出具册結
至按月扣餉不至苦兵催解俸工不至累民之處
(臣)自當仰體
皇上恤兵愛民至意時刻在心不至上煩
聖慮合併聲明謹
奏
此事該督撫業經奏明懇恩從緩完結今爾據實密奏
更屬可嘉凡事惟以無欺無隱為務勉之但於上司處
切勿稍失體統事無兩大朕未有於一省之中用兩三
督撫之理也特諭
雍正元年十二月二十六日福建布政使(臣)黃叔
琬謹
奏為遵
旨再行奏
聞事(臣)前摺奏因公挪用銀十萬九千兩經督撫二臣
奏明以俸工賠補一項奉有
御批遵即檢查原案復加密訪實係修理戰船津貼運
費添補不敷銅價整備水師軍器火藥供應杭兵
來往夫船修理各處河灘資助微員回籍及歴年
賞給廵緝山賊官兵飯食併省中應辦各項公事
夫船脚價等項總之閩省公用皆取給於俸工彼
時因俸工尚未解到遂將正項挪用以致有十萬
九千之數自(臣)到任以訖封印已經歸補五萬餘
兩未歸補者尚有五萬餘兩現在陸續扣補至沙
木哈自已虧空銀兩誠如
聖諭所料不止於此但(臣)未到任以前聞撫臣已嚴催
其彌補(臣)到任後逐一清查止虧空二萬四千餘
兩理合具摺陳明謹
奏
所奏知道了百凡切勿徒為他人任過總以無欺無蔽
為勉
雍正二年九月十二日福建布政使(臣)黃叔琬謹
奏為恭繳
御批事(臣)齎摺家人回閩所有(臣)於雍正元年十二月
二十六日具奏遵
旨再行奏
聞事一摺復蒙
皇上批示(臣)恭設香案跪捧展誦仰見
天語諄切訓誨備至體恤小臣有加無已(臣)自顧庸才
邀此
皇恩感激悚惕惟有恪遵
聖訓實心勉力安分盡職不敢少有欺飾以期無負
聖主委曲成全至意敬將
硃批一件恭繳謹
奏
慎莫效法乃兄之為人保全首領要緊
同日又
奏為報明庫項銀兩事(臣)蒙
皇上天恩授以閩藩重寄自雍正元年六月到任清查
司庫挪用銀十萬九千餘兩督撫二臣
奏明以歴年俸工抵補奉
旨允行在案今(臣)於雍正二年八月將前項歸補已完
實貯在庫並不敢稍有捏飾理合
奏明再司庫正項錢糧合地丁鹽課并雜項共實存
在庫一百七萬餘兩除應行支放者照例支放外
其餘凡有借支(臣)不敢絲毫擅動以致虧缺(臣)蒙
皇上特恩超用無可仰報
天恩惟有慎重司庫錢糧以期無負
聖主委任至意謹
奏
知道了觀汝之二兄如此居心行事即汝此奏朕亦難
信矣
雍正三年三月初四日調補廣西布政使(臣)黃叔
琬謹
奏為恭請
聖訓事竊(臣)一介庸材備員閩省屢蒙
皇上天恩訓誨周詳勉勵備至(臣)日夕凜遵猶恐不逮
今復蒙
聖恩調補廣西布政使(臣)於三月初八日起程前赴新
任伏念粤西諸事皆所未諳我
皇上明睿所照無遠不届仰懇
天恩俯鑒(臣)愚詳加
教誨指示俾(臣)知所遵循庶幾勉竭駑駘以仰報
聖恩於萬一耳謹
奏
爾誠能秉公除私矢志效忠焉往而不可否則爾之二
兄便是前車覆轍朕從來用法不事株連即父子亦各
論其是非爾若以手足之誼為重君臣大義為輕斯又
在爾自為之也至於爾之見用於朕原因從關外差峻
回京朕特加賞鍳而拔擢之實無一人薦舉或於其間
有將朕之特恩設詞誑爾以為係彼力量吹嘘所致世
間此等無恥負國之人容或有之朕則不得而知爾其
自勉朕不蓄成見於中也
同日又
奏為恭繳
御批事(臣)齎摺家人回閩所有雍正二年九月十三日
具奏恭繳
御批一摺報明庫項銀兩一摺並蒙
皇上批示(臣)恭設香案跪捧展讀
天語煌煌訓勉備至
聖恩高厚曲賜矜全(臣)兢惕悚惶感激無地惟有恪遵
聖訓竭力供職循分守法居心行事不敢稍有瞻徇以
期無負
聖主格外優容至意敬將
御批二件恭繳謹
奏
但務實行總不在言語之間也
雍正三年八月十三日廣西布政使(臣)黃叔琬謹
奏為報明庫項銀兩事竊(臣)蒙
皇上天恩調補廣西布政使(臣)於雍正三年五月二十
七日到任所有司庫銀兩(臣)按册細加查核除已
經支放外應存司庫銀共一百二十七萬餘兩内
督(臣)孔毓珣先經
題明借𤼵鹽價銀六萬兩尚未補還外實應存司庫
銀一百二十一萬餘兩(臣)即逐一驗兑俱係實貯
在庫理合具摺
奏明伏乞
皇上睿鑒為此謹
奏
所奏已悉又奏折色之事一摺候朕面諭新撫鄂爾泰
酌定施行
同日又
奏為恭繳
御批事(臣)進摺家人回粤所有(臣)本年三月初四日具
奏恭請
聖訓一摺恭繳
御批一摺均蒙
皇上批示(臣)恭設香案望
闕叩首敬謹捧讀仰見我
皇上大公至正無微不照訓誨勉勵諄切周詳(臣)悚惶
兢惕感激涕零惟凛遵
聖諭秉公除私矢志效忠以仰報
高厚於萬一斷不敢重手足之私情違事
君之大義以自取罪戾至(臣)以一介庸才恭逢
皇上御極之初奉差復
命蒙
皇上召對逾格擢用
主知特達(臣)夙夜銘心刻圖報稱如有無恥負
國之人設詞誑(臣)若為其所愚是(臣)同其不肖矣(臣)
即當密行
奏明斷不敢為之隱諱(臣)愚賤下情本不敢上瀆
天聽蒙
皇上開天地父母之心曲賜矜全諄諄指示(臣)不揣冒
昧謹此奏
聞敬將
御批二摺恭繳為此謹
奏
天下臣民咸在朕胞與之中無一人朕不欲矜全之然
肯保全與否又在汝等自為之如汝之二兄朕何法以
矜全之耶於凡百處勉之慎之朕之涇渭斷不致混淆
也
硃批諭旨卷六
