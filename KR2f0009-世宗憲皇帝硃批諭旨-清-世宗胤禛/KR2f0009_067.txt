欽定四庫全書
硃批諭旨卷六十七
硃批蔡仕&KR1550;奏摺
雍正二年十一月二十五日工科掌印給事中浙
江糧道(臣)蔡仕&KR1550;謹
奏為徹查懸欠之庫項敬陳彌補之末籌仰祈
睿鑒採納事竊(臣)海濱下士至愚極陋荷蒙我
皇上天恩簡畀浙江糧道九月初八日抵任後即與陞
道徐琳清查交代歴任舊管新收共該存庫銀六
十二萬一千四百餘兩今存庫只三十六萬二千
二百餘兩此外銀二十五萬八千九百餘兩槩係
歴任借墊未補内有借給各幫成造□船會北買
米并預支行月經費共銀二十二萬五千五百四
十餘兩有各幫每年應領漕截經費等銀可扣又
康熙五十四年各官公捐協助陜省軍需借動道
庫銀一萬五千七百兩又康熙六十一年因回空
糧船凍阻動借道庫銀八萬二千五百餘兩募雇
民船赴淮迎載每米一石水脚銀一錢四分詳定
各幫每船捐銀一錢外有漕州縣捐銀四分計銀
二萬五千九百餘兩據州縣以捐觧不前會詳院
司准其各捐二分共該銀一萬二千九百餘兩巳
據各屬捐觧銀三千一百餘兩尚未觧銀九千七
百餘兩又准於俸工内流抵二分亦該銀一萬二
千九百餘兩經前道提補銀四千九百餘兩尚未
補銀七千九百餘兩今各州縣未觧銀兩應仍著
各員捐觧但俱巳離任新任者又不肯接捐互相
推諉道庫終無歸補仰懇
皇上飭諭撫臣將應捐銀兩題明於各員名下分别著
追使其上緊完公其俸工内未補銀同前項墊觧
軍餉未補銀共二萬三千六百餘兩懸欠多年(臣)
仰荷
聖恩忝司筦籥不敢緘默因循謹竭一得之愚上瀆
聖聰查州縣徵收錢糧俱有火耗在北省耗銀巳經提
貯藩庫故交際陋規悉行裁革今浙省耗銀槩存
州縣而現在院司各員禁止餽遺即(臣)衙門向有
節禮四千餘兩亦俱裁革是各州縣應酬既巳全
減火耗不無所餘除地丁事隸藩司不議外浙省
漕項錢糧共七十三萬一千餘兩若每兩酌提二
分一年即有一萬四千六百餘兩前項未補銀共
二萬三千六百餘兩一年有餘便可完補以漕糧
之耗羡補漕庫之虚懸似為妥當倘(臣)言可採仰
祈
皇上飭諭撫臣以雍正三年為始遵行提觧前項補完
即日停止庶積欠清而庫帑充實矣謹
奏
覧奏知道了最不宜矯廉沽名尤不宜因私悮公以及
揭前官之短遺後任之累只要實心實行凡事務期長
久遵循無礙上下情理皆通方好不可為目下虚聲小
譽而弄巧飾詐此等人朕所不取也勉之
雍正六年十一月十九日浙江觀風整俗使(臣)蔡
仕&KR1550;謹
奏為微(臣)受
恩綦重下情戀
闕甚深仰祈
聖慈俯允
陛見事竊(臣)於雍正二年七月内蒙
皇上簡任浙江糧道銜
恩抵浙勉竭駑駘寸長未效嗣因雍正四年雨水過多
米色潮潤部議降調特蒙
聖恩留任是
皇上於(臣)既加拔擢又
賜矜全(臣)感激涕零圖報無地兹復欽奉
上諭加(臣)以僉都御史之銜畀(臣)以觀風整俗之任
聖恩高厚雖捐糜頂踵總不足以言報稱惟是(臣)膺兹
重任智識淺陋視事方新未知窽要又(臣)自雍正
二年八月内
陛辭至今四載有餘犬馬戀
主之心與日俱積伏懇
聖恩俯允
陛見俾(臣)趨覲
天顏恭請
聖訓庶措施有所遵循永戴
聖恩於無既矣容俟督查錢糧清結之日恭疏具
題外理合先行
奏明伏乞
皇上睿鑒施行謹
奏
不必來京惟當黽勉職任與李衞同心協力整飭地方
可也
雍正七年正月二十五日浙江觀風整俗使(臣)蔡
仕&KR1550;謹
奏為敬陳浙省民情官方仰祈
睿鑒事竊浙省歴年舊欠錢糧自奉
旨清查以來士民感戴
皇恩争先完納向日衿監包攬收役侵漁俱巳歛跡雍
正六年錢糧或按額全完或完至八九分有零雍
正三四五等年共舊欠銀七十餘萬兩巳徵完四
十萬餘兩雍正二年以前帶徵錢糧亦俱報有溢
完至承追虧空各案亦巳陸續追完銀六萬九千
七百餘兩未完者現在催追今年春景日暖風和
瑞雪時降農民歡欣鼓舞皆云豐年之兆將來輸
將又必競勸也其府州縣等官經督(臣)李衞不時
舉劾共知惕厲尚有候補通判劉漢儒者外貎可
觀而操守未謹於雍正五年署烏程任内勒借鄉
紳汪亮采銀三百兩經督臣訪實嚴加誡飭著令
吐還又瑞安令何詩頓改前操因生員楊元玟兄
弟争訟該縣私罰銀五百五十兩現經督臣批飭
嚴審又嘉善令郜煜辦事平常浦江令袁皥聽斷
無才此二員者督臣亦常言其無能又石門令呂
(恭)之塘兵多不在次入夜復無哨警至十二月内該
將遣兵丁何玉常等來省領餉公然在寓賭博被
拏是皆其不能約束兵丁所致也(臣)衙門有稽查
細加訪察得實另行奏
聞謹
奏
覽
雍正七年三月二十日浙江觀風整俗使(臣)蔡仕
&KR1550;謹
奏為奏明甘露呈祥事竊(臣)於台州府地方接到布
政使高斌嘉興府知府閻堯熙先後具詳内開據
嘉善嘉興二縣知縣轉據該二縣耆民等咸稱正
月二十二日卯辰二時天降甘露遍結樹枝葦竹
之上萬民共覩形若脂凝味如飴美實係太平上
瑞詳請具
題到(臣)仰見我
皇上以德動
天感召捷於影響益知
天心以福眷德申錫極其光昭(臣)巳移咨督(臣)李衞現候
咨會又(臣)經由紹郡據該知府稟稱有府學生員
黃孝純於正月十七日夜出街看燈路拾胡疇一
遺失瓶袋内珠十七粒金戒指一箇及碎銀當票
等物約值銀四十餘兩該生義不苟取招帖付還
并却酬金不受等語随據布政司通詳請予嘉奬
前來現在移咨督臣會核外查化行俗美然後人
知廉隅兹生員黃孝純不拾遺金自敦士品皆
皇上德洋恩溥一道同風所致也理合具摺恭
奏伏乞
睿鑒施行謹
奏
汝等大員果肯秉公持正察吏安民實心為國家宣猷
敷化此等徵應乃必有者也勉之
同日又
奏為敬陳微(臣)廵歴所見仰祈
睿鑒事竊(臣)於本年二月初一日出廵紹興寧波台州
三府於三月初八日回省所過郡縣應行閱視稽
輸將競勸詞訟稀少其素著姦惡之人實巳痛悔
遷善不敢為非惟僻遠鄉村尚有無知衿監暗行
心察核文職内有山隂縣試用知縣沙漢鰲外貎
可觀中頗糊塗聽斷無才難勝劇任(臣)回省即言
之督臣正在斟酌調換其餘各縣如上虞令徐志
定臨海令顏肇維才力鈍軟然尚肯黽勉(臣)俱面
加訓誡勉令振作以圖後效武軄營伍惟台州協
經調任杭協副將吳進義訓練最為可觀至寧波
一營斯為最下兵既稀少馬又疲瘦步伍並未操
緣係(臣)廵歴親見理合具摺恭
奏伏乞
皇上睿鑒施行謹
奏
所奏嘉悦覽焉但不可絲毫隠飾
雍正七年五月初二日浙江觀風整俗使署理浙
江廵撫印務(臣)蔡仕&KR1550;謹
奏為恭謝
天恩並陳職守事宜仰祈
睿鑒事竊(臣)一介庸愚荷蒙
聖恩擢用朝夕兢兢毫無報稱兹因督(臣)李衞入
覲遵奉
諭旨將浙江廵撫事務
題明交(臣)署理(臣)於三月二十二日受事恭疏
題報在案伏見浙省士民感沐
皇恩風化日臻醇厚今春雨水調勻春花二麥浙東浙
西皆獲豐登飬蠶之家收成亦好台州各屬多種
早稲立夏後得雨霑足栽蒔爭先至現辦事件惟
海塘城工最關緊要合計巳發銀一十萬二千四
百兩有零尚有未完工程須找給銀四萬七千餘
兩(臣)現在照案行催務期次第告成其通省文武
屬員(臣)又察有海寧令胡杲性情暴戾行事乖張
有玷職守廵鹽千總韓景琦頗能廵緝然好干外
事蘇松嘉湖之間嘖有怨聲(臣)經面加訓飭冀其
悛改仍俟督(臣)李衞回浙共相酌議至杭城諸色
人等雜處此四月内有總督衙門健步蔣廷芳擅
拏平民陳長儒鎻禁班房圖詐又撫標兵丁吳璉
等同提標兵丁胡永泰等拏獲窩賭受賄不報又
回民沙彩臣等私宰耕牛販賣俱經(臣)訪拏押𤼵
聖恩高厚(臣)才質駑鈍撫心自問中夜徬徨值今京察
黜陟之時(臣)官四品不敢越例自陳但述職心殷
曠官愧重不能自巳因敢冒昩附
奏伏乞
睿鑒施行謹
奏
覽
同日又
奏為恭謝
天恩事竊本年五月初一日(臣)進摺家人齎回
硃批奏摺
欽頒摺匣四箇并鑰匙袱墊等物(臣)郊迎至署恭設香
案望
闕叩頭祗受訖跪讀
硃批蒙我
皇上訓誨諄諄勉誡交至微(臣)祗有鏤刻心胸益加奮
勵必期無慚衾影庶可對掦
君父至所蒙
天恩頒賞摺匣縹緗縝密鎻鑰精嚴(臣)嗣後凡有奏事
得以固封
上逹用遂敬謹之心永戴
天恩於無既矣理合繕摺奏
謝謹
奏
諸凡陳奏密之又密可也
同日又
奏為請除惡捕以安良民酌定嚴例以儆積玩事竊
本年正月内據秀水縣詳稱嘉興縣革捕劉聖甫
糾賊吳大屠大等行竊該縣王維新家多贓等情
(臣)當即批行杭嘉湖道王溯維嚴加訊報兹據訊
詳劉聖甫與伊姪革捕劉忠家内共窩賊吳大等
九人竊過王維新殷公輔蔣叔恒沈廷棟朱寡婦
陳御山張姓等七家又有不知姓名數家得贓俱
獻劉聖甫烹分等情(臣)查劉忠巳先於别案被獲
經督(臣)李衞𤼵府枷責仍永帶小枷充警在案按
例窩主存留竊盜三名者發遣劉聖甫等窩留多
賊糾竊多案𤼵遣未足蔽辜(臣)愚以為宜將首惡
劉聖甫一犯大書罪由出示曉諭檄行嘉郡文武
押赴通衢杖斃使各縣玩捕共知積惡必誅庶有
聖裁以便遵行再查雍正四年七月間刑部覆江西宜
黃縣捕役吳勝等行竊一案計贓擬以杖徒具
題奉
旨查捕役為竊律内雖無加罪之條但捕役行竊仍照
平人行竊治罪似屬稍輕吳勝李祚各加枷號兩箇
月著永為定例等因欽遵在案今捕役為窩除窩留
強盜謀刦分贓法應擬斬無庸議加其有捕役窩
留強盜不行又不分贓及窩留竊盜分贓者請俱
皇上睿鑒勅部議覆施行謹
奏
覽
雍正七年七月二十五日浙江觀風整俗使署理
浙江廵撫印務(臣)蔡仕&KR1550;等謹
奏為奏
聞事該(臣)等查得海寧縣一帶塘工歴來潮汐衝激護
沙坍徙不常近因兩岸漲沙漸高潮頭趨北直射
塘脚致有數叚險工坦水被衝塘身震裂今年伏
汛旋坍旋修幸獲保固目下正值秋汛潮頭較大
勢屬極險防護尤宜加謹據布政司詳據專管塘
工之杭嘉湖道王斂福移請先給銀四千兩辦料
縣將被災民人分别加意賑恤並查明推壓田廬
確數冊報一俟覆到另行馳
奏其餘諸郡田禾俱各茂盛恐厪
聖懷(臣)謹會同署督(臣)性桂恭摺奏
聞謹
奏
覽
同日又
奏為恭報早稻收成事竊查浙東諸郡多種早稻台
衢温處四府尤盛今年雨水調勻俱巳陸續收穫
據各府開報前來皆有八九分不等新米每石價
銀不過一兩以内本年錢糧完納巳有七八分者
至晚稻現在秀茂即高田亦報霑足至於海口洋
面亦各安静姦匪屏跡惟據温州平陽協報稱六
月十六日有榖船七隻到港颶風打壊二船淹没
水手二十餘人失榖三千石又打損二船失榖四
百餘石其餘皆被浸濕查係福建督(臣)高其倬委
員赴江南採買之榖尚有十二隻未曾入港臣巳
飭該營飛查各船是否平稳與閩省委員會商俟
南風稍轉方可開行並將損船濕榖協力照管壊
船人口撥人打撈不得岐視一面咨明福建督臣
去後再查是日颶風該縣沿海小屋籬墻草蓋多
被刮倒旋即撑搭無損早稻巳收晚稻雖被吹偃
緣南風性暖仍然秀茂為此具摺恭
奏伏乞
皇上睿鑒施行謹
奏
知道了查明被災人民實力賑恤之閩省人船尤宜加
意撫安不可委遣一二怠忽屬員苟且從事李衞離浙
為時無幾地方上即有如許事故汝等亦當返躬内省
其心行也將此批諭同省大員皆令知之
同日又
奏為恭謝
天恩并繳
硃批奏摺事竊(臣)日前兩進
奏摺荷蒙我
皇上天恩随事教訓加以
温綸策勵感激之私淪肌浹髓兹於七月十二日接准
吏部咨開奉
旨李衞各任印務暫著性桂蔡仕&KR1550;等照前署理欽此
(臣)疊受我
皇上委任隆恩惟有勉竭駑駘於所奉
硃批諭旨終身服膺以圖報效於萬一伏查(臣)前
奏之上虞縣試用知縣徐志定才力不勝劇任應行
調簡其縣缺巳
題委試用人員晉德慧接署又海寧縣胡杲署山隂
縣沙漢鰲二員一暴戾一鈍軟前日督(臣)李衞進
京時原公訂回任調換今督臣云因其徵糧尚好
巳
奏緩調以觀後效等語(臣)惟當時時督察冀其改愆
倘再有劣蹟即不能姑容也浙西捕役窩賊縱竊
幾成錮弊(臣)請加等治罪蒙我
皇上硃批俟李衞回浙再加商酌奏聞欽此遵與李衞
商酌意見相合(臣)現在另摺恭
奏明帶來現借與(臣)辦事人甚謹樸從無家信來往
仍俟督臣回任送還合併附
奏伏乞
睿鑒謹
奏
覽
同日又
奏為請嚴捕役窩盜之禁以靖盜源事該(臣)看得安
良莫要於弭盜而弭盜莫先於除窩平民為窩尚
有捕役訪緝隣甲首報至於捕役為窩則根深蔕
固隣甲不敢稽察同役復為護庇凡地方之時有
盜賊竊發而莫能緝獲者皆由於蠧捕之包縱其
情罪實比凡人為窩更甚(臣)請嗣後如有捕役存
留強盜在家坐地分贓者雖不同謀不問人贓多
寡將本犯擬斬監候若不曾留歇在家但係知情
婪收月規者不問人贓多寡將本犯擬絞監候雖
遇
恩赦俱不准減免其知情存留竊賊在家分贓者雖不
同謀一名杖一百流三千里二名充𤼵伊蘭哈喇
地方為奴至若三名以上及其中有得贓滿貫與
所窩之賊有應問死罪者俱擬絞監候其不曾留
歇在家但係知情婪得月規者一名杖一百徒三
年二名杖一百流三千里三名杖一百發邊衞充
軍四名發極邊衞煙瘴地方充軍五名以上充發
伊蘭哈喇地方為奴内有得贓滿貫及餽送之賊
有至死罪者亦擬絞監候再惡捕有探定事主身
自造謀行刦者不分行與不行亦照常人為首之
例擬斬立決無庸更定外若不曾造意但與各賊
同謀行刦應照傷人夥賊之例疏内聲明即行正
法不准減等其有造意為竊者雖贓未滿貫枷號
兩箇月責四十板充發伊蘭哈喇為奴若計贓至
一百二十兩以上及係先曾犯過坐分強竊盜贓
或婪收月規一次者俱擬絞立決共謀行竊者不
問得贓多寡枷號一箇月責四十板𤼵極邊衞煙
瘴地方充軍其曾先犯坐分強竊盜贓或婪收月
案例應驗明並無私拷傷痕是正實盜賊尚不容
其拷打乃惡捕多豢匪黨或為幫役或為水手每
將良懦誣竊私拷得財則獻之惡捕甚有私拷斃
命者則商令夥黨一人承罪其正身惡捕反得脱
然事外應請嗣後如有捕役夥黨私拷致死人命
捕役即供不知情亦以為從論俾其不敢濫收匪
類暗行縱使而私拷弊端亦可以杜絶矣為此具
摺伏乞
皇上睿鑒敕部議覆施行謹
奏
向聞捕役往往私飬一二積匪作眼有以賊捕賊之說
今若照議嚴行禁治則捕役將束手無策未必復能獲
賊恐皆遠避畏途頂充無人也
雍正七年閏七月二十三日浙江觀風整俗使署
理浙江廵撫印務(臣)蔡仕&KR1550;謹
奏為三陳海塘情形事該(臣)看得海寧塘工劇險秋
汛潮勢尤衝經(臣)將勘過情形及兩次𤼵銀僃禦
情由先後會同署督(臣)性桂
題報在案今值閏七月正潮水大長之候潮頭東來
為漲沙所激由南廻漾復為一潮兩潮盤激高至
二丈有餘合攻塘身潑出塘面自初一至初五日
為初汛日期坍矬疊見因柴土預僃足用文武員
弁随坍随修得保無虞又自十三日至十八日為
望汛潮勢必更高大衝決實為堪虞(臣)與署督(臣)
性桂商定分班往看(臣)随於十四日親赴塘工稽
督十五日早晨係東南風及潮頭將至轉西北風
東來潮頭吹壓中江而流不近塘身惟南來潮頭
於護樁外撲散旋即向外而去十六七八等日俱
係如是(臣)連日遍歴東西兩塘目睹安瀾情形環
塘里民莫不以手加額頂戴
聖主福庇今十九日望汛巳過潮當漸平(臣)因科場期
邇回署辦理入闈事宜其八月汛期有署督(臣)性
桂稽督且節過白露潮汛勢歛天氣向寒南風日
少不慮其鼓浪滚塘即有續坍不至大害今年秋
汛自可無虞但海中漲沙漸高塘根護沙盡洗實
有日險一日之勢防護不可稍疎而東塘之白牆
門念里亭一帶為東南潮頭相遇盤激處所震撼
尤甚現在惟有多僃柴草鑲高培厚晝夜廵防遇
塌搶修將來秋汛巳過尚須從長計議興工造築
期於一律堅固庶免來秋衝決之虞俟至期確估
定議具
奏合將現在保固情形先行奏
聞謹
奏
覽奏朕心不過暫時稍慰時復厪念不置海塘安危實
非人力所能勝然不敢明露此意於汝等何也極盡人
事尚恐不能保固倘汝等并屬員謂朕必不加罪遂爾
膜外視之其險更可意料耶今不得巳而有此諭盖欲
汝等體知
天道感應之理耳為大臣者克以忠誠上格屬員各有司
以職任勤慎上格軍民士庶以風俗醇良上格果能如
此上行下效敬信相孚實有以感動
神明則未有不轉危為安之理李衞在京陛見朕亦經痛
加訓誨矣汝等可諄諄開導百姓萬勿妄生怨憾之心
在工人役切戒以穢汚不潔致有褻瀆興工歇工皆諭
令望海叩禮其監工各員務飭其必誠必敬恪謹從事
上下齊心協力而為之豈特海塘可保無虞朕意必有
望外之嘉應也
雍正七年八月初六日浙江觀風整俗使署理浙
江廵撫印務(臣)蔡仕&KR1550;謹
奏為恭報拏獲江省積盜事竊有江南青浦縣巨盜
張興即金子良積年糾夥在於江省蘇松河内行
刦因嘉湖毗連時亦暗入為害著有蠻王綽號又
號黃魚大王本年六月内准兩江督(臣)范時繹移
咨通緝(臣)即分檄嚴飭文武員弁協緝務獲兹據
烏程令薛景珏詳稱先獲該犯外母供出盜夥沈
五張大金二三名獲禁湖郡供出張興同夥葉七
邱七等現在平湖縣乍浦地方該令即專差移會
署平湖縣撥役同嘉協外委千把總掩捕全獲現
禁嘉郡起有鳥鎗夾刀挫刀等兇器在案(臣)随飛
飭嘉湖二府訊取各犯行刦次數確供續據該府
等取供具詳前來(臣)查各盜所供尚未畫一必俟
被刦各地方官覆查明確方成信案應將此十六
犯俱照例留浙究審其江省有案州縣只可委員
關供定案庶免觧審中途逃脱之虞(臣)巳咨明江
省督撫二臣並行臬司究緝未獲夥黨分案追贓
招觧去後再查上年江省拏獲巨盜徐盛先亦稱
黃魚大王是否與張興綽號相同抑係徐盛先冒
認其名現飭併訊張興確供附招聲明事關拏獲
積年大盜除恭疏
題報外合先繕摺謹
奏
覽奏捕獲積盜但不止於此數巳也仍當不時留心訪
察嚴督緝拏斯乃保安良民之要務一日不可稍忽者
同日又
奏為奏明寧塘保固事本年八月初四日接江蘇布
政使(臣)高斌寄字内稱伊具
奏浙省年成豐收及海寧塘工情形蒙
皇上硃批好再傳諭與蔡仕&KR1550;等令著實敬慎預為防
備虔恭祈禱海神自有感效等因到(臣)欽此竊惟天
人感召之理屢奉
特旨頒示而我
皇上敬
天勤民念念出於至誠故
天眷神佑随處皆有徵應今海寧塘工(臣)仰體
聖心敬慎預防虔恭祈禱當閏七月望汛一年潮頭最
盛之時在塘各官莫不以現係東南風為慮及(臣)
於十五日自尖山潮神廟祭禱回塘潮頭正起忽
轉西北風吹向中流靈應昭然衆目咸睹迨(臣)自
十九日回省半月以來通塘安稳此月初四日署
估修築以保來年(臣)當與司道各官悉心敬慎辦
理以祈上慰
聖懷為此謹
奏
覽奏深慰朕之憂懷
雍正七年九月二十四日浙江觀風整俗使署理
浙江廵撫印務(臣)蔡仕&KR1550;謹
奏為恭繳
硃批奏摺事竊(臣)前奏早稻豐收并附奏閩省榖船在
温州洋面失風一摺欽奉
硃批諭旨教誨(臣)即密告同城大員共省心行交勉公
忠並將失風閩船嚴飭温州道府留心安撫去訖
查浙省早稻豐收業經(臣)
案補倉榖石現飭陸續收買新舊錢糧小民踴躍
輸將海鹽秀水二縣本年巳報全完其完至八九
分者甚多又(臣)恭謝
天恩摺内附奏督(臣)李衞以幕客魯錦借(臣)幕辦事欽
奉
硃批(臣)遵查得督(臣)李衞帶至京師引
硃批理合恭繳又奏據督(臣)李衞訪聞江浙閩廣有匪
類結黨蒙我
咨稱東洋辦銅倭人仍循舊例蒙
皇上硃批(臣)等即錄送督(臣)李衞知照外查督臣原咨
係據商人俞孝行稱係第二番洋商俞吉枚與彼
國通事約定其中詳細委曲之處俟俞吉枚回棹
更可一一得其確耗等語(臣)訪查俞吉枚於八月
内回棹即喚到細詢據稱銅商東洋買賣舊例貨
物十分之中得銅四分今年二月内至島正值倭
人議減給銅一分六釐吉枚随向通事宣揚
皇上聖德神威倭人咸知懼悔仍復四分給銅並議嗣
前稟督(臣)李衞之語更為確鑿合再密
奏以上防察匪類并東洋辦銅會奏二摺所奉
硃批係署督(臣)性桂祗領應聽性桂恭繳合併
奏明謹
奏
覽
雍正七年十二月十二日浙江觀風整俗使(臣)蔡
仕&KR1550;謹
奏為敬陳微(臣)廵歴所見仰祈
睿鑒事竊(臣)以菲材叨蒙
皇上擢授要職廵訪所至無刻不以吏治民生為兢兢
今年於三月内署理廵撫事務不能分身出廵至
十月初二日督(臣)李衞回任(臣)將署任事宜交明
隨於十一月初四日廵歴温處二郡并渡海赴玉
環山由台州而回一路地方寧謐民情和樂現在
米價每石不過八錢内外各州縣新舊錢糧按順
莊新冊行滚單法納戸稱便現今尚在歲内報完
而玉環山周圍五百里中開平疇泉甘土沃昔棄
荒地實為可惜今居民湊集日以蕃庶村落街市
漸成規模城基巳築但少經費完竣需時衙署倉
庫俱備惟營房牆薄瓦稀不耐經久查係同知張
坦熊經手每間只用工料銀三兩二錢未免過於
節省以致草率當經面飭添修督(臣)李衞亦巳飭
理合繕摺奏
聞伏乞
皇上睿鑒謹
奏
覽
雍正八年二月初八日浙江觀風整俗使(臣)蔡仕
&KR1550;謹
奏為奏𠫭罔利剝民之豪貢請
旨搜追以懲貪惡以快輿情事竊查浙省湖州府長興
縣貢生趙璟貪横不法(臣)經訪飭該府拏訊一面
具摺奏
聞旋據受害邑民紛紛出控或告其霸據煤井或告其
剝估田屋或告其吞占山地或告其私抽簰税贓
欵多端必須嚴審始得吐實隨將趙璟捐貢事由
照例咨部斥革檄府究審兹據該府詳稱該犯豪
横一方蹟同光棍一奉訪拏羣情踴躍咸欲得而
甘心雖所犯罪惡尚多匿情未吐而營私罔利為
惡致富是實請將該犯所有壟斷貲財罰追以充
修濬湖郡一帶漊港之用等情(臣)查趙璟一犯肆
横於長邑地方平日所有財産皆係占據煤利凌
剝民膏之物現在告案鱗集自應逐欵究擬追贓
給還原主非僅擬罰所可蔽辜除批駁該府覆加
確審按擬詳報外相應請
旨先將該犯産業資財盡數搜追入官内有應追出給
主者容俟定擬斷給其餘一切歸公以充湖郡修
濬漊港湖道之項倘有餘剰仍充别項使伊婪得
本地之財物盡追為本地之公用不得私自享用
庶足儆貪惡而快人心於地方公事亦有裨益矣
為此繕摺具
奏恭候
諭旨批示遵行謹
奏
汝所論雖是但若罪不至於籍沒未有將其田産盡數
搜追入官之理如云罰追資財留充本地方公用更不
應加入官二字此事朕如何批諭當會同督臣李衞詳
細商酌務令情法允當為是
雍正八年四月初六日浙江觀風整俗使(臣)蔡仕
&KR1550;謹
奏為據實陳奏仰祈
睿鑒事竊(臣)於本年二月初旬出廵嘉湖二郡一帶地
方安恬民情和豫米穀充裕價值甚平雖春雨稍
多經督(臣)李衞會(臣)等設壇祈禱旋即晴霽不至
有妨春花各屬錢糧巳有完至三四分四五分不
等者至於二郡為江浙要衝營伍最關緊要湖州
一協操演生疎尚不如太湖一小營之諳熟而該
副將范宗堯性情驕縱過自矜詡(臣)詢督臣何以
包容之故而督(臣)李衞云緣該將現在勉強操守
此地尚可拘住伊之悍性若止以狂妄𠫭究恐降
調他省為害匪細故未輕舉等語再者(臣)於三月
初旬回署有嘉興通判今陞湖廣襄陽府同知廖
坤者與(臣)同鄉因欲赴任來署稟辭對(臣)言伊近
蒙
皇上賜以摺匣
諭其查訪各省地方官吏并出其舉劾之摺稿示(臣)内
中首薦監生一名及候補同知潘銓布政司經歴
張彦珩二員而末後又開劾杭嘉湖道王歛福鹽
運分司徐有緯二員開薦知府同知副將遊擊等
六員稱此摺於三月初四日恭進又稱稿内所劾
二員謄清時巳經刪去等語伏思為臣子者叨蒙
聖恩准令摺奏自當慎重謹密詎可矜誇漏洩以竊威
福今廖坤將密奏摺稿示(臣臣)不敢以同鄉稍為
徇隐理合據實密
奏仰祈
聖鑒謹
奏
覽奏嘉奬之懷不勝批諭内外大小臣工果皆人人如
此以公忠不欺不隠之心協贊於朕朕復何憂何慮耶
但三人行必有我師焉觀此無知小人之行為更當慎
密自持常能以責人之心省巳則為益良多矣
同日又
奏為敬籌秋審之法以防疎縱事竊(臣)查各府州縣
離省程途自數百里至千餘里不等每當秋審届
期觧犯絡繹兵役護送奔走不遑雖鎻□原飭加
謹而行走不無稍鬆有等幽囚日久每於觧省在
途思洩其桀驁之氣凌轢路人掠搶食物歴加嚴
禁終難馴帖又自念罪無可逭一值曠野孤村兵
役偶懈便思乘間走險往往或至兔脱(臣)愚竊謂
斬絞重犯有巳經秋審三次者其情罪巳毫無疑
義即使年年觧審而到案别無可吐之供在途徒
有意外之虞請嗣後有秋審三次尚擬監候之犯
再届秋審只令該府縣敘由詳報臬司轉送督撫
照依京師秋審之例核招具
題免其觧審盖案情久定無慮敘詳之失實招由具
在即可按冊以參稽既可杜重犯之兔脱䲭張而
於矜恤重典亦無所妨矣為此繕摺冒昧陳
奏伏乞
皇上睿鑒勅部議覆施行謹
奏
所奏似乎近理候發廷臣再加詳議奏覆有旨
硃批諭旨卷六十七
