欽定四庫全書
硃批諭旨卷一百六十四
硃批高鑛奏摺
直隸通永道(臣)高鑛謹
奏為恭謝
有以勢挟持生事不法之徒自
聖明御極以來宣仁布德振綱肅紀咸皆斂迹(臣)職司
整飭首重彈壓尤必仰體
皇仁子惠至意勸勉善導與旗民共戴
徇再查通永道歷任交盤張安世李繼謨虧項纍
奏
覽
直隸通永道(臣)高鑛謹
奏為奏陳私悃懇
恩賜覽事竊(臣)祖固山大高必光以指揮使後裔從
龍入關分隸鑲黃旗施茂安佐領下順治十二年施茂
安病故其家乏嗣將本佐領下阿達哈哈番常登
補授常登告退後(臣)伯父高璘蒙
世祖洪恩由侍衞賞補佐領高璘病故後(臣)伯父高璉承
&KR0670;高璉告退彼時(臣)父兄皆在外任此缺係通政
使王守才兼管年老告退後仍將(臣)族姪高允中
補授因陞廣東駐防協領後(臣)堂兄高銓補授於
本年正月内病故(臣)家承襲佐領四輩共歷四十
餘年今當本旗選員奏補之際(臣)謹將承襲緣由
繕具奏摺外附(臣)在京兄弟等履歷清單預行妄
凟
天鑒伏念(臣)宗祖從
龍以來六十餘年世受
國恩子孫多登仕籍而佐領為根本之地如别佐領
下人兼管則受其挾制操縱辱沒不可勝言此等
情弊久在
聖明洞察之中用敢仰邀
聖主曲賜矜全則(臣)闔族均叨
恩榮於萬世矣謹
奏
本朝佐領承襲甚有關繫
聖祖御極六十餘年於此一事未嘗少忽該都綂當有一
定公議朕不便偏徇俟臨期酌量汝家如有可管之理
朕自加恩賞補也
硃批諭旨卷一百六十四
