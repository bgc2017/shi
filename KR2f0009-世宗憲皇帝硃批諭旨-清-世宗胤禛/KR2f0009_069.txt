欽定四庫全書
硃批諭旨卷六十九
硃批楊爾德奏摺
雍正五年正月二十五日提督廣東學政(臣)楊爾
德謹
奏恭請
皇上聖躬萬安(臣)仰荷
天恩屢蒙拔擢兹復恭膺
簡命視學廣東夙夜冰兢自顧何人得邀此
寵渥惟有矢心公慎時刻凜遵
聖訓實心辦事圖報
高深於萬一(臣)自去年十月十八日自京起程於今歲
正月初三日抵任随恭設香案望
闕叩頭謝
恩開印後謹奉前後所頒
聖訓諭旨行文各屬教官宣揚
聖德諄詳訓飭廣東士子沐浴
聖教務使士習漸淳士風漸厚間有一二不率者(臣)恪
遵
功令輕則戒飭重即褫革不敢絲毫假借其餘學政
應行事宜現在次第舉行(臣)於到任後親至撫(臣)
楊文乾署中遵
旨謹傳
聖諭外理合繕摺附撫臣
奏摺中轉達
天聽謹
奏
惠士奇前在粤東聲稱藉甚及見其人庸平之至想係
隨波逐流與時俯仰到處逢迎竊名邀譽之所致耳此
等欺世盜名之行為斷不可效法況爾乃朕特用之人
非惠士奇可比尤當於真實處著力以期無負知遇夫
士為四民之首學臣為董士之官整飭風俗正爾專責
若不加意懲奬力行化導一味模棱因循唯唯否否甚
或袒護頑衿劣紳其干求則惟言是聽阿奉權要廷臣
於請託則惟命是從諂媚督撫瞻顧提鎮以為和協安
静文武相安則大悞矣如此巧佞黨比自必譽言四布
但恐朕别有鑒察不能掩蔽豈特負恩之罪難逭抑且
身為名教中敗類亦甚屬可恥惟宜一秉公正謝絶同
年故舊門生老師之私誼斬斷一切葛藤纏繞而後能
為所欲為也士習官常自宋元以來其流弊不可問矣
朕欲竭力挽此千百年之頽風爾等若不竭力匡勷贊
助以仰副朕心可乎勉之特諭
雍正五年六月十七日提督廣東學政(臣)楊爾德
謹
奏為恭謝
天恩事(臣)於四月初二日在肇慶考場接到撫(臣)楊文
乾遣人齎送
皇上硃批(臣)奏摺一件(臣)跪捧伏讀仰見我
皇上天心仁愛提誨諄詳字字本於至誠言言切於謨
訓雖父母之愛子何以加兹即木石之無知亦當
感動况(臣)仰荷
聖恩特用什百等倫既栽培拔擢於平時復訓誡叮嚀
於臨事昭其鑒戒勖以公忠千古遭逄豈易得此
(臣)自顧何人叨
恩若是感深以泣喜懼交縈當即望
闕九叩謝
恩惟有凜遵
皇上高厚生成之至德耳為此繕摺恭
謝不勝激切感悚之至謹
奏
觀汝奏詞意甚誠切朕甚嘉之
同日又
奏為據實條陳事(臣)蒙
之處商賈之多甲天下所産之米有限不敷所食
所以米價不時昂貴民間常有乏食之虞也伏念
我
皇上軫念民依深思遠慮廣東既有積榖一百六十餘
萬石尚恐不足又
命廣西運榖三十萬石以僃用又有運榖捐監之例所
以捍患僃災者已極周詳矣若使此各項積榖實
貯在倉而所在官司因時糶賑何憂米缺價貴竊
揣其中必有倉榖虧空之弊不然則有司奉行未
善以致上無以仰答
天心下無以急拯民困(臣)愚以為當及時一面嚴查倉
儲一面酌定永遠無弊之法以收實效管窺所及
約有四條敬為我
皇上陳之
一宜徹底盤查以清積弊也州縣有司賢愚不等
一宜審其地方以均積貯也廣東疆域遼闊有一
府所屬之州縣而相距數百里或千里者又各州
一宜核其損耗以杜妄報也東南之地不比西北
以司其事勤加省視或搧或曬又宜量其損耗准
與銷算則司其事者既無推諉之處亦不得以霉
爛妄報矣(臣)本迂愚又非其職而感荷
天恩末由報效見聞所及不敢不直陳
聖聽如果臣言可採伏乞
皇上勅部議覆施行謹
奏
見聞所及只管敷陳倘於事體有不協處聽朕訓示亦
可增長識見開拓胸襟若於獻替之中稍有補益於朕
則厥功大矣毋因朕之採納與否而或言或不言也
同日又
奏為仰懇
皇仁事臣查廣東通省與考生童地方有南澳鎮者孤
懸海中界於廣福二省之間中分隆深雲青四澳
田畝錢糧雲青二澳屬福建漳州輸課隆深二澳
屬廣東潮州輸課地雖濱海其民風頗好讀書故
明時漳潮二府各有取進澳生名例
本朝未經復設歴來考試俱於漳潮二府額内取進澳
童文武各一名撥入府學並非成例且澳童多進
一名則本地少進一名以此人情亦未允協恭遇
聖教覃敷人文日盛而澳童投閩考試則閩以粤人拒
之投粤考試則粤以閩人拒之往往有數十百人
航海至府不得一入考場含淚而歸者(臣)思際此
皇仁廣被光天化日之下絶域異鄉物皆得所而此澳
中人民頗知讀書向上似宜開以上進之路請於
漳潮二府進額之外四澳之中每澳進文武生各
一名撥入府學如衞所商籍等例應否繕疏具
題伏乞
聖恩垂訓為此謹
奏
所請雖屬有理但南澳非内地可比其中有無利害關
繫朕不深悉未便批諭可否候楊文乾回任後爾會同
孔毓珣楊文乾詳議具奏毋得偏執已見
硃批諭旨卷六十九
