欽定四庫全書
硃批諭旨卷三十九
硃批官達奏摺
雍正五年四月十二日廣東布政使(臣)官達謹
奏為奏
聞事竊(臣)至愚極陋疊荷
皇恩由包衣大拔置卿班復授粤東布政使恭承
聖訓諄諄又
恩賜摺奏准(臣)隨事奏
聞自顧何修仰邀
皇上隆恩有加無已敢不夙夜匪懈勵己率屬恪盡職
守仰報萬一(臣)於三月二十二日抵廣東省隨將
面奉
諭旨下與廵撫(臣)楊文乾跪聽即日起程回京(臣)又將
諭旨下與原任布政使今陞廵撫(臣)常賚跪聽訖(臣)即
於是日恭設香案望
闕叩頭謝
恩開印視事首以藩庫錢糧為重當即下庫盤查據陞
任布政使(臣)常賚冊開舊管新收項下銀兩除支
發將軍八旗督撫提鎮協標營官兵馬匹俸餉草
督(臣)阿克敦盤查
(覽)題報其四柱内有未經報部欵目俟於
奏銷案内開報合併聲眀次以倉榖為要查粤東通
省共額貯榖一百六十二萬四千六百三十七石
零内除雍正四年分平糶存價未買碾支兵米未
補并參追各案虧空榖石外尚實存倉榖一百一
十萬七千九百六十六石零欽蒙我
皇上軫念粤東去年八月水災將被水之東莞等十一
縣災民
特諭賑給其餘未報災之州縣亦因去年水大收成歉
薄今春米穀騰貴各屬詳請平糶悉於應糶三榖
内撥支散賑減糶除撥支過榖石不能預定俟賑
糶畢日各府州縣冊報確數核明報銷外其平糶
榖價俱令解貯府庫秋成領買還倉查雍正四年
平糶未買碾支未補榖石係前撫(臣)楊文乾任内
經手之事理應去年秋收買補因收成稍歉若井
買恐致米價愈昂是以皆尚存價據(臣)管見統俟
皇上洪仁撥運粤西倉榖三十萬石分貯粤東以備賑
恤之用遵經委員前往領運除未運到榖六萬一
千八百石零委員現在粤西領運其已運到之榖
經督撫臣會同分撥貯倉動支平糶統俟運足平
糶畢日另詳
於粤西榖内暫撥應用將所捐銀兩收存藩庫秋
成買榖還倉等因目今榖尚未用銀亦未繳合併
奏明又欽奉
上諭閩粤小民只知種植果木圖取末利不思稼穡為
本種稻以蓄米糧著地方大員留心勸導欽此(臣)隨
遵奉刊示遍發曉諭務令遵行至於地方之利弊
民風之淳漓與屬員之賢否容(臣)次第採訪得實
雨二十三日又雨二十六七日又得微雨閏三月
二十六日以後時沛甘霖雨水調勻粤東州縣可
奏
所奏俱悉
同日又
奏為奏
聞事竊查粤東南海番禺二縣係省會之地五方雜處
當青黃不接之時不無乏食貧民經署撫(臣)常賚
會同將軍(臣)石禮哈等倡捐賑粥擇於東門外教
場之旁寬闊地面搭蓋棚厰自四月初一日為始
文武官員日到厰所監督初四日忽遇颶風大雨
將箭亭吹倒有正黃旗協領申文貴正白旗協領
董安國鑲藍旗協領柳滋洪署廣州府知府胡恂
理事同知王士銓番禺縣知縣唐祖武俱被壓傷
當有瓊州府同知來銑因公到省亦在厰所被壓
受傷獨重越時氣盡并有在厰執事人役五名被
傷身亡除收到同知關防詳委瓊州府知府宗思
聖帶理聽撫臣
題報外所有颶風吹倒箭亭壓傷員役情由(臣)不敢
隠諱理合據實奏
聞謹
奏
此係亭柱久被蟲蛀朽爛之所致耳類斯業經具題之
事何必爾重複摺奏耶
雍正五年五月二十日廣東布政使(臣)官達謹
奏為敬陳管見仰祈
睿鑒事竊照粤東地方自去年八月大水收成稍薄荷
蒙我
皇上保惠元元撥粤西榖三十萬石運赴粤東分貯賑
濟并動本省糶三榖石減價平糶民賴全活目今
四五兩月雨水調和豐收可望時下米價每石賣
銀一兩二三錢不等百粤億萬編民咸頌
皇上至誠格
天俾海疆得荷盈寧之慶也(臣)伏思廣東額貯倉榖并廣
西運到之榖共計一百九十餘萬石内有雍正四
年各州縣平糶存價未買及本年賑給平糶并參
追各案虧空榖石約計共五十餘萬石約存價銀
二十餘萬兩貯在府庫自應責令照數買榖還倉
第本地産米有限目下尚未全收若令州縣領價
旨允照常平倉折半之例開捐監生一條令湖廣廣西
江西各省生俊購買彼省榖石運赴粤東捐納不
許持銀攙買粤東本地之米捐足賑數即行停止
此誠至善之策但今尚未據有報捐署撫(臣)常賚
現在咨部請示以(臣)管見可否請照常平倉捐貢
加級封典贖罪之例聽各處及本地生俊官民咸
赴江西湖廣粤西三省買榖運赴廣東捐納令粤
東各府州縣按照平糶未買榖數收捐并原存榖
共足二百萬石之數為期此例一開生俊踴躍報
捐者衆本地米穀無官民并買之擾米價一賤民
覽
同日又
奏為奏
聞事竊(臣)叨荷
皇恩不次簡用犬馬愚衷時切報稱凡有關於
國計民生無不細心採訪冀得確實見諸措施庶不
國體之事不得不為我
皇上密陳者緣廵撫(臣)楊文乾自雍正三年欽奉
行名曰十三行其實有四五十家楊文乾到任創
立行頭名色僉用六行六行之中又專用兩行為
來番人到廣聽其自投行主養活數百餘家商民
稱便自立六行之後凡番人交易非六行不能交
貨以致各行貨積如山總無番人敢買延至冬末
不能銷售不得不減折價直賣與六行轉售各商
奏伏乞
皇上睿覽施行謹
奏
爾此奏非出於有意陷害故無大過但爾被人欺誑矣
向爾造言之人不過欲借爾之詞以搖惑朕耳目之意
楊文乾撫臣中之好者斷不負朕洋行之事早有人奏
聞已面問過楊文乾其中原委朕巳詳悉即樓儼亦係
一好員楊文乾實心任事招人怨望則有之其於待人
接物之間欠謙和未免意氣高傲所以同事者每多與
之不協耳廵撫乃爾之上司當極加小心盡禮與之同
心協力俟伊旋任共事一番爾自當知悉也慎毋聽信
離間之言與廵撫不和恐爾反自貽伊戚於伊抵任後
如爾親見有不妥處須以誠心竭力勸阻不可以巳往
之流言存於胸中而生芥蔕致自悞已身之事也慎之
硃批諭旨卷三十九
