欽定四庫全書
硃批諭旨卷二十四上
硃批陳世倌奏摺
雍正二年閏四月二十七日山東廵撫(臣)陳世倌
謹
奏為據實報明事竊(臣)以一介菲材膺封疆重任
皇上之隆恩有加無已而(臣)心之悚惕日夕靡寧(臣)凛
遵
皆過完於二十三日至鄭家口遇淮揚大米糧船
陸續相銜而至二十五日(臣)至清河縣之油坊聞
許停泊至泰安州一帶地方蝗蝻(臣)聞陵縣知縣
聞上慰
懼之至(臣)謹
奏
覽
雍正二年五月初六日山東廵撫(臣)陳世倌謹
奏為遵
旨具奏事(臣)於前月二十八日自臨清起行催趲糧艘
本月初一日至東平州地方有江南鎮江寧國等
幫船隻已過東昌府閘(臣)於次早聞署浙江布政
使佟吉圖齎奉
聖諭來省(臣)隨星馳回至濟南所奉挑濬運河
諭旨一道東省漕米積弊一摺前任撫(臣)黃炳奏摺一
封(臣)一一跪領訖(臣)看得山東運河在臨清以北
者則資衛河之水接濟雖有淺處隨時撈挖昨漳
河水發已可通行至閘河之内全資汶水接濟閘
内河身每年一小挑間年一大挑現在已不至淤
以東八閘全恃微山湖水接濟聞年來湖水甚細
(臣)於河務未諳容(臣)親詢河湖御史須洲再為奏
聞至黃炳所發錢糧作何開銷及奏摺内事件容(臣)一
一詳查據實覆
奏(臣)前過德州時訪問糧道賀有章居官之處據民
聞其滋陽令劉國英貪婪不法誠如
奏至東昌府一帶蝗蝻(臣)遣官查勘據稱清平博平
即馳赴濟寧一帶督催漕運合併
奏明(臣)謹
奏
今漕運現無阻滯爾不必親往督催矣捕蝗緊要亟宜
嚴督所屬毋遺餘孽為期
雍正二年五月二十六日山東廵撫(臣)陳世倌謹
奏為恭報領奉
御書扁額事本年五月十七日(臣)在濟寧州地方家人
齎捧
御書泰山廟碧霞元君扁額二幅到(臣)隨恭設香案叩
頭祇領即送至濟南精選良工敬謹鐫製俟鐫製
工竣(臣)親詣泰山齋沐恭懸另行繕本
奏報合先具摺奏
聞(臣)謹
奏
山川明神為天地正氣之所藴結必當恭承恪奉絲毫
不可慢忽然徒於在外之威儀上立脚以希求庇佑神
不私也全頼一誠字為主爾既為封疆大吏闔省生民
所繫試遵朕諭而體驗之始知此理不誣但愚俗之非
禮敬信違道瀆媚其風又不可使之滋長此唯在爾默
會而已百凡過猶不及均屬未當也密之
同日又
奏為遵
旨具奏事竊(臣)蒙
皇上發下條奏東省漕弊一摺(臣)沿路詢問知漕項陋
規各州縣多寡不一運丁需索亦各州縣不同州
縣徵收斛面自加三四以至二斗五升不等又條
奏内有旗丁漕米每一千石止收五六百石餘皆
折色一條(臣)詢州縣據云從前間有一千石内折
米一百石者近年多不敢折惟潤耗米全折每石
折銀一兩五六錢席片一項每船五十領每領額
徵銀一分後旗丁代買每船給銀五兩漸加增至
一百五六十兩不等至幫規名色運官書儀旗丁
戲酌誠如條奏所云無州縣不有其糧道漕規前
任佟世禄每石加至六分賀有章到任革去止照
舊規收受各州縣自四十兩起至五六百兩止數
不畫一約計通省共銀一萬五千餘兩其餘雜費
自印烙斛手以至承差皂役不下三十餘項欵項
繁雜不可縷指總之有一衙門即有一衙門之規
禮有一規禮即有一規禮之雜費積習相沿多歴
年所(臣)沿途訪問得其大概先行覆
奏(臣)請抵任後再加詳細查明請
旨裁革至糧道賀有章聞其為人才具庸常亦曾裁禁
陋規而不能嚴飭胥役約束旗丁其所收受止伊
衙門漕規一項因裁去各州縣浮費一百五十餘
兩故無甚狼藉聲名(臣)謹據實奏
聞(臣)謹
奏
所奏詳悉亦且公當賀有章聲名既不至甚狼藉宜訓
𨗳之令其改勉以觀後效
同日又
奏為恭謝
天恩遵
諭覆奏事竊(臣)叨沐
殊恩至隆極厚未有涓埃報效兹復蒙
特賜(臣)辟暑香串丹丸一篋齎捧到(臣)隨恭設香案望
聖諭(臣)時已到濟寧見河水正長誠恐堤岸衝決隨一
路查勘直至臺莊略得大概另摺奏
聞至各屬凡有蝗蝻之處(臣)遵奉
聖諭即檄各府知府親往督捕務令盡絶餘孽毋損田
禾茲據各州縣報有稱撲滅盡絶者有稱飛蝗往
來不定現在撲打不致成災者(臣)未敢憑信即從
會同河臣
題報(臣)一面委魚臺縣知縣劉元勳星赴濟寧拏其
皇上任用至意(臣)謹
奏
所奏俱悉
同日又
奏為查閱河工冒昧陳奏事(臣)於濟南府接奉
聖諭隨起身前往催趲糧艘於茌平縣阻雨一日見河
已發水未知沙灣堤岸若何隨於十二日繞至沙
灣河水長七尺餘堤岸亦有衝刷之處隨飛檄夀
張縣知縣親齎銀兩星夜赴工又檄布政使兖寧
道迅速發銀給付河官許豐多備樁料以防不虞
現在平穏可以上慰
聖懷唯沙灣對岸一為沙河一為趙王河自開州曹州
而來其上源甚遠至此會聚一處衝入運河而運
五空橋一座原洩運河之漲入於鹽河若將沙河
皇上睿慮周詳先事預防築堤蓄水諸法一一舉行更
無可措一議唯彭口地方上會玉花泉諸水出以
濟運挾沙而来兩岸壅積如山對岸設有三空橋
使沙隨水流衝出橋外年來亦壅積甚高糧艘至
此每苦阻滯上年撫臣河臣會商移此口於北二
百四十餘丈上築大壩攔塞舊河另開支河一道
以避淤沙用意良善但上源流沙勢不能免而支
河入運之處又折迤北七十餘丈方始入運(臣)愚
以為水折則行緩而沙停且對岸無出沙之處恐
停積運河之内若將支河口直出運河勢更湍急
沙可隨行於支河對岸倣前人遺制築三空橋一
座使沙衝入對岸湖内則運河無沙墊之虞再韓
目未親睹冒昧陳
奏伏候
皇上聖裁再前任撫(臣)黃炳估修閘座二十五處橋心
中垜一處添建閘一座(臣)沿河閱看有應急修者
有應緩修者俱未領帑興工至幫築堤岸止東昌
府屬之聊城博平堂邑三縣共領過銀九千九百
九十八兩零現在修築其餘亦未領帑興工臣將
此時河内水滿無從核估所修閘座丈尺物料工
程亦須逐層核算而閘内裏石一層更須乘修築
之際不時往來查閱方能責其實在若待工完後
查勘則已修築完備難再拆驗估算不能確實(臣)
意上年奉
旨設立河湖御史衙門稽核工程是其專責可否交與
親履河干不時稽核庶可兼顧無誤伏候
皇上聖裁(臣)謹
奏
知道了
雍正二年六月十六日山東廵撫(臣)陳世倌謹
奏為報明事竊惟東省六郡仰頼我
皇上誠敬格
損田禾(臣)於五月二十七日閱河事竣即從臺莊
起身往各屬親查督捕除泰安州知州古今譽膜
之滋陽汶上濟寧州青州府屬之蒙隂沂水等各
州縣飛蝗已盡但一經落下即生遺種一縣有二
三處四五處蝻子生發不等現在竭力設法撲捕
登萊青三府兼檄道員徐德俶督察(臣)於本月十
三日親查至紅花埠江南界上數十里方回目擊
知該縣今日(臣)由李家莊至青州府一路查勘督
捕即從青州府暫回(臣)署料理秋審事件至運河
同知董廷柱(臣)訪知該員一切事務皆係伊兄董
廷揆及用事家人劉進孝主持(臣)一面委員飛往
濟寧搜查該員宦囊嚴挐伊兄董廷揆一面密遣
承差至清江浦嚴挐伊家人劉進孝今伊兄於濟
寧即時挐住現在嚴禁查該員虧空河帑一萬八
千餘兩兹搜察署内並無存下金銀器飾顯係伊
兄預為運出所當奏
聞請
聞(臣)於十四日據兖州府知府詳報曲阜縣
至聖廟於初九日被火焚燬(臣)另疏
題報合併奏明(臣)謹
奏
猶幸
五聖祠未燬已據孔傳鐸奏聞矣朕自另有諭旨
雍正二年六月二十五日山東廵撫(臣)陳世倌謹
奏為報明事竊查濟兖東青四府蝗蝻實已十去七
八各州縣現貯所捕之蝗自數十石至數百餘石
不等其未盡遺種現檄各府親督地方官弁盡力
撲捕務使盡絶不致蔓延現今處處田禾十分茂
盛濟兖東三府大米每倉斗九分五釐至八分不
等麥子每倉斗一錢零五釐至一錢不等青州府
小米每倉斗七分五釐麥子每倉斗亦七分五釐
價值日平民皆樂業此皆我
皇上敬
天勤民億萬黎庶並蒙時和年豐之福(臣)以目擊者據實
奏
聞上慰
聖懷(臣)謹
奏
覽奏深慰朕念頃聞四府蝗蝻於五月間忽有無數山
雀飛來啄食殆盡等語果有此事乎今日高其位奏稱
松江地方忽見大陣蝗蟲飛集隨被烏鴉千萬成羣一
時食盡無遺云云眞屬竒事據伊此奏比𩔖而觀則爾
東省山雀啄蝗之說容或有之爾其確詢據實奏聞不
可傅會賜爾御書扇一柄只須摺奏不必具本謝恩邇
來因諸臣之摺奏繁多手不停批字畫較前潦草殊不
如法
雍正二年七月十一日山東廵撫(臣)陳世倌謹
奏為據實陳明事竊(臣)於本月初八日至曲阜見
聖廟之大成殿廡門樓寢殿及啓聖殿金絲堂盡燬惟
崇聖祠僅隔一垣巍然獨存當此風雨震電烈熖
焚熾之頃得以保全無恙實我
皇上道法兼隆心源契合特舉自古以來未有之曠典
天心默佑特昭顯應(臣)仰瞻之下不勝神異部(臣)王景曾
於初九日到縣擇於十二日恭行祭告遠近臣民
無不感頌
分收成(臣)督各屬撲捕蝗蝻不遺餘力但經過地
方猶間有飛蝗乍起乍集未能全絶鄉民環繞(臣)
題參(臣)謹
奏
凡地方上頑劣紳衿貢監之流宜嚴加約束毋邀虚譽
而事姑息以滋長刁風亦將此旨傳諭呂文櫻令其甄
別粃莠倘或遇有𩔖豫省之事朕不輕恕爾等也
雍正二年七月二十三日山東廵撫(臣)陳世倌謹
奏為欽奉
上諭事竊(臣)接准部咨
命(臣)查詢李樹德借賑冒銷及流抵銀榖一案(臣)即檄
調各員查詢據各州縣僉供康熙六十年奉文散
賑六十一年陞院黃炳署布政司事於二月内行
令各州縣備空印册二十本送司攢造賑册報部
於各屬實賑外加開榖三四千及八九千石不等
每石折價銀三錢著令解司共計加榖四十一萬
有零折價銀一十二萬三千餘兩俱各解訖是州
縣已經解銀交司今又責令分賠極口稱冤(臣)隨
傳李樹德面質據稱當時因有一十三萬虧空未
經題明署司回我趁此番賑濟令各州縣多開榖
四十萬石便可完項我一時昏昧允了後來此十
二萬多銀子是黃炳收的其實各州縣原不應賠
等語(臣)質訊之下仰見我
皇上至聖至明無微不照再詢李樹德親戚八十餘人
情愿正法等語(臣)不揣愚昧請將雍正元年散賑
銀二十萬七千三百三十餘兩仍照部議著落李
樹德李元龍陶錦名下三分均賠其康熙六十年
賑榖折銀二十四萬五千一百七十五兩零據各
州縣及李樹德俱稱前撫(臣)黃炳實收受浮開銀
榖價銀二千五百六十九兩零部議令(臣)會同布
部議著落李樹德等賠補查各員現有未清之項
自顧不遑請將已題未題無著流抵銀三十萬六
及居官不好之張振偉滕永祥請俟審定確數追
補李樹德河工無著之項再已參州縣中有將前
至從前州縣中有現任他省將虧空留於後任者
奏
覽
雍正二年八月初七日山東廵撫(臣)陳世倌謹
奏為直陳徵漕積弊仰祈
聖鑒事竊查各州縣徵收漕糧從前多有額外横徵淋
尖踢斛及斛外餘米盡數收入又於席上先舖米
一二斗然後用斛量收甚有不動斗斛論堆約估
作米若干謂之估堆徵收既多起運弁丁亦因以
挾制州縣多借名色肆行勒索即各衙門官役胥
吏亦多索使費苛求無厭總皆出自民間種種弊
端難以枚舉(臣)今傳糧道賀有章面議每石額徵
正耗米外加耗羨二斗俱依部頒斛斗平斛響盪
斛外席上之米仍歸納戶顆粒不許多收嗣後米
若更賤則為量加米若價貴則為逓減如此則規
條畫一弁丁官民俱各有所遵守但一百十九州
縣衛所(臣)不能一一面諭惟明示曉諭俾遠近通
知則姦胥不得舞弊而小民不致受困矣(臣)冒昧
直陳伏乞
皇上批示遵行再(臣)衙門舊有漕規節規三千二百兩
(臣)已諭糧道革除合併聲明(臣)謹
奏
此等剔除舊弊之舉固屬善政但旗丁亦必令其足用
方為兩全之道凡事不可過亦不可不及惟貴適中至
一應陋規不合理者自當裁革其向來相沿日久而無
大害者亦不得沽一時之名譽盡行除去致令地方上
一切公用犒賞之需竟皆不能辦理殊非全美之策也
賀有章才具庸常不宜於外任已有旨矣可與湯豫誠
再加斟酌務使久遠可以遵循至百年而不易者規畫
而措施之
雍正二年八月二十四日山東廵撫(臣)陳世倌謹
奏為欽奉
上諭事竊(臣)奉
命查詢李樹德借賑冒銷及流抵銀榖一案繕摺恭請
聖裁欽奉
硃批到(臣臣)遵查康熙六十年賑榖折銀二十四萬五
千一百七十五兩零除黃炳應還銀兩外尚有一
十二萬二千一百七十五兩零自應於李樹德名
下追賠但李樹德現有分賠雍正元年散賑銀兩
又據供有應賠修閘及鹽案内銀兩再將此項著
令賠補恐一時不能清完錢糧或致無著請照李
樹德所開居官不好之張振偉滕永祥及伊親戚
名下共應追賠十一萬有零尚缺銀一萬二千餘
兩應仍於李樹德名下追賠仰祈
(臣)查此二項俱係從前各州縣或因軍需運米賠
駝等項幫貼或稱修理城垣戰船倉厫等項賠墊
當時議將俸工捐補流抵交下今俸工奉
旨停捐遂歸無著(臣)現在飭查容照案造册進呈
御覽再(臣)摺奏請將兩項流抵無著銀兩於通省耗羨
内彌補奉
硃批如此彌補似覺過寬當再為斟酌即耗羨亦係百
姓脂膏為現任各員之養廉則可豈可填補從前貪
吏之虧缺欽此仰見我
皇上愛養黎庶惠恤臣工勸廉懲貪大公至正(臣)祗遵
聖諭輾轉思維如居官貪婪之李元龍等原著追賠即
居官不好之張振偉等亦著追賠其餘同時散賑
不致無著是否可行伏乞
皇上批示再李樹德幫捐親戚四十一人名單謹遵奉
硃批恭呈
李樹德開出其餘尚有多員容(臣)查明繕摺密奏
諸
旨定奪合併聲明(臣)謹
奏
覽
雍正二年九月初四日山東廵撫(臣)陳世倌謹
奏為直陳虧空實數懇
恩展限奏銷事竊(臣)於
陛辭日面奉
聖諭山東虧空准(臣)到任為始三年補完欽此(臣)於六
月二十一日到任即將歷年錢糧逐一清查通計
該補銀五十七萬二千七百五十四兩零除陸續
補完過流抵銀六萬七千六百六十五兩零實在
虧空流抵共銀五十萬五千八十九兩零(臣)與布
政使博爾多及各府知府會議以通省耗羨彌補
統於三年内可以全完但自雍正元年并康熙六
十年六十一年共三年錢糧經前任撫(臣)黃炳題
請於今年一齊奏銷目下限期甚廹若據實糾參
則一百四州縣中所存無幾若循照往例或捏報
己完或開入民欠(臣)實不敢扶同欺㒺惟有仰籲
皇上洪恩准(臣)展限一年先將未題之項補完於明年
十月雍正元年二年康熙六十年六十一年錢糧
一齊奏銷其已題流抵等項分別完欠注明册内
統於雍正四年歲底全完至耗羨一項每年錢糧
以三百萬兩為率耗羨向來各屬參差不齊今以
加一八通算約可得銀五十四萬兩(臣)等會議以
二十萬兩彌補虧空以二十萬兩為各官養廉(臣)
仰沐
隆恩何敢復言及此但公捐犒賞等費事不容已(臣)請
於此内約存銀二萬兩以&KR0879;支給藩臬兩司各一
萬兩道府州縣官或六千四千至一千兩通計共
二十萬兩餘一十四萬兩為起解添補及通省公
費自此錢糧庶得盡行清楚而大小諸臣感被
聖恩自無不竭誠效力以仰報
高厚矣伏乞
聖慈垂鑒(臣)謹
奏
分劃明晰俱屬妥協即照所議具本題奏
雍正二年九月十二日山東廵撫(臣)陳世倌謹
奏為遵
旨奏明事竊(臣)前奉
聖諭命(臣)密訪邪教首惡一事(臣)查東省邪教有大成
無為羅祖空子等名(臣)遣人輾轉相託餽以財物
假意投教然後得其住址姓名隨即選差密拏於
魚臺縣拏得李萬禄於金鄉縣拏得張煥於單縣
拏得王天保三人又滋陽縣監生鄭琮瑞單縣劉
維翰曾任山西知縣俱因康熙四十四年告發邪
教經前撫(臣)趙世顯審題結案維翰之父混名劉
二逹確係邪教頭目今已物故維翰因以邪教牽
連革職據供並不行教而蹤跡尚未盡絶容(臣)確
審再行奏
聞總之此輩雖非大奸巨惡别有陰謀而左道惑民罪
不得辭(臣)又訪得江南邳州五聖堂地方迤西半
里有吳滔天者係羅祖教其人物故已五十餘年
其妻亦故十有餘年而至今不葬遠近傳言金剛
不壊伊夫婦忌日四方男婦多至其前焚香羅拜
皇上密諭江蘇撫臣嚴飭地方官查究至奉教男婦各
皇上浩蕩之恩於無既矣(臣)謹
奏
覽
同日又
奏為敬陳末議仰祈
聖鑒事竊惟左道惑民律有嚴禁但倡為邪教聚衆燒
香引誘鄉愚律例既有明文地方自可查緝未有
身為紳士實遵異端聲援固結濟惡害民如回教
之甚者也查回教不敬天地不祀神祇不奉正朔
不依節序另立宗主自為歲年各府中多有崇祠
廣宇名禮拜寺俗稱回回堂由來已久莫能禁絶
所可惡者黨羽衆盛到處横行打降逞兇包娼窩
盜屠牛剥羊無所不為一旦事發則合黨羣起不
呼而集緣若輩教中既多同心協力而文武臣僚
及衿監書役行舖中莫不皆有其人鄉民側目莫
敢誰何(臣)愚以為仕宦各官旣受
朝廷之禄即不宜徇邪黨之情衿監諸人己讀孔孟
之書即不宜遵異端之教他若身充胥役承值公
門飯舖歇店招接往來亦不得紏黨聚匪致生事
端請嗣後出仕紳衿以及諸色人等槩令出教其
甘心從教者不許混入仕籍應考充役開張店舖
則不必驅逐而黨孤勢散庶不致固結難解其各
處禮拜寺回回堂或悉令拆毁或改立書院或另
祀明神似於地方實有禆益如果(臣)言可採伏乞
皇上特頒
奏
此種回教之理原一無可取但其來已久且彼教亦不
為華夏之所崇尚率皆鄙薄之即彼教中之稍有知識
者十居六七若似有出於不得已之情從無平人入其
教門之理由此觀之則彼之所謂教者亦不過止於此
數非蔓延難量之事至彼之禮拜寺回回堂亦惟彼𩔖
中敬奉而已何能惑衆所以自前代至今數百年以來
未聞有所作為甚至跳梁不逞也奏中之論皆太過矣
朕令汝等嚴禁新竒眩幻駭人動衆之事如僧道回回
喇嘛等教其來已久有何害乎今無故欲一時改革禁
除不但不能徒滋紛擾有是治理乎未知汝具何意見
也
同日又
奏為欽奉
上諭事竊(臣)准部咨奉
諭旨將河南山東回空糧艘著交與催船官員於十月
十五日前催過臨清關方好欽此(臣)即檄各該道營
衛都司備弁等員接遞嚴催并查明過關船數去
後兹據臨清關報稱九月初三日以前回空漕船
山東已過二百三十七隻河南及各省已過一千
聞至漕船舵工水手奉
旨清查什軍更換一事(臣)行令糧道等轉飭各衛所開
具各屯軍姓名年貌籍貫具結報(臣)責令挑選分
班輪流更換并令親交領運官驗明查收若有途
中更換及脱逃等弊即令領運官申報以憑嚴提
究處若衛所領運各官扶同捏報察出據實
題參交部議處其作何安插毋致失所之處容(臣)會
聞(臣)謹
奏
知道了
雍正二年九月十七日山東廵撫(臣)陳世倌謹
奏為據實陳情懇
賜解任赴審事竊(臣)接閱邸抄見摺奏黃叔琳案内有
海寧陳氏之僕賖欠肉店價銀與店家爭毆黃叔
琳不究陳僕之罪反責店家斃於杖下奉
旨著將軍安泰佟吉圖從公嚴察審明具奏(臣)遠離家
鄉耳目不及檢察深恐家人在外生事心竊疑慮
近接家信始知黃叔琳杖斃之賀茂芳(臣)家人福
夀從前曾與買酒角口係雍正元年四月内事時
(臣)與(臣)弟世侃同扶父喪正在臨清守閘至七月
到家後查舊事始知始末(臣)兄弟輩以事雖己往
家僕生釁不敢任縱稟奉母命將福夀等責逐至
七十九歲一生小心謹慎惟恐家人稍涉外事有
干
保(臣)自接信後魂夢飛越即勉力辦事而精神恍
惚恐誤職守(臣)蒙
皇上殊恩拔擢自應竭蹷奉公何敢復及家門私事祇
緣母子情殷兼以家人滋事不勝慚惶伏乞
論既彰私情亦慰(臣)惟有奉母朝夕頂祝銜結
隆恩於無盡而已(臣)謹
奏
覽奏爾大謬矣此事現在鞫訊是何原委尚未眀晰假
若即係前案角口起釁審結自有定例不但家下僕人
即親生之子亦難保其必遵約束竟不滋事也爾身任
封疆若為此等事遂至精神恍惚因私而廢公噐量何
其褊小黃叔琳自任浙撫以來大負朕恩種種不可枚
舉朕經嚴諭數次竟無一字奏覆封還朕諭可惡之極
今非專為此一事而發也
雍正二年九月二十三日山東廵撫(臣)陳世倌謹
奏為恭謝
天恩事竊(臣)家人齎摺回曲阜蒙
皇上賜(臣)哈密瓜一圓(臣)恭設香案叩頭謝
恩祗受訖(臣)因估計工程將竣於本月十三日自曲阜
前赴南陽查勘湖堤又直抵臺莊兼勘閘座(臣)見
河工各員實皆盡力誠如
聖鑒查獨山湖堤(臣)同須洲逐節親閱簽驗因於運河
西岸取土值糧艘回空南下一日之中掣拽浮橋
題今再加查勘現在拆修加幫容(臣)另疏題覆其運
河之水五尺有餘回空糧艘可以遄行惟彭口支
河一處略淺未免稍滯而現在並無停阻至前撫
(臣)黃炳會同河臣所估應修閘座堤岸共需銀二
十七萬兩有零(臣)以為宜酌其緩急陸續興修今
先將最坍陷者二閘今兖寧道一面備料一面核
議令(臣)會商(臣)愚以為兵可百年不用不可一日
無備今海晏河清礮臺誠為虛設而沿海防衞總
宜嚴密議於緊要十九處所添兵廵哨以資保障
其餘量減數名撥防緊要礮臺仍不必撤已將議
稿咨覆鎮臣合並奏明(臣)謹
奏
沿海防衛所見甚是全在爾等文武大吏斟酌合宜籌
畫盡善具題到日朕再為裁定耳
吳襄所題部覆一摺留中矣
雍正二年十月初一日山東廵撫(臣)陳世倌謹
奏為報明事竊(臣)凜遵
聖諭催趲回空糧艘務於十月十五日以前全數催過
臨清(臣)分委各員逐節嚴催查自九月二十七日
以前漕白兩船已過德州者共四千三百三十一
隻尚有未入東省船一千一百餘隻現在直隸靜
海縣一帶地方(臣)謹據實
奏明又九月二十九三十日俱皆得雨據兖州府附
近州縣報有二三寸四五寸不等現在天氣連陰
重雲四布諒各處俱得沾被合并奏
聞(臣)謹
奏
據奏漕船已過十之七八當兹秋耕之後得值時雨沾
潤土膏於來年麥禾均為有益朕心深慰
同日又
奏為敬效愚誠仰祈
聖鑒事竊本年七月中海潮偶溢江浙沿海地方田禾
不無稍損致厪
宸衷即飭督撫諸臣發倉賑濟復特宣
聖諭於河南山東二省各買米六萬石運交江蘇撫臣
平糶仰見我
皇上如天之仁已饑已溺之思時切
次遠者轉運維艱若於一處採買恐價値一時昂
貴(臣)分飭東兖二府所屬沿河一帶州縣酌量多
寡分買復遴委府佐隨買隨收陸續運交俟各員
買運報到(臣)不時奏
皇上賑濟萬姓歡呼(臣)桑梓關情接有(臣)母查氏家信
念(臣)闔家感沐
聖恩至隆極厚即捐糜頂踵無由仰報涓埃愿捐銀四
萬兩以備賑濟現在家中措辦令(臣)弟世侃具呈
交送藩庫令(臣)代
奏(臣)不揣冒昧謹繕摺奏
聞伏祈
聖慈恩准施行(臣)謹
奏
此事俟浙撫具題到日再定爾等為地方紳宦遇此等
事量力捐助公私兼濟亦屬通情順理之舉候朕另為
斟酌
雍正二年十月初四日山東廵撫(臣)陳世倌謹
奏為恭承
聖訓叩謝
天恩事竊(臣)因家僕沽酒起釁一事仰籲
聖慈容(臣)解任赴質蒙
皇上聖諭指示(臣)跪讀之下且感且愧惶汗無地(臣)本
不敢以家門私事妄干
天聽祗緣(臣)母查氏年屆八旬一生小心畏愼今因家
人角口涉入
欽案年老膽怯驚憂無措(臣)聞信惶惑不覺一時恍惚
器量褊小實如
聖諭至(臣)職分所在一切應行事宜照常料理不敢以
私廢公茲奉
恩諭感極涕零(臣)惟有竭蹷供職勉矢公爾忘私之義
而已(臣)謹望
闕叩謝
天恩(臣)謹
奏
此一案已據審明竟係爾家人之事黃叔琳如此負朕
誠非人𩔖鹽案一事更屬可笑黃叔琳自貽伊戚固無
足惜朕初登大寳斷不能為伊屈法寬宥誤用之咎朕
實抱愧耳
同日又
奏為遵
旨回奏事竊(臣)因戴思訥殉父一事㒺知大義冒昧請
旌干瀆
宸聽罪不容逭蒙
皇上高天厚地之恩不加嚴譴
命(臣)明白回奏跪讀之下彌切悚惶謹將前後實情伏
地奏
聞緣思訥自幼失母隨父在京未嘗一日暫離少年幸
得科第舉動不免矜傲其學問文章原無表表出
衆誠如
聖諭一無可取但伊聞訃後一切身家貨利棄之度外
伊父所有餘貲盡寄伊兄分撥妻子在旁漠不一
顧惟決意欲隨父於地下自奉天回京即至呂祖
祠籲禱期於夢中一見音容在寓或解佩刀或取
腰繫屢欲自裁時學(臣)吳襄方舘其家委曲開𨗳
不止一次是其愚性不解聞訃便決並非於舟中
欲姦僕婦與(臣)妹角口始有此舉抵家兩月防之
甚密絶不復言迨扁舟謝唁僅隨三兩小童乘其
不備自經舟次(臣)以揆之於禮雖未合宜而一片
苦情實為可慘伏思
聖朝加意節孝即不合例者亦得立祠因不揣愚昧妄
為陳情若果有姦汙不孝之事不獨大失檢點且
罪在欺㒺更無可逭(臣)雖至愚亦斷不敢出此祗
因思訥身後家庭分産不均頻年搆怨(臣)妹與甥
(臣)父現留養在蘇讒口騰謗情或有之但(臣)冒昧
瀆
奏罪實難辭伏乞
皇上敕部議處(臣)不勝惶恐待罪之至(臣)謹
奏
此舉爾大誤矣向後凡𩔖斯等事其以此常加警惕更
勿蹈輕率冒昧之咎他人何可倚恃惟當勉勵自修耳
朕念爾祖父根基惜爾之才情故簡拔而委任之然施
恩雖在於朕而能承受與否則在爾自為之天難諶命
靡常獲罪於天無所禱也慎之一字宜終身誦之毋間
特諭
雍正二年十月十五日山東廵撫(臣)陳世倌謹
奏為欽奉
上諭事竊(臣)凜遵
聖諭將河南山東回空糧船於十月十五日前催過臨
清關(臣)隨嚴飭各員分路逐節挨催從前所過船隻
已經具摺
奏明今據臨清關委員報稱各省回空尾幫船已於
本月十三日全數過臨清訖通計過船五千零九
隻(臣)仍委遊擊傅為斗等星夜催出東境趕赴新
運所有尾幫全數過關日期理合奏
聞(臣)謹
奏
覽奏朕甚嘉悦此番催趲糧艘之兵弁察其最服勞奉
公者當量加奬賞以鼓勵將來
雍正二年十二月初一日山東廵撫(臣)陳世倌謹
奏為恭報得雪日期事竊東省蒙
皇上敬勤昭格雨𤾉時若十一月十七日省城得雪寸
餘其濟南東昌兖州各府屬州縣俱報得雪相同
又二十七日晚至二十八日同雲密布灑雪繽紛
(臣)委員四鄉查看各得雪三四寸又登州府所屬
各州縣十一月初六初七及十一十二等日各報
得雪四五寸不等而寧海州文登縣得雪至一二
尺此誠來歲豐稔之兆理合恭報上慰
皇上宵旰勤民至意(臣)謹
奏
冬雪如此可謂應時之瑞但百凡只宜據實無隠若稍
涉粉飾以圖迎合不特於國家治理毫無益處且令天
下後世竊笑我君臣為何如耶勉之慎之
雍正二年十二月初八日山東廵撫(臣)陳世倌謹
奏為
聖德優容如天(臣)心慚感無地謹具摺
奏謝
天恩事竊(臣)家人生事一案因奉
聖諭嚴切(臣)恐懼憂惕適調任布政使博爾多入京引
見(臣)以同年舊好乞其代(臣)奏明惶恐負罪下情本屬
愚昧私見兹博爾多傳
諭蒙
皇上聖慈曲賜保全令(臣)嗣後小心謹慎毋得妄行(臣)
本一介昏愚毫無知識蒙
皇上天恩數月之内自詞臣擢任封疆似此
隆遇實出
聖明特逹之知(臣)外任未諳屢蹈愆尤又蒙
皇上時加訓諭格外矜全是(臣)之身命始終曲成皆頼
聖主恩施(臣)萬不敢妄行自干嚴譴(臣)唯有勉竭駑駘
捐糜頂踵以冀仰報
高厚之恩於萬一而已(臣)謹望
闕叩謝
天恩(臣)謹
奏
知道了實心敬信朕之訓誨而改過自新或冀善全始
終若疑信兼半志慮不純恐將來噬臍莫及也今在禍
福岐路之間在爾審擇而行之
硃批諭旨卷二十四上
欽定四庫全書
硃批諭旨卷二十四中
硃批陳世倌奏摺
雍正三年正月二十一日山東廵撫(臣)陳世倌謹
奏為欽奉
上諭事竊(臣)接准部咨奉
旨道府同知通判州縣等官有才幹素著廉潔自持者
密封保奏二員仰見我
皇上鑒別人材鼔勵官方之至意今查有招遠縣以知
州管知縣事馮慶長原任雲南永平縣知縣以卓
異薦舉(臣)觀其操守廉潔辧事勤敏魚臺縣知縣
劉元勲遇事勇為不避勞苦操守俱好委係賢員
謹據實保
奏再查(臣)屬新分直隸知州各缺有人缺未宜者現
在遵例遴員調補此二員係奉
旨密封保奏未敢遽題可否一併題補引
見伏候
皇上批示遵行(臣)謹
奏
應保奏者遵旨密奏應題補者仍行題補兩不相妨也
此奏是何意見殊不明晰
雍正三年二月十五日山東廵撫(臣)陳世倌謹
奏為恭報東省雨澤事竊山左各屬仰頼
皇上福庇正月以來雖雨之大小不同通省俱已溥徧
而二十三四兩日雨尤霑渥青萊登三府報得雨
八寸有餘濟兖東三府報得雨四五寸不等現今
小米每倉石七錢及七錢五六分麥子每倉石一
兩零五六分不等所有雨澤均調民間樂業情形
理合恭報上慰
聖懷(臣)前奉
諭旨催漕兵弁最服勞奉公者令(臣)量加奬賞(臣)隨查
明催漕勤勞馬步各兵俱照伊一月錢糧賞給深
為鼓舞合并
奏明(臣)謹
奏
據奏雨澤情形實慰朕懷更當懋勉吏治以敬迓
天庥
雍正三年三月二十八日山東廵撫(臣)陳世倌謹
奏為遵
旨議奏事竊(臣)蒙
皇上發下條奏一摺為從前被災時百姓輕價所賣田
土許其一年内回贖緣由奉
旨令(臣)詳細籌畫與兩司秉公密議具奏欽此(臣)去年
到任時見有具呈請將被災時賣出之田准聽回
贖(臣)恐復業窮民無田可耕俯仰何頼因查如有
逃荒時賤賣田土除已造房屋墳墓者不許取贖
外其餘准聽回贖(臣)通行未久即有賣田之人逃
出未歸而他人冒贖者有數十年舊賣之産並非
荒年所賣亦借端爭贖者且有田經轉賣輾轉回
贖者姦徒唆訟因而訐告紛紛(臣)復經飭禁在案
兹奉
諭旨(臣)隨與兩司秉公密議得山左田土典者可以回
贖賣者向無回贖之事其被災時所賣之田現在
定期聽其回贖至冬月即行停止似可無庸更定
回贖之令復啓姦民爭訟之端(臣)等謹據實回
奏伏乞
聖鑒(臣)謹
奏
田土特令回贖殊啓争端條奏原不妥協爾等所議甚
是當順民俗不可強更之也
同日又
奏竊查現任兖運同知楊三炯係浙江紹興府人乙
酉科舉人熟諳河務才守俱優署嶧陽縣縣丞黃
士瑞係江南淮安府人實心辦事甚屬勤勞查魚
臺縣知縣劉元勲(臣)現題補濱州知州員缺候
旨引
見如蒙
皇上簡用伏乞
聖恩准以黃士瑞補授魚臺縣知縣員缺實於河漕有
益再泇河通判胡琮聲名狼藉怨聲載道(臣)謹據
實奏
聞(臣)謹
奏
照該撫所請如楊三炯推陞他省員缺時著留山東對
品補用黃士瑞補授魚臺縣知縣胡琮著革職該部知
道
同日又
奏為奏
聞事竊山左交春雨澤均調麥苖滋長經(臣)具摺
奏報迨至二月中旬以後濟兖東三府屬雨澤稍缺
同撲捕務盡其餘並未報有生蝻之處再沂水縣
盜犯孔林等越獄一案除當時拏𫉬王四禿子一
名外未𫉬者八名(臣)隨遴選幹捕給以重賞責令
密拏茲獲張四回子一名又獲盜首孔林一名其
餘現在分差密拏又孔林原案内有未獲逸盜三
名今并拏獲王二保馬思全二名及别案有名大
盜馬三一名俱發按察司研審具
題外合并奏
聞(臣)謹
奏
此數名大盜内查其情罪尤可惡者當指名另題立置
重典
雍正三年四月十五日山東廵撫(臣)陳世倌謹
奏為
聖敬感孚甘霖連沛事竊山左濟兖東三郡入夏以來
雨澤愆期上煩
聖心軫念竭誠祈禱
天心昭格隨據報到兖州府屬之鄒縣陽榖東昌府屬之
莘縣朝城觀城范縣萊州府屬之掖縣平度州登
州府屬之黃縣俱於初三初四日各得雨二三寸
不等膠州濮州日照福山各得雨四寸蓬萊得雨
五寸十一日德州臨清各報得雨三寸其濟南府
省城一帶於十三日夜間自亥逹旦大雨透地四
野霑足十四日復得大雨據近省之長清禹城齊
河濟陽各報得雨五六寸不等此皆實由
皇上誠敬感格
天心默佑俾耕作有資農民安業(臣)不勝慶幸俟各屬報
到得雨分寸另行恭
奏外所有省城一帶十三十四連得大雨緣由謹先
奏
聞上慰
聖心(臣)謹
奏
知道了一切奏報祇宜據實若有纖芥隐諱即屬欺蔽
也戒之
雍正三年四月二十三日山東廵撫(臣)陳世倌謹
奏為甘霖疊沛遵
旨奏
聞事竊山左各屬報得雨日期分寸經(臣)具摺恭報今
又據濟南府屬之歷城平原鄒平青城臨邑德平
陵縣商河章邱齊東肥城長山淄川等十三縣各
於四月十四五等日得雨三四五寸不等兖州府
屬之滋陽曲阜陽榖東平汶上東阿平隂夀張寧
陽魚臺金鄉等十一州縣各於四月十三四及十
七等日得雨四五六寸不等東昌府屬之聊城冠
縣莘縣邱縣舘陶茌平堂邑博平清平臨清高唐
等十一州縣各於四月十三十七等日得雨三四
六寸不等青州府屬之益都高苑博興諸城蒙隂
沂水臨淄等七縣各於四月十四五十八等日得
雨二三五寸不等泰安州及所屬之萊蕪新泰長
清等縣各於四月十四及十七八等日得雨二三
五寸不等濱州及蒲臺陽信等縣各於四月十三
日得雨二寸曹州濟寧州鉅野縣各於四月十七
日得雨五寸以上報到得雨分寸雖多寡不同而
甘霖連沛麥穗得以堅實秋禾皆可播種民情歡
悦此皆
皇上誠敬感孚所致再(臣)接准戶部咨文欽奉
聖諭因山東三月内雨澤稍缺恐糧船淺阻(臣)即遵
旨嚴飭文武官弁往來河干竭力催趲查今歲重運漕
船前據兖寧道報稱運河淺處已督令印河各官
添築草壩設立挨排蓄水啓閉不致阻滯嗣得雨
之後水勢添長浮送有餘共計南漕船隻過臺莊
閘者至四月十六日己有二千三百一十七隻其
餘銜尾遄行合并奏
聞(臣)謹
奏
閱此奏大似粉飾之詞朕屢屢切諭諸凡惟宜據實直
陳今仍如此是何意耶
登萊道徐德俶在爾屬員中其官聲究係何等也聞伊
於封祭
海神時恐龍神來朝隨有冰雹傷損禾稼因書龍王免
朝四字以示之人言如此迂呆云云觀其舉止乖張莅
任臨民必不妥協密行確訪奏聞
雍正三年四月二十九日山東廵撫(臣)陳世倌謹
奏為遵
旨奏明事竊(臣)據提塘康永泰禀稱奏事大人䨇全張
文彬石麟傳
旨著山東提塘寫字與廵撫問四月十七十八日有無
得雨情形并蝗蝻如何之處具奏欽此仰見
皇上宵旰焦勞無時不以民依為念(臣)查四月十七十
八日各屬報到得雨者已於二十三日繕摺奏
聞今又據兖州府屬之鄒縣等縣東昌府屬之濮州等
州縣青州府屬之日照等縣萊州府屬之膠州等
州縣濟寧州屬之鄆城沂州屬之郯城曹州屬之
定陶等各縣俱報於十七十八等日得雨三四寸
至五六寸不等其未經報到者俟到日另行奏
聞再蝻子生發之處除莒州沂州郯城費縣滕縣陽信
海豐七州縣(臣)已奏
聞外又據東平汶上高苑博興樂安夀光霑化蒲臺等
八州縣報有蝻子生發一邑之中或有三四村莊
或有零星畝段(臣)接報即委文武官弁馳往協同
該地方官盡力撲捕現據報有已捕盡者有己捕
至八九分六七分者大槩通省報有蝻子生發者
十之一二(臣)嚴飭地方官親身督捕自不至蔓延
為害謹據實奏
聞(臣)謹
奏
知道了蝗蝻之害非旱澇可比確然可以人力勝之惟
看捕之勤與惰耳加意嚴飭撲滅為期
雍正三年五月十一日山東廵撫(臣)陳世倌謹
奏為奏
聞事竊山左雨水情形經(臣)節次具摺
奏明今於五月初五日省城得雨二寸據濟南府屬
之歷城德州新城長山肥城禹城兖州府屬之東
阿陽榖東昌府屬之聊城堂邑臨清茌平清平武
城博平泰安州及所屬之長清各報得雨二三寸
舘陶得雨四寸恩縣高唐夏津得雨一寸濟寧州
及青州府屬之益都各得雨五寸秋禾已種者皆
滋潤透長未種者皆及時補種至二麥收成據各
屬報到者濟南府屬新城臨邑長山各有六分青
城七分青州府屬臨胊夀光各六分益都臨淄昌
樂各七分高苑博興蒙隂諸城樂安各八分莒州
沂水日照各九分安邱十分泰安州所屬長清萊
蕪各六分新泰七分武定州及所屬海豐陽信各
七分濱州樂陵各六分其先報旱兖州府屬之平
隂東昌府屬之范縣堂邑各有五六分俱勘不成
災惟武城舘陶高唐夏津邱縣并續報旱之德州
平原臨清冠縣各報二三分不等現在委員查勘
其餘俟報到另行具
奏再運河水勢各閘以内足資浮送惟武城舘陶臨
清因衛水微弱各有淺阻(臣)隨委濟東道吳興業
等嚴督該地方官并沿河文武各官立限挑浚深
通務俾糧艘遄行再各屬原報蝻子生發之處據
莒州郯城汶上各報撲捕已盡而登州府屬之萊
陽萊州府屬之平度昌邑亦報有蝻子生發(臣)隨
委員竭力撲捕倘有怠緩(臣)即指名
題參此現在情形也伏念山左泰安州以北從前雨
澤愆期上厪
宸衷竭誠虔禱嗣於四月十三至十八等日各屬申報
此數日内得雨此實由我
皇上誠敬感孚所致(臣)據各屬印文及委員禀報繕摺
恭
奏蒙
硃批覽奏大似粉飾之詞朕屢屢切諭諸凡惟宜據實
直陳今仍如此是何意耶欽此(臣)跪讀之下不勝感
懼(臣)蒙
皇上洪恩畀以封疆重任未能仰體
聖心上感
天和通省普慶豐稔(臣)罪已實難逭倘於
君父之前少有粉飾(臣)罪且為天理所不容(臣)斷不敢
出此(臣)惟有益加黽勉諸凡篤實以期仰報
皇上任使洪恩合并
奏明(臣)謹
奏
所奏俱悉凡封疆事宜一切雨𤾉情形全憑摺奏無隐
朕一覽得以了然明白若務巧詐以朦混一時究其實
終不能揜飾既為朕所深惡亦自蹈欺蔽之愆兩無益
也
同日又
奏為遵
旨具奏事竊沂水縣越獄盜犯孔林等一案(臣)將拏獲
孔林張四回子並同案之逸盜王二保馬思全及
本案無名之馬三等緣由具奏奉
硃批諭旨此數名大盜内查其情罪尤可惡者當指名
另題立置重典欽此今嚴訊各盜馬三在直隸屢次
行刦又於寳坻越獄情由可惡己解往直隸督臣
收審歸結孔林又於越嶽後屢次糾夥行刦與張
四回子皆係有名積盜法應嚴處(臣)俱擬以立決
梟示其越獄時先獲之王四秃子及續獲之逸盜
王二保馬思全行刦亦不止一案應俱即正法以
靖地方除繕疏具
題并嚴緝逸盜外(臣)謹具摺
奏明伏祈
聖鑒(臣)謹
奏
知道了其未獲盜犯務令竭力捕緝毋致漏脱
雍正三年五月二十日山東廵撫(臣)陳世倌謹
奏為遵
旨具奏事竊(臣)奉
皇上硃批諭旨登萊道徐德俶舉止乖張莅任臨民必
不妥協密行確訪奏聞欽此(臣)查徐德俶係廪貢出
身原任刑部尚書徐乾學之孫由雲南武定府知
府經撫(臣)楊名時以卓異薦舉陞授今職雍正元
年正月内到任其為人無甚學問而平日辦事尚
屬勤慎(臣)遵
旨密加察訪四月初三日中書(臣)傅凱恭齎
欽頒祝文香帛至萊州府適連日大風徐德俶恐風不
息不知何據云聞得凡使臣渡海齎奉
御物在舟掛龍王免朝牌便風恬浪静遂與鎮(臣)黃元
驤及中書(臣)傅凱說知書龍王免朝四字掛於供
奉香帛公所確有其事(臣)謹據實奏
聞伏祈
聖鑒(臣)謹
奏
知道了俟秋冬暇時著徐德俶來京引見朕自有鑒别
也
同日又
奏為恪遵
聖諭酌議具奏事竊(臣)蒙
皇上發下條奏一摺為司府首領等員各給養廉銀兩
緣由奉
硃批此係田文鏡之奏朕之批諭發來爾與布蘭泰同
看爾等前奏亦當斟酌田文鏡言朕論得理今不行
矣密之欽此(臣)謹奉
聖諭密同布蘭泰跪繹仰見我
皇上至聖至明無事不籌其久遠(臣)等恪遵
訓旨期於經費不致虛糜屬員各知感奮伏查(臣)等前
奏司府首領及州縣佐貳雜職教官因各有俸理
應奔走原未議給養廉今(臣)與布蘭泰酌議凡同
知通判等員遇有差遣量事之輕重計程之遠近
臨時給以盤費俾免周章其直隸州州同四員州
判二員均有督緝之責每員每年各給銀二百兩
資其費用再濟南府知府歷城縣知縣地當省會
公務殷繁非外郡邑可比今酌加濟南府銀一千
兩歷城縣銀五百兩庶繁簡有别至耗羨一項一
切公務取給其中自宜慎節(臣)與布蘭泰身受
皇上洪恩涓埃未效前奏(臣)與布政司衙門所存養廉
銀兩非公捐犒賞萬不得已之事不敢擅動(臣)到
任一年陸續支過銀一萬二千八百五十兩為運
米往淮脚費并犒賞官兵吏役等項之用又(臣)衙
門糧道規禮銀三千二百兩驛道規禮銀三千兩
鹽道規禮銀三千兩(臣)令停送並未收用合并奏
聞(臣)謹
奏
操守二字原信得及爾尚恐過於矯廉自矜耳
同日又
奏為奏
聞事竊山左入夏以來雨水情形麥收分數據各屬報
到者(臣)俱繕摺恭
奏今又據濟兖東三府屬各州縣報於五月初五初
九十四等日得雨二三寸及五六寸不等青萊登
三府屬各州縣報於五月初五初六及初九初十
等日連得雨四五寸及六七寸不等東三郡及泰
安濟寧以南秋禾全種雨後暢茂豐稔可期西三
郡内東昌及泰安以北秋禾未種植者亦現在補
種至麥收分數濟南府屬俱有六七分惟德州平
原禹城止有三四分兖州府屬俱有六七分嶧縣
八分東昌府屬之濮州六分聊城五分清平博平
臨清等各州縣止二三分登州府屬有八九分福
山縣十分萊州府屬有八九分即墨縣十分濟寧
州屬之鄆城及曹州濱州俱各有六分沂州費縣
各九分郯城縣十分武定州屬各七分通省麥收
分數(臣)三次己全報矣再運河水勢各閘内足資
浮送南漕船據報已過臺莊閘者四千六百餘隻
過濟寧州者二千一百餘隻(臣)分委文武各員往
來催趲俱可通行無阻惟臨清以北專藉衛河之
水濟運今河南上游因水淺築壩蓄船下流更覺
微弱漕船出閘以後未免遲滯(臣)現據兖寧道徐
湛恩詳報移咨河南撫(臣)田文鏡副總河(臣)嵇曾
筠開放輝縣五閘之水以濟漕運合并奏
聞(臣)謹
奏
臨清以北漕艘稍覺遲滯朕已悉其情但河南亦出於
不得已也此後諒可遄行無阻矣
聞得齊河縣知縣王采兩耳重聽不能應對夫察吏安
民乃爾督撫專責似此昏庸老邁之員置若罔聞貽誤
地方是何意也明白回奏特諭
雍正三年五月二十五日山東廵撫(臣)陳世倌謹
奏為遵
旨明白回奏事竊齊河縣知縣王采年老重聽蒙
皇上硃批諭旨
命(臣)明白回奏欽此伏念(臣)以謭劣菲材蒙
皇上弘恩畀以封疆重任屬員賢否不能早為激揚以
致上煩
聖心(臣)跪繹之下惶悚無地查東省貪劣之員(臣)抵任
後已陸續參劾其年老衰邁如蓬萊高苑等令(臣)
現皆先後令其告休在案至齊河縣知縣王采係
山西舉人年近七旬為人樸遫無文(臣)到任時王
采即願告休(臣)因清查各州縣錢糧見王采年紀
雖老而無虧空近因該縣有袁存子被人謀害一
案王采審擬苖三為兇手濟南府知府覆訊苖三
非係正兇(臣)現委員另審如果錯斷即行糾參若
非錯擬准其休致是以未經參奏今先以老邁題
參但(臣)愚昧姑容咎實難逭謹據實回
奏伏祈
聖鑒再此外尚有數縣地處衝繁而該員才力不及者
亦現在具
題請
旨降調合并聲明(臣)謹
奏
朕非欲爾等封疆大吏過於嚴刻也蓋恐漫無覺察致
有疎忽耳毋得錯會朕意此奏又與魏廷珍相似也
同日又
奏為遵
旨實陳事竊(臣)據布政使布蘭泰面稱伊條奏海疆營
制口岸查船收税四事奉
旨著與陳世倌黃元驤詳議密奏再定欽此(臣)查登萊
青三府僻處海隅距省較遠其設立水師戰船分
防口岸(臣)見各屬員之際亦時加體訪但非目擊
情形未敢輕奏近臺(臣)錢廷獻條奏海疆事宜奉
上諭頒發海圖圖說(臣)准部咨即擬前往確勘定議
題覆但地方遼廓往返約需兩月目下造報雍正二
年并康熙六十六十一雍正元年錢糧奏銷冊籍
及秋審各案件俱奉文於六月内具
題期限甚廹暫在署料理核造事竣之日容(臣)馳往
逐細勘明將布蘭泰條奏緣由面與鎮(臣)黃元驤
詳議請
旨定奪合先奏明再沿海各衛所奉部議覆應俱裁併
現據各士民呈稱海濱要地歸併不便仍請留設
又沿海扼要處所奉查應否添設礮位事關重大
俱須親勘方得確實合并
奏明(臣)謹
奏
此等事件自應熟籌深計斟酌盡善然後見之施行何
庸急遽為耶
雍正三年六月初三日山東廵撫(臣)陳世倌謹
奏為奏明事竊(臣)遵
旨密保招遠縣知縣馮慶長魚臺縣知縣劉元勲二員
因現有應調直隸州缺此二員係密封保奏未敢
遽題隨將可否一并題補緣由具奏奉
旨應保奏者遵旨密奏應題補者仍行題補兩不相妨
也此奏是何意見殊不明晰欽此查新分直隸各州
缺有人未相宜者例應遴員調補(臣)愚以為馮慶
長劉元勲二員洵稱勤敏應在遴選之内但既經
密保不敢復於調補州缺疏内遽列其名是以將
可否一并題補之處聲明請
旨今欽遵
聖諭其應調直隸各州缺(臣)另選有堂邑縣知縣何多
學陵縣知縣趙霖樂安縣知縣何天衢泗水縣知
縣馬兆英四員現在具
題乘此農忙停訟之時一面給咨令其赴部引
見可否補授伏候
皇上聖明鑒定(臣)謹
奏
既經密保自當題補何云因經密保不敢復調州缺此
語朕實不解觀汝諸事昏憒錯亂竟無一毫主見東隨
西就惟揣度朕諭輾轉迎合悉如此朕不敢復批示汝
矣汝為闔省綱領諸務任汝提挈朕不過將意見指授
於汝是則遵行設有不合處分剖奏覆原係君臣互相
商酌求合乎至當而己若一惟仰頼於朕朕既未臨齊
幸魯何由而洞徹汝山左情形纖悉無遺耶
前者羅瞎子之事真成大笑話矣將無天奪汝魄乎
同日又
奏為請
旨事竊查貴州按察使申大成借欠李樹德銀一萬八
千兩前准貴州撫(臣)毛文銓咨稱申大成請限五
年自雍正三年起每年完銀三千六百兩等情(臣)
已具摺請
旨今又准撫(臣)毛文銓咨稱申大成黔省無可措變將
舊日親友借貸之項開單移(臣)分咨順天山西江
南等處照數追解申大成仍一面遣人回籍變産
陸續凑解等因移咨到(臣)伏查申大成請分作五
年完解之處現在候
旨今所開欠其中有無著落(臣)不能懸揣況分咨各省
追抵(臣)亦未敢擅便合將原開印單一并奏
聞恭請
皇上批示遵行(臣)謹
奏
准其五年陸續湊解至於分咨各省追抵及移咨伊本
省催解之處爾其審度而行總令無致逾限可也
雍正三年六月十八日山東廵撫(臣)陳世倌謹
奏為奏
聞事竊(臣)奉
皇上諭旨垂詢蝗蝻曾否捕絶欽此查今歲山左各屬
據報蝻子生發者僅十數州縣(臣)俱委員協力撲
捕嗣據委員及該州縣陸續禀報並己捕盡惟五
月間聞江南海州之駝峯防山沭陽縣一帶湖地
皇上敬
天勤民保赤誠求所致謹據實恭
奏上慰
後天氣晴霽水漸消涸田禾不致損壊再運河水
𫝑汶衛並長漕艘遄行已過東昌者共四千二百
餘隻過臨清閘者二千九百八十餘隻盡皆銜尾
前進合并奏
聞(臣)謹
奏
現今抵通船隻為雨所阻漕糧尚未入倉也
雍正三年六月二十四日山東廵撫(臣)陳世倌謹
奏為奏
聞事竊(臣)已將秋禾雨水情形具摺奏
聞今於六月二十一二等日據東平州報稱汶水陡𤼵
由戴村壩分流直注鹽河宣洩不及以致村舍田
禾被淹人民並無傷損(臣)隨委員星馳查勘并協
同該州將被災貧民酌給銀榖資其僦居餬口毋
致失所又據濟寕州報稱泗水洸河並漲漫溢民
田又歷城齊河禹城茌平汶上高唐等州縣各稱
境内窪處被淹(臣)並委員查勘堵禦俟勘明果否
成災另疏
題報再本月初旬隂雨連綿十二三雖開霽數日而
十八九日以來仍時降大雨各處山谿水漲沿途
聞(臣)謹
奏
成災與否但祇據實上逹毋得絲毫欺隠
同日又
奏為仰體
皇仁敬陳管見事欽惟我
皇上如天好生惟恐愚民誤罹法網
特命將鬭毆各條註明刊布曉諭外省秋審情實各犯
又
命垣臣三覆屢奉
恩綸停决大哉
皇仁同符覆載(臣)查東省今歲秋審案件新舊共一百
二起内擬緩決者共五十四名口(臣)按原招有自
康熙五十一二年監候至今已歷十餘載雖情罪
允當未敢盡行末減但既蒙寬貰而長繫圜扉將
來秋審案件積久愈多伏查康熙四十五年十月
内奉
聖祖仁皇帝諭旨緩決人犯至三年者總屬不決何必只
管監禁嗣後減等發落欽此經部議覆奉
旨允行乃歷年
朝審未經聲明題請我
皇上慎重民命普天率土莫不共仰
皇仁(臣)愚以為凡秋審案内擬緩決已過三年各犯請
特頒
聖諭敕令廷臣於會勘時酌其情罪輕重或別其年分
久近有可寬減者請
旨予以減等發落則囹圄空虛而祥刑有頌益戴
皇上法外之仁於無盡矣(臣)冒昧妄陳是否可行伏祈
聖鑒(臣)謹
奏
此等刑讞大典豈朕智慮所不到之事乎爾意不過欲
摺奏後列之文集中以便沽名耳法外施仁似非爾等
平常供職之廵撫所奏之事若果欲紀載將朕硃筆諭
旨一併錄入方可
雍正三年七月十一日山東廵撫(臣)陳世倌謹
奏為欽奉
上諭事竊(臣)准部咨據溫文桂條奏疏濬平度州境内
膠河緣由奉
旨著(臣)查明具奏欽此(臣)因東三郡河道多淤委原任
膠州知州馮景夏逐處查勘因并委馮景夏會同
該地方官將此膠河詳細確勘今據稱平度州南
鄉並非膠河温文桂所奏乃膠萊之運河也此河
自膠州海口之麻灣入口經由平度高密昌邑三
州縣地方至掖縣海倉口入海現丈得一百九十
九里零係元時運糧之河中間有分水嶺形如龜
背水至此東西分流不能合而為一今就地勢作
兩截疏濬東半截計一十六處西半截六十五處
河身窄淺止須增挑寬深惟掖縣海倉口乃全河
洩水入海之處現今流沙壅積計長五里以致河
水散漫無歸淹及地畝此處應加開掘俾河水暢
流入海不致泛溢則村莊地畝均有裨益但須於
三四月間無大北風捲潮入口之時施工為便此
溫文桂條奏之河應行疏濬者也至膠河發源於
膠州之鐵橛山外長城嶺南經由膠州境計五十
七里有竒經高密縣境計九十六里有竒入於平
度州南之膠萊運河此河患在上流寬闊下流窄
狹而歸入膠萊運河之處淤淺不成河者四里有
竒淤塞如平陸者一十五里有竒水無歸宿勢必
散漫兼有百脈湖五龍河張魯河會流泛溢各州
縣雖築堤堵塞而水之去路不通難免潰決今應
將淺窄淤塞處所挑挖寬深引水歸河自無淹没
之慮此温文桂條奏之所未及應并行疏濬者也
通計兩河共估挑土一十四萬九千二百七十方
(臣)擬於農隙舉行官備器具用民之力每人日給
食米一升先將兩河淤塞淺窄處所一律開通所
有膠河疏濬有益緣由謹具摺請
旨是否允當伏祈
皇上批示遵行(臣)謹
奏
凡一切條奏地方事宜朕槩發與爾等督撫斟酌可否
非朕所真知灼見必欲舉行之事也此所奏膠河如確
乎有益則亟宜興工疏濬無益則止總在爾審定之耳
同日又
奏為恭請
敕選興工吉期以光
盛典事竊曲阜縣
聖廟工程所需木植顔料等物非山左出産者(臣)接准
部咨與兩司會商委都司鈕國璽等齎銀前往江
西湖廣江南採辦木植顔料桐油又委濟南府經
歷夏禮賢前往江南購買架木並咨明工部在案
其琉璃瓦石柱甎灰等項委泗水縣知縣馬兆英
等相度地勢就曲阜近處建窑燒造開採委登萊
青道徐德俶兖州府知府吳關杰監理今先據夏
禮賢買到架木一萬二千餘根己抵宿遷地方月
杪可逹濟寧便可搭架興工理合奏
聞伏祈
皇上敕下欽天監選擇啓土興工吉期以仰副
聖主崇儒重道至意(臣)謹
奏
據該監選定八月十二日已時興工乃上吉之期爾其
勖勉在事各員竭力趨赴以共襄盛典速竣厥工
雍正三年八月初五日山東廵撫(臣)陳世倌謹
奏為奏
聞事竊(臣)因曹縣太行堤被黃水衝決親往查勘自曹
縣四十里至太行堤衝斷三十餘丈地名魏家灣
水由西南東明而來勢猶滔滔不止即擬堵築因
上流蘭陽未經斷塞下流單縣地勢高阜若此口
堵築則夾堤之内上承黃流下無宣洩仍必潰堤
而出堤之内外村莊勢必盡淹因暫緩興工俾潰
堤之水入於舊黃河下歸南陽昭陽諸湖雖年久
河身淤塞不能容受因而漫溢村莊然猶有河道
可循得所歸宿現在己將衝斷處所先行裹鑲備
齊椿料俟蘭陽斷流即便堵築河(臣)齊蘇勒己至
蘭陽親督修築月堤(臣)勘至河南交界委標員前
赴蘭陽據稱決口漸淤月堤四五日内完工等語
(臣)發銀一千兩委守備許必榮協同黃河同知牟
錝元等覘視蘭陽決口一閉積水消落即使興修
(臣)部署己定因
聖廟興工奉
旨選定八月十二日吉期(臣)擬於初七日暫往曲阜料
理至今歲雨水過多各州縣衞所報水災者計五
十餘處其間輕重不等率皆窪處被淹高阜之區
仍有收穫理合奏
聞恭慰
皇上軫念民依至意(臣)謹
奏
所奏情形俱悉蘭陽決口已據報合龍矣
雍正三年九月十三日山東廵撫(臣)陳世倌謹
奏為欽奉
上諭事登州鎮(臣)黃元驤兖州鎮(臣)趙國瑛抵省傳
旨令(臣)務將倉糧實在充足欽此(臣)跪聆之下仰見
皇上時時以國計民生為念(臣)謹查東省銀榖歷年虧
空纍纍流抵各項因循不結(臣)到任後逐一清查
共虧空倉榖三十餘萬石若槩行劾參通省幾無
可留之員恐不能照數追完反於倉儲無益是以
具
奏請將通省耗羨彌補荷蒙
聖慈俞允(臣)隨嚴催各屬另具單批同正項起解至八
月内己補過京餉掛平銀二萬六千三百餘兩又
現存司庫耗羨銀一十二萬八千三百餘兩今歲
登萊青三府仰頼
皇上福庇秋成豐稔所有續查出虧空倉榖現催耗羨
買補民借榖石勒追照數還倉但為數頗多恐一
時不能全完請統於明年二三月内補足至濟兖
東三府屬今歲偶遭水澇其高阜之區雖獲秋收
然通邑合計未免歉薄現今被水處所一切新舊
錢糧漕米漕項(臣)等悉心商議現在具疏仰籲
聖慈分别緩徵其從前虧空倉榖暫緩採買免致市價
增貴民欠榖石亦暫緩追以舒民力統容寬至來
歲秋成後照數補足如仍不完補立即參處究追
則通省官民咸沐
皇上天高地厚之恩自必共相勉勵竭力還補務期倉
儲充足以仰副
皇上訓誡至意伏祈
聖鑒(臣)謹
奏
何妨寬期完補但倉糧關係重大究須如數存貯倉庾
方不有名無實
同日又
奏為欽奉
上諭事登州鎮(臣)黃元驤兖州鎮(臣)趙國瑛抵省欽傳
聖諭(臣)等一一跪聆仰見
皇上綏靖海疆保衞民生至意(臣)等因再四會商敬抒
芻蕘管見數條伏祈
聖鑒
一沿海礮臺僻處虛設誠屬無益衝處礮臺須堅
固寬敞方有實濟
聖諭詳明無微不燭所有某係僻處應將礮位掣回某
係衝處應將礮臺另造容(臣)黃元驤查明移會(臣)
陳世倌飭地方官會同營員確估繪圖查核(臣)陳
世倌(臣)布蘭泰(臣)董永芠將存餘銀兩陸續建造
務期堅實其應造礮臺幾座每年造過若干座之
處據實奏
聞
一弭盜莫如嚴查保甲大族責成甲長嚴飭各屬
照式編造文武各官協力嚴查不時廵閱倘有疎
懈照闒茸例
題參議處
一窩家照例定擬治罪外應先搜變家産賠贓并
著落地保兩隣人等查察倘有窩盜之家舉首得
實量予奬賞若徇隠不報事發之日隣保各枷號
重責庶盜賊無從託足
一地方官弁皆有戢盜安民責任何分彼疆此界
嗣後文武官弁遇有兵役追趕盜賊至汛不即時
協拏致有疎脱應按盜賊名數分别議處如兵役
謊報希圖卸咎仍革責枷號嚴處庶到處皆有聲
援盜賊不能遁逸
一分遣標員彼此遊廵不得稍有懈怠(臣)等標下
設有弁兵應各𣲖千把二員分路遊廵接應交替
此往彼來彼出此入有能查獲響賊首盜者照例
議叙若怠玩疎縱即行參處至專汛各弁亦令彼
此聯絡廵查其捕盜同知以下及典史等亦帶民
壯會廵仍並委道員參遊等督察其不竭力追拏
盜賊者即分別
題參交部議處
一行客在店失事宜著落店主賠償客商至晚投
宿人力困乏全頼店家隄防乃漠不關心或竟有
通同引線者行客受害實甚嗣後遇有在店被盜
責令店主先為賠償俟獲賊追贓補給其無力之
家不能賠償者著協同兵役捕獲正賊之日始行
釋放則店家自必加謹廵防盜風亦可少息
以上數條(臣)等會同布政使布蘭泰按察使董永
芠仰遵
聖訓敬陳管見是否允當伏祈
皇上批示遵行(臣)等謹
奏
所議前數欵皆無瑕疵可以見之施行惟店家賠償一
欵若遇地方良吏公平處斷猶可不然恐爾青齊道上
將無旅店矣
雍正三年十一月十一日山東廵撫(臣)陳世倌謹
奏為報明司庫錢糧併賑濟情由事竊據陞任布政
使(臣)布蘭泰造送文冊印信到(臣臣)因布政司日
有收發錢糧之事青州府知府李秉儉居官勤慎
老成(臣)令其代管篆務稽查收放(臣)赴庫盤查據
冊開應存銀一百四十八萬五千九十二兩零内
有各營預支俸餉銀四萬五千六百六十兩零又
發修河堤工料銀二萬一千二百四十兩零以上
二項共除銀六萬六千九百三兩零其餘銀一百
四十一萬八千一百八十九兩零俱實存在庫(臣)
據李秉儉出具印結交送布蘭泰隨於三十日赴
京
陛見至被水五十一州縣蒙
皇上軫念民依令(臣)等加意經理(臣)仰體
皇仁酌量被災輕重次第發賑前己批委各道府大員
監散今據布蘭泰册開共需銀四萬七千三百餘
兩(臣)同各司道府共捐銀三萬八千四百九十二
兩不敷銀八千八百二兩己動耗羨給發俟收餘
耗補還但時己仲冬天氣沍寒及來春青黃不接
之時窮民未免乏食(臣)已題請借領存倉米穀現
在檄行各屬分别極貧次貧查造確册大口每日
借榖三合小口每日借榖二合共計四個月極貧
者先賑銀再借榖次貧者止借榖於十一月中旬
及正月中旬分作兩次借領如有混冒侵扣將監
賑官一并題參又濟南東昌二府被水較重恐存
倉米穀不敷借領(臣)撥借兖寧道所存捐納監榖
四萬石預備接濟仍動耗羨銀一萬兩發兖運同
知楊三炯在滕嶧一帶豐收之處陸續買補還倉
(臣)謹
奏
務使被水窮黎人人得沾實惠以仰副朕軫恤之念
雍正三年十一月二十三日山東廵撫(臣)陳世倌
謹
奏為奏明事竊兖寧道徐湛恩奉
旨陞授山東按察使仍管兖寧道事(臣)准部咨隨轉行
欽遵在案但按察使管理通省刑名每日各屬觧
審人犯須隨時審理方免拖累而兖寧道管理通
省河務凡有工程並須親歷估驗又有黃河在西
南邊界一遇水發各工險要必須往來廵防少有
漫溢坍損更須親駐河干相機堵築或東或西日
無定處各屬觧審人犯若跟隨候審則不免拖累
若在署守候則羈留日久勢難兼顧理合據實奏
明伏祈
皇上俯鑒著徐湛恩專司按察使之事其兖寧道務請
旨另簡賢員分理方不致岐誤抑(臣)更有請者兖運同
知楊三炯久在南工熟諳河務前任高堰通判勤
慎辦理經河(臣)齊蘇勒題補蒙
皇上俯允補授今缺任事以來稽核工程整理堤岸才
守俱優昨(臣)
陛見曾經摺奏奉
旨楊三炯遇有陞轉准於山東省對品補用今若以之
補授兖寕道亦與河員題陞之例相符(臣)因河務
需人冒昧陳
奏可否補授出自
聖恩(臣)謹
奏
此奏甚是布蘭泰亦經奏過按察使不便兼管河道事
務朕另有旨
雍正三年十二月十六日山東廵撫(臣)陳世倌謹
奏為奏
聞事竊(臣)於
陛見時奏請修復安山南旺兩湖蒙
皇上諭(臣)安山湖挑濬約需費若干南旺湖能否出水
須相度再定兹(臣)會同學士(臣)何國宗等沿途測量
安山湖現有積水止須修築圈堤不必更事挑濬
南旺湖亦尚有出水之處可以逹運又戴村壩壩
底樁木年久朽損壩石亦有坍卸應行修整經學
士(臣)何國宗等會同河(臣)齊蘇勒及(臣)詳議現在
會題此皆蒙
皇上軫念漕運民生
特命諸臣齎帶儀噐逐細測量始得確知水勢高下酌
定修築從此漕艘通行誠億萬載無疆之福今何
國宗等將已勘之處先行繪圖定稿於十二日起
聞再臨清關税務歷來缺額唯藉臨倉耗羨彌補(臣)今
歲收過倉項正額七萬五千餘兩共收過耗銀一
萬三千五百餘兩除補關税七千餘兩又觧部添
武珍等前往江南製造籐牌挑刀三百副分給(臣)
標一百副登兖二標各一百副俾其演習純熟以
壯軍威餘銀一千三百兩現在省城及德州禹城
林張四回子王四秃子(臣)己具題正法訖今又拏
獲王六一名王化豹一名俱係有名積盜現在關
再十一月十五日得有瑞雪已經奏
聞今十二月十三四連日復得雪四寸麥根益覺滋潤
明歲豐稔可以預卜此皆我
皇上敬勤昭格之所致也(臣)謹
奏
臘雪消蝗潤麥最為有益大慰朕懷
硃批諭旨卷二十四中
欽定四庫全書
硃批諭旨卷二十四下
硃批陳世倌奏摺
雍正四年正月初六日山東廵撫(臣)陳世倌謹
奏為欽奉
上諭事竊(臣)准部咨欽奉
聖諭著(臣)悉心詳查歷城等四十三州縣五衛所被水
輕處其應徵漕糧仍照部議緩徵一半被水重者准
其全緩欽此仰見
聖恩浩蕩有加無已(臣)隨嚴飭布政司糧道一體欽遵
并分委各道府星往確查(臣)查去秋被水各屬濟
南東昌二府及武定州濱州所屬之海豐霑化二
縣兖州府屬之東平州較重(臣)奉
旨加意經理又蒙
皇恩准借存倉米穀凡屬窮簷蔀屋莫不仰沐
弘恩(臣)又恐隆冬窮民口食不周先於省城及德州一
帶設立粥厰煮賑已經奏
聞在案續於聊城茌平高唐恩縣臨清武城堂邑博平
東平齊河等處一體煮賑并通飭豐收各屬如有
被水貧民到境無論本省外省亦設粥厰賑濟俟
春和分遣回籍務期仰體
皇仁均沾實惠將來遵
旨疏濬河道各得傭工贍養共慶安全數十州縣衞所
億萬蒼黎感被
皇上弘恩誠與天地同其廣大矣(臣)謹
奏
務令窮黎溥皆得所無一人向隅方愜朕懷舉凡可以
安全保綏之術汝力所不逮第據實密奏以聞去歲各
省俱慶豐稔惟直隸與山東歉收直隸料理甚妥諒未
必有流亡至東省之民汝但能撫恤本省百姓不致流
離失業則亦可以告無愧矣實力勉為之
同日又
奏為
錫福自天感
恩無地敬伸下悃叩謝
天恩事竊(臣)蒙
皇上高天厚地之恩畀任封疆識見闇劣罪愆多端前
因調補州缺及河夫幫貼二事(臣)不能仰承
聖訓冒昧陳奏蒙
皇上弘慈矜宥各降一級從寬留任正擬開印之時繕
疏奏謝兹(臣)家人齎摺回署蒙
天恩賜(臣)
御書福字(臣)隨出郊跪迎至署恭設香案望
闕叩頭謝
恩祗受訖(臣)何人斯膺兹
異數傳為世寳敬選良工鈎摹製扁恭懸(臣)署福自
天來
恩同春至通省軍民均蒙
皇上洪福五風十雨耕九餘三山陬海澨之間共慶昇
平之福於無旣(臣)感激下悃理合繕摺叩謝
天恩(臣)謹
奏
五風十雨之休徵全在爾等恪勤奉公調輯兵民撫綏
地方有以感召之也
雍正四年三月十六日山東廵撫(臣)陳世倌謹
奏為奏
聞事竊(臣)查得東省各屬舊河如馬頰徒駭鬲津諸河
皆係九河故道年久淤塞水無歸宿輙致淹浸民
田若疏濬流通則民田可以保衛且可洩運河之
泛漲而去秋被淹貧民傭工得以度日是以上年
十一月間具疏
題明隨委員確估三月初一日繕摺奏
聞一面通飭各屬於三月初四日興工十二日接到九
卿公字以時屆三月農務正殷應停止此工俟學
士何國宗等會勘再定今又蒙
皇上特遣侍郎(臣)阿克敦員外郎(臣)富彌善來東再加
商酌定議仰見我
皇上聖慮周詳愛民如子惟恐停止工役貧民或致失
所
帝心廣運同於覆載(臣)於三月初一日具摺之後隨於
初四日准學士(臣)何國宗等知會是月望間來東
查勘等語待其到來會勘定議更屬周詳允協至
各屬饑民疊荷
皇恩賑恤至深極渥復蒙
恩諭將老弱之民日給升合之資至麥熟停止民情感
戴歡呼動地現在分别大小口逐日給錢其挑河
夫役皆係各州縣本地人民易於散遣況借領米
榖原至三月中旬目下所領工價更可餬口惟四
月後距麥秋尚有月餘或實有貧民無計謀生者
(臣)等自當加意經理酌賑銀米必不使至失所有
負
皇上愛養元元至意除侍郎(臣)阿克敦等定議回京復
命外理合恭
奏以慰
聖懷(臣)謹
奏
再不料爾如此孟浪行事朕初猶未觧今阿克敦旋都
奏朕始明爾此舉非顛狂而何似爾居心不誠之人遇
事自必非過則不及也殊為可笑之極
同日又
奏為恭謝
天恩事竊(臣)接家信知(臣)弟世侃姪源生若嵎均蒙
皇上聖慈俯准部議納贖免罪(臣)捧閱之下不禁感激
涕零隨恭設香案望
闕叩頭謝
恩訖伏念(臣)父子兄弟世受
殊恩涓埃莫報(臣)罪愆多端疊蒙
恩宥(臣)弟世侃身蹈重辟復蒙
皇上曲賜矜全再造
弘恩雖天覆地載無以逾
聖澤之高深(臣)刻骨銘肌莫罄微忱之感激合家長幼
子孫男婦惟有頂戴
皇仁力圖報效於生生世世而已謹繕摺叩謝
天恩伏祈
聖鑒(臣)謹
奏
爾弟兄輩𩔖斯妄行不法干犯刑辟爾復如農忙開河
之事舉行數件則可謂闔家長幼刻骨銘肌報效於國
家矣
雍正四年四月初六日山東廵撫(臣)陳世倌謹
奏為恭報甘霖普被仰慰
聖懷事竊東省於三月十五日得雨二三寸而東兖一
帶尚未溥遍(臣)於初二日自省起程會勘河道初
四日抵東昌府沿途麥苖青葱繁茂正在望雨之
時初四日甘雨密降至初六日方止計得雨六寸
有餘徧處霑足二麥豐收轉瞬可期且雲氣甚廣
遠近人民羣頌我
皇上仁愛萬民上孚
蒼昊沛兹甘霖以惠農畝謹繕摺恭
奏仰慰
皇上勤民至意至各處老弱貧民復蒙
皇恩賑濟(臣)與布政使張保酌議大口每日給大制錢
十文小口五文自三月十五日起至五月十五日
止口食有資並皆得所(臣)所過村莊莫不歡呼環
聚感頌
天恩合并奏
聞(臣)謹
奏
朕正在懸望東省雨信今覽此奏殊大慰朕懷也
雍正四年四月二十日山東廵撫(臣)陳世倌謹
奏為奏
聞事竊東省於四月初四日得雨至初六日普徧霑足
經(臣)繕摺奏
聞初七日以後連日得雨二麥之繁茂者今已秀穗秋
禾之已種者今已長發未種者皆已佈種齊全衛
河於十四五等日長水一丈二尺至十六日即退
二尺水勢漸平汶水向深四五尺不等今雨後約
深一丈三四尺漕運通逹無阻至芝麻莊工程最
為險要一有衝決匪止黃河一帶民田廬舍所關
兼有礙於漕運(臣)去歲曾經面奏蒙
皇上諭河(臣)齊蘇勒估計工料共銀一萬二千餘兩但
估計在冬季水落之時今興工已屆春汛水勢漸
長與所估埽面相平不得不加高增寬以資堵禦
且需柳十萬束而官園之柳不滿一萬東若責之
奏
知道了
雍正四年五月初一日山東廵撫(臣)陳世倌謹
奏為二麥指日登場請及時購買以實積貯事竊東
省各屬麥穗異常茂盛目下將屆收穫之期豐稔
可必但民間每不知撙節易於耗費兹秋禾雖皆
滋茂而收成尚遠際此麥熟之時急宜購買以仰
副我
皇上慎重倉儲至意(臣)查各屬存倉米穀歷來虧空流
抵未經補足亦有實借在民遇歉未經繳還今司
庫收過從前出糶監榖銀及耗羨内已補榖價有
發給州縣尚未報買還倉者有去年被淹難買存
司未發者若必俟秋收買榖尚需數月莫若趁此
二麥豐熟略為變通檄飭各州縣將榖價先糴麥
石貯倉其民欠米穀並准交麥抵算俟秋收後仍
以麥易榖以為經久之計一轉移間倉儲得以預
備而民欠亦得通融完納似於
國計民生均有裨益至去秋被淹貧民蒙
皇上天恩借給存倉米穀今亦聽其先將麥石繳還免
致耗費此糴買麥石悉照民間市價斗斛公平交
易不許短價強勒如有借端𣲖擾(臣)不時嚴參則
弊端杜而輸將更易矣事關積貯謹具摺奏
聞伏祈
皇上批示遵行(臣)謹
奏
覽奏朕甚嘉悦此事當題奏經部議覆令各省督撫悉
知將來亦可法汝此舉通融辦理也具本時不必引旨
今一面即行購買具題到日朕自照汝所請准行
雍正四年六月十五日山東廵撫(臣)陳世倌謹
奏為奏
聞事竊東省各屬蒙
皇上敬
全過臨清北上(臣)查較上年又早一月此皆我
皇上睿照周詳整飭漕運故兩年以來益加迅速(臣)現
在
聞(臣)謹
奏
知道了
同日又
奏為遵
旨具奏事竊(臣)准吏部咨開奉
旨掣得垣曲縣缺楊自欽係進士出身看來人去得著
補授曹州知州行文與陳世倌試看若做官好令其
摺奏欽此嗣據楊自欽申報於上年八月二十五日
到任(臣)細加體察楊自欽為人雖稍拘執而操守
廉潔凡遇差委不避勞苦往來屬邑芝麻莊催工
儹料辦事頗勤謹遵
旨據實奏覆伏祈
聖鑒(臣)謹
奏
國家用人治理攸關切毋專務迎合朕果有深知處豈
復需爾等試看率皆向來一面不識之人於引見時觀
其應對舉止及所奏之履歷略具才情者朕偶或奬勵
數語亦不過示鼓舞之一端耳即其人為朕所素知亦
不能保其始終不渝全頼爾等秉公甄别據實奏聞也
當領悉朕意
雍正四年六月二十五日山東廵撫(臣)陳世倌謹
奏為奏
聞事竊東省二麥豐收(臣)業經
題報在案至各屬秋禾遍處茂盛異常將來大有可
期惟六月十二至十八連日隂雨時止時降十九
水者仍無妨礙止有平原禹城一帶乃極窪聚水
之區青州府屬山巒環繞水易停瀦民房田禾間
有坍損幸此際方屆大暑節候正可補種(臣)已嚴
飭地方官確查并勸農民及時補種晚榖雜糧以
冀秋成現在天氣晴明水漸消涸人民樂業地方
絶芝麻莊工程現今平穏理合奏
聞仰慰
皇上宵旰勤求至意(臣)謹
奏
斷不可高興自得尤不可稍涉疎懈但盡我君臣一念
誠敬靜聽
上蒼之垂佑可也
雍正四年七月初三日山東廵撫(臣)陳世倌謹
奏為奏
聞事竊(臣)因往沿海一帶查看衛所及税口情形於六
月二十六日自省起程己歷濟南青州萊州三府
地方目擊各種秋禾現俱秀穗茂盛異常惟鄒平
長山縣境内前因隂雨連綿微被淹浸然通縣合
計不過十之一二而時未立秋尚可補種蕎豆雜
糧(臣)己嚴飭該縣履畝勸諭及時補種以冀秋成
其餘各地方人民樂業共慶豐年謹將目擊情形
據實奏
聞仰慰
皇上宵旰勤民至意(臣)謹
奏
據奏實慰朕懷但宜糾察庸劣勖勉循良尤宜於靖盜
安民時時加意俾村氓得優游南畝婦子恬熙則自能
上感
天和也勉之
同日又
奏為奏明關税贏餘銀兩事竊臨清鈔關因當閘河
之北口冬春二季凍河挑淺並無船隻往來而漕
艘盛行之際沿途閘座啟閉稽阻以此商人經由
者少税額歷來不足俱將臨倉米折耗羨補足起
觧去秋及今夏河水充足商船湊泊據委員王協
燦報稱自上年六月十六日起至今年六月十五
日止一年期滿收得正税及分規耗羨飯錢共銀
五萬九千一百九十四兩零内除觧部額税并銅
觔水脚及各項雜費外共贏餘銀一萬二千三百
七十五兩零現在備具文批同正額一併觧部理
合據實奏
聞至臨倉耗羨今歲關税有餘無庸撥補目下正在徵
催俟奏銷時另行具
奏合併聲明(臣)謹
奏
此為向來罕有之事朕自嘉汝之據實上逹不以今歲
為例也
雍正四年七月二十日山東廵撫(臣)陳世倌謹
奏為奏
聞事竊(臣)接到部咨内開浙閩總督(臣)高其倬奏請委
員赴山東及江南之淮安所屬濱海州縣買麥運
閩接濟緣由奉
旨行文山東江南二省即遣能員協同辦理如高其倬
差員未到著該撫借支錢糧預為買備務令速發以
濟閩省之用欽此仰見我
皇上軫念民隠宵旰勤求酌盈劑虛之至意(臣)查東三
郡重山複嶺運赴水次較難且本地商船寥寥無
幾誠恐躭誤若於西三郡沿河一帶麥多之處上
緊購買預先運至淮安俟閩省差員抵淮即并交
付接收運回既免閩員遠涉往返而隨到隨運更
覺迅速(臣)仰體
聖心飛飭兖寧道督率沿河州縣星速買麥五萬石遴
委同知通判等官僱船運送赴淮并咨會督(臣)高
其倬查照外理合奏
聞(臣)謹
奏
辦事原貴通變庶無膠固之失此番料理殊屬可嘉知
道了
雍正四年八月初四日山東廵撫(臣)陳世倌登州
總兵官(臣)黃元驤謹
奏為敬陳採訪事宜仰祈
睿鑒事竊前任布政使布蘭泰摺奏海疆四條欽奉
硃批命(臣)與鎮(臣)黃元驤詳議密奏欽此(臣)隨同黃元
驤細加商確敬為我
皇上陳之
一奏稱兵船宜扼要廵防等語(臣)等會看得東省
海洋北逹天津南通江浙對渡係
盛京地方綿長二千餘里膠州向為南汛登州向為
北汛康熙四十三年間始倣浙省船式打造趕繒
船十隻現今遊擊守備各帶船五隻兵二百五十
名分駐登膠二處每年屆期出哨遊廵凡南來海
船欲往膠州必先由靈山衛經過膠州近在内地
設遇有警一時不能策應應如所奏將膠州水師
船兵移駐靈山衞往來廵哨庶呼應更為迅捷至
北來海船未到成山衞先可直逹登州不可無水
師策應且成山島洋面最險實難泊舟應將所奏
登州水師移駐成山衛之處無庸議
一奏稱海口宜分别堵決等語(臣)等會查得海口
泊船地方俱在海水通流不致淺擱之處共海口
七十四處内有商船停泊及魚筏出入現在抽税
者計二十六處其餘各口大率潮至則水湧潮退
即成平陸且有沿邊灣曲之處亦名海口而並無
船筏出入若盡用樁橛堵塞近山則石脚嶙峋難
以施工近水則浮沙虛鬆無從著力應將所奏樁
橛堵塞之處無庸議
一奏稱海舟宜給單查驗並照會彼處口岸查驗
等語(臣)等會查得東省造船者甚少其採捕魚蝦
俱紥木為筏並無篷桅不能遠涉外洋但出入之
際稽察不可不嚴本地之裝載貨船(臣)世倌已經
通飭各州縣給以印單務將客商並附載之人姓
名及貨物名件賣貨地方同船戶水手姓名一一
開載聽各汛掛號查驗其魚筏編號向無人數及
水手姓名年貌今應如所奏無論商船魚筏俱一
一開載單上給領備驗再海舟行駛全憑風信所
到口岸既有印單查驗無可朦混若必預先照會
恐風潮岐誤應將所奏照會彼處口岸驗單之處
無庸議
一奏稱海口宜撥員抽税每年約略可增税銀一
萬餘兩等語(臣)等會查得東省進口貨物原止有
紙張磁器布疋棉花出口貨物亦止豆棗醃猪魚
鮝居多並無大商洋貨今(臣)等酌議膠州萊陽二
處向為商船起卸之所膠州海口應委萊州府監
收萊陽海口應委登州府監收其餘各海口船筏
無多抽税有限仍著地方官徵收各知府稽查總
歸布政司查核造報向有文武各衙門分規應盡
歸出以充公用但税規兩項出於船筏而船筏之
多寡又視年歲之豐歉其間盈絀實無一定之數
(臣)等再三籌畫每年抽税額數應照雍正四年二
月戶部議覆條奏各省地方官抽税之處除收過
正額外將贏餘銀兩據實奏
聞之例於每年歲底查明正額贏餘各數分析
奏報如有欺隠立即題參則税課不致私肥矣
以上四條(臣)等謹按陞任布政使布蘭泰原奏遵
旨詳議謬參管見是否允當伏乞
聖明裁定批示另行具
題(臣)等謹
奏
所奏甚屬妥協應題者具本題奏應報部者咨部存案
雍正四年九月十八日山東廵撫(臣)陳世倌謹
奏為恭謝
天恩事竊(臣)家人齎摺回東蒙
皇上天恩賜(臣)哈密瓜一枚(臣)隨恭設香案望
闕叩頭謝
恩祗領訖伏念(臣)蒙
皇上高厚之恩畀任封疆毫無寸效愆尤日積屢沐
聖慈矜宥兹復蒙
皇恩優渥
頒賜遠方異品(臣)跪受之下既感格外之
殊榮益慚報稱之無地(臣)謹具摺叩謝
天恩伏祈
聖鑒(臣)謹
奏
覽爾奏謝知道了李樹德借欠認賠一摺已發部議再
者王之錡尤清二人雖其才可用然審觀其為人似非
誠實可信者汝當留心察訪試驗而委用之毋因係朕
特遣之人遂爾傾信恐將來或累及於汝況己有旨備
汝屬員之用並非欽差也如稍露不妥當情形即便奏
聞若令其鋪張日久則難以收束矣特諭
雍正四年十月初六日山東廵撫(臣)陳世倌謹
奏為
聖主之施恩逾厚微(臣)之感激難名叩謝
天恩敬伸下悃事竊(臣)母在籍病故遵例呈報丁憂奉
重辟今蒙
特恩將(臣)弟世侃釋放回家未完銀兩准其陸續交完
仰沐
皇仁矜恤周摯(臣)之不敢泣籲而仰冀者
聖心己無不垂憐曲體聞
命之下闔家男婦老幼感戴
天恩莫可名狀謹望
闕叩頭謝
恩(臣)於十月初四日接准部咨隨於是日將印信交布
政使張保暫行署理初五日又准部咨奉
旨命(臣)俟署撫(臣)塞楞額到任之後再起身回籍(臣)在
省候塞楞額到日將東省事宜詳細面述(臣)即行
起程(臣)回籍後何敢以私廢公遷延時日所有假
題外特此恭摺叩謝
天恩(臣)謹
奏
覽
同日又
奏為據實奏明事竊司庫錢糧凡屬正項俱由廵撫
衙門掛號布政司兑收其捐解銀兩從前竟赴該
司投收廵撫並不掛號無案可查是以司庫交代
惟以新司冊結為憑上年十一月内張保到任後
(臣)即飭其徹底清查今年二月内據張保詳送冊
結内稱司庫錢糧俱已清楚並無混淆虧缺(臣)赴
庫按册盤查果皆實貯遂據結具
題在案迨六月内(臣)起身查勘海疆時據張保面禀
從前各司收過歷年俸工銀兩其間支銷欵項多
有無批案可據者(臣)聞之不勝疑駭該司先曾出
結今豈容有絲毫不清遂面飭其即速查明確數
以便聯銜會奏去後(臣)從海疆回署復經面催票
催據稱欵項繁雜尚未查清直至九月十九日始
據張保送冊三本并據詳稱業已繕摺
奏明等語(臣)於二十日黎明即聞(臣)母之信現在候
旨是以未便遽
奏今蒙
恩准(臣)回籍合將張保並不造報同
奏情由據實奏
聞至細查張保册内不獨博爾多任内支銷俸工有未
詳明批案者從前程光珠任内支銷更多除將張
保詳送原文原冊移送侍郎(臣)王沛憻會審外理
合奏
聞(臣)謹
奏
知道了此事與爾無涉便有批詳存案亦係被伊等朦
混冒支究非爾自行支銷也但爾之待博爾多因係潛
邸舊人於此等處一味曲徇俯就則誠有之天下人率
苦不能喻朕之存心耳徐徐自當洞悉若以光天化日
視朕則庶幾不謬外此頭頭是錯步步皆踐荆棘矣眼
前分眀平易坦途多不肯行奈何
同日又
奏為奏
聞事竊春間挑濬河道據布政使張保詳報發過銀八
萬餘兩停工後各屬共解還銀六萬八千七百餘
兩實用過銀一萬一千三百餘兩此疏濬河道(臣)
原請於耗羨内補還工費今先將臨清倉九月十
五日以前收過耗銀八千一百九十八兩零補還
司庫其餘俟續收耗銀再補此項工程(臣)實冒昧
舉行目今所挑河道即係春間所挑之河做過工
程可以相抵(臣)不敢不據實奏
聞伏祈
聖恩准賜抵補則(臣)頂沐
洪慈於無盡矣(臣)謹
奏
果係做過工程理應抵銷汝回任時將抵補情由具題
可也此旨無庸引入
雍正四年十一月十六日山東廵撫(臣)陳世倌謹
奏為恭謝
天恩事竊(臣)蒙
皇上錫𩔖弘仁賜(臣)回籍以盡人子私情(臣)弟世侃又
蒙
特恩釋放回家
高厚弘施逾於覆載(臣)業經恭摺叩謝
天恩兹(臣)姪源生若嵎復蒙
洪恩一并釋放
皇仁浩蕩有加無己雖天地之雨露父毋之愛育亦不
能如
聖恩之周摯淪浹也(臣)惟有竭盡心力共圖報稱於萬
一謹繕摺叩謝
天恩(臣)前恪遵
諭旨候署撫(臣)塞楞額於十月十二日到任(臣)將東省
事宜交明於十三日起身途次蘇州跪接
硃批奏摺蒙
聖諭仍令(臣)自行斟酌假限(臣)何人斯蒙
皇上委曲矜恤至於此極(臣)不勝感激涕零(臣)於十一
月初六日抵家現在竭蹷料理(臣)受此
殊恩何敢遷延時日(臣)過百日後即遵
旨星馳就道勉效犬馬微忱合并
奏明(臣)謹
奏
不料爾等浙江人乃恩德所不能感化者狼子野心聚
於一方大竒更不料陳世倌如此負朕似此竭盡心力
之報稱朕實不敢希望亦不敢復用爾輩此等忠良人
物也殊為可愧
雍正五年六月二十八日原任山東廵撫(臣)陳世
倌謹
奏為恭謝
天恩事竊(臣)一介庸愚荷蒙
皇上簡畀封疆兩年有餘罪愆叢積重負
聖明委任殊恩惶懼愧悔日夕靡寕復承
恩旨命(臣)管理江南水利事務凛奉
聖諭勉(臣)以潔已勖(臣)以奉公訓示諄切感愧無地所
有濫支供應一案革職允宜乃蒙
皇上格外垂慈僅予降調聞
命感激無能報效萬一惟有盡心竭力黽勉奉公以期
仰副
皇上訓誨至意緣在河工未敢詣
天恩伏祈
聖鑒至江南河工事宜劉河已經開竣遠近士民無不
踴躍歡呼歌頌
工郎中(臣)鄂禮已於六月十四日到蘇公同撫(臣)
陳時夏悉心商確另行會奏請
旨次第興修合并奏
聞(臣)謹
奏
條陳一摺留中候發廷議
雍正六年正月二十九日原任山東廵撫今革職
(臣)陳世倌謹
奏為恭謝
天恩事雍正六年正月二十一日准署督(臣)范時繹咨
准刑部咨奉
旨陳世倌著革職從寬免其治罪仍在江南水利工程
效力行走餘依議欽此相應移咨欽遵查照等因移
咨到(臣臣)隨於舟次敬設香案望
圖報效以期仰副
皇上格外矜憐至意(臣)不勝感激悚慄之至謹具摺恭
謝
天恩伏祈
聖鑒(臣)謹
奏
覽此奏若果出於至誠將來必有善應但恐亦屬紙上
虛文耳
同日又
奏為據實奏
聞事竊惟三吳水利關係民依我
皇上加惠元元
特發帑金浚河建閘絲毫不費民財
殊恩曠典千載一時所浚白茆孟瀆德勝九曲各河及
吳淞江西段四十餘里俱已次第完工其東叚一
十八里現在續浚俟告竣之日(臣)等會疏
題報七浦徐六涇福山塘長橋北河萬頃港互流港
等處俱於本月十六日啟土興工但江南募夫情
形與北方不同因江南農務少閒應役者寡不能
不經里甲僱募而吳淞白茆兩河工程尤鉅每日
各須夫三萬人一縣不足供役歴來舊例浚吳淞
則崑山嘉定青浦諸縣協幫浚白茆則太倉長洲
崑山無錫江隂諸州縣協幫均屬水利霑溉之地
刊載府縣志書今仍照例分募夫役既多每夫十
名須一夫頭總領往來照管炊爨飯食既不復任
挑土之事而畚箕繩索草屨諸項勢須置買更易
以及他縣應募之夫又有往來費用衆業戶仰體
皇仁量為幫貼以助窮民雜用使九錢一方之官價窮
民得沾實惠此出衆業戶自願並非勒派乃奸民
蠧役乘機作弊亦間有之(臣)等於上年自蘇起程
前赴江寕淮揚等處會勘河道回至鎮江即遍歷
各河工所細加密訪出示遍諭嗣訪有青浦縣奸
民陸子英等借端詐派隨發松江府審究昭文縣
武生周祖望等索詐多金隨發蘇松太道審究又
訪得武進縣工房書吏派夫包攬江隂縣蠧役勒
索里長銀兩乃該縣知縣等毫無覺察(臣)等已咨
明撫(臣)陳時夏聽候嚴提分别參究今恪奉
聖諭仰見我
皇上至聖至明無微不燭除刊示通行曉諭外所有訪
查聞見緣由不敢不據實奏
聞伏祈
聖鑒(臣)等謹
奏
覽此奏己洞悉彼處一切情形諒爾等豈為無理之舉
然究須洽衆論順民情詳慎力行百凡直逹無隠勉之
雍正六年三月十三日原任山東廵撫今革職(臣)
陳世倌謹
奏為恭奉
聖訓敬申謝悃事竊蒙
皇上如天之仁法外寬宥謹具摺恭謝
天恩復蒙
諭旨諄諄訓誨仰見我
皇上以至公至明之心闡示大聖大賢之理以至正至
確之論開𨗳極昏極憒之人如日月之光昭有目
共見如雷霆之鼓動觸物皆通(臣)跪讀敬繹汗流
浹背若醉忽醒若夢初覺祗緣向來未經外任少
所閱歷一旦驟膺封疆重寄日夜惴惴惟恐有負
職守戰懼之念過深瞻顧之私滋起遂至畏首畏
尾日蔽日昏清夜捫心漸覺從前所為百無一是
兹奉
天語提撕至訓警悟不禁慚悔無地乃知堯舜治道洙
泗心傳總不外一誠字背此而行不惟無以對
聖明亦且難以立人世惟有早作夜思洗心滌慮痛自
改悔敬奉終身感戴
聖慈永永無極謹繕摺恭
謝伏祈
聖鑒(臣)謹
奏
改過二字係至難之事非大丈夫大聰明人不能也
覽汝所奏二摺據稱清口淤阻鹽引遲壓等語現今淮
水暢流淮商願請分年帶銷汝均未之聞乎至於
聖祖治河方略天下人孰不知何待汝之稱頌耶承辦之
事不能盡心竭力告竣而妄生越爼之思莫非又為文
集起見耶凡此密奏事件若少存邀名之念於中恐貽
害身家不淺慎之慎之
硃批諭旨卷二十四下
