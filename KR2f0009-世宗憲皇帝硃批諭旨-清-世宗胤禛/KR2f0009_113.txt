欽定四庫全書
硃批諭旨卷一百十三
硃批黃元驤奏摺
雍正元年十一月十八日山東登州總兵官(臣)黃
元驤謹
奏為奏
聞事竊(臣)一介武夫至愚極陋蒙我
皇上殊恩由副將
特擢(臣)廣東瓊州總兵官旋調登州總兵官(臣)何人斯
屢蒙
特簡殊恩即粉身碎骨亦難仰報惟有殫竭犬馬庶幾
稍盡職守所有微(臣)到任清理營伍事宜謹臚列
奏
一文武和衷以安兵民(臣)到任之始即通行曉諭
各營將弁務期文武和衷兵民相安不得乖張多
事庶地方享安靜之福
一時勤訓練以資防禦查軍中之利器莫如鳥鎗
勤加操演火藥或致不敷(臣)隨通行各營開造清
册凡有養贍名糧據實開報(臣)酌量各官大小兵
丁鎗手若干分别量留幾名以資兵弁養贍并僃
火藥之需至於器械旗幟等項查有敝壊者容(臣)
陸續修整(臣)受
恩深重圖報無由斷不敢稍有徇私之處以致上負
天恩為此繕摺謹
奏
覽奏朕深為嘉悅只要實心實行朕之耳目自能照悉
諸凡竭力為之不必瞻前顧後掩飾前任之失悞曲徇
同官之請託以自取掣肘之累特諭
雍正元年十二月初九日山東登州總兵官(臣)黃
元驤謹
奏為請
旨事竊查兵丁之苦累莫重於扣剋而扣剋之源皆由
於營中指稱辦理公務或借餽送上司并修理旗
行清查各營養糧數目送到清册其中多寡不一
衙門舊有親丁養糧四十分至副將養糧擬酌留
馬步二十五分參將十八分遊擊十四分都司十
分守僃八分千把四分其餘多占名糧悉令概行
皇上格外之鴻恩也再查營中公務操練鳥鎗製造火
藥修理旗幟在在需費(臣)愚以為大營擬酌留公
請者登州沿海島嶼甚多必得熟諳水師之員於
官船出哨之後不時廵查(臣)看得夀樂營守僃謝
雲濟南城守營千總鄧成玉臨清營把總孟天棟
是否合宜悉聽
聖裁謹
奏
覽爾此奏朕甚為嘉悅但督撫提鎮莅官之初孰無此
一奏言之則天花亂墜而實力遵循言行相符者甚少
間有勉強踐言者亦皆捨此而就彼汰舊規而覓新利
此等作用難逃朕鑒更或始勤終怠得名改操似此者
比比不可枚舉今覽所奏殊非泛泛頗似實心報效立
志公忠者果能如此朕得一好鎮臣矣勉之
雍正二年正月十九日山東登州總兵官(臣)黃元
驤謹
奏為奏
聞事竊(臣)查山東沿海礮臺僅一土堆上有礮亭一間
文登副將查文登沿海有礮臺三十二座每臺兵
五名經前撫(臣)李樹德查海至文見臺多兵少因
只留臺十一座每臺安兵十名今思一臺十名之
兵焉能禦敵文登如此他營可以類推去冬(臣)在
省時撫(臣)黃炳以沿海原設礮臺墩臺相商(臣)深
知情形若行修葺徒費無益(臣)愚以為查近村要
處酌留幾墩撥兵二三名專司瞭望馳報將臺兵
礮位仍各歸還本營本汛(臣)酌量沿海營汛分給
聖裁至於操練子母礮(臣)請自春操為始與連環鎗一
以廢法(臣)又思近海州縣所轄沿海鄉莊舉行團
練之法最善不但保固地方或偶值官兵𠞰捕之
際鄉勇亦可以張應援之聲勢(臣)愚昧冒奏是否
統乞
皇上訓示施行謹
奏
覽所奏朕深為嘉悅勉為之
雍正二年三月初十日山東登州總兵官(臣)黃元
驤謹
奏為(臣)標亟需諳練之員仰懇
聖恩擢補以重海疆以資指臂事竊(臣)標右營遊擊現
在缺員應聽部推(臣)何敢瑣瀆但(臣)標有應援之
責指臂調遣必得才長識敏之員始克勝任查有
(臣)前遵
旨題請新調(臣)右營守僃謝雲技勇兼優辦事敏捷堪
以補授(臣)標右營遊擊倘蒙
俞允所遺守僃員缺查(臣)標水師前營守僃史節文雖
才堪驅策水師船務非其所長以之調補(臣)標右
營守僃實屬稱職其水師守僃員缺查有部發(臣)
標候補水師守僃姚郎原係臺灣把總水師慣練
堪以補授但山東非係
題補地方(臣)為海疆得人起見冒昧具摺
奏請可否擢補伏候
聖裁謹
奏
照依黃元驤奏請補用該部知道
雍正二年閏四月十三日山東登州總兵官(臣)黃
元驤謹
奏為恭陳下悃仰懇
天恩事竊(臣)一介微賤屢沐
殊恩即捐糜頂踵亦難酬報因思(臣)有長子翔麟年三
十六歲質雖愚魯年力頗壯正當代(臣)勉竭犬馬
以圖報效之日仰懇
聖主洪恩破格收錄准令當差效力俾(臣)子得侍
輦轂之下恪供職守將来策勵成人皆
皇上教育造就之所賜也謹冒昧具摺叩懇即遣(臣)子
翔麟恭齎捧
進伏乞
皇上恩賜垂鑒謹
奏
爾子若係不可成就之質朕即遣回矣因其大有可觀
堪許跨竈巳留用侍衛矣此子將来可以為國家效力
者
雍正二年八月二十日山東登州總兵官(臣)黃元
驤謹
奏為特舉賢員懇
恩遞補以收實效事竊查萊州營參將李元洲居官不
職(臣)巳特疏糾參所遺員缺有(臣)標水師前營遊
擊陳汝鐫操守廉潔馭下有術若以擢補萊州營
參將不惟地方得人即各營官弁亦莫不觀感思
奮查東省無
題補之例(臣)未敢具本但此等才守兼優之員若不
據實陳
奏(臣)捫心亦不自安可否擢用之處出自
聖裁倘蒙
恩准將陳汝鐫擢補則水師遊擊之缺必得熟練舟師
之員查(臣)標右營遊擊謝雲諳練舟師若以之調
補於海防大有裨益至於(臣)標右營遊擊一缺有
操練應援之責若蒙
皇上於記名人員内選擇補放微(臣)指臂實有攸賴矣
為此繕摺謹
奏
莱州參將員缺候朕諭部命爾保題具本時將謝雲一
併題補可也不必引此密諭
雍正三年六月十六日山東登州總兵官(臣)黃元
驤謹
奏為密奏事雍正三年五月初九日准布政使布蘭
泰密書到(臣)為敬陳採訪等事四欵奉
硃批此事可與陳世倌黃元驤說知著伊等詳議密奏
欽此(臣)伏思所陳如兵船扼要廵防海口分别堵
決海舟給單查驗海口撥員抽稅四欵有極宜行
者亦有未便者(臣)前接撫臣来函登萊一帶公務
紛投未遑親詣查勘俟歴年
奏銷及秋審事竣即當策騎蓬萊等語(臣)即可以候
其面議但恐稽延日久未得覆
旨謹將芻蕘之見先為分析另單密
奏仍俟撫臣詳議是否相宜再為合詞回
奏仰乞
聖裁謹
奏
仍當與撫臣陳世倌會商具奏擇理長者而從之毋隨
順毋固執倘撫臣與汝所見不同有不契合處不妨兩
議奏来候朕酌定此諭密之
同日又
奏為恭謝
天恩事(臣)標萊州營參將李建功密錄
聖旨一摺到(臣)捧接跪讀感激涕零隨望
闕叩頭謝
恩竊念微(臣)世受
國恩雖勉竭駑駘尚恐無以酬
聖朝豢養之恩乃蒙
皇上覆載洪仁以奬勸為勉勵(臣)惟有朝夕冰兢始終
一節不敢少有隕越以負
聖恩為此繕摺
奏謝謹
奏
所奏知道了接朕此旨當更加謹慎勉力盡職若因此
肆志則自悮矣
雍正三年九月十二日山東登州總兵官(臣)黃元
驤謹
奏為叩謝
天恩事竊(臣)遵
旨陛見八月初七日入
朝恭請
聖安蒙
賜克食即
召入飬心殿仰瞻
天顔敬聆
天語頻奉
温旨即父子之恩未有若是之深者(臣)雖粉骨難酬惟
凛遵
聖訓不敢恃
寵而驕縱不敢昧心以自欺竭蹶勉力以仰報
天高地厚之恩於萬一再有
奏者膠州營守僃李景泰(臣)巳遵
旨帶回原任但(臣)冒昧之愆蒙
皇上格外寬宥(臣)感激
天恩犬馬之報世世不忘謹瀝情具摺
奏謝伏乞
皇上恩鑒謹
奏
爾今巳經陛見領過訓旨知朕意向之人非從前可比
若稍有違負則有心之過朕斷不寬恕勉力敬慎為之
雍正四年二月二十一日山東登州總兵官(臣)黃
元驤謹
奏為奏
聞事竊登州一帶沿海設有威海成山靖海大嵩鰲山
靈山安東七衛前奉文裁併衛所撫臣有仍留邊
海各衛之議後經部駁(臣)去秋
陛見回到省撫臣問(臣)邊海各衛應裁與否(臣)答以邊
海與内地不同邊海屯民隔州縣窵遠與衛官親
近偶有汛防不及之處衛官𫝊呼屯民立應大有
益於海疆撫臣云俟
陛見回即来東省查看海口面商等語(臣)今致書撫臣
商議外謹將邊衛情形據實奏
聞又沿海僻處礮臺礮位(臣)遵
旨掣回營汛操演報部在案其衝要處應修之礮臺撫
臣遵
旨陸續建造委登州知府蔡曰逢會同營員查看擬於
登州近處先建一二座以為式樣俟建起一座即
將形勢繪圖會同撫臣奏
聞謹
奏
知道了去年朕觀爾微有老景爾受朕知遇宜振起精
神勉盡厥職若以年老廢弛公務斷然不可
雍正四年九月初六日山東登州總兵官(臣)黃元
驤謹
奏為奏
聞事雍正四年八月二十四二十七等日據(臣)屬沿海
各汛報稱江南造送天津哨船十二隻在洋遇風
開散有押船守僃顧賓千總馮得遇把總任彪陳
世英劉士斌押船五隻飄至膠州海口又報崇文
把總沈定邦押船一隻開往馬頭嘴又報江南水
師營林遊擊押船一隻開往東行此二船尚未報
收泊何處等因(臣)即僃文知會江寧撫臣蘇松鎮
臣外隨飛飭沿海各海口官弁逐處挨查在後各
船收泊下落即速飛報據守僃顧賓禀稱哨船桅
篷被風損壊巳具禀江南廵撫著令州縣採買大
桅篷料等情但轉瞬交冬北風高烈即買就桅篷
裝送来膠修理一時未易運到歲前勢難赴津今
(臣)起程赴成山頭海口一帶查未到各船信息一
路到膠州查各哨船水手人衆恐食米不敷自當
資給充足俟桅篷運到修理堅固船隻會齊明春
方可令其駕駛赴津為此繕摺奏
聞伏乞
皇上睿鑒謹
奏
所奏是明春候風順赴津巳有旨矣一切人役加意照
看毋令至於窘乏𫝊旨與撫臣陳世倌
硃批諭旨卷一百十三
