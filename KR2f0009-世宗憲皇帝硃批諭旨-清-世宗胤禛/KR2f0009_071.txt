欽定四庫全書
硃批諭旨卷七十一
硃批王瓚奏摺
廵察湖北湖南等處吏科給事中(臣)王瓚謹
奏為敬陳管見事竊(臣)荷蒙
天恩拔擢廵察湖廣日夕冰兢仰圖報稱謹條陳三事
伏冀
聖眀採擇
一湖廣全省民猺雜處風俗刁野尤喜訐訟(臣)伏
讀
聖諭
廣訓一書覺世化民至為深切著眀現今各處固巳奉
行宣講但日久相循視為故事愚民耳目不新無
以望其警醒(臣)愚以為廵察一官雖專司緝盜及
之遂覺肅然第向無此例理合
奏眀(臣)更有請者每見各府州縣宣講
聖諭之時各官聚集一處胥役環繞聽者擁擠觀望實無
一現在欽遵
諭旨自司道以下各員俱設民壯以為長随護衛(臣)思
各州縣民壯俱係民人承充其中分有鳥鎗弓箭
操練之法亦與營兵相同竊查各省營伍例由步
兵漸次考拔而民壮别無上進之路在技勇可觀
者既不樂於承充而各處所設仍不過以老弱衙
役虚名應付也(臣)愚以為司道以下各員護衛之
民壯俱嚴慎選收照營兵一例操練三年之後果
庶寓武備於民壯之中可免虛冒之弊矣
一候選候補州縣人員蒙
皇上引見分𤼵各省以便遇缺委用(臣)思州縣為地方
正印固不宜久曠而佐雜等官如同知通判以至
州同州判吏目典史亦有地方之責俱不可令其
人缺久懸(臣)見楚省佐貳雜職等官一遇缺出聽
候部選動須半載雖亦經督撫委員兼攝然不無
顧此失彼之虞(臣)愚以為現在赴部候選佐貳雜
皇上敕下督撫酌議施行
以上三條至為淺陋是否可行伏乞
睿鑒批示謹
奏
覽所陳奏實一無可採假若勉強採用翻為王瓉所笑
用汝之悞自係朕乏識人之明耳復有何說
廵察湖北湖南等處吏科給事中(臣)王瓚謹
奏為直陳管見恭請
睿鑒事(臣)查州縣為親民之官最關緊要我
皇上澄清吏治各省分發人員俱令量才試用其有人
缺不宜者督撫復酌量調補所以察吏安民者無
不至詳且備(臣)淺陋庸愚亦復何敢置議惟是(臣)
就而造就之法莫要於稍寬時日俾得訪察利弊
歷練事機除庸劣者不時紏參無庸姑息外其試
事教導如能學習辦事漸臻純熟者
題請實授不得於一年内屢行更調及任事三五月
遽請改教則為時既久得以從容察核胥吏之姦
詐嚴加整頓而胥吏亦有所畏懼不敢肆行蒙蔽
似亦造就人才肅清吏治之一法是否(臣)言有當
伏乞
睿鑒施行謹
奏
汝此人朕實悞用矣
硃批諭旨卷七十一
