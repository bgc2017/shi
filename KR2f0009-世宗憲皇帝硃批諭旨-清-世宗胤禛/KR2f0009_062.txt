欽定四庫全書
硃批諭旨卷六十二
硃批甘汝來奏摺
雍正四年七月初三日廣西廵撫(臣)甘汝來謹
奏為奏
聞事竊(臣)以謭劣庸材荷蒙
皇上畀以封疆重寄朝夕冰兢惟力圖綏靖地方以仰
副
皇上委用之殊恩廣西幅員遼闊土司猺獞雜處過半
撫綏事宜尚在次第斟酌仰請
聖訓敇行查廣西九府二州屬仰賴
皇上深仁翔洽感召
地方官區處得宜随即安静獨廣東開建地方界
連廣西梧郡四月内窮民呼羣引類潜入蒼梧之
方自獲寧謐矣抑(臣)更有請者(臣)蒙
聖恩簡畀廵撫凡有陳奏之事俱關
國計民生(臣)雖敬謹密封但恐長途齎捧或有意外
奏達庶堅固謹密而(臣)得免隕越之懼為此繕摺奏
聞謹
奏
知道了
雍正五年四月二十日署理廣西廵撫印務都察
院左副都御史(臣)甘汝來謹
奏為奏明事竊廣西人民種類不一兇頑獷悍由來
已久(臣)蒙
聖恩超擢廣西廵撫在任四月力圖漸次整頓旋因趨
覲
闕廷時得面聆
聖誨(臣)雖顓蒙無似心胸自覺漸開兹復欽遵
諭旨署理廵撫印務受事之日接准撫(臣)韓良輔移交
案卷有上林之思吉鎮韋兆彪等與土舍莫元紹
争奪土舍焚村距鎮業經韓良輔據報前後檄飭
驅拏審究在案餘黨雖已驅逐首惡監禁審擬然
此輩凶惡不悛尋仇伺釁終未解散(臣)一面備查
始末檄行布按二司會議作何區畫始能善後不
敢苟且目前仍貽他日之患其經理事宜容俟定
議妥協另行
奏報伏乞
皇上睿鑒為此具摺奏
聞謹
奏
好惟在實力奉行不在章奏空言也
雍正五年六月二十四日署理廣西廵撫印務都
察院左副都御史(臣)甘汝來謹
奏為請
旨事竊照羅文剛等一案欽奉
諭旨擒拏先經撫(臣)韓良輔將羅文剛投到日期繕疏
題報(臣)接署以来據報陸續全獲案内人犯前後解
省随經據詳
題報昨閱邸抄見撫(臣)韓良輔題報羅文剛之疏奉
旨該部知道欽此未蒙
聖諭作何𤼵審(臣)愚昧無知無所遵循謹繕摺請
旨伏懇
皇上或差部院大人來粤審理抑或
敇令兩廣督臣就近審擬伏乞
皇上批示遵行謹
奏
已有旨矣
思眀州地方就近歸併同知管轄一摺已交該部議奏
同日又
奏為奏
聞事竊(臣)准雲貴督(臣)鄂爾泰廣西撫(臣)韓良輔咨移
内開本年六月初八日據泗城土府知府岑映宸
自知罪莫能逭所管地方遼闊不能約束目民跪
繳印信號紙呈懇改流存祀現在委員編查戶口
清理錢糧會議具
題并咨稱改流設官清查戶口以及設立營汛派撥
遊守等官駐防稽查清理黔粤兩省分界事情緣
邊地重務正需文武大員協同料理彈壓行調各
標協遊守千把各官共帶兵一千名馳赴百色地
方駐劄聽左江鎮臣調度等語(臣)接准咨移即撥
(臣)標千總何斌帶兵一百名星馳前赴其在事各
兵糧餉俱已預先料理妥協委員先行督運矣理
合據咨
奏報伏祈
皇上睿鑒為此繕摺奏
聞謹
奏
據奏撫標為何僅撥兵一百名其一切糧餉當竭力詳
慎料理毋忽
同日又
奏為恭報雨水米價情形仰祈
睿鑒事竊(臣)查廣西九府二直隸州屬五六兩月雨水
過多然近水之田幸無淹浸高田則又相宜故現
在禾苗茂盛豐熟可期查各屬早禾俱有扵六月
内收割者但此項栽種者甚少其次則扵八月登
場最遲者則在十月收穫始畢是以近日米價止
有梧鬱二府屬較前甚平桂林省會居民稠密米
價稍貴藉有官穀減價平糶始無缺食之虞南太
兩府兵民錯處米價較別府為稍貴然均賴糶三
之穀接濟兵民俱各無憂(臣)仰體
另繕清摺
奏報伏乞
睿鑒謹
奏
廣西米價從來未聞如此昂貴一切事宜亟當悉心預
為籌畫
同日又
奏為仰體
亦有九案經(臣)審擬會
題内有一起稟報事案犯農几咸等糾黨占村報讐
誤殺官兵擬斬者共二十四名除首犯農几咸病
故韋光祥等五人已經正法其餘一十八名先後
事歴一十四年秋審經十一次終年監禁一屆審
上諭京城直隸各省緩决人犯除一二年不議外至三年
者總屬不决何必只管監禁嗣後應減等發落爾等會
議具奏續經部會議覆奏通行在案
候多年者從寬減等𤼵落嗣後定以三年五年之
限至期仍擬緩決者悉予減等永著為例不惟罪
囚不致終斃獄底亦可使囹圄一清各省無案牘
皇上睿鑒謹
奏
此事朕原蓄有或可酌行之念近被汝等科甲朋黨之
流交章瀆奏啟朕疑懷想汝等必有私為一二人在内
故爾擾亂國是今立意不舉行矣
雍正五年九月初七日都察院左副都御史(臣)甘
汝來謹
奏恭請
皇上聖安
雨露施扵君子風霆加於小人姦邪不悛朋黨不解風
霆竟不便停止奈何卿等其諒之
雍正五年九月十九日都察院左副都御史(臣)甘
汝來謹
奏為奏
聞事竊查天河縣監犯莫東旺扵雍正四年十一月十
八日糾集蠻獞刦獄脫逃随經撫(臣)韓良輔奏明
(臣)抵署任後嚴飭該管文武設法擒拏務獲並懸
重賞買線購緝仰賴
天威扵本年七月初七日據慶遠府知府徐嘉賓詳稱
莫東旺一案飭經署縣陳舜明協同員弁駐劄賊
巢分佈搜擒先獲其子莫朝順供出夥黨窩蔵住
址扵六月二十八日在長峒地方拏獲莫東旺并
前獲之黨羽韋扶講莫文光等經(臣)批飭臬司究
審現在審解到省招解撫(臣)韓良輔審結所有(臣)
署任内先據詳報拏獲日期理合奏
聞為此謹
奏
覽
若不如是李紱甘汝來欲免失職之誅不可得也
同日又
奏為遵
旨明白回奏事竊(臣)至愚極陋屢荷
聖恩由知府洊陞廵撫去冬入
覲又蒙
擢補左副都御史方且日夕冰兢冀圖報稱不謂質本
疎庸愆尤日積蒙
皇上格外施恩優容教誨仍
命署理廣西廵撫印務(臣)雖肝腦塗地亦不足仰酬萬
一比因秋審之期(臣)親加詳讞見積年罪犯得荷
皇仁矜恤詳慎屢
勅監候緩決(臣)因待罪法司刑名乃(臣)職守仰體
聖慈妄陳管見蒙
皇上硃批嚴切跪讀之下如夢初覺無地自容仍荷
聖恩不即加罪令(臣)明白回奏(臣)感激愧悔更有何詞
可措伏念
皇上繼統以來遵守
聖祖成憲事事周詳盡善(臣)援引四十五年之例實係一
時愚昧就事敷辭並非別有心迹若稍有一毫私
意
皇上聖明洞鑒目前即荷
開恩不即懲治將來別有敗露(臣)更何所逃罪伏乞
聖主洪恩矜(臣)無知妄奏曲
賜寬宥俾竭犬馬微忱力圖仰報頂戴之私生生世世
以之矣(臣)謹瀝情回
奏不勝惶悚懇禱之至謹
奏
若無善策陳奏牽混支吾如何其可
硃批諭旨卷六十二
