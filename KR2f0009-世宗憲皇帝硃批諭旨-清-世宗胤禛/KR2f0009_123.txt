欽定四庫全書
硃批諭旨卷一百二十三
硃批張耀祖奏摺
雍正二年二月二十六日雲南鶴麗總兵官(臣)張
耀祖謹
奏為報明到滇日期並陳出口策應事竊(臣)一介武
夫叨蒙
皇上洪恩由將弁越次優陞廣東瓊州總兵官巳屬非
不勉竭駑駘以效驅馳是以奉
命之日思雲南係西藏要口不敢由孔道躭延自廣西
由小路趨赴滇省雖沿途鳥道﨑嶇瘴氣頗多幸
南省城與督(臣)高其倬面商因奉
旨差員策應知(臣)前任熟悉邊情遂著(臣)出口赴天柱
奏今(臣)已於二月二十六日由省起程所有到滇日
期並出口彈壓情由合併奏
聞謹
奏
所奏知道了勉為之
雍正三年八月初六日雲南鶴麗總兵官(臣)張耀
祖謹
奏為恭請
聖安事竊(臣)仰蒙
皇上弘恩補授廣東瓊州總兵官叩辭
丹陛之日欽承
恩旨准(臣)到任一二年後一面啓奏一面赴京
陛見(臣)聞
命之下欣感無地抵粤未幾旋蒙
特旨調補雲南鶴麗總兵正值西海悖逆滇省現在用
兵(臣)即兼程赴任抵省之日隨會商督(臣)高其倬
帶兵出口策應提(臣)郝玉麟(臣)自駐劄天柱寨一
載有餘仰仗
皇上天威番夷畏服逆賊蕩平(臣)愧無報效之處今(臣)
承准督(臣)照會帶兵暫駐义木多彈壓地方(臣)自
當仰承
聖意約束兵丁和輯番衆惟是(臣)叩覲
天顔經今二載瞻戀之私寤寐難安而身在軍營又未
敢冐昧陳請
陛見犬馬愚衷愈滋輾轉謹繕摺恭請
聖安伏乞
皇上睿鑒謹
奏
前諭准爾於到任一二年後來京陛見乃係泛言耳今
駐劄塞外彈壓地方豈可徒為無益之往返以曠職守
即所奏知道了
雍正五年二月十三日雲南鶴麗總兵官(臣)張耀
祖謹
奏為奏明事竊(臣)駐劄义木多欽奉
諭旨撤師回汛所有雲南招撫之地方二十七處前經
欽差散秩大臣鄂齊等會同四川提臣周瑛
奏明交給逹賴喇嘛者木魯巴敦等五處其餘南稱
等二十二處地方交給駐劄西寧散秩大臣逹鼐
查明辦理
欽差自藏往回(臣)𣲖撥官兵沿途護送至川兵駐防之
革達接替回營今(臣)奉
命撤師查得义木多軍前存倉有四川交代之糧米一
千三百零九石炒麵二百二十二石大兵盡撤既
不便仍畱兵丁看守以費
帑餉若運回内地則所費脚價倍多(臣)令管理錢糧
守備王五采盤量封鎻交與义木多胡土克圖並
頭人昌諸壩小心看守訖(臣)由擦哇岡過大雪山
闕廷將近四載犬馬戀
主之忱無時稍釋俟(臣)將鎮屬營伍盡心整飭料理後
叩乞
聖慈允(臣)入
覲以伸下悃所有駐劄帶兵回汛遠近番民向化樂業
情形理合繕摺奏
聞謹
奏
勉力職守為要爾係曾經面朕之人程途遥遠何用徒
勞往還不必來京
雍正六年七月初三日雲南鶴麗總兵官(臣)張耀
祖謹
奏恭請
皇上聖安
朕安
念爾年齒老大領兵駐防塞外服勞盡瘁幾歴星霜朕
心實為不忍幸蒙
上天慈祐所到事竣功成皆由汝一片忠誠所感而然也
朕嘉悦之懷筆不能盡
同日又
奏為陳明進𠞰情形仰祈
睿鑒事竊(臣)一介庸愚知識短淺承督(臣)鄂爾泰檄委
統領滇黔官兵進剿米貼軍機重務惟恐弗克勝
任幸賴
天威遠播大兵所至夷賊蕩平(臣)於收服米貼之後細
查形勢田地頗廣誠可設縣今賊巳剿滅自是永
遠寧帖查呑都地方離米貼一百八十餘里原係
川界不法逆夷以地勢險要往往據為巢穴今雖
暫駐川兵恐將來撤回兩省官兵未免難通聲息
以(臣)愚見宜於呑都飭令川省添設一營安遊擊
一員帶兵五六百名與滇省駐防米貼官兵聲勢
連絡控制諸夷甚為有益再查米貼有□子一種
乃屬良苖自耕而食猓賊恃強向以奴僕役使(臣)
至米貼凡屬猓賊俱剿殺無遺查知□子並無助
逆情罪隨出示招撫者十六戶令其各安住牧以
遵督臣除暴安良之示諭又内地漢人有曾為夷
賊綁擄久而成家者(臣)訪聞猓賊傷害官兵時曾
有右協兵丁逃竄躱避者漢人給以口糧暗為送
出伊等雖住居夷地尚知保護漢人畏懼
國法(臣)將此輩悉行免死交地方官安插計男婦五
十三名口又查叛婦陸氏罪在不赦實因川土司
德昌而起(臣)訊據陸氏所供幫兵倡逆皆係德昌
主謀實為罪魁若無德昌惑衆倡亂米夷必不敢
傷害官兵因官兵窮追深入川界巳至馬湖府地
界恐驚擾良苖兼准永寧協咨移著落遊擊王谷
宰守備師翰正土司安永長擒獻自難兔脱至於
雷波土司楊明義一切事務俱係伊母沙氏管理
江外雷波蝗螂沙罵各土司界連千有餘里直達
涼山而噶哈結覺阿照阿路諸夷人親戚勾連不
無藏姦納叛昨因楊明義羈畱永寧協行營其屬
下部夷擅殺永寧協把渡兵丁遊擊沈國卿許連
科合兵搜捕而噶哈結覺夷人竟有阻糧傷兵之
舉皆法所難容(臣)具稟督臣欲興問罪之師必得
二萬精兵方可盡行掃蕩因目前江瘴正起兵力
難施昨承准督臣照會巳據禀密商四川督撫提
臣去訖(臣)又據遊擊許連科沈國卿驗報永寧協
派遣叙馬營遊擊鄂世威帶兵會剿噶哈結覺而
雷波沙氏悔罪投誠親見永寧協副將禀稱氏所
屬部落聞貴協調兵征剿噶哈結覺咸生疑懼懇
祈暫緩師期氏情願擒獻屋基母雞及過江賊黨
以贖前愆等語(臣)隨檄行米貼駐劄遊擊康世顯
守備馬似龍如川省會兵剿賊務協力堵擒策應
並行知永寧協酌奪凡擒獲賊犯觧交新設烏蒙
鎮(臣)劉起元一切機宜就近通知外所有米貼情
形理合具摺奏
聞伏乞
皇上睿鑒施行謹
奏
此番剿平米貼實賴爾等戮力及在事官兵忠誠奮勇
之心有以感格
上天所以如此不需時日容易收功也實出朕之望外殊
屬可嘉之至業經降旨諭部矣
雍正七年正月二十一日雲南鶴麗總兵官(臣)張
耀祖謹
奏為恭謝
天恩事雍正六年十月十八日(臣)家人齎捧(臣)具奏進
剿米貼情形一摺欽奉
硃批諭旨並
欽賜(臣)海龍皮帽一頂團龍袍褂二件火鐮包一副寳
刀一把克食三箱到(臣)行營(臣)隨望
闕叩頭恭謝
天恩訖伏念蕩平米夷皆仰賴
皇上天威下承督臣指示並官兵感蒙
國家豢飬深恩奮勇出力所致(臣)原無寸效兹蒙
温綸奬勵
御賜隆頒凡頂戴被服以及器用食物莫不邀分外之
恩榮(臣)感激難名益深悚慄惟有勉竭駑駘圖報於生
生世世而已為此繕摺奏謝
天恩伏乞
睿鑒謹
奏
今用爾為雲南提督矣勉之又勉
同日又
奏為奏明事雍正六年十二月十二日四川提(臣)黃
廷桂差員到(臣)行營知會令(臣)同副將哈元生赴
拖科會議欽奉
上諭事理(臣)於十月十三日遵即起程前往一面於搜
緝處所飛調副將哈元生前赴拖科哈元生亦於
十四日至營提(臣)黃廷桂𫝊示
硃批諭旨(臣)等跪聽之下仰見
聖主仁同天地明並日月雖萬里遐荒而兵丁效力情形
並夷人悍獷形狀無不洞察無遺(臣)率領官兵叩謝
天恩並會同悉心籌畫業經合詞奏
聞自蒙
睿鑒(臣)查阿驢賊蠻作逆起事不過拖科覺過拉金阿
勒並亨以夸數人助逆亦止阿都之别哺加樂阿
必等數人餘皆脅從之黨今拉金阿勒眷屬並亨
以夸夫婦及頭人阿驢者呢業已獲觧而别哺加
樂阿必並阿必之子亦經川師拏觧至於川界逃
匿者惟拖科覺過一人四川提(臣)黃廷桂總兵(臣)
王剛趙儒嚴督官兵搜擒自難漏網(臣)查逆夷不
法傷我官兵即盡行屠滅亦罪所自取但蚩蚩蠻
夷愚蠢無知一人倡首羣起附和又係哈元生輕
視所致若概行誅戮非所以仰體
皇上如天好生之至德(臣)是以將拏獲賊人内訊明實
係傷殺官兵而又拒捕之犯不得不於軍營正法
以彰
國典而儆蠻夷其餘男婦人口悉遵督(臣)鄂爾泰示
諭俱行招撫安插莫不歡呼頂祝共戴
皇仁(臣)於剿撫事竣仰體
聖主念冬寒而恤士卒節糧運以舒民力之至意撤兵
仍回原汛除另疏
題報外所有夷地情形並撤師緣由理合繕摺奏
聞伏乞
皇上睿鑒施行謹
奏
覽奏知道了據汝看一帶地方兇蠻經此番懲創向後
可保相安無事否據實具奏以聞
雍正七年五月二十二日雲南提督(臣)張耀祖謹
奏為遵
旨具奏事竊(臣)於阿驢務都得撤師回汛具奏夷地情
形一摺奉有
硃批諭旨仰見
聖主洞察夷情兇惡反覆不常必使久安長治邊夷永
寧之至意(臣)查得苖蠻賦質蠢愚住居險遠其敢
於作祟者皆因從來未覩兵威故罔知畏懼如米
貼呑都一帶素稱頑梗自(臣)帶兵進剿之後苖人
已膽落魂飛振旅言旋督(臣)鄂爾泰飭令地方文
武加意撫輯凡回巢復業者知兵威可畏向後可
保無他虞矣又澑筒江外那窩阿驢務都得等處
苖蠻素稱獷悍(臣)帶兵進剿遵照督臣指示殱其
渠魁而撫餘黨凡釋放回巢以及招回安業者經
此大懲之後亦皆震懾兵威向後可保寧貼再查
東蒙鎮臣帶兵現駐烏蒙府汛防碁布控制苖蠻
凡滇界一帶地方自皆安静至於附近米貼之雷
波附近阿驢之沙罵阿都等處歴來原係川界屬
川員管轄雷波一帶自川師蕩平之後一切善後
事宜四川提(臣)黃廷桂自能仰體
聖懷悉心籌畫布置得宜而沙罵阿都各頭人據四川
提鎮諸臣咸稱恭順效力等語但地廣蠻稠接連
涼山一帶甚為遼闊其夷地一切事宜係川省提
鎮諸臣辦理向後可保相安無事與否(臣)未經閱
歴不敢妄
奏微(臣)愚昧無知伏思蠻夷所恃者不過山高箐密
彼此勾連官兵勢重則鼠竄狼奔兵力稍單或逞
兇猖獗起事則奮不顧身事後未嘗不知悔懼連
年官兵所至仰仗
天威遠播無不立靖妖氛遐邇苖夷聞風畏懼諒不敢
各於汛防要隘處所嚴謹斥堠整肅軍旅庶夷人
起釁無由咸懷各保身家之心不敢萌越界刦掠
之念而兵端可息矣(臣)仰荷
天恩垂詢據實冐昧陳奏伏乞
睿鑒謹
奏
是
雍正七年八月初一日雲南提督(臣)張耀祖謹
奏為恭謝
天恩事竊(臣)齎摺家人回滇蒙
聖恩賜(臣)平安丸藥並内府紗疋到(臣)隨恭設香案望
闕叩頭謝
恩祗領外又(臣)遵
旨回奏夷地情形一摺奉有
硃批(臣)跪讀之下感戴悚惕(臣)因於康熙二十年間隨
提(臣)桑格蕩平雲南即奉差遣於蠻夷各地方效
力行走後於廣羅協守備任内三征廣南兼剿平
三江夷地情形躬親閱歴察知蠻夷起釁根由皆
因地方文武諸臣不善撫輯以致借端蠢動故(臣)
以宜加意撫輯嚴禁騷擾冐昧入
奏今奉
温綸奬勵我
皇上至聖至明(臣)何能仰贊萬一惟有同督撫二臣嚴
加教誡屬員並盡心整頓營伍務期漢夷永安地
方寧謐以稍盡職守耳理合具摺恭謝
天恩伏乞
皇上睿鑒施行謹
奏
所論甚属合宜勉之勿怠
雍正七年九月二十四日雲南提督(臣)張耀祖謹
奏為犬馬戀
主情慇恭懇
恩准陛見以伸積悃事竊(臣)自雍正元年得覲
天顔之後仰違
闕廷巳經七載前於雍正五年二月内自义木多回汛
曾具摺恭請
陛見荷蒙
硃批勉力職守為要爾係曾經面朕之人程途遥遠何
用徒勞往還不必來京(臣)欽遵
諭旨兼連歲征苖辦理軍務不敢再為瀆請今又巳三
載兼受
皇恩簡畀重任瞻
天請
訓之心至虔至切竊喜督(臣)鄂爾泰自黔旋滇軍務告
竣地方寧謐保題武職人員皆係督臣真知灼見
操練營伍兵馬督臣素有成規(臣)可以具奏恭懇
入
覲倘蒙
聖恩俯允微(臣)輕騎就道往回半載即可旋汛不獨犬
馬之念獲以稍伸而得聞
天語庶地方營伍一切事宜俱有所遵循矣為此繕摺
請
旨伏乞
皇上睿鑒施行謹
奏
滇黔新闢苖疆地非一處正資料理彈壓豈汝遠離本
任前來陛見之時耶候旨可也
雍正八年四月初三日雲南提督(臣)張耀祖謹
奏為奏
聞事竊(臣)至雲南省城聞得廣東肇慶府屬之恩平開
平等縣有姦匪聚衆散布偽劄隨即陸續擒獲又
聞得粤西泗城府武舉岑映翰首報李天保等散
布偽劄隨與土田州協力拏獲現在嚴審根究查
泗城與滇省之廣南府交界李天保等雖經拏獲恐
有餘黨逃匿鄰省(臣)密諭廣南營參將轉飭各汛防
弁兵嚴加訪拏毋使兔脱續據該參將稟報雍正八
年三月十二日據歸朝汛把總報稱前奉廣西右江
鎮蔡憲牌查拏受劄之黃玘平蔣先生黃國雄趙大
哥羅老四五名選差兵目會同土州差目於本月初
八日押觧前往右江鎮所有拏獲叛賊緣由理合具
報等情(臣)於雍正八年四月初一日又據廣南營參將
驗報内稱本年三月三十日奉廣西右江鎮蔡牌文内開
仰該參將即便會同廣南府會撥幹役前赴富州守
催該土官立將要犯黃玘趙李盤王黃卜昌黃那何
斗冲按照住址勒限拏獲徑觧廣西撫都院衙門質
審等因奉此卑職即移會廣南府又即選差千總飛
騎前往富州協同該汛把總會同土富州嚴行密拏
觧究外理合申報等情據此(臣)即飛檄該參將務將
要犯黃玘趙李盤王等嚴拏務獲觧究所有續差弁
員往緝要犯緣由理合具摺奏
聞謹
奏
嚴飭上緊查緝毋少疎忽方不致有漏脱之虞也
雍正八年七月初九日雲南提督(臣)張耀祖謹
奏為奏
聞事竊粤西泗城府武舉岑映翰首報李天保等散布
偽劄一案(臣)巳將拏獲姦匪黃玘平等觧交右江
鎮並差千總會拏要犯黃玘趙等情由具摺
奏明兹(臣)於本年六月二十八日准少保雲貴廣西
總督(臣)鄂爾泰咨開為密行查拏事案照土富州
地方有姦匪捏造偽文投至署鎮安府雷通判處
該通判提訊供出輾轉付遞之犯呈報到本部院
隨經檄飭廣南營參將會同廣南府多差兵役帶
同富州土知州拏觧在案昨巳據該營府禀報拏
獲班英農禄二犯觧赴右江鎮轉發收審并黃玘
趙一犯亦據報獲今又准廣西撫都院金移會審
訊黃玘平供出為首之李盤王現住富州煉村即
大倫地方并有黨羽兵那阿等合行鈔供密拏為
此牌仰該副將文到即便知會開化右江二鎮暨
思恩協酌撥弁兵至相接土富州之各要隘先行
堵截毋致逃脱一面率領廣南參將知府傳喚土
知州沈肇乾詢明有無同謀知情相機行事其應
帶弁兵並廣南土兵俱聽該副將酌𣲖前往大倫
地方嚴拏姦匪李盤王兵那阿等務期擒獲訊取
確供請示觧審等因除行廣羅協及照行開化右
江二鎮思恩協即便酌撥備弁帶領兵丁前往接
連土富州各要隘分布堵禦俟廣羅協副將馮鸞
等帶兵至大倫地方嚴拏姦匪李盤王等如有潛
逃務期盤拏獲報發審如有頑抗即行并力協擒
倘玩忽縱漏軍法具在決不少為寬假等因并行
廣南府營遵照外相應咨會等因准此(臣)即飛文
移行開化右江二鎮思恩協并廣羅協副將暨廣
南營參將遵照督臣原行事理將姦匪李盤王兵
那阿等務必擒獲毋得延緩洩漏致令逃脱有干
嚴究去訖理合繕摺奏
聞伏乞
皇上睿鑒謹
奏
覽奏巳悉鄂爾泰業經奏聞矣
雍正九年正月初三日雲南提督(臣)張耀祖謹
奏為恭謝
天恩事雍正八年十二月初七日(臣)齎摺千總自京回
滇到(臣)行營荷蒙
聖恩賜(臣)摺匣一分共五箇鑰匙五把
内廷畱下摺匣一箇鑰匙三把發交(臣)摺匣四箇鑰
匙二把并蒙
賜哈密瓜一圓(臣)恭設香案望
闕叩頭謝
恩祗領訖伏念(臣)愚魯庸材毫無報效謬司軍旅時懷
悚惕疊蒙
恩賜之厚迥異尋常兹復荷此
殊恩自問何以報稱(臣)惟有殫心竭力矢效犬馬以期
仰酬
高厚於萬一耳為此具摺奏謝
天恩謹
奏
朕實愧悔加恩於汝也
同日又
奏為奏明進剿情形仰祈
睿鑒事竊查烏賊悖叛侵犯東川境界督(臣)鄂爾泰同
(臣)調遣各路官兵進剿(臣)隨帶領本標兵丁六百
名星夜兼程至省起程由東川一路前進業經具
疏
題報在案(臣)於九月十七日至尋甸據攝理知州事
曲靖府同知崔乃鏞禀稱烏蒙猓賊勾結東川蠻
猓肆行猖獗今捉獲姦猓四名意在窺伺攻城人
心甚為惶惑(臣)一面出示安民令將擒獲姦猓梟
示人心始定於十九日(臣)帶兵至功山差人躧探
賊情正在四路嘯聚(臣)飛催所調各處漢土官兵
分路前進又會商督臣𣲖撥(臣)標暨各鎮協營官
兵由威寧東川兩路進剿仰賴
皇上天威遠播督臣指示周詳官兵用命凡懸巖險&KR0749;
賊人負固之處莫不冐矢石而先登密箐深林賊
人嘯聚之區亦盡破排柵而直入所向必捷百可
當千猓賊喪膽亡魂獸奔鳥散(臣)查東川賊首禄
良珍原係渠魁而禄良宰祿承爵禄承鼎等悉係
逆目其龍潭村之蘇八十乃定計設謀領兵刦殺
窮兇極惡之渠魁今據參將南天章報稱於十二
月二十七日擒獲蘇八十因服毒藥隨即斃命二
十八日擒獲禄良宰禄良珍等解省聽候督臣審
擬又准安籠鎮(臣)哈元生咨開拏獲禄良珍之妻
陸氏并禄良宰之母安氏并據各路將弁擒解東
川逆賊家屬人口到營俱經解送督臣訖其現在
禁守行營及交地方官監禁審訊賊犯人等亦俱
續行起觧外所有(臣)自功山以至東川據各將弁
觧到原屬叛逆又拒敵官兵之逆賊即於行營斬
首以伸
國法以儆蠻猓兹東川之元兇巳獲地方蕩平人民
復業惟有逃竄逆黨數人(臣)同楚姚總兵官(臣)官
禄正在嚴督官兵竭力搜緝釡底遊魂自難漏網
所有各路官兵奮勇殺賊備細原委並擒獲逆夷
姓名數目(臣)另摺奏
聞外為此謹
奏
尚復何顔繕具此摺奏朕是所謂掬盡湘江難洗汝愧
殊屬無耻之至
硃批諭旨卷一百二十三
