欽定四庫全書
硃批諭旨卷一百九十三
硃批赫勝額奏摺
雍正五年十月十七日貴州按察使(臣)赫勝額謹
奏為遵
旨事雍正五年八月初五日(臣)恭請
聖訓奉
上諭貴州廵撫何世璂前任臬司富貴居官如何之處
爾隨路訪察一到任即具摺奏聞欽此(臣)一路訪察
撫(臣)何世璂為人老實辦事盡心陞任按察司(臣)
富貴辦事平常除伊等居官實在如何之處容(臣)
再細訪察一有確據即行具
奏外今將(臣)路上所訪緣由先行奏
聞謹
奏
凡百處惟以務實為要至於言人之短長評吏之優劣
尤湏秉公據實若少涉誣捏隱飾則代人受過矣切記
勿忘
雍正五年十二月初一日署理貴州布政使印務
按察使(臣)赫勝額謹
奏為恭請
聖訓事竊(臣)至微至陋荷蒙
皇上洪恩不次擢用
特授貴州按察使到任以來敬遵
聖訓一切命盜案件務盡愚誠辦理不敢稍有錯謬今
蒙
殊恩又
命署理貴州布政使印務(臣)感激微忱已籲署撫(臣)祖
秉圭代
題并通省錢糧現在逐細清查俟查明另摺奏
聞外伏思布政司承宣
皇上政教統轄一省錢糧職任綦重(臣)才識短淺誠恐
辦理未週必奉
聖主訓旨教導方有遵守為此繕摺恭請
聖訓謹
奏
但專務實行毋徒尚虚言此外别無訓諭勉之勉之
同日又
奏為敬陳管見仰祈
睿鑒事竊(臣)至微至賤幸蒙
教育疊荷
隆恩雖質本庸陋毫無知識而犬馬報
主之忱實深五内不揣愚昧謬抒管見敬為我
皇上陳之
一城垣之設原以守土衞民最為重大黔省苖夷
雜處更關緊要(臣)赴任時經過各府州縣有無城
者有有城而傾頽者除現在奉文查估俟查估明
確詳報督撫具
題外查黔省錢糧無多兵餉尚係各省協濟若議修
建城垣庫項不足支用竊思治國安民首在懲貪
(臣)見大小臣工内廉介者固多而貪婪者亦復不
少不肖之員剝削民膏少者積百成千多者盈千
纍萬及至發覺不過其中一二雖按照律例治罪
追贓猶得享用餘資若不嚴加懲處無以儆戒將
來請嗣後將此等貪贓官吏發至黔省著令修建
各府州縣城垣及填築改站道路橋梁俟其家産
盡絶後再將脩過城垣用過銀數逐細奏
聞請
一黔省離京路遠凡選補各官每因盤纏缺少借
貸艱難一時不能起身以致赴任稽遲故在省官
員常有經年署事者未免兼顧為難伏思黔屬臣
工俱荷
皇上隆恩賞給飬廉(臣)請嗣後選補黔省之員如有盤
纏無措不能起身者許其具呈戶部持憑照驗借
領庫銀即行赴任道府借二百兩同知通判知州
知縣借一百兩佐雜等官借三十兩借後戶部將
借過數目行文該撫俟其到任後半年内令布政
司將本官飬廉銀扣除全完於每年起解水硍時
一苖性兇悍動輒刦殺燒擄地方官差人追捕則
潜入山箐非技勇超羣者不敢深入查各州縣之
捕快俱係召募鄉民雖年力強壯實不如兵丁之
技藝嫺熟(臣)聞各營官弁跟隨伴當皆係兵丁是
無技之鄉民委以緝捕重任以有用之兵丁反居
閒散之地請稍為變通以此項兵丁撥給州縣頂
兵矣
一綑掠販賣最為黔省之患前經撫(臣)黃國材督
(臣)高其倬先後具
題定例不為不嚴而販賣之事不能盡絶者緣綑販
與興販皆藉窩隱之人為之販賣實與開窑子無
異若無此輩窩隱自無販賣之事定例止將伊等
割斷脚筋且割筋又多弊竇是以無所畏忌販賣
如故請嗣後窩隱販賣之人照開窑子光棍例將
為首之人擬斬立决護送牽合及用銀興販之人
俱照為從例發往寧古塔等處給披甲人等為奴
事可以永絶矣以上四條(臣)灼知其弊冒昧妄陳
伏祈
聖鑒施行謹
奏
諒督臣鄂爾泰自然次第料理所奏知道了
雍正五年十二月十五日署理貴州布政使印務
按察使(臣)赫勝額謹
奏為請
旨事竊查雲貴開墾事例部議令官生等交銀布政司
出給實收一案(臣)署任後正行嚴禁包攬需索并
飭貴陽等府招民開墾即據生員朱曙等陸續具
呈捐監前來(臣)隨即查例照數彈收正在貯庫間
據該生等稟稱從前事例俱有平頭及部費紙筆
飯食等項今既無平頭所有紙筆飯食等項使費
情願每畝加銀六分交收等語伏查從前事例原
有使費等項今既據伊等踴躍急公情願每畝加
銀六分相應如其所請一併彈收貯庫除稟明督
(臣)鄂爾泰署撫(臣)祖秉圭外此項銀兩應請量給
院司書役人等二三分為紙筆飯食之費餘盡入
公以資開墾統於墾荒案内與正項銀兩一併造
冊奏銷(臣)未敢擅便伏乞
皇上批示遵行謹
奏
此非汝當專主亦非汝能料理之事但一一稟明該督
聽其指示而行方是或將鄂爾泰如何料理之處事後
隨便奏聞則可似此越分請旨大不是矣戒之慎之將
此諭錄與鄂爾泰看令其知之
硃批諭旨卷一百九十三
