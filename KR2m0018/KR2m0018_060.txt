皇朝通志卷六十
器服略(五)
車輅(革輿附)
(臣)等謹按周制玉輅以祀金輅以賓以封同姓象
輅以朝以封異姓革輅以即戎以封四衞木輅以
田以封藩國此五輅之别也
國初定制有玉輅大輅大馬輦小馬輦香步輦乾隆
八年改大輅曰金輅大馬輦曰象輅小馬輦曰革
輅香步輦曰木輅與玉輅為五以符五輅之制十
三年始造二輦三輿而制度益詳考鄭樵通志器
服略車輅之後别載輦輿今遵
皇朝禮器圖式及
大清會典輯為車輅一門而以輦輿附焉
皇帝車輅
玉輅
木質髤朱圓蓋方軫通高一丈二尺一寸蓋高三
尺一分飾以青銜玉圓版四冠金圓頂一尺二寸
九分鏤金垂雲承之簷徑八尺一寸周帖鏤金雲
版三層青緞垂幨亦三層各深五寸繡金雲龍及
羽文相間繫繡金青緞帶四屬於軫四柱各高六
尺七寸九分相距各五尺六寸繪以金龍門高五
尺一寸九分闊二尺四寸九分左右門闊二尺二
寸五分垂朱簾四面各三座縱八尺五寸横八尺
四寸環以朱闌飾間金彩其高一尺六寸五分各
闕其中二尺四寸闌内周布花毯中設金雲龍寳
座高一尺三寸闊二尺九寸兩輪徑各三尺三寸
各十有八輻鏤花飾金貫以軸轅二長二丈二尺
九寸五分兩端飾金龍首尾軫長一丈一尺一寸
五分徑八尺四寸後建太常升用納陛五級左右
闌皆髤朱亦飾金彩駕象一靷以朱絨紃陳設時
以行馬二承轅亦髤朱直竿兩端鉆以銅凡大朝
會則陳五輅於
午門外
金輅
圓蓋方軫蓋飾以黃銜金圓版四黃緞垂幨三層
繫黃緞帶四屬於軫後建大旗餘俱如玉輅之制
木輅
圓蓋方軫通高一丈一尺六寸五分蓋高二尺六
寸一分飾以黑銜花梨圓版四黑緞垂幨三層繫
黑緞帶四屬於軫四柱各高六尺五分方五尺一
寸門高五尺二寸闊二尺二寸五分左右門闊二
尺二寸座縱九尺横八尺八寸環以朱闌各闕其
中二尺二寸轅三各長二丈一尺軫長九尺徑八
尺八寸後建大麾服馬二驂馬四設游環和鈴餘
俱如玉輅之制
象輅
圓蓋方軫通高一丈一尺三寸蓋高二尺六寸五
分飾以紅銜象牙圓版四紅緞垂幨三層繫紅縀
帶四屬於軫四柱各高六尺四寸九分相距各五
尺八寸門高五尺九分闊二尺四寸五分座縱一
丈五分横九尺一寸環以朱闌各闕其中二尺二
寸五分轅三各長二丈二尺三寸軫長一丈五分
徑九尺一寸後建大赤服馬二驂馬六設游環和
鈴餘俱如玉輅之制
革輅
圓蓋方軫通高一丈一尺三寸蓋高二尺五寸五
分飾以泥銀銜圓黃革四白縀垂幨三層繫白縀
帶四屬於軫四柱各高五尺五寸九分門高五尺
闊二尺二寸五分左右門闊二尺一寸九分座縱
一丈六寸横八尺三寸五分環以朱闌各闕其中
二尺三寸轅二各長一丈九尺五分軫長一丈六
寸徑八尺三寸五分後建大白服馬一驂馬三設
游環和鈴餘俱如玉輅之制
玉輦
木質髤朱圓蓋方座通高一丈一尺一寸蓋高二
尺飾以青銜玉圓版四冠金圓頂七寸鏤金垂雲
承之曲梁四垂端為金雲葉簷方徑六尺二寸青
緞重幨各深五寸五分周為襞積繡金雲龍繫黃
絨紃四屬於座隅四柱高五尺三寸相距各五尺
繪雲龍門高四尺八寸闊二尺三寸五分冬垂青
氊幃夏易以朱簾黑縀緣四面各三座高二尺四
寸下方七尺七寸上方七尺六寸綴版二層上繪
彩雲下繪金雲環以朱闌餘間金彩其高一尺六
寸八分各闕其中二尺一寸闌内周布花毯中設
金雲龍寳座高一尺三寸闊二尺七寸左列銅鼎
右植服劍轅四内二轅長三丈八寸五分外長二
丈九尺兩端銜金龍首尾升用納陛五級左右闌
皆髤朱亦飾金彩舁以三十六人冬至
大祀孟春
祈穀孟夏
常雩皆御之大朝會則陳於
太和門外
金輦
圓蓋方軫通高一丈五寸蓋高一尺九寸飾以泥
金銜金圓版四冠金圓頂一尺簷徑七尺一寸黃
緞重幨各深五寸柱高五尺相距各四尺九寸門
高四尺七寸五分闊二尺二寸五分冬垂黃氊幃
夏易以朱簾黑縀緣四面各三座下方七尺五寸
上方七尺三寸環以朱闌其高一尺三寸各闕其
中二尺三寸轅四内二轅長二丈八尺一寸外長
二丈六尺一寸舁以二十八人餘俱如玉輦之制
夏至祀
方澤四孟
時享歲暮
祫祭春秋二仲祀
太社
太稷皆御之大朝會則陳於
太和門外
禮輿
枬質通高六尺三寸上為穹盖二層高一尺三寸
上層八角飾金行龍下四角飾亦如之冠金圓頂
八寸九分鏤金垂雲承之銜以雜寳簷縱四尺七
寸横三尺五寸明黃緞重幨各深八寸五分繡金
雲龍四柱各高五尺縱距三尺九寸横三尺飾蟠
龍門端及左右闌飾雲龍皆鏤金内為金龍寶座
高一尺七寸縱二尺一寸横二尺七寸倚高二尺
二寸幃用明黃雲縀氊紗各惟其時左右啟櫺夏
以藍紗冬以玻瓈直轅二各長一丈七尺六寸五
分大横杆二各長九尺小横杆四各長二尺二寸
五分肩杆八各長五尺八寸皆髤朱繪金雲龍横
鉆以銅縱加金龍首尾舁以十六人
朝日
夕月祭
文廟
耕耤諸中祀皆御之
步輿
木質塗金不施幰盖通高三尺五寸倚高一尺六
寸五分鏤花文中為蟠龍座高一尺八寸五分縱
一尺八寸横二尺二寸冬施紫貂坐具夏以明黃
粧緞四足為螭首虎爪承以圓珠周繪雲龍踏几
高三寸一分縱九寸五分横二尺二寸籠以黃縀
底縱三尺四面為横距直轅二各長一丈五尺五
寸大横杆二各長七尺六寸中為雙龍首相對小
横杆四各長二尺八寸肩杆八各長五尺六寸飾
如禮輿之制亦舁以十六人
駕出入常御之
輕步輿
木質髤朱不施幰盖通高三尺四寸倚高一尺五
寸八分象牙為之座高一尺八寸二分縱一尺八
寸三分横二尺二寸踏儿高三寸縱九寸横二尺
一寸五分髤以金直轅二各長一丈五尺四寸五
分加銅龍首尾大横杆二各長九尺一寸小横杆
四各長二尺八寸四分肩杆八各長五尺八寸五
分皆鉆以銅餘俱如步輿之制亦舁以十六人
行幸常御之
皇太后車輅
龍鳳車
木質髤以明黃通高九尺五寸穹蓋二重高一尺
七寸上繪八寶八角各飾金鳳下繪雲文四隅飾
亦如之冠金圓頂八寸五分鏤雲文銜以雜寳簷
縱四尺九寸横四尺明黃縀垂幨上深三寸下深
一尺一寸蓋明黃絡四隅繫明黃絨紃屬於軫四
柱各高三尺三寸縱四尺八寸横三尺一寸左右
及後皆繪金龍鳳中各啟櫺青紃網之門高三尺
闊一尺八寸五分上鏤金龍鳳相向明黃縀幃黃
裏坐具明黃縀彩繡龍鳳輪徑各四尺九寸各十
有八輻轅二各長一丈七尺五寸鉆以鐵鋄金軫
長六尺二寸闊三尺三寸駕馬一
儀車
木質髤以明黃通高九尺九寸穹蓋上圓下方高
一尺冠銀圓頂塗金高七寸七分簷縱五尺六寸
横四尺二寸五分四隅繫明黃絨紃屬於軫明黃
縀垂幨深一尺二寸四柱各高二尺九寸縱四尺
八寸横三尺三寸不加繪飾裏髤淺紅明黃縀幃
黃裏坐具明黃縀彩繡龍鳳輪徑各四尺各十有
八輻轅二各長一丈五尺九寸鉆以鐵鋄銀軫長
五尺九寸闊三尺五寸駕馬一
萬夀輦
制同金輦明黃縀幃繡夀字篆文
皇太后萬夀時御之
龍鳳輿
木質髤以明黃通高七尺穹蓋二重高一尺五寸
五分上為八角各飾金鳳下正方四隅飾亦如之
冠金圓頂七寸二分鏤雲文銜以雜寳簷縱五尺
横三尺七寸六分明黃縀垂幨上深三寸下深一
尺一寸皆銷金龍鳳四柱各高四尺七寸縱四尺
上横二尺九寸下二尺三寸五分皆繪金龍鳳櫺
四啟青紃網之前為雙扉高二尺六寸闊二尺一
寸啟扉則舉櫺懸之内髤淺紅中置朱座高一尺
七寸倚高一尺八寸坐具明黃縀彩繡龍鳳前加
撫式亦髤明黃繪金龍鳳直轅二各長一丈七尺
二寸五分大横杆二各長八尺中為鐵鋄金雙鳳
相向小横杆四各長三尺肩杆八各長五尺一寸
皆髤明黃横鉆以銅縱加銅鋄金鳳首尾舁以十
六人
儀輿
木質髤以明黃通高六尺一寸上為穹蓋高七寸
冠銀圓頂塗金高六寸五分簷縱四尺九寸横三
尺八寸四隅繫黃絨紃屬於直轅明黃縀垂幨深
一尺二寸四柱各高四尺八寸縱四尺二寸横三
尺一寸門高三尺九寸闊二尺七寸明黃緞幃黃
裏中置朱座高一尺七寸倚髤眀黃高一尺八寸
繪金龍鳳坐具明黃緞亦繡龍鳳直轅二各長一
丈五尺六寸横杆二各長七尺八寸中為鐵鋄金
雙鳳相向肩杆四各長五尺三寸俱髤明黃兩端
鉆以銅鋄金舁以八人
皇后車輅
鳳車
木質髤以明黃左右及後皆繪金鳳門上鏤金鳳
相向坐具繡彩鳳(餘並同龍鳳車皇太后)
儀車
木質髤以明黃通高九尺五寸穹蓋上圓下方高
九寸冠銀圓頂塗金高七寸簷縱五尺五寸横四
尺一寸四隅繫明黃絨紃屬於軫明黃緞垂幨深
一尺二寸四柱各高二尺八寸縱四尺七寸横三
尺二寸不加繪飾裏髤淺紅明黃緞幃黃裏坐具
明黃緞繡彩鳳輪徑各四尺各十有八輻轅二各
長一丈五尺鉆以鐵鋄銀軫長五尺八寸闊三尺
四寸駕馬一
鳳輿
木質髤以明黃繪飾彩繡皆金鳳肩杆八各長五
尺舁以十六人
親蠶御之(尺寸形制同鳳輿皇太后龍)
儀輿
木質髤以明黃通高五尺九寸上為穹蓋高六寸
七分冠銀圓頂塗金高六寸三分簷縱四尺七寸
横三尺六寸四隅繫黃絨紃屬於直轅明黃縀垂
幨深一尺一寸四柱各高四尺七寸縱四尺横三
尺門高三尺七寸闊二尺五寸明黃縀幃紅裏中
置朱座高一尺五寸倚髤明黃高一尺六寸繪金
鳳坐具明黃縀繡彩鳳直轅二各長一丈五尺五
寸横杆二各長七尺七寸中為鐵鋄金雙鳳相向
肩杆四各長五尺二寸兩端鉆以銅鋄金舁以八
人
皇貴妃車輅
翟車
木質髤以明黃蓋飾金翟左右及後繪金翟門上
鏤金翟相向坐具繡彩翟轅鉆以鐵鋄銀(餘同后皇)
(鳳車)
儀車
木質髤以明黃坐具繡彩翟(餘同儀車皇后)
翟輿
木質髤以明黃繪飾彩繡皆金翟横杆中為鐵鋄
銀雙翟相向翟首鋄金凡杆皆縱加銅鋄金翟首
尾肩杆四舁以八人(餘同鳳輿皇后)
儀輿
木質髤以明黃倚繪金翟坐具繡彩翟横杆中為
鐵鋄銀雙翟相向翟首鋄金(餘同儀輿皇后)
貴妃車輅
儀車
木質髤以金黃幨幃皆用金黃縀坐具亦如之繡
彩翟(餘同儀車皇后)
翟輿
木質髤以金黃蓋幨坐具皆用金黃緞繪飾彩繡
皆金翟横杆中為鐵鋄銀雙翟相向翟首鋄金凡
杆皆縱加金翟首尾肩杆四舁以八人(餘同鳳輿皇后)
儀輿
木質髤以金黃幨幃坐具皆用金黃緞繪飾彩繡
皆金翟横杆中為鐵鋄銀雙翟相向翟首鋄金(餘同)
(后儀皇輿)
妃車輅(輅嬪車同)
儀車
木質髤以金黃冠銅圓頂塗金幨幃皆用金黃縀
坐具亦如之繡彩翟(餘同儀車皇后)
翟輿
木質髤以金黃冠銅圓頂塗金蓋幨坐具皆用金
黃縀繪飾彩繡皆金翟横杆中為鐵鋄銀雙翟相
向翟首鋄金直杆加銅髤金翟首尾肩杆四鏤翟
首尾髤以金舁以八人(餘同鳳輿皇后)
儀輿
木質髤以金黃冠銅圓頂塗金幨幃坐具皆用金
黃緞繪飾彩繡皆金翟肩杆二舁以四人(餘同后皇)
(儀輿)
公主福晉品官命婦等車
固倫公主車(公主以下縣主以上亦得乘轎)
金黃蓋四角紅緣金黃幨紅幃轅杆軫輪皆髤朱
和碩公主車
朱輪紅蓋四角金黃緣金黃幨紅幃
郡主車
朱輪紅蓋四角皂緣紅幨紅幃
縣主車
朱輪紅蓋四角青緣青幨紅幃
郡君車(貝子夫人同)
朱輪紅蓋四角青緣青幨紅幃
縣君車(鎮國夫人同)
朱輪皂蓋四角紅緣紅幨皂幃
鎮國公女鄉君車(輔國公夫人同)
朱輪皂蓋四角青緣紅幨皂幃
輔國公女鄉君車(鎮國將軍夫人同)
朱輪皂蓋紅幨青幃
親王福晉車(王福晉以下貝勒夫人以上亦得乘轎)
紅蓋四角皂緣(餘同固倫公主車)
世子福晉車
紅蓋四角皂緣紅幨(餘同和碩公主車)
郡王福晉車
皂幨(餘同郡主車)
貝勒夫人車
朱輪紅蓋四角皂緣紅幨皂幃
輔國將軍夫人車
朱輪青蓋紅幨青幃
奉國將軍淑人車(奉恩將軍恭人同)
朱輪皂蓋皂幨皂幃
民公夫人車
黑轅輪綠蓋四角皂緣綠幨皂幃
侯伯夫人車
綠蓋四角青緣(餘同民公夫人車)
子夫人車(一品命婦同)
黑轅輪皂蓋四角綠緣綠幨皂幃
男夫人車(二品命婦同)
黑轅輪皂蓋不緣綠幨皂幃
三品命婦車
黑轅輪皂蓋不緣皂幨皂幃
四品命婦車
黑轅輪皂蓋不緣皂幨青幃
五品以下命婦車
蓋幨幃俱用青
(臣)等謹按鄭志車輅一門列公侯大夫車輅
國朝定制王公乘明轎親王世子郡王貝勒輿夫八
人貝子公輿夫四人暖轎親王金黃蓋金黃幨紅
幃世子紅蓋金黃幨紅幃郡王紅蓋紅幨紅幃貝
勒紅蓋青幨紅幃貝子紅蓋紅幨青幃鎮國公皂
蓋紅幨皂幃輔國公青蓋紅幨青幃均用銀頂京
官滿洲文一品年老者許乘轎漢人文三品以上
轎頂用銀幃蓋用皂在京舁夫四人出京八人直
省文官乘轎督撫總河漕運舁夫八人司道以下
舁夫四人學政鹽政織造暨各
欽差官三品以上視巡撫四品以下視兩司其乘馬親
王世子郡王用金黃韁貝勒貝子用紫公用青文
武四品官以上均繫繁纓文三品武二品以上得
用引馬制度詳明等威辨著備載
大清會典誠可為萬世之法云
皇朝通志卷六十
