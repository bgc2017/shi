皇朝通志卷六十八
職官略(五)
領侍衛府
三旗領侍衛内大臣(六人)
掌統領侍衛親軍内大臣(六人)
散秩大臣(無定員俱掌先後士平宸御左右翊衛國初以八旗將定海内鑲黃正)
(黃正白三旗皆侍宿直天子自將爰掄其子弟命曰侍衛用備隨而宗室之秀外藩之侍子)
(亦得預選統以勲戚大臣以重環衛之職馬)
侍衛(等侍御前侍衛十乾清門侍衛俱無定員一衛三旗六人宗室九人二等侍衛三)
(旗一百五十人宗室十八人三等侍衛三旗二百七十人宗室六十三人蓝翎侍衛三旗九十人漢)
(人侍衛無定員掌宿衛扈從更番輪直几六班班分两翼行幸駐蹕宿衛如宫禁之制扈從)
(則前導隨行其分司職守者有粘杆處侍衛三十四人上駟院侍衛二十四人養鷹狗處侍衛九人)
(善朴處武備院鑾儀衛及諳達侍衛無定員皆統於三旗員額順治初以漢廕生簡選侍衛尋罷康)
(熙二十九年以武進士之嫻騎射者擢置侍衛附於三旗三十七年設宗室侍衛雍正三年於藍翎)
(侍衛中選其材技為四等侍衛後仍為藍翎侍衛五年定制武進士一甲一名授一等侍衛二名三)
(名授二等侍衛二甲得選三等侍衛三甲選藍翎侍衛七年以宗室侍衛併入三旗舊設三旗印務)
(班領十二人班領十二人乾隆三十六年改印務班領為一等侍衛班領為二等侍衛凡侍衛十人)
(則設之長三旗侍衛什長六十人宗室侍衛什長九人)
親軍校(鑲黃旗二十五人正黃旗二十六人正白旗二十五人又有五旗附入三旗之親軍)
(校鑲黃十人正黃十有一人正白九人掌率其属隨侍衛以執事)
主事(一人署主事二人筆帖式三旗各四人貼寫筆帖式三旗各九人掌章奏文移)
(臣)等謹按自古周廬千列設戟百重環衛之官其
職彌重周禮宫正宫伯實後世郎衛所由始其時
皆以勲親入侍休戚一心法制盡善漢代三署郎
多選經明行修者充之猶為不失遺意厥後或權
移宦䜿或委寄非人代多流弊我
朝侍衛之職訓習有道稽覈有方出則當折衝之任
入則備翊衞之班所以上應勾陳環拱
宸極者其規模實為閎遠矣
鑾儀衛
掌衛事大臣(一人以王公大臣管理掌供奉班列乘輿秩序鹵簿辨其名數與其)
(凡祭祀朝會司而時巡之大閱則帥所□供)
鑾儀使(三人内二人以滿洲蒙古兼授一人以漢人漢軍兼授職任與掌衞事同順治几年)
(置錦衣衛指揮使等官二年改為鑾儀衛四年罷指揮使置鑾儀使及副使等官五年罷鑾儀副使)
(定鑾儀使滿洲漢人員額各二康熙三十年省漢人一人所隸有軍尉旗尉民尉奉輦旗尉百六十)
(八人民尉六十人各執事旗尉二百四十六人民尉一千八百五十六人皆分隸各所三旗蒙古布)
(勒器三十人漢軍更夫四十人)
左所(掌所印冠軍使滿洲一人掌鑾輿司馴馬司司卬雲麾使滿洲二人閒散雲麾使滿洲一)
(人雲麾使漢軍二人治儀正滿洲四人漢軍五人整儀尉滿洲二人漢軍八人掌輿乘輦輅之事)
右所(掌所印冠軍使滿洲一人掌擎蓋司弓矢司司印雲麾使滿洲二人閒散雲麾使滿洲一)
(人雲麾使漢軍一人治儀正滿洲三人漢軍二人整儀尉滿洲二人掌繖蓋儀刀弓矢槍戟之事)
中所(掌所印冠軍使滿洲一人掌旌節司旛幢司司印雲麾使滿洲二人閒散雲麾使滿洲一)
(人雲麾使漢軍一人治儀正滿洲三人漢軍二人整儀尉滿洲二人漢軍一人掌麾&KR0769;旛幢纛幟節)
(鉞仗馬之事)
前所(掌所印冠軍使滿洲一人掌班劔司戈戟司司印雲麾使滿洲二人閒散雲麾使滿洲一)
(人雲麾使漢軍一人治儀正滿洲三人漢軍三人整儀尉滿洲二人掌旗幟立瓜卧瓜吾使之事)
後所(掌所印冠軍使滿洲一人掌班劔司戈戟司司印雲麾使滿洲二人閒散雲麾使滿洲一)
(人雲麾使漢軍一人治儀正滿洲三人漢軍三人整儀尉滿洲二人掌旗幟立瓜卧瓜吾仗之事)
馴象所(掌所印冠軍使滿洲一人掌東司西司印雲麾使滿洲二人閒散雲麾使滿洲一人)
(雲麾使漢軍一人治儀正滿洲二人漢軍二人整儀尉滿洲二人掌儀象騎駕鹵簿鐃歌前部大樂)
旗手衛(掌衛印冠軍使滿洲一人掌衛事冠軍使漢軍一人掌左司右司印雲麾使滿洲二)
(人治儀正滿洲二人漢軍二人整儀尉滿洲三人掌金鉦鼓角鐃歌大樂及午門司鐘神武門)
(鐘鼓樓直更之事乾隆七年以鼓手旗尉八十人並頭尉八人隸樂部改名署史學習音律又民尉)
(六十人亦改用旗人並隸樂部焉)
陪祀冠軍使等官(冠軍使漢軍二人駕儀管理雲麾使漢軍一人治儀正漢軍三)
(人駕庫管理整儀尉漢軍二人各以其事隸屬於衛無專領職掌)
主事經歴筆帖式(主事滿洲一人經歴漢人一人掌章奏文移筆帖式滿洲七人)
(漢軍三人)
鳴贊(四人掌贊鳴鞕)
八旗官制
八旗都統副都統(滿洲蒙古漢軍旗各一人分掌滿洲蒙古漢軍二十四旗之政)
(令以宣布教養整詰戎兵釐治土田稽覈戶口凡八旗次序以鑲黃正黃正白為上三旗正紅鑲白)
(鑲紅正藍鑲藍為下五旗我部以次削平歸附日衆)(朝自肇興東土諸太祖高皇帝辛丑)
(年始編三百人為一牛录每牛录設額真一先是我國出兵校獵不論人數多寡各隨旗黨屯寨而)
(行每人各取一矢十人設長一領之其長稱為牛录額真至是遂以名官尋復定戶籍分為四旗曰)
(黃曰白曰紅曰藍以純色為辨乙邜年以初設四旗為正增設鑲黃鑲白鑲紅鑲藍四旗黃白藍均)
(鑲以紅紅鑲以白合為八旗每三百人設一牛录額真五牛录設一甲喇額真五甲喇設一固山額)
(真每固山額真設梅勒額真二人以佐之天聰八年改梅勒額真以下為章京惟固山額真如故其)
(隨固山額真行營馬兵定為阿禮哈超哈此為驍騎營之始九年分設蒙古八旗旗色官制與滿洲)
(八旗同崇德二年始立漢軍二旗四年以漢軍二旗分為四旗七年定設漢軍八旗旗色官制與滿)
(洲蒙古皆同順治十七年定制固山額真漢字稱為都統梅勒章京漢字稱為副都統)
驍騎參領(滿洲旗各五人蒙古旗各二人漢軍旗各五人副驍騎參領各如參領之數掌)
(受都統副都統之政令以頒於佐領而行之天聰八年制管甲喇者即為甲喇章京順治八年定甲)
(喇章京漢字稱為參領滿字如舊康熙三十四年每甲喇增置委署參領各一人於世爵佐領等員)
(内選用雍正元年改為副參領)
佐領(滿洲六百四十人蒙古二百有四人漢軍二百六十六人驍騎校每佐領下一人掌稽所)
(治人戶田宅兵籍以時頒其職掌初天命元年始編置滿洲牛录八年增編蒙古牛录天聰四年增)
(編漢軍牛录八年制管牛录者即為牛录章京順治十七年定牛录章京漢字稱為佐領分得撥什)
(庫漢字稱為驍騎校滿文如舊佐領所治以三百人為率丁口滋生則遞有增設佐領之制有世襲)
(有公中世襲佐領有四等衆國初各部落長率其屬來歸授之佐領以統其爰及苖裔曰勲舊佐)
(領其率衆歸誠功在旂常得里來賜戶口者曰優異世管佐領其僅同弟兄族歸因授之以職)
(奕葉相承者曰世管佐領其戶少丁稀合編佐領两姓三姓迭為是官者曰互管佐領皆以應襲者)
(引熙十見除授公中佐領則因八旗戶口蕃衍於康三年以各佐領撥出餘丁增編佐領使旗)
(員統之有缺則以不兼部務之大臣世爵及五品以上文武官内簡選除授焉)
印務官(印務參領滿洲旗各二人蒙古旗各一人漢軍旗各二人印務章京滿洲旗各八人)
(蒙古旗各四人漢軍旗各六人印務筆帖式滿洲旗各八人蒙古旗各四人漢軍旗各六人隨印外)
(郎漢軍旗各一人蒙古旗各一人掌章疏文移案牘及繙譯行遣之事)
(臣)等謹按八旗之制為前古所未有我
國家神武開基
龍興之初建旗辨色用飭戎行厥後歸附既衆即按行
軍旗色以定戶籍先立四旗尋增為八旗迨後戶
口日繁乃次第編置蒙古漢軍八旗合為二十四
旗制度詳備及
定鼎京師分田授宅辨方正位在内則有親軍前鋒護
軍驍騎步軍之分在外則有各省駐防之制而悉
統之以八旗設官分職教養生成蓋以旗統人即
以旗統兵凡隸乎旗者皆可以為兵非如前代有
僉派召募之煩而後收兵之用故居則環衛周防
出則折衝禦侮臂指之使磐石之固洵可超越百
代垂治億年者矣
前鋒護軍統領
前鋒統領(左右翼各一人或以王公大臣兼領掌本翼四旗前鋒之政令前鋒參領前鋒)
(侍衛左右翼各八人委署前鋒侍衛左右翼各四人前鋒校左右翼各四十八人掌督率前鋒警蹕)
(宿衛凡立前行幸止頓於戶列御營一二里外安設卡倫鋒旗以為門帳守衛隨印協理)
(事務前鋒參領侍衛左右翼各一人隨卬前鋒校左右翼各二人隨印筆帖式左右翼各二人掌案)
(牘文移)
護軍統領(每旗各一人掌護軍之政令護軍參領每旗滿洲十人蒙古四人内司鑰長署)
(司鑰長每旗各一人副護軍參領每旗滿洲十人蒙古四人委署護軍參領每旗各七人護軍校滿)
(洲蒙古每佐領各一人掌董率護軍守衛門戶及紫禁城外環列周廬番上宿直)(宫殿車)
(駕行幸則宿衛制以御營專司網城堆舖及清道警蹕之政令初上三旗護軍參領等守衛)
(禁門下五旗各守王公府門雍正七年始定八旗護軍均司禁衛焉隨印協理事務護軍參領副護)
(軍參領每旗各一人隨印護軍校每旗各二人隨印筆帖式每旗各二人門筆帖式鑲黃正黃正白)
(三旗各十人掌案牘文移)
圓明園八旗護軍營總統(以王公大臣兼任無定員掌圓明園翊衛之政令)
(營總護軍參領每旗各一人副護軍參領每旗各二人署副護軍參領每旗各四人護軍校每旗各)
(八人副護軍校每旗各八人掌守衛各御園番直巡警隨印協理事務營總護軍參領二人隨印)
(護軍校四人隨印筆帖式八人掌案牘文移)
御營嚮導總統(無定員嚮導處參領侍衛各四人前鋒校護軍校各六人凡遇時巡以總)
(統一人先期率官詣程入車駕經行之地周覽山川通橋梁夷險隘計告駕行則佩櫜前)
(𨗳)
(臣)等謹按歴代衛尉監門諸職雖規制具存而積
久廢弛不加訓練每致軍多隠占尺籍常虚至明
代流風愈下諸門管鑰甚且付諸寺人之手禁衛
之事益不可問矣我
朝建旗分職碁布星羅以前鋒護軍所轄專掌宿衛
清蹕制度詳明規條嚴密復以時訓習操練黜陟
懲勸無不感勵奮興精心簡練環衛之制洵非前
代所能比擬也
步軍統領
提督九門巡捕五營步軍統領(滿洲一人掌京城内外門禁鎖鑰統)
(帥八旗步軍五營將備以徼巡京師初制皆領於兵部職方司以漢主事一員專司政令康熙十三)
(年始改設提督九門步軍統領一員營併特簡八旗大臣綜理其事三十年以巡捕三隸之乾)
(隆四十六年增為五營舊設有協理刑名事務部臣一人乾隆四十三年省如步軍統領有以都統)
(副都統任者仍用部臣一人協理)
左右翼(步軍翼尉每翼各一人八旗步軍協尉每旗各三人步軍副尉每旗各三人捕盗校)
(每旗滿洲三人蒙古漢軍各一人步軍校每旗滿洲二十有一人蒙古漢軍各八人委署步軍校每)
(旗滿洲五人蒙古漢軍各二人翼尉協尉副尉掌董率守衛捕盗步軍掌緝捕盗賊步軍校掌分汎)
(警夜翼尉本名總尉協尉本名副尉副尉本名參尉乾隆十九年改今名所属領催二千二十八人)
(步軍一萬八千七百二十六人捕盗步軍三百二十人又增步軍二千二十六人)
步軍統領衙門司員(員外郎滿洲二人主事滿洲二人掌句檢旗營簿書司務)
(滿洲一人筆帖式滿洲十有二人掌簿籍文移)
城門官(城門領滿洲十八人漢軍七人城門吏滿洲十八人漢軍七人門千總漢軍三十二)
(人掌内城九門外城七門晨昏啟閉之節以嚴出入稽許偽城門領初名城門尉城門吏初名城門)
(校乾隆十九年改今名其員額内城每門各二人外城每門各一人門千總初為指揮千戶順治四)
(年改置内外城每門各二人所屬門甲三百二十人門軍六百四十人又礮手每門各二人)
信礮官(總管滿洲一人司信礮官漢軍旗各一人掌守白塔信礮順治十年設乾隆八年定)
(歸於步軍統領管轄又十紫禁城内西筩子河舊置步軍校二人步軍四人以偹緊急差傳乾隆)
(四十八年增置協尉一員步軍六十名移駐造辦處外圍地方焉)
巡捕五營(中營副將一人遊擊一人都司一人守備四人千總十人把總二十人南營參)
(將一人遊擊一人都司一人守偹五人千總十二人把總二十四人北營參將一人遊擊一人都司)
(一人守備三人千總八人把總十六人左營參將一人都司一人守備三人千總八人把總十六人)
(右營參將一人遊擊一人都司一人守備三人千總八人把總十六人掌分汎防守譏察巡邏初設)
(三營乾隆四十六年增左右二營共置官一百七十一人增兵四千九百名合為一萬仍撥兵二千)
(依健銳營制以時操演各營置有外委千總把總以司協防差操之事)
(臣)等謹按都城為四方會極民物殷繁故董正之
司自古特加慎重我
朝置步軍統領之職掌管門禁提督京營
特簡親信重臣以膺斯任綱維整飭法令謹嚴近復增
廣二營添設兵弁星羅碁布規條整肅立法至為
詳善焉
火器健銳虎鎗各營
火器營(總統六人以王公或領侍衛内大臣都統前鋒統領護軍統領兼任掌教演火器之)
(政令康熙三十年置左右翼長各一人八旗掌關防營總每旗各一人委署翼長二人在内鳥鎗護)
(軍參領每旗各一人副鳥鎗護軍參領每旗各二人兼管礮信每旗各一人委署鳥鎗護軍參領每)
(旗各四人又五品頂帶花翎委署鳥鎗參領十人由鳥鎗護軍校内放仍食原餉護軍校每旗二十)
(八人筆帖式每旗各二人掌訓練火器較試以時初制有鳥鎗驍騎參領鳥鎗驍騎校乾隆三十五)
(年省驍騎參領以驍騎校額併入護軍校内即以副護軍參領兼管礮信委署護軍參領如今制又)
(有鳥鎗藍翎長每旗二十八人八旗滿洲蒙古每佐領下鳥鎗護軍六人驍騎校一人)
健銳營(總督無定員以公侯大臣兼任掌督率所属以時訓練乾隆十四年於八旗前鋒護)
(軍内簡雲梯精卒千人從征金川功成凱旋寺旁命以其衆特立為健銳雲梯營於香山實勝)
(建屋以居之左右翼翼長各一人八旗前鋒參領每旗各一人副前鋒參領每旗各一人委署前鋒)
(參領每旗各二人前鋒校共五十人副前鋒校共四十人筆帖式四人前鋒演習水戰漢人侍衛十)
(人把總十人掌帥領營卒習雲梯馬步射鳥鎗馳馬躍馬舞鞭舞刀之技又於昆明湖教水戰駕船)
(駛風咸精於其藝馬又藍翎長共五十人前鋒千人委署前鋒千人養育兵百人水手七十二人)
三旗虎槍營(總統一人以公侯領侍衛内大臣都統簡任三旗總領各二人以内大臣)
(前鋒護軍統領副都統侍衛七人簡用虎鎗長每旗各七人虎鎗副長每旗各筆帖式三人掌)
(以虎鎗扈從凡遇虎豹車駕蒐狩總統等日以十人前導安營後偵出入備伏弩箭康熙二十)
(三年黑龍江將軍進精騎射善殺虎新滿洲四十人至京分隸上三旗始置虎鎗營設官以領之)
(臣)等謹按我
朝法制周密軍威遠振康熙中特置火器營以練習
鎗礮虎鎗營以格殪猛獸政一令專技精藝熟我
皇上聖武維揚萬方震疊自歲己巳復以雲梯勝兵剏
置健銳營於香山歲時
親臨簡閱號令嚴明節制有方屹為干城腹心之選仰
見
睿謨廣運條畫精詳儲材豫而收效遠實為前古所未
有也
皇朝通志卷六十八
