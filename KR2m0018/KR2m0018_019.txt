皇朝通志卷十九
天文略(二)
恒星
角宿
角二星增星十五黃赤道俱在辰宫平道二星
黃赤道俱在辰宫天田二星增星六黃赤道俱
在辰宫周鼎三星黃道在辰巳宫赤道在辰官
進賢一星增星九黃赤道俱在辰宫天門二
星增星十一黃赤道俱在辰宫平二星增星三
黃道在卯辰宫赤道在辰宫庫樓十星增星十
一黃赤道俱在夘辰宫柱十一星黃赤道俱在
夘辰宫衡四星黃道在夘宫赤道在辰宫南
門二星增星二黃道在卯宫赤道在夘辰宫
右共十一座四十一星外增四十七星(按步天歌柱十)
(五星今少四)
亢宿
亢四星增星十二黃道在卯宫赤道在夘辰宫
大角一星增星一黃道在辰宫赤道在夘宫右
攝提三星增星三黃赤道俱在辰宫左攝提三
星增星三黃道在夘辰宫赤道在夘宫折威七
星增星六黃赤道俱在卯宫頓頑二星增星一
黃赤道俱在夘宫陽門二星黃赤道俱在卯宫
右共七座二十二星外增二十六星
氐宿
氐四星增星二十九黃赤道俱在夘宫亢池四
星黃道在辰宫赤道在夘辰宫帝座三星增星
一黃赤道俱在辰宫梗河三星增星五黃道在
夘辰宫赤道在卯宫招搖一星黃道在辰宫
赤道在夘宫天乳一星增星三黃赤道俱在
卯宫天輻二星增星一黃赤道俱在夘宫陣
車三星增星一黃赤道俱在夘宫騎官十星黃
赤道俱在夘宫車騎三星黃赤道俱在卯宫
將軍一星黃赤道俱在夘宫
右共十一座三十五星外增四十一星(按步天歌亢池)
(六星今少二騎官二十七星今少十七)
房宿
房四星增星六黃赤道俱在夘宫鈎鈐二星(附房)
(宿為一座)黃道在寅宫赤道在夘宫鍵閉一星黃道
在卯宫赤道在寅宫罰三星增星三黃道在卯
宫赤道在寅夘宫西咸四星增星二黃赤道俱
在卯宫東咸四星增星一黃赤道俱在寅宫
日一星增星一黃赤道俱在卯宫從官二星增
星一黃赤道俱在夘宫
右共七座二十一星外增十四星
心宿
心三星增星八黃赤道俱在寅宫積卒二星黃
道在寅宫赤道在夘宫
右共二座五星外增八星(按步天歌積卒十二星今少十)
尾宿
尾九星增星一黃赤道俱在寅宫神宫一星(附尾)
(宿為一座)黃赤道俱在寅宫天江四星增星十一黃
赤道俱在寅宫傅說一星黃赤道俱在寅宫
魚一星黃赤道俱在寅宫龜五星黃赤道俱在
寅宫
右共五座二十一星外增十二星
箕宿
箕四星黃赤道俱在丑寅宫糠一星黃赤道俱
在寅宫杵三星增星一黃赤道俱在寅宫
右共三座八星外增一星
斗宿
斗六星增星四黃赤道俱在丑寅宫天籥八星
增星四黃赤道俱在寅宫天弁九星增星五黃
赤道俱在丑宫建六星增星八黃赤道俱在丑
宫天雞二星增星三黃赤道俱在丑宫狗二
星增星六黃赤道俱在丑宫天淵三星黃赤道
俱在丑宫農丈人一星黃赤道俱在丑宫鼈
十一星黃赤道俱在丑宫
右共十座五十二星外增三十星(按步天歌天淵十星今少)
(七鼈十四星今少三)
牛宿
牛六星增星九黃赤道俱在子丑宫天桴四星
增星二黃赤道俱在子丑宫河鼓三星增星九
黃赤道俱在丑宫右旗九星增星十二黃赤道
俱在丑宫左旗九星增星二十九黃赤道俱在
子丑宫織女三星增星四黃赤道俱在丑宫
漸臺四星增星六黃赤道俱在丑宫輦道五星
增星九黃道在子丑宫赤道在丑宫羅堰三星
增星一黃赤道俱在子宫天田四星黃赤道俱
在子宫九坎四星黃赤道俱在子宫
右共十一座五十四星外增八十一星(按步天歌天田)
(九星今少五九坎九星今少五)
女宿
女四星增星五黃赤道俱在子宫離珠四星增
星一黃赤道俱在子宫敗瓜五星增星三黃赤
道俱在子宫瓠瓜五星增星五黃赤道俱在子
宫天津九星增星三十八黃道在亥子宫赤道
在子丑宫奚仲四星增星七黃道在子宫赤道
在丑宫扶筐七星增星四黃道在子丑宫赤道
在丑宫十二國十六星一曰周二星二曰秦二
星三曰代二星增星二四曰趙二星五曰越六曰
齊七曰楚八曰鄭九曰魏十曰韓十一曰晉十二
曰燕皆一星黃赤道俱在子宫
右共八座五十四星外增六十五星(按步天歌離珠五星)
(今少一)
虚宿
虚二星增星八黃赤道俱在子宫司命二星黃
赤道俱在子宫司禄二星增星二黃赤道俱在
子宫司危二星黃赤道俱在子宫司非二星
增星二黃赤道俱在子宫哭二星增星四黃赤
道俱在子宫泣二星增星二黃道在亥子宫赤
道在亥宫離瑜三星增星三黃赤道俱在子宫
天壘城十三星黃赤道俱在子宫敗臼四星
增星一黃道在子宫赤道在亥子宫
右共十座三十四星外增二十二星
危宿
危三星增星十一黃道在亥子宫赤道在子宫
墳墓四星(附危宿為一座)增星四黃赤道俱在亥宫蓋
屋二星黃赤道俱在子宫虚梁四星黃赤道俱
在亥宫天錢五星增星四黃赤道俱在子宫
人四星增星四黃道在亥子宫赤道在子宫杵
三星增星二黃道在亥宫赤道在亥子宫臼四
星增星五黃道在亥宫赤道在亥子宫車府七
星增星十九黃道在戌亥宫赤道在亥子宫造
父五星增星五黃道在戌宫赤道在亥子宫天
鈎九星增星十六黃道在酉戌宫赤道在亥子宫
右共十座五十星外增七十星(按步天歌天錢十星今少五人)
(五星今少一)
室宿
室二星增星七黃赤道俱在亥宫離宫六星(附室)
(宿為一座)增星八黃赤道俱在亥宫螣蛇二十二星
增星十四黃道在戌亥宫赤道在亥子宫雷電
六星增星八黃赤道俱在亥宫土公吏二星黃
赤道俱在亥宫壘壁陣十二星增星七黃赤道
俱在亥子宫羽林軍四十五星黃赤道俱在亥
子宫天綱一星黃道在子宫赤道在亥宫北
落師門一星黃赤道俱在亥宫鈇鉞三星增星
二黃赤道俱在亥宫八魁六星黃道在亥宫赤
道在戌亥宫
右共十座一百零六星外增四十六星(按步天歌八魁)
(九星今少三)
壁宿
壁二星增星二十三黃道在戌宫赤道在戌亥宫
天廐三星增星一黃赤道俱在戌宫土公二
星增星十一黃道在戌宫赤道在戌亥宫霹靂
五星增星八黃赤道俱在亥宫雲雨四星增星
九黃赤道俱在亥宫鈇鑕五星黃赤道俱在戌
宫
右共六座二十一星外增五十二星(按步天歌天廐十星)
(今少七)
奎宿
奎十六星增星二十二黃赤道俱在戌宫王良
五星增星五黃道在酉宫赤道在戌亥宫策一
星黃道在酉宫赤道在戌宫附路一星黃道在
酉宫赤道在戌宫軍南門一星黃道在酉宫赤
道在戌宫閣道六星增星五黃赤道俱在酉戌
宫外屏七星增星十五黃赤道俱在戌宫天
溷四星增星六黃赤道俱在戌宫土司空一星
黃道在亥宫赤道在戌宫
右共九座四十二星外增五十三星(按步天歌天溷七星)
(今少三)
婁宿
婁三星增星十五黃道在酉戌宫赤道在酉宫
天大將軍十一星增星十六黃道在酉宫赤道在
酉戌宫右更五星增星五黃赤道俱在戌宫
左更五星增星七黃赤道俱在酉宫天倉六星
增星十八黃道在戌亥宫赤道在戌宫天庾三
星增星三黃道在戌宫赤道在酉戌宫
右共六座三十三星外增六十四星
胃宿
胃三星增星五黃赤道俱在酉宫大陵八星增
星二十黃赤道俱在酉宫積尸一星黃赤道俱
在酉宫天船九星增星九黃道在申酉宫赤道
在酉宫積水一星增星一黃道在申宫赤道在
酉宫天廩四星增星一黃赤道俱在酉宫天
囷十三星增星二十黃赤道俱在酉戌宫
右共七座三十九星外增五十七星
昴宿
昴七星增星九黃赤道俱在酉宫天阿一星黃
赤道俱在酉宫月一星增星一黃赤道俱在酉
宫卷舌六星增星六黃道在申酉宫赤道在酉
宫天讒一星黃赤道俱在酉宫礪石四星黃
道在申宫赤道在申酉宫天隂五星增星四黃
赤道俱在酉宫芻藁六星增星五黃道在戌宫
赤道在酉宫天苑十六星增星十六黃道在酉
戌宫赤道在酉宫
右共九座四十七星外增三十七星
畢宿
畢八星增星十三黃赤道俱在申酉宫附耳一
星(附畢宿為一座)增星一黃赤道俱在申宫天街二星
增星四黃赤道俱在申宫天高四星增星四黃
赤道俱在申宫諸王六星增星四黃赤道俱在
申宫五車五星增星十八黃赤道俱在申宫
柱九星黃赤道俱在申宫咸池三星黃赤道俱
在申宫天潢五星增星二黃赤道俱在申宫
天關一星增星六黃赤道俱在申宫天節八星
黃赤道俱在申宫九州殊口六星增星十黃赤
道俱在申酉宫參旗九星增星十一黃赤道俱
在申宫九斿九星增星五黃赤道俱在申宫
天園十三星增星六黃道在酉戌亥宫赤道在申
酉戌宫
右共十四座八十九星外增八十四星(按步天歌九州)
(殊口九星今少三)
觜宿
觜三星黃赤道俱在申宫司怪四星增星六黃
赤道俱在申宫座旗九星增星十一黃赤道俱
在未宫
右共三座十六星外增十七星
參宿
參七星增星三十七黃赤道俱在申宫伐三星
(附參宿為一座)增星二黃赤道俱在申宫玉井四星增
星二黃赤道俱在申宫軍井四星增星一黃赤
道俱在申宫屏二星黃赤道俱在申宫厠四
星增星一黃赤道俱在申宫屎一星黃赤道俱
在申宫
右共六座二十五星外增四十九星
井宿
井八星增星十七黃赤道俱在未宫鉞一星(附井)
(宿為一座)增星一黃赤道俱在申宫水府四星增星
八黃赤道俱在未申宫天罇三星增星九黃赤
道俱在未宫五諸侯五星增星五黃赤道俱在
未宫北河三星增星四黃赤道俱在未宫積
水一星黃赤道俱在未宫積薪一星增星三黃
赤道俱在未宫水位四星增星十一黃赤道俱
在未宫南河三星增星十黃赤道俱在未宫
四瀆四星增星六黃赤道俱在未宫闕邱二星
增星七黃赤道俱在未宫軍市六星增星五黃
赤道俱在未宫野雞一星黃赤道俱在未宫
天狼一星增星五黃赤道俱在未宫丈人二星
黃赤道俱在申宫子二星增星一黃赤道俱在
申宫孫二星增星四黃赤道俱在未申宫老
人一星增星四黃赤道俱在未宫弧矢九星增
星二十四黃道在午未宫赤道在未宫
右共十九座六十三星外增一百二十四星(按步)
(天歌軍市十三星今少七)
鬼宿
鬼四星增星十八黃赤道俱在午宫積尸氣一
星增星三黃赤道俱在午宫爟四星增星十一
黃赤道俱在未宫外厨六星增星十七黃赤道
俱在午宫天記一星增星二黃道在巳宫赤道
在午宫天狗七星黃道在巳午宫赤道在午宫
天社六星增星五黃道在辰巳午宫赤道在午
宫
右共六座二十九星外增五十七星
柳宿
柳八星增星十黃赤道俱在午宫酒旗三星增
星五黃赤道俱在午宫
右共二座十一星外增十五星
星宿
星七星增星十五黃赤道俱在午宫天相三星
增星十二黃道在巳宫赤道在巳午宫軒轅十
七星增星五十七黃赤道俱在巳午宫内平四
星增星十一黃道在午宫赤道在巳午宫
右共四座三十一星外增九十五星(按步天歌有天稷五)
(星今無)
張宿
張六星增星四黃赤道俱在巳午宫
右一座六星外增四星(按步天歌有天廟十四星今無)
翼宿
翼二十二星增星七黃道在辰巳宫赤道在巳宫
右一座二十二星外增七星(按步天歌有東甌五星今無)
軫宿
軫四星增星五黃道在辰宫赤道在巳宫右轄
一星(附軫宿為一座)黃道在辰宫赤道在巳宫左轄一
星(附軫宿為一座)黃赤道俱在辰宫長沙一星(附軫宿為一座)
黃赤道俱在辰宫青邱七星增星三黃道在辰
宫赤道在巳宫
右共二座十四星外增八星(按步天歌有軍門二星土司空四星)
(器府三十二星今俱無)
近南極星
海山六星增星二黃道在夘辰宫赤道在巳宫
十字四星黃道在夘宫赤道在辰宫馬尾三星
黃道在辰宫赤道在辰巳宫馬腹三星黃道在
夘宫赤道在辰宫蜜蜂四星黃道在夘宫赤道
在辰宫三角形三星增星四黃道在寅宫赤道
在寅夘宫異雀九星黃道在寅宫赤道在寅夘
辰宫孔雀十一星增星四黃道在丑寅宫赤道
在子丑寅宫波斯十一星黃赤道俱在子丑宫
蛇尾四星黃道在丑宫赤道在戌亥子宫蛇
腹四星黃道在亥子宫赤道在酉戌宫蛇首二
星黃道在亥宫赤道在酉戌宫鳥啄七星增星
一黃道在子宫赤道在戌亥宫鶴十二星增星
二黃道在子宫赤道在亥宫火鳥十星增星一
黃道在亥子宫赤道在戌亥宫水委三星黃道
在亥宫赤道在戌宫附白二星黃道在子宫赤
道在酉宫夾白二星黃道在戌亥宫赤道在申
酉宫金魚五星增星一黃道在寅酉戌宫赤道
在未申宫海石五星增星三黃道在辰巳宫赤
道在午宫飛魚六星黃道在夘辰宫赤道在午
未宫南船五星增星一黃道在夘辰宫赤道在
巳午宫小斗九星增星一黃道在寅夘宫赤道
在辰巳午未宫
右共二十三座一百三十星外增二十星(古無)
(臣)等謹按徐文靖管城碩記載泰西測騐可見可
狀之星凡四十八象在黃道中十二象與回回同
曰白羊曰金牛曰雙兄(回回作隂陽)曰巨蟹曰獅子曰
烈女(回回作雙女)曰天稱曰天蝎曰人馬曰磨蝎曰寳
瓶曰雙魚(即自戌至亥十二宫)星三百四十六在黃道北二
十一象曰小熊曰大熊曰龍曰皇帝曰守熊人曰
北冕旒曰熊人曰琵琶曰雁鵝曰岳母曰大將軍
曰御車曰醫生曰逐蛇曰毒蛇曰箭曰日鳥曰魚
將軍曰駒曰飛馬曰公主曰三角形星三百六十
在黃道南十五象曰獸海曰獵戸曰天河曰天兔
曰天犬曰小犬曰船曰小蛇曰酒瓶曰烏鵶曰半
人牛星三百一十有六此蓋西測之舊而非南懷
仁所增五百九十七星也附錄以備稽覽
恒星東行
恒星行即古歲差也古謂恒星不動而黃道西移今謂
黃道不動而恒星東行蓋使恒星不動而黃道西移則
恒星之黃道經緯度宜每歲不同赤道經緯度宜終古
不變今測恒星之黃道經度每歲東行而緯度不變至
於赤道經度則逐歲不同而緯度尤甚自星紀至鶉首
六宫星在赤道南者緯度古多而今漸少在赤道北者
緯度古少而今漸多自鶉首至星紀六宫星在赤道南
者緯度古少而今漸多在赤道北者緯度古多而今漸
少凡距赤道二十三度半以内之星在赤道北者皆可
以過赤道南在赤道南者亦可以過赤道北則恒星循
黃道東行而非黃道之西移明矣新書載西人第谷以
前恒星東行之數或云百歲而行一度或云七十餘年
而行一度或云六十餘年而行一度随時修改與古累
改歲差之意同迨第谷定恒星每歲東行五十秒約七
十年有餘而行一度元郭守敬所定亦為近之至今一
百四十餘年騐之於天雖無差忒但星行微渺必歴多
年其差乃見然則第谷所定之數亦未可泥為定準惟
随時測騐依天行以推其數可也
測恒星
恒星東行既依黃道則測定一年之黃道經緯度而逐
年之黃道經緯度皆視此矣然欲測諸恒星必以一星
作距而欲測黃道經緯度必以赤道經緯度為宗蓋諸
曜随天左旋惟赤極不動其經緯既與黃道相當又與
地平相應時刻之早晩於是乎紀太陽之躔次於是乎
辨非赤道則黃道無從而稽也其法測恒星之大者測
其方中時刻及正午高弧乃以本時太陽赤道經度與
太陽距午正赤道經度相加即星之赤道經度又以正
午高弧與赤道高度相減即星之赤道緯度既得赤道
經緯度則用弧三角法推得黃道經緯度既得一星黃
赤經緯度即以此一星作距或用黃道赤道諸儀測其
相距之經緯或用地平象限諸儀測其偏度及高度而
諸星之黃赤經緯度皆可得矣要之測恒星之法先測
一星為準而此星經度必取定於太陽倘於時刻差四
分則於天行差一度故須參互考騐方得密合或用太
隂及太白比測者然皆有視差不如用太陽之確準也
恒星出入地平
恒星隨宗動天東出西入旋轉有常因節氣有冬夏晝
夜有永短人居有南北故所見恒星出入地平之時刻
因時各異随地不同也夫逐時皆有出入地平之恒星
逐星皆有出入地平之時刻可以測候而得亦可以推
步而知其法用本地北極高度及本星赤道經緯度求
得本星與赤道同出入地平之度乃與本時太陽赤道
經度相減即得本星出入地平之時刻也
恒星黃赤經緯度
恒星布列周天古有去極入宿度數入宿即經度也去
極即緯度也然黃道度與赤道度不同歲差亦異蓋黃
道以黃極為樞赤道以赤極為樞兩道兩極各相距二
十三度半故星在兩極之間者黃道屬未宫赤道則屬
丑宫星在兩道之間者黃道屬緯南赤道則屬緯北此
黃赤道不同之極致也恒星循黃道東行每年五十一
秒緯度終古不改而經度之差有常赤道與黃道斜交
分至前後南北遠近其差不等兩極之間在黃道為差
而東在赤道為差而西兩交之際黃道南者差而入赤
道北黃道北者差而出赤道南此歲差不同之極致也
今以乾隆九年甲子恒星黃赤經緯度依黃道次序列
恒星黃道經緯度表而以赤道經緯附之依赤道次序
列恒星赤道經緯度表而以黃道經緯附之各將赤道
歲差列於其下黃道以便推算赤道以便測量觀象之
用於斯備矣
乾隆九年甲子測二十八宿宫度
角宿辰宫二十度一十六分
亢宿卯宫初度五十六分
氐宿卯宫十一度三十二分
房宿卯宫二十九度二十二分
心宿寅宫四度十四分
尾宿寅宫十度二十九分
箕宿寅宫二十七度四十一分
斗宿丑宫六度三十六分
牛宿子宫初度二十九分
女宿子宫八度九分
虛宿子宫十九度四十九分
危宿子宫二十九度四十七分
室宿亥宫十九度五十四分
壁宿戌宫五度三十五分
奎宿戌宫十八度五十一分
婁宿酉宫初度二十三分
胃宿酉宫十三度二十一分
昴宿酉宫二十五度五十分
畢宿申宫四度五十三分
觜宿申宫二十度七分
參宿申宫二十一度七分
井宿未宫一度四十三分
鬼宿午宫二度十分
柳宿午宫六度四十四分
星宿午宫二十三度四十三分
張宿巳宫二度九分
翼宿巳宫二十度二十一分
軫宿辰宫七度十一分
增附各曜小星黃赤經緯度
仰觀普天之星象所不能圖不能測者限於目力
而不能别識其繁多也往昔嘗法製廣大之窺筒
内安玻璃鏡而兩目並用窺天則一目而用雙玻
璃遠鏡所視極其分明故以之觀列宿天之衆星
較平時不啻多數十倍而且界限甚明即如昴宿
傳云七星而實則三十六星鬼宿中積尸氣相傳
為白氣如雲用鏡窺之則又三十五星歴歴可數
他如牛宿中南星尾宿東魚星𫝊說星觜宿南星
皆在六等之外所稱微茫難見者用鏡窺之則衆
星列次之遠皆一一見焉若天漢相傳為白氣其
實皆無數之小星從古天文家大都以可見可測
之星求其形似連合而為象因象而命之名以為
識别然名星之左右上下雖有可見之小星而其
象微光不甚顯難以準測其度分次第惟以相近
名星之比例可推而定焉今照法另列黃赤二道
經緯表而屬之以相近之星座又以其次第别之
亦可以備夫渾儀之作法而衆星之全象具昭於
斯安有不快足乎窺天者之心目哉
天漢
(臣)等謹按李光地云二十八宿分四方者以雲漢
之升降定之雲漢隂氣也列宿天中也雲漢之氣
與列宿始交於申勢極於亥降交於寅沉化於巳
潛明於午隂氣循環於是為著故四維之限因以
定焉隂氣之升為西為北隂氣之降為東為南天
之道也其說與天漢在第八重列宿之天相發明
天漢在第八重列宿之天而其運動則正第八重之運
動焉以廣面為界旁過二極斜絡於天體猶之黃赤等
大圈平分之為二若論其體乃天體内無數之微星耳
星因微小其光不能映射人目如諸大星又因其稠密
故覺所見之微光或成白道或如白河之象云爾
天漢黃道經緯度
晉書天文志云天漢起東方經箕尾之間謂之漢津乃
分為二道其南經傅說魚天籥天弁河鼓其北經龜貫
箕下次絡南斗魁左旗至天津下而合南道乃西南行
又分夾瓠瓜絡人星杵造父螣蛇王良附路閣道北端
大陵天船卷舌而南行絡五車經北河之南入東井水
位而東南行絡南河闕邱天狗天記天稷至七星南而
没明史天文志云近年浮海之人至赤道以南見雲漢
過天狗之墟抵天社海石之南踰南船帶海山貫十字
架蜜蜂傍馬腹經南門絡三角龜杵而屬於尾宿是為
帶天一周靈臺儀象志天漢經緯度分列黃道南北赤
道南北四表與明史合但不按宫次或分二界或分三
界或分四界逐度列表其分合曲折之處尚有未詳今
亦分黃赤南北四表而各按宫次分南界北界南之北
界北之南界各列四層其分合既為明晰至其曲折之
處經緯或有不同又於每度之間細分列表按數圖之
庶合懸象云
(臣)等謹按天社海石等星即所謂近南極者也為
中國之所不見自西人浮海測之始知仍屬尾宿
而為帶天一周唐一行創兩戒山河之說以雲漢
經天而為分野區域失之鑿矣
皇朝通志卷十九
