皇朝通志卷六
氏族略(六)
蒙古八旗姓
博爾濟吉特氏(散處錫喇穆楞烏嚕特扎嚕特克嚕倫察哈爾呼倫貝爾克什克騰)
(阿巴噶巴岳特等地方恩格德爾正黃旗人世居錫喇穆楞地方國初率部屬來歸授三等子尚)
(公主封為額駙諡端順其長子囊努克任内大臣授二等輕車都尉四子額爾克戴青係公主所出)
(襲三等子任内大臣晉一等侯累封至二等公諡勤良其子費揚古襲三等公任内大臣其子拉爾)
(泰襲三等公任散秩大臣其姪噶爾薩襲一等侯晉三等公加封號為奉義公任散秩大臣兼佐領)
(又恩格德爾曾孫扎克丹由三等輕車都尉征準噶爾有功任都統内大臣諡敏恪又恩格德爾之)
(弟莽果爾岱授三等子以破流賊功晉一等伯其姪巴特瑪襲任内大臣古爾布什鑲黃旗人恩格)
(德爾同族封為額駙)(國初率部屬來歸授三等子尚公主賜清卓哩克圖號後圍錦州有)
(功累授一等子任兵部尚書諡襄敏其子鄂齊爾任内大臣副都統巴拜鑲白旗人恩格德爾同族)
(玉國初率部屬來歸授三等子諡僖順其次子阿什襲加二等子明安正黃旗人世居烏嚕特地)
(方其國初率族衆來歸授三等子晉二等伯諡忠順孫巴圖襲任内大臣其姪博倫岱襲一等侯)
(任散秩大臣又明安長子帛坤由三等輕車都尉從征囊努克及扎嚕特有功又擊敗大凌河兵叙)
(功授三等男授一等賜達爾漢和碩齊號其子鄂濟理襲職累男明安次子多爾濟由騎都)
(尉從征扎嚕特及克什克騰屢敗賊兵取大凌河首先破賊入錦州境先薄城下斬二十二人城内)
(賊兵悉出拒戰大敗之叙功授一等男加至三等子其弟綽爾濟襲任内大臣明安第五子納穆僧)
(格由頭等侍衛從征福建擊海寇鄭成功陣亡贈騎都尉加三等子諡直勇祀昭忠祠索諾木正藍)
(旗人明安同族瑪國初率部屬來歸授二等子諡順良其子噶爾僧格襲加至三等伯巴朗正藍)
(旗人明安同族由二等輕車都尉從征山東擊敗檯頭營馬步兵破流賊滅福王平定河南江南屢)
(著戰功征福建招撫一府三縣又攻南安縣首先奪門克其城累授二等男任都察院副都御史其)
(子拉普齊襲職從征雲南屢敗何繼祖胡國秉等叙功授一等男任護軍參領其子旒相襲一等男)
(任刑部侍郎拜音岱正紅旗人明安同族濟國初率部屬來歸授二等輕車都尉其子綽爾襲累)
(加至三等男其弟色辰扣襲從征江西陣亡贈一等男祀昭忠祠又拜音岱之姪諤勒哲由三等輕)
(車都尉入山海關敗流賊兵二十萬衆又平定河南江南屢著戰功加至三等男其子巴拜襲從征)
(雲南敗何繼祖胡國秉等加二等男布彦岱鑲紅旗人明安同族國初來歸授一等輕車都尉從)
(征寧遠有功授二等男任都統定鼎時擊敗流賊二十萬衆加一雲騎尉禮部尚書其子鄂)
(穆布襲加一等男又布彦岱曾孫伊倫竒係和碩額駙任副都統達賴鑲藍旗人明安同族國初)
(率部屬來歸授二等輕車都尉其孫巴莽襲職加至三等男任護軍參領其子諸神保襲職從征厄)
(魯特噶爾丹陣亡贈雲騎尉祀昭忠祠布當正藍旗人明安同族國初率部屬來歸授二等輕車)
(都尉從征遵化州擊敗賊兵授三等男任刑部侍郎其子和爾渾襲職加至一等男又布當之弟塞)
(凌由三等輕車都尉圍錦州擊敗松山杏山兵破流賊滅福王平定河南江南屢著戰功追騰吉斯)
(連敗土謝圖汗碩羅汗等兵叙功加至三等男其子嘉穆揚任杭州將軍諡敏恪又塞凌之孫宗扎)
(普任西安將軍巴克貝勒鑲黃旗人世居扎嚕特地方國初率部屬來歸授其子鄂齊里桑德赫)
(馬為騎都尉擢内大臣征董夔有功授三等男其子楚輅襲加授二等男又巴克貝勒長子多爾濟)
(第三子滿齊漢俱任内大臣哈喇巴拜鑲黃旗人巴克貝勒同族國初來歸授其長子拉什喜布)
(為頭等大臣孫阿爾善任都統刑部尚書曾孫阿爾鼐任都統理藩院尚書元孫阿齊圖任内大臣)
(步軍統領古穆鑲黃旗人巴克貝勒同族任都統噶爾瑪葉爾登正黃旗人世居克嚕倫地方國)
(初率衆來歸授三等子其從弟竒塔特衛徵贈國初率部屬來歸從征大凌河擊錦州兵陣亡三)
(等男祀昭忠祠其孫諾木齊襲職加至一等男乂竒塔特衛徵之姪錫喇布由一等輕車都尉從征)
(廣東擊敗李定國兵五萬餘衆叙功授三等男特穆登從征錦州陣亡贈騎都尉祀昭忠祠又喀蘭)
(圖竒塔特衛徵之弟由頭等侍衛授一等輕車都尉擢理藩院尚書内大臣諡敏壯其子察渾襲職)
(加授三等男後從征江西陣亡贈二等男祀昭忠祠寨桑鑲藍旗人噶爾瑪葉爾登同族國初率)
(族衆來歸喜襲以賜達爾漢和碩齊號授三等男其子博什破流賊功授一等男寨桑之姪)
(巴特瑪授三等輕車都尉圍錦州敗松山兵又擊敗流賊二十萬衆追至慶都縣又大敗之授一等)
(輕車都尉兼一雲騎尉其子班達爾沙襲職併授為一等子塞凌正白旗人噶爾瑪葉爾登同族)
(國初率衆來歸授三等輕車都尉其子富爾丹襲職加至三等男其子巴扎爾襲從征湖廣陣亡贈)
(二等男祀昭忠祠又塞凌之弟諾爾布由二等輕車都尉從征雲南擊敗馬秉忠等後征江西陣亡)
(贈三等男祀昭忠祠納木鑲白旗人噶爾瑪葉爾登同族國初率部屬來歸定鼎時護隨)
(和碩肅親王有功授二等輕車都尉其子扎木蘇襲職加至三等男其從弟錫達襲從征厄魯特噶)
(爾丹有功授二等男拜思瑚朗正白旗人世居巴岳特地方由二等侍衛從征浙江福建連敗楊禄)
(等兵二萬餘衆後在烏龍江擊海寇鄭錦陣亡贈騎都尉其弟薩圖由護軍參領從征湖廣陣亡贈)
(雲騎尉並祀昭忠祠圖爾濟葉爾登鑲白旗人世居察哈爾地方國初率部屬來歸授三等男其)
(子古禄襲圍錦州擊敗松山兵又敗流賊二十萬衆叙功累加至三等子巴爾巴圖魯圖爾濟葉爾)
(登同族一國初來歸授三等男其次子諾們達賴襲加至等男第三子邁蘭由護軍參領從征江)
(西陣亡贈雲騎尉祀昭忠祠昂坤都稜正黃旗人國初來歸授三等男寨桑正藍旗人世居呼倫)
(貝爾地方一國初率部屬來歸授三等男其子扎住襲加至等男烏巴什鑲藍旗人世居克什克)
(騰地方等國初來歸授二等男其從弟阿納達襲加至一子從征江西陣亡贈一雲騎尉祀昭忠)
(祠科爾沁貝勒莽古思為父科爾沁貝勒寨桑為)(孝孝端文皇后之莊文皇后之父)
(科爾沁多羅貝勒綽爾濟為科爾沁孝惠章皇后之父阿禄哈鑲黃旗人世居地方國初)
(來歸任領侍衛内大臣授一等男諡勤僖鄂克綽特巴正藍旗人世居察哈爾地方由一等輕車都)
(尉從征湖南陣亡贈三等男祀昭忠祠噶爾瑪索諾木正黃旗人世居阿巴噶地方國初來歸尚)
(公主封為額駙其子寨桑授三等子任散秩大臣武納格正白旗人授三等公必里克圖正藍旗人)
(任都統加太子少師諡恪僖沙里布任都統從征陣亡任騎都尉諡襄壯祀昭忠祠巴扎爾授三等)
(男從征陣亡祀昭忠祠滿韜授三等男舒木布鑲藍旗人世居烏葉爾拜柴地方任江南江西總督)
(其從孫碩瞻係和碩額駙安泰正白旗人任都統色克慎正白旗人任直隸總督荆州將軍)
(臣)等謹按博爾濟吉特氏為元太祖之裔其見於
八旗蒙古者皆編入滿洲旗分之姓至科爾沁貝
勒莽古思寨桑綽爾濟乃
孝端
孝莊
孝惠三后之所鍾祥為我
朝戚畹貴族謹錄其官爵名號於氏内若内扎薩克
之扎賚特都爾伯特郭爾羅斯喀喇沁土默特敖
漢奈曼巴林扎嚕特阿嚕科爾沁翁牛特克什克
騰喀爾喀左翼喀爾喀右翼烏珠穆沁浩齊特蘇
尼特阿巴噶阿巴哈納爾四子部落茂明安烏喇
特鄂爾多斯外扎薩克之喀爾喀土謝圖汗部車
臣汗部扎薩克圖汗部賽音諾顔部阿拉善厄魯
特部青海之和碩特諸部同為元裔而分族别氏
皆八旗氏族通譜所未載以非編入旗分故從略
也今遵通譜例闕之而附著其略於此
薩爾圖氏(世居葉赫及扎嚕特地方噶賴正紅旗人世居扎嚕特地方由三等護衛從征)
(福建陣亡贈雲騎尉其從孫兆住由驍騎校從征凖噶爾陣亡贈雲騎尉並祀昭忠祠又噶賴叔祖)
(禇庫年十七從出跴陣太宗文皇帝圍大凌河賊驍將車濟格突禇庫獨迎戰生擒之續征)
(大同攻左衛城先登擊賊賊傷其後頸猶扶額力戰遂克其城賜巴圖魯號授騎都尉任副)
(都統後征四川擊賊張獻忠大敗之征福建在烏龍江擊敗賊艘二百餘隻叙功授一等輕車都尉)
(諡襄壯祀賢良祠)
鼐竒特氏(世居克什克騰地方)
郭爾羅特氏(世居察哈爾地方布顔塔布囊正黃旗人國初來歸授騎都尉從征董)
(夔及錦州松山屢著戰功授一等輕車都尉加授三等男其姪茂竒塔特襲職從征厄魯特噶爾丹)
(有功授二等男)
和爾氏(世居塔布諾特地方楝阿賴鑲白旗人吳國初來歸由護軍參領從征山東擊敗)
(三桂兵圍錦州屢敗塔山松山寧遠兵征黑龍江圍博和理城扼其汲道四日降之招服哈爾塔遜)
(等四村後圍中前所乘夜奪門克之授雲騎尉隻定鼎時破流賊二十萬衆征湖廣敗賊一)
(虎於荆州府征福建屢敗傅國用等兵攻克建寧府及同安等十五縣又招服一州七縣授一等輕)
(車都尉任副都統兼都察院副都御史)
實寶禪氏(世居哈喇烏蘇齊巴漢台地方)
塔塔爾氏(世居察哈爾地方索寧正黃旗人由閒散從征黑龍江斬獲甚衆征山東攻萊)
(蕪縣首先登城克之三等輕賜巴圖魯號授騎都尉後征大同陣亡贈車都尉其子巴圖襲)
(從征湖廣陣亡贈二等輕車都尉並祀昭忠祠唐喀禄正藍旗人任理藩院侍郎副都統征西路陣)
(亡祀昭忠祠)
舒嚕氏(世居科爾沁地方金柱鑲藍旗人由三等輕車都尉從征福建陣亡贈二等輕車都)
(尉祀昭忠祠)
岳諾特氏(世居扎嚕特地方)
赫嚕克氏(世居察哈爾地方)
彰扎爾氏(世居科爾沁地方)
郭爾羅斯氏(世居察哈爾地方)
(臣)等謹按今内扎薩克有郭爾羅斯部以部為氏
翁阿哩氏(世居阿巴噶地方)
公吉喇特氏(散處阿喇克綽特等地方)
烏新氏(世居錫喇穆楞地方)
巴岳特氏(散處阿巴噶巴岳特等地方永國正黃旗人世居阿巴噶地方任禮部侍郎征)
(凖噶爾陣亡贈騎都尉祀昭忠祠巴爾密特鑲黃旗人世居巴岳特地方任都統衆佛保鑲藍旗人)
(任都統)
(臣)等謹按巴岳特係地名以地為氏
科本氏(世居厄魯特地方巴朗正黃旗人功國初來歸由護軍校從征山東四川有後在)
(蟠龍山遇王屏藩等率衆水陸來戰奮勇進擊陣亡贈騎都尉祀昭忠祠)
佟尼果特氏(世居喀喇沁地方圖爾噶圖鑲藍旗人國初來歸由閒散從征山東攻)
(登州首先登城陣亡贈騎都尉祀昭忠祠)
阿穆尼布塔斯氏(世居蓀尼喀扎哩地方阿海正黃旗人國初來歸由閒散從)
(征遵化州首先登城陣亡贈騎都尉祀昭忠祠)
布嚕特氏(世居喀爾喀地方)
烏濟吉特氏(世居巴顔喀喇及克什克騰地方烏巴什正藍旗人世居巴顔喀喇地方)
(由護軍校從征四川陣亡贈雲騎尉其孫扎穆素襲從征雲南屢敗何繼祖胡國秉等兵後在武磨)
(山擊馬寳等陣亡贈一等輕車都尉兼一雲騎尉並祀昭忠祠)
翁科特氏(世居錫喇穆楞及烏嚕特地方)
烏齊喜特氏(世居烏嚕特地方博囉達漢鑲紅旗人由驍騎校從征雲南陣亡贈雲騎)
(尉祀昭忠祠)
烏嚕特氏(散處巴岳特及錫喇穆楞等地方)
(臣)等謹按烏嚕特係地名以地為氏
庫布特氏(世居錫喇穆楞地方碩色鑲白旗人由章京從征雲南陣亡贈雲騎尉祀昭忠)
(祠)
公吉爾氏(散處烏嚕特察哈爾等地方巴特瑪鑲黃旗人世居烏嚕特地方由佐領從征)
(江西有功在洞庭橋等處連敗賊耿精忠等四萬五千餘衆又在饒州府等處屢敗賊水陸三萬餘)
(衆後在韶州府遵花山陣亡贈雲騎尉祀昭忠祠)
布勒哈齊氏(世居烏嚕特地方阿岱鑲黃旗人由防禦從征雲南貴州屢擊敗李定國)
(等兵二萬餘衆後征湖廣陣亡贈雲騎尉祀昭忠祠)
伊圖默氏(世居科爾沁地方諾穆渾鑲黃旗人由護軍校從征湖廣陣亡贈雲騎尉祀昭)
(忠祠)
鄂卓氏(世居葉赫地方穆騰額鑲紅旗人由護軍校從征凖噶爾陣亡贈雲騎尉祀昭忠祠)
(穆舒正紅旗人任副都統從征陣亡祀昭忠祠)
威古特氏(世居察哈爾地方綽世啟正黃旗人由驍騎校從征陜西擊敗高定等兵後圍)
(秦州陣亡贈雲騎尉祀昭忠祠)
吹霍克親氏(世居察哈爾地方達蘭正紅旗人由三等護衛從征福建陣亡贈雲騎尉)
(祀昭忠祠)
鄂爾圖特氏(世居烏拉地方永順正黃旗人由護軍校從征凖噶爾陣亡贈雲騎尉祀)
(昭忠祠)
(臣)等謹按鄂爾圖特氏本元姓見元史以姓為氏
海佳氏(世居科爾沁地方海潮龍鑲藍旗人國初來歸任將軍)
扣懇氏(世居喀喇沁及烏嚕特地方)
烏梁海氏(世居喀喇沁及烏嚕特地方)
(臣)等謹按烏梁海本元部名見元史以部為氏又
内扎薩克之喀喇沁土默特左翼都統皆烏梁海
氏元臣濟拉瑪之裔
扎拉爾氏(世居烏嚕特及察哈爾地方)
(臣)等謹按扎拉爾本元部名見元史以部為氏
寶濟氏(世居科爾沁及察哈爾地方)
滿津氏(世居錫喇穆楞地方)
博爾濟斯氏(散處烏嚕特及克什克騰察哈爾等地方)
巴雅喇氏(散處察哈爾喀喇沁等地方)
博碩氏(散處鄂爾多斯喀喇沁等地方)
塞克圖氏(世居土默特及科爾沁等地方)
卓特氏(散處錫喇塔拉義州巴林等地方渾津正藍旗人任副都統以軍功授一等子諡壯)
(勤阿濟拜正藍旗人授男爵諡勤僖)
(臣)等謹按卓特本金姓見金史以姓為氏
納賴氏(世居烏喇特地方)
耨埒特氏(世居錫喇塔拉及扎嚕特地方)
烏蘭氏(世居呼倫貝爾地方)
鄂勒濟斯氏(世居科爾沁及察哈爾地方)
博爾濟克氏(世居扎嚕特及科爾沁地方)
(臣)等謹按博爾濟克本金姓見金史以姓為氏
兆佳氏(世居扎嚕特及察哈爾地方)
博囉氏(世居扎嚕特及阿嚕科爾沁地方)
齊穆克氏(世居烏嚕特及克什克騰等地方)
煌古台氏(世居歸化城土默特及喀喇沁地方)
阿拉克塔氏(世居哈喇烏蘇齊巴漢台地方)
布楞都爾本氏(世居烏嚕特地方)
沙喇圖嚕騰氏(世居克嚕倫地方)
奈曼氏(世居敖漢及烏嚕特地方)
(臣)等謹按奈曼本遼部名見元史今内扎薩克有
奈曼部以部為氏
唐古爾氏(世居科爾沁及毛家屯地方)
竒壘氏(世居科爾沁及察哈爾地方)
巴雅克氏(世居錫喇塔拉地方)
烏哩津氏(世居察哈爾地方)
阿魯特氏(世居察哈爾地方)
察哈爾氏(世居察哈爾及布爾噶蘇台地方)
(臣)等謹按察哈爾係部名以部為氏
克爾德氏(世居科爾沁地方)
錫訥楚克氏(世居烏嚕特地方)
達喇明安氏(世居鄂嫩果爾地方)
鄂密特氏(世居錫喇塔拉及上都河地方)
洽特氏(世居錫喇塔拉地方)
錫訥特氏(世居錫喇塔拉地方)
烏喇特氏(世居翁克都濟訥爾及哈達地方)
(臣)等謹按烏喇特係部名以部為氏
雅蘇氏(世居巴岳特及烏嚕特地方)
墨爾濟吉特氏(世居克什克騰地方)
吉禮圖氏(世居錫喇塔拉地方)
墨爾竒特氏(世居扎嚕特地方)
泰錫納喇氏(世居扎嚕特地方)
瑪爾吉特氏(世居扎嚕特地方)
翁濟勒金氏(世居烏嚕特地方)
納雅氏(世居扎嚕特地方)
(臣)等謹按納雅本金姓見金史以姓為氏
瑚岳囉氏(世居扎嚕特地方)
錫璘氏(世居巴延烏拉地方)
(臣)等謹按錫璘本元姓見元史以姓為氏
達囉克氏(世居扎嚕特地方)
烏哩特氏(世居烏嚕特地方)
扎哈蘇沁氏(世居扎嚕特地方)
克勒德氏(世居巴延烏拉地方)
錫爾哈氏(世居阿喇克綽特地方)
齊布齊努特氏(世居巴爾呼地方)
兆巴爾氏(世居扎嚕特地方)
薩勒珠特氏(世居敖漢巴林地方)
旺扎布氏(世居科爾沁地方)
瑪朗阿氏(世居科爾沁地方)
扎哈拉氏(世居阿巴噶地方)
克哩特氏(世居阿里瑪圖地方)
章圖哩氏(世居土默特地方)
克穆齊特氏(世居鄂爾謨克地方)
烏爾漢氏(世居烏嚕特地方)
鐘吉氏(世居烏嚕特地方)
通塞理氏(世居薩哈爾察地方)
卓爾和沁氏(世居克嚕倫地方)
扎穆爾氏(世居大凌河地方)
博爾竒濟斯氏(世居烏嚕特地方)
塔爾瑚努特氏(世居克嚕倫地方)
博第斯氏(世居烏嚕特地方)
博爾蘇特氏(世居錫喇穆楞地方)
喀爾努克氏(世居烏嚕特地方)
赫錫特氏(世居克嚕倫地方)
裕爾氏(世居阿嚕科爾沁地方)
扎嚕特氏(世居察哈爾地方)
(臣)等謹按扎嚕特係地名以地為氏
索諾圖氏(世居喀喇沁地方)
伍堯氏(世居察哈爾地方)
舍爾諾囉雅蘇氏(世居察哈爾地方)
烏齊熙哩氏(世居白玉圖地方)
巴哩氏(世居科爾沁地方)
烏納特氏(世居烏嚕特地方)
翰佳氏(世居錫喇穆楞地方)
沙岳特氏(世居烏嚕特地方)
伯蘇氏(世居喀喇沁地方)
猷佳氏(世居烏嚕特地方)
艾耀施氏(世居科爾沁地方)
冬果爾氏(世居科爾沁地方)
瑪喇拉氏(世居察哈爾地方)
蘇穆察氏(世居鄂爾多斯地方)
旺吉氏(世居察哈爾地方)
哈勒圖特氏(世居察哈爾地方竒塔特車爾貝軍國初來歸授總兵世職順治初以)
(功加一等子)
赫爾氏(世居察哈爾地方)
章穆氏(世居科爾沁地方)
哈納克氏(世居錫喇塔拉地方)
布蘇克氏(世居錫喇塔拉地方)
齊布齊特氏(世居錫喇塔拉地方)
達魯特氏(世居錫喇塔拉地方)
阿蘇特氏(世居錫喇塔拉地方)
(臣)等謹按阿蘇特本元部名見元史以部為氏
哈哩特氏(世居錫喇塔拉地方)
卓啓斯氏(世居哈達地方)
蒙古氏(世居土默特地方)
(臣)等謹按蒙古本部名金時有蒙古呼喇蒙古滿
都諸人蓋以部為氏至元太祖入居此部後創大
業以之賜姓蒙古遂為元之總部而蒙古氏為大
族考元史列傳中有稱蒙古氏者此本部人以部
為氏者也有稱蒙古某氏者此别部人來降編入
蒙古軍因而賜姓者也今蒙古中尚有此氏蓋即
金元之遺族為蒙古諸族中之一姓云
烏喇特哈克氏(世居察哈爾地方)
巴顔圖氏(世居克嚕倫地方)
阿嚕羅特氏(世居察哈爾地方)
額哲特氏(世居察哈爾地方)
齊布樵氏(世居察哈爾地方)
杭津氏(世居察哈爾地方)
唐古特氏(世居察哈爾地方)
伊爾佳氏(世居察哈爾地方)
扎穆雅氏(世居察哈爾地方)
常佳氏(世居巴林地方)
魯布哩氏(世居烏嚕特地方)
佳吉哩氏(世居烏嚕特地方)
瑚爾漢氏(世居大凌河地方)
巴濟哩氏(世居鴨綠江地方)
瑪吉特氏(世居土默特地方)
卓爾特氏(世居察哈爾地方)
科爾沁氏(世居塔濱格爾地方)
操佳氏(世居大凌河地方)
來默氏(世居察哈爾地方)
蘇尼特氏(世居巴顔鄂隆地方)
(臣)等謹按蘇尼特氏本元姓見元史以姓為氏
扎賴氏(世居錫喇塔拉地方)
翁舍占氏(世居克什克騰地方)
烏朗哈特氏(世居巴顔鄂隆地方)
卓多穆氏(世居烏嚕特地方)
(臣)等謹按卓多穆氏本金姓見金史以姓為氏
掦吉氏(世居喀喇沁地方)
珠爾吉特鄂謨克氏(世居錫喇塔拉地方)
功格喇布氏(世居克什克騰地方)
濟喇敏鄂瑪特氏(世居錫喇塔拉地方)
鄂拉本氏(世居巴顔鄂隆地方)
庫布克氏(世居烏嚕特地方)
(臣)等謹按庫布克氏本元姓見元史以姓為氏
色徹氏(世居科爾沁地方)
克穆楚特氏(世居烏嚕特地方)
瑪扎克氏(世居錫喇塔拉地方)
鄂喇坤氏(世居巴顔鄂隆地方)
瑚爾琿氏(世居錫喇塔拉地方)
鄂謨克氏(世居巴顔和羅地方)
超穆特氏(世居布爾噶蘇台地方)
納伊氏(世居呼倫貝爾地方)
墨爾齊氏(世居察哈爾地方)
博爾齊特氏(世居察哈爾地方)
濟魯特氏(世居科爾沁地方)
烏佳氏(世居察哈爾地方)
江吉氏(世居布爾哈圖城地方)
鴻果囉氏(世居科爾沁地方)
瑚嚕克氏(世居巴林地方)
旺扎爾氏(世居察哈爾地方)
拜達爾氏(世居蘇尼特地方)
瑚勒庫爾氏(世居科爾沁地方)
齊布楚特氏(世居克什克騰地方)
博和羅克氏(世居科爾沁地方)
沙查海氏(世居克嚕倫地方)
赫哷氏(世居巴林地方)
謨錫哷氏(世居克什克騰地方)
額勒輝額哲特氏(世居克什克騰地方)
精吉集氏(世居克什克騰地方)
托羅特氏(世居克什克騰地方)
(臣)等謹按托羅特本金姓見金史以姓為氏
實埒氏(世居烏葉爾拜柴地方)
公吉特氏(世居克什克騰地方)
舒穆爾氏(世居克什克騰地方)
兆囉特氏(世居克什克騰地方)
音齋氏(世居克什克騰地方)
岳羅沁氏(世居克什克騰地方)
博羅特氏(世居察哈爾地方)
遜尼耀特氏(世居察哈爾地方)
漕丹氏(世居察哈爾地方)
徹穆衮氏(世居喀喇沁地方)
(臣)等謹按徹穆衮本金姓見金史以姓為氏
催珠克氏(世居察哈爾地方)
理塔哩氏(世居察哈爾地方)
侯佳氏(世居察哈爾地方)
索羅噶爾氏(世居察哈爾地方)
葉古禄特氏(世居察哈爾地方)
正訥魯特氏(世居察哈爾地方)
土默特氏(世居中衛地方)
(臣)等謹按土默特係部名以部為氏今内扎薩克
有土默特部
拜禪氏(世居察哈爾地方)
旺舒特氏(世居中衛地方)
旺古爾沁氏(世居中衛地方)
兆達爾漢氏(世居察哈爾地方)
掦藹氏(世居喀喇沁地方)
布古魯特氏(世居察哈爾地方)
遜津氏(世居察哈爾地方)
克穆楚氏(世居庫坤果爾地方)
布爾圖氏(世居克什克騰地方)
錫喇圖氏(世居察哈爾地方)
伊扎爾氏(世居克什克騰地方)
扎穆懇氏(世居克什克騰地方)
高達瑪氏(世居鄂爾多斯地方)
佟尼耀特氏(世居察哈爾地方)
皇朝通志卷六
