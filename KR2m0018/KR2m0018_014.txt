欽定四庫全書
皇朝通志卷十四
七音略(一)
(臣)等謹按宫商角徵羽五音之外益以半徵半商
謂之七音蓋釋神珙以等韻列為三十六字母縱
為四聲横為七音聲調日繁而翻切之學日著然
四聲切韻盛自齊梁特李登吕静周顒沈約所述
之書不顯於後隋陸法言作切韻言韻學者代有
增損講求該洽愈精愈密顧中華之字與西域迥
殊即用切韻之法比類呼之音亦不偹梅膺祚作
韵圖以明翻切之法其有音無字者乃為空圈以
附之則七音亦偏而不全矣我
國家文明啟運
列祖天亶神靈剏為
國書以十二字頭括宇宙之大文闡古今之袐妙極
廣大精微之用探隂陽清濁之源至變而莫能淆
至賾而不可紊此天地之元音涵今茹古無以復
加者也
聖祖仁皇帝考文制度
御定清文鑑康熙字典音韻闡微諸書
頒示中外凡清字漢字之音切殊途同歸而按之
國書十二字頭各有旋相樞紐之妙我
皇上欽定增訂清文鑑由二合而三合四合合聲切字
字無遁音辨析微芒益臻美備他如大藏經典西
番梵音以及蒙古唐古特回部準部
聲教所訖方言異尚義類各殊
欽定同文韻統西域同文志五譯合璧集要諸書明華
梵之同源合清漢以互證既條分而縷析亦璧合
而珠聯若
欽定叶韻彙輯音韻述微則又專究華音
嘉惠藝苑莫不折衷至當纖悉無遺洵乎音韻之大成
也至於
本朝諸臣講求音韻之書如顧炎武之古音表唐韻
正音論易音詩本音毛竒齡之古今通韻紀容舒
之孫氏唐韻考江永之古韻標準曾蒙
採入四庫全書亦皆矩矱秩然考核醇備(臣)等謹將
國書十二字頭首載簡端及經典梵音以至遐方别
部與
國書音韻互為援證者次及華音次及諸臣著述提
綱舉要綴其大凡用以徵前古未備之音以昭
同文之盛其字體字義别詳六書略門至樂律宫商歴
奉
諭旨並恭載樂考兹不具述
太祖高皇帝始制國書創為十二字頭
(臣)等謹按
太祖命額爾德尼巴克什噶盖扎爾固齊承
旨編輯聯綴成文是
國書固首重諧聲者也
第一字頭阿額伊鄂烏諤
(臣)等謹按阿額伊鄂烏諤音韻之字也□□以下
則為配合翻切之字而字母韻母皆不能出此六
字之範圍□至□二十四字□至□二十一字□
至□二十一字□至□二十四字□至□二十三
字□至□十一字分晰之而聲悉諧參錯之而母
共貫十一字頭皆以此為不易之體例也
第二字頭□□□□□□
(臣)等謹按□□□□□□為第二字頭之綱以下
則依第一字頭相生之序而轉韻於衣相叶以成
音
第三字頭□□□□□□
(臣)等謹按哷字為華音之所無盖以阿額伊鄂烏
諤等字收聲於哷連讀以成音
第四字頭□□□□□□
(臣)等謹按□□□□□□為第四字頭之綱而用
安恩因安恩恩六字相叶以成音
第五字頭□□□□□□
(臣)等謹按□□□□□□為第五字頭之綱而用
昂鞥英昂鞥鞥六字相叶以成音
第六字頭□□□□□□
(臣)等謹按此以阿額伊鄂烏諤等字收聲於克字
相配成音
第七字頭□□□□□□
(臣)等謹按斯字亦為華音之所無而以阿額伊鄂
烏諤等字收聲於斯連讀以成音
第八字頭□□□□□□
(臣)等謹按此以阿額伊鄂烏諤等字收聲於特相
配成音與第六字頭同
第九字頭□□□□□□
(臣)等謹按此收聲於補字相配以成音與前同
第十字頭□□□□□□
(臣)等謹按□□□□□□為第十字頭之綱而用
傲歐優傲歐歐六字相叶以成音則與二四五字
頭同也
第十一字頭□□□□□□
(臣)等謹按勒字亦為華音之所無而以阿額伊鄂
烏諤等字收聲於勒連讀以成音與三七字頭同
第十二字頭□□□□□□
(臣)等謹按此收聲於穆字相配以成音與收聲於
克補同此十二字頭生聲之次序相協之元音也
聖祖仁皇帝御製清文鑑
(臣)等謹按清文鑑用
國語蒐輯成書自天文地理以及鳥獸蟲魚廣大精
微貫串該洽有兼綜之義無不協之音
皇上欽定同文韻統以西番字母參考天竺字母貫合
異同而以阿字為元音以傳真諦
(臣)等謹按
國書以阿字為元音謂諸字皆生於阿也舉華音之
所未備者皆以阿字統之辨隂陽清濁於希微杳
渺之間因以各得其元音之所在矣
國書有隂陽清濁相生之義
(臣)等謹按宫商角徵羽半徵半商為七音喉宫音
也兼牙音為宫帶角齒頭商音也正齒為次商半
齒為半商而兼牙音亦為半商牙角音也舌徵音
也半舌為半徵而兼喉音亦為半徵重唇羽音也
輕脣為次羽脣齒合則為羽合商此所以分隂陽
而辨清濁各得其元音者也
國書聲以切字字無遁音阿額伊為喉音而□則為
半喉半齒薩匝為齒音沙為正齒而□則半齒半
喉卡為牙音嘠則緊而噶則緩□塔為舌頭音訥
為卷舌拉禮為半舌逹舌之緩者而□則半舌半
喉喇哷哩為彈舌此則轉注之所不能眀翻切之
所不能協者矣琵瑪重脣音也法為輕脣伯則緊
而巴則緩□字頭則為輕脣縮舌音□字頭為彈
舌音□字頭則為輕脣卷舌音□字頭則為重脣
鼻音其為輕脣舌根音輕唇牙音輕脣舌頭音重
脣音者則□□□□等字頭也□字頭則為撮脣
喉音□□字頭則為重舌根帶喉音為重脣合口
音蓋以華梵合譜而以
國書為指南則半清半濁可隂可陽既堪逐字而求
聲亦克尋聲而考字矣
御製增訂清文鑑序曰朕志切紹
聞指授館臣詳加𣙜覈每門首著國語旁附漢字對音或
一字或二合或三合切音俾等量者不爽苖髮而字
之淆於不得其音者尠矣
(臣)等謹按聲本一元音生三合阿額伊鄂烏諤音
之所由生也十二字頭皆本此六字參伍錯綜以
諧其音□□□□□□以下皆發聲於阿額伊鄂
烏諤而以之為母者也□□□□□□□□□□
□□□□□□□□□□□□□□則發聲於本
字而以阿額伊鄂烏諤為翻切者也□□□□□
□則皆發聲於阿額伊鄂烏諤而以哷克特補勒
穆為收聲者也故必二合而其音始諧二合成音
者□以下第一字頭皆然各字頭之首六字亦然
□□□□□□則生聲於□□□□□□而以衣
為轉音故必三合而其音始析□□□□□□則
又生聲於□□□□□□而以安恩因安恩恩六
字為轉音第五第十字頭亦然此音必以三合然
後發韻收聲辨於疑似微芒之際而得天地之中
聲也
御製清文鑑序又曰字之不得其音者如眀安之為猛
安穆昆之為謀克猶云對字未叶耳甚者乃因字法
以寓褒譏如金史書烏珠為兀术貝勒為勃極烈或
為孛堇者是也
(臣)等謹按
國書有可對之音而往籍多相沿之謬拉喇莫辨墨
穆無分以阿珠為阿术以巴延為伯顔以博囉為
孛羅雅克特穆爾之為燕帖木兒特們德爾之為
鐵木迭兒觸類紛紜盡成訛謬逞支離之見為穿
鑿之談固已音無的據而義多牽合矣至若以竒
爾為乞兒以穆蘇為馬赤鄂端諾爾星宿海也而
以為阿敦腦兒騰格哩哈達崑崙山也而以為騰
乞里塔自我
皇上有遼金元國語解之
命及
欽定西域同文志而凡人名地名之沿訛襲舛者以
國書之音為權衡無不釐然允協矣
國朝十二字頭括宇宙之大文合聲切字字無遁音華
音之所未備者合聲無不悉具亦無不吻合
(臣)等謹按梯烟之為天枯斡之為瓜漢音之所有
者
國書固無不叶其音而□□三合而成音□□四合
而成音□□五合而成音皆韻書之空圈影附者
而神會於脣吻之間妙契於呼調之際確然有字
之可據誠所謂櫛之如髮績之如絲雖細且多而
條理不亂者也然則
國書集音韻之大成而尋流討源允足昭
聖世同文之治矣
皇朝通志卷十四
