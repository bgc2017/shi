欽定四庫金書
皇朝通志卷六十一
器服略(六)
鹵簿
(臣)等謹按
國初定制鹵簿儀仗參用宋明之舊而旂章麾蓋視
前倍簡焉乾隆十三年
皇上憲古宜今釐正典禮更定
法駕
鑾駕
騎駕鹵簿合三者則為
大駕鹵簿凡旌旄麾幢旗纛之屬靡不折衷盡善用以
隆
郊祀而著
朝儀備軌物而光羽衛典綦重也至若
皇太后
皇后儀駕及
皇貴妃以下儀仗采仗悉經
睿定詳載
皇朝禮器圖式兹並敬謹編輯為鹵簿一門而旌旗則
以次附見焉
皇帝大駕鹵簿(大祀則南郊陳之)
導蓋(一)
黃緞為之綢裏通高八尺六寸三分蓋徑五尺一
寸五分繡八寳彩雲冠以金頂七寸三分垂幨三
層各深一尺繡金龍九間以流雲火珠旁垂彯帶
二長三尺一寸闊二寸五分如蓋色垂五采流蘇
曲柄木質塗金交龍徑二尺上下攅竹髤朱上長
二尺五寸下長五尺四寸圍四寸七分鐓以銅鋄
銀長二寸二分凡大朝會則陳於
丹陛正中
拂塵(二)
朱氂為之長二尺結於木柄柄長二尺一寸二分
圍一寸五分七釐通髤以金上飾鏤金龍首二寸
五分銜小金鐶以綴拂下飾鏤金龍尾三寸三分
末屬金環垂朱緌立夏始陳之處暑後不用凡大
朝會設鹵簿則自拂塵至引仗以次排列
提鑪(二)
笵金為之形圓有蓋通高七寸八分深四寸六分
口徑三寸二分腹圍一尺七寸六分項鈒花文銜
珊瑚耳為雙龍三足各高一寸二分蓋高二寸徑
與口徑同環鏤芙蕖下垂雲葉頂鏤蟠龍提以金
索四三屬於鑪一屬於蓋並繫雲葉上提杆攅竹
髤朱長四尺五寸圍三寸一分四釐兩端飾金龍
首尾上綴金鈎以懸鑪行則提之陳設時承以八
角盤置方几上盤口徑一尺三寸五分底徑一尺
一寸一分通髤朱繪金花文几高一尺四寸五分
上徑一尺四寸四分下徑一尺四寸八分四足鏤
螭首虎爪承以圓珠下周横距通髤以朱分繪金
雲火珠
香合(二)
笵金為之形圓有蓋通高三寸五分口徑六寸三
分蓋高一寸四分面為蟠龍周為雲龍口為回文
下深一寸六分亦鏤雲龍回文足高五分飾以雜
寶
盥盆(一)
笵金為之形圓十二棱高四寸五分口徑一尺五
寸邊鈒花文飾以雜寶底徑一尺六寸鏤雲龍中
銜紅玻璃
唾壺(一)
笵金為之形圓有蓋通高五寸口徑一寸五分蓋
高二寸五分頂為蟠龍下深二寸五分底徑二寸
一分座高四寸徑三寸三分四足鏤螭首虎爪承
以圓珠下周横距飾以雜寶
水瓶(二)
笵金為之有蓋大小各一大者通高一尺五寸七
分深一尺三寸五分口徑四寸四分鈒花文腹圍
二尺八寸八分鈒雲龍火珠下為波紋耳為螭首
銜環底徑七寸蓋高一寸五分徑九寸四分飾以
雜寶小者通高一尺四寸五分深一尺二寸五分
口徑四寸一分腹圍二尺六寸六分底徑五寸四
分蓋高一寸五分徑八寸六分形制花文皆同(香合)
(以下陳設時制並同提鑪)
馬杌(一)
枬質髤朱高一尺五寸方一尺八寸面繪金雙龍
間以流雲中為火珠四足鏤螭首虎爪承以圓珠
下周横距雜繪八寶
交椅(一)
枬質塗金曲扶箕張倚上仰交足横距貫以鐵樞
雙疊舉之通高二尺九寸二分縱一尺一寸五分
横二尺二寸座面織黃絲倚刻花草雲龍文踏几
高三寸三分縱九寸五分横一尺八寸六分亦塗
金
儀刀(三十)
鍊鐵為之刃長二尺四寸八分木柄長一尺二寸
五分端垂綠緌鞘長二尺七寸五分通鞔綠沙魚
皮銎及鉆皆塗金鏤花文繫以黃鹿皮懸於革帶
帶飾亦塗金
櫜鞬(三十)
以革為之黑色綠緣櫜長一尺一寸四分圍一尺
四寸三分底木質髤朱徑五寸五分盛矢十有二
鞬長二尺三寸三分上徑一尺一寸五分中徑七
寸七分下徑二寸五分韜弓及半皆飾鏤金鉸具
銜以雜寶繫以黃鹿皮懸於革帶鞬左櫜右帶飾
亦塗金銜綠松石
豹尾槍(三十)
鍛鐵為之刃長一尺五分冐以木黃油繪行龍銎
塗金縷垂雲文下綴朱氂垂鐶懸豹尾長三尺三
寸柄攅竹髤朱繪金雲龍長九尺五寸圍四寸九
分五釐鐏以鐵鋄銀長七寸
殳(四)
鍛鐵為之首長一尺四寸八棱上徑一寸一分下
徑六分鋄金龍文銎長九寸鏤龍首上下鉆以鐵
塗金鏤花柄長八尺餘如豹尾槍之制
戟(四)
鍛鐵為之援長一尺三寸胡外曲徑七寸三分中
有&KR1993;&KR1993;上横二寸五分下横五寸内外各半外鏤
龍首銎長九寸鏤龍首上銜通塗以金柄長八尺
餘如豹尾槍之制
九龍曲蓋(四)
黃緞為之通高一丈二尺二寸蓋徑五尺繡彩雲
上冠金頂一尺一寸垂幨三層各深一尺一寸繡
金龍九間以流雲火珠下綴金鈴各十五旁垂彯
帶二長三尺五寸闊二寸五分如蓋色亦繡彩雲
綴鈴各三曲柄木質塗金龍首徑二尺三寸上下
攅竹髤朱上長三尺七寸下長五尺二寸圍四寸
七分鐓以銅鋄銀長八分
翠華蓋(二)
綠緞為之通繡孔雀翎旁無彯帶餘如九龍曲蓋
之制
紫芝蓋(二)
紫緞為之通繡五色芝二十四旁無彯帶餘如九
龍曲蓋之制
九龍蓋(二十)
黃緞為之直柄餘如九龍曲蓋之制
五色花蓋(二十)
以緞為之五色各四通繡雜花直柄餘如九龍曲
蓋之制
五色龍蓋(十)
以緞為之五色各二直柄餘如九龍曲蓋之制
方繖(八)
以緞為之紅紫二色各四方五尺不施繡文四角
出銅龍首垂五采流蘇直柄餘如九龍曲蓋之制
壽扇(八)
黃緞為之通高一丈一尺八寸扇圓徑三尺二寸
繡青壽字一夾以五彩雙龍間流雲火珠中貫柄
處飾藍緞上繡花文中繡流雲蝙蝠下繡山水文
緣亦以藍週繡金回文背黃緞銷金龍二約以金
花翠葉柄攅竹髤朱長八尺五寸圍四寸六分鐓
以銅高一寸五分
雙龍扇一(十六)
以緞為之紅黃二色各八通高一丈八寸扇圓徑
三尺五寸繡五彩升降龍間以流雲紅綠暈二重
周為襞積巾貫柄處飾以藍上下為金蹲龍背為
金團龍約以金花翠葉柄攅竹髤朱長七尺五寸
圍四寸六分鐓以銅高一寸五分
雙龍扇二(六)
黃緞為之藍緣餘如雙龍扇一之制
雙龍扇三(六)
黃緞為之藍緣銷金升降龍二餘如雙龍扇一之
制
單龍扇(十六)
以緞為之紅黃二色各八繡蟠龍一餘如雙龍扇
一之制
孔雀扇(八)
綠緞為之通高一丈一尺八寸扇上歛下橢徑三
尺上闊三寸中闊二尺七寸下闊二尺通繡孔雀
尾下約以金花翠葉銜寶石四
雉尾扇(八)
霞色緞為之通繡雉尾餘如孔雀扇之制
鸞鳳扇(八)
紅緞為之通高一丈一尺二寸扇上橢下方徑三
尺四寸上闊二尺八寸下闊二尺五寸繡五米鸞
鳳各一間以花文周繡孔雀翎綠緣中貫柄處繡
流雲上下皆金蹲龍承以波文横飾青緞繡金花
文雙鳳相對柄髤以黑(孔雀扇以下柄制並同壽扇)
長壽幢(四)
朱紃貫朱旄五韜以黃紗長八尺圍二尺七寸通
繡青壽字篆文下垂五采流蘇蓋高九寸徑一尺
穹曲下覆黃緞羃之綠緣垂幨青綠二重皆繡金
雲龍四角飾銅龍首懸雲佩五就綴以金索杆攅
竹髤朱長一丈圍四寸三分上為曲項加塗金龍
首銜環繫幢鐓以銅鋄銀高五分通高一丈一尺
一寸
紫幢(四)
韜以紫紗通繡花蝶下垂金黃流蘇餘如長壽幢
之制
霓幢(四)
韜以月白紗通繡五色虹霓餘如長壽幢之制
羽葆幢(四)
朱紃貫朱旄五上各銜金葉冐以綠革綴金鈴四
下屬朱緌繫於杆不加韜蓋綠緞羃之紅緣垂幨
紅黃二重不飾龍首餘如長壽幢之制
信旛(四)
紅緞為之長六尺一寸闊六寸五分通繡花文中
銜黃緞一尺三寸闊四寸荷首蓮趺繡金信旛清
漢文下綴版四寸髤以五彩蓋紅緞羃之藍緣垂
幨青黃紅三重餘如長壽幢之制
絳引旛(四)
五色緞相間為之長六尺五寸闊六寸五分中繡
金龍夾以雲文下綴金鈴五蓋紅緞羃之藍緣重
幨青紫黃三重餘如長壽幢之制
豹尾旛(四)
懸豹尾長八尺上銜金葉冐以綠革綴金鈴四高
二寸五分徑三寸三分加金鐶繫旛餘如長壽幢
之制
龍頭竿旛(四)
五色緞為之尺寸及繡文如絳引旛之制下綴金
鈴五蓋紅緞羃之藍緣垂幨紫綠黃三重杆首為
戟形横刻龍首繫旛下斜出搘之皆木質塗金餘
如長壽幢之制
教孝表節旌(二)
紅緞為之長七尺三寸闊六寸五分通繡金花草
文下剡綴金鈴三中銜黃緞綠緣荷首蓮趺長一
尺三寸闊四寸繡金教孝表節清漢文蓋鈒銅朵
雲三高五寸五分闊九寸中豐下歛旁垂青緞彯
帶二各綴鈴三杆攅竹髤朱長一丈圍四寸五分
上為矛形木質塗金下注朱旄飾塗金龍首銜鐶
繫旌鐓以銅鋄銀高五分通高一丈一尺一寸
明刑弼教旌(二)
繡金明刑弼教清漢文
行慶施惠旌(二)
繡金行慶施惠清漢文
褒功懷遠旌(二)
繡金褒功懷遠清漢文
振武旌(二)
繡金振武清漢文
敷文旌(二)
繡金敷文清漢文
納言旌(二)
繡金納言清漢文
進善旌(二)
繡金進善清漢文(明刑弼教旌以下形制杆式並同教孝表節旌)
金節(四)
朱紃貫朱旄八下屬朱緌繫於杆韜以黃紗通繡
雲龍蓋綠緞羃之紅緣垂幨紅綠二重餘如長壽
幢之制
儀鍠氅(四)
五色緞相間為之如絳引旛之制蓋如教孝表節
旌而無彯帶儀鍠高二尺五寸竹節刃銜以龍首貫
金鈑形如雙鉞相背龍首繫氅餘如長壽幢之制
黃麾(四)
紅緞為之如信旛之制繡金黃麾清漢文蓋紅緞
羃之黃緣垂幨紫綠黃三層餘如長壽幢之制
八旗驍騎纛(二十四)
俱以緞為之各從其色鑲黃旗鑲白旗鑲藍旗皆
紅緣鑲紅旗白緣俱左平右剡繡金雲龍縿徑四
尺二寸斿中徑四尺上下各徑三尺斜徑各二尺
二寸五分緣繡火燄周闊八寸正黃旗正白旗正
紅旗正藍旗俱正幅亦繡金雲龍不加緣縿徑六
尺斿徑四尺杆攅竹髤朱長一丈五尺五分圍四
寸三分首冠鏤金火燄頂注朱旄鐓以鐵鋄銀高
五分通高一丈六尺一寸五分
八旗護軍纛(八)
以緞為之各從其色鑲旗如驍騎纛正旗緣如旗
色俱斜幅繡金雲龍縿徑四尺八寸斿徑六尺五
寸斜徑八尺五寸緣為火燄形旁垂彯帶九尺五
寸色與緣同亦火燄形杆如驍騎纛之制
八旗前鋒纛(八)
竿頂金盤植豹尾餘如驍騎纛之制
五色金龍纛(四十)
以緞為之五色各八俱斜幅銷金雲龍不加緣縿
徑五尺二寸斿徑六尺四寸五分斜徑九尺一寸
杆如八旗驍騎纛之制
儀鳳旗(一)
月白緞為之斜幅繡鳳間以彩雲緣及彯帶俱藍色
為火燄形尺寸同八旗護軍纛杆如八旗驍騎纛之制
翔鸞旗(一)
斜幅繡鸞
瑞鶴旗(一)
斜幅繡鶴
孔雀旗(一)
斜幅繡孔雀
黃鵠旗(一)
斜幅繡黃鵠
白雉旗(一)
斜幅繡白雉
赤烏旗(一)
斜幅繡赤烏
華蟲旗(一)
斜幅繡華蟲
振鷺旗(一)
斜幅繡振鷺
鳴鳶旗(一)
斜幅繡鳴鳶(翔鸞旗以下旗色形制杆式並同儀鳳旗)
遊麟旗(一)
黃緞為之斜幅繡麒麟髃起火燄間以彩雲緣及
彯帶俱紅色為火燄形尺寸同八旗護軍纛杆如
八旗驍騎纛之制
馴獅旗(一)
斜幅繡馴獅
白澤旗(一)
斜幅繡白澤
角端旗(一)
斜幅繡角端
赤熊旗(一)
斜幅繡赤熊傅兩翼
黃熊旗(一)
斜幅繡黃熙傳兩翼
辟邪旗(一)
斜幅繡辟邪
犀牛旗(一)
斜幅繡犀牛
天馬旗(一)
斜幅繡天馬傅兩翼
天鹿旗(一)
斜幅繡天鹿(馴獅旗以下旗色形制杆式並同遊麟旗)
青龍旗(一)
青緞為之斜幅不加緣繡金蹲龍銜火珠間以流
雲縿徑五尺二寸五分斿徑六尺四寸五分斜徑
九尺杆如八旗驍騎纛之制
白虎旗(一)
白緞為之繡金蹲虎髃起火燄間以流雲
朱雀旗(一)
紅緞為之繡金朱雀問以流雲
神武旗(一)
黑緞為之繡金龜蛇相糾間以流雲
江瀆旗(一)
紅緞為之中正方繡江瀆
河瀆旗(一)
白緞為之中正方繡河瀆
淮瀆旗(一)
藍緞為之中正方繡淮瀆
濟瀆旗(一)
黑緞為之中正方繡濟瀆
東嶽旗(一)
青緞為之中繡東嶽
西嶽旗(一)
白緞為之中繡西嶽
南嶽旗(一)
紅緞為之中繡南嶽
北嶽旗(一)
黑緞為之中繡北嶽
中嶽旗(一)
黃緞為之中繡中嶽
土星旗(一)
黃緞為之中繡金土星
木星旗(一)
青緞為之中繡金木星
金星旗(一)
白緞為之中繡金金星
火星旗(一)
紅緞為之中繡金火星
水星旗(一)
黑緞為之中繡金水星(白虎旗以下形制杆式並同青龍旗)
角宿旗(一)
藍緞為之斜幅不加緣中繡金角宿二星尺寸如
青龍旗杆如八旗驍騎纛之制
亢宿旗(一)
中繡金亢宿四星
氐宿旗(一)
中繡金氐宿四星
房宿旗(一)
中繡金房宿四星附鈎鈐二星
心宿旗(一)
中繡金心宿三星
尾宿旗(一)
中繡金尾宿九星附神宫一星
箕宿旗(一)
中繡金箕宿四星
斗宿旗(一)
中繡金斗宿六星
牛宿旗(一)
中繡金牛宿六星
女宿旗(一)
中繡女宿宿四星
虚宿旗(一)
中繡金虚宿二星
危宿旗(一)
中繡金危宿三星
室宿旗(一)
中繡金室宿二星附離宫六星
壁宿旗(一)
中繡金壁宿二星
奎宿旗(一)
中繡金奎宿十六星
婁宿旗(一)
中繡金婁宿三星
胃宿旗(一)
中繡金胃宿三星
昴宿旗(一)
中繡金昴宿七星
畢宿旗(一)
中繡金畢宿八星附以附耳一星
觜宿旗(一)
中繡金觜宿三星
參宿旗(一)
中繡金參宿七星附以伐三星
井宿旗(一)
中繡金井宿八星附以鉞一星
鬼宿旗(一)
中繡金鬼宿五星
柳宿旗(一)
中繡金柳宿八星
星宿旗(一)
中繡金星宿七星
張宿旗(一)
中繡金張宿六星
翼宿旗(一)
中繡金翼宿二十二星
軫宿旗(一)
中繡金軫宿四星附以左右轄二星長沙一星(亢宿)
(旗以下旗色形制杆式並同角宿旗)
甘雨旗(四)
淺黑緞為之斜幅繡龍簇以水雲紅緣彯帶黑色
為火燄形尺寸如八旗護軍纛杆首冠鈒金垂雲
頂餘俱如八旗驍騎纛之制
乾風旗(一)
黑緞為之斜幅中繡金乾卦緣及彯帶俱白色為
火燄形尺寸如八旗護軍纛杆首冠相風烏餘俱
如八旗驍騎纛之制
坎風旗(一)
黑緞為之中繡金坎卦緣及彯帶如其色
艮風旗(一)
黑緞為之中繡金艮卦緣及彯帶俱藍色
震風旗(一)
藍緞為之中繡金震卦緣及彯帶如其色
巽風旗(一)
紅緞為之中繡金巽卦緣及彯帶俱藍色
離風旗(一)
紅緞為之中繡金離卦緣及彯帶如其色
坤風旗(一)
紅緞為之中繡金坤卦緣及彯帶俱白色
兌風旗(一)
白緞為之中繡金兌卦緣及彯帶如其色(坎風旗以下形)
(制杆式並同乾風旗)
五色雷旗(五)
以緞為之五色各一斜幅中繡金雷文緣及彯帶
各如其色餘如甘雨旗之制
五色雲旗(五)
斜幅繡彩雲餘同五色雷旗之制
日旗(一)
藍緞為之中繡日内為踆烏
月旗(一)
藍緞為之中繡月内為顧兔
門旗(八)
紅緞為之中繡金門字清漢文
金鼓旗(二)
黃緞為之中繡金金鼓清漢文(日旗以下形制杆式並同角宿旗)
翠華旗(二)
藍緞為之斜幅繡孔雀間以彩雲緣及彯帶俱紅
色為火燄形尺寸如八旗護軍纛杆首冠鈒金垂
雲頂注綠縀繡孔雀翎餘俱如八旗驍騎纛之制
五色金龍小旗(四十)
以縀為之五色各八斜幅不加緣中鎖金應龍間
以流雲縿徑二尺五寸斿徑三尺斜徑四尺二寸
杆攅竹髤朱長九尺五寸二分圍三寸一分首為
矛形塗金注朱旄鐏以鐡塗金通高一丈一尺七
分
出警旗(一)
黃縀為之中繡金出警清漢文緣及彯帶如其色
杆首冠塗金鏤花頂餘同甘雨旗之制
入蹕旗(一)
中繡金入蹕清漢文餘同出警旗之制
鉞(十六)
雕木為之刃長八寸五分闊九寸背刻龍首貫直
刃長八寸為劍脊形銎上銜以龍首皆塗金柄攅
竹髤朱長六尺二寸二分圍四寸鐓以銅鋄銀高
一寸五分通高八尺九寸
星(十六)
雕木為之首長六寸三分圍五寸四分六瓣交攅
鏤雲蝙蝠上為圓頂如星高一寸四分旁亦如之
差小銎上銜以龍首皆塗金柄如鉞之制通高八
尺七寸
卧瓜(十六)
雕木為之長四寸五分圍一尺四寸二分六棱有
蒂刻夔龍卧置柄首銎上銜以龍首柄如鉞之制
通高七尺八寸五分
立瓜(十六)
雕木為之形如卧瓜立置柄首柄如鉞之制通高
八尺二寸五分
吾仗(十六)
攅竹為之長七尺一寸圍四寸三分髤朱兩端繪
金雲龍鉆以銅塗金
御仗(十六)
攅竹為之長六尺九寸圍四寸三分髤朱兩端鉆
以銅
引仗(六)
削竹為之長四尺三寸八分闊一寸七分厚二分
髤朱首加圓木長九寸二分闊如之厚五分髤黃
繪金雲龍通高五尺三寸
紅燈(六)
銅盤承燭鐵絲籠之韜以紅紗高九寸圍一尺七
寸杆攅竹髤朱長六尺二寸圍三寸一分上加龍
首曲項向前銜鐶懸燈通高七尺二寸
太常(二)
建於玉輅之後十有二斿青縀為之縿徑六尺六
寸繡日月五星斿徑四尺七寸五分繡二十八宿
裏俱繡金龍下垂五彩流蘇杆攅竹髤朱左加闟
戟右飾龍首並綴朱旄五垂青緌
大旗(二)
建於金輅之後十有二斿黃縀為之各繡交龍
大麾(二)
建於木輅之後十有二斿黑縀為之各繡神武
大赤(二)
建於象輅之後十有二斿紅縀為之各繡金鳳
大白(二)
建於革輅之後十有二斿白縀為之各繡金虎(大旂)
(以下尺寸形制杆式雜飾並同太常)
寳象(五)
絡首鉤膺鞦攀皆編黃絨紃為之雜飾諸寳前後
各綴朱纓二後絡珠網流蘇膺懸朱纓銅鈴各三
白革為韉繪金龍彩雲周為花文藉以朱㲲鞍髤
朱飾金上載寳瓶銅質鋄金亦飾諸寳深一尺六
寸五分口徑八寸六分腹圍五尺七寸六分鏤垂
珠文底徑一尺一寸三分足徑一尺七寸鏤朵雲
文蓋徑一尺三寸冠火燄頂座高一尺三寸凡大
朝會則立於
午門外
導象(四)
披藍屜不加羈飾凡大朝會則立於
天安門外
靜鞭(四)
黃絲為之長一丈三尺闊三寸梢長三丈漬以蠟
柄木質髤朱長一尺刻金龍首凡大朝會陳於
太和殿階下既
御殿嗚鞭者三
駕起亦如之
仗馬(十)
鞅及絡首鉤膺鞦攀皆編黃絨紃為之飾以雜寳
項及膺各懸朱纓黃縀為韉繡金盤龍周為八寳
藉以朱㲲鞍蹬皆銅質鋄金坐具以黃氊青緣凡
大朝會則立於
丹陛下
後護豹尾槍(十)儀刀(十)櫜鞬(二十前制並同)
黃龍大纛(二)
黃縀為之中繡金龍環以流雲不加緣縿徑四尺
八寸斿徑六尺五寸斜徑八尺五寸杆長一丈五
尺五分首冠鈒花塗金頂餘如八旗驍騎纛之制
皇帝法駕鹵簿(壇)(北郊大祭旋受俘廟陳之親詣凱則)
導蓋(一)拂塵(二)提鑪(二)香合(二)盥盆(一)唾壺(一)水
瓶(二)馬杌(一)交椅(一)儀刀(二十)櫜鞬(二十)豹尾槍(二十)殳
(四)戟(四)九龍曲蓋(四)翠華蓋(二)紫芝蓋(二)九龍蓋
(二十)五色花蓋(十)五色龍蓋(十)方繖(八)壽扇(八同)(並)
(大駕鹵簿)雙龍扇(十六簿同龍扇大駕鹵雙一)單龍扇(十六)孔雀扇
(八)雉尾扇(八)鸞鳳扇(八)長壽幢(四)紫幢(四)霓幢(四)
羽葆幢(四)信旛(四)絳引旛(四)豹尾旛(四)龍頭竿幡
(四)教孝表節旌(二)明刑弼教旌(二)行慶施惠旌(二)
褒功懷遠旌(二)振武旌(二)敷文旌(二)納言旌(二)進
善旌(二)金節(四)儀鍠氅(四)黃麾(四)八旗驍騎纛(二十)
(四)八旗護軍纛(八)八旗前鋒纛(八)五色金龍纛(二十)
儀鳳旗(一)翔鸞旗(一)瑞鶴旗(一)孔雀旗(一)黃鵠旗
(一)白雉旗(一)赤烏旗(一)華蟲旗(一)振鷺旗(一)嗚鳶
旗(一)遊麟旗(一)馴獅旗(一)白澤旗(一)角端旗(一)赤
熊旗(一)黃熊旗(一)辟邪旗(一)犀牛旗(一)天馬旗(一)
天鹿旗(一)青龍旗(一)白虎旗(一)朱雀旗(一)神武旗
(一)江瀆旗(一)河瀆旗(一)淮瀆旗(一)濟瀆旗(一)東嶽
旗(一)西嶽旗(一)南嶽旗(一)北嶽旗(一)中嶽旗(一)土
星旗(一)木星旗(一)金星旗(一)大星旗(一)水星旗(一)
角宿旗(一)亢宿旗(一)氐宿旗(一)房宿旗(一)心宿旗
(一)尾宿旗(一)箕宿旗(一)斗宿旗(一)牛宿旗(一)女宿
旗(一)虚宿旗(一)危宿旗(一)室宿旗(一)壁宿旗(一)奎
宿旗(一)婁宿旗(一)胃宿旗(一)昴宿旗(一)畢宿旗(一)
觜宿旗(一)參宿旗(一)井宿旗(一)鬼宿旗(一)柳宿旗
(一)星宿旗(一)張宿旗(一)翼宿旗(一)軫宿旗(一)甘雨
旗(四)乾風旗(一)坎風旗(一)艮風旗(一)震風旗(一)巽
風旗(一)離風旗(一)坤風旗(一)兌風旗(一)五色雷旗
(五)五色雲旗(五)日旗(一)月旗(一)門旗(八)金鼓旗(二)
翠華旗(二)五色金龍小旗(二十)出警旗(一)入蹕旗(一)
鉞(六)星(六)卧瓜(六)立瓜(六)吾仗(六)御仗(六)引仗(六)
紅燈(六)陳五輅建太常大旂大麾大赤大白(各二)寳
象(五)導象(四)靜鞭(四)仗馬(十)後護豹尾槍(十)儀刀
(十)櫜鞬(二十)黃龍大纛(二大並同簿駕鹵)
皇帝鸞駕鹵簿(凡則陳臨幸之)
導蓋(一)九龍蓋(十大並同簿駕鹵)雙龍扇(十駕同簿雙大鹵)
(龍扇二)五色金龍纛(十)五色金龍小旗(十)鉞(四)星(四)
臥瓜(四)立瓜(四)吾仗(四)御仗(四)後護豹尾槍(十)儀
刀(十)櫜鞬(二十)黃龍大纛(二大並同簿駕鹵)
皇帝騎駕鹵簿(大閱省方之則陳)
導蓋(一)儀刀(十)櫜鞬(十)豹尾槍(十)五色花蓋(十同並)
(駕鹵大簿)雙龍扇(六簿同龍扇大駕鹵雙三)單龍扇(六)五色
金龍纛(十)五色金龍小旗(十)鉞(六)星(六)卧瓜(六)立
瓜(六)吾仗(六)御仗(六)後護豹尾槍(十)儀刀(十)櫜鞬
(二十)黃龍大纛(二大並同簿駕鹵)
皇太后儀駕
九鳳曲蓋(一)
明黃縀為之黃裏通高一丈二尺二寸蓋徑五尺
三寸繡流雲上冠金頂七寸五分垂幨三層各深
一尺三寸繡彩鳳九間以花文旁垂彯帶二長三
尺五寸闊二寸九分如蓋色繡彩雲曲柄木質塗
金龍首二徑二尺三寸上下攅竹髤朱上長三尺
七寸下長五尺三寸圍七寸四分
拂塵(二)
朱氂為之長二尺三寸柄長二尺圍一寸三分髤
以金上飾鏤鳳首三寸五分銜小金鐶以綴拂下
飾鏤金鳳尾三寸三分末鏤金錢形垂朱緌
提鑪(二)
笵金為之通高八寸六分深四寸五分口徑三寸
二分腹圍一尺六寸七分蓋高二寸一分環鏤芙
蕖下垂雲葉頂為立鳳項鏤花文雙鳳為耳三足
各高一寸五分提以金索三上冠雲葉旁繫索以
屬蓋提杆攅竹髤朱長三尺九寸圍三寸三分兩
端飾金鳳首尾上綴金鈎於雲葉提之陳設時承
以八角盤置方几上盤口徑一尺一寸二分底徑
九寸七分通髤朱繪金龍鳳几高一尺五寸七分
上徑一尺四寸六分下徑一尺四寸八分四足鏤
螭首虎爪承以圓珠下周横距通髤以朱面繪龍
鳳周繪行龍
香合(二)
笵金為之橢圓有蓋通高五寸二分口縱七寸二
分横四寸二分蓋高一寸三分面為立鳳周為翔
鳳四口為回文下深一寸二分亦鏤雲鳳回文間
以火珠足高四分
盥盆(一)
笵金為之形圓十二棱高三寸九分口徑一尺二
寸九分邊鈒花文八寳底徑一尺一寸鈒花文中
立雙鳳
唾壺(一)
笵金為之通高六寸七分口徑四寸六分鈒雲文
回文蓋高二寸頂為立鳳高二寸五分旁為流雲
深一寸八分底徑二寸二分座高四寸五分徑三
寸三分四足鏤螭首虎爪承以圓珠下周圓距
水瓶(二)
笵金為之大者通高一尺五寸五分深一尺三寸
口徑四寸鈒花文腹圍二尺七寸七分鈒雲鳳火
珠下為如意雲文耳為螭首銜鐶底徑六寸蓋高
一寸徑六寸頂為立鳳高二寸七分小者通高一
尺四寸五分深一尺一寸口徑三寸四分腹圍二
尺五寸七分底徑五寸四分蓋高一寸徑五寸七
分形制花文皆同(香合以下陳設時制並同提鑪)
馬杌(一)
木質塗金高一尺六寸方一尺九寸面繪金龍鳳
間以流雲中為火珠四角飾鏤金花文(餘同鹵簿大駕)
交椅(一)
木質塗金通高二尺九寸五分縱一尺一寸五分
横二尺二寸四角飾鏤金花文座面織明黃絲縧
椅刻龍鳳(餘同鹵簿大駕)
九鳳蓋(十)
以緞為之五色各二鳳及雲文花文皆銷金直柄
長一丈一尺餘如九鳳曲蓋之制
花蓋(四)
明黃緞為之彩繡八寳雜花直柄長一丈一尺餘
如九鳳曲蓋之制
方繖(四)
紅緞為之方五尺垂幨三層不施繡文旁垂彯𢃄
直柄長一丈一尺
龍鳳扇(八)
以緞為之明黃紅二色各四通高一丈九寸扇圓
徑三尺三寸繡龍鳳各一間以流雲周為襞積中
貫柄處飾以藍上下約以金花翠葉中鏤鳳背如
之(餘同雙龍大駕鹵簿扇)
鸞鳳扇(八)
以緞為之明黃紅二色各四通高一丈一尺九寸
扇上橢下方徑三尺四寸五分上闊二尺九寸五
分下闊二尺五寸五分繡五彩鸞鳳各一間以花
文綠緣闊四寸七分周繡孔雀翎上下約以金花
翠葉下綴横木高四寸一分髤黑繪金鸞鳳柄攅
竹髤黑長七尺八寸五分圍四寸四分
金節(二)
朱紃貫朱旄八下屬朱緌繫於杆韜以黃紗長八
尺圍二尺九寸韜繡五色龍鳳蓋高九寸徑一尺
二寸綠緞羃之紅緣垂幨黃紅二重杆攅竹髤朱
長一丈圍四寸三分上為曲項加塗金鳳首銜鐶
屬銅蓋繫節通高一丈一尺二寸
龍鳳旗(十)
以緞為之五色各二斜幅銷金龍鳳各一間以流
雲縿徑四尺七寸斿徑六尺斜徑八尺二寸杆攅
竹髤朱長一丈三尺三寸圍四寸七分首冠鏤金
火燄頂注朱旌鐏以鐡塗金通高一丈四尺九寸
卧瓜(四)
雕木為之長六寸九分圍一尺五寸六棱有蒂刻
雲文卧置柄首銎上銜以龍首皆塗金柄攅竹髤
朱長五尺九寸圍三寸八分鐓以銅鋄銀高一寸
六分通高七尺五寸
立瓜(四)
雕木為之長七寸圍一尺四寸形如卧瓜立置柄
首柄長五尺七寸八分如卧瓜之制通高七尺八
寸
吾仗(四)
攅竹為之圍四寸三分髤朱兩端繪金雲通高六
尺九寸
皇后儀駕
九鳳曲蓋(一)
明黃緞為之黃裏通高一丈二尺蓋徑五尺二寸
上冠金頂七寸四分垂幨三層各深一尺二寸旁
垂彯𢃄二長三尺五寸闊二寸五分曲柄木質塗
金龍首二徑二尺二寸上下攅竹髤朱上長三尺
六寸下長五尺二寸圍七寸三分(餘同后儀駕皇太)
拂塵(二)
朱氂為之長二尺二寸柄長二尺圍一寸二分上
飾鏤金鳳首三寸三分下飾鏤金鳳尾二寸二分
(餘同后儀駕皇太)
提鑪(二)
笵金為之通高八寸二分深四寸三分三足各高
一寸三分杆長三尺八寸圍三寸二分陳設時承
以八角盤繪金鳳置方几上面繪鳳周繪流雲(餘同)
(太后儀皇駕)
香合(二皇制同儀駕太后)
盥盆(一)
笵金為之高三尺六寸口徑一尺二寸底徑一尺
(餘同后儀駕皇太)
唾壺(一)
笵金為之通高六寸六分口徑四寸五分頂為立
鳳高二寸三分座高四寸三分(餘同后儀駕皇太)
水瓶(二)
笵金為之大者通高一尺五寸三分深一尺一寸
六分頂為立鳳高二寸五分小者通高一尺四寸
三分深一尺三分(餘同下陳設皇太后儀駕香合以時制並同提鑪)
馬杌(一)
木質塗金方一尺九寸五分面繪金鳳間以流雲
(餘同后儀駕皇太)
交椅(一)
木質塗金座面織明黃絲縧倚刻鳳(餘同后儀駕皇太)
九鳳蓋(十)
以緞為之五色各二鳳及雲文花文皆銷金直柄
長一丈一尺餘如九鳳曲蓋之制
花蓋(四)
明黃緞為之繡八寳雜花直柄長一丈一尺餘如
九鳳曲蓋之制
方繖(四)
紅緞為之直柄長一丈五寸(形制並同儀駕皇太后)
龍鳳扇(八)
以緞為之明黃紅二色各四圓徑三尺二寸五分
(餘同后儀駕皇太)
鸞鳳扇(八)
以緞為之明黃紅二色各四通高一丈一尺八寸
(餘同后儀駕皇太)
金節(二)
長七尺九寸圍二尺七寸蓋徑一尺一寸通高一
丈一尺(餘同后儀駕皇太)
龍鳳旗(十)
以緞為之五色各二杆長一丈三尺一寸圍四寸
五分通高一丈四尺七寸(餘同后儀駕皇太)
卧瓜(四)
雕木為之長六寸八分圍一尺四寸柄長五尺七
寸鐓高一寸四分通高七尺三寸(餘同后儀駕皇太)
立瓜(四)
雕木為之柄長五尺五寸五分通高七尺五寸(餘同)
(太后儀皇駕)
吾仗(四)
攅竹為之圍四寸高六尺八寸(餘同后儀駕皇太)
皇貴妃儀仗
七鳳曲蓋(一)
明黃緞為之黃裏繡彩鳳七曲柄木質塗金龍首
一徑一尺八寸(餘同九鳳皇后儀駕曲蓋)
拂塵(二)
朱氂為之柄兩端飾金翟首尾(餘同儀駕皇后)
提鑪(一)
笵金為之蓋頂為翔翟耳為雙翟提杆兩端飾金
翟首尾盤及几面皆繪金翟(餘同儀同皇后)
香合(一)
笵金為之面為翔翟周為花草下亦鏤花草回文
(餘同儀駕皇后)
盥盆(一)
笵金為之底鈒花文中立雙翟(餘同儀駕皇后)
唾壺(一)
笵金為之頂為翔翟(餘同儀駕皇后)
水瓶(二)
笵金為之大小各一腹鈒雲翟頂為翔翟(餘同后皇)
(儀駕香合以下陳設時制並同提鑪)
馬杌(一)
木質塗金面繪金翟四角飾銅鏤雲文塗金(餘同)
(皇后儀駕)
交椅(一)
木質塗金倚銅質鏤翟(餘同儀駕皇后)
花蓋(六)
以緞為之黃紅藍三色各二繡八寳雜花(餘同后皇)
(儀駕)
瑞草蓋(四)
以緞為之紅黑二色各二繡瑞草直柄長一丈一
尺(餘同九鳳皇后儀駕曲蓋)
鸞鳳扇(四)
以緞為之黑紅二色各二通高一丈一尺七寸扇
上橢下方徑三尺上闊二尺九寸下闊二尺五寸
繡五彩鸞鳳各一間以花文綠緣闊四寸五分上
下約以金花翠葉下綴横木高四寸髤黑繪金翟
柄木質髤黑長七尺五寸圍四寸三分
團扇(六)
雲緞為之黃紅黑三色各二通高一丈一尺七寸
扇圓徑三尺五寸不施繡周為襞積中貫柄處飾
以藍上下約以金花翠葉背亦如之柄木質髤朱
長七尺五寸圍四寸三分
金節(二)
韜以紅紗長七尺六寸圍二尺六寸通繡五彩翟
蓋紅緞羃之綠緣杆上曲項加塗金翟首(餘同后皇)
(儀駕)
鳳旗(六)
以緞為之黃紅黑三色各二斜幅中銷金鳳一縿
徑四尺斿徑六尺斜徑八尺杆攅竹髤朱長一丈
三尺圍四寸三分首冠塗金銅頂注朱旄通高一
丈四尺五寸
彩旗(四)
雲緞為之紅黑二色各二斜幅不繡餘如鳳旗之
制
卧瓜(二)立瓜(二)吾仗(二皇並同駕后儀)
貴妃儀仗
七鳳曲蓋(一)
金黃緞為之(形制同仗皇貴妃儀)
拂塵(二)提鑪(一)香合(一)唾壺(一)盥盆(一)水瓶(一同並)
(妃皇貴儀仗)
馬杌(一)
木質髤金黃飾以銅繪金翟(餘同儀駕皇后)
交椅(一)
木質飾以銅座面織金黃絲縧(餘同儀駕皇后)
花蓋(六)
以緞為之金黃紅黑三色各二(形制同仗皇貴妃儀)
瑞草蓋(四)鸞鳳扇(四)團扇(六)金節(二貴並同仗皇妃儀)
鳳旗(四)
以緞為之紅黑二色各二(形制同仗皇貴妃儀)
彩旗(四妃同仗皇貴儀)
卧瓜(二)立瓜(二)吾仗(二皇並同仗后儀)
妃采仗
七鳳曲蓋(一妃同仗貴儀)
提鑪(一)香合(一)盥盆(一)唾壺(一)水瓶(二)皆銀質飾
以金鏤繪皆金翟(餘同儀駕皇后)
馬杌(一)交椅(一妃同仗貴儀)
黃蓋(二)
金黃雲緞為之不施繡文直柄長一丈一尺(餘同)
(皇后儀駕九龍曲蓋)
花蓋(四)
以緞為之紅黑二色各二(制同儀皇貴妃仗)
團扇(四)
雲緞為之紅黑二色各二(制同儀皇貴妃仗)
金節(二妃同仗皇貴儀)
鳳旗(四妃同仗貴儀)
卧瓜(二)立瓜(二)吾仗(二皇並同駕后儀)
嬪采仗
七鳳曲蓋(一妃同仗貴儀)
提鑪(一)香合(一)盥盆(一)唾壺(一)水瓶(二采並同妃仗)
馬杌(一)交椅(一妃並同貴儀仗)
花蓋(四)
以緞為之金黃紅二色各二(制同儀皇貴妃仗)
團扇(二)
紅雲緞為之(制同儀皇貴妃仗)
金節(二妃同仗貴儀)
鳳旗(二)
紅緞為之(餘同儀皇貴妃仗)
卧瓜二立瓜(二)吾仗(二后並同皇儀駕)
皇朝通志卷六十一
