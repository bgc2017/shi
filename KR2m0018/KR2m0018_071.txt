皇朝通志七十一
職官略(八)
官階
本朝增定官制凡文職十八階旗員武職九階漢人
武職十三階凡恭遇
覃恩均給封贈而無散官之名今依會典所載文武官
階分晰如右
文官階
正一品光禄大夫從一品榮禄大夫正二品資政
大夫從二品通奉大夫正三品通議大夫從三品
中議大夫正四品中憲大夫從四品朝議大夫正
五品奉政大夫從五品奉直大夫正六品承德郎
從六品儒林郎正七品文林郎從七品徵仕郎正
八品修職郎從八品修職佐郎正九品登仕郎從
九品登仕佐郎
(臣)等謹按文官階吏員出身者其從六品正七品
俱為宣德郎不及九品者為未入流初制一品正
從俱光禄大夫後從一品改榮禄大夫凡官階五
品以上為
誥授六品以下為
勅授武官亦如之
武官階
正一品建威將軍從一品振威將軍正二品武顯
將軍從二品武功將軍正三品武義將軍從三品
武翼將軍正四品昭武都尉從四品宣武都尉正
五品武德騎尉從五品武德佐騎尉正六品武略
騎尉從六品武略佐騎尉正七品武信騎尉從七
品武信佐騎尉正八品奮武校尉從八品奮武佐
校尉正九品修武校尉從九品修武佐校尉
(臣)等謹按武官階初制提督總兵官或加都督及
都督同知僉事等銜其左右都督俱為正一品後
裁去加銜定正從一品俱榮禄大夫正二品驃騎
將軍從二品驍騎將軍正三品昭勇將軍從三品
懷遠將軍正四品明威將軍從四品宣武將軍正
五品武德將軍從五品武略將軍正六品昭信校
尉從六品顯忠校尉正七品奮力校尉經乾隆二
十年改定公侯伯及正一品俱光禄大夫從一品
振威大夫正二品武顯大夫從二品武功大夫正
三品武義大夫從三品武翼大夫正四品昭武大
夫從四品宣武大夫正五品武德郎從五品武略
郎正六品武信郎從六品武信佐郎正七品奮武
郎嗣以文職正一品起至從九品共十八階武職
從一品起至正七品共十二階多寡懸殊體制未
協經乾隆五十一年增設階品改定
封典名號用昭畫一焉
勲官
世爵世職之等有九曰公曰侯曰伯曰子視一品
曰男視二品曰輕車都尉視三品曰騎都尉視四
品曰雲騎尉視五品曰恩騎尉視七品自公至輕
車都尉又各有三等(授爵自雲騎尉始雲騎尉襲一次加一雲騎尉則合為騎)
(都尉襲二次再加為騎都尉兼一雲騎尉襲三次再加為三等輕車都尉襲四次二等輕車都尉襲)
(五次一等輕車都尉襲六次一等輕車都尉兼一雲騎尉襲七次三等男襲八次二等男襲九次一)
(等男襲十次一等男兼一雲騎尉襲十一次三等子襲十二次二等子襲十三次一等子襲十四次)
(一等子兼一雲騎尉襲十五次三等伯襲十六次二等伯襲十七次一等伯襲十八次一等伯兼一)
(雲騎尉襲十九次三等侯襲二十次二等侯襲二十一次一等侯襲二十二次一等侯兼一雲騎尉)
(襲二十三次三等公襲二十四次二等公襲二十五次一等公襲二十六次内有因陣亾給與者襲)
(次已完仍授恩騎尉令其世襲)
(臣)等謹按公侯伯子男輕車都尉騎都尉雲騎
尉恩騎尉之爵以褒敘勲績酬庸懋賞次第其功
績之大小而錫以世襲之等
國初定世爵自公至拖沙喇哈番共八等凡授爵自
拖沙喇哈番始如拖沙喇哈番加一拖沙喇哈番
則合為一拜他喇布勒哈番再加則為拜他喇布
勒哈番兼一拖沙喇哈番再加為三等阿達哈哈
番逓加至一等阿達哈哈番如再加一拖沙喇哈
番則為一等阿達哈哈番兼一拖沙喇哈番再加
則為三等阿思哈尼哈番積拖沙喇哈番二十有
六則為一等公開創功臣策勲錫爵與河山共永
封爵在順治七年九年
恩詔以前者世襲㒺替或論功在
詔後立功在
詔前者亦世襲㒺替其給予
勅書注明世次者仍按次承襲自後凡有忠誠宣力懋建
軍功膺授功爵者除奉
特旨世襲㒺替外其餘自拖沙喇哈番襲一次逓加至一
等公襲二十六次至一等公以上爵無可加令以
適子襲一等公以别子襲其餘爵康熙元年定凡
世爵合并至公侯伯者其子弟承襲時照原繫幾
人之爵仍與幾人分襲雍正元年定一二三等公
各錫以美名(如褒績公忠達公等)其外戚則倣古恩澤侯義
命為承恩公乾隆元年總理王大臣奏定精竒尼
哈番以下世爵清文並改用漢文精竒尼哈番為
一二三等子阿思哈尼哈番為一二三等男阿達
哈哈番為一二三等輕車都尉拜他喇布勒哈番
為騎都尉拖沙喇哈番為雲騎尉其清文從舊十
四年定一二三等侯伯亦各錫以美名(如奉義侯敦惠伯等)
自後膺封爵者凡勲猷殊等皆奉
特旨定錫嘉號十五年定自一等公襲二十六次至雲
騎尉襲一次均按所開襲次載入
誥勅
皇上垂念陣亾之後襲次已畢復
錫恩騎尉以傳之永久而綠營陣亾議敘之例止得難
廕一次非奉
特旨加恩不能得有世職乾隆五十年又
命凡陣亾人員無論滿漢及旗人之用於綠營者一體
給與世職即襲次已完亦照例給恩騎尉俾得賞
延於世而文職陣亾人員亦得並邀
恩䘏其一品官照𠫭贊都統例議給與騎都尉兼一雲
騎尉二三品官照副都統例議給騎都尉四品官
以下未入流以上照𠫭領以下有頂帶官員以上
例議給雲騎尉
隆恩所逮有加無已勵節褒忠洵為榮鏡千古矣
誥勅又定陣亾人等子孫襲次已完者賞七品京官令
其世襲㒺替十六年世襲七品官定為恩騎尉與
國初所定共為世爵九等
命婦
凡封贈一品之妻曰一品夫人二品曰夫人三品
曰淑人四品曰恭人五品曰宜人六品曰安人七
品曰孺人八品九品止封本身
禄秩
(臣)等謹按我
朝詔糈之典視前代尤為優厚俸銀俸米凖酌咸宜
世宗憲皇帝定養廉增祿米俾得贍其身家而無俯仰之
慮
皇上御極之初即加賜京官恩俸近復奉
詔增設武職養廉
體恤深仁無微不至凡在臣工無不感激奮興廉隅自
勵矣今依鄭志之例輯禄秩一篇以載其梗概至
鄭志禄秩後復有職田公廨田二門續通志亦有
職田一門
國初勲臣皆給莊田以代廪禄尋即按品給禄其莊
田之數詳見田賦至公廨田久經裁革故未載入
世職俸銀禄米
一等公至閑散公歲給銀七百兩至二百二十五
兩有差米三百五十石至一百二十七石五斗有
差一等侯又一雲騎尉至閑散侯歲給銀六百三
十五兩至五百六十兩有差米三百一十七石五
斗至一百十五石有差一等伯又一雲騎尉至伯
品級官歲給銀五百三十五兩至二百五兩有差
米二百六十七石五斗至一百二石五斗有差一
等子又一雲騎尉至三等子歲給銀四百三十五
兩至三百六十兩有差米二百一十七石五斗至
一百八十石有差一等男又一雲騎尉至三等男
歲給銀三百三十五兩至二百六十兩有差米一
百七十六石五斗至一百三十石有差一等輕車
都尉又一雲騎尉至三等輕車都尉歲給銀二百
三十五兩至一百六十兩有差米一百一十七石
五斗至八十石有差騎都尉又一雲騎尉歲給銀
一百三十五兩米六十七石五斗騎都尉歲給銀
一百一十兩米五十五石雲騎尉歲給銀八十五
兩米四十二石五斗恩騎尉歲給銀四十五兩米
二十二石五斗
在京滿漢文武官員俸薪禄米
正從一品歲給銀一百八十兩俸米九十石正從
二品歲給銀一百五十五兩俸米七十七石五斗
正從三品歲給銀一百三十兩米六十五石正從
四品歲給銀一百五兩米五十二石五斗正從五
品歲給銀八十兩米四十石正從六品歲給銀六
十兩米三十石正從七品歲給銀四十五兩米二
十二石五斗正從八品歲給銀四十兩米二十石
正九品歲給銀三十三兩有竒米一十六石有
竒從九品及未入流歲給銀三十一兩有竒米一
十五石有竒
盛京五部及守護
陵寝文武各官俱照京官正俸
内府及王公府屬佐領照八旗佐領一體頒給俸禄
又筆帖式歲支俸銀三十八兩至二十一兩有差
米亦如之(初制漢文武官有柴薪銀滿洲蒙古漢軍大小各官俸銀俸米亦𠫭錯不一俱)
(順治十三年議定文武俸禄不論滿漢一例照品支給並裁漢官柴薪銀兩)
在京官員恩俸
(臣)等謹按凡官員於正俸外加倍給賞曰恩俸其
數與正俸同無庸備載
在京旗員養廉
領侍衛内大臣養廉銀九百兩滿洲都統養廉銀
七百兩蒙古漢軍都統前鋒護軍統領各養廉銀
六百兩滿洲副都統步軍統領養廉銀五百兩蒙
古漢軍副都統步軍翼尉内大臣散秩大臣鑾儀
使内三院卿各養廉銀四百兩參領養廉銀六十
兩副參領前鋒侍衛印房官各養廉銀四十兩
在外文官俸銀
直省大小官俸銀俱照在京文官正俸按品支給
(初制在外文職又有薪蔬四項銀各有等差先後俱裁)
在外武職俸薪
正從一品俸銀九十五兩八十一兩各有竒薪銀
各一百四十四兩正從二品俸銀六十七兩五十
三兩各有竒薪銀與一品同正從三品俸銀三十
九兩有竒薪銀一百二十兩正從四品俸銀二十
七兩有竒薪銀七十二兩正從五品俸銀一十八
兩有竒薪銀四十八兩正從六品俸銀一十四
兩有竒薪銀三十二兩正從七品俸銀一十二兩
有竒薪銀與六品同(初綠營有以小銜加品食俸後改照銜支給一例更定將)
(提督定為從一品總兵官定為二品副將以下各官俱照品級給俸如額又綠旗武職俸薪外又有)
(蔬菜燭炭心紅紙張等項銀兩俱按品有差)
直省文武官員養廉
(臣)等謹按直省文職養廉之設自各省耗羡存公
以備公用即其嬴餘定為養廉
世宗憲皇帝次第舉行規制之善實前古所未有我
皇上復定武職養廉俾得整飭戎兵小廉大法仰見
加惠臣工及杜止貪墨之至意若夫酌耗羡之多寡分
差務之繁簡同一省而官有等差同一官而數有
區别自督撫提督以至佐雜弁員為數逓減不等
皆核其籍於戶部兹不具載
致仕官禄
(臣)等謹案致仕官之給俸禄始于唐沿于宋至于
有明唯宰執致仕在籍者或賜羊酒或賜文綺尚
書以下未之聞焉我
朝優禮臣工超軼前古
皇上御極之元年即奉
恩諭滿漢大學士及曾為部院尚書予告在家俱按品
給與全俸三年奉
詔凡大臣遇京察自陳准其原品致仕者令該旗該部
查明酌量給予半俸至八旗告休勒休武職由兵
部分别軍功按其品秩或給全俸或給半俸請
旨以行
茂典煌煌至優極渥矣
官品
國朝官制分為九品品有正從太師太傅太保
殿閣大學士(初定滿洲一品漢人二品後俱改為正二品兼各部尚書銜今定正一品)領
侍衛内大臣為正一品少師少傅少保太子太師
太子太傅太子太保各部院尚書(初定滿洲一品漢人二品後俱)
(改為二品康熙中復改滿洲為一品後俱改為正二品今定從一品)都察院左右都
御史(初正二品今定從一品)内大臣八旗滿洲蒙古漢軍都
統駐防將軍駐防都統提督為從一品太子少師
太子少傅太子少保各省總督(加尚書銜者從一品)各部院
左右侍郎(初定滿洲二品漢人三品後俱改為正三品今定正二品)内務府總
管(初定三品今定正二品)鑾儀衛鑾儀使副都統前鋒統領
護軍統領提督九門步軍統領總兵官為正二品内
閣學士(初定滿洲漢軍二品漢人三品後俱改為正五品以兼禮部侍郎銜從侍郎品級為)
(正三品今定從二品)翰林院掌院學士(正五品以兼禮部侍郎銜從侍郎品級為)
(正三品今定正二品無專員以閣部大臣翰林出身者領之)各省廵撫布政使
司布政使散秩大臣副將為從二品都察院左右
副都御史宗人府府丞通政使司通政使(滿洲初係二品)
(後改為三品復改為二品後定為正三品)大理寺卿(滿洲初係二品後改為三品復改為)
(二品後定為正三品)詹事府詹事太常寺卿順天奉天二府
府尹武備院卿上駟院卿奉宸苑卿
孔廟三品執事官按察使司按察使一等侍衛鑾儀
衛冠軍使驍騎參領前鋒參領護軍𠫭領步軍左
右翼總尉
圓明園營總健銳營翼領内府三旗護軍統領火器
營翼長步軍翼尉鳥鎗營總圍場總管
陵寢總管黑龍江總船礟水手察哈爾總管王府長史游牧
總管參將為正三品光禄寺卿太僕寺卿都轉鹽
運使司運使
圓明園包衣營總包衣護軍𠫭領包衣驍騎𠫭領吉
林𠫭領黑龍江參領察哈爾參領王府一等護衛
駐防城守尉駐防協領遊擊(初係正三品後改為從三品)宣慰
使指揮同知為從三品通政使司副使(滿洲初係三品後改)
(為正四品)大理寺少卿(滿洲初係三品後改為四品復改為三品後定為正四品)詹
事府少詹事太常寺少卿太僕寺少卿鴻臚寺卿
(滿洲初係三品後定為正四品)順天府府丞奉天府府丞四品
太廟尉
陵寝掌關防官
陵寝尚茶正
陵寝尚膳正
孔廟四品執事官各省守廵道二等侍衛鑾儀衛雲
麾使副驍騎參領佐領前鋒侍衛副護軍參領步
軍協尉城門領健銳營副前鋒𠫭領白塔信礮總
管
南苑總尉
圓明園内府三旗護軍營總副鳥鎗護軍參領圍場
翼長商都達布蓀諾爾達里岡靉總管太僕寺馬
厰駝厰總管防守尉貝勒府司儀長
陵寝副總管
陵寝翼領
陵寝司工匠官吉林黑龍江四品管水手官都司(初係三品後改)
(從三品復改正四品復改從三品今定正四品)指揮僉事為正四品内閣
侍讀學士(初係三品後改為從五品兼太常寺卿銜尋停兼銜後定為從四品)翰林
院侍讀學士(初係從五品後定為從四品侍講學士同)翰林院侍講學
士國子監祭酒(滿洲初係三品後定為從四品兼太常寺少卿銜後停兼銜)都
轉鹽運使司同知各府知府城門領包衣副護軍
領包衣副驍騎參領包衣佐領(原列正四品查包衣副𠫭領係)
(四品佐領與副𠫭領體制相等乾隆五十一年改正)察哈爾副參領(原列正四品查)
(察哈爾𠫭領係從三品副𠫭領應列從四品以符體制乾隆五十一年改正)察哈爾佐
領(原列正四品乾隆五十一年改正)王貝勒府二等護衛親王府
從四品典儀宣撫使為從四品左右春坊左右庶
子通政使司參議(滿洲初係四品後定為正五品)光禄寺少卿(滿洲)
(漢軍初係四品後定為五品)六科給事中(滿洲初係四品後改為七品復改為四品)
(復改為七品後定正五品)宗人府理事官(初係三品復改為四品後定為正五品)
各部院郎中(滿洲初係三品後改為五品復改為四品復改為三品後定為正五品)
五品
壇尉五品
太廟尉順天奉天二府治中内務府内管領欽天監監正
(滿洲初係四品後改為三品復定為五品)太醫院院使
陵寝副掌關防官
孔廟五品執事官
盛京鳳凰城迎送官各府同知鹽運監掣同知三等
侍衛鑾儀衛治儀正步軍副尉步軍校監守信礟官
南苑門章京
陵寝防禦
陵寝管理燒造磚瓦官分管佐領蓋州平莊二處滿洲掌
印防禦關口守禦防禦黑龍江吉林等處管水手
五品官守備(初正四品復改為五品)千戶為正五品翰林院
侍讀(初係六品後定為從五品侍講同)翰林院侍講司經局洗馬
各道監察御史(滿洲漢軍初係三品後改為七品後改為四品後復改為七品今定)
(為從五品)鴻臚寺少卿内閣侍讀(初係四品今改為從五品)宗人府
副理事官(初係從四品復定從五品)各部院員外郎(滿洲初係四品後改)
(為五品復改為四品後定為從五品)鹽運使司副使鹽課提舉司提
舉各州知州四等侍衛委署前鋒𠫭領委署護軍
𠫭領委署鳥鎗護軍𠫭領守禦所千總王公府三
等護衛王貝勒府從五品典儀駐防防禦宣撫副使安撫使
副千戸為從五品左右春坊左右中允國子監司
業各部院主事(滿洲初係四品後改為六品復改為五品後定為正六品)宗人
府經歴(初係四品後改為五品後定為正六品)都察院經歴都察院
都事大理寺左右寺丞(滿洲漢軍初係四品後改為六品後改為五品今定)
(為正六品)内務府副内管領内務府司俎官武備院掌
蓋武備院庫掌奉宸苑六品苑丞奉宸苑六品庫
掌太常寺寺丞六品
壇尉欽天監監副(滿洲初係三品後改為四品今定為正六品)欽天監春夏中
秋冬官正太醫院院判王府管領
孔廟六品執事官京府通判京縣知縣兵馬司指揮
神樂署署正六品朝鮮通事
盛京管官屯六品官
盛京管千丁六品官
盛京管理琉璃窑官各府通判藍翎侍衛鑾儀衛整
儀尉吉林黑龍江六品管水手官親軍校前鋒校
護軍校鳥鎗護軍校驍騎校監造火藥官
陵寝祭祀供應官太僕寺馬厰駝厰翼長門千總營千總
長官百戶為正六品左右春坊左右贊善翰林院
修撰光禄寺署正(初係四品改為六品復改為五品後定為從六品)欽天
監滿洲五官正王府典膳王府馬羣牧長布政使
司經歴理問鹽運司運判各州同知王貝勒子府從六
品典儀委署步軍校内務府六品翎長衛千總安
撫副使為從六品翰林院編修通政使司知事(初係)
(四品後定為正七品)通政使司經歴大理寺左右評事(滿洲漢軍)
(初係四品改為七品復改為五品後定為正七品)内閣典籍(滿洲漢軍初係正五品後)
(改為從八品今定正七品)
皇史宬尉太常寺博士太常寺典簿七品
堂子尉國子監監丞太僕寺滿主簿各部寺内務府司庫
武備院司弓武備院司幄上駟院厩長上駟院牧
長奉宸苑七品苑丞奉宸苑七品苑副奉宸苑七
品庫掌孔顔曾孟四氏儒學教授
孔廟七品執事官
孔廟司樂
孔廟管勾
孔廟典籍京府儒學滿漢教授京府儒學滿訓導兵
馬司副指揮京縣縣丞各部院衙門七品筆帖式
七品朝鮮通事
盛京管理驛站官
盛京管千丁七品官按察使司經歴各縣知縣各府
儒學教授城門吏弓匠固山達
盛京遊牧正尉太僕寺馬厰駝厰固山達七品廕監生
把總副長官為正七品翰林院檢討内閣撰文辦
事中書舍人中書科中書舍人(滿洲初係四品後定為從七品)國
子監助教國子監博士詹事府主簿光禄寺典簿
光禄寺各署署丞(初係六品康熙九年定為從七品)鑾儀衛經歴
順天府經歴奉天府經歴京府儒學漢訓導太常
寺各祠祭署奉祀欽天監五官靈臺郎王府司庫
布政使司都事鹽運司經歴各州州判衛經歴
盛京遊牧副尉貝子公府從七品典儀為從七品翰
林院五經博士國子監學正國子監學錄欽天監
主簿各部院衙門八品筆帖式入品朝鮮通事太
常寺協律郎太醫院御醫八品
堂子尉内務府司匠武備院司矢武備院司匠奉宸院八
品苑丞奉宸苑入品苑副
孔廟八品執事官布政使司庫大使按察使司知事
各府經歴同知經歴各縣縣丞各州儒學學正各
縣儒學教諭鹽課司大使鹽運司批驗所大使各
部院司務(初係從九品後定為正八品)
盛京養息左右翼長八品廕監生外委千總為正八
品翰林院典簿國子監典簿鴻臚寺主簿欽天監
五官挈壺正太常寺各祠祭署祀丞神樂署署丞
太醫院八品吏目王府司匠王府牛羣牧長王府
羊羣牧長布政使司照磨鹽運司知事各府州縣
儒學訓導委署親軍校委署前鋒校委署護軍校
委署驍騎校副護軍校公府從八品典儀為從八
品禮部太常寺
盛京讀祝官(初係五品今定為正九品)内務府太常寺
盛京贊禮郎(滿洲初係四品改為九品後改為六品復改為五品後定為正九品)各部
院九品筆帖式寳泉寳源局大使會同館大使欽
天監五官監候欽天監五官司書
孔廟九品執事官按察使司照磨各府知事茶馬司
大使各縣主簿各營藍翎長外委把總為正九品
翰林院待詔國子監典籍四驛館正教序班太常
寺司樂鴻臚寺鳴贊鴻臚寺序班工部内務府製
造庫司匠(初係七品後定為從九品)欽天監博士欽天監五官
司晨刑部司獄京府照磨京府司獄太醫院九品
吏目府宣課司大使布政司倉大使按察司司獄
道庫大使各府照磨同知照磨各州吏目府税課
司大使各府司獄通判司獄廵檢司廵檢太僕寺
委署固山達額外外委為從九品翰林院孔目内
務府庫掌内務府署庫掌内務府監造奉宸苑未
入流苑丞奉宸苑未入流苑副禮部鑄印局大使
兵馬司吏目崇文門副使各府檢校各縣典史府
庫大使鹽茶大使驛丞批驗所大使鹽運司庫大
使州縣税課司大使牐官逓運所大使河泊所所
官道倉大使州庫大使州倉大使縣倉大使營倉
大使長官司吏目為未入流
(臣)等謹按
國初所定官品滿洲漢軍漢人每有𠫭差如大學士
滿洲初定一品漢人二品各部院尚書初定滿洲
一品漢人二品侍郎初定滿洲二品漢人三品内
閣學士初定滿洲漢軍二品漢人三品等類後皆
更定滿漢畫一備見班秩維均
規模宏遠他如前卑而今崇前大而今小者亦皆斟酌
得宜俾其長知所統率其屬知所遵循上下相維
朝制益昭整肅焉
皇朝通志卷七十一
