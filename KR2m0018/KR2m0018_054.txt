欽定四庫全書
皇朝通志卷五十四
諡略(七)
追諡明帝
(臣)等謹按前代未有於勝國之君加以美諡者我
朝
世祖章皇帝順治元年即諡崇禎帝為莊烈愍皇帝
皇上復念前明建文帝遭永樂簒逆革除年號終明之
世未有諡典特為追諡以垂史册誠遠邁前古之
鉅典也謹備著於篇
順治元年五月諡前明崇禎帝為莊烈愍皇帝
乾隆元年七月追諡前明建文帝為恭閔惠皇帝
乾隆元年六月奉
諭旨易名以諡古之制也自周公定為諡法後世帝王
未有無諡者明建文為太祖之嫡孫纘承大統在位
四年固儼然天下共主矣及成祖既立有其天下并
去其年號而史官所書則仍稱為建文元年二年三
年四年此國之所賴有信史也然不係之以謚而稱
曰建文皇帝此俗稱非史體也傳之後世殊為闕典
考之太祖有元之天下而諡元主為順帝我
世祖章皇帝代明之天下而諡明主為愍皇帝雖更姓改
物之君尚且追諡而無所嫌忌况當其世者乎弘治
以來楊循吉諸人屢以為請迄寢不行皆以後世子
孫席有成祖之業故不敢變亂舊章而不慮其貽譏
來世也我國家諡崇禎而不諡建文者以明史未竣
非當時所急今史書既成若不及此追諡良為遺憾
著大學士九卿會議確擬具奏候朕親加裁定七月
大學士九卿遵
旨謹擬二條恭候
欽定奉
諭旨著用恭閔惠皇帝諡
追諡明代忠節(一)
(臣)等謹按自成周以來易名之條祗為飾終常制
而勝國遺忠並膺茂典者實曠古所未有伏惟
世祖章皇帝如天之仁軫念明末甲申殉難之臣范景文
等並
錫諡有差乾隆四年
皇上允廷臣所請復諡明臣趙譔大義嘉名後先昭揭
四十年十一月特奉
恩綸旌諡明季盡節諸臣不惟甲申以前遭際時艱為
國效忠皆從甄錄即當我
朝天戈迅掃而抗拒殞身者亦令一例褒揚四十一
年正月
皇上復念建文革除之際藎臣烈士殉節捐生俾一體
議諡以發幽光而昭公道此誠
聖主大公至正之盛心也謹以次編輯如左
順治十年六月追諡明季殉節者十六人
大學士范景文諡文忠戶部尚書倪元璐諡文貞
都察院左都御史李邦華諡忠肅左副都御史施
邦耀諡恭愍太常寺少卿吳麟徵諡貞肅左春坊
左庶子周鳳翔諡文介左中允劉理順諡文烈馬
世竒諡文肅檢討汪偉諡文毅戶科都給事中吳
甘來諡莊介御史王章諡節愍陳良謨諡恭潔兵
部車駕司主事成德諡介愍兵部主事金鉉諡忠
潔駙馬都尉鞏永固諡忠烈司禮監秉筆太監王
承恩諡忠節
續諡四人
刑部侍郎孟兆祥諡忠端大理寺卿凌義渠謚忠
介御史陳純德諡忠潔吏部文選司員外郎許直
諡忠愍
又續諡五人
太僕寺寺丞申佳允諡端愍進士孟章明諡忠僖
新樂侯劉文炳諡忠恪宣城伯衛時青諡忠穆惠
安伯張慶臻諡忠毅
乾隆四年追諡一人
御史趙譔諡忠愍
乾隆四十年十一月奉
諭旨崇奬忠貞所以風勵臣節然自昔累朝嬗代於勝
國死事之臣罕有錄予易名者惟我
世祖章皇帝定鼎之初於崇禎末殉難之大學士范景文
等
特恩錫諡仰見
聖度如天軫恤遺忠實為亘古曠典第當時僅徵據傳聞
未暇遍為搜訪故得邀表章者止有此數迨久而遺
事漸彰復經論定今明史所載可按而知也至若史
可法之支撐殘局力矢孤忠終蹈一死以殉又如劉
宗周黃道周等之立朝蹇諤抵觸僉壬及遭際時艱
臨危授命均足稱一代完人為褒揚所當及其他或
死守城池或身殞行陣與夫俘擒駢僇視死如歸者
爾時王旅徂征自不得不申法令以明順逆而事後
平情而論若而人者皆無媿於疾風勁草即自盡以
全名節其心亦並可矜憐雖福王不過倉猝偏安唐
桂二王并且流離竄迹已不復成其為國而諸人茹
苦相從捨生取義各能忠於所事亦豈可令其湮没
不彰允宜稽攷史書一體旌諡其或諸生韋布及不
知姓名之流並能慷慨輕生者議諡固難於槩及亦
當令爼豆其鄉以昭軫慰嘗恭讀我
太祖實錄載薩爾滸之戰明楊鎬等集兵二十萬四路分
出侵我興京我
太祖
太宗及貝勒大臣等統勁旅數千殱戮明兵過半一時良
將如劉綎杜松等皆沒於陣近曾親製書事一篇用
揚
祖烈而示傳信惟時
王業肇基其抗我顔行者原當多為獮薙然迹其冒鏑攖
鋒竭忠效命未嘗不為嘉憫又若明社將移孫承宗
盧象昇等之抵拒王師身膏原野而周遇吉蔡懋德
孫傳庭等以闖獻蹂躪禦賊亡身凛凛猶有生氣總
由明政不綱自萬歷以至崇禎權姦接踵閹豎横行
遂至黑白混淆忠良泯滅每為之搤掔不平福王時
雖間有追諡之人而去取未公亦無足為重朕惟以
大公至正為衡凡明季盡節諸臣既能為國抒忠優
奬實同一視至錢謙益之自詡清流靦顔降附及金
堡屈大均輩之倖生畏死詭託緇流均屬喪心無恥
若輩果能死節則今日亦當在予旌之列乃既不能
捨命而猶假語言文字以圖自飾其偷生是必當明
斥其進退無據之非以隠殛其冥漠不靈之魄一褒
一貶衮鉞昭然使天下萬世共知朕準情理而公好
惡以是植綱常即以是示彰闡凡諸臣事蹟之具於
明史及通鑑輯覽者宜各徵考姓名仍其故官予以
諡號一準
世祖時例行其令大學士九卿京堂翰詹科道集議以聞
尋大學士等遵
旨議上分别專諡通諡諸臣如左
專謚二十六人
左軍都督府左都督簽書府事總兵官劉綎諡忠
壯援勦總兵官曹文昭諡忠果總督各路援兵兵
部尚書盧象昇諡忠肅中極殿大學士兼兵部尚
書孫承宗諡忠定南京參贊機務兵部尚書吕維
祺諡忠敬文淵閣大學士兼戶部尚書賀逢聖諡
忠慤督師總制應安鳳陽江西湖廣河南四川貴
州軍務仍總督陜西三邊兵部尚書右副都御史
孫傳庭諡忠靖山海關北部總兵官尤世威諡忠
剛廵撫山西右副都御史蔡懋德諡忠恪鎮守山
西等處總兵官後軍都督府左都督周遇吉諡忠
武督師太傅建極殿大學士兵部尚書史可法諡
忠正左柱國鎮守滁和等處總兵官靖國公黃得
功諡忠桓都察院左都御史劉宗周諡忠介吏部
尚書徐石麟諡忠懿太子少師文淵閣大學士吏
部尚書高宏圖諡忠直東閣大學士禮部尚書姜
曰廣諡忠確巡撫應天等處右簽都御史祁彪佳
諡忠惠督師經理河北兵部右侍郎兼右簽都御
史充通問使左懋第諡忠貞總督江楚應皖等處
軍務兵部右侍郎兼左副都御史袁繼咸謚忠毅
督師少傅武英殿大學士兼吏兵二部尚書黃道
周諡忠端兵部右侍郎兼翰林院侍讀學士陳子
龍諡忠裕督師少傅武英殿大學士兵部尚書張
國維諡忠敏東閣大學士兼吏部尚書張肯堂諡
忠穆督師武英殿大學士兵部尚書定興侯何騰
蛟諡忠誠武英殿大學士兼吏兵二部尚書桂林
留守臨桂伯瞿式耜諡忠宣東閣大學士兼兵部
尚書節制閩廣江楚軍務陳子壯諡忠簡
通諡忠烈一百十三人
遼東總兵官張承蔭薊遼總兵官杜松游擊龔念
遂李希泌遼東總兵官都督簽事馬林游擊喬一
琦瀋陽總兵官都督簽事賀世賢援遼總兵官楊
宗業(一作仲業)西平副總兵羅一貫山海關總兵官左
都督掛平遼將軍印趙率教薊鎮總兵官孫祖夀
兵部右侍郎協理京營戎政劉之綸鎮守東江總
兵官都督簽事黃龍戶部主事王一桂江西道御
史巡視山海居庸二關王肇坤兖州府知府喬若
雯山西按察使李禎寧巡按山東御史宋學洙寧
遠團練總兵官署都督同知金國鳳山永東協總
兵官左都督曹變蛟河間府知府顔孕紹吏科給
事中范淑泰膝縣知縣吳良能(以上封疆殉節諸臣二十三人)監
軍湖廣道御史金毓峒保定府同知邵宗元大寧
都司後指揮同知劉宗嗣(以上甲申殉節諸臣三人)兵部右侍
郎沈猶龍金山衛指揮使功加參將侯承祖(一作玉音)
(一作懷玉)援𠞰團練總兵官右軍都督府左都督劉肇
基英德主簿閻應元(以上福王殉節諸臣四人)巡撫山東右簽
都御史邱祖德徽州府推官温璜都督蔣若來巡
按上游四府仍兼巡關監軍御史鄭為虹總兵官
周之藩東閣大學士兼禮部尚書傅冠吏兵二部
尚書兼右副都御史總理軍務郭維經兵部左侍
郎詹兆恒(以上唐王殉節諸臣八人)禮部尚書兼右都御史吳
鍾巒東閣大學士兼兵部尚書張煌言(以上魯王殉節諸臣)
(二人)吏部尚書李若星總督各路兵馬兵部右侍郎
兼翰林院侍讀學士張同敞總督江西兵部尚書
兼右副都御史楊重熙兵科給事中陳邦彦貴州
布政使張耀(一作燿)巡按雲南御史羅國瓛(以上桂王殉節)
(諸臣六人)鎮守寧夏總兵官賀虎臣分巡河西道簽事
郭應響整飭固原兵備道參政兼副使陸夢龍孤
山副總兵加署都督簽事艾萬年陜州知州史記
言真陽知縣王信鎮守延綏總兵官左都督俞沖
霄昌平總兵官署都督簽事湯九州辰沅副總兵
鄧祖禹鎮守四川總兵官左都督侯良柱安慶副
總兵潘可大房縣知縣郝景春永寧知縣武大烈
巴縣知縣王錫鎮守川北副總兵張令大梁道兵
備簽事李乘雲保定提督三關總兵官劉光祚南
陽府知府顔曰愉太康知縣魏(一作衛)令望舞陽知
縣潘宏(一作宏道)鄢縣知縣劉振之翰林院檢討馬剛
中瀘州知州蘇瓊鎮守南陽總兵官猛如虎保定
河北山東總督中軍總兵官姜名武睢陳道兵備
副使關永傑總督陜西三邊軍務兵部右侍郎右
副都御史汪喬年總督保定河北山東軍務兵部
右侍郎右副都御史楊文岳三邊總督中軍副總
兵黨威郟縣知縣李貞佐(一作李貞)防守汝寧總兵官
虎大威分巡汝南道簽事王世琮總兵官左都督
孫應元宜城知縣陳美新安知縣陳顯元撫治商
雒道副使黃世清整飭榆林中路按察司副使(一作)
(布政使)都任署領榆林鎮原任延綏總兵官都督簽
事李昌齡山海關南部總兵官王世欽延綏撫標
參將劉廷傑延綏鎮中協副總兵官惠顯寧夏總
兵官侯世禄巡撫大同右副都御史焦源溥甘肅
西協副總兵官郭天吉甘肅總兵官馬爌鍾祥知
縣蕭漢分守河西道參議段復興工部尚書南居
益巡撫湖南御史劉熙祚長沙府推官蔡道憲監
軍分守上湖南道副使陳璸湖廣糧儲道參政許
文岐分守武漢黃三府參將加副總兵崔文榮分
守上荆南道兵備參政周鳳岐棗陽知縣郭裕陜
西監軍道簽事李新沔陽州同知馬飈巡撫甘肅
贊理軍務右副都御史林日瑞巡撫四川提督軍
務右簽都御史陳士竒巡撫四川御史劉之勃(一作)
(渤)兵部右侍郎李含乙重慶府知府王行儉華陽
知縣沈雲祚資陽知縣賀應選山西撫標中軍副
總兵應時盛河内知縣丁泰運(以上寇難殉節諸臣六十六人)
通諡忠節一百八人
遼東經略兵部侍郎袁應泰大凌河副總兵左都
督何可綱山東布政使張秉文巡撫遼東右簽都
御史邱民仰遼東總兵官左軍都督府都督同知
王廷臣順德府知府吉孔嘉兖州府知府鄧蕃錫
巡撫河南右簽都御史高名衡工部右侍郎宋玫
南京戶科給事中張焜芳(以上封疆殉節諸臣十人)新城侯王
國興彭武伯楊崇猷總理河南湖廣山西陜西四
川江北軍務兵部侍郎兼右簽都御史王家禎總
督畿南軍務兵部侍郎兼右副都御史徐標神樞
營副總兵都督簽事賀讚工部員外郎王鍾彦錦
衣衛鎮撫司簽書指揮同知李若璉吏部尚書李
遇知按察司副使顧國瑨工部尚書何應瑞(以上甲申)
(殉節諸臣十人)兵部左侍郎張伯鯨揚州府知府任民育
兵部職方司員外郎陞任遵義知府何剛水師總
兵官中軍都督府都督同知翁之琪通政使司左
通政侯峒曾進士黃淳耀中書舍人李待問參謀
兵部主事(一作司務)陳用極詹事府少詹事徐汧翰林
院撿討兼兵科給事中楊廷樞吏部考功司主事
夏允彛中書舍人盧象觀行人司行人陸培錢塘
知縣顧咸建臨安知縣唐自綵刑部尚書高倬巡
撫安盧池太四府右簽都御史張亮(以上福王殉節諸臣十七)
(人)巡撫徽寧池太等處兵部右侍郎右簽都御史
金聲監紀推官吳應箕都御史王瑞柟簽都御史
陸清源兵部職方司主事監軍道王之栻禮部尚
書曹學佺文淵閣大學士兼吏部尚書曾櫻東閣
大學士兼兵部尚書楊廷麟總督江西湖廣諸軍
兵部尚書萬元吉巡撫南贛兵部右侍郎兼右簽
都御史楊文薦提督江西義軍右簽都御史陳泰
來(以上唐王殉節諸臣十一人)東閣大學士兼兵部尚書熊汝
霖東閣大學士禮部尚書朱繼祚東閣大學士兼
禮部尚書錢肅樂大學士兼兵部尚書沈宸荃兵
部尚書李向中督師兵部尚書余煌兵部左侍郎
兼翰林院侍讀學士陳函煇兵部右侍郎林汝翥
兵部右侍郎總督水師沈廷揚大理寺少卿兼江
西道御史陳潛夫兵科給事中董志寧(以上魯王殉節諸臣)
(十一人)總督川湖雲貴河陜兵部尚書李乾德兵部
右侍郎兼東閣大學士吳炳兵部尚書傅作霖巡
撫川南右簽都御史范文光巡撫川北右簽都御
史詹天顔管理義勇營總兵官曹大鎬兵部侍郎
兼右簽都御史督師關中余應桂巡撫貴州右簽
都御史米夀圖監軍御史周震巡撫高雷廉瓊四
府右簽都御史張孝起巡撫四川右副都御史馬
乾巡撫四川右簽都御史耿廷籙東閣大學士兵
部尚書楊畏知文淵閣大學士吏部尚書嚴起恒
兵部尚書楊鼎和東閣大學士吳貞毓黔國公沐
天波總督洪淯鰲文淵閣大學士吏兵二部尚書
郭之竒巡撫柳慶右簽都御史龍之虬(一作之明以上桂)
(王殉節諸臣二十人)福建道御史馬如蛟潁州知州尹夢鰲
和州知州黎宏業戶科給事中吳宇英榖城知縣
阮之鈿巡撫河南右簽都御史張克儉汝南監軍
右參議艾毓初工部尚書周士樸通政使李夢辰
鄭州知州魯世任巡撫宣府右簽都御史張維世
巡撫陜西贊理軍務右簽都御史馮師孔太常寺
卿麻僖巡撫宣府右簽都御史焦源清巡撫河南
右副都御史常道立巡按山東御史王道純山西
左參政田時震巡撫江西右副都御史張鳳翮南
京吏部尚書南企仲遼陽監軍道簽事王徵順天
府尹宋師襄太常寺卿伊伸管理錢法兼川西道
副使張繼孟分巡河北道右參政祝萬齡巡撫大
同贊理軍務右簽都御史衛景瑗巡撫宣府贊理
軍務右簽都御史朱之馮巡撫四川右簽都御史
龍文光真定府同知張瑶錦衣衛世襲指揮同知
馬獻圖(以上寇難殉節諸臣二十九人)
通諡忠愍五百七十二人
廣寧副總兵頗廷相遼東副總兵于化龍參將高
貞從遊擊于守志守備何懋官參將蒲世芳游擊
梁汝貴廣平副總兵鄒儲賢廣平參將張旆總兵
官趙夢麟保定總兵官王宣瀋陽總兵官尤世功
宣撫使都司簽書秦邦屏鎮武總兵官都指揮使
劉渠閭陽總兵官祁東忠副將劉徵參將黑雲鶴
遼東副總兵官麻承宗援𠞰總兵官童仲揆陳策
副總兵戚金參將吳文傑游擊周敦吉都司袁見
龍鄧起龍守備雷安民雲南都司張名世永平同
知陳輔堯援遼總兵官梁仲善李秉誠姜弼副總
兵朱萬良四川都司簽書張神武(本姓陳)前鋒副將
魯之申參將李承先援遼副總兵駐劄三屯營張
拱微山海北路援遼副總兵官惟賢游擊張竒化
遵化參將李檟(一作樌)遵化(一作大同)參將周鎮京營副
總兵申甫良鄉知縣黨還醇灤州府知府楊燫漢
兒莊副總兵葉應武山西右布政使管永平兵備
鄭國昌永平知府張鳳竒揚武營中軍參將吕鳴
雲副將張吉甫滿庫王之敬游擊李維鸞保安守
備徐國泰鎮守東江總兵官都督簽事沈世魁協
鎮東江總兵官左都督金日觀副總兵楚繼功薊
遼總督中軍副總兵魯宗文深州知州孫士美倒
馬關參將周甘雨宣府參將張巖山東督糧道參
議鄧謙副總兵楊振宣府總兵官楊國柱遼東監
紀同知袁國棟薊州兵備道張名世前鋒左營(一作)
(松山)副總兵朱文德大同副總兵焦埏整飭河間兵
備道簽事趙珽河間知縣陳三接永清知縣高維
岱守備牛文科吏部文選司郎中李其紀臨清參
將柳毓融臨清𣙜關戶部郎中陳興言天津參將
賀秉鉞襄州副總兵丁文明濟寧兵備道參議王
維新山東協理海防道簽事樊吉人臨淄知縣文
昌時總兵官張登科和應薦遼東前屯衛總兵官
李輔明撫標守備張爾墊大同參將吳希稷禮科
都給事中沈迅前屯衛副總兵楊倫(以上封疆殉節諸臣八十)
(四人)左都督劉岱劉文燿戶部郎中徐有聲錦衣衛
都指揮簽事魏師貞神機營參將高鍟戶部郎中
周之茂保定府知府何復平凉通判張維綱保定
中軍守備楊(一作梁)儒秀工科給事中尹洗保定守
備張大同分巡大名兵備道副使(一作知府)朱廷煥進
士張羅俊昌平總兵官李守鑅萊州府推官張力
(以上甲申殉節諸臣十五人)副總兵乙邦才馬應魁張子固樓
挺汪(一作江)應龍李豫(一作遇)參將陶國祚許謹馮國
用陳光玉李隆徐純仁遊擊李大忠孫開忠都司
姚懷龍(一作隆)解學曾揚州府同知曲從直江都知
縣周志畏狼山副總兵王佐才(一作伯才一作邦才)遊擊孫
志尹江隂典史陳明遇(一作選)文華殿中書舍人戚
勲禮部儀制司主事黃端伯都司董四民(以上福王殉節)
(諸臣二十四人)東閣大學士兼兵部尚書朱大典衢州總
兵官中軍都督府左都督永豐伯張鵬翼兵科給
事中熊緯協守仙霞關兵科給事中黃大鵬吏部
稽勲司員外郎葉翼雲都督同知傅啟耀江西右布政
使夏萬亨江西按察司副使管建昌府事王棫分
巡建昌兵備道副使王養正建昌推官劉允浩南
昌推官史夏隆建昌通判(一作臨江推官)胡縝贛州推官
署知府事吳國球監紀通判郭寧登贛州府同知
(一作通判)王明汲署贛州通判事淦若鼎贛縣知縣林
逢(一作全)春贛州副總兵進階飛虎將軍馬觀鵬贛
州參將陳烈長寧營參將朱永盛中書舍人袁從
鶚兵部職方司員外郎(一作主事)黎遂球兵部主事於
(一作于)斯昌戶部主事林竒(一作珽)兵部(一作刑部)主事王
其宖兵部職方司主事周瑚翰林院編修兼兵科
給事中萬發祥工部(一作兵部)主事柳昂霄兵部主事
錢謙亨曾嗣宗中書舍人劉孟鍧(一作鞠)劉應試(一作)
(駟)吏部文選司主事曾亨應中書舍人賴雍蔡紹
謹廣信通判毛玉潔兵部主事蔡(一作趙)士超(以上唐王)
(殉節諸臣三十七人)武英殿大學士兼兵部尚書劉中藻吏
部文選司員外郎(一作左簽都御史)林垐建寧守將鄖國
公王祈分守福興泉三府福建布政司參政湯芬
貴州道御史楊文瓚兵部職方司主事屠獻宸兵
部尚書兼右副都御史王翊吏部左侍郎朱永佑
安洋將軍劉世勲左都督張名揚錦衣衛指揮王
朝相(以上魯王殉節諸臣十一人)監軍御史麥而炫戶部郎中
(一作主事)朱實蓮太僕寺少卿霍子衡兵部職方司主
事韓如璜(一作如琰)清遠衛指揮白常燦湖南道副使
鄭象明總督廣西軍務宣國公焦璉掛鎮西將軍
印左軍都督府右都督朱旻如全州守備孟泰吏
部考功司主事侯偉時虎賁將軍廣寧伯王興沅
江土知府那嵩雲南參將徐日舜總兵官管黎平
參將事蕭曠兵科都給事中劉堯珍兵科給事中
吳霖御史張載述刑科給事中張鐫中軍都督府
左都督鄭允元大理寺丞林(一作楊)鐘太僕寺少卿
趙賡禹翰林院檢討蔣乾昌李元開吏科給事中
徐極(一作吉)江西道御史周允吉廣西道御史朱議
㞙福建道御史胡士瑞(一作端)兵部郎中(一作主事)朱東
旦工部郎中(一作員外)蔡縯主事(一作内閣中書)易士佳員外
郎(一作内閣中書)任斗墟兵科給事中(一作主事)林青陽山東
道御史李如月晉寧知州冷陽春分巡上川南道
簽事胡恒戶部郎中譚先哲巡按貴州御史朱奉
&KR0008;戶部浙江司主事鄭延爵興寧知縣吳子騏永
寧知州曾異撰天全碉門六番招討使楊之明大
理衛指揮陳楨吏部左侍郎王錫衮楚雄衛指揮
加陞遊擊王承憲大理衛守備陳誨瀾滄衛指揮
李君植思恩府知府董邦昌崑山知縣楊永言臨
安通判劉之蘭(以上桂王殉節諸臣四十九人)府谷遊擊李顯宗
分巡河西道兵備副使張允登都司王世虎守備
姚進忠指揮郭伏羌同知李增寧夏副總兵吳(一作)
(史)開先協鎮直隸通津等處副總兵魏都梁寧武
守備猛忠遼州知州李呈章真定遊擊童維坤内
邱知縣王世泰遊擊越效忠兵部車駕司主事李
中正平順知縣徐明揚隆德知縣費彦方寧夏後
衛指揮韓嘉(一作加)爵固原總兵官殷體信武安守
備曹鳴鶚遊擊賀竒勲都指揮使石崇德湖廣總
兵官右都督楊正芳鎮筸鎮將張上達(一作選)甘泉
知縣蒲來舉順慶府知府楊呈秀興山知縣劉定
國保康知縣方國儒崇信知縣龐瑜鳳縣主簿吉
永祚通江守備郭震辰指揮田實通江指揮王永
年中都留守朱國相鳳陽指揮袁瑞徵吕承蔭郭
希聖張鵬翼周時望李郁岳光祚陳永齡(一作程永寧)
霍邱教諭倪可大雲南參政張鶴騰太湖知縣金
應元潛山知縣趙士彦霍山教諭龔元祥巢縣知
縣嚴覺江西右參政盧謙保德州副總兵柳國鎮
新蔡知縣王信盧氏知縣白楹宏農衛世襲指揮
李君賜楊道泰阮我疆遊擊平安都司陳保山陜
西都指揮使李應春(一作龍)都司田應龍朱陽關守
將徐來臣羅田知縣楊志仁羅田守將郭金城龍
江都司王寅泗州守備(一作都司指揮)陳正亨盱眙知縣
蔣佳徵潛山天堂寨巡檢吳暢春蘇州衛指揮同
知包文達鎮江永生洲副將程龍百戶署永生洲
守備薛自昌守備莫是驊詹世龍劉河所守備(一作)
(百戶)王(一作黃)宏猷應撫新標營守備詹兆鵬吳淞陸
營守備朱士允蘇州衛百戶(一作千戶)功升欽依守備
陳于王參將范志標寧羌衛指揮徐大行應城知
縣張紹登戶部(一作兵部)左侍郎王瑊廣濟典史魏時
光真定通判吕之蔭昭化知縣(一作主簿)劉喬&KR0008;(一作杶)
真定副總兵督理團練事王震仲湖廣副總兵楊
世恩防守房縣遊擊(一作守備)楊道選信陽防守團練
守備劉煋(一作星)降將張一川(即掃地王)張(一作王)載福經
理河南山東副總兵戴國柱偃師知縣徐日泰密
縣知縣朱敏汀仁夀知縣劉三策撫標參將張寶
山開封府同知盛以恒宿遷副總兵(一作參將)古道行
山西陽和兵備道副使洪允衡新鄭知縣劉孔暉
鎮平知縣鍾其碩宏農衛世襲指揮許佳允防守
葉縣副總兵劉國能洧川知縣柴薦禋寶豐知縣
朱由棫泌陽知縣王士昌鄢陵典史杜邦舉南陽
參將劉士杰遊擊郭開守備猛先捷英山知縣高
在崙襄陽推官鄺曰廣襄陽遊擊黎民安隨州知
州徐世淳信陽知州高孝誌興山都司徐日耀分
巡下川南道副使黃諫卿瀘州衛指揮使王萬春
涇州知州婁琇潛山知縣李孕嘉(一作朱應嘉)太湖參
將邱壯猷太湖知縣李盛英太湖守備徐際相太
湖遊擊孔廷訓廬州通判趙興基廬州衛指揮同
知趙之璞亳州知州何燮盱眙主簿胡淵雲南參
政程楷保督標下監軍道簽事任棟河南監軍兵
部職方司員外郎余爵保定督標副總兵甄竒傑
副總兵賈悌馮名聖歸德衛守備蔡浩指揮張國
正歸德衛指揮熊應吕梅振英張鴻光汝寧遊擊
朱崇(一作榮)祖督標副總兵張輿歸德通判徐一源
攝監紀同知事汝州吏目顧王家開封遊擊李春
桂(一作貴)督標副總兵孫枝秀督標參將黑尚仁南
陽府知府邱懋素遂平知縣劉英上蔡知縣許永
禧内黃知縣周卜歴陳州知州侯君擢懷仁知縣
楊士英戶部主事崔泌之平定知州梁可棟襄城守
將副總兵李萬慶(即射塔天)副總兵馬名廉張國欽張
一貫(一作一貴)總督監紀西安府同知孫兆禄富平知
縣馮正吉東昌通判(一作濟寧州同知)黃一鵾(一作一鯤)刑部
主事靳聖居禮部祠祭司主事南居業福建道兵
備副使樊維城承天府同知盧學古麻陽知縣夏
統春巡撫河南都察院右簽都御史王漢河南守
備李日舒密雲副總兵(一作參將)陳治邦遊擊連光耀
開封府同知劉躍龍七省督師監軍商雒道副使
喬遷高山海關副總兵楊明定邊副總兵張發山
海關總兵官侯拱極寧夏總兵官尤世禄宣府柳
溝總兵官王世國天津防海總兵官王學書靖邊
副總兵尤翟文副總兵李登龍常懷孤山副總兵
王永祚安邊參將馬明(一作嗚)節西安參將李應考
榆林左營遊擊陳二典右營遊擊劉芳馨(一作聲)尤
養鯤(一作龍養坤)火器營都司郭遇吉(一作春)遊擊孫貴
晏維新文侯國潘國臣傅德李國竒守備李宗叙
(一作全家叙)白慎衡楊以偉賀大雷尤勉竒兵營遊擊
楊正韡撫邊守備惠漸指揮李文燦李文焜彰德
參將王榮山海關鐵騎營左參將尤岱靖邊指揮
馬應舉世襲指揮使黃廷政綏德衛管屯指揮鍾
茂先西安參將李淮甘州副總兵(一作洪水營遊擊)張攀
臨潼副總兵歐陽衮固原副總兵劉國棟洪廣營
遊擊楊威遊擊趙宗禮指揮趙宗祝李棲鵾姚天
寵張洪勲王嘉官撫標遊擊萬峘都司姜宏基太
湖知縣段自宏陜西督標副總兵劉光先隰州知
州周培忠延安副總兵解文英潼關衛指揮使張
爾猷參將趙希魁寧夏守備薛國蕙指揮彭凌雲
慶陽城守都司周嘉彦延津知縣牛養傑兵部職
方司主事楊暄泰安知縣朱呈瓘仁懷知縣雍締
巡撫湖廣右簽都御史宋一鶴嘉魚知縣王良鑑蘄
州衛指揮岳璧道州守備加鄖陽都司沈至緒雲
夢知縣諶吉臣蒲城知縣朱一純白水知縣朱迴
滼臨湘知縣林不息安陸知縣濮有容(一作宏)城固
知縣司五教楚府左長史徐學顔寶慶府知府李
振珽衡州府知府張任黃岡衛指揮郭以重湖廣
大圍山守備王元封湖廣都司徐至美巡撫中軍
哈維新都司姚世儒蒲圻知縣曾栻衡州府教授
蔣道亨黃陂主簿(一作典史)薛聞禮巴陵教諭歐陽顯
宇江陵知縣袁向科榆林都司吳繼武西寧副總
兵魯映昌平陽推官張僎建昌道督理糧餉分巡
行都司簽事盧懋鼎山西左布政使趙建極分巡
冀寧道簽事畢拱辰戶部郎中單崇太原府知府
孫康周忻州知州楊家龍汾陽知縣劉必達太原
府同知李之青(一作清)掌理靈邱王府事朱慎鏤整
飭寧武道監軍副使王孕懋寧武遊擊馬振麟寧
武關遊擊高日晄副總兵官曹文耀御史衛楨固
分守下川南道右參議張(一作陳)孔教建昌道兵備
簽事劉士斗鎮守四川總兵官都督簽事劉佳蔭
威茂兵備道簽事羅銘鼎大理寺寺正王秉乾崇
慶知州王勵精川北副將加總兵銜張奏凱指揮
顧景叙南衛指揮同知加陞遊擊曾印昌四川參
將徐明蛟建昌行都司指揮使丁運選建昌衛同
知李甲雲南按察使莊祖誥戶部觀政進士王起
峩興文知縣艾吾鼎太寧知縣高日臨蘆山知縣
金鼎祚榮縣知縣秦民湯蒲江(一作蒲田)知縣朱藴羅
松陽知縣孫鵬舉中江教諭署劍州事單之賓長
沙知縣高明興都留守沈夀崇固始朱臯鎮巡撿
郝瑞日河間府同知張光斗指揮同知高應詔宣
府參將熊維藩固原參將高從龍漢中守備范于
殷署許州知州事同知韓澹仁夀知縣唐鳳翥贊
皇知縣宋德成通許縣丞田汝現蔡旗堡守備馬
良御環縣守備楊承芳澠池知縣范道行四川鹽
井大使賴華祖成都府同知沈受蒲南康通判吳
賜玉商州同知署知州事周文煒利民參將時暌
廣西掌印都司康四維整飭威茂道簽事葵肱明
天津副總兵陳值副總兵李科雲南兵備副使竇
可進諭德劉其德瓊州通判蹇遇泰通判王懋烈
山西布政司理問陳一韓守備周永康湖東守備
黃克嘉漳南守備吳竒勲肇慶守備鄒維勲奉化
訓導夏魁暘(一作楊)遊擊張榜龔萬禄守備冐紹宗
指揮謝某(志佚其名)巡撫山東右副都御史徐從治萊
州府知府朱萬年萊州副總兵張竒功萊州守備
熊渭登萊巡撫中軍管維城遊擊陳良謨守備盛
洛姚士良副總兵王來聘秦拱明遊擊朱永吉都
督簽事湯廷耀鳳陽通判姚若時安南衛指揮尋
治本遊擊張開祚南湖營守備田化龍泉州守備
邱雋廣東參將陳鵬福建參政洪雲蒸五經博士
程接道泰安府同知張應徵守備吳兆燫鄭州守
備劉崇會(以上寇難殉節諸臣三百五十二人)
皇朝通志卷五十四
