欽定四庫全書
皇朝通志卷五十
諡略(三)
追封
皇后諡
孝獻莊和至德宣仁温惠端敬皇后(順治十七年八月恭上)
順治十七年八月甲辰
世祖章皇帝諭禮部曰皇貴妃棟鄂氏於八月十九日薨
逝奉
聖母皇太后諭旨皇貴妃佐理内政有年淑德彰聞宫闈
式化倏爾薨逝予心深為痛悼宜追封為皇后以示褒
崇朕仰承
慈諭特用追封加之諡號諡曰孝獻莊和至德宣仁温惠
端敬皇后其應行典禮爾部詳察速議具奏丙午禮部
奏行追封禮越三日具
冊
寳追封上諡
皇貴妃諡
慤惠皇貴妃(乾隆八年六月諡)
敬敏皇貴妃(雍正元年六月追諡)
惇怡皇貴妃(乾隆三十三年四月諡)
(臣)等謹按以上俱
聖祖仁皇帝皇貴妃
敦肅皇貴妃(雍正三年十一月諡)
純懿皇貴妃(乾隆五十年二月諡)
(臣)等謹按以上俱
世宗憲皇帝皇貴妃
慧賢皇貴妃(乾隆十年四月諡)
哲憫皇貴妃(乾隆十年四月諡)
淑嘉皇貴妃(乾隆二十年十二月諡)
純惠皇貴妃(乾隆二十五年五月諡)
令懿皇貴妃(乾隆四十年正月諡)
貴妃諡
(臣)等謹按會典
貴妃以下無諡奉
特旨者予諡
温僖貴妃(康熙三十四年十一月諡)
(臣)等謹按以上
聖祖仁皇帝貴妃
妃諡
敏惠恭和元妃(崇德六年十月諡)
(臣)等謹按以上
太宗文皇帝妃
皇子諡
皇長子追封和碩定親王永璜諡安(乾隆十五年三月諡)
皇二子追封
皇太子永璉諡端慧(乾隆三年十月諡)
皇四子多羅履郡王永珹諡端(乾隆四十二年三月諡)
皇五子和碩榮親王永琪諡純(乾隆三十一年三月諡)
皇七子永琮諡悼敏(乾隆十三年正月諡)
公主諡
(臣)等謹按會典
公主無諡奉
特旨者予諡
端獻長公主(康熙二年十月諡)
端順長公主(康熙二年十月諡)
和碩親王諡
和碩禮親王代善諡烈(康熙十年六月追諡)
和碩鄭親王濟爾噶朗諡獻(康熙元年二月諡)
和碩睿親王多爾衮諡忠(乾隆四十三年正月追諡)
乾隆四十三年正月奉
諭旨睦親彰善王政宜先繼絶昭屈聖經所重朕自臨
御以來間日恭閱
列祖
列宗實錄一冊因得備知
祖宗創業艱難及爾時懿親藎臣勤勞佐命底定中原偉
伐殊功實為從古所未有而當時策勲錫爵榮號崇
封所以酬答者本從優厚迨其後或有及身緣事旋
被降削者或有子孫承襲更易封號者迄今平情準
理若不為之溯述闡揚追復舊恩於心實有所未愜
因念睿親王多爾衮當開國時首先統衆入關掃蕩
賊氛肅清宫禁分遣諸王追殱流寇撫定疆陲一切
創制規模皆所經畫尋即奉迎
世祖車駕入都定國開基以成一統之業厥功最著顧以
攝政有年威福不無專擅諸王大臣未免畏而忌之
遂致殁後為蘇克薩哈等所搆授款于其屬人首告
誣以謀逆經諸王定罪除封其時我
世祖章皇帝實尚在沖齡未嘗親政也夫睿王果萌異志
則方兵權在握何事不可為且吳三桂之所迎勝國
舊臣之所奉止知有攝政王耳其勢更無難號召即
我滿洲大臣心存忠篤者自必不肯順從然彼誠圖
為不軌無難潛鋤異已以逞逆謀乃不於彼時因利
乘便直至身後以斂服僭用明黃龍衮指為覬覦之
證有是情理乎况英親王阿濟格其同母兄也於追
捕流賊回京時誆報李自成身死且不候
旨班師睿王即遣員斥責其非並免王公等往迎之禮又
因阿濟格出征時脅令巡撫李鑑釋免逮問道員及
擅至鄂爾多斯土默特取馬令議其罪降為郡王平
日辦理政務秉公持正若此是果有叛志無叛志乎
又
實錄載睿王集諸王貝勒貝子公大臣等遣人傳語曰今
觀諸王貝勒大臣但知諂媚於予未見有尊崇
皇上者予豈能容此昔
太宗升遐嗣君未立英王豫王跪請予即尊位予曰爾等
若如此予當自刎誓死不從遂奉
皇上纘承大統似此危疑之時以予為君予尚不可今乃
不敬
皇上而媚予予何能容自今以後有盡忠
皇上者予用之愛之其不盡忠不敬事
皇上者雖媚予予不爾宥也且云
太宗恩育予躬所以特異於諸子弟者蓋深信諸子之成
立惟予能成立之每覽
實錄至此未嘗不為之墮淚則王之立心行事實能篤忠
藎感
厚恩深明君臣大義尤為史冊所罕覯使王彼時如宋太
宗之處心積慮則豈肯復以死固辭而不為邪說搖
惑耶乃令王之身後久抱不白之冤於泉壤心甚憫
焉假令當時王之逆跡稍有左驗削除之罪果出於
我
世祖聖裁朕亦寧敢復翻成案乃實由宵小奸謀搆成冤
獄而王之政績載在
實錄者皆有大功而無叛逆之跡又豈可不為之昭雪乎
昨於乾隆三十八年因其塋域久荒特勅量為繕葺
並准其近支以時祭掃然以王之生平盡心王室尚
不足以慰彼成勞朕以為應加恩復還睿親王封號
追諡曰忠補入
玉牒並令補繼襲封照親王園寢制度修其塋墓仍令太
常寺春秋致祭其原傳尚有未經詳敘者並交國史
館恭照
實錄所載敬謹輯錄添補宗室王公功績傳用昭彰闡宗
勛至意
和碩豫親王多鐸諡通(康熙十年六月追諡)
和碩肅親王豪格諡武(順治十三年九月追諡)
和碩敬謹親王尼堪諡莊(順治十年十月諡)
追封和碩親王達爾罕巴圖魯貝勒舒爾哈齊諡
莊(順治十年五月追諡)
追封和碩親王鎮國公祜塞諡忠順(順治十年五月追諡)
(臣)等謹按親王諡例用一字
國初諸王惟忠順親王諡有二字者蓋由
賜諡在順治十年時追封為多羅郡王而郡王尚未定用
一字諡之例故諡號用二字與慧哲宣獻通達諸
郡王同康熙二十年始定例郡王亦用一字諡詳
具下多羅郡王條
和碩巽親王滿達海諡簡(順治十二年八月諡)
和碩饒餘親王阿巴台諡敏(康熙十年六月追諡)
和碩承澤親王碩色諡裕(康熙十年六月追諡)
和碩襄親王博穆博果爾諡昭(康熙十年六月追諡)
和碩穎親王薩哈廉諡毅(康熙十年六月追諡)
和碩簡親王濟度諡純(康熙十年六月追諡)
和碩敬謹親王尼實哈諡悼(康熙六年三月諡)
和碩顯親王福夀諡懿(康熙九年二月諡)
和碩簡親王德色諡慧(康熙九年四月諡)
和碩純親王隆禧諡靖(康熙十八年七月諡)
和碩安親王岳羅諡和(康熙二十八年閏三月諡)
和碩康親王傑書諡良(康熙三十六年閏三月諡)
和碩簡親王雅布諡修(康熙四十年十月諡)
和碩顯親王丹臻諡密(康熙四十一年六月諡)
和碩裕親王福全諡憲(康熙四十一年八月諡)
和碩康親王椿泰諡悼(康熙四十八年六月諡)
追封和碩簡親王巴爾堪諡武襄(雍正元年正月諡)
(臣)等謹按簡親王巴爾堪本係輔國將軍其諡武
襄時追封為輔國公未封親王故用兩字諡
和碩莊親王博果鐸諡靖(雍正元年二月諡)
追封和碩理親王允礽諡密(雍正二年十二月諡)
和碩淳親王允祐諡度(雍正八年四月諡)
和碩怡親王允祥諡賢(雍正八年六月諡)
雍正八年五月癸未禮部奏和碩怡親王薨逝恭
候
皇上特賜諡號勒石奉
旨怡親王之懿德鴻勲自應錫以上諡但恐一字不足以
彰王之美善古者有大功則賜之美號以表揚之朕曾
親書忠敬誠直勤慎廉明八字賜王字字皆王之實蹟
今應否於諡號之上加此八字取古人申錫美號之義
著大學士九卿會議具奏六月壬寅大學士九卿等遵
旨議奏怡親王忠孝居心恪勤為國
皇上篤念忠勲以一字未足以彰王之美善特欲將從前
御書賜王忠敬誠直勤慎廉明八字加於諡號之上洵乎
奉天道以彰善合人心之至公於古人申錫美號
之義實相符契至其一字之諡照例請
旨奉
諭旨怡親王申錫美號之典與古禮相符庶足表王生平
之美善朕心深慰著依議行其一字之諡著宗人府會
同大學士定議具奏是月丙辰宗人府奏怡親王一字
之諡奉
旨仍令(臣)等集議(臣)等公擬諡法内可以包舉衆美者敬
呈六字恭候
欽定奉
諭旨怡親王諡號著用賢字康熙六十一年十一月廷臣
公擬
皇考聖祖仁皇帝尊諡朕刺指血濡筆恭定今吾弟怡親
王諡號朕滴淚研硃以定將此並諭王大臣等知之
和碩恒親王允祺諡温(雍正十年五月諡)
追封和碩簡親王巴賽諡襄愍(乾隆元年五月諡)
(臣)等謹按簡親王巴賽係乾隆十八年追封親王
其諡襄愍以輔國公故用兩字諡
追封和碩親王福惠諡懷(雍正十三年十一月追諡)
追封和碩親王弘暉諡端(雍正十三年十一月追諡)
和碩果親王允禮諡毅(乾隆三年四月諡)
和碩康親王冲安諡修(乾隆三年四月諡)
追封和碩莊親王弘普諡恭勤(乾隆八年閏四月諡)
和碩簡親王德沛諡儀(乾隆十七年九月諡)
和碩康親王巴爾圖諡簡(乾隆十八年五月諡)
和碩簡親王竒通阿諡勤(乾隆二十八年七月諡)
和碩履親王允祹諡懿(乾隆二十八年九月諡)
和碩莊親王允禄諡恪(乾隆三十二年三月諡)
和碩和親王弘晝諡恭(乾隆三十五年八月諡)
和碩顯親王衍潢諡謹(乾隆三十七年二月諡)
和碩和親王永璧諡勤(乾隆三十七年四月諡)
和碩諴親王允祕諡恪(乾隆三十八年十一月諡)
和碩恒親王弘晊諡恪(乾隆四十年七月諡)
和碩簡親王豐訥亨諡恪(乾隆四十一年二月諡)
和碩肅親王藴著諡勤(乾隆四十三年五月諡)
和碩怡親王弘曉諡僖(乾隆四十三年五月諡)
和碩鄭親王濟哈納諡恭(乾隆四十九年七月諡)
多羅郡王諡
(臣)等謹按
國初諸郡王諡多用二字亦間有用一字者自康熙
二十年六月奉
聖祖仁皇帝諭追諡郡王滿漢文俱用一字後遂為定例
云
追封多羅郡王額爾衮諡慧哲(順治十年五月追諡)
追封多羅郡王界堪諡宣獻(順治十年五月追諡)
追封多羅郡王雅爾哈齊諡通達(順治十年五月追諡)
多羅郡王塔爾納諡敏思(順治十四年十月諡)
多羅謙郡王斡克達諡襄(康熙十年六月追諡)
多羅衍禧郡王羅羅琿諡介(康熙十年六月追諡)
多羅敏郡王勒度諡簡(康熙十年六月追諡)
多羅郡王精濟諡懷愍(康熙十年六月追諡)
多羅順承郡王勒克德琿諡恭惠(康熙十年六月追諡)
多羅温郡王孟額諡良(康熙十三年七月諡)
多羅温郡王佛永輝諡哀(康熙十七年二月諡)
多羅平郡王克鐸諡比(康熙二十一年七月諡)
多羅平郡王納爾福諡悼(康熙四十年八月諡)
多羅安郡王瑪爾琿諡慤(康熙四十八年十一月諡)
多羅順承郡王諾羅布諡忠(康熙五十六年二月諡)
多羅愉郡王允禑諡恪(雍正九年二月諡)
多羅誠郡王允祉諡隠(乾隆二年九月諡)
多羅順承郡王熙良諡恪(乾隆九年七月諡)
追封多羅信郡王公依布諡恪勤(乾隆十一年閏三月諡)
(臣)等謹按信恪勤郡王予諡時係輔國公是以用
二字諡
多羅平郡王福彭諡敏(乾隆十四年二月諡)
多羅平郡王慶寧諡僖(乾隆十六年二月諡)
多羅恂郡王允禵諡勤(乾隆二十年四月諡)
多羅順承郡王泰裴英阿諡恭(乾隆二十一年九月諡)
多羅慎郡王允禧諡靖(乾隆二十三年七月諡)
多羅信郡王德昭諡懿(乾隆二十七年五月諡)
多羅寧郡王弘皎諡良(乾隆二十九年九月諡)
多羅果郡王弘曕諡恭(乾隆三十年四月諡)
多羅愉郡王弘慶諡恭(乾隆三十五年十二月諡)
多羅信郡王如松諡恪(乾隆三十六年正月諡)
多羅和郡王緜倫諡謹(乾隆三十九年十二月諡)
多羅淳郡王弘暻諡慎(乾隆四十二年九月諡)
多羅順承郡王恒昌諡慎(乾隆四十三年三月諡)
多羅克勤郡王慶恒諡良(乾隆四十四年三月諡)
多羅理郡王弘㬙諡恪(乾隆四十五年十月諡)
郡王品級原封多羅貝勒允祁諡誠(乾隆五十年十月諡)
(臣)等謹按康熙九年四月庚申宗人府等衙門題
前代舊制諸王薨逝將諡號載於封號之下本朝
現行例諸王薨逝給與諡號勒碑不將封號刊勒
恐後世之人難曉今臣等酌議薨逝諸王未與諡
號者應於封號下加諡號一字已與諡號者仍加
寫封號得
旨允行是書所纂以諡法為主故不與封號相聫屬云
親王世子諡
和碩鄭親王世子富爾敦諡慤厚(順治十四年十月諡)
多羅貝勒諡
多羅貝勒喀爾楚琿諡顯榮(順治八年十一月諡)
追封多羅貝勒卓禮克圖貝勒巴雅喇諡剛果(順治)
(十年五月追諡)
追封多羅貝勒圖倫諡恪僖(順治十年五月追諡)
追封多羅貝勒色桑古諡和惠(順治十年五月追諡)
追封多羅貝勒輔國公篇古諡靖定(順治十年五月追諡)
追封多羅貝勒塔察篇古諡恪恭(順治十年六月追諡)
追封多羅貝勒青巴圖魯貝勒穆爾哈齊諡勇壯
(順治十年六月追諡)
多羅貝勒呼實希諡剛毅(順治十四年十月諡)
多羅貝勒都爾呼諡慤厚(順治十四年十月諡)
多羅貝勒巴爾楚洪諡和惠(順治十四年十月諡)
多羅貝勒齊克新諡懷思(順治十八年五月諡)
多羅貝勒昌阿岱諡懷愍(康熙四年七月諡)
多羅貝勒海山諡僖敏(乾隆四年閏四月諡)
多羅貝勒允祜諡恭勤(乾隆九年四月諡)
多羅貝勒領侍衛内大臣弘昇諡恭恪(乾隆十八年六月諡)
多羅貝勒允禕諡簡靖(乾隆二十年三月諡)
多羅貝勒弘明諡恭勤(乾隆三十二年三月諡)
多羅貝勒永福諡恭恪(乾隆四十七年十月諡)
固山貝子諡
追封固山貝子尚建諡賢懿(順治十年五月追諡)
固山貝子博和託諡温良(順治十一年三月諡)
固山貝子蘇布圖諡悼愍(順治十一年三月諡)
固山貝子努賽諡悼哀(順治十一年三月諡)
固山貝子薩弼諡懷愍(順治十四年十月諡)
固山貝子吳達海諡襄敏(順治十四年十月諡)
固山貝子特爾呼諡恪僖(順治十五年三月諡)
固山貝子敦達諡恪恭(康熙十三年十月諡)
固山貝子富拉塔諡惠獻(康熙十七年六月諡)
固山貝子固爾瑪琿諡温簡(康熙二十年十一月諡)
宗人府左宗人禮部尚書鎮國公贈貝子呑珠諡
恪敏(康熙五十七年九月諡)
追封固山貝子鎮國公準達諡温恪(雍正四年八月諡)
奉恩鎮國公諡
追封鎮國公二等鎮國將軍阿拜諡勤敏(順治十年五月)
(追諡)
鎮國公巴布台諡恪僖(順治十四年十月諡)
鎮國公瑪珊諡懷儀(順治十五年二月諡)
鎮國公僧額諡懷愍(順治十五年三月諡)
鎮國公温齊喀諡懷思(順治十五年三月諡)
鎮國公古鼐諡悼愍(順治十五年三月諡)
鎮國公瑪爾圖諡懷思(順治十五年六月諡)
鎮國公果蓋諡端純(順治十八年二月諡)
鎮國公拉都呼諡端純(順治十八年二月諡)
鎮國公高色諡慤厚(康熙九年八月諡)
鎮國公托克托慧諡純和(康熙十二年三月諡)
黑龍江將軍鎮國公揚福諡襄毅(康熙五十四年十一月諡)
鎮國公登色諡恪恭(雍正二年九月諡)
鎮國公諾音托和諡恪順(乾隆五年二月諡)
奉恩輔國公諡
追封甫輔國公三等輔國將軍塔拜諡慤厚(順治十年五月)
(追諡)
追封輔國公奉恩將軍賴木布諡介直(順治十年五月追諡)
追封輔國公達爾察諡剛毅(順治十年五月追諡)
輔國公舒翁古圖諡懷思(順治十一年三月追諡)
輔國公翁古諡懷愍(順治十四年十月追諡)
輔國公錦柱諡懷儀(順治十四年十月追諡)
輔國公海蘭諡慤厚(順治十四年十月追諡)
輔國公實卜實倫諡悼愍(順治十四年十月追諡)
輔國公翁武諡悼愍(順治十四年十月追諡)
輔國公巴都海諡恪僖(順治十七年十月諡)
輔國公滿度諡懷思(順治十八年五月諡)
輔國公拉實塔諡恪僖(順治十八年五月諡)
輔國公都倫諡懷愍(康熙三年四月追諡)
輔國公穆琛諡慤厚(康熙十二年三月諡)
宗人府右宗人輔國公都統斡珊諡襄敏(康熙二十四年)
(正月諡)
輔國公訥圖諡敦敏(乾隆二年閏九月諡)
輔國公蘇爾禪諡簡恪(乾隆四年六月諡)
輔國公裕綬諡敏恪(乾隆五年十二月諡)
輔國公法爾善諡和慤(乾隆六年三月諡)
輔國公璐達諡恭簡(乾隆六年六月諡)
輔國公愛音圖諡敦敏(乾隆七年二月諡)
輔國公魯彬諡恪思(乾隆八年十二月諡)
輔國公齊努琿諡簡僖(乾隆九年九月諡)
輔國公廣齡諡敦僖(乾隆十年十二月諡)
輔國公吉存諡勤僖(乾隆十二年八月諡)
輔國公逢信諡恭恪(乾隆十二年八月諡)
輔國公伊爾登諡簡恪(乾隆十四年六月諡)
輔國公弘曣諡恪僖(乾隆十五年九月諡)
輔國公色爾臣諡温僖(乾隆十六年二月諡)
輔國公興寧諡勤僖(乾隆十八年十二月諡)
輔國公誠保諡温僖(乾隆十九年十二月諡)
輔國公恒魯諡恭慤(乾隆三十七年八月諡)
奉恩鎮國將軍諡
鎮國將軍唐古岱諡克潔(順治十一年三月諡)
鎮國將軍穆爾察諡恪恭(順治十四年十月諡)
三等鎮國將軍蘇赫諡懷思(順治十四年十月諡)
奉恩輔國將軍諡
追封輔國將軍奉恩將軍范圖諡懷儀(順治十年五月追諡)
追封輔國將軍奉恩將軍巴特瑪篇古諡悼殤(順治)
(十年五月追諡)
三等輔國將軍色克圖諡懷儀(順治十四年十月追諡)
三等輔國將軍色勒伯諡懷儀(順治十四年十月追諡)
三等輔國將軍琶珀諡懷愍(順治十五年二月諡)
三等輔國將軍都爾巴諡慤厚(順治十五年三月諡)
三等輔國將軍巴喀諡懷思(順治十五年四月諡)
輔國將軍干圖諡介直(順治十六年二月諡)
輔國將軍恩克布諡温僖(康熙二十年六月諡)
散秩大臣三等輔國將軍扎珊諡敏恪(康熙三十三年九月)
(諡)
輔國將軍福爾善諡温僖(乾隆十年六月諡)
奉國將軍諡
奉國將軍荆州將軍尚建寳諡勤僖(乾隆二十二年五月諡)
奉恩將軍諡
奉恩將軍拉都海諡懷儀(順治十四年十月諡)
皇朝通志卷五十
