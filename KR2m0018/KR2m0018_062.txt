欽定四庫全書
皇朝通志卷六十二
樂略(一)
(臣)等謹案虞書云詩言志歌永言聲依永律和
故鄭樵志樂謂樂以詩為本詩以聲為用其所列
四門皆系以聲而輒以聲歌湮没風雅不分為言
盖必有聲律身度之聖人斯能推闡精微折衷美
善以昭盛德之形容也洪惟我
國家
列聖相承功成治定作為大樂美偹詳明
聖祖仁皇帝貫通理數特揭正樂審音和聲定律協均度
曲之旨詳載律吕正義一書垂示萬世而於審比
聲歌之事猶有待也我
皇上極建中和業隆繼述以前書内尚少樂章字譜用
加釐正别陰陽辨清濁音律之高下節奏之短長
咸分刌而節比之務使律吕各得其宜歌奏不淆
其序故自
郊
廟登歌
朝廷宴饗以及丹陛導迎鐃歌鼓吹遠方藩服之音
干籥羽翳之制莫不繪圖定譜列入律吕正義後
編夫而後
聖祖之所為審音定樂制器協均者一一施諸實用至於
一切
慶典舉行每
親製宸章宣諸金石即
令臣工撰擬亦必
特加訂定一歸敦雅莊和此所由廣大清明成文從律
洋洋乎載如地而幬如天上嫓簫韶之雅奏也比
者
皇上猶以聲音之道宜趨古雅而樂工承襲往往但徇
工尺莫究聲律之原
特命樂部大臣取律吕正義後編内樂譜駢注宫商等
字樣俾避俗歸雅克諧古音仰見
聖天子釐定宫懸精研聲律敷宣雅化期協同和之至
意因是編祗載樂章名目其宫商角徵羽奉
旨詳定在律吕正義後編内兹不具列仍依鄭樵原志
按類次序分為正聲遺聲祀饗正聲祀饗别聲附
以樂舞至鄭志尚有十二律五聲八音名義諸門
本襲通典之文應於
皇朝通典内按門詳載不贅叙於是云
正聲
(臣)等謹案鄭樵樂略正聲一門所載鐃歌言戰陳
之事鼓吹為警嚴之節西凉等曲遠方之樂亦屬
韎師職掌之遺至相和歌以下等曲多巷陌歌謠
之詞無關雅奏我
朝審比聲歌一洗前代靡曼之習今所綜輯皆光昭
國典之章初非鄭樵所錄能髣髴萬一也
鐃歌大樂二十八章
大清朝四時仗承天眷貢琛球錦繡乾
坤中天盛世奉宸歡晴開五雲瑞雲籠
駕六龍扈翠華四時念壯軍容日初
昇嘉祥曲練吉日謁珠邱御黼座長
白山布爾湖建遼陽瀋陽城鐵嶺山
孕嘉産毓靈禽蕃珍樹建皇極鑠皇清
鐃歌清樂二十七章
九龍旃鬯皇威整貔貅河清海晏輦路
平景清明聖武光昭皇風泰慶雲呈
象天行虹流華渚皇都無外夏諺歌芳
塍曲渥洼曲美留都溯興京格皇天
大凌河狩于原日上扶桑九五飛龍聖
德巍巍蹀躞游龍慶皇圖萬國瞻天昊
天命
(臣)等謹按右鐃歌大樂二十八章鐃歌清樂二十
七章
皇帝躬祀
郊
廟禮成回鑾及
御樓受俘並擇奏之
車駕省方則設於旌門外每夕奏數闋恭遇
大閱
駕出鐃歌大樂奏壯軍容之章
駕入鐃歌清樂奏鬯皇威之章乾隆七年定
平西凱旋郊勞鐃歌十六章
帝效天爍月竁振王鈇攻庫車厥角稽
黑水戰援兵來阿克蘇鹿斯奔回城
降伊水洱和門開天斷成皇式辟廱
帝圖鞏
平西凱旋郊勞凱歌四十章
(臣)等謹按乾隆二十五年平定西域大軍凱旋
皇帝跓蹕黃新莊
親行郊勞是日陳設鹵簿大駕設黃幄
御座於郊臺正中鐃歌鳴螺軍士俱於臺左右排立凱
歌樂排立於御道左右
駕至郊臺軍士鳴螺奏平西鐃歌禮成
皇上出黃幄乘騎鐃歌樂止停鳴螺馬上奏平西凱歌
駕還行宫樂止
平定兩金川鐃歌十六章
皇威鬯慎行師犄角攻䟎拉平討促浸
迅霆復八旗勇窮猿僵扼宜喜越重
壕河之西後路清一窟摧釡底魂穴
蟻掃武功成
御製平定兩金川凱歌三十章
(臣)等謹按乾隆四十年八月平金川大軍攻克勒
烏圍紅旗報捷
御製凱歌十章十一月攻克西里第二峯四十一年二
月攻克噶喇依並
御製凱歌各十章四月大軍凱旋
皇上親行郊勞於黃新莊
命以凱歌三十章與鐃歌十六章並奏之自二十五年
平西時至此十七年之間膚功疊奏
聖武遠揚洵千古未有之盛烈也
(臣)等又按鄭樵於正聲首列鐃歌考鐃歌源於漢
代本為軍中之樂馬端臨謂二十二曲中以其名
義考之若上之回則巡幸之事上陵則祭祀之事
朱鷺則祥瑞之事至艾如張釣竿篇之屬則各指
事為言非專為戰伐也魏晉以後代易新名至唐
則有破陣樂等四曲宋則有上帝命等十四曲顧
唐如柳宗元所上晉陽武等十二曲宋如尹洙所
進皇雅十篇當時未見施行自元至明則寂如已
我
朝所定篇目孔多義各有取至平西平兩金川諸製
布昭
聖武宣鬯
皇威尤為度越前古云
導迎樂
(臣)等謹按周禮鐘師以鐘鼓奏九夏杜子春謂王
出入奏王夏此導迎樂之所由昉若宋之永至梁
之皇雅皆其類也我
朝憲於前典準齋日不樂之義凡遇大祀
皇帝出宫鼓吹陳而不作禮畢
還宫則奏之值齋期仍不奏其餘如
進表
進箋
頒時憲書
頒詔
殿試迎榜
進吻等皆得奏是樂其制定於順治元年乾隆七年
重定樂章十七年奏準凡
躬祭回鑾名曰祐平一應
慶典名曰禧平典禮之隆聲容之盛非宋之六州十
二時明之武成所能並論也
皇帝耕耤禾詞一章
三十六禾詞
(臣)等謹按雍正二年定耕耤禾詞樂工於耕耤所
排列俟行禮時歌此詞鉅典光昭足補古禮之所
未備
皇后躬蠶歌詞一章
采桑歌
(臣)等謹案乾隆七年定
先蠶壇樂章兼定此歌
皇后躬桑時采桑歌排列桑外東西徑道唱之用與禾
詞略同
笳吹樂章六十七章
牧馬歌古歌如意寳佳兆誠感詞吉
慶篇肖者吟君馬黃懿德吟善哉行
樂土謠踏搖娘頌禱詞慢歌唐公主
丹誠曲明光曲吉祥師聖明時微言
際嘉平善政歌長命詞窈窕娘湛露
四賢吟賀聖朝英流行堅固子月圓
緩歌至純詞美封君少年行四天生吟
宛轉詞鐵驪木槵珠好合曲童阜
天馬吟大龍馬吟始條理追風赭馬迴
波詞長豫平調遊子吟平調曲高士
吟哉生明高哉行三章圓音欄杆
思哉行法座引接引詞化導詞七寳鞍
短歌夕照歸國謠僧寳吟婆羅門引
三部落五部落
番部合奏樂章三十一章
大合曲染絲曲公莫雅政詞鳳凰鳴
乘驛使兔置西鲽曲政治詞千秋詞
鴻鵠詞慶君侯慶夫人羨江南救度詞
大番曲遊逸詞興盛詞艷冶曲慶聖
師白鹿詞合歡曲白駝歌流鶯曲君
侯詞夫人詞賢士詞舞詞鼗鼓曲調
和曲
(臣)等謹按笳吹樂章六十七章番部合奏樂章三
十一章皆乾隆七年定於
皇帝筵宴進果進酒進饌清樂止慶隆舞畢後奏之如
恭遇
盛京大宴凱旋
賜宴並擇奏數闋考鄭樵所載九部樂當時第演習其
聲無與服教畏神之盛也我
朝中外一家化隆道洽遠方藩服之樂登奏
殿廷兹謹備列笳吹諸樂章以方周禮鞮鞻氏之職
掌焉
古稀祝嘏樂章
(臣)等謹案乾隆四十五年
皇上七旬萬壽藏僧班禪額爾德呢恭獻此詞
聖祉延洪遠方忭祝聲教之廣
福祚之隆於斯並可仰見云
御製新樂府
七德舞法曲二王後海漫漫立部伎
華原磬上陽白髮人胡旋女新豐折臂翁
太行路司天臺捕蝗昆明春城鹽州
道州民馴犀五絃彈蠻子朝驃國樂
縛戎人驪宫高百鍊鏡青石兩朱閣
西涼伎八駿圖澗底松牡丹芳紅線
毯杜陵叟繚綾賣炭翁母别子陰山
道時世裝李夫人陵園妾鹽商婦杏
為梁井底引銀瓶官牛紫亳筆隋隄柳
草茫茫古冡狐黑潭龍天可度秦吉
了鵶九剱采詩官
(臣)等謹按
御製新樂府五十章皆用白居易原題恭讀
御製序云以古喻今以今方古我國家受
命開基
祖功
宗德俾子孫知剏業之艱謹神器之守至哉
聖訓所謂不因文而作者與雖未宣諸樂部
命被管絃而義叶人心律符天矩詢足藻金石而絣萬
禩已
遺聲
(臣)等謹按鄭樵遺聲一門謂為逸詩之流盖以喻
篇章之未被管絃者顧僅目為雅言幽思初無與
於功德之隆也我
朝文煥功巍隆古莫並一時臣下詠歌盛業無非導
揚紀實之文登之簡編足以凌轢今古兹之所載
謹從
皇清文穎
幸魯盛典
平定兩金川方略諸書内錄入皆有關政典之篇若泛
常擬作未經
奏進入選者不敢概行列載云
皇雅
涇邱關隴南紀巨浸
(臣)等謹按右
皇雅四篇康熙二十年(臣)葉方藹上涇邱十二章受降也
關隴十二章平隴右也南紀十一章平閩也巨浸
十一章平海寇也
鐃歌鼓吹曲
聖皇出遼水奠安隴右豫章翻掃七閩海波
平平五羊桂水深殱渠魁洞庭湖收
成都克黔陽定昆明文德舞
(臣)等謹按右鐃歌鼓吹曲康熙二十年(臣)徐嘉炎
上
聖皇出
皇帝受命也遼水奠平察哈爾之亂也安隴右平王輔臣
也豫章翻定江西賊也掃七閩平耿精忠也海波
平驅海寇鄭錦也平五羊討尚之信也桂水深定
廣西亂也殱渠魁吳三桂伏天誅逆黨漸自解散
也洞庭湖平湖南郡縣也收成都平全蜀也克黔
陽定貴州也定昆明誅吳世璠平全滇也文德舞
告成功也凡一十四章
平滇鐃歌
聖同
天出師初皇矣於鑠民畆昔夜郎萬方平
於都審天心山石
(臣)等謹按平滇鐃歌十章康熙二十年(臣)袁佑上
東巡雅
(臣)等謹按康熙二十三年
駕幸闕里行釋奠禮臣下矢詩紀盛(臣)徐元文上此篇凡
十三章
親祠闕里雅
(臣)等謹按右雅一篇康熙二十三年(臣)李振裕上
述
聖政雅
(臣)等謹按右雅二篇東山十章南薰十章康熙二
十三年(臣)顧汧上
聖駕幸闕里樂府
(臣)等謹按右樂府十二章康熙二十三年(臣)金居
敬上
大駕南巡樂府
東南春歲星謠江水清桃花然
(臣)等謹按右樂府四章康熙二十八年(臣)趙執信
上東南春道路無擾也歲星謠蠲租稅也江水清
吏知法廉也桃花然變民俗也
聖駕南巡風謠十章
(臣)等謹按右樂府十章康熙二十八年(臣)彭會淇
上
聖武雅
惟天皇矣武成
(臣)等謹按康熙三十五年三十六年
大駕三臨沙漠厄魯特全國蕩平(臣)陳廷敬上雅三篇惟
天十有一章言初臨沙漠安邊破敵武功盛也皇
矣十有一章言直臨沙漠撫降人民武功再盛也
武成十有一章言臨沙漠禽孽殱兇武功大成也
平北雅
(臣)等謹按右雅一篇康熙三十六年(臣)王士正上
聖武神功蕩平漠北鐃歌鼓吹曲
揚
聖武
神幾捷峙金湯踣猘獸天駟煌
天行健穽孤雛伏天誅衢歌繁武功成光芝
檢陳王會
(臣)等謹按右鐃歌十二章康熙三十六年(臣)杜臻
上
聖武功成鐃歌鼔吹曲
聖武昭行天討虔祭告命將帥嘉祥應三出
塞廣招徠大無外凱歌還辭
尊號
(臣)等謹按右鐃歌十章康熙三十六年(臣)陳論上
平北雅
成命
皇祐天監
(臣)等謹按右雅三篇康熙三十六年(臣)宋駿業上
成命九章
天子自將出塞靖邊塵安萬民也
皇祐九章
天子再出塞料軍實决機宜也天監九章
天子三出塞兇醜窮蹙服天誅集大功也
聖駕北巡鐃歌
撫萬國
乘法駕紫壇高
六龍旋
(臣)等謹案右鐃歌四章康熙三十六年(臣)沈涵上
撫萬國
大威北指厄魯特遠遁也
乘法駕
大駕巡邊喀爾喀等懇切輸誠也紫壇高
德合天人甘霖屢沛也
六龍旋
還宫齋祓
親詣北郊行禮也
大駕親平沙漠還京凱歌
皇矣有山崔嵬從軍樂絶大漠二儀樂
雄狐歌凱旋
(臣)等謹按右凱歌七篇康熙三十六年(臣)姜宸英
上皇矣頌
宸斷也有山崔嵬述貞符也從軍樂恤將士也絶大漠頌
神武也二儀樂好生也雄狐美諸將能禀
神算成大功也歌凱旋樂寇平
大駕早還也
聖武遠揚青海平定鐃歌
麋之窮賊母俘屈羣醜
(臣)等謹按右鐃歌三章雍正二年(臣)錢陳羣上頌
平定青海之烈麋之窮言我師深入賊衆逃竄也
賊母俘言渠魁被擒又獲賊母也屈羣醜言捷音
奏聞詣學行禮也
聖駕恭謁
祖陵大禮慶成樂府
聖大孝發
鑾輅
盛京樂謁
三陵懷
祖烈禮成宴羣蕃朝大狩閱永錫類
六龍廻
(臣)等謹按右樂府十章乾隆八年
皇上恭謁
祖陵禮成(臣)沈德潛上
帝鑒
(臣)等謹按右樂府十章乾隆八年
皇上謁
陵禮成時(臣)萬承蒼上
平定金川雅
有繹戎車繁雲鸞鑣
(臣)等謹按乾隆十四年
平定金川(臣)梁詩正上雅四篇有繹五章美出師也戎
車四章翦二豎也繁雲五章番酋降也鸞鑣五章
告成功也
聖武遠揚雅
(臣)等謹按右雅一篇乾隆十四年
平定金川(臣)夢麟上
平定兩金川雅
苞蘖寅威周阹凱懌
(臣)等謹按右雅四篇乾隆四十二年(臣)程景伊上
苞蘖十章儹拉肇釁按旅徂征遂平之也寅威七
章索諾木納我叛人守險拒命
簡帥濟師審戎機以摧堅銳也周阹十章師武臣力克
承
睿策悉俘羣醜武功成也凱懌十章
聖武既昭行慶秩典申無疆也
皇朝通志卷六十二
