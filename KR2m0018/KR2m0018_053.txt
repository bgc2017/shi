皇朝通志卷五十三
諡略(六)
庶官諡
(臣)等謹按定例一品官以上應否予諡請
旨定奪予諡者交内閣撰擬諡號工部給碑價翰林院
撰擬碑文二品以下無諡其有予諡者係奉
特旨或效職勤勞或没身行陣或以文學或以武功均
得邀逾格
茂典仰見我
國家奬勵臣工之至意謹列叙于左
護軍綂領管佐領三等男邇塔喇諡忠壯(順治十三年二)
(月諡)
護軍綂領費雅思哈諡僖恪(康熙十一年閏七月諡)
致仕太子少傅護軍綂領孫達禮巴圖魯諡果壯
(康熙十四年四月諡)
參贊大臣護軍綂領三等輕車都尉哈克山諡武
毅(康熙十九年六月諡)
前鋒參領雲騎尉贈前鋒綂領吳木篤諡襄壯(康熙)
(十九年八月諡)
(臣)等謹按吳木篤以隨征福建創發病故照陣亡
例予卹故得贈諡
步軍綂領開音布諡肅敏(康熙四十一年閏六月諡)
前鋒綂領鄂實諡果壯(乾隆二十三年十二月諡以上綂領)
戶部右侍郎梁雲構諡康僖(順治十一年四月諡)
兵部侍郎騎都尉超哈爾諡果壯(順治十二年十月追諡)
理藩院侍郎一等男尼堪諡勤慤(順治十三年正月諡)
戶部侍郎一等輕車都尉兼一雲騎尉庫禮諡僖
恪(順治十三年閏五月諡)
理藩院侍郎席達禮諡僖敬(康熙三年三月諡)
詹事府詹事加禮部侍郎沈荃諡文恪(康熙二十三年十二)
(月諡)
太子少保刑部左侍郎宋文運諡端慤(康熙二十四年二月)
(諡)
欽天監治理加工部右侍郎南懷仁諡勤敏(康熙二十)
(七年二月諡)
湖廣糧道贈工部右侍郎葉暎榴諡忠節(康熙二十八年)
(二月追諡)
康熙二十八年
聖祖仁皇帝南巡二月戊午
諭扈從部院諸臣曰楚省兵譁時湖廣糧道葉暎榴盡節
捐軀朕心深加憫悼特詔所司優贈亞卿兼予卹廕今
巡行江南見其子葉旉迎伏道左彌增軫惻忠節之臣
應特予諡以彰異數爾等其會議以聞諸臣擬諡忠節
上即親灑宸翰賜之
福建巡海道贈工部侍郎陳啓泰諡忠毅(康熙三十三年)
(七月追諡)
刑部右侍郎勵杜訥諡文恪(康熙四十四年二月諡)
康熙四十四年二月辛巳
聖祖仁皇帝諭大學士等曰原任刑部侍郎勵杜訥向在
南書房效力二十餘年為人敬慎積有勤勞並無過譴
其品級雖不及予諡之例曩者原任侍郎沈荃曾經予
諡今勵杜訥亦著賜諡爾等會同禮部議奏尋大學士
等會同禮部擬諡請
旨得
旨勵杜訥著諡文恪壬午
上御書文恪二字遣乾清門一等侍衛副都綂馬武等
賜於其家
禮部侍郎高士竒諡文恪(康熙四十四年三月諡)
康熙四十四年三月壬戌
聖祖仁皇帝諭大學士等曰原任禮部侍郎高士竒在内
廷供奉有年其品級不應予諡朕軫念舊臣原任刑部
侍郎勵杜訥已照侍郎沈荃例今高士竒亦應予諡以
示特恩爾等會同禮部議奏尋大學士等會同禮部擬
上得
旨高士竒著諡文恪(以上侍郎諡)
副都綂三等輕車都尉納爾察諡端壯(順治十二年十月追)
(諡)
副都綂贈一等男穆克譚諡忠勇(順治十二年十月追諡)
副都綂管佐領騎都尉兼一雲騎尉陳逢泰諡康
僖(順治十三年正月諡)
副都綂兼管佐領一等輕車都尉卜舟諡毅勤(順治)
(十三年正月諡)
副都綂二等輕車都尉韋徵諡忠慤(順治十三年二月諡)
副都綂一等輕車都尉兼一雲騎尉董俄諡勤僖
(順治十六年七月諡)
副都綂一等輕車都尉琿津諡壯勤(順治十七年五月諡)
副都綂三等男蘇禄邁巴圖魯諡勤勇(康熙三年二月諡)
副都綂一等男額默克圖巴圖魯諡襄壯(康熙十二年五)
(月諡)
盛京副都綂三等輕車都尉額默克圖諡勤壯(康熙)
(十三年九月諡)
蒙古副都綂一等輕車都尉楚庫巴圖魯諡襄壯
(康熙十四年五月諡)
副都綂王府長史佐領雅頼諡襄壯(康熙十七年九月諡)
副都綂兼佐領阿爾瑚諡敏壯(康熙十七年九月諡)
署副都綂三等男達禮善巴圖魯諡武毅(康熙十七年十)
(二月諡)
副都綂額泰諡襄壯(康熙十七年十二月諡)
一等侍衛副都綂管理武備院事禪布諡勇恪(康熙)
(十九年九月諡)
副都綂布舒庫諡剛壯(康熙二十二年十二月諡)
蒙古副都綂巴圖諡恪敏(康熙二十五年三月諡)
副都綂邁圖諡忠毅(康熙二十九年十一月諡)
近
御一等侍衛授副都綂品級海清諡果毅(康熙五十一年四月諡)
副都綂阿南達諡恪敏(雍正三年三月追諡)
副都綂三格諡剛勇(乾隆二十三年十二月諡以上副都綂)
贈三等輕車都尉照男爵品級立碑敦達禮諡忠
毅(順治十一年五月諡)
三等男達珠呼諡襄敏(順治十二年十月追諡)
扎爾固齊三等男阿蘭珠諡順毅(順治十二年十月追諡)
三等男舒賽諡壯敏(順治十二年十月追諡)
二等男荆古爾達諡忠直(順治十三年正月諡)
三等男管佐領蘇班𢃄諡順僖(順治十三年正月諡)
一等輕車都尉照男爵品級管佐領兼一雲騎尉
阿濟拜諡勤僖(順治十三年二月諡)
三等男一等侍衛加一級劉麟圖諡僖順(順治十六年七)
(月諡)
三等男胡亮諡忠敏(康熙七年六月諡)
二等男卓布泰諡武襄(康熙十七年五月諡以上男爵)
監察御史追贈内閣學士兼禮部侍郎陸隴其諡
清獻(乾隆元年六學追諡以上内閣士)
散秩大臣默爾根侍衛阿淑諡勤僖(康熙二十四年正月諡)
(以上散秩大臣)
學士額爾德尼巴實格諡文成(順治十一年四月諡)
學士騎都尉加一雲騎尉瑪魯諡忠勤(順治十四年二月諡)
(學以上士)
浙江温處道贈通政使司通政使陳丹赤諡忠毅
(康熙三十三年七月追諡以上通政使)
江西建昌府知府贈太僕寺卿高天爵諡忠烈(康熙)
(四十六年五月追諡以上太僕寺卿)
二等輕車都尉乳公哈喇諡恭襄(順治十一年八月諡)
八門總管三等輕車都尉衛齊諡端勤(順治十二年十月追)
(諡)
扎爾固齊一等輕車都尉雅希禪諡敏果(順治十二年十)
(月追諡)
三等輕車都尉西喇巴諡順壯(順治十二年十月追諡)
一等輕車都尉侍衛傅達理諡忠烈(順治十八年四月諡)
一等輕車都尉乳公邁堪諡勤僖(康熙十四年四月諡)
二等輕車都尉乳公滿達理諡良僖(康熙十七年閏三月諡)
(以上輕車都尉)
護軍參領照副都綂例予卹阿爾賽諡壯愍(康熙二十)
(一年八月諡)
參領照副都綂例予卹博爾和代諡襄慤(康熙三十年二)
(月諡領以上參)
山西巡撫贈兵部侍郎祝世昌諡僖靖(順治十三年五月諡)
陜西巡撫博清額諡清獻(康熙九年七月諡)
廣東巡撫劉秉權諡端勤(康熙十四年三月諡)
江西巡撫白色純諡勤僖(康熙十五年二月諡)
江寧巡撫馬祜諡清恪(康熙十五年十一月諡)
河南巡撫佟鳳彩諡勤僖(康熙十六年十一月諡)
四川巡撫杭愛諡勤襄(康熙二十三年二月諡)
直隸巡撫格爾古德諡文清(康熙二十三年十一月諡)
浙江巡撫王維珍諡敏慤(康熙三十五年三月諡)
湖北巡撫納齊喀諡勤恪(雍正三年七月諡)
福建巡撫潘思榘諡敏惠(乾隆十七年二月諡以上巡撫)
陜西延綏總兵官贈太子少保許占魁諡恪敏(康熙)
(十七年閏三月諡)
浙江平陽總兵官贈太子少保朱天貴諡忠壯(康熙)
(二十二年九月諡)
浙江温州總兵官贈太子少保蔣懋勲諡襄僖(康熙)
(三十五年九月諡)
陜西凉州總兵官師帝賓諡恪僖(康熙五十二年四月追諡)
甘肅西寧鎮總兵官高天喜諡果義(乾隆二十三年十二月諡)
雲南臨沅鎮總兵官王玉廷諡勤義(乾隆三十三年四月諡)
(以上總兵)
廣西富川縣知縣劉欽鄰諡忠節(康熙四十二年十二月追諡)
(以上知縣)
外藩諡
朝鮮國王李倧諡莊穆(順治六年八月諡)
朝鮮國王李淏諡忠宣(順治十六年九月諡)
朝鮮國王李棩諡莊恪(康熙十四年正月諡)
朝鮮國王李昀諡恪恭(雍正三年正月諡)
朝鮮國王李昑諡莊順(乾隆四十一年七月諡)
朝鮮國王世子追封王爵李涬諡恪愍(乾隆四十一年七月)
(諡)
一品大臣奉
特旨追諡
太子太保領侍衛内大臣一等公福善諡恭懿(乾隆)
(元年正月追諡)
太子太保保和殿大學士兼禮部尚書贈太子太
傅魏裔介諡文毅(乾隆元年正月追諡)
西安振武將軍佛尼勒諡恭靖(乾隆元年正月追諡)
鎮海將軍莽依圖諡襄壯(乾隆元年正月追諡)
正藍旗漢軍都綂馮國相諡桓僖(乾隆元年正月追諡)
工部尚書管詹事府事湯斌諡文正(乾隆元年正月追諡)
吏部尚書兼翰林院掌院學士徐潮諡文敬(乾隆元年)
(正月追諡)
吏部尚書贈太子太傅瑪爾罕諡恭勤(乾隆元年正月追諡)
乾隆元年正月丁巳總理事務王大臣奉
諭旨易名之典古昔所重我朝賜諡尤為謹嚴亦有當
時未蒙錫予而追諡于數十年之後者蓋以事久論
定協乎懿好之公也
皇考世宗憲皇帝風勵臣工肇舉賢良祠祀誠曠古鉅典
其列祠者如一等公福善大學士魏裔介將軍佛尼
勒莽依圖都綂馮國相尚書湯斌徐潮瑪爾罕等其
殁時皆有卹而無諡朕思諸臣既與賢良之祀似宜
邀易名之典其應否追諡之處著九卿會議具奏九
卿等議應請追諡
欽定諸臣諡如右
禮部尚書韓菼諡文懿(乾隆十七年二月追諡)
乾隆十七年二月奉
諭旨故禮部尚書韓菼種學績文湛深經術其所撰制
義清真雅正實開風氣之先足為藝林楷則從前未
邀易名之典著加恩追諡用示褒榮大學士具擬以
聞擬上
欽定諡曰文懿
刑部尚書王士正諡文簡(乾隆三十年四月追諡)
乾隆三十年四月奉
諭旨原任刑部尚書王士正績學工詩在本朝詩人中
流派頗正從前未邀易名之典宜示褒榮以為稽古
者勸著大學士察例議諡具奏擬上
欽定諡曰文簡
子孫請諡
刑部尚書正紅旗都綂三等男濟世哈諡勇壯(康熙)
(六十一年十一月諡)
康熙六十一年十一月丁酉西安副都綂阿魯疏
奏臣父濟世哈因軍前效力擢用至都綂尚書於
康熙元年八月内病故未蒙諡典伏乞
皇上加恩賜諡
上允之
賜諡勇壯
王府長史額爾德黑諡果毅(雍正四年八月追諡)
雍正四年六月兵部議駮奉天將軍噶爾弼奏請
伊父原任長史額爾德黑曾在軍前立功今因伊
進藏請停其本身議叙追賜伊父額爾德黑諡號
上曰噶爾弼為伊父額爾德黑奏請賜諡著照所請給與
奪諡
(臣)等謹按易名之典自古重之我
朝勸忠勵績于予諡尤為謹嚴其有功不掩罪及備官
竊禄身後獲倖邀飾終殊禮者或日久論定或生
前罪蹟因他案而敗露既追裭其爵則必削奪其
諡書諸簡冊所以著炯戒也謹列敘如左
和碩端重親王博洛諡定(順治九年三月諡十六年十月追降貝勒奪諡)
禮部侍郎加尚書銜贈太子太師沈德潛諡文慤
(乾隆三十四年十奪諡四十三年十一月)
乾隆四十三年十一月奉
諭旨本日大學士九卿具奏定擬逆犯徐述夔等一案
已將各犯應得之罪分别降旨矣至據稱查出徐述
夔之傳係沈德潛所作請將沈德潛從前所有官銜
諡典盡行革去其鄉賢祠内牌位一併撤出及賜祭
葬碑文查明仆毁等語實屬罪所應得逆犯徐述夔
身係舉人且自其高曾以來均在本朝食毛踐土厚
澤涵濡乃於所作一柱樓詩各種敢於妄肆詆譏狂
誕悖逆實為覆載所不容至其詩内懷想勝朝之語
無非藉以為名不可信以為實即以前明政事而論
並無可以動民繫戀者如洪武開基嚴刑峻罰永樂
簒逆瓜蔓抄誅士民無不含冤又如洪武因蘇松嘉
湖各府為張士誠固守遷怒及民浮糧加重寖至末
季徵斂日增累及天下民多愁苦嗟怨此皆見於史
册者有何可以繫感之處而追念不忘乎至我本朝
列聖相承愛養百姓賑災蠲緩
厚澤頻施而江浙浮糧之額節經裁減以除民害朕踐阼
至今四十三年普免天下錢糧三次普免漕糧二次
其他災賑之需動輒數百萬窮簷疾苦疊沛恩膏小
民各具天良豈有不知感戴轉屬念於前朝全無恩
德及民者之理此不過抑鬱無聊之人自揣毫無進
路遁而為此與匹夫匹婦之自經溝壑無異而讀書
失志之徒遂託言懷想前朝以為萬一敗露猶可藉
以立名其肺腑真可洞鑒此等鬼蜮伎倆豈能匿於
光天化日之下若無知者以此輩為真有追懷故國
之思轉是為若輩所愚矣至伊子徐懷祖敢將伊父
逆詞公然刊刻均實罪大惡極乃沈德潛所作傳内
稱其一柱樓編年詩已付梓并云品行文章皆可法
是沈德潛於徐述夔所作悖逆不法詩句皆曾閱看
並不切齒痛恨轉欲為之紀述流傳尚得謂稍有人
心者乎又伊傳内稱徐述夔之從弟徐賡武妄罹大
辟閱十七月而冤雪之語因命薩載等查閱原案則
係乾隆元年有泰州民繆照乘與繆又南之妻蔣氏
通姦商同勒死親夫蔣氏因曾被徐賡武刁姦懷恨
是以到案供指徐賡武同謀後經審出實情業已枷
杖完結徐賡武刁姦婦女本屬有罪之人沈德潛為
之論叙稱冤身為大臣不應顛倒是非若此沈德潛
自中式進士及選入翰林時朕因聞其平日學問尚
好格外施恩又念其留心詩學且憐其晚成是以不
數年間即擢為卿貳又令在尚書房行走而伊自服
官以來不過旅進旅退毫無建白並未為國家絲毫
出力衆所共知及乞休後復賞給尚書銜晉階太子
太傅并予在籍食俸恩施至為優渥沈德潛理宜飭
躬安分謹慎自持乃竟敢視悖逆為泛常為之揄揚
頌美實屬昧良負恩且伊為徐述夔作傳自係貪圖
潤筆為囊槖計其卑汚無恥尤為玷辱搢紳使其身
尚在雖不至與徐述夔同科亦當重治其罪今伊業
已身故不加深究然竟置而不論俾其身後仍得永
受恩榮則凡在籍朝紳又將何以警愓乎著照所請
將沈德潛所有官爵及官銜諡典盡行革去其鄉賢
祠牌位亦一併撤出至所賜祭葬碑文現派阿彌達
前往會同楊魁查明仆毁以昭炯戒將此通諭中外
知之
雲貴總督卞三元諡恪敏(康熙三十六年閏三月諡乾隆四十六年二月)
(奪)
乾隆四十六年二月奉
諭旨朕恭閱
皇祖實錄内載雲貴總督卞三元與張國柱李本深等合
詞奏留吳三桂總管雲貴事務一節因檢閱卞三元
列傳載其與張國柱等俱傾附吳逆即當日共疏乞
留三元疏詞尤為廹切可見三元實為吳逆用人當
日
皇祖洞燭幾先未允所請而吳逆事權遂以觧退三元後
見吳逆反跡漸露遂託言母病乞休迨削平吳逆張
國柱李本深俱已伏誅三元竟脱然事外且自乞養
歸旗閱三十年及伊殁後又復邀
恩得賜祭葬並諡以恪敏夫三元本一進退無據首鼠兩
端之人在
皇祖當日或念三元
開國之初由牧郡洊歴封疆曾有帶兵轉餉微勞且當
三桂倡亂之時伊先已告休在家因為曲予包容保
全終始今事閱百年詳加論定不得不明白宣示以
昭彰癉朕於臣工功罪論斷一秉至公即如前代諸
臣之懷二心以事君者猶且另為立傳不稍寬假况
卞三元逮事
兩朝寵承
恩遇乃始則攀援黨逆力疏保留繼則抽身遠引以圖避
害其居心行事殊不可問幸而老死牖下未被顯戮
已邀國家寬大之恩若復以飾終令典永荷殊榮將
何以肅綱紀而示懲勸乎所有卞三元生前官秩及
死後諡法並所得誥勅俱著追奪其祭葬碑文並著
該旗查明一併仆毁將此通諭中外知之
皇朝通志卷五十三
