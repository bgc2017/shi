可以知朝政之盛衰也我
國家稽古建官循名核實因革損益時措咸宜
我
皇上朗照無私
權衡獨秉舉直錯枉宫府肅清尤從來史冊所未
有復念歷朝官制典籍俱存宜備溯源流明
其利弊庶前規可鑑法戒益昭乃
特命四庫全書館總纂官内閣學士今陞兵部右
侍郎(臣)紀昀光禄寺卿今陞大理寺卿(臣)陸
錫熊翰林院編修今陞山東布政使(臣)孫士
毅總校官詹事府少詹事今陞内閣學士(臣)陸
費墀等考証排次輯綴是編分目悉凖
今制凡長貳僚屬具列焉明綱紀也其兼官無正
員而所掌綦重如軍機處之類亦别有專表
崇職守也八旗及新疆爵秩前所未有者並詳
加臚考著
聖代之剏建遠邁邃古也或古有而今無或先置
而後廢並為採掇别附于篇備參訂也每門
各冠以表表後詳叙建置首列
國朝略如唐六典之例次以歷代則節引諸書各
附案語以疏證其異同上下數千年分職率
屬之制元元本本罔弗具焉考將相及百官
公卿之有表始自班馬二史後如唐書之宰
相表宋史之宰輔表明史之内閣七卿表具沿
其例然所紀僅拜罷年月與官制無關且斷
代為書不相通貫尋檢頗難至抄撮故實如
孫逢吉職官分紀之類又但供詞藻於實政無
禆是書發凡起例悉禀
睿裁色括古今貫串始末旁行斜上援古證今經
緯分明參稽詳密不獨昭垂奕&KR1124;為董正之
鴻模即百爾臣工各明厥職用以顧名而思義
亦益當知所儆勖矣乾隆五十四年正月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
