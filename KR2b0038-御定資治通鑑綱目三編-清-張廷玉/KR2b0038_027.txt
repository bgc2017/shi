御定資治通鑑綱目三編卷二十二
(起丙申明世宗嘉靖十五年盡癸夘明世宗嘉靖二十二年)凡八年
(丙申)十五年春正月以劉天和為兵部左侍郎總制三邊
(先是濟農居套中西抵賀蘭山限以黃河不得渡用牛皮為渾脱渡入山後諳逹亦自豐州入套相率為)
(邊患總制唐龍用總兵官王效粲震數敗敵然蹂躪迄無寧歲及是召龍入為刑部尚書以天和為兵部)
(左侍郎總制陜西三邊軍務天和赴鎮修戰具飭邊格築增城堡時兵車皆雙輪用二十人遇險即因又)
(行遲不適於用天和倣前總兵秦紘隻輪車丄置礟槍弩戟前樹猣抌牌左右虎盾連二車蔽三四十人)
(一人輓之推且翼者各二人戰則護騎士其中敵遠則施大器稍近發弓弩又近乃出短兵敵敗則騎兵)
(追復製隨兵小帳令士不露宿又毒弩矢修邊牆濠塹以為禦敵之俻濟農十萬衆屯賀蘭山復遣别部)
(寇涼州副將王輔逐奪其纛寇莊浪總兵官姜奭屢敗之進天和右都御史寇復大集兵將入犯天和策)
(寇矙西有偹必東密檄延綏副將白爵宵行與參將吳瑛合寇果東至黑河墩遇伏大創而去既又入蒺)
(䔧川爵尾擊之寇多死尋又為爵瑛所敗其分犯寧夏者亦為王效所破捷聞進天和左都御史已而濟)
(農犯河西大和復禦却之進天和兵部尚書)
質實(黑河即古黑水在榆林府北晉書載記赫連勃於黑水之南營都城即此蒺䔧川在陜西榆林)
(府葭州北三十里王效延綏人梁震新野人)
二月振湖廣災
(發湖廣省事例銀兩及預偹倉銀榖相兼振濟)
三月帝奉章聖皇太后詣天夀山謁陵
(免昌平今年税糧三之二賜高年粟帛帝至沙河見居民蕭偹顧謂大學士李將等曰七陵在此宜加守)
(護時對曰昔邱濬建議京師當設四輔以臨清為南昌平為北薊州保定為東西各屯兵一二萬今若於)
(昌平增一總兵可南衛京師北護陵寢帝乃下廷臣勘議於沙河築鞏華城為置戍馬)質實(鞏華)
(城在昌平州東南二十里地本名沙河店今有同知及都司駐此)
夏五月燬禁中佛殿
(禁中大善佛殿元時所造藏金銀諸佛像及器物至是悉命燬之金銀佛像凡一百六十九座金銀函物)
(凡萬三千餘斤以其地置太后宫)
冬十月地震
(京師及順天承平保定所屬州縣萬全都司各衛所地震有聲如雷詔修省)
更定世廟為獻皇帝廟
(先是帝諭禮部尚書夏言曰前以皇考廟比世□之義名曰世廟今分建宗廟惟太宗世祭不遷而世之)
(一字來世或用加宗號今加於考廟又不得世宗之稱徒擁虚名不如别議可會議以聞言等議未上帝)
(復諭曰皇考廟名如題曰獻皇帝廟庶别宗稱且見推尊之意於是吉等議廟以諡名既合周典又與列)
(聖廟號同符請勅所司擇言題額宣付史館從之)
十一月設宣大總督
(時宣大延寧皆有警以御史徐九臯胡鰲言設宣大總制官更名為總督陜西三邊總制亦更名總督)
質實(徐九臯餘姚人胡鰲沅陵人)
十二月以道士郡元節為禮部尚書
(元節自嘉靖三年居入京師於便殿大加寵信俾專司禱祠封真人總領道教班二品贈其父太常丞並)
(官其孫及曾豫至是以皇儲叠生嘉其禱祠功拜尚書賜一品服)
發明(皇祠叠生何興祈禳乃歸功元節數晉階品遂掌秩宗夫寅清贊治典重明種豈黃冠羽)
(流所得厠乎其列無論若輩得志清假而干政營私乃勢所必至即儼然居尚書位復一品服更成)
(何政體宋徽宗時林靈素有敕賜通真逹靈之號網目猶且書之視此為何如耶)
閏月以禮部尚書夏言兼武英殿大學士預機務
(言既以開敏結帝知又折節下士以是甚得公卿間聲譽常制作禮樂多言為尚書時所議帝敏作詩輒)
(賜言悉酬和勒石以進帝益喜奏對應制倚待立辨數召見諮政事善窺帝旨有所附會張孚敬方獻夫)
(在政府知帝眷言厚亦不敢與較言由是氣遂驕言興南京禮部尚書霍韜以事相攻許韜竟不勝郎中)
(張雲孝李遂與小忤即奏謫之皇子生帝賜言甚渥初加太子太保進少保兼太子太傅至是遂入參機)
(務言入閣李時雖為首輔政多自言出馬)質實(張元孝汝陽人李遂豐城人)
(丁酉)十六年春正月詔右都御史毛伯温討安南
(先是正德中安南社堂燒香官陳暠詭稱前王陳氏後殺國王黎明而自立晭臣莫登庸初附暠後於黎)
(氏大臣阮宏裕等起兵討嵩嵩敗走死立晭兄子譓為王登庸偓兵柄潜蓄異志黎氏舊臣鄭綏以譓徒)
(擁虛位别立其族子酉榜登庸破綏捕殺酉榜益恃功驕恣旋逐譓譓奔清華登庸立庶弟懬已復殺懬)
(篡其位不通朝貢者二十餘年至是以皇子生當頒詔安南禮官夏言言黎譓黎懬均非黎晭庶立之嫡)
(莫登庸陳嵩俱彼國篡逆之臣宜暫停使命而遣官按問求罪人主名帝以安南极逆昭然命言會兵部)
(議征討戶部侍郎唐胄上疏力陳用兵七不可下兵部議會黎譓卒子寧遣使告難迄興問罪師夏言等)
(請剋期徂征詔起伯温于家命參軍務以都督僉事江禋牛桓督軍計之兵部侍郎潘珍言安南不足置)
(郡縣其叛服無與中國用兵無計廣東巡按御史余光亦言莫之篡黎猶黎之篡陳不足深校但當罪其)
(不庭責以稱臣修貢不必遠征以庭中國帝怒祗珍職奪光俸已而伯温至京奏上方略而帝意忽中變)
(命暫緩師會雲南巡撫汪文盛招納黎民舊臣得其進兵地圖并獲登庸間諜及所撰偽大誥上之命仍)
(遵前詔征討至明年春文盛復以登庸降表至請宥罪許貢下廷議僉言不可許乃趣伯温啟行制甫下)
(兩廣總督侍郎張經以用兵方略上具言湏兵共三十萬餉百六十萬石欽州知州林希元則極言登庸)
(易取状請即日出師兵部尚書張瓚不敢决復請廷議議上無成策帝不懌讓瓚師復止初帝以用兵事)
(重本無必討意持欲威服之故命下而罷者再至十八年登庸屢表乞降意亦不欲因撫之再下廷臣議)
(勒撫之宜瓚及廷臣請仍命伯温南征如登庸束手歸命無異心則待以不死從之)質實(毛伯温字)
(吉属吉水人陳暠安南前後有兩陳嵩一在宣德時黎利偽奉以降一即此黎晭一名瀅自黎利後九傳)
(而至晭多行不義遂及於疑唐胄字平侯瓊山人時上疏曰今日之事若欲其修貢而已兵不必用官亦)
(無容遣若欲討之則有不可者七安南不征著在祖訓一也太宗既滅黎季犛求陳氏後不得始郡縣之)
(後兵連不解仁廟每以為悵章皇帝成先志棄而不守今日當率循二也外國分爭中國之福安南自五)
(代至元更八姓迭興迭廢而嶺南外警遂希今分爭正不當問柰何殃赤子以威小醜割心腹以補四肢)
(無益有害三也若謂中國近境宜乘亂取之臣考馬援南征深歷浪泊士卒死亡幾半所立銅柱為漢極)
(界乃近在今思明府耳先朝雖嘗平之然屢服屡叛中國士馬物故者以數十萬計竭二十餘年之財力)
(僅得數十郡縣之虚名而止况又有征之不克如宋大宗神宗元憲宗世祖朝故事耳此可為殷鑒四也)
(外邦入貢乃彼之利一則奉正朔以威其鄰一則通貿易以足其國故今雖兵亂尚系絫奉表牋其方物)
(欵闕求入守臣以姓名不符却之是彼欲貢不得非抗不貢也以此責詞不順五也興師則需餉今四川)
(有採木之役責州有凱口之師而兩廣積儲數十萬萬率耗於田州岑猛之役又大工頻興所在軍儲悉)
(輸將作興師數十萬何以給之六也然臣所憂又不止此唐之衰也自明皇南詔之役宋之衰也自神宗)
(伐遼之役今北敵強據我何套邊卒屢叛毁我藩籬北顧方殷更啟南征之議脱有不則誰任其咎七也)
(錦衣武人開於大體儻稍枉是非之實致彼不服反足損威即令按問得情伐之不可不伐不可進退無)
(據何以為謀且今嚴兵待發之詔初下而征求騷擾之害已形是憂不在外而在邦域中請停遣勘官罷)
(一切征調疏入下兵部議請從之詔待勘官還更議珍字玉卿楘源人余光江寧人汪文盛字希周宗陽)
(人張經字是彛侯官人初冐蔡姓久之乃復)
夏五月雷震謹身殿
(雷震謹身殿鴟吻帝諭輔臣曰修省之宜如何於是禮部奏言謹身殿即古露寢天子肅容之所也上天)
(示變於此為戒甚明請求刑政之所以失者而改之以為消弭之實詔修省如例)
秋八月遣官振湖廣災民
(掌唐事府事禮部尚書顧鼎臣言今歲夏秋多而京城内外房舍傾圮軍民多壓死者又聞南北直隸山)
(東河南陜西江浙各被水災而湖廣尤甚衝没城邑人多湮溺幸而存者家産蕩盡勢必聚而為盜請敇)
(行優恤湖廣災沴重大仍宜遣大臣徧杞山川循行郡縣振救安戢分遣有司掩帢埋眥詔從之尋詔順)
(天府亦命有司振濟至是年冬廵撫順天都御史党以平等言順天永平二府災重已動太倉銀二萬兩)
(及通倉米二萬石振濟戶部議如所請從之)質實(党以平鈞州人)
冬十一月故昌國公張鶴齡下獄死
(奸人班朔于雲□告張延齡兄弟挾左通咒詛逮鶴齡下詔獄太后衣蔽襦席藁為請不得鶴齡瘦死獄)
(中)
(戊戌)十七年夏四月振京城内外饑民
六月詔議明堂大饗禮下戶部侍郎唐胄于獄
(初獻皇帝廟止舉時祀不祀太廟至是前揚州府周知豐坊上言孝莫大于嚴父嚴父莫大于配天宜建)
(明堂尊皇考為宗以配上天又天下郡邑宜各立明堂歲時祝拜君上以尊朝廷勿寄位釋宫䙝體統下)
(禮部議尚書嚴嵩上言諸儒論禮不一臣惟明堂圜丘皆以事天地今大祀殿在圜丘之北正應古之方)
(位明堂秋饗之禮即此可行不必更進至于值饗之禮傳以為萬物成形於秋故秋祀明堂以父配之自)
(漢武迨唐宋諸君莫不皆然主親親也至于錢公輔司馬光孫抃程朱諸賢所論主祖宗之功德今以功)
(德則宜配文皇以親則宜配獻皇帝揆以嚴父之旨以皇考而不得配陛下庸有弗寕矣至于稱宗之)
(禮則未有稱宗而不附太廟者臣不敢妄奏惟聖明裁擇帝以示夏言言不敢議帝曰明堂秋饗宜於奉)
(天殿行之其配享皇考稱宗不為過情何在為不宜也復命集議戶部侍郎唐胄疏争之曰三代之禮莫)
(備於周孝經曰郊祀后稷以配天宗祀文王於明堂以配上帝又曰嚴父莫大乎配天則周公其人也說)
(者謂周公有聖人德制作禮樂而文王適為其父故引以證聖人之孝答曾子之問而已非謂有天下者)
(皆必以父配天然後為孝即周公歸政之後未聞成王以嚴父之故廢文王配天之祭而移于武王也及)
(康繼成亦未聞以嚴父之故廢文王配天之祭而移於成王也後世祀明堂皆以配天此乃誤識孝絰之)
(意而違先王之禮故有問於宋儒朱熹者日周公之後當以文王配耶當以時王之父配耶熹曰祗當以)
(文王為配又問繼周者如何熹曰祗以有功之祖配之後來第為嚴父說所惑耳由此觀之明堂之配不)
(專於父明矣皇上嗣統之初廷臣執為人後之說於是力正大倫惟張孚敬席書衍諸臣及何淵有建廟)
(之議陛下嘉答之臣亦云朕奉天法祖豈敢有干太廟今日乃惑於豐坊之說乎臣謂明堂之禮誠不可)
(廢惟當奉太宗配於禮為宜若獻皇帝得聖人為之子不得稱宗議配而專廟之享百世不遷矣疏入上)
(大怒下胄錦衣獄黜為民尚書嵩乃上言考秋饗成物之旨嚴父配天之文皇考侑饗允合周道帝嘉納)
(之)質實(豐坊字存禮鄞人學士熙之子性狂誕熙既卒家居貧乏思效張桂等以片言取通顯待)
(命久之無所進擢歸家悒悒以死人咸惡其畔父云)
秋七月開河南雲南銀礦
(命開採雲南大理等府河南宜陽等縣礦銀)質實(宜陽漢縣後魏置宜陽郡金復改宜陽縣今因)
(之)
八月以禮部尚書顧鼎臣兼文淵閣大學士預機務
(時李時為首輔夏言次之鼎臣又次之而言倚帝眷專甚鼎臣素柔媚不敢與抗惟充位而已)
九月尊獻皇帝廟號曰睿宗祔於太廟
(先是帝命議稱宗祔廟之禮集文武大臣於東閣嚴嵩與羣臣議沮之帝大不悦著明堂或問難嵩嵩惶)
(恐盡改前說條盡禮樂甚備且言古者父子異昭穆兄弟同世次故殷有四君一世而同廟宋大祖太宗)
(同居昭位前事可據今皇考與孝宗當同一廟奏上羣臣無敢異議至是帝諭禮臣曰文皇帝與高帝同)
(創大業宜同稱祖號獻皇帝躬備大德延及朕躬宜薦宗稱乃改太宗廟號為成祖尊獻皇帝廟號為睿)
(宗遂附睿宗主祔太廟躋武宗上復配享上帝於元極寳殿至隆慶初禮科給事中王治上言獻皇帝雖)
(貴為天子之父實未嘗南臨天下而今乃與諸宗並列雖親為武宗之叔父然嘗北面事武宗而今乃設)
(位於武宗之右揆之古典終為未合故先帝於獻皇帝祔廟之後世廟之享猶不忘設是先帝之心亦有)
(不自安者臣以為獻皇帝祔太廟千萬歲後不免遞遷若專祀世廟則億世不改矣乞下廷臣議至求當)
(以安獻皇帝之靈章下所司格不行)質實(王治忻州人)
發明(春秋書躋僖公左氏曰逆祀也胡氏傳申之曰兄弟之不先君臣禮也二傳詞異而義同)
(以臣躋君大逆之道也然僖嘗君臨魯邦矣若嘉靖以藩封繼統而本生考追號稱宗祔于太廟躋)
(諸武宗之右則是以藩臣而加于天子之上悖亂不經又豈僅左氏所稱逆祀而已乎嵩㑥明堂問)
(難之威阿䛕附會以成其謬徒使王治空言於隆慶之初吁亦可慨矣)
冬十一月上皇天上帝大號
(先是嚴嵩奏慶雲見請受羣臣朝賀又為慶雲賦及大禮告成頌上之帝悦命附史館至是帝以獻皇帝)
(既稱宗配帝乃躬詣南郊上皇天上帝大號恭進冊表禮成還詣太廟加上高皇帝高皇后尊號是日皇)
(后助行亞獻禮文武官命婦陪祀)
發明(易傳曰帝者天之主宰盖其尊不可以名號求也自宋徽宗政和六年上玉帝徽號說者)
(譏其不經何嘉靖復蹈其轍哉且天即理也人君苟勵精出治憲天勤民則精誠上格何假崇飾徽)
(稱而嘉靖不務實政惟事虚無此崇號之舉徒以供其青詞焚拜之為而非敬天之實意也)
振武昌灾
(戸部言湖廣武昌府屬災傷請將京庫折銀停徵而以夲年京庫折米銀及太和山香錢荆州伷分料銀)
(倉庫銀穀相兼振濟從之)
十二月章聖皇太后蒋氏崩
(諡曰慈孝皇后先是帝營夀陵於太峪山及是太后崩捋奉獻皇帝改葬焉命駙馬都尉崔元尚書張瓚)
(等為奉迎禮儀使己帝親詣大峪相視復今議奉大后南詣合莽嚴嵩等言靈駕北来慈宫南詣共一舉)
(耳如初議使帝意終未夬因止元等毋行而令指揮趙俊南往啟視幽宫子是親幸承天之議起)質
實(大峪山在昌平州西北)
李時卒
(自張孚敬謝政後時遂獨相性素寬平比居首揆益鎮以安靜雖無大匡枚而議論恒本忠厚會夏言入)
(輔時不與抗每事推譲言言亦安之帝待時不如孚敬言然頗少責辱恩禮亦始終不替及是卒贈太傅)
(諡文康)
(己亥)十八年春二月立子載壡為皇太子封載垕為裕王
載圳為景王
質實(載壡帝第二子載垕帝第三子即穆宗載圳帝第四子後之藩安陸)
振遼東饑
(遼東饑戸部請以本鎮採買銀一萬二千二百餘兩及舊振餘銀一萬六千三百餘兩振之報可并詔東)
(遼等衛官賜給衣服各折銀有差)
起翟鑾為兵部尚書行邊
(先是鑾以憂歸闋久不召夏言顧鼎臣皆居政府鑾與謀召已及是帝將南巡慮塞上有警議遣重臣巡)
(視言等因薦鑾充行邊使改兵部尚書兼右都御史拊循九邊文武將吏咸受節制齎帑金五十萬犒邊)
(軍)
以曾子裔孫質粹為世襲五經博士
(顧鼎臣言孝宗時曾錄顔孟子孫各一人為五經博士以奉祀事惟曾孫之後闕焉疏下禮部議訪得質)
(粹授為世襲翰林院五經博士)質實(質粹字好古吉安永豐人曾子六十世孫其遠祖據者曾子十)
(四世孫也當新莽時不受偽命自武城徙廬陵吉陽鄉質粹其裔孫也)
張孚敬卒
(孚敬剛明果敢不避嫌怨既遇主知亦時進讜言如張延齡之獄以孚敬力諍終昭聖太后世延齡得長)
(繫暨清勲戚莊田罷天下鎮守内城先後殆盡皆其力也持身特廉痛惡贓吏一時苞苴路絶而性狠愎)
(報復相尋不護善類欲力破人臣私黨而已先為黨魁天禮大獄叢詬没世罷政凡五年乃卒)
帝如承天謁顯陵夏四月還京師
(趙俊自承天還言顯陵不吉帝欲親詣承天周閱卜兆九卿大臣許瓚吕柟等諫帝曰朕豈空行哉為吾)
(母耳乃命宣城伯衞錞遂安伯陳鏸及顧鼎臣等輔太子居守遂如承天夏言嚴嵩等扈從三月至承天)
(謁顯陵命作新宫曰待合葬也越三日享上帝於龍飛殿奉睿宗配秋於國社國稷徧羣祀又三日御龍)
(飛殿受賀詔赦天下給復承天三年免湖廣明年田賦之之二畿内河南三之一歸過堯母墓從臣請致)
(祭帝曰帝堯父母異陵可徵合葬非古既至京復入大峪審視曰大峪不如純德卒定南祔之議光是)
(帝行次衛輝夜四鼔行宫火從官倉猝不知帝所在陸炳排闥負帝出帝自是爱幸炳炳母帝乳媪也及)
(謁陵畢嚴嵩請表賀夏言請俟還京報罷帝大不懌嵩知帝指固以請帝乃曰禮樂自天子出可也令表)
(賀帝自是不悅言)質實(堯母墓在望都縣城南望都漢置縣明曰慶都今仍改望都屬保定府純)
(德本松林山在鍾祥縣東北以顯陵所在故改名許瓚字廷美靈寳人進之子衛錞華亭人穎之孫陳鏸)
(巴人志三世孫也)
山西地震
(山西聞喜安邑平陸猗氏夏縣各地震有聲如雷越二日復震)質實(聞喜春秋時晉曲沃地漢武帝)
(經此聞破南粤因置聞喜縣明屬解州今屬絳州平陸春秋時虞國地後為晉地後周置河北縣唐天寳)
(初因開漕瀆得古刀篆文曰干陸遂改今名明屬解州今因之夏縣後周置縣明屬蒲州今屬蒲州府)
彗星見
(芒長三尺許光指東南掃軒轅北地八星旬日始出)
五月夏言罷尋諭留之
(翊國公郭勛得幸害言寵嚴嵩亦心妬言遂相與搆之會帝自承天還復幸太峪山言進居守敕稍遲帝)
(大怒責言怠慢不恭命還前賜銀章并累所降手勅言惶懼謝罪免追銀章手勅為子孫百世榮其詞甚)
(哀帝怒不已疑言毁損令禮部追取削言勲階令致仕言乃以手勅四百餘并銀章上之居數日帝怒解)
(命止行復諭入直言疏謝帝悅諭令勵初忠秉公持正免衆怨言心知所云衆怨者勛輩也再疏謂自處)
(不敢後他人一志孤立為衆所忌帝復不悦詰責之惶恐謝乃己未幾以所追銀章手勅還之)質實
(命還前賜銀章削勲階按明史夏言傳先是帝賜夏言祗銀章一俾密封言事文曰學博才優及是追還之言以)
(薦皇天上帝冊表加少師特進光禄大夫上柱國明世人臣無有加上柱國者言所自擬也至是追削之)
(也)
復以梁材為戶部尚書
(材初長戶部力袪宿弊以忤權貴失帝誊以右侍郎閑住及尚書李廷相罷帝念材廉廷臣亦多薦之者)
(召復原官材三掌國計砥節守公如一日帝眷亦甚厚是秋考察京官特命監之又命兼掌刑部事帝嘗)
(曰尚書得如材者十二人無憂天下矣)質實(梁材字大用南京金吾右衛人)
六月雷震奉先殿
(雷震奉先殿左吻及東室門槅同時皇城北鼓樓燬詔諸司修省廷臣條時政得失都御史王廷相應詔)
(自陳曰人事得而後天道順大臣法而後小臣廉今廉隅不飭賄賂公行大小效尤内外征利每遇一官)
(有缺必有數人競爭要路權門終日十至且都御史職在糾察百僚振肅風紀臣叨兹任不能正身格物)
(使弊絶風清復不能抗疏論列乞賜罷黜以儆有位廷相疏意蓋斤嚴嵩張瓉輩也帝但諭留而已)
秋閏七月葬慈孝皇后于顯陵
河南饑命戶部侍郎王杲振之
(時河南災甚廵撫胡纉宗奏乞遣大臣賫帑往振帝白地方災重亟推素有才識者往彼設法振之乃命)
(杲往杲上言救荒當如救焚今河南災甚奏報死亡已十萬有餘其存者旦夕冀得开合以延殘喘彼處)
(倉庫所貯錢穀未必足用待其查勘請發文移往返動淹累旬未免坐視民斃乞先發内帑銀十萬會同)
(撫按官分行振濟章下戸部議而戶科給事中郭鋆等亦已為言詔發臨凊倉粮價銀五萬兩賫往杲至)
(河南復奏言河南民饑甚所賫去銀僅可支兩月之用來春青黃未接勢難坐視必復得銀十五萬兩有)
(竒乃可戶部發德州倉銀五萬二千七百餘兩及河南布政司庫解京銀并開封府河道賊罰銀八萬兩)
(與之詔從之)質實(王杲字景和汶上人胡纉宗陜西恭安人郭鋆山西高平人)
(庚子)十九年春正月翟鑾還京復入閣
(鑾之行邊也諸邊文武大吏俱櫜鞬郊迎惟恐不得當鑾意饋遺不貲既事竣歸装千輛用遺貴近遂命)
(以原官入閣)
二月振河南湖廣災
(督理顯陵工程工部右侍郎顧璘言河南湖廣旱災會顯陵興工饑民皆赴工就食至是工畢民失所不)
(振將有嘯聚之患請量留二省無災府縣兑運正糧濟之戶部議覆查所司貯庫銀兩易本色以偹振恤)
(其兌運正糧許量折每石七錢湖廣清軍御史姚虞因上流民圖言承天工所流民宜振恤詔璘民會同)
(撫按等官設法振濟務使流亡復業)質實(顧璘字華玉吴縣人姚虐蒲田人)
夏五月詔勲戚子弟入監肄業
(司業王同祖言世禄之家鮮克由禮失教故也請敕兩京公侯伯子弟几未仕者悉入成均俟學有可觀)
(奏請叙蔭不率者糾治從之尋命已任事者亦送監隸業于是少年勲戚爭以入學為榮矣)質實
(王同祖字䋲武崑山人)
六月增設鎮守江淮總兵官
(先是江洋盗發夏言為兵科給事中奏請專設鎮守江淮總兵官督兵勦捕未幾賊平兵部奏革以其重)
(任仍歸操江武臣如故凡浙江糧運自蘇州常州裹河取道者由鎮江京口閘抵儀真其閘土疎易淤府)
(縣必歲時修治然糧運無阻是年京口閘淤阻漕運咸多撥民船多為海口所掠甚至執戮官吏南京兵)
(科給事中楊雷以其事聞下兵部以設官本末查覆因請設總兵官給以旗牌敕符俾駐劄鎮江提督沿)
(江上下兵防西自九江安慶東及淮揚蘇常諸郡凡備倭守備衛所及有司廵捕官悉受節制從之已而)
(金山儀真守備官各加以將領之號分令江南江北地方凡衛所掌印巡捕諸官悉令服屬)質實
(楊雷吳縣人)
秋七月振江西災
(江西南昌等府水災詔以新建等縣兑運正米内量改折色十一萬石併留𣲖剰南粮四萬石以備振濟)
八月殺太僕楊最
(時帝好神仙給事中顧存仁高金王納言皆以直諫得罪會方士段朝用以所煉白金器百餘因部勛以)
(進云以盛飲食物供齋醮即神仙可致也帝立召與語大悦朝用言帝深居無與外人接則黃金可成不)
(死藥可得帝益悦諭廷臣今太子監國朕少暇一二年親政如初舉朝愕不敢言最抗疏諫曰陛下春秋)
(方北乃聖諭及此不過欲服食求神仙耳大神仙乃山棲溧銖者所為豈有高居黃屋紫闥衮衣玉食而)
(能白日翀舉者臣雖至愚不敢奉詔帝大怒立下詔獄杖殺之監國議亦罷明年朝用伏誅隆慶中贈最)
(副都御史諡忠節)質實(楊最字殿之射洪人顧存仁字伯納太倉人高金石州人王納言信陽人)
九月劉天和敗濟農於黑水苑斬其子錫沙王
(濟農連年入寇邊將禦之屢被殺傷是年七月寇萬全右衛總兵官白爵逆戰再敗之至是復入固原剽)
(掠且壓會淫潦弓矢盡膠無闘志而諸捋多畏縮天和斬指揮二人召故總兵官周尚文激今立功會陜)
(西總兵官魏時督兵分道邀之至黑水苑尚文盡銳奮擊之自己至申凡三勝負戰未决濟農子錫沙王)
(驍果而輕率其勁卒三十餘人馳衝營中堅尚文擊斬之寇遁走寧夏巡撫楊守禮總兵任傑等復邀擊)
(于鉄柱泉敗之進天和南京戶部尚書以守禮總督軍務尚文復都督同知)質實(萬全右衛洪武)
(二十六年置與左衛同城屬山西行都司固原州本固原守禦千戶所弘治十五年置州屬平凉府黑水)
(苑在固原州西鉄柱泉在靈州花馬池西南有泉百步明嘉靖十五年劉天和改築舊堡設兵戍守周尚)
(文字顔章西安後衛人楊守禮字秉節蒲州人)
冬十月顧鼎臣卒
(鼎臣居政府謹事夏言不能有為及是卒)
(辛丑)二十年春二月下監察御史楊爵于獄
(時帝經年不視朝日事齋醮工作煩興歲頻旱元日徼雪夏言嚴嵩作頌稱賀爵撫膺太息上疏曰今天)
(下大勢如人衰病已極腹心百骸莫不受患即欲拯之無措手地方且奔競成俗賕賂公行遇灾變而不)
(憂非祥瑞而稱賀讒諂面諛流為欺罔士風人心頽壊極矣諍臣拂士日益遠而快情恣意之事無敢齟)
(齬于其間此天下大憂也去年自夏入秋恒暘不雨畿輔千里而無秋禾既而一冬無雪元日微雪即止)
(民失所望憂旱之心遠近相同此正撤樂减膳憂懼不寧之時而輔臣言等方以為符瑞而稱頌之欺天)
(欺人不已甚乎翊國公勛中外皆知為大奸大蠧陛下寵之使稔惡肆毒羣狡趨附善類退處此任用匪)
(人足以失人心而致危亂者一也臣巡視南城一月中凍餒死八十人五城共計未知有幾孰非陛下赤)
(子欲延須臾之生而不能而土木之功十年未止工部屬官增設至數十員又遣官遠修雷壇以一方士)
(之故朘民膏血而不知恤是豈不可以已乎况今頻年災沴上下交空尚可勞民糜費結怨天下哉此無)
(作不已足以失人心而致危亂者二也陛下即位之初勵精有為嘗以敬一箴頌示天下矣乃數年以來)
(朝御希簡經筵曠廢大小臣庶朝參辭謝未得一睹聖容敷凍復逆未得一聆天語恐人心日益怠媮中)
(外日益渙散非隆古君臣都俞吁咈協恭圖治之氣象也此朝講不親足以失人心而致危亂者三也左)
(道惑衆聖王必誅今異言異服列于朝苑金紫赤紱賞及方外夫保傅之職坐而論道今舉而卑之竒邪)
(之徒流品之亂莫以加矣陛下誠與公卿賢士曰論治道則心正身修天地鬼神莫不祐享安用此妖誕)
(邪妄之術列諸清禁為聖躬累也臣聞上之所好下必有甚近者妖盗繁興誅之不息風聲所及人起異)
(議貽四方之笑取百世之讒非細故也此信用方術足以失人心而致危亂者四也陛下臨御之礿延訪)
(忠謀虛懷納諫一時臣工言過激切多有獲罪自此以來臣下震於天威懷危慮禍未聞復有犯顔直諫)
(以為沃心助者往歲太僕卿楊最出言而身殞近日贊善羅洪先等皆以言罷斥國體冶道所損甚多臣)
(為最等惜也古今有國家者未有不以任德而興拒諫而亡忠藎杜口則讒諛交進安危休戚無由得聞)
(此阻隘言路足以失人心而致危亂者五也望陛下念祖宗創業之艱難思今日守成為不易覽臣所奏)
(賜之施行宗杜幸甚帝震怒立下詔獄搒掠血肉狼籍關以五木死一夕後甦所司讀送去司問罪帝不)
(許命嚴錮之獄卒以帝意不測屏其家人不納飲食屢濱於死處之泰然既而主事周天佐御史浦鋐俱)
(以救爵先後箠死獄中自是無敢救者)質實(楊爵字伯珍富平人周天佐字子弼晉江人時上疏)
(言國家置言官以言為職爵繫獄數月聖怒彌甚一則曰小人二則曰罪人夫以盡言直諫為小人則為)
(緘默逢迎之君子不難以秉直納忠為罪人又執不能為容悦捋順之功臣哉爵身非木石命且不測萬)
(一溘先朝露使諍士飲恨直士寒心損聖德不細帝覽奏大怒杖之六十詔下獄天佐與爵無生平交入)
(獄時第隔扉相訊而已比三日天佐不勝楚遂死屍出獄大興民有祭而哭之慟者或問之曰吾哀其忠)
(之至而死之酷也蒲鋐字汝器文登人時出按陜西上疏曰天下治亂在言路通塞言路通則忠諫進而)
(化理成言路塞則奸諛恣而治道舉御史爵以言事下獄幽囚已久臣行部富平皆言爵慤誠孚鄉里孝)
(友式風俗且爵本以論郭勛獲罪令勛奸大露陛下業致之理則爵前言非妄望賜矜檡疏入帝大怒趣)
(纔騎逮之秦氏遠近奔送舍車下者常萬人皆號哭曰願還我使君鋐赴徵業已病既至下詔獄榜掠偹)
(至除日後枝之百錮以鐵柙爵迎哭之鋐息已絶徐張日曰此吾職也子無然後數日卒隆虔初天佐贈)
(光祿卿鋐贈光祿少卿)
夏四月置安南都統使司
(先是咸寧候仇鸞兵部尚書毛伯温奉命議討安南至廣西徵集兩廣福建湖廣狼士官兵并檄雲南守)
(臣及諸司集議分正兵為三哨分竒兵為二哨分鳥雷山等處兵為海哨又將雲南别集之兵分三哨與)
(黔國公沐朝輔安遠侯柳旬提督軍務侍郎張經巡撫都御史汪文盛等部暑已定乃馳檄安南臣民論)
(以朝廷興滅繼純意討罪止于莫登庸父子有能舉舉郡縣來降者即以其郡縣授之擒斬莫登庸父子)
(來降者賞二萬金官顯秩申告再三又論登庸父子果能束身歸罪盡籍其土地人民納欵聽命亦待以)
(不死伯温等駐師近邊登庸聞之懼遣使詣軍門乞降詞頗卑切伯温等承制許之時登庸子方瀛已死)
(乃留孫福海守國登庸與姪文明并酉首阮如桂等四十餘人又鎮南關各尺組繫頸徒跣匍匐稽首上)
(降表復詣軍門再拜盡籍國中土地軍民職官悉聽處分于是伯温等宣論朝廷威德暫令歸國候命伯)
(温乃與諸守臣會疏言安南畏威束身歸罪其黎寧自稱黎氏之後譜系不詳無以為據乞宥納登庸削)
(故爵量授新秋疏聞帝大喜詔改安南國為安南都統使司授登庸都統使秩從二品銀印舊所僣擬制)
(度悉除去改其十三道為十三宣撫司各設宣撫同知副使僉事聽都統黜陟仍三歲一貢以為常并令)
(覈黎寧真偽如果黎氏後劃所據四府俾奉其祀事否則己之伯温受命歲餘不發一矢而安南定)質
實(鳥雷山在廣東欽州西南大海中為入安南要道唐置鳥雷縣以山得名鎮南關在廣西太平府憑)
(祥州西南左右石山高插雲表設關建城為安南入貢之道沭朝輔西平侯英七世孫柳甸安遠侯景之)
(子)
九廟灾
(辛酉薄暮雨雹風霆大作入夜大從仁宗廟起延燒成祖廟及太廟羣廟一時俱燼惟睿宗廟獨存成祖)
(仁宗二廟帝后神主俱燬)
五月以兵部侍郎王以旂總理河漕
(時黃河南徙决野鷄岡由渦河經亳州入淮舊决口俱塞徐吕二洪竭漕舟膠總河郭持平久治不效乃)
(命以旂督理以旂至上言國初漕河惟通諸泉及汶泗黃河勢猛水濁遷徙不常故徐州貞白吊劉大夏)
(力排之不資以濟運也今幸黃河南徙諸閘復舊宜濬山東諸泉入野雞岡新開河道以濟徐吕而築長)
(堤沛縣以南聚水如閘河制務利漕運而已明年春持平請濬孫繼口等處使東由蕭碭入徐濟運其秋)
(從以旂言于孫繼口外别開一渠洩水以濟徐吕几八月三口工成以旂持平皆被奬遂召以旂還)質
實(野雞岡在歸德府睢州北孫繼口在河南睢州考成縣嘉靖十八年正月河道都御史胡纉宗疏言)
(新口孫繼口孫祿口各黃河支流一以分殺上源歸睢二處水患一以淮下流徐吕二洪以濟官漕請于)
(孫繼口至孫禄口另築長堤可免衝决散漫之虞而黃河安流二洪順受運道可無患矣從之碭山秦碭)
(縣後漢碭山明屬徐州今屬徐州府王以旂字士招江寕人郭恃平字守衡萬安人)
振遼東饑
(以遼東饑詔發太倉庫銀五萬兩往振)
六月振畿内山西饑
(以順天用所屬州縣災傷詔免梲糧有差仍發太倉銀二萬兩通倉未二萬石及各州縣預偹倉糧銀相)
(兼振濟復出太倉米一萬石减價發糧以平米價又以永平大饑發太倉庫銀六千兩通倉米六千石振)
(之是時山西撫按官亦奏災傷重大請發本省預偹倉糧并貯庫銀錢振濟仍乞蠲免夏税如例俱從之)
秋七月振山東災
(以山東災傷免濟南等六府所屬州縣稅糧有差復留德州臨清二麥小麥各二萬石于山東布政使及)
(動支倉庫錢糧相兼振濟)
八月昭聖皇太后張氏崩
(諡孝康皇后)
夏言罷九月郭勛以罪下獄冬十月言復入閣
(言勛交惡日甚九廟災言方以疾在告自陳乞罪不允昭聖太后崩詔問太子服制言報疏有譌字帝切)
(責言言謝過且乞還家治疾帝益怒令致仕及將出都詣而苑齊宫叩首謝帝憐之俾還私第治疾俟後)
(命時勛以給事中戚賢等劾其擅作威福網利虐民亦引疾狂告京山侯崔元新有寵直内苑忘勛容從)
(容問元言勛皆朕股肱相妬何也元不對帝問言歸時曰俟聖誕後乃敢請又問勛何&KR1282;曰勛無疾言歸)
(即出耳帝頷之言官知帝春言惡勛因共劾勛先是帝給勛勅與兵部尚書王廷相等同清軍役勛久不)
(領言官劾之勛䟽辨有何必更勞賜勅語帝怒責勛誖謾無人臣禮給事中高時因盡發勛貪縱不法之)
(十數事遂下勛錦衣獄復詔言入直方言在告時閣事多取裁决及治勛獄排根批柢悉其指授朝士方)
(惡勛不以咎言也勛下獄後帝念其曾贊大禮諭鎮撫司勿加刑訊奏上勛罪斬决帝以奏當不明令法)
(司復勘法司更當勛不軌罪斬沒入妻孥田宅奏上留中不下帝意本欲寬勛屢示意指而廷臣惡勛謬)
(為不喻指者更坐重辟久之勛竟死獄中)質實(戚賢字秀夫全椒人高時臨安人)
賑山西災
(以山西連被虜患詔復徭役二年仍發帑銀六萬兩遣戶部侍郎張漢往賑之)質實(張漢鍾祥人)
十一月葬孝康皇后
(壬寅)二十一年夏六月諳達寇山西
(先是諳達遣使欵大同詔却之諳達與濟農遂分道入犯及是復遣使求貢大同巡撫龍大有誘縳之詭)
(言用計擒獲詔磔于市敵怒入掠朔州抵廣武由太原南下欲犯平陽澤潞山西撫按官請發京兵赴援)
(帝以京兵未可輕動下部議部言既下平陽則省城固已解嚴各路阻隔官兵亦随至矣請將見在主客)
(官兵摘發二枝專守省城以固根本至于賊入平陽盖有三路中由靈石冷泉口趨霍州以入東由介休)
(趨沁州經岳陽浮山以入西由石州趨隰吉石棲等處以入竊計靈石天險勢難突至其中郭家溝韓信)
(嶺四三百里險甚分兵伺之虜可圖也或由澤潞衝突太行越入懷慶北去臨凊真定僅數百里宜令諸)
(路守臣伏兵堵截使虜不得過太行乃為與虞盖潞安黎城等處與河南武安接境一下武安則地曠難)
(守河南山東北直隸一帝俱為可慮也或知有備不至又捋由隰州入石州趨偏頭寕武亦宜備之諸賞)
(格宜各榜諭以㔧人心會廷綏廵撫都御史萬潮奏奏頃得降者言虜謀不獨寇山西直欲趨盧溝橋以)
(窺京師兵部言都城備豫久矣倘盧溝橋有警不得不調援宣薊帝命宣薊兵馬除復援别鎮外餘即整)
(搠以待兵部言虜見在山西勢甚猖獗各鎮守營官軍因無總督大臣調度未免各分彼此不肯戮力往年遼東兩)
(廣河套有變俱用總督專征戎事有賴近雖奉旨裁革但今日邊事方殷事權不一乞勅吏部會同府部九卿科道)
(推舉在廷大臣忠誠有將略者復令為緫督則節制歸一而虜患可無虞矣帝乃命翟鴛復任巡撫已而敵寇潞安)
(大掠沁汾襄坦長子祈縣等處參將張世忠等戰死敵遂從忻崞而北出雁門故道而去未幾濟農死其子朗台吉)
(等散處河西勢分諳達獨盛歲數擾邊)質實(廣武秦雁門郡明為代州屬太原府今代州為直隸州靈石漢)
(介休縣地隋開皇中置靈石縣明屬霍州今因之泠泉鎮名在縣北四十里有泉北流入汾霍州春秋時霍國)
(隋置霍山郡今置霍州明初以州治霍邑縣省入屬平陽府今為直隸州沁州秦漢皆上黨郡地唐為沁)
(州明為直隸州岳陽漢彘縣隋為岳陽縣明屬平陽府浮山唐置縣明屬平陽府石州戰國時趙離石邑)
(後周改為石州明洪武中以州治離石縣省入仍曰石州屬太原府萬歷二十三年改為永寧州屬汾州)
(府今並因之隰州古蒲城隋置隰州明屬平陽府今直隸吉州自古屈邑宋元祐初置吉鄉軍金改吉州)
(明屬平陽府石使漢西河郡地名隋置石樓縣明屬汾州府今並因之郭家溝在靈石縣南二十五里而)
(山高峙中界深溝霍州志靈石與霍隔百里中有關曰天險即此韓信嶺亦名高壁嶺在靈石縣東南二)
(十五里此與雀鼠谷接最為險固黎城古黎侯國隋置黎城縣明屬潞安府武安漢縣明屬彰德府今並)
(因之寧漢樓煩縣地唐末置寧武軍後廢明景泰元年置寧武關孝宗十六年置寧府本朝雍正三年)
(年升縣為寧武府治襄垣奉縣明屬潞安府長子古長子邑漢置縣明屬潞安府祁縣春秋時晉大夫祁)
(奚邑漢置祁縣明屬太原府今並因之龍大有茶陵州人翟鵬字志南撫寧衛人郎台吉舊作狼台吉)
(今改)
秋七月己酉朔日有食之
夏言罷八月以禮部尚書嚴嵩兼武英殿大學士預機
務
(言與嵩同鄉科第後于嵩稱晚進以議禮驟貴嵩謹事務言不為下及言入閣援嵩白代以門客畜之嵩)
(恨甚常置酒邀言躬諸其第言辭不見嵩布席展所具啓跽讀言謂嵩實下已不疑也言既失帝意懽斥)
(呼嵩與謀嵩已潛造陶仲文第謀齮言代其位言知甚愠囑所善者劫嵩時帝己心愛嵩攻益力帝憐之)
(不聽也兩人遂大隙嵩因燕見蝢首兩泣愬言見凌狀帝息使陳言罪嵩因振暴其短帝大怒手勅禮部)
(歴數言罪且曰郭勛已下獄猶千羅百織言官為朝廷耳目專聽言主使朕不早朝言亦不入閣軍國重)
(事取裁私家王言要秘視為戲玩言官不一言徒欺謗君上致神鬼怒雨甚傷禾言大懼請罪居十餘日)
(乞骸骨語極哀疏留八日會七月朔日食既下手詔曰食過分正坐下慢上之咎其落言職開往先是言)
(再罷宰相帝雖優禮然恩眷已不及初帝在西苑齊居許入直諸貴人得乘馬言獨用小腰與以乘帝怪)
(之禾言會帝以奉道不御翼善冠而御香業冠命尚方倣之製沈水香為五冠以賜言及嵩等言以非人)
(臣法服不奉詔帝怒甚嵩于召對曰故冠香葉而籠輕紗子外令上見之帝盖内親嵩而欲去言嵩因傾)
(之言既去醮祀青詞非嵩無當帝意者遂代言入閣嵩時年六十有餘不異少壮朝夕直西苑板房未嘗)
(一歸洗沐帝謂其勤益信之嵩無他才略惟一意媚上竊權罔利帝英察自信果刑戮頗護己短嵩以故)
(得因事激帝怒戕害人以成其私誅斥者不可勝計云)質實(陶仲文方士初名典真黃岡人明史)
(輿服志皇帝常服冠以烏紗冐之折角向上名翼善冠)
九月作雷壇錮工部員外郎劉魁于獄
(帝用陶仲文言建雷壇于太液池西所司希帝意務宏侈程工峻急魁欲諫度必得重禍先命家人鬻棺)
(以侍遂上章頃營大享殿大高元殿諸工尚未告峻内帑所積幾何歲入幾何一投之費動至億萬土木)
(衣文繡匠作班朱紫道流所居擬于宫禁國用已耗民力已竭而復為不經之事非所以示天下此後世)
(帝震怒杖于廷錮之詔獄)質實(劉魁字煥吾泰和人)
冬十月宫婢楊金英等謀逆伏誅殺端妃曹氏
(帝宿端妃曹氏宫宫婢楊金英等伺帝熟寝以組縊帝項誤為死結得不絶有張金蓮者知事不就走告)
(皇后后馳至解組帝得甦后命内監張佐等捕宫人雜治言王寧嬪寔首謀又言端妃亦與知時帝病悖)
(不能言后傳旨收端妃寕嬪及金英等同謀者不分首從悉于于市仍剉屍梟示并收斬其族属十人餘)
(給付功臣家為奴時諸婢為謀已久帝幾危中外震惶次日午始知帝無恙羣心乃定久之帝始知端妃)
(冤)
(癸卯)二十二年春正月丙午朔日有食之
夏四月福建福州興化泉州漳州四府地震
六月議冗員
(吏部以奉詔裁革冗員奏言各衙門官原係額設及随事添設各有職掌者俱應存留其添設官獨戶工)
(二部欽天監太醫院為多但今疆陲多事廟工甫興戸工二部難裁韋欽天監太醫院當咨行禮部考選)
(去留南京併在外應裁官員行南京吏部及各省撫按官會議具奏詔從之仍令查各衙門添注官現在)
(員數以聞已而吏部查戸工二部太常太僕鴻臚寺尚實寺中書科順天府上林苑監制誥勅房文華殿)
(武英殿辦事各添注官員具名數疏以進帝曰各官既有添注每遇實缺仍乃不行填補却往往别推以)
(致冗食者多自今内外官遇有實缺即以添注者補之違者即時糾舉)
秋九月逮巡按山東御史葉經杖殺之
(嚴嵩與經有宿憾及是經按山東監鄉試試錄上嵩指發策語為誹謗激帝怒下禮部參論尚書張壁等)
(阿旨請逮考試官周鍠等調布政使陳儒及經等并治嵩密言試事盡由御史帝乃降旨斥文中語為狂)
(悸經杖八十為民創重卒鎮儒等謫官嵩借事殺異己者自經始也先是嵩相甫踰月御史謝瑜即劾之)
(比之四凶請急誅斥帝雖譙譲瑜然未深罪嵩亦以得政未敢顯為擠陷故瑜得居職如故及經杖死嵩)
(益肆志報復其後以大計嵩囑主者黜瑜遂除名于是給事中王勰沈良材陳璮御史俞時陳祐及山西)
(巡撫童漢臣福建廵按何維栢等相繼得罪皆並瑜劾嵩者也)質實(葉經字叔明上虞人由常州推)
(官擢為御又嵩官禮部時以秦晉二藩宗人襲封事受重賄經指其事劾嵩嵩懼甚力彌縫得免故恨經)
(報復為隆慶初贈經光禄少卿張璧字崇象石首人陳儒崑山人謝瑜字如卿上虞人王勰字韜孟金壇)
(人沈良材泰州人陳&KR0008;餘姚人喻時光山人陳紹上虞人童漢臣錢塘人何維柏字喬仲南海人)
發明(初經以秦晉二蒲賄事劾嵩嵩疏辨遂付襲爵事于廷議而置嵩不問朝廷固已失刑矣)
(越二年嵩遂得抉宿憾害經其為報復情跡顯然乃嘉靖不知致嵩由此得以盡鋤其異己之人殘)
(毒忠良實由經始姤之初六曰羸豕孚蹢躅程傳謂羸弱之豕其中心在乎蹢躅雖隂微在下而有)
(漸盛害陽之象焉嵩之殺經殆將嘗試其蹢躅之技乎)
冬十月朵顔入寇
(攻圍慕田峪殺守備陳舜副總兵王繼祖等往援乃退)質實(慕田峪在昌平州北有闕口)
十一月以嚴寒賑貧民
(御史何贊言京師苦寒小民凍餒枕藉乞多方賑救併行江北諸郡加惠以廣德意帝曰今歲嚴寒困窮)
(可憫亟行一體振之)質實(何贊黃嚴人)
御定資治通鑑綱目三編卷二十二
