凡例
一綱目三編現在遵
旨照
御批通覽輯覽改纂凡紀年系統諸大端及一切書法
均應仰遵
筆削定例永示凖繩至三編原本每年所列綱目不過
數條而輯覽内條數較多于一代治忽所關更為
明偹自應將輯覽所增一併敬謹添輯
一查朱子綱目原有尹起莘發明劉友益書法及質
實正誤附入各條綱目之下明代所修續綱目内
亦有發明廣義諸條皆所以推闡大義考證故實
足為本書羽翼而綱目三編内從前未經辦及現
在
御批通鑑輯覧俱仰稟
睿裁大旨微言昭揭星日(臣)等遵照改輯自應于
特筆所在各倣照前例恭加發明詳悉闡繹庶
衮鉞謹嚴大公至正之意更足昭示萬世至其間姓名
爵里及輿地官制等類本文内未能該盡者並擬
各加質實俾讀者開卷了然似于軆例尤為周密
一原書内如載福王之國撥給莊田四萬頃一條葉
向高集内實作二萬頃仰蒙
聖明指示(臣)等因檢明史福王傳内詔賜莊田四萬頃
句下有所司力争常洵亦奏辭得減半之文因原
書採摘未全紀載遂致失實又福王傳于此條下
尚有奏乞張居正沒産沿江洲税四川茶銀淮揚
鹽引河南北齊楚間所至騷動等事必須連類並
載足以見神宗寵溺失德之實而原書概行刊除
亦不免過于簡略今擬各條紀事俱將明史紀傳
逐一參訂考核異同如有舛漏即行詳確改正其
或有情事未能詳盡者亦各酌量添修務令首尾
該具核實無訛庶足永稱傳信
一綱目三編内所有蒙古等人地官名之對音訛舛
譯字鄙俚者均應倣照現辦遼金元國語解之例
譯改
一此次改編綱目折衷論定均仰荷
聖訓詳明應請恭錄前後
諭旨冠于簡編次列
御製原序庶俾辦理原委次第秩然
