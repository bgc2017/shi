御定資治通鑑綱目三編卷三
(起丁夘明太祖洪武二十年盡戊寅明太祖洪武三十一年)凡十二年
(丁夘)二十年春正月以馮勝為征虜大將軍率師征納克
楚
(元太尉納克楚擁衆數十萬屯金山數侵遼東帝以勝為大將軍傅友德藍玉為副帥師二十萬征之諭)
(曰彼情詭詐爾等且駐師通州遣人覘其出沒元兵若在慶州宜以輕騎掩其不備若克慶州全師竟搗)
(金山納克楚不意吾師之至必成擒矣復遣前所獲元將鼐喇固北還以書諭納克楚等軍次通州聞元)
(兵有屯慶州者藍玉乘大雪帥輕輢襲破之斬平章郭勒禽其子布喇竒勝出松亭關分築大寧寬和會)
(州冨峪四城駐兵大寧)質實(金山在今開原縣西北慶州在今巴林西北東西相距約二千里方)
(輿紀要自喜峯口而北一百二十里有故松亭關遼金時戍守處也其相近者曰寬河城自是而東北曰)
(會州城由會州城東曰富峪城又東北為大寧新城俱洪武時築鼐喇固舊作乃剌吾郭勒舊作果來)
(布喇竒舊作不蘭奚今並改)
焚錦衣衛刑具
(時天下重罪逮至京者多收繫錦衣衛斷治適有富民繫衛獄用事者非法凌虐帝聞之怒曰訊鞫法司)
(事也或令錦衣衛審之欲先得其情耳豈令其鍛鍊耶執用事者治之悉焚其刑具以囚送刑部二十六)
(年復申明其禁詔内外獄毋得上錦衣衛大小咸經三法司)
夏六月馮勝至金山納克楚降
(勝自大寕帥師趨金山遣使送鼐喇固還至松花河納克楚見之大驚相勞問鼐喇固述帝恩德納克楚)
(心動遣其左丞劉特默齊等來獻馬勝受之而引兵徑踰金山降金國公和通進壓納克楚營而軍初納)
(克楚分兵為三營一曰榆林深處一曰養鵝莊一曰龍安伊圖河畜牧蕃盛及是為大軍所逼又已先入)
(鼐喇固言意猶豫不决因遣使陽為請降以覘兵勢勝遣藍玉往受之納克楚所遣使亦還報極言大將)
(軍兵盛納克楚乃仰天歎曰天弗使吾有此衆矣遂率數百騎詣玉玉大喜飲以酒納克楚酌酒酧玉玉)
(解衣衣之納克楚不肯服王亦不飲争讓久之納克楚取酒澆地顧其下咄咄語鄭國公常茂在坐其麾)
(下趙指揮解蒙古語密告茂納克楚將遁矣茂直前縳之納克楚驚起欲就焉茂拔刀斫傷其臂不得騎)
(都督耿忠擁以見勝勝重禮之使忠與同寢食納克楚將士妻子十餘萬衆在松花河北聞納克楚傷驚)
(潰有欲來追者勝遣和通諭降之先後凡二十餘萬王九國公郡王四太尉國公五行省丞相一司徒平)
(章十三右丞左丞三十一凡官屬將校三千三百餘人所獲輜璽馬蓄亘百餘里還次金山伊瑪河復收)
(其殘卒三萬初帝聞捷即馳諭勝留兵五萬於大寕防後患散處降衆瀋陽崖頭間與遼東兵參住耕牧)
(而勝以常茂驚潰敝衆懼不測乃盡俘其衆内徙大寕兵亦悉拔歸都督濮英以三千兵殿後時納充楚)
(潰卒散匿者尚數萬聞之設伏于途謀竄取大軍過不敢發英役至猝為所乘馬踣被執英絶食不言乘)
(間引佩刀刺腹死三千人殱焉勝之趨金山也臨江侯陳鏞失道戰殁事聞詔追封英金山侯謚忠襄以)
(米帛給鏞家納克楚至京帝召見慰勞甚至封海西侯鼐喇固授千戶賜金帛)質實(松花河即松花)
(江一名混同江在吉林烏拉城東南源出長白山北流會嫩江黑龍等江入海即古粟末水也龍安即金)
(隆安府元開元路明三萬衛今開原縣伊圖河在龍安城東下流入松花江瀋陽遼金庸州元瀋陽路明)
(瀋陽衛今赤盛京陳鏞濠人陳德子舊劉特默齊舊作劉探馬和通舊作觀童伊圖河作一秃河伊)
(瑪河舊作亦迷河今並改)
秋七月太白三辰晝見
八月召馮勝還以副將軍藍玉領其軍
(勝奏常茂激變狀械至闕茂勝之壻也勝每於衆中卑折之茂不遜勝怒及納克楚衆潰勝歸罪於茂會)
(有言勝多匿良馬使閽者行酒於納克楚妻求大珠異寳王子死二日強娶其女失降附心而茂亦許勝)
(遇帝怒收勝大將軍印召還以藍玉攝之尋命勝就第鳳陽奉朝請而安置茂於龍州)質實(龍州)
(宋置元為萬戶府明仍為州土官趙氏世襲今改下龍上龍二司属廣西太平府)
九月置大寧都指揮使司
(司治大寧乂至大寧中左右及會州等衛皆隸焉明年改為北平行都司)質實(會州城在大寧衛西)
(南二百四十里)
詔商稅毋定額
(戶部言天下税課視舊有虧宜以洪武十八年所收為定額帝曰商税多寡歲有不同限以定額豈不病)
(民不從)
以藍玉為大將軍帥師北伐
(帝以故元特古斯特穆爾尚在終為邊患乃即軍中拜玉為大將軍延安侯唐勝宗武定侯郭英副之都)
(督耿忠孫恪為左右參將率師十五萬往征之是冬元將托克托降於玉)質實(孫恪興祖之子參將)
(明初設無品級無定員多以勲戚充之其後秩在副總兵下遊擊次之托克托舊作脱脱今改)
冬十一月命湯和築瀕海城備倭
(先是帝以倭患命和廵視浙江福建沿海諸城又命江夏侯周德興於福建濱海福漳泉興化四郡築城)
(練兵以備之德興相視形勢築城十有六民戶三丁取一以充戍卒是時和已請老會倭寇上海帝召和)
(謂曰卿雖老強為朕一行和請與方鳴謙俱鳴謙國珍從子也習海事帝訪以禦倭策鳴謙曰倭海上來)
(則海上禦之耳請量地遠近置衛所陸聚步兵水具戰艦砦壘錯置其間則倭不得入入亦不得傅岸其)
(兵則藉近海民四丁取一以充無煩客兵也帝以為然命和芾具事和乃度地浙東西置衛所並海築城)
(五十有九選丁壮三萬五千人盡發州縣錢及籍罪人貲給役役夫往往過望而民不能無擾浙人頗苦)
(之或謂和曰民讟矣奈何和曰成逮筭者不恤近怨任大事者不顧細謹國無備及干戈鋋井里將壚餘)
(何有焉復有讟者齒吾劒踰年而城成選丁壮五萬八千餘人戍之海防大飭其後嘉靖間東南苦倭患)
(和所築城堅緻久而不圮民賴以相保咸歌思之請于朝立廟祀焉)質實(上海宋鎮元縣明屬)
(松江府今因之)
十二月振濟南東昌東平登萊饑
(振濟南三府饑民凡六萬三千八百餘戶又遣刑部尚書唐鐸運鈔百餘萬錠振登萊饑)質實(登州)
(唐置明初屬萊州府九年陞府今因之)
(戊辰)二十一年春正月詔治有司匿災者罪
(青州饑有司匿不以聞詔逮治之且著為令于是遣人馳驛往振戶凡二十一萬四千六百鈔五百三十)
(六萬錠有奇)
三月沐英討思倫發破走之
(先是思倫發誘羣蠻寇馬龍他郎甸之摩沙勒寨沐英遣都督同知寗正擊破之至是思倫發悉舉其衆)
(寇定邊號三十萬英選騎三萬馳救以輕騎三百挑之百夷以萬人驅三十餘象酋長跨巨象直前指揮)
(張因率騎卒五十餘人為前鋒注矢中象左滕及脅象仆射殺酋長大呼突陣衆逆却英曰賊無能為也)
(乃置火礟勁弩為三行蠻驅百象被甲翼以標槍銳甚英分軍為三都督馮誠居前同知寗正友湯昭右)
(英與將士約有功者實退切者斬因乘風縱火礟弩並發象皆反走賊有昔刺者殊死鬭左軍少却英登)
(高望之取佩刀命左右斬帥首來左帥見一人握刀馳下恐奮呼突陣大軍乘之無不一當百蠻大敗斬)
(馘四萬餘生𫉬象三十七賊帥各被百餘矢伏象背死思倫發遁去明年遣使入貢麓川平緬遂平)質
實(馬龍他郎甸今雲南元江州新平縣西北有故新化州嶲為馬龍他郎二甸地明陞為州今裁摩沙)
(勒寨在故新化州東南其地羣山夾江險隘如峽定邊明縣屬楚雄府今併入蒙化廳置廵司於此)
夏四月藍玉襲破元特古斯特穆爾于捕魚兒海獲其
子廸保努
(玉以大軍出大寧至慶州聞特古斯特穆爾在捕魚兒海間道馳進次紐琿南道無水軍士渴甚路傍小)
(山忽湧四泉士馬得不困乏至百眼井去捕魚兒海四十餘里不見敵玉欲還定遠侯王弼曰吾等提十)
(萬衆深入至此無所得何以後命玉曰然令軍士穴地而爨毋見烟火乘夜馳至捕魚兒海黎明東北去)
(敵營八十餘里時大風揚沙晝晦軍行無知者敵不設備弼為前鋒大破之斬太尉曼濟等降其衆特古)
(斯特穆爾以其太子添保努等數十騎遁獲其次子廸保努及妃主以下百餘人追獲吴王代王等官屬)
(三千男女七萬七千餘人並寳璽符勅金牌金銀印等物馬駝牛羊十五萬車三千奏捷京師帝大悦遣)
(使齎勅勞玉比之衛青李靖玉又破哈喇章營獲人馬六萬師還進凉國公廸保努及妃主進京帝命有)
(司給第宅廩餼既有言玉私元主妃事帝怒玉無禮切責玉妃聞而自縊廸保努由是有怨言帝聞之曰)
(朕嘗與儒臣議欲封之以盡待亡國之禮廸保努乃若是豈可使復居内地于是遣使送往琉球仍厚貲)
(遣之時元四大王久匿山中其下逃散略盡四大王窮蹙詣晉王府降帝命徙之雲南是年納克楚亦卒)
(以其子察罕為潘陽侯後坐藍玉黨夗)質實(捕魚兒海在慶州西北今克什克騰西北周數十里)
(紐琿南道及小山泉方輿紀要云在慶州西境濟廸保努舊作地保奴紐琿南道舊作游魂南道曼舊)
(作蠻子今並改)
高麗李成桂囚其王禑而立禑之子昌
(禑欲寇遼東使其軍都相往瑩李成桂繕兵成桂遣千戶陳景屯艾州以糧不繼而退禑怒殺成桂之子)
(成極還兵攻之逼禑遜位于其子昌陳景來降成桂又以禑本幸肫子禑之子亦不可為王氏後明年乃)
(廢昌别求王氏疎属定昌國院君瑶立之)質實(艾州一統志作憂州隸黃海道在朝鮮國城西南)
五月甲戌朔日有食之
六月信國公湯和歸鳳陽
(帝春秋寢高不欲諸將久典兵未有以發也和以間從容乞骸骨帝大悦賜鈔治第鳳陽並為諸公侯治)
(第至是第成和築城海上還率妻子陛辭帝褒諭之賜賚甚厚)
秋七月以解縉為監察御史
(縉舉是年進士授中書庶吉士甚見愛重一日帝在大庖西室諭縉曰朕與爾義則君臣恩猶父子當知)
(無不言縉即日上封事萬言略曰臣聞令數改則民疑刑太繁則民玩國初至今將三十載無幾時不變)
(之法無一日無過之人臣聞陛下鋤根剪蔓誅其奸逆矣未聞褒一大善賞延于世始終勿替者也或朝)
(賞而暮戮或忽罪而怱赦陛下每多自悔之時輒有無及之歎此由存養之功少加密耳若夫祀天宜復)
(掃地之規尊祖宜復七廟之制奉天不宜為筵宴之所文淵猶未備舘閣之隆太常非俗樂可肄官妓非)
(人道所為禁絶倡優易置寺閹執戟墀陛皆用俊良勿興土木之工勿貪四裔之地减紐縣省冗官痛懲)
(法外威刑永革京城工役婦女非帷簿不修毋令逮繫大臣有過惡當誅不宜加辱近歲臺綱不肅以刑)
(名輕重為能事以問囚多寡為勲勞御史糾弹皆承密旨每聞上有赦宥則必過以執持意謂如此則上)
(思愈重此皆小人趨媚效勞之細術陛下何不肝膽而鏡照之哉陛下進人不擇賢否授職不量輕重椎)
(理嚚悍之夫閻茸下愚之革朝捐刀鑷暮擁冠裳左棄筐篋右綰組符雖曰立賢無方亦盍忱詢有德古)
(者善惡鄉鄰必記今互知之法雖嚴而訓誥之方未備臣欲求古人治家睦鄰之法若古藍田吕氏鄉約)
(今義門鄭氏家範布之天下世臣大族率先以勸將見作新於變至于比屋可封不難矣臣聞地有盛衰)
(物有盈虚而商税之徵率皆定額既税於所産之地又税於所過之津何奪民之利如此密也且多貧下)
(之家逃亡轉徙無前日之生植有前日之税糧或膏腴而税反輕瘠鹵而税反重此胥里之弊也欲拯困)
(而革弊莫若行投田均田之法兼常平義倉之舉積之以漸至於九年之食無難者夫連坐起於秦法孥)
(戮本於偽書今為善者妻子未必蒙榮有過者里胥已陷其罪况律以人倫為重而有給配婦女之條聽)
(之于不義則又何取夫節義哉同寅協恭相倡以禮今内外百司捶楚屬官甚於奴隸是使柔儒之徒蕩)
(無廉恥甚非所以勵風節也臣但知罄竭愚衷急於陳獻所奏略興次序惟陛下垂鑒書奏帝稱其才縉)
(嘗入兵部堂索皂隸語嫚尚書沈溍以聞帝曰縉以冗散自恣耶遂命為御史既而縉復代郎中王國用)
(草疏為李善長申雪又嘗為同官夏長文草疏劾都御史袁泰於是大臣皆惡之會有詔近臣父皆得入)
(覲縉父聞至帝召謂曰大器晚成若以而子歸益令進學後十年來用未晚也遂罷歸)質實(解縉)
(字大紳吉水人沈溍字尚賢錢塘人)
發明(縉年二十成進士負才穎敏受特達之春縱言無諱自以為賈鼂不過也數上封事言分)
(封勢重萬一不幸必有厲長吴濞之虞深中時弊然敷陳繁傳或不盡切於事理即如授田均田之)
(疾實泥古而不可行且疎放自恣露才揚已其後不能殉建文之難卒被高煦之讒僵死紀綱之手)
(惜哉)
九月勑天下衛所屯田
(更定屯田法凡衛係衝要都會及王府護衛以十之五屯田係衛所以五之四歲得糧五百餘萬石)
越州蠻叛命沐英傅友德討之
(越州土酋阿資故知州龍海子也沐英南征時駐兵其地諭降龍海奏以為知州未幾即叛英以計禽之)
(徙遼東阿資襲父職益桀鷔至是反帝命英友德會兵討之友德道過平彛以其山險峻留兵千人守之)
(進擊阿資於普安大破之蠻衆攀岸緣壁墜死者不可勝數阿資遁還越州阿資之叛也掦言曰我地有)
(萬山之險豈能盡滅英乃請置越州馬龍三衛扼其險要又分兵勦捕阿資窮蹙遂請降僉都御史黃政)
(從征雲南還次普安遇寇與其子琬力戰死之)質實(越州本苦麻蠻部元時内屬置越州明改衛今)
(裁故城在曲靖府南寧縣平彛明衛今改縣屬曲靖府馬龍元州明屬曲靖府今因之按苦麻元史地理)
(志作普麽今作明史曲靖土司傳黃政碭山人)
以卓敬為戶科給事中
(敬鯁直無所避時制度未備諸王服乘擬太子敬乘間言京師天下視效陛下於諸王不早辨等威而使)
(服飾與太子埒嫡庶相亂尊卑無度何以令天下帝笑曰爾言是朕未慮及此益器重之他日敬與同官)
(進見適八十一人帝命改官為元士尋以六科為政事本原又改曰源士已復稱給事中)質實(卓敬)
(字惟恭端平人)
冬十月元伊遜岱爾弑其主特古斯特穆爾
(特古斯特穆爾既遁將依丞相耀珠于和林行至圖拉河為其下伊遜岱爾所襲衆遂散獨與知院訥克)
(林等十六騎俱耀珠來迎欲共往依庫庫特穆爾會大雪不得發伊遜岱爾兵猝至以弓弦縊殺之並殺)
(其太子添保努訥克林等遂來降自是五傳至坤特穆爾皆被弑不復紀年有郭勒齊者簒立稱汗去國)
(號遂稱韃靼云)質實(耀珠舊作咬住訥克林舊作捏怯來庫庫特穆爾舊作闊闊帖木兒别一人非)
(王保保也今並改)
十二月安南黎季犛廢其王煒尋殺之
(陳叔明立三歲傳其弟煓煓死弟煒代立其相黎季犛竊柄廢煒弑之立叔明子日焜立國事)
(己巳)二十二年春正月改大宗正院為宗人府
(府設令一人左右宗正宗人各一人以秦王樉為宗人令晉王棡為左宗正燕王棣為右宗正周王橚為)
(左宗人楚王楨為右宗人其後以勲戚大臣攝府事不備官)質實(大宗正院洪武初設)
二月禁武臣預民事
(時廣西都指揮耿良造譙樓發民丁青州等衛造軍器科民財於是詔申明其禁凡有造作逹五軍都督)
(府奏准方行)
湖廣千戶夏得忠作亂靖寧侯葉昇討之得忠伏誅
(安福千戶夏得忠誘九溪洞蠻為寇昇同胡海等討之駐兵賊境昇獨潛兵出賊後掩擊禽得忠送京師)
(斬之置九溪永定二衛改大庸衛為千戶所)質實(安福千戶所在澧州慈利縣西北今改安福縣)
(屬澧州九溪即九渡溪慈利縣西三十里有九渡山上冇仙樓下有九溪水水經注九渡水南出九渡山)
(山下有溪又以九渡為名九溪故衛在今安福縣北永定衛在慈利縣西南今改永定縣屬澧州大庸所)
(在永定西南葉昇合肥人)
夏四月賜江西山東湖廣貧民鈔
(帝諭戶部九江黃州漢陽武昌岳州諸郡多貧民其遣人運鈔往振之又賜山東流民居京師者鈔振萊)
(州兖州饑又振常德長沙辰州靖州衡州永州寳慶彬州德安沔陽安陸襄陽貧民凡鈔二百六十四萬)
(餘錠戶部請造小鈔自一十文至五十文以便民用從之遣御史按山東官匿災者御史許珪巡按河南)
(言自開封永城至彰德旱請減夏税左都御史詹徽以其希旨要譽請罪之帝曰御史能䘏民隱逹下情)
(何罪耶即命振貸蠲其税)質實(漢陽元郡元明府兖州隋置明府長沙秦郡明府衡州梁置明府德)
(安劉宋郡宋元明府今皆因之安陸元府明降州嘉靖中升承天府今仍安陸府永城縣隋置明屬歸德)
(府今因之詹徽字資善同之子)
五月置泰寧朵顔福餘三衛
(三衛地本烏梁海所居在黑龍江南元大寧路北地元遼王阿爾察錫喇及惠寧王朵顔元帥内附帝即)
(其地置三衛曰泰寧以阿爾察錫喇為指揮使塔本特穆爾為指揮同知曰朵顔以托羅海徹爾為指揮)
(同知曰福餘以哈克三納逹齊為指揮同知各領所部以安畜牧獨朵顔地險而強初三衛分地延袤共)
(千餘里在潢水北及後斬徙潢南自全寧抵喜峯口近宣府皆屬朵顔自錦義歷廣寧至遼河皆屬泰寧)
(自黃泥窪東逾潘陽鐵嶺至開原皆屬福餘東西亘三千里)質實(三衡按今土默特阿嚕科爾沁)
(等部為泰寧衛故地喀爾沁敖漢奈曼翁牛特巴林等部及熱河五廳為朵顔衛故地科爾沁郭爾羅斯)
(杜爾伯特札贊特等部為福餘衛故地黑龍江上源曰諤諾河自西北流六千餘里經薩哈連烏拉城東)
(南與混同江合方輿紀要云僥樂水或謂之烏龍江大寧在烏龍江南漁陽塞北即饒樂水矣潢水在臨)
(潢城南一曰黃巖水即西喇穆楞河也源出古北口北五百餘里蒙古克什克騰界内之伯爾克和爾特)
(克東流經口外諸蒙古駐牧地又東南至開原縣西北會赫爾蘇河入邊為遼河喜峯口在遵化州東北)
(七十里義州金置明義州衛今義州屬錦州府廣寧金府元路明廣寧衛今廣寧縣屬錦州府遼河在奉)
(天府西一百里廣寧縣東北二百三十里有東西二源自邊外合流而南經開原鐵嶺二縣西又南經承)
(德遼陽海城之西又南入海黃泥窪方輿紀要云廣寧衛東南七十里為三坌兒堡近堡有黃泥窪鐵嶺)
(衛故城在今鐵嶺縣東南五百里洪武二十六年徙置今縣地開原元開元路明改開原置三萬衛今開)
(原縣塔烏梁海舊作兀良哈阿爾察錫喇舊作阿札失里本特穆爾舊作塔賓帖木兒托羅海徹爾舊)
(作脱魯忽察兒哈克三納逹齊舊作海撒男答奚今並改)
秋九月丙寅朔日有食之
十一月擢海州同知陳龔福為太僕寺少卿
(陳龔福故元御史大夫福夀之子也坐事當戍邊帝念其父死節特宥而擢之)
冬十二月遷周王橚於雲南尋止之
(橚擅棄其國來居鳳陽帝怒命遷之雲南尋止勿徙使居京師二十五年復勅歸籓)
(庚午)二十三年春正月命晉王棡燕王棣帥師北伐
(命傳友德等以北平兵從燕王王弼等以山西兵從晉王征耀珠及鼐爾布哈)
二月河決歸德
(決歸德東南鳳池口徑夏邑永城諸縣發興武等十衛士卒輿歸德屬縣民併力築之一月成及秋又決)
(開封西華諸縣災遣使振萬五千七百餘戶)質實(歸德黃河自開封府儀封縣流入境東經睢州)
(考城商邱虞城夏邑縣北又東入江南碭山縣界歸德唐軍金府明降州嘉靖中復為府夏邑縣本下邑)
(明改夏邑屬歸德府今皆因之)
三月燕王棣至伊都元太尉鼐爾布哈等降
(棣出古北口偵知鼐爾布哈營伊都胃大雪馳進去敵一磧先遣指揮和通往和通故善鼐爾布哈至則)
(相持泣頃之大軍壓其營鼐爾布哈等驚欲遁和通止之引見棣賜酒食慰諭遣還鼐爾布哈喜過望遂)
(偕耀珠等來降二十五年命元降軍赴北平聽燕王調用棣兵自此益強)質實(伊都方輿紀要云明)
(初王師擒鼐爾布哈於興和西北則伊都當在興和城西北伊都舊作迤都今改)
夏四月潭王梓自焚死
(梓聰明好學嘗會府僚設醴賦詩品其高下而賚予之妃於氏都督顯女也顯與子琥坐胡惟庸黨誅梓)
(不自安帝遣使召之大懼與其妃自焚死無子國除)
閏四月詔百官期服毋奔喪
(初百官聞祖父母伯叔兄弟喪俱奔赴吏部言一人或連遭五六期服或道路數千則居官日少更易繁)
(數曠官廢事請自今期年服不許奔喪從之)
五月以楊靖為刑部尚書
(時詔在京官三年皆遷調着為令靖以戶部尚書改刑部帝諭曰愚民犯法如啗飲食嗜之不知止設法)
(防之犯益衆惟推恕行仁或能感化靖承旨治嶽明察而不事深文在部多所平反嘗鞫一武弁門卒檢)
(其身得大珠僚屬驚異靖徐曰偽也安有珠大如此者立碎之帝聞歎曰靖此舉有四善焉不獻朕以求)
(容悦一也不究其所投獻息大獄二也不奬門卒杜小人僥倖三也千金之珠猝然至前斥以為偽而辟)
(之有過人之智應變之才四也)質實(楊靖山陽人)
賜韓國公李善長死
(先是善長弟存義免死安置崇明善長不謝帝銜之至是善長年七十七耄不檢下嘗欲營第從信國公)
(湯和假衛卒三百人和以聞四月京民坐罪應徙邊者善長數請免其私親丁斌等帝怒按斌斌故給事)
(胡惟庸家因言存義等往時交通惟庸狀命逮存義父子鞫之詞連善長或告善長云將軍藍玉至捕魚)
(兒海獲惟庸通沙漠使者封績善長匿不以聞於是御史交章劾善長而善長奴盧仲謙等復告善長與)
(惟庸通賂遺交私語吉安侯陛仲亨家奴彭特穆爾等亦告仲亨及延安平凉南雄侯等皆與惟庸結黨)
(獄具坐以大逆會星變言者謂其占當移大臣遂賜善長死并殺其家属七十餘人子祺尚臨安公主免)
(死徙江浦祺子芳茂以公主恩得不坐吉安侯陸仲亨延安侯唐勝宗平凉侯費聚南雄侯趙庸河南侯)
(陸聚宜春侯黃彬豫章侯胡美榮陽侯鄭遇春等皆同時坐惟庸黨死帝條列其罪作姦黨錄布告天下)
(明年虞部郎中王國用上言善長與陛下同心出萬死以取天下勲臣第一生封公死封王男尚公主親)
(戚拜官人臣之分極矣藉令欲自圖不軌尚未可知而今謂其欲位胡惟庸使善長佐惟庸事成不過勲)
(臣第一而已寧復有加於今日且善長豈不知天下之不可倖取當元之季欲為此者何限莫不身為齏)
(粉覆宗絶祀善長胡乃以衰倦之年身蹈之也凡為此者必有深讎急變人不得已或至相挾以求脱禍)
(今善長子祺托陛下骨肉親無纖芥嫌何苦而忽為此若謂天象告變大臣當災殺之以應天象則尤不)
(可臣恐天下聞之謂功臣如善長且如此四方因之解體也臣亦知善長已死言之無益願陛下作戒將)
(來耳帝覧之亦不罪也改彭特穆爾舊作封帖木今)
秋七月崇明海門海溢
(詔遣官振之發民二十五萬築堤)
八月詔毋以隷卒充選舉
(詔凡選舉毋錄隸卒之徒)質實(按明洪武實錄明史本紀俱作吏卒考選舉志進士為一途舉貢等)
(為一途又有吏員氶差知印諸雜流為一途所謂三途並進也不得云凡選舉毋錄吏矣按朱國楨大政)
(記作隸卒合之選舉志所云倡優之家不許入試者正相比附隸為人役訛作吏今從大政記作隸)
振河南山東北平水災
(給鈔七十萬錠又振湖廣災凡鈔二十二萬餘錠)
九月庚寅朔日有食之
冬十二月罷天下歲織文綺
(詔工部罷天下歲織叚匹凡賞賚皆給絹帛如或匱乏就京織造工部尚書秦逵言造弓箭亦擾民帝命)
(俱於京師後湖置局造之)質實(後湖一名元武湖在上元縣北秦逵字文用宣城人)
(辛未)二十四年春正月免山東登萊青兖濟南水灾田租
(二月振高密棲霞莒州被水民萬五千九百餘戶)質實(高密秦縣明屬膠州今屬萊州府棲霞縣)
(金天會中劉豫析蓬萊縣置明屬登州府今因之莒州隋置明屬青州府今屬沂州府)
三月戊子朔日有食之
夏四月河決原武
(河水暴溢決原武黑洋山東經開封城北又東南由陳州項城太和潁州潁上東至夀州正陽鎮全入于)
(淮而賈魯河故道遂於又由曹州鄆城漫東平之安山元會通河故道亦淤遣官振之)質實(黑洋)
(山在原武縣北二十里與陽武縣接界項城隋縣明屬陳州今屬陳州府太和宋置泰和縣明改泰為太)
(屬潁州今屬潁州府潁上隋縣明屬潁州今屬潁州府正陽鎮亦名東正陽在夀州西六十里與潁上縣)
(之西正陽鎮夾准相對賈魯河故道元順帝至正十一年以賈魯為總治河防使自儀封縣東北之黃陵)
(岡南逹曹縣之白茅村攽于單縣之黃固歸德之哈只等口又自黃陵西至曹縣楊青村凡疏鑿二百八)
(十里有竒河復故道曹州周曹國後周置州明屬兖州府今升府鄆城隋縣明屬濟寧州今屬曹州府安)
(山東平州西南三十五里有安山一曰安民山志云漕河西岸有安民山山下為安山湖湖瀠泂百餘里)
(流入小洞庭湖仍合汶水亦名積水湖元會通河故道元世祖至元二十六年間會通河起安山西南山)
(壽張西北至東昌又西北至臨清引汶水以逹御河長二百五十餘里建插三十一以時蓄洩即今山東)
(運河也賈魯字友恒河東高平人)
封子十人為王
(㮵為慶王權寧王楩岷王橞谷王松韓王模藩王楹安王桱唐王棟郢王□伊王)質實(㮵帝第十)
(六子尒妃生封寧夏權第十七子楊妃生封大寧楩第十八子周妃生封岷州尋徙雲南橞第十九子郭)
(惠妃生封宣府松第二十子周妃生封開原模第二十一子趙妃生封潞州楹第二十二子母未詳封平)
(凉桱第二十三子李賢妃生封南陽棟第二十四子劉惠妃生封安陛□第二十五子葛麗妃生封洛陽)
秋八月命皇太子廵撫陜西
(帝念天下形勢在西北欲徙都關中先遣大子相宅故冇是命秦王樉聞帝欲徙都有怨言帝怒召至京)
(錮之及太子還為之解明年令歸籓)
九月倭寇雷州
(倭寇雷州遂溪縣雷州衛百戶李玉鎮撫陶鼎戰死事開皆官其子)質實(雷州唐置明府遂溪縣唐)
(置明屬雷州府今皆因之)
冬十月以馮堅為僉都御史
(堅南豐縣典史上書言九事一曰養聖躬清心省事以為民社之福二曰擇老成輔導諸王使正心直言)
(以圖匡救三曰務農講武屯戍邊圉以備不虞四曰精選有司旌别屬吏使人勇於自治五曰褒祀典俾)
(末俗有所興勸六曰省䆠寺以防内權七曰調易邊將以防外患八曰採廉能以懲貪墨九曰會關防以)
(革奸弊書奏帝嘉之稱其知時務逹事變又謂侍臣曰堅言調易邊將則未然邊將數易則兵力勇怯敵)
(情出沒山川形勢無以備知倘得趙充國斑超者又何以數易為哉乃櫂堅僉都御史堅在院頗持大體)
(尋卒于官)質實(南豐三國吴置明屬建昌府今因之)
十一月皇太子還京師
(太子還上陕西地圖遂病病中猶上言經略建都事)
(壬申)二十五年春正月河決陽武
(旁浸陳州中牟原武封邱祥符蘭陽陳留通許太康扶溝杞十一州縣詔免其租振貧民七萬四千餘口)
(發民丁及安吉等十七衛軍士修築會冬大寒役遂罷)質實(通許宋鎮金縣太康隋縣扶溝漢縣)
(明俱屬開封府今因之安吉衛屬河南都司後為通州衛親軍)
發明(上年河決原武全入于淮而賈魯河及會通河故道皆淤至是再决漫州縣十餘為患大)
(矣未聞講求濬復之策冬寒罷役而明春不復修舉非禦災勤民之道也至永樂九年會通河開而)
(故道乃復)
前軍都督僉事何福討都勻畢節諸蠻平之
(先是二十二年福平都勻蠻俘斬萬計收降寨洞一百五十二處二十四年拜平羌將軍討越州叛蠻阿)
(資破降之至是平都勻所部九名九姓及畢節諸蠻畢節復叛大掠屯堡百戶宋禮曲通皆戰死福檄後)
(軍都督僉事茅鼎等擣其巢禽叛酋戮之分兵捕諸蠻建堡設戍)質實(都勻本都雲蠻元置都雲)
(軍民府明改都勻衛弘治二年置府今因之九名九姓苖種元獨山州長官司明改九名九姓獨山州長)
(官司弘治八年升為州屬都勻府今因之何福鳳陽人)
宥死囚輸粟北邊
(見繫死囚貸之令還鄕里備貲輸粟北邊贖罪於是重囚得宥死者四百四十八人)
夏四月皇太子標卒
(帝御束角門召對羣臣慟哭曰太子不幸至此古云國有長君社稷之福朕意欲立燕王何如學士劉三)
(吾進曰皇孫世嫡承統禮也即立燕王置泰晉二王於何地帝立孫之意遂决八月祔葬孝陵東諡懿文)
(太子初師事宋濂通經史大義帝命裁决庶務寬仁平敏于刑獄多所減省天性友爱秦周諸王數有過)
(輙調護之使歸國或告晉王有異謀帝大怒太子廵陜西還偕之至京為涕泣以請帝意解王亦更以恭)
(慎聞)質實(劉三吾名如孫以字行茶陵人)
建昌衛指揮使伊嚕特穆爾叛命藍玉討誅之
(伊嚕特穆爾合德昌會川迷易栢興卭部諸番攻建昌轉攻蘇州玉遣指揮瞿能討之至雙狼寨擒其將)
(賊衆大潰伊嚕特穆爾遁能督兵追捕進至打冲河又敗之伊嚕特穆爾走栢興州玉遣百戶毛海誘縳)
(其父子送京師誅之盡降其衆會川土官知府王春作亂千戶劉成戰死指揮僉事俞輔擊降之)質
實(德昌元路明千戶所在建昌衛南一百四十里今置巡檢隸西昌縣會川元路明改衛今為會理州)
(屬寧遠府迷易明千戶所屬建昌衛後屬會川衛在衛西北八十里今置廵檢隸會理州栢興元栢興府)
(明初因之尋改為州後改鹽井衛今鹽源縣屬寧遠府卭部後周置郡南詔為卭部州元州隸建昌路明)
(改越嶲衛今越嶲廳屬寧遠府蘇州本漢蘇示縣地元置蘇州明改衛今為冕寧縣屬寧遠府雙狼寨一)
(作雙浪寨在西昌縣水砦關西北打冲河在寧遠府西源出吐蕃蠻名黑惠江又名納夷江下流至會理)
(州合金沙江瞿能合肥人今伊嚕特穆爾舊作月魯帖木兒改)
六月西平侯沐英卒
(英沉毅寡言笑好賢禮士撫卒伍有恩未嘗妄殺在滇百務具舉簡守令課農桑墾屯田百餘萬畆滇池)
(溢浚而廣之通鹽井之利以來商旅疏節闊目民以便安帝嘗曰使我高枕無南顧憂者英之功也及是)
(卒年四十八遠夷皆為流涕追封黔寧王諡昭靖)
秋七月高麗李成桂逐其君瑶而自立
(成桂在國威權日盛瑶雖為所立慮禍必將及已與近臣圖之事泄成桂遂逐瑶而自立瑶出居原州王)
(氏自五代後唐時得國傳四百數十年至是絶成桂尋以國人表請命帝以高麗僻在海隅非中國所治)
(詔聽之既又請更國號帝命仍古號曰朝鮮)質實(原州隸江原道在朝鮮國城東面)
改詹事院為府
(先是東宫官多以大臣兼領十五年更定左右春坊官各置庶子諭德中允贊善司直郎又各設大學士)
(尋定司經局官設先馬校書正字二十二年以官聯無統始置詹事院至是改院為府設詹事及少詹事)
(等官)質實(詹事一員正三品少詹事二員正四品左右春坊大學士庶子俱正五品諭德洗馬從五)
(品中允正六品贊善從六品校書正九品二十九年增設清紀郎司諫通事舍人)
竄岢嵐州學正吴從權山隂縣教諭張恒于遠方
(從權恒給由至京帝召問氏間疾苦從權恒皆言職在課士民事無所知帝曰宋胡瑗教授蘇湖設經義)
(治事二齋兵農水利無不兼之當時得人稱盛爾二人既不通世務罔識民情則平口所教何事生徒中)
(縱有人材亦為爾軰所壊矣命竄之遠方且榜示天下學校以為鑒戒)質實(山隂縣金置明屬應)
(州今屬大同府給由明史職官志凡内外官給由吏部考功司掌之三年初考六年再考並引請九年通)
(考奏請綜其稱職平常不稱職而陟黜之)
八月給公侯歲禄
(初帝賜勲臣公侯丞相以下莊田多者百頃乂賜諸武臣公田以其租入充禄勲臣莊佃多倚威干集帝)
(每召諸臣戒諭之至是給歲禄歸賜田于官)
九月立孫允炆為皇太孫
(允炆太子第二子也既立為太孫帝命裁决庶務寬厚如太子緣其意而有加焉中外頌德帝嘗大怒有)
(所誅譴退朝太孫進曰如得其情哀矜勿喜是或一道也帝意解邏者獲盜七太孫目之言于帝曰六人)
(者盗其一非是訊之果然帝問何以知之對曰周禮聽獄色聽為先此人眸子瞭然顧視端詳必非盜也)
(帝喜曰治獄貴通經信然)
詔求精曉歷數之士
(其數往知來試無不驗者爵封侯山東國子生周敬心上言臣聞國祚修短在德厚簿不在歷數陛下但)
(當修德皇祚自傳萬世何必問諸小技之人又言陛下連年北征臣民皆以為欲得傳國寳臣聞傳國寳)
(出自楚平王秦始皇名之曰璽石敬瑭亂潞王携以自焚則秦璽固已燬矣敬瑭更以玉製昔王入遼遼)
(亡遺於桑乾河元世祖時扎拉爾者漁而得之今元人所挾石氏璽耳易曰聖人之大寳曰位何以守位)
(曰仁是仁乃人君之寳玉璽非寳也昔者三代聖王不知有璽天下治安享國長久秦始制璽不旋踵而)
(亡陛下奈何怱大璽而求小璽耶又言方今戶口雖多而勞民者衆倉廩雖實而民窮者多教化傳而民)
(不悦法度嚴而民不從昔汲黯言於漢武帝曰陛下内多欲而外施仁義奈何欲效唐虞之治乎今國則)
(願冨兵則願強土地刖願廣人民則願衆于是多取軍卒廣積税糧征伐不休營造無極如之何其可治)
(也又言洪武十二年欽錄天下官吏十三年連坐胡黨十九年逮官吏積年為民害者二十三年大戮京)
(民妄立罪名不分臧否豈無善良偶入詿誤之中者昔漢時誤殺一孝婦東海枯旱三年方今四海水旱)
(未臻大稔未必不由殺戮無辜感傷和氣之所致也疏入報聞)質實(札拉爾元穆呼里氏也穆呼里)
(曾孫碩廸已死而貧其妻出玉璽一鬻之或以告御史中丞崔或或召秘書監丞楊桓辨其文曰受命于)
(天既夀永昌傳國璽也獻之故太子妃鴻吉哩氏時世祖方晏駕妃手以授于成宗桑乾河源出山西馬)
(邑縣北山下東流經山陰縣應州大同府陽高縣天鎮縣界又東經直隸西寧縣南蔚州北又東經宣化)
(縣南界又東經保安州南與洋河會又東南入宛平縣界為永定河即古濕河也札拉爾舊作札剌爾)
(碩廸舊作碩德鴻吉里舊作弘吉烈今並改)
發明(天難諶命靡常豈術數之學所能窺測哉眭孟京房於漢何補唐太宗得秘讖書言唐中)
(弱有女武代王遂以武衛將軍李君茨小字五娘疑而殺之不知才人武氏早已入宫故李淳風以)
(為多殺無辜不能違也明祖過舉聞敬心謙言可以悟矣)
以方孝孺為漢中教授
(孝孺少好學恒以明王道致太平為己任十五年以吴沈薦召見帝喜其舉止端整謂太子曰此莊士當)
(老其才禮遣還至是又以薦召至帝曰今非用方孝孺時除漢中教授蜀王椿聞其賢聘為世子師名其)
(讀書之廬曰正學)質實(方孝孺字希直一字希古寧海人克勤之子)
冬十二月徵安陸知州余彦誠下吏尋釋之
(彦誠以徵税愆期逮州民楊么等伏闕乞留帝賜晏遣還么等亦賜宴時帝操重典繩羣下守令坐小過)
(輙逮繫其部民走闕下乞留旋遣還且加賞賚有因以超擢者)質實(余彦誠德興人)
(癸酉)二十六年春二月涼國公藍玉以罪誅
(玉有勇略敷總大軍多立功帝遇之厚寖驕蹇自恣多蓄莊奴假子乘勢漁獵嘗占東昌民田御史按問)
(玉捶逐御史北征還夜叩喜峯關閟吏不即納玉縦兵燬關入帝聞之不樂又有言其私元主妃者鐫其)
(過于券玉猶不悛及西征歸以玉兼太子太傅而馮勝傳友德俱兼太子太師玉攘袂大言曰我固不當)
(為太師耶比奏事多不聽益怏怏語所親曰上疑我矣至是錦衣衛指揮蒋瓛告玉謀反廷鞫之獄詞云)
(玉與鶴慶侯張翼普定侯陳桓景川侯曹震舳艫侯朱夀東莞伯何榮及吏部尚書詹徽戶部侍郎傳友)
(文等謀為變將伺帝出籍田舉事獄具族誅之列侯以下坐黨夷滅者萬五千人於是元功宿將相繼盡)
(矣初玉常遇春妻弟懿文太子元妃常氏遇春女也玉征納充楚還言於太子曰臣觀燕王在國隂有)
(不臣心又聞望氣者言燕有天子氣殿下宜審之燕王聞而銜之及太子卒燕王來朝帝問曰民問近謂)
(朕若何對曰諸公侯縦恣無度不誅將有尾大不掉憂帝由此愈疑忌功臣王歸不數月而玉禍作)質
實(張翼臨淮人陳桓濠人何滎真之子詹徽資險刻李善長死有力焉從懿文太子錄囚太子多所舍)
(徽必入之以語上上怒太子坐病悸曰死我者詹徽及從太孫錄玉玉不服徽叱曰速吐實毋徒株連人)
(玉大呼徽即臣黨捽徽下斷手足戮之見臣林記)
發明(燕王請誅功臣以逞私志適當帝猜忌之時故其言易入藍玉之罪雖由自取而蔓延之)
(誅未免太甚其後燕師起而元功宿將盡矣李九江軰何能為役哉)
三月命晉王棡燕王棣節制山西北平軍事
(詔二王軍中事大者方以聞宋國公馬勝潁國公傳友德並受節制)
夏四月詔有司振饑毋俟報
(諭戶部曰戚荒民饑必候奏請道途往返遠者動經數月民之饑死者多矣凡遇歲饑慰以奏)
旱詔羣臣言事理獄囚
(帝以雨澤愆期命禮部令天下郡縣以雨澤之數聞)
秋七月甲辰朔日有食之
九月以鄭齊為左庶子王懃為右庶子
(初東宫官属缺命廷臣舉孝義篤行之士工部尚書嚴震直以浦江鄭氏對帝曰朕素知鄭更聞其里王)
(氏力行鄭氏家法可用以勵天下乃徵兩家子弟年三十以上者詣闕令自推舉鄭氏舉濟王氏舉懃遂)
(並拜官)質實(浦江唐析義烏蘭溪冨陽三縣地置浦陽縣吴越改浦江明屬金華府今因之鄭濟)
(濓之弟王澄浦江人慕義門鄭氏風將終集子孫誨之曰汝曹能合食同居如鄭氏吾月瞑矣子孫拜受)
(教澄之子子覺子麟子偉承父志子覺生應為鄭濟所舉授參議子偉生懃義門王氏之名遂埒鄭氏嚴)
(震直字子敏烏程人)
冬十二月戶部奏是歲天下戶口之數
(戶一千六百五萬二千八百六十口六千五十四萬五千八百十二)
(甲戌)二十七年春正月發天下預備倉穀貸貧民
(先是命戶部遣耆民於各郡縣糴榖置倉儲之民間委冨民守視以備荒歉議省以粟藏久致腐宜貸於)
(民而收其新者於是遣使給貸之)
三月命工部藏兵甲
(帝以四方底定命工部收兵甲裹而藏之示勿復用)
秋八月遣使修天下水利
(帝諭工部湖堰坡塘可蓄洩以備旱澇者皆因地勢修治之乃分遣國子生遍詣天下督修水利凡開塘)
(堰四萬九百八十七處)
九月命禮部定旌表例
(日照縣民江伯兒母病割脇肉以療不愈禱岱嶽祠誓殺子祀神已而母病愈竟殺其三歲子山東守臣)
(以聞帝怒曰父子天性小民無知滅倫害理亟宜治罪遂逮伯兒杖之百遣戍海南因下禮官定旌表孝)
(行例尚書任亨泰議曰卧冰割股事非恒經割股不已至于割肝割肝不已至于殺子違道傷生莫此為)
(甚墮宗絶祀不孝之大宜嚴行戒諭倘愚民遇父母有疾醫治弗愈無所控訴不得已而割股卧冰亦聽)
(其所為不在旌表之例詔曰可)質實(日照縣金置明屬青州府今屬沂州府任亨泰襄陽人)
修寰宇通衢書成
(帝命儒臣以天下道里之數編類為書其方隅之目有八東距遼東都司東北至三萬衛西極四川松潘)
(衛西南距雲南金齒南踰廣東崖州東南至福建漳州府北暨太平大寧衛西北至陜西甘肅縦一萬九)
(百里横一萬一千七百五十里四裔之驛不與焉)
冬十一月賜潁國公傅友德死
(友德身冐百死自偏禆至大將每戰必先士卒以故所至立功二十五年友德請懷遠田千畆帝不悦曰)
(禄賜不薄矣復侵民利何居爾不聞公儀休事乎及是竟賜死久德與藍玉先後同統兵有功王誅友德)
(内懼定遠侯王弼謂曰上春秋高旦夕且盡我軰奈何帝聞之未幾弼亦賜死)質實(懷遠宋置軍元)
(改縣明縣屬鳳陽府今因之)
(乙亥)二十八年春正月西平侯沐春討越州蠻平之
(越州蠻阿資恃險屢叛春與都督何福率師營越州城北伏精兵道左以羸卒諉賊賊悉衆出伏起大敗)
(之阿資亡山谷中春詗知所在樹壘斷其糧道已出不意擣其巢遂禽阿資斬之得具黨越州平)
二月賜宋國公馮勝死
(勝自金山歸不復將大兵二十五年命與傅友德練軍山西帝春秋高多猜忌勝功最多數以細故失帝)
(意藍玉誅之月與友德自山西召還勝嘗築稻場瘞甔其下以碌碡碾之取其鞺鞳聲走馬其旁以為樂)
(有樊父者勝兄國用妻家也有所干索於勝勝不予樊父遂告勝家居不法場下悉瘞兵器帝召勝賜之)
(酒是夕暴卒諸子皆不得嗣)質實(甔小甖也)
秋八月命都督楊文等討龍州奉議諸蠻
(龍州土司也洪武初其酋趙帖堅歸附詔以為知州許世襲二十一年帖堅死無子從子宗夀當嗣會常)
(茂以罪戍州帖堅妻黃以愛女予茂為小妻擅州事茂病死黃與宗夀相告訐帝以遠人釋不問宗夀卒)
(得嗣已而或搆蜚語言茂匿龍州實不死宗夀知狀帝怒命宗夀捕茂并諭都督府檄宗夀詣闕宗夀懼)
(遷延不敢出廣西守臣奏宗夀抗命且言奉議諸蠻皆梗化乃以文為征南將軍指揮使韓觀都督僉事)
(宋晟為副發江西湖廣諸衛兵討之復命致仕尚書唐鐸往諭宗夀文等師未至鐸還奏茂實死宗夀亦)
(伏罪請朝乃罷征龍州令文等移師討奉議諸蠻平之)質實(奉議州宋置明改衛今仍為州屬廣)
(西鎮安府韓觀字彦賓虹縣人宋晟字景陽定遠人唐鐸鳳陽人)
信國公湯和卒
(和前有酒過守常州時請事不得醉出怨言曰吾鎮此城如據屋脊坐左顧則左右顧則右帝聞而銜之)
(鐫其過於鐵劵晩年益為恭慎入聞國諭一語不敢外泄當時公侯諸宿將先後麗法稀得免者和獨享)
(夀考以功名終卒年七十追封東甌王諡襄武)
九月免山東秋糧
(以供給遼東山西北平軍需詔蠲其租又免應天等五府秋糧)
頒皇明祖訓
(初帝命儒臣編祖訓錄其目十有三曰箴戒持守嚴祭祀謹出入慎國政禮儀法律内令内官職制兵衛)
(營繕供用六年書成帝自為之序命大書揭於右順門内西南鄉下諦覧損益至是更定名曰皇明祖訓)
(頒示内外諸司諭曰後世有敢言更制者以姦臣論毋赦)
(丙子)二十九年春二月命燕王棣帥師廵邊
(寧王權言近者騎兵廵塞見有脱輻遺於道上恐有邊警帝乃命燕王棣選精騎廵大寧全寧沿河南北)
(蹤跡所在掩擊之)
三月敗元兵於察察爾山又追敗之於烏梁海圖城而
還
(棣至察察爾山遇元兵大敗之禽其將布琳特穆爾等數十人追至烏梁海圖城遇哈拉固乂戰敗之遂)
(旋師)質實(察察爾山方輿紀要云在大寧衛北作察察爾山舊作徹徹兒山布琳特穆爾舊李林)
(帖木兒圖城舊作禿城哈拉固舊作哈剌兀今並改)
定孔子廟從祀
(帝以行人司副楊砥言去楊雄進董仲舒)質實(楊砥字大用澤州人)
秋八月免應天五府田租
(詔免應天太平寧國廣德鎮冮五府租以酬民勞)
殺監察御史王朴
(朴性鯾直數與帝辯是非帝怒命戮之及市召還諭曰汝其改乎對曰陛下不以臣為不肖擢官御史奈)
(何摧辱至此使臣無罪安得戮之有罪又安用生之臣今日願速死耳帝大怒趣命行刑過史舘大呼曰)
(學士劉三吾志之某年月日皇帝殺無罪御史朴也竟戮死)質實(王朴同州人本名權帝為改焉)
九月大賚致仕武臣
(凡二千五百人悉召入朝大賚之各晉秩一級)
(丁丑)三十年春二月白虹亘天貫日
三月熒惑入太微八十日
刑部請加反逆法不許
(刑部署尚書夏恕都察院署左僉都御史司中等奏請加反逆法以漢法反者夷三族宜改大明律依漢)
(法不分異姓同居三族皆坐帝曰古者父子兄弟罪不相及漢用秦法故謀反逆者皆夷三族其法太重)
(明刑定律務在公平加之於人雖死不怨傳之後世必不能有所變更恕等固請帝不允但令如律)質
實(夏恕洛陽人)
夏五月壬子朔日有食之
命楚王楨湘王栢帥師討古州叛蠻
(先是古州蠻林寬作亂攻陷龍里守將千戶吴得鎮撫井孚殺賊數十人戰死事聞詔贈得指揮僉事孚)
(正千戶以湖廣都指揮使齊譲為平羌將軍討之既而寬犯新化攻平茶千戶紀逹突陣手殺數人流矢)
(中臂拔之復戰賊大驚曰是平茶紀蒙耶蠻呼官為蒙乃遁帝命楚王楨帥師湘王栢副之由黔陽辰溪)
(進勦二王不臨軍而請餉三十萬帝屢詰責之以譲逗遛不進命都督楊文充總兵官往代文未至讓俘)
(寬以獻帝卒誅讓命文討寬餘黨悉平之時貴州水西土酋居宗必登等亦叛帝命顧成會何福等討之)
(成擊斬數千人以計禽其黨卜刺贊射殺阿火者居宗必登覆絶遠遁水西平)質實(龍里元寨明置)
(蠻夷長官司今司屬貴州黎平府新化明初置長官司永樂中設府宣德中府廢仍為長官司今司屬黎)
(平府平黎明守禦所今廢故城在黎平府東黔陽宋縣明屬沅州今屬沅州府辰溪隋縣明屬辰州府今)
(因之吴得全椒人幷孚盱眙人)
六月策試禮部下第舉人
(初制禮闈取士不分南北是春考官學士劉三吾紀善白信蹈榜發宋琮等五十二人皆南士廷試櫂陳)
(䢿第一諸生上言考官南人私其鄉帝怒命侍讀張信等覆閱下第卷得六十一人以進不稱旨或又言)
(三吾信䧟嘱信等故以陋卷呈帝益怒自閱卷取任伯安等六十一人皆北士廷試擢武城人韓克忠第)
(一信蹈及信等論死三吾以老戍邊時謂之南比榜又曰春夏榜云)質實(武城本漢縣隋改清河縣)
(别置武城於古夏城宋大觀中河决移今治西至清河縣六十里明属高唐州今属東昌府宋琮泰和人)
(善易學授檢討語人曰翰苑有厄吾其竄乎既而考官禍作琮亦遣戍復起刑部檢校鄉人楊士竒軰貴)
(顯琮無所攀援宣德中猶以檢討掌助教事卒官陳䢿閩縣人張信定海人任伯安題名錄作伏伯安歸)
(德人)
秋八月河決開封
(城三面受水詔改作倉庫於滎陽高阜以備不虞冬蔡河徙陳州先是河决由開封北東行至是下流淤)
(又決而之南)質實(蔡河一曰沙河在開封城東南自汴河分流至鹿邑縣合潁水其在陳州東曰)
(百尺溝是年大河南決擁蔡水入陳州而蔡河之流漸絶)
沔縣吏高福興作亂命征西將軍耿炳文討誅之
(先是正月福興及縣民田九成僧李普治謀為亂教諭王朴知之言於漢中衛衛發兵捕普治𫉬之次陽)
(平關之土門賊大集逆戰官軍敗賊遂入略陽殺知縣吕昌焚徽州殺學正顔叙彬陜蜀番民皆響應炳)
(文時練兵陕西帝命移兵討之㶧文駐文縣遣將分道追勦至是福興就禽並獲其黨悉誅之宥脅從者)
(為軍凡四千餘人)質實(陽平闔在寕羌州東北九十里)
九月平緬蠻刀斡孟遂其宣慰使思倫發詔沐春討之
(平緬俗不好佛會有僧自雲南至思倫發尊信之又有金齒戍卒逃入其境思倫發喜其技能俾繫金帶)
(與僧俱位部長上部長刀幹孟怒遂叛攻騰衝思倫發走雲南沐春送至京師帝憫之命春與何福等討)
(幹孟遣思倫發還諭春先以兵送之金齒檄幹孟來迎不應明年遣何福等將兵五千踰高良公山直𢷬)
(南甸大破之斬其酋刀名孟回軍擊景罕寨賊憑高堅守官兵糧且盡福告急春帥五百騎救之乘夜渡)
(潞江破之乘勝擊破崆峒寨幹孟乞降帝不許)質實(騰衝唐白蠻所居號騰衝府元改騰越府明洪)
(武末改騰衝守禦千戶所嘉靖二年改騰越州屬永昌府今因之高良公山亦曰高黎共山一名崑崙岡)
(在騰越州東北一百二十里蒙氏僣封西嶽南甸元路明改府又改州正綂時為宣撫司今屬永昌府景)
(罕寨在永昌府潞江安撫司西南路江在潞江安撫司東北五十里亦曰怒江以波濤洶湧故名源出吐)
(蕃南流又東經永昌府界下流至緬甸入南海蒙氏僣封四瀆之一崆峒寨方輿紀要云在潞江安撫司)
(境)
(戊寅)三十一年春二月倭寇山東浙江
(倭寇山東寧海州百戶何福戰死殺鎮撫盧智寧海衛指揮陶鐸擊敗之浙江都指揮言倭賊二千餘入)
(寇海澳寨楚門千戶王斌鎮撫袁潤等皆戰死詔發兵出海追捕)質實(寧海州金天會中劉豫置)
(寧海軍大定中升州明屬登州府今因之寧海衛在州西海嶴鎮在寧海縣南一百里舊作鐵場於此楚)
(門台州府太平縣西南有靈山與玉環山相接其峽如門名楚門港海舶由此出入楚門千戶所明置在)
(太平縣西南六十里何福與前軍都督同姓名)
夏五月帝不豫
(臨朝決事如平時)
命都督楊文從燕王棣武定侯郭英從遼王植備邊開
平俱聽燕王節制
(勅楊文總北平都司行都司并燕谷寧三府護衛隨燕王郭英總遼東都司并遼府護衛隨遼王駐開平)
(防邊俱聽燕王節制)
發明(考明太祖實錄是年四月乙酉勅燕王防秋五月甲寅帝不豫戊午勅楊文郭英乙亥再)
(勅燕王節制諸軍又云遣中使持符召燕王還京至淮安用事者矯詔却還成祖實錄云太祖不豫)
(遣中官召上已至淮安太孫與齊泰等謀詐令人齎勅符令上歸國云云所謂勅符即此勅也按太)
(祖實錄重修於永樂中凡所云帝欲立燕王者已不可盡信而成祖實錄則於建水之間更多誣辭)
(不足為信史也洪武二十八年秦王樉卒是年三月晉王棡卒燕雖勢居寵偪然節制之命豈足以)
(為易儲之據哉)
閏五月帝崩
(乙酉帝崩於西宫年七十有一遺詔皇太孫允炆仁明孝友天下歸心宜登大位諸王臨國中毋至京師)
(天下臣民臨三日皆釋服無妨嫁娶)質實(按明太祖實錄閏五月丙子朔乙酉十日也)
太孫允炆即位
(以明年為建文元年)
詔行三年喪
(羣臣請以日易月帝曰朕非效古人亮隂不言也朝則麻冕裳退則齊衰杖經食則饘粥郊社宗廟如常)
(禮遂命定儀以進)
葬孝陵
(辛夘葬孝陵距崩七日遵遺詔也諡曰開天行道肇祀立極大聖至神仁文義武俊德成功高皇帝廟號)
(太祖時諸王尚未聞喪遂投遺詔止毋會葬)
(明史贊曰太祖以聰明神武之資抱濟世安民之志乘時應運豪傑景從戡亂摧強十五載而成帝)
(業崛起布衣奄莫海宇西漢以後所木有也懲元政廢弛治尚嚴峻而能禮致者儒考禮定樂昭揭)
(經義尊崇正學加恩勝國澄清吏治修人紀崇風教正後宫名義内冶肅清禁宦豎不得干政五府)
(六部官職相維置衛屯田兵食俱足武定禍亂文致太平太祖實身兼之至於雅尚志節聽蔡子英)
(北歸晚歲憂民益切嘗以一歲間攴河暨塘堰數萬以利農桑備旱潦用此子孫承業二百餘年士)
(重名義閭閻充實至今苖裔蒙澤尚如東樓白馬世承先祀有以哉)
詔文臣五品以上及州縣正官各舉所知
(非其人者坐之)
六月省并州縣汰冗員
質實(建文初所汰冗員見於革除編年者有革都察院司獄四員革天下隂陽醫學革建昌府盱江)
(遞運所南城縣藍田廵檢司又革鳳陽開封懷慶平陽等肝屬遞運所凡數十處省左右布政司一員革)
(五軍都督府斷事官革夔州府大昌縣省衛輝府胙城縣訓導二員省永州府江華縣縣丞主薄各一員)
(革各府照磨所檢校司獄省廣州府連山縣以其地入連州等甚詳憲章錄載有革略陽縣革南丹衛附)
(慶遠省興濟縣入青縣省翁源縣入英德省保昌縣省忻城縣入東蘭省沔縣入褒城省兩當縣入徽州)
(省恭城縣)
戶部侍郎卓敬請徙封燕王棣於南昌不聽
(敬密疏言燕王智慮絶人酷類先帝北平形勝地士馬精強金元所由興也宜徙封南昌萬一有變亦易)
(控制奏入翌日帝召謂敬曰燕王朕骨月至親卿何得及此敬叩頭曰臣所言天下大計願陛下察之帝)
(曰卿休矣事竟寖)質實(南昌唐南昌軍南唐升府明初曰洪都府尋復南昌府今因之)
召方孝孺為翰林院侍講
(帝在東宫時素聞孝孺賢及即位自漢中馳騾召至日侍左右備顧問帝好讀書有疑即使講解臨朝奏)
(事臣僚面議可否或命孝孺就扆前批荅之)
以齊泰為兵部尚書黃子澄為太常寺卿參預國事
(泰為兵部侍郎習邊事太祖嘗問邊將姓名泰歷數無遺又問諸圖籍出䄂中手冊以進簡要周密大竒)
(之子澄先以修撰充東宫伴讀帝為太孫時嘗坐東角門謂曰諸王尊屬擁重兵多不法奈何對曰諸王)
(護衛兵僅足自守倘有變臨以六師其誰能支漢七國非不強卒底滅亡順逆之禮異也至是遂命子澄)
(兼翰林學士與秦同參國政時燕周齊湘代岷諸王相煽動流言聞於朝帝謂子澄曰先生憶昔東角門)
(之言乎對曰不敢忘)質實(齊秦初名德賜名泰溧水人)
秋七月長星西隕
(有聲如雷詔行寬政赦有罪蠲逋税)
周王橚有罪廢為庶人
(橚子有㷲告橚謀不軌辭連燕齊湘三王齊泰與黃子澄謀泰欲先圖燕子澄曰不然周齊湘岷諸王在)
(先帝時多不法今告變者已在周矣莫若先取之周燕之母弟消周是剪燕手足也謀定入白帝遂命曹)
(國公李景隆以備邊為名猝至開封圍王宫執之以歸帝欲釋之泰子澄不可未决出相語曰上婦人之)
(仁耳事勢如此安可不斷明日復言之乃廢橚為庶人竄蒙化諸子皆别徙已復召還京錮之)質實
(蒙化元置府尋升路降州明初因之屬大理府正綂間升府今改雲南直隸廳李景隆文忠子小字九冮)
八月詔天下衛所軍單丁者放為民
西平侯沐春卒于軍
(春在鎮七年大修屯政闢田三十餘萬畆鑿鐵池河灌宜良涸田數萬畆民復案者五千餘戶至是卒年)
(三十六無子弟晟嗣詔何福領其衆)質實(鐵池河一名大池江一名盤江在宜良縣東八十里源自)
(曲靖府陸良州流入境至鐵池舖入山峡數十里入澂江府界謂之鐵池河宜良縣元置明屬雲南府今)
(因之)
冬十月熒惑守心
(詔求直言舉山林巖穴懷才抱德之士夀州學訓導劉亨言六卿秩卑於五府當並為一品國子祭酒師)
(表天下士位不當在太僕下諸將子弟宜設武學教以事上使下之道帝嘉納之擢武進縣丞於是蘇州)
(府知府姚善薦錢芹授戶部司務又鄭恕樓璉鄭楷皆以薦擢用)質實(武進縣孫吴改丹徒曰武)
(進明為常州府附郭縣今因之劉亨字嘉會廬陵人燕王立罷歸屢薦不出姚善字克一安陸人錢芹字)
(繼忠吴縣人善迎芹上座質經義芹曰非今所急也授以一冊皆守禦策鄭恕仙居人樓璉金華人成祖)
(既殺方孝孺以草詔属侍讀樓璉璉不敢辭歸語妻子曰我甘死恐累汝軰耳其夕自經死或曰草詔乃)
(栝蒼王景又曰無鍚王逹鄭楷浦江人)
前都督府斷事高巍上書言時政
(巍在洪武時侍母蕭氏疾以孝行旌由太學生試前軍都督府左斷事尋謫戍貴州及帝即位赦還遼州)
(知州王欽辟巍應詔時用事者方議削諸蕃巍獨上書請加恩略曰高皇帝分封諸王比之古制既皆過)
(當諸王又率多驕逸不法違犯朝制不削則紀綱不立削之則傷親親之恩賈誼曰欲天下治安莫如衆)
(建諸侯而少其力今盍師其意勿行鼂錯削奪之謀而效主父偃推恩之策在北諸王子弟分封於南在)
(南子弟分封於北如此則藩王之權不削而自削矣臣又願益隆親親之禮歲時伏臘使人餽問賢者下)
(詔褒賞之驕逸不法者初犯容之再犯赦之三犯不改則告太廟廢處之豈有不順服者哉帝頗嘉之不)
(能用及燕兵起命從李景隆出師參贊軍務巍復上書請使燕令休兵歸籓代朝廷十萬師帝壯其言許)
(之巍至燕自稱國朝處士上書燕王極陳禍福具言大喪未終毒興師旅其輿夷齊泰伯讓國求仁之義)
(不大徑庭乎雖大王有肅清朝廷之心天下不無簒奪嫡統之議即幸而不敗謂大王何如人哉書屢上)
(不報已而景隆兵敗遂自拔南歸)質實(斷事職官志洪武十七年五軍都統府各設左右斷事秩)
(從五品尋升正丘品建文中革遼州隋置明直隸山西布政司今因之高巍遼州人)
頒示御史尹昌隆諫疏於天下
(帝有疾晏朝昌隆疏諫略曰昔高皇帝雞鳴而起昩爽而朝百官成懼不敢稍怠陛下嗣膺大業宜追繩)
(祖武未明求衣日旰忘食今乃即於晏安日上數刻猶未臨朝恐自此上下懈弛曠職廢業非社稷福也)
(左右請以疾諭之帝曰直諫難得何可沮也其以疏宣示天下使咸知朕過)質實(尹昌隆字彦謙)
(泰和人)
發明(有疾而晏朝御史諫而宣其疏可謂勉於勸言矣然明年昌隆即以抗疏謫福寧知縣則)
(帝亦好名而非有改過遷善之實也厥後燕王入捕昌隆等為奸黨同驅就戮昌隆當陛大呼曰臣)
(曾上章勸以位讓陛下奏牘尚在可覆按也將貸死改官昌隆以剛直自負卒被吕震之譛竟夷其)
(族惜乎其死之不早耳)
十二月賜天下明年田租之半
都督何福禽刀幹孟斬之
(沐英既卒賊復懷貳福率兵討之禽斬刀幹孟思倫發始歸平緬)
以張昺為北平布政使謝貴張信為北平都指揮使
(自帝為太孫中外屬望獨燕王棣心不平常懷窺覬及即位削籓議起僧道衍勸棣為逆棣曰民心向彼)
(奈何道衍曰臣知天道安問人心乃進相士袁珙及卜者金忠自是棣隂事一切與道衍謀棣居元故宫)
(稱疾不出道衍練兵後苑穴地作重厔周繚厚垣密甃瓴甋瓦缶日夜鑄軍器畜鵝鴨亂其聲久之事益)
(露上變者日甚帝問齊泰黃子澄子澄曰先發者制人請討之泰曰今方有邊報但當以防邊為名發軍)
(戍開平護衛精銳悉調出寨羽翼既除雖欲為變不能矣帝然之乃更置守臣以工部侍郎張昺為北平)
(布改使謝貴張信為北平都指揮使並受密命伺察燕事尋命都督宋忠悉兵屯開平以燕護衛卒隸之)
(又調北平二衛於彰德諸處)質實(張昺澤州人謝貴木詳所自洪武時官錦衣衛指揮僉事降河)
(南衛指揮僉事張信臨淮人袁珙鄞縣人善相術棣召見諦視曰太平天子也年四十鬚過臍即登大寳)
(矣已見藩邸諸校卒皆許以公侯將帥棣益自喜逆謀遂決金忠鄞縣人宋忠未詳何許人洪武時官錦)
(衣衛指揮使)
御定資治通鑑綱目三編卷三
