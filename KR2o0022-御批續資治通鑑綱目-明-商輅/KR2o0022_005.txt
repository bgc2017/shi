總目錄史部十五史評類
第一卷凡一十五年
起庚申周恭帝元年宋太祖建隆
元年盡甲戍宋太袓開寳七年
第二卷凡二十三年
起乙亥宋太祖開寳八年盡丁酉
宋太宗至道三年
第三卷凡二十五年
起戊戌宋真宗咸平元年盡壬戌
宋真宗乾興元年
第四卷凡二十一年
起癸亥宋仁宗天聖元年盡癸未
宋仁宗慶歷三年
第五卷凡二十年
起甲申宋仁宗慶歷四年盡癸邜
宋仁宗嘉祐八年
第六卷凡八年
起甲辰宋英宗治平元年盡辛亥
宋神宗熙寕四年
第七卷凡一十四年
起壬子宋神宗熙寧五年盡乙丑
宋神宗元豊八年
第八卷凡一十五年
起丙寅宋哲宗元祐元年盡庚辰
宋哲宗元符三年
第九卷凡一十四年
起辛巳宋徽宗建中靖國元年盡
甲午宋徽宗政和四年
第十卷凡一十一年
起乙未宋徽宗政和五年盡乙巳
宋徽宗宣和七年
第十一卷凡二年
起丙午宋欽宗靖康元年盡丁未
宋高宗建炎元年
第十二卷凡三年
起戊申宋高宗建炎二年盡庚戌
宋高宗建炎四年
第十三卷凡七年
起辛亥宋高宗紹興元年盡丁巳
宋高宗紹興七年
第十四卷凡八年
起戊午宋高宗紹興八年盡乙丑
宋高宗紹興十五年
第十五卷凡一十七年
起丙寅宋高宗紹興十六年盡壬
午宋高宗紹興三十二年
第十六卷凡二十七年
起癸未宋孝宗隆興元年盡己酉
宋孝宗淳熙十六年
第十七卷凡一十八年
起庚戌宋光宗紹熙元年盡丁邜
宋寧宗開禧三年
第十八卷凡一十七年
起戊辰宋寧宗嘉定元年盡甲申
宋寕宗嘉定十七年
第十九卷凡九年
起乙酉宋理宗寶慶元年盡癸巳
宋理宗紹定六年
第二十卷凡二十五年
起甲午宋理宗端平元年盡戊午
宋理宗寶祐六年
第二十一卷凡一十六年
起己未宋理宗開慶元年盡甲戌
宋度宗咸淳十年
第二十二卷凡五年
起乙亥宋帝㬎德祐元年盡己邜
宋帝昺祥興二年
第二十三卷凡一十五年
起庚辰元世祖至元十七年盡甲
午元世祖至元三十一年
第二十四卷凡一十七年
起乙未元成宗元貞元年盡辛亥
元武宗至大四年
第二十五卷凡一十八年
起壬子元仁宗皇慶元年盡己巳
元文宗天歷二年
第二十六卷凡二十三年
起庚午元文宗至順元年盡壬辰
元順帝至正十二年
第二十七卷凡一十五年
起癸巳元順帝至正十三年盡丁
未元順帝至正二十七年
(臣)等謹案續資治通鑑綱目二十七卷明商
輅等撰始于宋太祖建隆元年庚申訖于元
順帝至正二十七年丁未大書分注悉準
朱子綱目之例厥後周禮撰廣義散系各
條之下其持議偏駮紀事失實名為續朱子
之書實無能為役也明陳仁錫刊本取以附
于朱子綱目之後用備宋遼金元四朝事
實逮我
聖祖仁皇帝御批綱目遂因仁錫之舊並是書亦予
加批刊布其中紕繆間有
駁斥而未嘗改正我
皇上稽古示訓一稟大公
洞燭是編之非如金禁女真人學南人衣飾乃敦
儉由舊之美也蒙古額哷布格僣號于和林
後自歸上都元世祖以其為太祖之裔不忍
加戮止誅其黨乃敦族含容之度也而是書
曲加詆毁又如巴拜以其子入見太子珍戬
珍戬諭之以學漢人文字蓋欲其兼通經史
也而是書刪改其文曰諭之以毋讀蒙古書
則并其事實失之矣此其背謬之最甚者其
他誣罔是非顛倒黑白不勝枚舉因
命諸
皇子及軍機大臣詳加考訂存其時事之可稽
者易其論議之偏謬者更正板刻俾曲直不
淆考驗可據卷首冠以
𠡠諭及
御製題辭于是春秋筆削之旨燦然具在非獨是
書之幸亦億萬世讀史論古者之幸也乾隆
四十九年九月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
