欽定八旗通志卷二十二
旗分志二十二
八旗佐領二十二(漢軍佐領緣起佐領)(鑲黃旗漢軍)
漢軍佐領緣起
崇德二年七月分烏真超哈(漢文稱漢軍)一旗為兩旗
以昂邦章京(漢文稱總管)石廷柱為左翼一旗固山額
真以昂邦章京馬光遠為右翼一旗固山額真照
滿洲例編壯丁為牛录
四年六月分烏真超哈二固山官屬兵丁為四固
山每固山設牛录十八員固山額真一員梅勒章
京二員甲喇章京四員正黃鑲黃兩旗以馬光遠
為固山額真馬光輝張大猷為梅勒章京戴都崔
應泰楊名遠張承德為甲勒章京正白鑲白兩旗
以石廷柱為固山額真達爾漢金維城為梅勒章
京金玉和佟國蔭佟代為甲喇章京正紅鑲紅兩
旗以王世選為固山額真吳守進孟喬芳為梅勒
章京金礪郎紹貞王國光臧國祚為甲喇章京正
藍鑲藍兩旗以巴顔為固山額真李國翰土賴為
梅勒章京張良弼曹光弼劉仲錦李眀時為甲喇
章京初兩固山纛色皆用元青至是改馬光遠纛
以元青鑲黃石廷柱纛以元青鑲白王世選纛以
元青鑲紅巴顔纛純用元青
七年六月初烏真超哈止設四旗至是編為八旗
以祖澤潤劉之源吳守進金礪佟圖賴石廷柱巴
顔墨爾根轄李國翰八人為固山額真祖可法張
大猷馬光輝祖澤洪王國光郭朝忠孟喬芳郎紹
貞裴國珍佟代何濟吉爾金維城祖澤遠劉仲錦
張存仁曹光弼為梅勒章京
是年七月以錦州松山杏山新降官屬兵丁分給
八旗之缺額者其餘男子婦女幼穉共二千有竒
編發蓋州為民又蒙古男子婦女幼穉共四百二
十有竒又漢人八名分賜恭順王孔有德男子十
名婦女幼穉十六口懷順王耿仲眀男子十名婦
女幼穉十二口智順王尚可喜男子十名漢人一
名婦女幼穉十二口續順公沈智祥男子五名婦
女十六口察汗喇嘛男子三名婦女幼穉三口其
餘分賜公以下梅勒章京以上養之
順治二年十一月以和碩德豫親王多鐸等招降
公侯伯總兵副將參遊等官三百七十四員撥入
八旗
三年四月分隸投誠官於八旗編為牛录
十八年十月戸部請將新投誠官員分旗安置現
到偽漢陽王馬進忠之子都督僉事馬自德准入
正黃旗偽國公沐天波之子沐忠顯准入正白旗
未到偽延安王艾能竒之子原鎮國將軍今左都
督艾承業准入鑲黃旗
康熙元年三月允義王孫徵淳所請令屬下投誠
各官均撥三旗
二十年九月兵部題准耿昭忠等呈稱家口甚多
難以養贍照漢軍例披甲食糧既可當差效力又
可均贍老幼家口編為五佐領令在京佐領管轄
每佐領下設驍騎校一員小撥什庫(漢文稱領催)各四
名馬甲各五十四名步軍撥什庫兵各十三名此
五佐領俱係耿昭忠耿聚忠等屬下不便分晰應
將伊等本身一併俱歸入正黃旗漢軍旗下
二十一年十二月戸部議准建義將軍林興珠既
歸併鑲黃旗漢軍令該都統歸與缺少壯丁其佐
領下應給地畝籽粒口糧照例支給俟支俸後裁
去所居房屋工部給發
二十二年十二月
命尚之孝尚之隆等家下所有壯丁分為五佐領隸鑲黃
旗漢軍旗下
乾隆五十五年五月安南黎維祁及屬下人等奉
恩旨令其来京歸入漢軍旗分編一佐領
以上漢軍佐領緣起
鑲黃旗漢軍佐領
鑲黃旗漢軍都統所屬參領五第一參領下佐領
九第二參領下佐領九第三參領下佐領八第四
參領下佐領八第五參領下佐領八
第一參領第一佐領係天聰八年將長灘堡小馬
頭堡二處壯丁編為牛录初以三等甲喇章京後
改阿逹哈哈番(漢文稱輕車都尉)張大猷管理張大猷陞
任江南提督以分得撥什庫(漢文稱驍騎校)莫四管理續
以張大猷子張長庚管理張長庚陞任湖廣巡撫
以張大猷之孫廕生張昌國管理張昌國因病辭
退以其叔父張綿庚管理張綿庚陞任湖南參將
以其族叔廕生張大德管理張大德緣事革退仍
以張綿庚管理張綿庚故以張大猷二世孫張正
英管理張正英故以其弟張正興管理張正興緣
事革退以阿思哈尼哈番(漢文稱男)張正文管理張正
文陞任西安副都統以張正德管理張正德降調
以三等男張崑管理張崑革職以步軍校張峻管
理張峻故以雲麾使張玉龍管理張玉龍陞任遊
擊以領催張岣管理
第一參領第二佐領係崇德元年編設初以世職
牛录章京嚴國卿管理嚴國卿年老辭退以其子
嚴朝綱管理嚴朝綱駐防廣西因孫延齡叛被執
遇害以李國棟管理李國棟故以董國英管理董
國英故以蘇喇章京(漢文稱防禦)錢文彪管理錢文彪
故以二等阿達哈哈番郎文煥管理郎文煥陞任
蔚州參將以御史年熙管理年熙故以正紅旗都
統高其佩管理高其佩緣事革退以承恩公慶復
管理續以輕車都尉馬元慶管理馬元慶故以騎
都尉藥師保管理藥師保因病告休以騎都尉揚
潮管理揚潮調補世管佐領以吉林佐領劉延璧
管理劉延璧故以一等子馬肇永管理
第一參領第三佐領係崇德七年編設初以大凌
河都司方得勝管理方得勝故以趙宗科管理趙
宗科陞任江寧總兵官以趙雲琦管理趙雲琦故
以趙雲錦管理趙雲錦故以趙光先管理趙光先
故以一等侯田象坤管理田象坤故以一等阿達
哈哈番盧承恭管理盧承恭緣事革退以方得勝
之曾孫方天相管理方天相因病告退以其子德
蔭管理德蔭故以趙宗科之元孫趙楷管理
(謹案此佐領乾隆四十三年因方趙二姓管過五次作為二姓族中互管佐領)
第一參領第四佐領原係定南王孔有德所屬佐
領康熙二十二年進京撥隸本旗以阿思哈尼哈
番徐鴻振管理徐鴻振故以拖沙喇哈番(漢文稱雲騎尉)
李廣管理李廣故以火器營協領臧世元管理臧
世元故以吏部員外郎王仕管理王仕陞任永平
副將以三等侍衛慶垣管理慶垣緣事革退以參
領高應翽管理高應翽因病告休以印務章京艾
肇昌管理艾肇昌故以三等侍衛毓秀管理
第一𠫭領第五佐領係崇德七年編設初以藺繼
友管理藺繼友陞任甲喇章京因其駐防杭州以
分得撥什庫祁充額管理祁充額故以拖沙喇哈
番郎廷相管理續仍以藺繼友管理藺繼友故以
其兄之子藺應魁管理藺應魁故以其孫藺燔管
理藺燔故以其伯父藺佳選管理藺佳選緣事革
退以其弟藺佳進管理藺佳進陞任陕西副將以
其兄之子藺炤管理藺炤陞任杭州駐防協領以
其弟藺熛管理藺熛緣事革退以其兄拖沙喇哈
番藺耀管理藺燿故以六品官藺廷璧管理藺廷
璧因疾告退以閒散藺鋐管理藺鋐革職以雲騎
尉藺鑑管理
第一參領第六佐領係崇德七年編設初以投誠
錦州副將祖澤洪管理祖澤洪年老辭退以其子
祖良棟管理祖良棟故以其弟祖良相管理祖良
相陞任鎮江駐防協領以其兄一等精竒尼哈番
(漢文稱子)祖良璧管理祖良璧陞任西安副都統以其
弟祖良卿管理祖良卿故以其兄之子祖應樞管
理祖應樞緣事革退以其子一等阿思哈尼哈番
加一拖沙喇哈番祖尚賢管理祖尚賢故以鑾儀
衛雲麾使祖學恭管理祖學恭緣事革職以馬甲
祖學讓管理祖學讓故以閒散裔興管理
第一參領第七佐領原係在
盛京編設初隸正藍旗以唐國政管理唐國政陞任
廣東駐防協領以傅竒才管理傅竒才故以傅宏
恩管理康熙七年此佐領撥隸本旗傅宏恩陞任
馬蘭峪副將以董元功管理董元功故以唐則堯
管理唐則堯故以佟世楹管理續以正紅旗滿洲
副都統介福管理介福陞授
盛京刑部侍郎以拜唐阿福成管理福成革職仍以
滿洲副都統介福管理介福故以官學生翼貴管
理
第一參領第八佐領係康熙三十九年編設初以
董象緯管理董象緯陞任福建駐防協領以生員
慶元管理慶元陞任淮關監督以護軍統領慶泰
管理慶泰因病休致以散秩大臣元方管理元方
故以哈哈珠子松齡管理
(恩賜温謹案此係康熙三十九年作為勲舊佐領憲公主之佐領雍正九年)
第一參領第九佐領係天聰八年編設初隸正藍
旗以李永芳之子巴顔管理續以驍騎校馬如璧
管理馬如璧陞刑部侍郎以馬維德管理馬維德
故以郎中劉芳譽管理劉芳譽故以劉成貴管理
劉成貴因病辭退以馬崇德管理馬崇德陞任廣
東駐防參領以劉成禄管理劉成禄因病辭退以
劉芳耀管理劉芳耀陞任協領以李永芳之孫都
統二等伯李繩宗管理李繩宗故以其弟之子李
淑翰管理李淑翰故以都統李元亮管理李元亮
故以戶部尚書李侍堯管理李侍堯陞任兩廣總
督以其弟官學生李奉堯管理李奉堯故以閒散
毓文管理
(謹案此佐領原在正藍旗漢軍於乾隆三十九年夲)
(旨擡入鑲黃旗漢軍)
第二參領第一佐領係崇德七年編設初以分得
撥什庫劉文高管理劉文高駐防寳慶府以其弟
劉武高管理劉武高陞任杭州駐防參領以其族
弟劉五管理劉五故以張大典管理張大典故以
張明庚管理張明庚故以閻興邦管理閻興邦陞
任巡撫以劉文高之孫劉邦俊管理劉邦俊故以
其子劉汝霖管理劉汝霖軍營病故以其子拖沙
喇哈番劉焜管理劉焜故以閒散劉焯管理劉焯
故以閒散劉廷基管理劉廷基陞授參將以養育
兵劉纉基管理
第二參領第二佐領原係随續順公沈志祥駐防
廣東之佐領初以蔣有功管理康熙二十二年進
京撥隸本旗以張夢吉管理張夢吉故以張垂拱
管理張垂拱緣事革退以張垂爵管理張垂爵陞
任杭州駐防參領以祖良璧管理祖良璧陞任福
建將軍以祖應樞管理祖應樞調管别佐領以參
領劉汝霖管理劉汝霖調管别佐領以參領齊斌
管理齊斌陞任副都統以一等子馬元凱管理馬
元凱故以印務章京王賓管理王賓陞任
盛京協領以印務章京崔承玉管理
第二參領第三佐領係順治三年將隨左夢庚投
誠人員編為牛录初以參將施茂安管理施茂安
故以三等阿達哈哈番常登管理常登年老辭退
以二等侍衛高璘管理高璘故以監生高璉管理
高璉因病辭退以通政司通政王守才管理王守
才因病辭退以步軍校高允中管理高允中陞任
廣東駐防協領以候選縣丞高銓管理高銓故以
一等阿達哈哈番岳興阿管理岳興阿緣事革退
以副佐領龐天桂管理龐天桂故以騎都尉嗣睿
管理嗣睿故以都統齊斌管理齊斌故以印務章
京嗣慧管理嗣慧告病以正藍旗漢軍副都統范
宜恒管理
第二參領第四佐領係崇德七年編設初以范茂
都管理范茂都故以趙世彰管理趙世彰陞任廣
東駐防協領以范時芳管理范時芳年老辭退以
一等精竒尼哈番范時捷管理范時捷陞任廣東
副將以其弟筆帖式范時御管理范時御陞授參
領病故以其弟副榜貢生范時統管理范時統故
以一等男范濟管理范濟故以副都統兼騎都尉
范宜謙管理范宜謙調補福建副都統以一等男
范建中管理
第二參領第五佐領係崇德八年編設初以高起
元管理高起元緣事革退以分得撥什庫秦繼武
管理秦繼武陞任寳慶府副理事官以兵部副理
事官范達禮管理范達禮陞任處州總兵官以范
承澤管理范承澤因病辭退以内閣學士范承勲
管理范承勲陞任廣西巡撫以刑部員外郎范承
烈管理范承烈因病辭退以兵部尚書范時崇管
理范時崇故以其子范宏恕管理范宏恕故以閒
散范宜中管理范宜中補放西安左翼副都統以
兵科掌印給事中范宜賓管理范宜賓陞任布政
使以副都統范宜宗管理范宜宗故以戶部侍郎
范時紀管理范時紀故以筆帖式范宜勷管理范
宜勷故以鑾儀衛治儀正范建業管理
(謹案此佐領乾隆三年經八旗大臣議照珠琳六十一佐領之例遇有缺出將范姓子孫揀選一二)
(見補人與旗員一併引族中承襲佐領放四十三年定為)
第二參領第六佐領係順治三年編設初以投誠
參將高進忠管理高進忠陞授參領病故以其子
高爾畏管理高爾畏故以其兄舉人高爾瞻管理
高爾瞻從征陣亡以其子高峘管理高峘故以其
子高文㴠管理高文㴠陞任三屯營副將以其弟
筆帖式高文潢管理高文潢故以鑾儀衛整儀尉
高廷棟管理高廷棟故以副參將穆克登管理穆
克登故以馬甲喬年管理
(謹案此佐領乾隆二年王大臣奏作為世管佐領如本身獲罪即作為公中佐領)
第二參領第七佐領原係駐防福建人丁康熙二
十二年進京始編佐領分隸本旗以閻文通管理
閻文通因軍政革退以二等阿思哈尼哈番劉俊
德管理劉俊德故以三等侍衛王元樞管理王元
樞故以冠軍使林茂益管理林茂益陞任參將以
佐領張嶙管理張嶙陞任吉林參領以三等輕車
都尉慶海管理慶海故以鑲藍旗漢軍副都統范
建豐管理
第二參領第八佐領係崇德四年編設初以張思
孟管理張思孟陞任山東濟寧州遊擊以李成德
管理李成德陞任杭州駐防固山大(漢文稱協領)以馬
呈正管理馬呈正陞任駐防福建梅勒章京以李
陸管理李陸從征陣亡以張廷俊管理張廷俊故
以李有本管理李有本年老辭退以張華國管理
張華國故以張裕遠管理張裕遠故以馬天寵管
理馬天寵陞任紫荆關參將以李仙培管理李仙
培陞任廣西參將以一等侯馬三竒管理馬三竒
派往
陵上以李國璽管理李國璽故以郎應箕管理郎應箕故
以騎都尉楊長寧管理楊長寧故以參領花長豫
管理花長豫故以副都統范時綬管理范時綬故
以二等輕車都尉得麟管理得麟轉補世管佐領
以雲騎尉藺廷奎管理藺廷奎故以冠軍使三多
管理
第二參領第九佐領乾隆五十五年奉
旨以安南黎維祁及其屬人一百六十七名編一佐領
令黎維祁管理黎維祁故以胞叔黎維&KR0008;管理
(旨將謹案此佐領於乾隆五十五年奉西護送来京安南黎維祁及其屬下人等由廣)
(特恩授黎維祁世職佐領賞給房屋噐具並)
(勅官為經理旋議奏入於鑲黃旗漢軍二參領鑄給第九佐領圖記並設本佐領下驍騎校一員遵)
(旨即以都司職銜之潘唘德補授仍請戴都司頂戴領催五名以守備銜之丁迓衡千總銜之阮廷沛二)
(人挑補二缺仍令戴各原銜項戴其餘領催及步甲弓匠鐵匠養育兵丁等俱照各佐領定額挑補)
(所有錢糧及遇紅白事件亦照各佐領之例一體辦理一切差務俟稍能熟悉時再行派撥黎維祁)
(初授佐領未能辦事令該參領督率代辦)
第三參領第一佐領係崇德七年編設初以劉泰
管理劉泰故以分得撥什庫金萬鎰管理金萬鎰
陞外任以其次子金雲鵬管理金雲鵬故以其兄
之子金廷俊管理金廷俊年老辭退以其子金璜
管理金璜陞任杭州駐防協領以其弟金瑋管理
金瑋革職以其子閒散金元成管理
(謹案此佐領雍正三年議定作為金劉二姓互管佐領)
第三參領第二佐領係崇德七年編設初以花應
春管理花應春從征以聶仲金管理聶仲金年老
辭退以于成富管理于成富故以聶大鼎管理聶
大鼎故以聶有魁管理聶有魁緣事革退以祖良
璧管理祖良璧調管别佐領以靳治豫管理靳治
豫陞外任以王士達管理王士達故以拜他喇布
勒哈番(漢文稱騎都尉)加一拖沙喇哈番劉拱宸管理劉
拱宸故以御史范宏賓管理范宏賓告休以輕車
都尉周德昌管理周德昌故以原任吉林佐領鄒
寬管理鄒寬陞貴州遊擊以范建節管理范建節
故以印務章京郎萱管理
第三參領第三佐領原係定南王孔有德所屬人
丁康熙二十二年進京始編佐領分隸本旗初以
陳廷賢管理陳廷賢故以武進賢管理武進賢故
以徐廷璽管理徐廷璽故以白雲鴻管理白雲鴻
故以蔣國琦管理蔣國琦故以治儀正高錚管理
高錚故以參領瑚世相管理瑚世相陞任副都統
以頭等侯三等侍衛田國恩管理田國恩革職以
騎都尉郝碩管理郝碩陞任以步軍副尉李昌齡
管理李昌齡故以副都統范宜中管理范宜中革
職以參領盧然管理盧然故以頭等侯署散秩大
臣田國榮管理
第三參領第四佐領係崇德七年編設初以馬光
輝管理馬光輝陞外任以其子馬爾泰管理馬爾
泰故以其伯父之子馬思文管理馬思文故以其
弟馬思芳管理馬思芳故以其兄之子馬世偉管
理馬世偉故以其兄馬世俊管理馬世俊故以其
弟之子一等精竒尼哈番兼參領馬元熙管理馬
元熙革職以頭等輕車都尉馬元慶管理馬元慶
故以頭等輕車都尉馬肇功管理馬肇功故以馬
甲馬庭蘭管理
第三參領第五佐領係順治三年編設初以随左
夢庚投誠參將蒲洪管理蒲洪年老辭退以其子
筆帖式蒲敏教管理蒲敏教故以其子蒲運達管
理蒲運達年老辭退以其子蒲鼎勲管理蒲鼎勲
因病告退以養育兵蒲宗聖管理
(謹案此佐領乾隆二年王大臣議奏作為世管佐領如木身獲罪即作為公中佐領)
第三參領第六佐領係崇德七年編設初以投誠
總兵官祖大弼管理祖大弼從征以趙雲龍管理
趙雲龍故以祖大弼族孫祖建極管理祖建極陞
外任以祖大弼之子祖澤溶管理祖澤溶故以趙
雲龍之子趙良棟管理趙良棟故以祖大弼之孫
祖建器管理祖建器故以敖勒布祖應鍾管理祖
應鍾故以都司祖尚慧管理
第三參領第七佐領係崇德七年編設初以楊名
高管理楊名高陞外任以其叔父楊程鵬管理楊
程鵬故以楊名高兄之孫楊廷瑜管理楊廷瑜陞
外任以其弟楊廷璽管理楊廷璽緣事革退以其
弟楊廷璘管理楊廷璘故以其兄之子楊長春管
理楊長春陞外任以其子楊灝管理楊灝故以其
叔祖楊廷璋管理楊廷璋陞外任以其兄之孫拜
他喇布勒哈番楊溥管理楊溥陞任福建駐防參
領以副都統兼恩騎尉楊德廕管理楊德廕緣事
革退以騎都尉楊潮管理
第三參領第八佐領原係隨續順公沈志祥駐防
廣東人丁康熙二十四年進京始編佐領分隸本
旗初以馬可文管理馬可文緣事革退以許從賢
管理許從賢故以楊榮春管理楊榮春因病辭退
以長存管理長存故以金成璽管理金成璽故以
高峋管理高峋年老休致以范宜謙管理范宜謙
調補世管佐領以瑚寧管理瑚寧因病告退以鄒
廷棟管理鄒廷棟故以陳萬禄管理陳萬禄故以
牟澤溶管理牟澤溶故以寳柱管理
第四參領第一佐領係康熙二十二年將駐防廣
東福建人丁編為佐領分隸本旗初以一等侯田
象坤管理田象坤緣事降調以精竒尼哈番劉俊
傑管理劉俊傑陞任馬蘭峪副將以阿思哈尼哈
番趙仁管理趙仁緣事革退以副參領盧睿管理
盧睿緣事革退以副參領董英才管理董英才緣
事革退以散秩大臣一等公納穆圖管理納穆圖
故以步軍副尉張有德管理張有德故以戶部侍
郎范時紀管理范時紀陞授倉場總督以冠軍使
楊長棟管理楊長棟革職以輕車都尉郎茂管理
郎茂革職以步軍校徐時霖管理
第四參領第二佐領係崇德七年編設初以裴登
寬管理裴登寬駐防杭州以一等阿達哈哈番傅
大授管理傅大授陞任杭州梅勒章京以其兄之
子傅魁管理傅魁陞任懷慶府總兵官以其弟一
等阿達哈哈番傅國寳管理傅國寳故以其兄之
子二等阿達哈哈番傅澤深管理傅澤深陞任參
領軍前效力補授神木營副將以其子傅彬管理
傅彬緣事革退以其族弟三等阿達哈哈番傅恒
管理傅恒陞任邵武府城守營參將以其子傅廷
煇管理傅廷煇故以其堂弟傅廷烱管理傅廷烱
故以其子傅城管理
(謹案此佐領雍正三年議定作為裴傅二姓互管佐領)
第四參領第三佐領係崇德七年編設初以祖世
魁管理祖世魁故以備禦劉文德管理劉文德從
征江西病故以顧朝鳳管理顧朝鳳故以祖福顯
管理續以劉邦柱管理劉邦柱陞任鎮江駐防協
領以其弟劉邦相管理劉邦相緣事革退以參領
石調聲管理石調聲陞任杭州副都統以其弟石
元聲管理石元聲陞任杭州副都統以石瑞管理
石瑞年老革退以一等精竒尼哈番范時捷管理
范時捷陞任
陵上散秩大臣以副都統補熙管理補熙陞任江南提督
以戶部郎中施廷臯管理施廷臯因病告退以副
都統齊斌管理齊斌陞任天津總兵官以副都統
范時綬管理范時綬派往巴里坤以頭等侯馬國
銘管理馬國銘故以戶部郎中楊長柱管理楊長
柱緣事解任以頭等侯馬官正管理馬官正故以
工部郎中白唘泰管理白唘泰陞授山東知府以
三等輕車都尉郎思廉管理
第四參領第四佐領係順治三年編設初以隨左
夢庚投誠之邢政管理邢政駐防福建以拜他喇
布勒哈番張忠管理張忠從征湖廣補授荆州水
師營總兵官以工部筆帖式張可臣管理張可臣
緣事革退以工部侍郎徐廷璽管理徐廷璽協理
河道事務以其子八品官徐文焕管理徐文煥故
以副都統許廷臣管理許廷臣故以五品官馬之
德管理馬之德故以步軍協尉錢國棟管理錢國
棟陞任以雲麾使范宜炎管理范宜炎陞任參將
以副參領高大吕管理高大吕故以雲麾使胥議
管理胥議陞任遊擊以印務章京王贊管理
第四參領第五佐領原係在
盛京編設初以盧延祚管理盧延祚因病辭退以其
子他赤哈哈番(漢文稱博士)盧崇峻管理盧崇峻陞任
宣大總督以其弟監生盧崇耀管理盧崇耀陞任
孝陵副將以其弟監生盧崇隆管理盧崇隆故以其兄刑
部郎中盧崇魁管理盧崇魁陞任口北道以其子
盧承澤管理盧承澤緣事降調以其族叔祖盧清
祚管理盧清祚故以盧承澤之弟盧承烈管理盧
承烈故以其子監生盧然管理盧然陞任福建駐
防協領以其族叔盧承家管理盧承家故以大理
寺少卿盧承綸管理盧承綸年老休致以六品官
盧熿管理盧熿故以馬甲盧曉管理盧曉故以閒
散富德管理富德陞任參將以二等輕車都尉得
麟管理
第四參領第六佐領係順治三年編設初以唐坊
管理唐坊緣事革退以其子唐煟管理唐煟故以
其族叔唐㙄管理唐㙄緣事革退以副都統盧崇
耀管理盧崇耀陞任廣東提督以阿逹哈哈番楊
芳春管理楊芳春故以鑾儀衛冠軍使王任管理
王任故以刑部侍郎艾芳曾管理艾芳曾故以阿
思哈尼哈番張正文管理張正文調管别佐領以
阿達哈哈番郎應角管理郎應角故以驍騎校唐
爕管理唐爕陞授福州協領以治儀正唐禹仁管
理唐禹仁陞授湖廣參將以步軍校唐榮管理唐
榮故以整儀尉唐陞仁管理唐陞仁陞任都司以
門千總唐萬仁管理唐萬仁故以敖勒布三元管
理
(謹案乾隆元年唐爕呈稱此佐領係伊祖前眀總兵唐鈺於順治元年率領官兵投誠編立佐領以)
(親姪唐坊管理請作為世管等因本旗都統奏請此佐領缺出先儘唐姓子孫棟選奉)
(旨唐姓之佐領並非立有功績編設之佐領亦非恩賞之佐領雖經唐姓接管三次其後均係公衆㨂選)
(補放如遇缺出將伊等子孫與旗員一併揀選尚可即將伊族内揀選殊屬不是乾隆三年續經議)
(定初編佐領時雖有將總兵官唐鈺之姪唐坊初次授為佐領字樣而唐鈺帶来親丁名數既編立)
(原由均無檔案可憑唐鈺又並未管過佐領嗣後出缺請初立佐領之唐坊及管過佐領之唐㙄唐)
(爕子孫准與旗員一併揀選其未經管過佐領之子孫概不得與選乾隆四十三年奏准伊族中管)
(過五次作為族中水襲佐領)
第四參領第七佐領係
太宗文皇帝時將長灘堡小馬頭堡二處壯丁編為牛录
令投誠守備崔膺泰管理崔膺泰從征陣亡以其
子崔世貴管理崔世貴故以其弟崔世禄管理崔
世禄陞任正定府總兵官以其弟崔世榮管理崔
世榮陞任廣東瓊州府總兵官以其兄之子崔永
年管理崔永年緣事革退以崔世榮之子崔薩林
管理崔薩林故以其子崔廣義管理崔廣義陞任
福建駐防協領以其弟崔廣德管理崔廣德緣事
革退以其兄之子崔承書管理崔承書故以閒散
崔輔堯管理崔輔堯故以閒散豁隆烏管理
第四參領第八佐領原係隨平南王尚可喜駐防
廣東人丁康熙二十二年進京編為佐領分隸本
旗初以王朝臣管理王朝臣年老辭退以三等侯
施世范管理續以參領王國麟管理王國麟故以
三等輕車都尉趙廷鑑管理趙廷鑑故以印務章
京劉銘管理劉銘故以治儀正百夀管理百夀陞
授四川瀘州營都司以三等侍衛伊昌阿管理伊
昌阿陞授福建延平都司以三等靖海侯二等侍
衛施秉仁管理
第五參領第一佐領係天聰八年編設半箇牛录
令管大登管理管大登故以其族孫管效忠管理
管效忠陞任天津總兵官以其族孫管應祖管理
管應祖故以管大登之子七品筆帖式管一竒管
理管一竒從征湖廣病故以管大登之孫管源忠
管理康熙二十二年始編為整佐領管源忠陞任
孝陵副將以其子管承澤管理管承澤陞授參領外任四
川布政使以其弟廕生管承勷管理管承勷故以
監生管承綱管理
第五參領第二佐領係康熙二十二年編設初以
李應科管理李應科故以拜他喇布勒哈番穆維
雍管理穆維雍陞任海壇鎮總兵官以阿思哈尼
哈番許廷臣管理許廷臣陞任杭州副都統以二
等阿達哈哈番楊長泰管理楊長泰陞任陕西副
都統以拜他喇布勒哈番楊琨管理續以兵部尚
書盧詢調管盧詢緣事革退以步軍副尉閻廷弼
管理續以副參領徐琳管理徐琳陞授按察使以
三等男章武管理章武年老休致以副參領張鑑
管理張鑑故以二等男法靈阿管理法靈阿出差
以三等輕車都尉常朝臣管理常朝臣故以雲麾
使張玉鳳管理張玉鳳陞任遊擊以治儀正范建
志管理
第五參領第三佐領係崇德四年編設初以張文
奎管理張文奎陞任冷口關副將以分得撥什庫
崔文舉管理崔文舉故以工部員外郎王光祖管
理王光祖從征大同病故以其弟御史王光宗管
理王光宗年老辭退以其兄之子拜唐阿王景奭
管理王景奭陞任甘肅遊擊以三等阿達哈哈番
洪奕沔管理洪奕沔故以其子三等阿達哈哈番
兼御史洪德標管理洪德標故以參領靳光岳管
理靳光岳故以輕車都尉徐樹英管理徐樹英故
以參領王瑞管理
第五參領第四佐領係崇德七年編設初以一等
梅勒章京鄧長春管理鄧長春駐防寳慶府以毛
仲舉管理續以鄧長春之子鄧志龍管理鄧志龍
故以其子一等阿思哈尼哈番鄧其璋管理鄧其
璋陞任西安駐防參領以其族弟鄧其琨管理鄧
其琨故以其族兄鄧其璉管理鄧其璉故以其子
一等阿達哈哈番鄧五倫管理鄧五倫故以馬甲
鄧彛管理
第五參領第五佐領係順治八年編設初以劉澤
泳管理劉澤泳從征湖廣補授參將以沈文學管
理沈文學駐防鎮江以李名崙管理李名崙故以
劉澤昌管理劉澤昌陞任右衛火器營協領以劉
俊賢管理劉俊賢故以其族兄之子劉元轍管理
劉元轍故以劉澤昌之子常住管理常住緣事革
退以其族孫劉芳標管理劉芳標緣事革職以佐
領劉延凱管理劉延凱故以馬甲劉芳璽管理劉
芳璽革職以三等侍衛法靈阿管理法靈阿緣事
降職以馬甲劉芳璉管理
第五參領第六佐領係順治三年編設初以隨左
夢庚投誠之范希周管理范希周從征雲南病故
以二等阿達哈哈番王有成管理王有成年老辭
退以范時綸管理范時綸年老辭退以兵部尚書
范承勲管理范承勲年老辭退以范時繹管理范
時繹陞任馬蘭峪總兵官以兵部尚書盧詢管理
續以佐領楊琨調管楊琨緣事革退以驍騎校王
玉麟管理王玉麟陞授參領以領催范毅管理范
毅革職以印務章京薛桂聯管理薛桂聯故以三
等男高垣管理
(謹案范希周之佐領初因其子范時綸幼小令外姓承管及范時綸騎射不堪革退仍以范承勲及)
(范承勲之子范時繹管理雍正二年作為公中佐領遇有缺出將范希周之子孫揀選一名與旗員)
(見後一同帶領引孫范毅呈懇准照杜國謨秦世相之經范希周之)
(例作為世管佐領如本身犯罪即作為公中佐領乾隆三十年范毅私罪革職改為公中佐領)
第五參領第七佐領原係定南王孔有德所屬佐
領初以劉進孝管理康熙二十二年進京始隸本
旗劉進孝故以三等阿思哈尼哈番胡光前管理
胡光前緣事革退以三等伯馬世斌管理馬世斌
陞任杭州副都統以一等阿達哈哈番馬元善管
理馬元善故以六品典儀官馬世儒管理馬世儒
故以二等阿達哈哈番郎正岐管理郎正岐故以
二等侍衛劉延愷管理劉延愷調補世管佐領以
戶部郎中馬元聲管理馬元聲參革以印務章京
武其煓管理武其煓故以三等男三福管理三福
陞授參將以副參領周廷佐管理
第五參領第八佐領係崇德七年編設初隸鑲白
旗以高尚義管理高尚義駐防寳慶府以其次子
高膺爵管理高膺爵故以分得撥什庫楊志成管
理楊志成駐防福建以分得撥什庫金國用管理
金國用駐防鎮江以蘇喇章京沈之仁管理沈之
仁故以高尚義之孫筆帖式高其位管理高其位
緣事革退以其叔父之子高其伸管理高其伸陞
任廣東駐防參領仍以高其位管理高其位陞任
陜西永昌衛副將以其叔父之子翰林院檢討高
其倬管理高其倬陞任廣西巡撫以高其位之孫
高琦管理雍正元年此佐領撥隸本旗高琦陞任
直隸通州副將以其叔父拜他喇布勒哈番高纉
勲管理高纉勲故以其子高願管理高願補授協
領以其子高烱管理
(謹案此佐領乾隆三年照紀大禮之例作為世管佐領)
以上鑲黃旗漢軍參領所屬勲舊佐領一
員世管佐領三十一員族中承襲佐領二
員五管佐領三員公中佐領三員擡入一
員添設一員
欽定八旗通志卷二十二
