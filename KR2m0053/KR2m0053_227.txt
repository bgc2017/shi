欽定四庫全書
欽定八旗通志卷二百十三
人物志九十三
忠義𫝊五(滿洲八旗五十三年共一百十三人康熙二年至)
阿哈丹
阿哈丹滿洲正黃旗人姓納蘭氏世居哈逹祖雅
虎事
太祖高皇帝初設十札爾固齊雅虎其一也屢征諸部有
功其長子曰滿逹爾漢天聰八年從征大同以攻
王家庒功授佐領世職順治三年初設六部擢滿
逹爾漢禮部承政其後加世職至二等輕車都尉
卒子阿哈丹襲康熙元年隨征福建海寇二年大
兵進取兩島阿哈丹於厦門力戰陣亡加
恩賜三等男世職(承襲詳見封爵表)
何特赫
何特赫滿洲鑲白旗人父喀爾他喇從征湖南陣
亡自有𫝊康熙二年正月以世職三等男隨將軍
逹賽征海賊鄭成功與偽提督偽總兵凡六戰俱
敗之進攻厦門追賊至蓋峙山力戰陣亡加贈騎
都尉以其兄赫舍襲世職之三等男以其弟格爾
德襲
恩賜三等子世職(承襲詳見封爵表)
科普蘇
科普蘇滿洲鑲紅旗人姓納蘭氏世居葉赫父和
托以功至一等輕車都尉加一雲騎尉病卒科普
蘇襲父職
覃恩加二等男康熙三年隨靖西將軍穆里瑪定西將軍
圖海征湖廣茅麓山賊歿於陣
賜祭葬如例議䘏
恩贈一等男兼一雲騎尉世職(承襲詳見世職表)
富和申
富和申滿洲鑲紅旗人委署護軍校康熙三年從
征山寇李來亨於湖廣至彛陵戰歿
賞䘏如例
特穆德
特穆德滿洲鑲紅旗人委署護軍校康熙三年随
定西將軍圖海征湖廣擊賊李來亨於茅麓山陣
亡
賞䘏如例
覺羅阿鼐
覺羅阿鼐滿洲鑲黃旗人康熙十二年以護軍校
隨征南大將軍頼塔征逆孽吳世璠擊賊於歸化
寺陣亡
賞䘏如例
雅圖
雅圖滿洲正黃旗人姓伊拉里氏世居赫石地方
以筆帖式隨總督甘文焜至雲南康熙十二年十
二月逆藩吳三桂反文焜赴鎮遠雅圖與何善俱
偕行比至知守將江義已從賊文焜死雅圖殉焉
恩賜雲騎尉世職(承襲詳見世職表)
何善
何善滿洲人旗分未詳任筆帖式康熙十二年十
二月初八日逆藩吳三桂反何善隨總督甘文焜
赴鎮遠比至知守將江義已從賊文焜自剄何善
與雅圖同死之
賞䘏如例
邁蘭
邁蘭滿洲鑲黃旗人姓博爾濟吉特氏世居阿爾
逹額爾蘇地方父巴爾巴圖魯蒙古察哈爾貝勒
也邁蘭以護軍參領於康熙十三年從定西將軍
圖海征湖廣賊渠李來亨據茅麓山聚衆千餘拒
敵邁蘭率本旗兵隨大兵進攻敗之十三年逆藩
耿精忠叛于福建邁蘭隨定南將軍希爾根由江
西往征九月偽都督易天錫犯撫州府邁蘭率本
旗兵擊敗之賊遁走時有賊自建昌府來助與撫
州府賊兩路夾攻我師邁蘭復擊敗之偽都督楊
益茂率六萬餘衆拒戰于七里岡又敗之又敗賊
周福洪等三千餘人于界牌舖之北山賊復領馬
步兵萬餘據景德鎮又擊敗之至沉香山被賊首
程鳳率七千餘衆拒戰邁蘭力戰陣亡
恩賜雲騎尉世職(承襲詳見世職表)
默爾庫勒
默爾庫勒滿洲鑲黃旗人姓阿蘇里氏世居薩哈
連烏喇地方康熙十三年以駐防江寧驍騎校隨
都統尼雅哈征逆藩吳三桂七月在湖廣岳州擊
賊陣亡
恩賜雲騎尉世職(承襲詳見世職表)
多博
多博滿洲鑲黃旗人姓寧古塔氏世居寧古塔地
方初任佐領康熙十三年耿精忠叛犯江西破建
昌多博隨定南將軍希爾根進征之九月至撫州
府之鍾家嶺偽都督易天錫率馬步兵四萬餘來
犯多博奮勇擊之中礟歿
恩賜雲騎尉世職(承襲詳見世職表)
舒書
舒書滿洲鑲黃旗人由協領駐防江寧康熙十三
年隨副都統胡圖征逆藩耿精忠至浙江衢州偽
都督周烈等率衆三萬來犯舒書奮勇與戰于坑
西陣亡
賞䘏如例
薩弼
薩弼滿洲鑲黃旗人姓托謨氏世居哈逹任驍騎
校康熙十三年從征湖廣擊賊李來亨於茅麓山
陣亡
恩賜雲騎尉世職(承襲詳見世職表)
那桑阿
那桑阿滿洲鑲黃旗人姓費莫氏世居納音任筆
帖式康熙十三年十二月隨經略大學士莫洛征
吳逆至陕西寧羌州提督王輔臣叛與經略同時
遇害
恩賜雲騎尉世職(承襲詳見世職表)
戴
戴滿洲鑲黃旗人姓舒穆禄氏世居哈爾閔任江
寧將軍筆帖式康熙十三年隨本駐防將軍額楚
征逆藩吳三桂至江西吉安府螺子山擊賊陣亡
賞䘏如例
牛鈕
牛鈕滿洲鑲黃旗人姓瓜勒佳氏世居蘇完初襲
父色勒陣亡雲騎尉世職於康熙十三年四月從
定南將軍希爾根征逆藩耿精忠七月至江西撫
州府之鍾家嶺有偽都督易天錫等率馬步兵四
萬餘來拒牛鈕力戰陣亡
恩賜騎都尉世職(承襲詳見世職表)
桑阿布
桑阿布滿洲鑲黃旗人姓索綽洛氏世居輝發地
方康熙十三年以主事隨經略大學士莫洛征逆
藩吳三桂至寧羌州適提督王輔臣叛力戰陣亡
恩賜雲騎尉世職(承襲詳見世職表)
氣蘭普
氣蘭普滿洲鑲黃旗人姓費氏世居酸尼地方順
治十三年以佐領隨將軍喀喀木征海賊戰于江
寧瓜洲等地方被傷卒克之康熙十三年隨副都
統綽克托征逆藩吳三桂遇賊于四川重慶府力
戰復負重傷遂以戰殁
恩賜雲騎尉世職(承襲詳見世職表)
薩哈連
薩哈連滿洲鑲黃旗人姓富察氏世居沙際地方
康熙十三年以員外郎隨經略大學士莫洛征逆
藩吳三桂至寧羌州適提督王輔臣叛與莫洛同
日遇害
恩賜雲騎尉世職(承襲詳見世職表)
穆爾泰
穆爾泰滿洲正黃旗人姓頼卜氏世居齊克潭和
洛地方都統沙納哈巴圖魯之子也康熙十三年
以筆帖式隨經略大學士莫洛征逆藩吳三桂至
寧羌州適提督王輔臣叛力戰陣亡
恩賜雲騎尉世職(承襲詳見世職表)
巴朗
巴朗滿洲正黃旗人姓科本氏世居兀魯特地方
任護軍恭領順治十七年從征山東敗賊吕思啟
等于鋸齒崖康熙十三年從安西將軍都統赫業
征逆藩吳三桂至四川賊設伏野狐嶺隨前鋒統
領穆占敗之進復平陽關賊將石存禮復連營三
十餘拒守朝天關俱克之進至蟠龍山賊將王屏
藩等率衆四萬拒戰江中諸賊復從右翼舍舟登
岸夾擊我師巴朗力戰陣亡
恩賜騎都尉世職(承襲詳見世職表)
喀西泰
喀西泰滿洲正黃旗人姓覺爾察氏世居長白山
地方任護軍參領康熙十三年從安西將軍都統
赫業征吳三桂至四川遇賊將石存禮于朝天關
隨前鋒統領擊敗之賊將王屏藩鄭蛟麟吳之茂
何德成等率衆四萬拒戰于蟠龍山尋以水師自
江登岸合攻我軍喀西泰力戰不克殁于陣
恩賜雲騎尉世職(承襲詳見世職表)
穆魯
穆魯滿洲正黃旗人姓董鄂氏世居董鄂地方康
熙十三年以筆帖式隨經略大學士莫洛征逆藩
吳三桂至寧羌州適提督王輔臣叛力戰陣亡
恩賜雲騎尉世職(承襲詳見世職表)
鄂里善
鄂里善滿洲正黃旗人姓扎庫塔氏世居噶哈禮
璧翰之鄂里噶山康熙十三年以筆帖式賫
詔廣東值總兵劉進忠叛被執抗節不屈遂及於難
恩賜雲騎尉世職(承襲詳見世職表)
法特哈
法特哈滿洲正黃旗人順治初年以七品官入山
海關平定山東山西陜西河南追流賊於武昌九
江等處俱有功
賜雲騎尉康熙十三年隨寧海將軍固山貝子富喇塔擊
賊曾養性於台州小梁山力戰陣亡
恩賜雲騎尉世職(承襲詳見世職表)
察渾
察渾滿洲正黃旗人世居蒙古嘉叟兒地方父喀
蘭圖仕至内大臣理藩院尚書加太子太保諡壮
敏察渾襲騎都尉又一雲騎尉後復兼襲父喀蘭
圖二等輕車都尉併為三等男康熙十三年從征
逆藩耿精忠至江西吉安府螺子山與賊力戰歿
于陣
賜祭葬如禮
倭錫訥
倭錫訥滿洲正黃旗人世居庫爾喀任護軍校康
熙十三年從征雲南擊逆藩吳三桂歿于陣
恩賜雲騎尉世職(承襲詳見世職表)
戴通
戴通滿洲正黃旗人署護軍校康熙十三年從征
逆藩吳三桂於雲南至騰越州擊賊中傷歿
恩賜雲騎尉世職(承襲詳見世職表)
泰星阿
泰星阿滿洲正黃旗人任佐領康熙十三年從征
逆藩吳三桂至四川賊將石存禮等據朝天關隘
口連立三十餘營隨前鋒統領穆占等擊敗之旋
率五十人守梅嶺賊衆大至兩路夾攻我師四戰
四敗之賊復悉衆截殺斷我糧道泰星阿力戰歿
于陣
恩賜三等輕車都尉世職(承襲詳見世職表)
俄内
俄内滿洲正黃旗人姓瓜勒佳氏世居蘇完任輕
車都尉兼管佐領事康熙十三年從征逆藩吳三
桂陣亡
賞䘏如例
額参特
額参特滿洲正黃旗人康熙十三年以恭領從定
南將軍希爾根征逆藩耿精忠于江西擊賊于老
虎口負重傷歿
恩賜雲騎尉世職(承襲詳見世職表)
巴喀
巴喀滿洲正黃旗人世居松阿里烏喇克布禄任
護軍校康熙十三年從征南將軍穆占征逆藩吳
三桂至湖廣長沙府力戰陣亡
賞䘏如例
嘉爾都
嘉爾都滿洲正黃旗人姓席氏世居烏龍江庫爾
喀布鹿地方康熙十三年以前鋒侍衛隨大兵征
逆藩吳三桂至湖廣與賊戰于高唐陣亡
恩賜騎都尉世職(承襲詳見世職表)
森特赫
森特赫滿洲正黃旗人姓吳雅氏世居烏喇地方
任三等侍衛康熙十三年隨寧海將軍固山貝子
富喇塔征浙江時耿逆偽將軍曾養性等率衆六
萬以水陸並進破黃巖森特赫率兵往援十月初
十日遇賊于台州南浮橋力戰陣亡
恩賜雲騎尉世職(承襲詳見世職表)
和吉格禮
和吉格禮滿洲正黃旗人姓伊爾根覺羅氏世居
葉赫地方康熙十三年隨安西將軍都統赫業征
逆藩吳三桂至四川攻夏邑關力戰歿于陣
恩賜騎都尉世職(承襲詳見世職表)
業臣
業臣滿洲正黃旗人姓索嘉氏世居烏爾護地方
順治十五年以護軍恭領從信郡王多尼征貴州
敗偽侯李成蛟于凉水井復敗偽晉王李定國于
雙河口並有功十七年從征東將軍季什哈征山
東土賊于七吕思啟等悉敗其衆於鋸齒崖南康
熙十三年從安西將軍都統赫業征吳三桂由陜
西入川至野狐嶺賊分設伏兵千人于林中使數
百人立紅幟誘我軍深入業臣隨前鋒統領穆占
連擊敗之乘勝追擊遂復平陽關偽將石存禮等
聚賊兵一萬七千人拒守朝天關連營二十餘復
隨穆占大敗之乂擊賊將王屏藩鄭蛟麟吳之茂
何德成等于盤龍山賊舟師繞出我後合兵衝擊
業臣力戰不能支遂歿于陣
恩賜騎都尉兼一雲騎尉世職(承襲詳見世職表)
瑚什屯
瑚什屯滿洲正黃旗人姓赫舍里氏世居葉赫地
方任護軍校康熙十三年從征逆藩吳三桂由陜
西入四川至朝天關賊將石存禮連營阻險以拒
我師隨前鋒統領穆占敗之師次蟠龍山敗賊將
王屏藩吳之茂等直趨娘娘廟大兵先發瑚什屯
為殿賊衆大至回兵擊之以被傷陣亡
恩賜騎都尉世職(承襲詳見世職表)
覺和託
覺和託滿洲正黃旗人姓扎庫塔氏世居鄂里噶
山康熙十三年由護軍校隨征逆藩耿精忠至江
西攻撫州府有賊自建昌來援城内賊衆亦出覺
和託力戰陣亡
賞䘏如例
雅哈里
雅哈里滿洲正黃旗人姓伊爾根覺羅氏世居烏
喇康熙十三年以護軍校隨寧南靖寇大將軍順
承郡王勒爾錦征逆藩吳三桂至湖廣攻岳州中
鎗斷右臂歿
賞銀二百兩
薩郎阿
薩郎阿滿洲正黃旗人姓瑚錫哈里氏世居卦勒
察康熙十三年以七品官隨寧南靖寇大將軍順
承郡王勒爾錦征逆藩吳三桂至湖廣永興縣擊
賊陣亡
賞䘏如例
岳納
岳納滿洲正黃旗人姓圖氏世居舒爾蠻任驍騎
校駐防陜西西安署副參領康熙十三年將軍瓦
爾喀征吳逆于四川岳納從征至朝天關與偽總
兵石存禮力戰䧟陣遇害
賞䘏如例
尼堪
尼堪滿洲正白旗人順治十二年以參領隨大兵
征雲南貴州等處遇賊李定國二萬餘衆列礟鎗
迎拒尼堪督本恭領兵進擊敗之負重傷
賞雲騎尉康熙七年六月以創發卒視陣亡例
賜銀七百兩
恩賜雲騎尉世職(承襲詳見世職表)
伊成額
伊成額滿洲正白旗人姓頼卜氏世居扎庫木地
方康熙十三年逆藩吳三桂反以刑部郎中從大
兵征四川至成都遇賊督軍進攻歿於陣
恩賜雲騎尉世職(承襲詳見世職表)
諾羅布
諾羅布滿洲正白旗人姓博爾濟吉特氏世居克
爾倫地方襲三等輕車都尉世職順治七年九月
連遇
恩詔加為一等輕車都尉又一雲騎尉十六年隨信郡王
多尼征偽桂王至雲南圍元江府偽帥馬秉忠孫
應斗率兵三千來犯我左翼壕塹諾羅布擊敗之
康熙十三年九月隨定南將軍希爾根征逆藩耿
精忠至江西圍撫州府賊出城來拒諾羅布力戰
陣亡二十五年議䘏
恩賜三等男世職(承襲詳見封爵表)
國禮
國禮滿洲正白旗人姓他塔喇氏世居扎庫木康
熙元年襲父内大臣薩弼圖二等男爵十三年逆
藩吳三桂反國禮隨大兵征雲南每遇賊輙先登
䧟陣尋戰歿
恩詔優䘏子阿哈納襲其爵
納爾布
納爾布滿洲正白旗人姓博爾濟錦氏初以二等
輕車都尉任護軍恭領康熙十三年委署護軍統
領從定南將軍希爾根征逆藩耿精忠至江西與
偽都督易天錫戰於撫州陣亡
賞䘏如例
哈里
哈里滿洲正白旗人姓伊爾根覺羅氏世居胡納
河地方康熙十三年以驍騎校委署恭領從定遠
平寇大將軍安親王岳樂征逆藩耿精忠至江西
十四年與賊戰於石峡陣亡
恩賜雲騎尉世職(承襲詳見世職表)
威赫
威赫滿洲正白旗人姓伊爾根覺羅氏世居扎庫
术地方任騎都尉兼雲騎尉順治四年隨寧海大
將軍宜爾德征偽魯王至浙江舟山擊敗偽英毅
伯阮思等三萬餘衆于康熙十三年從順承郡王
勒爾錦征逆藩吳三桂至湖廣彛陵偽將軍劉之
復拒戰奮擊之歿于陣
恩賜三等輕車都尉世職(承襲詳見世職表)
愛塔
愛塔滿洲正白旗人姓舒穆禄氏世居渾春地方
康熙十三年由護軍校署護軍參領隨定南將軍
希爾根征逆藩耿精忠至江西擊賊于撫州府之
鍾家嶺陣亡
恩賜雲騎尉世職(承襲詳見世職表)
瑪爾翰
瑪爾翰滿洲正白旗人康熙十三年以八品官從
寧海將軍富喇塔征耿逆至浙江偽將曾養性等
據台州瑪爾翰隨大兵擊賊于小梁山力戰死
恩賜雲騎尉世職(承襲詳見世職表)
通安
通安滿洲正白旗人姓他塔喇氏世居扎崑木地
方康熙十三年以護軍恭領隨都統巴爾布征逆
藩吳二桂至湖廣荆州府擊賊陣亡
恩賜雲騎尉世職(承襲詳見世職表)
薩岱
薩岱滿洲正白旗人姓瓜勒佳氏世居鳳雁任護
軍校康熙十二年從征江西湖廣有功十三年十
一月三十日隨副都統穆成額征湖廣擊偽總兵
張泰奮勇戰歿
賞䘏如例
吉那布
吉那布滿洲正白旗人由護軍署護軍校康熙十
三年五月初八日從定西將軍貝勒董額征吳逆
擊偽總兵石存禮於朝天關中礟歿
賞䘏如例
照禮
照禮滿洲正白旗人姓傅察氏康熙十三年以護
軍隨安親王岳樂平定江西建昌湖廣長沙武岡
諸處屢立戰功授護軍校十四年擊賊於江西景
德鎮力戰陣亡
賞䘏如例
沙賽
沙賽滿洲正紅旗人姓李佳氏世居扎庫木地方
任員外郎康熙三年隨定西將軍圖海征湖廣流
賊李來亨等奮勇力戰兩敗之於茅麓山是年從
征福建攻海賊鄭經於厦門陣亡四年
恩賜雲騎尉世職(承襲詳見世職表)
安珠琥
安珠琥滿洲正紅旗人姓伊爾根覺羅氏世居扎
庫木地方任三等輕車都尉初以從征大同及貴
州屢著戰功康熙十三年隨安西將軍都統赫業
征逆藩吳三桂至朝天關偽總兵石存禮擁兵來
犯擊敗之攻蟠龍山娘娘廟等處俱有功進至槐
樹驛偽將王屏藩吳之茂等率兵截道安珠琥力
戰陣亡
恩賜二等輕車都尉世職(承襲詳見世職表)
阿思虎
阿思虎滿洲正紅旗人姓尼竒里氏世居烏喇地
方任副都御史緣事降四品官康熙十三年隨寧
南靖寇大將軍順承郡王勒爾錦征逆藩吳三桂
至湖廣遇賊將馬寳胡國柱引兵三萬餘據永興
縣巖山嶺阿思虎奮勇進擊歿于陣
恩賜雲騎尉世職(承襲詳見世職表)
布爾哈
布爾哈滿洲正紅旗人順治十五年以委署護軍
校從征偽桂王至貴州敗偽侯李成蛟于凉水井
又敗偽晉王李定國于盧噶並有功康熙十三年
從前鋒統領穆占征逆藩吳三桂敗偽總兵石存
禮于朝天關連破三十餘營又敗賊將王屏藩等
于蟠龍山師抵娘娘廟布爾哈以殿後拒敵歿于
陣
恩賜騎都尉世職(承襲詳見世職表)
傑篤
傑篤滿洲正紅旗人順治十六年以護軍校從南
安將軍逹素征福建攻厦門破澄浦㠗並有功康
熙十三年從前鋒統領穆占征逆藩吳三桂破偽
總兵石存禮于朝天關又破偽將軍王屏藩鄭蛟
麟吳之茂于蟠龍山進至娘娘廟傑篤以殿後拒
敵歿于陣
恩賜騎都尉又一雲騎尉世職(承襲詳見世職表)
五頼
五頼滿洲正紅旗人任護軍校康熙十三年隨將
軍貝勒董額征湖廣攻長沙歿于陣
賞䘏如例
拖爾弼
拖爾弼滿洲正紅旗人姓格濟勒氏世居綏分地
方初以馬甲駐防西安康熙十三年隨將軍瓦爾
喀征吳三桂以戰功擢佐領旋以偽總兵石存禮
率兵拒敵于朝天關拖爾弼力戰歿于陣
恩賜雲騎尉世職(承襲詳見世職表)
瑚爾氣
瑚爾氣滿洲正紅旗人以領催委署驍騎校駐防
凉州康熙十三年隨西安將軍瓦爾喀征逆藩吳
三桂于四川至槐樹驛接糧餉遇賊吳之茂等擁
兵截殺瑚爾氣力戰陣亡
賞䘏如例
隨遜
隨遜滿洲正紅旗人姓鄂濟氏世居松花江地方
康熙十三年以護軍校從征逆藩吳三桂屢戰有
功十四年隨定西大將軍多羅貝勒董額征從逆
提督王輔臣擊偽將吳之茂于秦州力戰陣亡
恩賜騎都尉世職(承襲詳見世職表)
格善
格善滿洲鑲白旗人姓伊爾根覺羅氏世居薩爾
湖地方任佐領康熙二年正月隨將軍逹賽征福
建海賊鄭經敗之於海門進至蓋峙山力戰陣亡
恩賜二等輕車都尉世職(承襲詳見世職表)
莽色
莽色滿洲鑲白旗人姓覺羅氏世居家琿地方世
襲騎都尉兼一雲騎尉順治十六年從征福建海
賊鄭成功有功康熙二年從定西將軍圖海征湖
廣流賊李來亨敗之於茅麓山進至山門賊益悉
衆拒戰莽色力戰陣亡
恩賜三等輕車都尉世職(承襲詳見世職表)
覺和托
覺和托滿洲鑲白旗人姓瓜勒佳氏世居佳穆瑚
地方康熙十三年以佐領隨都統赫業征四川敗
偽總兵石存禮于朝天關隘口進至蟠龍山擊賊
將王屏藩等力戰陣亡
恩賜雲騎尉世職(承襲詳見世職表)
長綬
長綬滿洲鑲白旗人姓伊拉里氏世居輝發地方
康熙十三年以主事隨經略大學士莫洛征逆藩
吳三桂至寧羌州適提督王輔臣叛力戰陣亡
恩賜雲騎尉世職(承襲詳見世職表)
素木代
素木代滿洲鑲白旗人任樂清營遊擊康熙十三
年耿逆偽都督曾養性吳長春犯樂清時有分轄
投誠官林兆輝潜通守偹李秉直等開門議降素
木代率所部堅守孤城抗志不屈遂遇害并戮其
家丁陳雙丁等五人
恩賜驍騎將軍
碩色
碩色滿洲鑲白旗人姓庫布特氏世居西拉木楞
康熙十三年由部委章京從大兵征逆藩吳三桂
於雲南力戰歿
恩賜雲騎尉世職(承襲詳見世職表)
蘿朵渾
蘿朵渾滿洲鑲白旗人姓薩彌喇氏世居烏拉地
方康熙十三年以護軍校隨寧南靖寇大將軍順
承郡王勒爾錦征逆藩吳三桂至湖廣七月遇賊
於岳州奮勇擊賊陣亡
恩賜雲騎尉世職(承襲詳見世職表)
薩圖
薩圖包衣滿洲鑲白旗人姓博爾濟錦氏世居巴
禹特地方初任護軍參領康熙十三年從寧南靖
寇大將軍順承郡王勒爾錦征逆藩吳三桂至湖
廣之南漳遇偽將軍楊來嘉等據山拒戰敗之繞
山攻擊掩殺其衆乘勝擊偽將吳國桂於太平街
俘獲甚多被重創歿於陣
恩賜雲騎尉世職(承襲詳見世職表)
布思塔
布思塔滿洲鑲白旗人姓西林覺羅氏世居尼馬
察地方康熙十三年以委署恭領隨安西將軍都
統赫業征四川擊偽總兵石存禮于朝天關隘口
敗之進至蟠龍山偽將王屏藩率衆分水陸拒敵
布思塔奮力衝擊歿于陣
恩賜雲騎尉世職(承襲詳見世職表)
富喀
富喀滿洲鑲白旗人姓郭洛羅氏世居沾河地方
初任佐領康熙十三年委署護軍恭領從征江西
至吉安府擊賊于螺子山力戰陣亡
恩賜雲騎尉世職(承襲詳見世職表)
巴克塔
巴克塔滿洲鑲白旗人姓納喇氏世居葉赫地方
康熙十三年以主事隨經略大學士莫洛征逆藩
吳三桂至寧羌州適提督王輔臣叛力戰陣亡
恩賜雲騎尉世職(承襲詳見世職表)
阿余什
阿余什滿洲鑲紅旗人任驍騎校駐防西安康熙
十三年隨西安將軍瓦爾喀征逆藩吳三桂至四
川三敗賊兵克復陽平關至槐樹驛偽將軍吳之
茂等率兵四萬餘截我糧道阿余什奮勇力戰陣
亡
賞䘏如例
瓦爾布
瓦爾布滿洲鑲紅旗人署驍騎校康熙十三年從
征逆藩吳三桂于福建陣亡
賞䘏如例
瑚錫
瑚錫滿洲鑲紅旗人姓完顔氏世居完顔地方順
治十八年以護軍校從征山東賊吕思曲有功康
熙十三年從定南將軍希爾根征逆藩耿精忠至
江西敗賊於建昌新城等處是年又隨定遠平寇
大將軍安親王岳樂征逆藩吳三桂破賊於江西
之萍鄉復從征湖廣長沙府歿于陣
恩賜騎都尉世職(承襲詳見世職表)
托羅
托羅滿洲鑲紅旗人姓富察氏世居費要和屯地
方襲輕車都尉世職康熙十三年隨簡親王喇布
征吳逆至江西吉安府擊偽將韓大任于螺子山
陣亡
恩賜二等輕車都尉世職(承襲詳見世職表)
瑚什木
瑚什木滿洲鑲紅旗人康熙十三年以佐領從征
逆藩耿精忠至江西屢立戰功抵建昌府遇賊于
鐘鼓山力戰被數創尋以創發卒
恩賜雲騎尉世職(承襲詳見世職表)
富拉布
富拉布滿洲鑲紅旗人姓納蘭氏世居哈逹康熙
元年從定西將軍愛星阿征雲南至緬甸擒偽桂
王有功授雲騎尉十四年從征提督王輔臣於平
凉陣亡子保住襲職姪普鐸從征吳逆亦戰殁於
永興
賞䘏如例
羅岱
羅岱滿洲鑲紅旗人佐領署參領康熙十三年從
征逆藩吳三桂力戰歿於陣
賞䘏如例
傅岱
傅岱滿洲鑲紅旗人姓他塔喇氏世居扎庫木康
熙十三年從征吳三桂敗賊於蟠龍山有功授雲
騎尉尋至府谷縣與賊力戰歿
賞䘏如例
桑圖
桑圖滿洲正藍旗人姓鄂卓氏世居輝發地方初
任輕車都尉兩遇
恩詔加至一等輕車都尉兼一雲騎尉後以事削去雲騎
尉康熙三年從定西將軍圖海征湖廣賊李來亨
等于茅麓山連敗之進至山門力戰陣亡
恩賜雲騎尉世職(承襲詳見世職表)
薩爾圖
薩爾圖滿洲正藍旗人姓伊拉喇氏世居葉赫地
方兵部筆帖式康熙十二年隨本部侍郎黨古禮
出使雲南遇逆藩吳三桂兵被執不屈罵賊死
恩賜雲騎尉世職(承襲詳見世職表)
準泰
準泰滿洲正藍旗人姓佟佳氏世居加哈地方任
雲騎尉康熙十三年隨寧南靖寇大將軍順承郡
王勒爾錦征湖廣有功旋從護軍統領額司泰與
偽將劉之復戰于彛陵州陣亡
恩賜騎都尉世職(承襲詳見世職表)
額楞楚
額楞楚滿洲正藍旗人姓朱爾根氏世居烏喇署
前鋒恭領康熙十三年從征逆藩吳三桂陣亡
恩賜雲騎尉世職(承襲詳見世職表)
黨喀里
黨喀里滿洲正藍旗包衣人姓兀扎喇氏世居黑
龍江地方任協領駐防杭州康熙十三年耿逆偽
都督周烈總兵桑明由常山犯衢州平南將軍頼
塔總督李之芳調兵會剿敗之黨喀里奮勇力戰
歿於陣
恩賜雲騎尉世職(承襲詳見世職表)
喇門
喇門滿洲正藍旗人姓覺爾察氏世居白山地方
康熙十三年以前鋒恭領隨征逆藩吳三桂與賊
戰於衡州陣亡
恩賜雲騎尉世職(承襲詳見世職表)
門都
門都滿洲正藍旗人姓吳蘇氏世居薩哈連烏喇
地方任前鋒恭領康熙十三年從大兵征逆藩吳
三桂至湖廣與賊戰陣亡
恩賜雲騎尉世職(承襲詳見世職表)
伊勒圖
伊勒圖滿洲正藍旗人康熙十三年以護軍恭領
兼佐領從大兵進征逆藩吳三桂至江西遇賊于
吉安府力戰陣亡
恩賜騎都尉世職(承襲詳見世職表)
西圖庫
西圖庫滿洲正藍旗人任護軍參領康熙十三年
從征逆藩吳三桂歿于陣
恩賜騎都尉世職(承襲詳見世職表)
阿三泰
阿三泰滿洲正藍旗人姓瓜勒佳氏任護軍恭領
康熙十三年從征逆藩吳三桂歿於陣
恩賜雲騎尉世職(承襲詳見世職表)
重魁
重魁滿洲正藍旗人姓納喇氏世居機幾里城任
護軍參領康熙十三年從征逆藩吳三桂陣亡
恩賜雲騎尉世職(承襲詳見世職表)
赫德理
赫德理滿洲正藍旗人姓他塔喇氏世居扎庫木
地方康熙十三年以佐領隨寧海將軍貝子富喇
塔進兵台州擊偽將曾飬性於小梁山奮勇力戰
殁于陣
恩賜雲騎尉世職(承襲詳見世職表)
烏納哈
烏納哈滿洲正藍旗人姓馬佳氏世居寧古塔
地方任護軍參領署護軍統領康熙十三年從
安西將軍都統赫業征逆藩吳三桂至四川率
官兵迎餉於槐樹驛偽將吳之茂等以萬餘衆
截道來刦烏納哈挺身禦戰殁於陣以孫吳爾
襲職
賞䘏如例
艾音察
艾音察滿洲正藍旗人姓吳雅氏父胡伸布
禄陣亡自有傳初襲三等男世職康熙十三
年從定遠平寇大將軍安親王岳樂征逆藩
吳三桂進至湖廣長沙府艾音察奮勇攻擊
力戰陣亡
賞䘏如例
恩賜二等男世職(承襲詳見封爵表)
巴爾喀
巴爾喀滿洲正藍旂人任前鋒校康熙十三年
隨大兵征逆藩吳三桂力戰陣亡
賞䘏如例
翰禇哈
翰禇哈滿洲正藍旗人姓嵩佳氏世居董鄂地
方康熙十三年以雲騎尉隨安西將軍都統赫
業征逆藩吳三桂至陜西石門關遇賊力戰陣
亡
恩賜騎都尉世職(承襲詳見世職表)
鄂莫克圖
鄂莫克圖滿洲正藍旗人姓瓜勒佳氏世居哈
逹
國初來歸任護軍校康熙十三年從征福建海賊
鄭成功力戰陣亡
恩賜騎都尉世職(承襲詳見世職表)
阿爾賽
阿爾賽滿洲正藍旗人任雲騎尉康熙十三年八
月初七日從征湖廣至香安縣飄鳳山遇賊戰歿
恩賜騎都尉世職(承襲詳見世職表)
瑚母西
瑚母西滿洲正藍旗人任驍騎校駐防杭州康熙
十三年隨副都統倭申巴圖魯擊偽將軍曾養性
等于台州小梁山力戰歿於陣
賞䘏如例
托金
托金滿洲正藍旗人由前鋒署護軍校康熙十三
年七月十一日隨順承郡王勒爾錦征湖廣同多
羅貝勒察鼐擊吳逆偽將吳英起廖進忠馬寳張
國柱高起龍等於岳州中礟陣亡
賞䘏如例
木成額
木成額滿洲鑲藍旗人以恭領兼理兵部郎中事
康熙十年從征湖廣至金水河遇賊力戰身負
重傷卒
賞䘏如例
竒里布
竒里布滿洲鑲藍旗人任恭領駐防西安康熙十
三年十一月二十五日擊吳三桂於盤龍山陣亡
賞䘏如例
富和納
富和納滿洲鑲藍旗人任護軍校康熙十三年三
月初三日從征湖南擊賊於長沙陣亡
賞䘏如例
六八十
六八十滿洲鑲藍旗人任前鋒校康熙十三年隨
副都統祖良弼征四川賊將王屏藩等集衆犯保
寧至蟠龍山六八十奮擊之遂以戰歿
賞䘏如例
回唐阿
回唐阿滿洲鑲藍旗人委署護軍校康熙十三年
從征吳逆十一月十六日由盤山回至娘娘廟遇
賊力戰歿於陣
賞䘏如例
辛柱
辛柱滿洲鑲藍旗人康熙十三年以五品官奉
命遷吳三桂家口至貴州安順府三桂反提督李本深從
逆為亂執辛柱脅之降不屈罵賊死
賜祭葬
恩賜騎都尉世職(承襲詳見世職表)
凖退
凖退滿洲鑲藍旗人姓卓佳氏世居汪欽地方于
康熙十三年以防禦從安西將軍統領赫業征四
川所部祇馬步三百餘人遇賊于野狐嶺竪紅纛
以誘吾師凖退知其有伏于山嶺内搜獲千餘人
而賊伏兵遂四出迎戰悉敗之又破賊于平陽關
至朝天關偽總兵石存禮領兵萬餘掘壕斷隘口
連營抗拒凖退率所部䧟陣克之進至蟠龍山偽
將軍王屏藩等集兵合水陸迎戰凖退衝擊之被
重創猶力戰不屈遂歿於陣
恩賜騎都尉世職(承襲詳見世職表)
禪拜
禪拜滿洲鑲藍旗人以七品官委署恭領康熙十
三年從寧海將軍富喇塔征耿逆至浙江擊偽將
曾養性等于台州小梁山力戰歿于陣
恩賜雲騎尉世職(承襲詳見世職表)
竒里布
竒里布滿洲鑲藍旗人任恭領駐防西安康熙十
三年十一月二十五日擊逆藩吳三桂於盤龍山
陣亡
賞䘏如例
薩齊渾
薩齊渾滿洲鑲藍旗人姓何舍里氏世居哈逹任
驍騎校康熙十三年從征逆藩吳三桂至陜西蟠
龍山力戰歿
恩賜雲騎尉世職(承襲詳見世職表)
淮色
淮色滿洲鑲藍旗人康熙十三年隨征逆藩吳三
桂至陜西擊賊於蟠龍山力戰歿
恩賜雲騎尉世職(承襲詳見世職表)
欽定八旗通志卷二百十三
