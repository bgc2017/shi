欽定八旗通志卷八十二
典禮志五
八旗祀典二(功臣廟祀)(賢良祠)
功臣廟祀
前殿正龕
敬謹莊親王尼堪
英誠武勲王揚古利
武壮王孔有德
武襄公巴爾堪
東次龕
一等公安北將軍諡忠勇佟國綱
贈太師一等公諡忠烈佟養正
散秩大臣一等公逹福
一等公領侍衛内大臣西哈
一等侯諡襄武馬得功
贈三等侯巴什泰
一等伯諡武壯宜理布
贈二等伯己都里
一等伯程尼
三等伯穆和琳
大學士張泰
贈一等伯議政大臣羅沙
太子少保三等伯諡忠毅王之鼎
贈太子少保福建總督諡忠貞范承謨
額駙托相
大學士龍西
大學士色恩泰
湖廣總督諡忠勇額倫特
副將軍查弼訥
内大臣兵部尚書圖捫
贈大學士佟濟
倉場總督王秉仁
二等子都統博波圖
議政大臣長史諡襄壯雅賚
刑部尚書道禪
工部尚書名盖
參贊内大臣馬爾薩
西次龕
輔國公諡襄愍巴賽
大學士諡忠愍莫洛
續順公沈瑞
禮部尚書布顔岱
十六大臣管佐領綽和諾
湖北巡撫柯永昇
都統沙里布
贈太子少保巡撫諡文毅馬雄鎮
雲貴總督諡忠果甘文焜
兩廣總督佟養甲
禮部侍郎朝哈爾
贈禮部尚書諡忠烈高卞爵
贈工部侍郎費楊古
贈三等子圖魯錫
三等男喀爾他拉
護軍統領喀爾護吉
參贊大臣副都統海蘭
副都統蘇圖
前鋒統領胡里布
護軍統領哈克三
贈護軍統領佐領葉喜
侍郎永國
護軍統領阿爾岱
湖廣提督孫定遼
東又次龕
前鋒統領劉哈
副都統盧錫
副都統科普蘇
副都統阿喀倪
副都統納爾特
副都統錫密賚
副都統科爾坤
副都統多頗洛
副都統戴豪
副都統渾錦
副都統衛正
副都統羅濟
副都統阿什圖
副都統覺羅阿克善
副都統阿爾護
副都統常禄
副都統吉三
副都統巴雅思虎朗
西又次龕
福建提督段應舉
副都統穆舒
副都統孟魁
副都統白闕
副都統邁圖
副都統葛思特
雲南巡撫朱國治
右副都御史張文衡
刑部侍郎馬如璧
通政使莫洛渾
一等子穆克覃
一等子阿納逹
一等子岱音布
一等子覺羅莫洛渾
東稍龕
左都督總兵官諡忠愍吴萬福
總兵官諡忠武阿爾泰
贈雲騎尉張廷輔
前鋒統領定夀
三等子錫喇巴
江西布政使司遲變龍
西稍龕
護軍統領郭色
護軍統領新泰
提督諡壯勇康泰
二等子覺羅顧納岱
贈都督同知司九經
二等子拜蘭
總兵郝效忠
總兵劉良臣
三等子巴朗都爾莽賚
贈總兵官甘應龍
二等子拜三
一等男路什
後正堂
備禦尼馬禪等一百十有五人
左次龕
護軍參領倭赫等七十人
右次龕
一等輕車都尉季普哈逹等八十人
左又次龕
參將劉衍等四十五人
右又次龕
二等輕車都尉莽儀禄等四十人
東配樓
贈雲騎尉七品官覺羅星德等四百三十七人
西配樓
贈雲騎尉護軍校雅思哈等四百五十七人
東廡
一等輕車都尉赫爾德等一百八十八人
西廡
守備劉澤久等一百二十八人
東西房
附祀兵丁共一萬三百有七人
(謹案後正室以下諸臣姓名詳列忠義傳中兹不具載)
賢良祠
雍正八年七月
諭國家效忠宣力之臣勲績茂著必膺崇報之典令其世
享烝嘗雍正二年朕已敇建昭忠寺自開國以来致命
立功盡忠報國之儔皆得春秋妥侑世世血食顧念古
者大烝之祭凡法施于民以勞定國者皆得並列祀典
永受明禋則我朝名臣良弼其經邦佐治黼黻昇平者
皆祭法所必登朕欲為之建立祠宇久矣即如怡親王
之精白一心忠誠體國勲在
社稷澤被生民其功德隆盛又豈一切效忠宣力者之可
比倫乎洪惟
太祖
太宗創業垂統厥有一德佐命之良
世祖撫綏萬邦實多奮庸熙載之彦迨我
聖祖臨御六十餘年其間良臣碩輔後先相望據朕所深
知者舉其一二如大學士公圖海公賴塔大學士張英
尚書顧八代馬爾漢趙申喬河道總督靳輔齊蘇勒總
督楊宗仁巡撫陳璸等持躬正直奉職公忠或垂節鉞
之勲或勵冰霜之節俯仰無愧為朝野所共欽終始不
渝無瑕疵之可指似此等靖共爾位不愧古大臣之風
者正不乏人既樹羽儀于一世宜隆俎豆于千秋且使
世世為臣者觀感奮發知所慕效羣以臯䕫稷契共相
期待則明良喜起之盛朕於斯有厚望焉著於京城内
白馬關帝廟之旁選擇吉地特建廟宇命名賢良祠春
秋以時展祀其應入祠之員著内閣會同該部確查本
朝滿漢文武大臣才德著聞完名全節者詳慎開列具
奏請旨將來繼起之臣亦併得沾被恩光永為盛典特
諭
賢良祠八旗文武大臣爵位姓名
前室(設位南面)
忠敬誠直勤慎廉明和碩怡賢親王允祥(雍正八年入祀)
和碩超勇親王策凌(乾隆十五年入祠)
後室享祀大臣
少保兼太子太傅中和殿大學士一等忠逹公諡
文襄圖海
正藍旗滿洲都統一等褒績公諡襄毅賴塔
太師禮部尚書諡文端顧八代
太子太傅議政大臣吏部尚書諡恭勤馬爾漢
太子太保工部尚書銜河道總督諡文襄靳輔
太子太傅河道總督諡勤恪齊蘇勒
少保湖廣總督諡清端楊宗仁(以上俱雍正八年入祀)
太傅兼太子太師内秘書院大學士一等子諡文
肅范文程
大學士諡文成榜式達海
太子太保加贈少保武英殿大學士兼吏部尚書
諡文清阿蘭泰
鑲紅旗蒙古都統協理將軍謚僖恪阿爾納
正藍旗漢軍都統諡桓僖馮國相
太子太傅武英殿大學士兼吏部尚書諡文恭富
寧安
太子太保領侍衛内大臣一等公諡公懿福善
太子少師領侍衛内大臣一等公謚襄壮費揚古
太子太保振武將軍甘肅提督諡襄武孫思克
太子太保江南江西總督諡清端傅拉塔
少保兼太子太傅内國史院大學士諡文毅甯完
我
太子太保定西將軍兼都統三等侯諡敏壯李國
翰
太子少傅靖海將軍靖海侯福建水師提督謚襄
壮施琅
鎮南將軍鑲白旗護軍統領諡襄壯莽依圖
少保兼太子太保定西將軍内大臣一等公諡靖
康愛星阿
西安將軍諡恭靖佛尼勒
太保四川陕西總督諡忠毅孟喬芳
少師兼太子太師内國史院大學士諡文恪額色
黑
四川陕西總督諡襄勤李國英
鑲藍旗滿洲都統諡襄壯根特
蒙古副都統一䓁輕車都尉諡襄壮褚庫巴圖魯
領侍衛内大臣二等公諡慤敬尹德(以上俱雍正十年入祀)
太子太傅文淵閣大學士兼吏部尚書世襲二等
輕車都尉諡文恪高其位(雍正十二年入祀)
太子太保内大臣議政大臣一等男加雲騎尉諡
恪僖哈世屯
戶部尚書議政大臣一等男加一雲騎尉諡敏果
米思翰(乾隆元年入祀)
太傅尚書銜諡文定徐元夢(乾隆二年入祀)
太傅保和殿大學士兼戶部尚書世襲二等伯諡
文穆馬齊
文華殿大學士兼吏部尚書諡文端伊桑阿(乾隆十二)
(年入祀)
太子太傅直隸總督諡慤勤那蘇圖(乾隆十四年入祀)
一等伯都統諡襄烈傅清
一等伯左都御史諡壯果拉布敦(乾隆十五年入祀)
太保武英殿大學士諡文端福敏
一等伯西路將軍諡武烈和起(以上乾隆二十一年入祀)
太子太保浙閩總督諡慤勤喀爾吉善
太子太保兩廣總督諡文勤鶴年(以上乾隆二十二年入祀)
武英殿大學士三等忠勤伯兼管陕甘總督諡文
襄黃廷桂(乾隆二十四年入祀)
太子太保戶部尚書諡勤恪李元亮(乾隆二十六年入祀)
四川總督尚書銜諡勤肅鄂弼(乾隆二十八年入祀)
太保武英殿大學士諡文端来保
太保協辦大學士戶部尚書一等武毅謀勇公諡
文襄兆惠(乾隆二十九年入祀)
太子大保戶部尚書果毅公諡襄壮阿里衮(乾隆三十)
(四年入祀)
太保保和殿大學士一等忠勇公諡文忠傅恒(乾隆)
(三十五年入祀)
太保文華殿大學士諡文端尹繼善(乾隆三十六年入祀)
太子太保陕甘總督諡勤毅吳達善(乾隆三十七年入祀)
太保武英殿大學士諡文襄舒赫德(乾隆四十三年入祀)
太子太傅文華殿大學士兩江總督諡文端高晉
(乾隆四十四年入祀)
太子太保東閣大學士諡文肅英廉(乾隆四十八年入祀)
太子太保兩江總督薩載(乾隆五十一年入祀)
將軍諡武毅奎林(乾隆五十七年入祀)
致祭禮儀
前室祀宗室親王以下貝勒貝子以上後室祀公
侯伯以下三品大臣以上均按代序官同官序其
年月位均南向歲春秋仲月諏吉前室遣官一人
致祭後室以太常寺卿一人將事所祀王子孫咸
與行禮大臣子孫通籍在京者如之祭日太常寺
官入祠供具前室異案各羊一豕一果實五盤鑪
一鐙二中設一案少東北向供祝版西設一案東
向陳香盤二尊二爵六素帛二後室五案共羊豕
一每案果實五盤鑪一鐙二東設一案西向陳香
盤一尊一爵三素帛一設洗於前室東階下前後
各設燎鑪扵垣門内東南隅承祭官朝服詣祠贊
禮郎二人引前室承祭官由中門入又二人引後
室承祭官入各至東階下盥手升階就拜位立鴻
臚寺官引王以下子孫序立于前室甬道左右引
公以下大臣子孫序立扵後室庭中左右均北面
贊就位承祭官以下皆就位贊上香前室承祭官
詣正中香案前三上瓣香次詣各香案前上香復
位承祭官暨陪祀官均行二跪六叩禮後室承祭
禮同贊奠帛爵行初獻禮贊讀祝司祝北面宣讀
承祭官立聽陪祀官皆跪聽亞獻終獻如初儀贊
行二跪六叩禮燎祝帛禮畢各退
祭文
維年歲次月日
皇帝遣
諭祭賢良祠王大臣和碩怡賢親王大學士公圖海等
之靈曰功銘鐘鼎尚書崇元祀之文德冠巖廊周禮
著大烝之典盖旂常載績本臣子之素懷而爼豆薦
馨乃朝廷之崇報爾和碩怡賢親王望重親賢粹鍾
川嶽竭忠誠而體國著勲德於當年大學士公圖海
等或當
列祖開基之日佐命立功或際熙朝極盛之時宣猷贊化
或驅除暴亂定疆宇扵域中或震耀聲靈收版圖於
海外内則台星卿月奏亮工熙載之勲外則錫鉞授
麾襄阜物安民之治老成謀國者進黃髮之嘉猷清
白持身者表素絲之高節純勤盡職則夙夜匪躬密
勿承休則堂廉一德我
皇考追思前蹟特焕褒綸崇廟宇扵神京布几筵而時祭
盖以表揚既往沛酬庸褒德之恩激勸將来勵懷古
欽風之志朕寅承丕緒嗣舉舊章撫節物以懷賢潔
牲牢而致享於戲名傳史牒美茂績之長昭禮重明
禋𬗟英靈而如在奠兹清酤尚克歆承
欽定八旗通志卷八十二
