欽定八旗通志卷首之四
天章四
皇上御製詩二
賜安徽巡撫高晉
江分上下各撫治簡劇因之寄任殊以汝慎勤應勝此
鳳廬其念洊災區
賜河道總督白鍾山
南巡江國周遭歷不使河干負弩朝嘉爾導疏合優叙
肯因小節課臣僚
二十一叔父慎郡王輓辭十韻
同庚亦契韻年少久相隨
膝下陪聞禮
床前領弄飴後来雖各學時復有聯詞(見樂善堂全集中)及我
親機政惟
王合表儀(乙夘冬由貝勒晉封郡王)嘉言聞進牘碩畫見司旗(曾命管理)
(旗務)閒趣兼工畫清辭獨剰詩晚年務置醴(用杜甫語)雙鬢早
添絲都為(去聲)一兒棄遂教百事隳未能規子夏因與繼
孫枝(王早失子無嗣因命皇六子出嗣祀事)
叔輩晨星在顧瞻寧弗悲
仲冬南苑大閱紀事
廿年一舉寧為數(乾隆己未大閱至今蓋廿年矣)周禮分明節候論便
設軍容示西域(時哈薩克布魯特塔什罕回人等皆令預觀)佇看露布靖堅
昆(邇日盼將軍兆惠喜音殊切於懷)好齊以暇千旓颭既正還奇萬礮
喧風日晴和士挾纊非予恩也摠
天恩
賜浙閩總督楊應琚
岱甸烏臺建銅邱幕府開節移閩海要人喜福星来三
世封疆寄平生經濟材予心深所託元氣貴栽培
故大學士黃廷桂輓辭
華鐙廣樂正陳時扼擥驚聞辰尾騎
慈慶朝儀難並輟強州酉節物淚雙垂
屈指軍興逮五年儲胥事事合機先(凡軍需事宜有經朕先時規畫而傳)
(諭批示甘肅尚未奉到者及郵牘至無不適相脗合)亶惟良弼蒼生福痛惜摧心
敢問
天
馬利軍行粟賑民彌留兩事尚諄諄(遺疏内深以調飤馬匹及地方賑卹)
(諸務籌辦未竟為憾覽奏衋傷不忍終幅)鞠躬盡瘁今誠已葛亮而來此一
人
運籌力疾尚勞心驛館誰為下鵲鍼(時以督辦軍需赴涼州雖抱疴日劇)
(猶勉力視事邊地素少良醫經布政使蔣炳奏聞即命福隆安挈御醫前往診治甫行而惡耗遽至可勝慟悼)
賜賻行將歸故里椒漿寫痛定親臨
封疆歷三十餘年公正廉明衆共傳
皇考時臣所餘幾鼻酸然復思愀然
故大學士黃廷桂靈柩至京親往賜奠
事繁食少赤星頽易簀諄諄餉務裁公謹卒官父子感
馬光還陜士民哀忍將巫祝先桃茢載共公卿酹玉罍
奪我良臣一何遽不教留聽凱歌迴
賜將軍兆惠書扇
火嶺炎蒸劇將軍未解鞍國威揚萬里臣節率三單贈
奬赤心篤持同白羽看黃香思漫引存問悉平安(兆惠母年)
(高時遣人存問)
固濟爾巴圖魯璊綽爾圖盡節詩
璊綽爾圖者索倫侍衛員曾以血戰功因賜號旌賢(璊綽)
(爾圖於乾隆二十一年冬随大兵進𠞰阿睦爾撒納與哈薩克力戰有功特賜是號)固濟爾何謂
敢勇能摧堅亦云其勇耳大節乃炳然兆惠定回城(哈什)
(哈爾)驛章一一宣云有瑪穆特被回擄去年其人厄魯特
隨軍厮役焉將軍遣偵騎彼亦隨往旃(時將軍遣散秩大臣達什策楞)
(及璊綽爾圖莫寧察岱屯等率兵百人前行捉生口瑪穆特莫寧察厮養也)忽被賊回遮衆
寡敵實難矢盡守空屋奮突揮以拳莫寧察戰沒岱屯
命亦捐璊綽爾圖在傷重飲劍艱猝被生縛去至霍集
占前卓立唾賊罵裂眥髮衝冠巴圖魯侍衛豈懼爾狂
㹪天兵今少至數萬繼進連以千敵爾萬汝滅踵不旋
霍集占乃怒持刀向頸剸其達什策凌同時遭繫牽霍
集占忿詈爾厄魯特人(叶)脣齒應相依何受中國官鐵
鈎鈎四肢其死最可憐是皆所親見飾語敢取愆徒以
無足數旦夕命苟延渠逃定回城乃復得見天兆惠聞
此語既悦繼涕漣悦以我有人涕以已所遣(叶)據實歷
詳陳痛淚不忍看心與帥臣同恩加寧惜駢(璊綽爾圖等前已有)
(旨勅部照陣亡例賜卹今悉其死事英烈狀復命察其子嗣優加恩卹)為齒睢陽張為舌
常山顔古有今豈無詩錄其人𫝊
雙義詩(有序)
副將軍富德至葉爾竒木既定回城痛去歲將士
之沒於王事暴骨沙場為之築墳表墓因以奏聞
蓋隨將軍兆惠力守者固已無恙而旁出捉生及
在途值賊者猝致捐軀實出逆料時則納木扎爾
三泰適以奉差而往遇難而殉此雙義之詩所由
作也夫雙忠戡亂於無形雙烈表節於有北今之
雙義亦復炳然此皆我八旗世臣與國同休戚者
在諸人含笑九泉已知世禄之必被而朕捫心午
夜奚啻手足之如傷用兵既非得已盡節豈所樂
聞且即此役而言非生擒二酋何以雪我三軍之
恨哉然既建大業寧免微疵即走卒厮養頗切同
仇則知我國家豢養旗人萬年鞏固之基而非周
秦漢唐一興兵而天下驛騷怨聲載道者比此又
朕所深慶幸者夫
雙忠昔集事雙烈能忘身(二事皆見前集)兹作雙義詩其故得
細陳曰納木扎爾曾贊北路軍奮勇剪逆賊封伯酬其
勲(納木扎爾先以都統參贊北路軍務曾擒喀爾喀叛逆青滚雜卜論功加封伯爵)副都統三
泰英氣頗超人均御前侍衛素悉厥忠純兆惠富德輩
從戎久效勤欲代俾將母(將軍兆惠富德母俱年高比歲領軍討賊故特簡二臣往)
(代之)二臣被選掄去歲黑水役(事見前)固守遣索倫致信愛
隆阿權退催後援可支百日間速進莫逡巡(將軍兆惠等猝被賊)
(遮時愛隆阿拒河駐後將軍兆惠自圍中遣索倫二人間道傳語大兵未集可速迴阿克蘇俟後軍一齊進援)
將軍及參贊輕進徒俱焚當待師並来何慮狂狙狺(時授)
(納木扎爾為靖逆將軍三泰為參贊大臣之信兆惠已知之故亦令暫迴以俟後軍)爾時二臣者
馳驛往軍門過愛隆阿營却近黑水濱所遣人未遇礮
聲前忽聞知賊與我戰聞戰恥退奔徒攜百餘騎赴義
命同捐(叶)凶信驛遞来痛淚傷心魂使早知拒守退俟
熊羆羣同進可樹功何致均沉淪即先至一日合兆惠
軍屯亦可旋今歲奚煩以身殉叶不前復不後此實若
有神富德自和闐重至黑水津葉爾竒木降諸事粗處
分痛念我將士沙場化為燐黃頭雖不備掩骼權為墳
猿鶴昔屬幻邱隴今可循因以此事奏西望揮淚頻豐
碑旌墓門千秋西海垠捐軀固臣節在爾非所論在予
則何忍此恨終當伸夷考六人蹟事異心同均與國休
戚共寧止曰藎臣史筆多訛𫝊永言𫝊其真
賜明瑞(有序)
參贊大臣毅勇公明瑞以逆酋大小和卓木望風
先遁率前鋒銳卒往遮而賊&KR0624;間道通信逆酋遂
兼程走明瑞追及之於霍斯庫魯克以遠馳之旅
摧拒險之徒銜枚列隊者甫九百人鳴哨據梁者
且六千指而能折負隅之勢揚卷籜之風轉戰三
時辟易百里擒生斬級輜重畢收而將軍富德等
亦以兩城既定統師會𠞰逆豎計日可擒非其志
秉忠誠曷以功隆摧陷雖古名將孰克方兹爰賜
是詩以彰其績
世胄更勲戚少年能老成從軍俾習事屢戰得英聲適
以狂狙遁因將勁旅征欲遮先信漏不捨竟蹤横地利
彼雖擅人和我實勍騎惟九百到賊乃數千迎少卒勝
其衆勇還濟以誠勖哉俘二豎衛霍遜功名
將軍兆惠富德差乾清門侍衛来請安詩以賜之
數年萬里未為遥遥在將逢隔五朝却為勞儀待旋蹕
(時將軍等凱旋近郊擬以二十七日上陵回程具儀迎勞)如三秋念轉無聊
二月廿七日郊勞出征將軍兆惠富德及諸將士
禮成紀事
京縣郊南親勞軍
圜壇陳
纛謝成勲出師本意聊嘗試(西陲之役始以厄魯特諸台吉率衆欵附請兵甚力)
(我喀爾喀牧圉勢不可以錯處滋患無寧及其鋒而偏師嘗試特計因其地以撫之故禡旗命將之典槩未)
(舉行語具乙亥告成碑記兹準夷既平而回中諸部以次戡定實荷上蒼宗社鴻庥非敢謂先時逆)
(覩及此也)奏凱今朝備禮文釋甲弢戈罷征伐論功行賞策
忠勤膝前抱見詢經歷(國朝舊制凡出征將領成功還者行抱膝跪見禮以示優異今)
(即遵行)一瞬五年戚以欣
同心萬里那暌違畢竟歡言賦采薇勇將歸来兼福將
黻衣著得解戎衣漫稱偃武修文日恐即嬉文恬武機
飲至寧誇暢和樂持盈益勵慎幾微
三月朔日御殿定邊將軍兆惠副將軍富德等率
成功諸將士朝謁詩以紀事
黃麾簇仗正衙排奏凱来朝樂孔皆脱劎釋冰摇玉佩
卷班按隊叩金階幸逢耆定干戈戢况值熙和風日佳
范士燮言予敢忘惴矜保泰是長懷
大學士来保八十壽辰詩以賜之
八袠棃鮐茀祿增三朝禁近亮勤稱温城過闕毋忘下
東海為閭知有興矍鑠齊眉叶琴瑟徘徊繞膝侍孫曾
皤皤元老多黃髮(時大學士史貽直亦年七十九矣)自是明廷大吉徵
夀五弟和親王五十夀辰
星臺太史報書雲邸第佳辰瑞靄氛體似吹葭氣方熾
算同刺繡線添紋年齊蘧使對尼父詩例髯仙夀夘君
掞藻謾稱鶺鴒頌惟懷敬業昔同羣
賜山西巡撫鄂弼
旬宣此初任嘉爾副予望出政宜除細移風在奬良公
為衆官表儉是晉民長保障休輕視家聲勖繼芳
閱健銳營習武
健銳垂營制勤教子弟兵果然實效獲遂用大功成耆
定敢因懈詰戎益致精簡良行賞遍弧矢亦親抨
昆明湖泛舟示尹繼善
泛舟昆明攜近臣繼善南来亦同舸忽然博古謂盛世
襲彼漢名似弗可笑而謂之意固佳黑土原非沿劫火
未聞神池自堯乎(皆見三輔黃圖)詎始茂陵劉郎那道古且置
言今時即云襲漢我不辭闢疆二萬里以外用兵纔閱
五載遲西海一帶皆吾屬歲歲入貢朝丹墀伊犂耕牧
日孳息烽火不作寧邊陲一狼千羊非所喻試問元封
能爾為
書箑頭賜駐守伊犁内大臣阿桂
典屬今時班定遠冠軍昔日霍票姚(阿桂於平回部時以歷戰奏竒捷今)
(統留駐伊犂兵循行諸部屯政撫輯合宜其勇決沉斷殆兼霍班之美)雪塗無藉持清暑
欲扇仁風萬里遥
賜兩江總督尹繼善
保障資三省忠勤著兩朝節樓無過久(尹繼善於雍正七年巡撫江蘇)
(旋兼節制歷兩江雲貴川陜諸重任而兩江至今凡三莅前後三十餘年)幕府獨稱超善得
軍民服兼能上下調暇還工作誦吉甫可同條
賜江南河道總督高晉
撫皖昔參俎督淮今建旌(高晉昔為安慶巡撫時命為副總河俾習河務)簡賢
我惟切盡職爾應誠兩世司河務(高晉高斌之嫡姪也)一心如水
清勖哉為國幹便是繼家聲
賜湖廣總督愛必達
荆襄資坐鎮江浙遠来迎曰有世臣藎常懷報國誠清
勤課吏治疾苦達民情久靖苗疆術無過不擾行
賜閩浙總督楊廷璋
西粤昔開府南閩今建牙兼知亦舊制(閩浙總督駐衙於閩兼知浙省)
(舊制也)勝任得卿嘉政有羣黎感身無大耋嗟(廷璋年七十三精神)
(尚健)老成方倚賴調攝意湏加
賜江西巡撫常鈞
百戰得歸身九歌出牧臣(常鈞於西師屢著功績凱旋疉擢至豫撫)無端泛
河洛有術免沈淪熟路輕車易(去秋楊橋漫口以胡寳瑔素習豫省水利有旨)
(對調然方水注聞封時常鈞督塞五門頗寓行師之律厥功甚鉅)賢勞體恤頻西江魚
米地休息且同民
賜安徽巡撫託庸
連疆来接駕咨政引同舟共濟義應繹勤宣業可修老
看身益壯人實食無浮虹宿被灾地欽哉善恤賙
賜奠大學士来保輙復成詩
一世篤勤行
三朝禁近臣老成惜多謝(去歲大學士史貽直梁詩正半年相繼而沒)厚重
有誰倫那問生由命因知夀底真(来保夀至八十四歲)且看市㕓
上應有輟舂人
夀莊親王七十誕辰
吾叔長(上聲)吾十六歲於今亦届古稀年近尊行裏無雙
老闔藩衛中有數(去聲)賢友愛深承
宗帝澤引教(平聲)迴憶
祖皇邊(康熙六十一年奉鎗箭皇祖旨令王教子)由来齒德光朱邸恒藉
儀型福夀綿
臨協辦大學士尚書武毅謀勇公兆惠第酹酒
重坎昔已濟百年今忽消大星落昨夜密席尚前朝(前日)
(養心殿軍機大臣等同進朕謂宜就第攝養昨日兩命御前侍衛挾醫往視稱小差今早亟問則已報逝矣)
一痛嗟何及千勞憶匪遥恨無執手訣城闕鎖深宵
賜江南總督大學士尹繼善
綸扉昨已命和羹江國仍資扈蹕行明代稱賢必王(守仁)
石(永)漢家推盛則韋(賢)平(當)封疆幾處皆時望旌節卅
年獨老成亦識心殷依北闕待宣入閣贊樞衡
賜江南河道總督高晉疊舊作韻
東南稱澤國保障畀雙旌詎在工穿鑿惟應盡敬誠隄
堅幸黃刷口拓暢淮清(年来清口宣洩之法高晉善體朕意於啟閉尺寸一以高堰五)
(壩為程不惜拆清口壩之勞費是以屢年五壩不過水下河田廬並資利益)實爾推行善毋
須揚頌聲
賜湖廣總督吳達善
甘陜贊軍餉滇黔建棨牙兩湖俾治劇萬姓庶蒙嘉公
不和斯鮮(俗有湖北督撫常不知之諺或惑於形家之說以為地勢使然此謬論也蓋公豈有不和)
(者)明期照莫差官方誠闒茸(湖北吏治自愛必達周琬以来因循欺蔽較各省為)
(劣兹命督撫諸臣力挽頽風)可弗意為加
賜閩浙總督蘇昌
楚粤曾宣績浙閩兹撫封外中久敭歷聲望益舂容早
是心如水應知夀比松自當隨蹕輦奕葉本從龍
賜安徽巡撫託庸
又下大江来舟行許扈陪率因諮衆隱遂以訪羣材節
操古松似精神秋水哉恐妨悞程吏數日便教迴
坐天成寺樓得句命尹繼善和韻
石級高縈策馬登春山羃䍥曉烟澄峯排兩闥爭輝日
澗轉千盤尚帶冰松較六朝還更古天懸一鏡不須鐙
寺樓老翰相攜坐問爾棲霞可得能
大學士尹繼善隨圍因請詩走筆成什調之
久置馳生耳後風(過五旬後雖每歲行圍然不似向年御飛騎下峻阪矣)偶然蘭
阪驟雲驄雖抛射鵠五年閱(向喜射鵠幾暇常集侍衛等試射中的恒十之八九)
(自壬午以後因臂病不能如志弗為者五年於兹而馬射則仍縱送如常也)原屢中(去聲)麚片
刻中(廿四日圍中發矢連斃五鹿廿五日行圍復殪其三尹繼善見之驚為神異因命其射一疲卧之鹿)
(則第三箭始著鹿身轉蹷起帶箭而去)祗以賤良衆屬目笑稱馬步一張
弓(綠營不嫻馳騁馬弓之力率減於步弓遂有以馬步一張弓誇於衆者若我滿洲則馬射更為得力故其)
(弓較步弓尤強尹繼善久莅外任習聞綠營語因戲及之)隨圍老翰催成什譎諫相
如同不同
題李世倬皋塗精舍圖
圖寫臯塗著壁懸偶來即景賞雲煙誰知常住舍中者
已閱人間二十年(是圖丁夘所作逮今二十年矣)
閱武
健銳練精旅香山聚隊居知方素嘉爾閱武便臨予所
尚赳桓實寧誇聲勢虚展伸佈行雁偏伍列麗魚撫壯
誠欣矣問勞尚憫如藉兹成偉績(前此平定回部時健銳營士卒所至奮勇)
(先登屢奏攻堅陷陣之捷遂成大功)耆定可忘諸
將軍公明瑞輓詩
蠻結之捷鼓勇進孤軍深入心牽縈屢催繼援竟弗援
(額爾登額以恭贊統兵自旱塔沿途逗遛屢經傳旨飭責撫臣鄂寧亦十檄進援木邦接應將軍彼並置之不)
(問)僨轅駑馬誠堪驚然猶因糧𠞰猛密計當兩路兵合
并誰料援師竟避賊(額爾登額既退葸貽誤致老官屯匪孽尾随大軍伺隙又以猛夘一)
(帶多有賊蹤彼自生驚阻遂由内地繞至宛頂復恇怯不進)強弩末被魯縞輕蜂屯
蟻襍截歸路將軍體恤諸孱兵攜數勇士獨殿後不虞
中(去聲)要害命傾(將軍公明瑞自大山移駐猛腊率衆擊賊連勝殱數千指以綠營疲病者多不)
(忍棄去令將領護行而身自殿後接仗臂胸被創竟致捐軀都統扎拉豐阿護軍統領觀音保總兵李全亦俱)
(陣歿)嗟哉捐軀因為國痛惜如失股與肱雙忠雙烈及雙
義(駐蔵副都統傅清左都御史拉布敦以鋤兇死事表曰雙忠而定北將軍班第恭贊大臣鄂容安為伊犁)
(賊黨所迫倉猝捐軀是為雙烈黑水之役恭贊伯納木扎爾侍郎三泰遇賊被害是為雙義)三逢斯
四何為情(大臣竭忠報國節義炳然罕覯兹後先嫓績三而且四深用憮然)要當專祠
表勲績俾爾千古存如生恨緬事益難中止雪仇大舉
期功成
將軍公明瑞及領隊大臣都統扎拉豐阿護軍統
領觀音保靈櫬至京親臨奠酹即事成什
全師原是出蠻陬何事三臣命獨休(將軍公明瑞師次小猛育額爾登額)
(逗遛不接應以致旱塔木邦之賊并力邀遮時以營中病疲之卒誼難徑棄三臣矢志不肯輕還殿後接戰臨)
(陣捐軀)被阻稜稜恥生返捐軀赫赫永名留殿軍無愧孟
之反隕節同如趙慶州故里櫬歸臨奠酹酒杯釃盡淚
還流
題弘旿畫翠巘高秋
千尋翠巘嵌丹楓秋色臨平想像中(石渠寳笈有王蒙臨平秋早畫軸上)
(等)真蹟楊昇曾未見(款識仿昇筆法)精神直欲逼思翁
攜和親王遊山作
雨後春山恰好登牽来御馬與同乘卅年前興爾應憶
七字立成我尚能莫負韶光繪如許試看霜鬢點俱增
偶然屧步休誇健(近寺或步陟王稱健步能濟勝)許掾風流底足稱
閱武
自葺實勝寺爰居健銳營鋪敦恒藉是開拓竟因成緬
甸何無賴王師斯有征重臣奉命討耆定貴先聲
題李世倬畫
曾是皋塗命寫真林仍羅落嶺嶙峋獨憐盤礴為圖者
却已多年作古人
書扇賜經略大學士傅恒
炎徼熾煩暑軍營區畫頻大端應悉記細務不辭親世
上誰知我天邊别故人勖斯風到處揚武並揚仁
經略大學士傅恒奏報收撫猛拱土司賜詩示奬
猛拱輸誠舟濟師朱波早是失藩籬(猛拱土司渾覺遣其頭目脱猛烏猛)
(至騰越誠願備舟濟師比經略大學士傅恒軍次戛鳩江夷目等已陳舟江岸遂由允帽寨口渡江今奏報八)
(月二十四日至南底河脱猛烏猛復率猛拱城長来迎並艤舟河干待渡傅恒先遣領隊大臣公奎林統勁旅)
(五百往定其城俟後隊全至盛兵以莅猛拱乃江外一大部落緬匪恃為扞蔽今既收撫其地則彼之門戶已)
(失在我實操勝勢亦如平準夷時之先取烏梁海也)烏梁海譬先收附準噶爾斯
易掃夷身先(去聲)諸軍共辛苦心嘉碩輔佛肩仔秋霖中
喜瘴江渡已趲兵行兩月期(傳恒於七月二十日自騰越統兵進𠞰出關以後路)
(益﨑嶮兼之秋雨地濘積潦甚深平時驅馬可涉之溪非舟橋不得渡他人當之鮮有不畏難生阻者而傅恒)
(督率士卒結筏成梁且有横一木於水面身先踐涉為衆倡以此人皆感勵指顧集事雖當雨多漲盛之時我)
(軍安渡無滯據奏九月初十日計可至蠻暮與副將軍阿桂會師即議分路攻取老官屯較前歲師期早將兩)
(月云)伊犂耆定久戈&KR0802;詎緬昏狂事疥搔(西陲底定已慶戢櫜故於回部)
(獻俘時曾有從今更願無斯事之句實朕志也至緬夷僻在荒徼初未嘗有勤遠拓邊之意即其始作不靖尚)
(不欲動衆聲討乃賊酋敢恃險遠抗我顔行且寬以一年待其悔罪仍冥頑負固此則國體所繫勢難中輟不)
(得已用兵之苦心上天實鑒之)昔實謀猷贊帷幄今資奔走效弓刀
東山那學謝安逸上蔡還過裴度勞佇待紅旗飛報捷
重開紫閣勒勲高(前此西師之役惟傅恒與朕同志獨贊成功曾於紫光閣圖形策勲列在)
(第一今以事鉅人少不得已命前往經略乃劬勩備嘗茂績尤著佇大捷迅奏閣畫再標用彰懋賞耳)
臨和親王府第酹酒永言誌痛
視疾起居執手詢旋聞哀信達楓宸維屏維翰有為恃
斯邁斯征無更親弱質兒孫憐汝偝
高年妃母養(去聲)予申(二裕貴太妃居宫中今年八十有自難慰遣予當代為申養以頤)
(之高年志)一朝喪弟兼賢輔自顧何心慶六旬
臨大學士忠勇公傅恒第賜酹酒
瘴徼方欣輿病迴侵尋辰尾頓增哀鞠躬盡瘁誠已矣
臨第寫悲有是哉千載不磨入南恨半塗乃奪濟川材
平生忠勇家聲繼汝子吾兒定教培
賜山東巡撫富明安
承宣久佐方伯治安撫遂教幕府開能繼前規重本務
(大學士阿爾泰前撫山東時董飭所屬專務實政於農桑水利諸事區畫周詳治行稱最崔應階繼之亦守而)
(弗失曾諭富明安當一禀成規而更勤於察吏)勤求諸吏舉清裁繁滋戶口誠
庶矣宜異古今其遠哉齊魯大邦小無數一人可具穎
陽材
賜兩江總督高晉
壤接因來輦路迎六年一日此丹誠防河積穀胥籌度
察吏安民屬老成省歲稔多原致喜(去歲江以南秋收均有十分高晉云)
(乃數年来所僅見)任官賢少輙為怦俞哉回任勤諸政豈在劬
勞扈蹕行
憶故大學士忠勇公傅恒用去歲臨第賜酹詩韻
去歲滇南力疾迴恰斯面晤憶生哀(傅恒去歲自滇南迴於天津復命迄)
(今一年餘兹復駐此追憶為之黯然)樸齋即景依然也前席言人何往哉
由古同為閱世客祗今誰是作霖材自憐無助涓埃者
後進方當竭力培
賜大學士高晉回兩江總督任用去歲賜詩韻
昨年曾晤路旁迎(去春東巡高晉以江省封圻毘接奏請来迎還任時曾賜以詩)黃閣
旋除鑒素誠(四月内尹繼善大學士缺出中外殊難其選以高晉敭歷有年服官公正即為簡畀)
(仍兼節制兩江)適以潦淤萃畿輔(去秋近京積雨較多永定河及北運河並有漫溢之處應)
(通行相度修治高晉素諳河務經理詳慎特令来京道便會同裘曰修及周元理悉心勘辦)召来相
度議平成南人望汝還為快北闕惟兹别漫怦内外需
材贊治理苦心簡任敢輕行
閱武
八旗子弟兵健銳此居營聚處(上聲)無他誘(初建健銳營於此掄八旗)
(勇壯之士居之以其地離京城遠無習俗外誘而列營聚處技易精勤平定西陲時用之頗著成效)勤操
自致精一時看斫陣異日待干城亦已收明效西師頗
著名
賜山東巡撫徐績
新疆宣力數年更(徐績由山東按察使進京命駐哈密辦事又調赴烏魯木齊前後凡三年)
簡授齊東安撫行詎曰繭絲惟保障况兹路熟就車輕
小廉大法視斯率察吏安民篤以誠風土休言夙所悉
矜知則闇學知明
賜閩浙總督鍾音之任
海江保障寄儀刑弗動色聲措輯寧述職咨詢近前席
歸轅荏苒别明廷兩疆所部連康歲一路應知是福星
勖爾莫渝終始志昭昭原不若惺惺
臨故大學士傅恒墓賜奠
佳城咫尺蹕途傍莅止因之酹桂漿已歷廿年次輔弼
又經三載隔隂陽先兹於汝應相恨後此顧予轉自傷
無忌昭陵雖有例那教賜奠痛文皇
賜伊犂將軍舒赫德
伊犂萬里撫軍民不比堂廉取旨頻此豈僅為保障寄
因之特用老成人固思舊侣歡常聚其奈嚴疆倚獨諄
食少事煩正何礙如斯我亦倍精神
詠題壁玉韘賜將軍阿桂
闓體誠資挽六鈞玉工琢作刻崖人漫嗤沙苑詩無謂
(用方岳秋崖事)可識浯溪筆有神臂病多年疎射鵠心厪邇日
望書麟良球等度奚相稱合賜燕然勒績臣
書扇賜將軍阿桂六韻
掌握師行掄俊豪事無巨細一心操功成九仞尤應慎
志洽諸軍實所褒探路欲因乘怠隙(阿桂奏督兵進𠞰巴占賊人因係近)
(巢險隘悉力抵拒官軍屢攻未下兹於菑則大海山梁之西探有昆色爾喇嘛寺又西為章噶若由昆色爾將)
(章噶占得則菑則大海拉枯喇嘛寺均已攔截其内賊自不能踞守届時或順山腿下至河邊或涉水而西皆)
(可繞出勒烏圍之南以斷其與噶喇依往来之路海蘭察親至其地審度情形統兵往𠞰約於初三四間即可)
(奮力前進以我精銳擣彼空虚諒無不克云云所籌甚合機宜亟盻捷音速至)攻碉直可壓危
撓我居避暑原無暑卿效賢勞真是勞嘉予七言錫書
扇凱歌三捷換征袍勉之指日親郊勞紫閣銘勲崇爵
叨
於郊臺迎勞將軍阿桂凱旋將士等成凱歌十首
郊臺仍是此郊臺何幸重修盛事来漫謂數年經契闊
精神注似日相陪
勲臣率拜列靈旗(郊勞之儀陳將軍參贊等得勝纛於臺上朕親率成功將士及王公大臣)
(等行禮是時臺下鳴螺鐃歌樂作)軍士鳴螺赫武儀樂奏鐃歌行抱見
(拜纛禮成御幄次將軍參贊趨至座前行抱見禮各加撫慰賜坐賜茶猶循祖宗以来之家法也)詰
戎
家法萬年垂
已已班師本受降(非擒賊滅寇故未行郊勞之典)庚辰郊勞典鴻厖放
牛歸馬予素志凱獻何期此見雙
準部回城定五年金川小寇亦如前嘉予將士久敵愾
不覺對之增惻焉
地險加之衆志堅(促浸逆賊恃其地險碉堅蟻衆齊心抗拒其事雖小於平定西域而逐步)
(力戰而得攻𠞰之艱視前不啻數倍過之)林碉步步戰而前小於昔事難過
倍慰意恒因意&KR0832;然
鑿穴而居避火器終於面縛出蕃城(官軍圍攻賊巢用大礮四面轟擊賊)
(衆皆鑿地而匿以避礮火今鼠窟垂破逆酋膽落計窮因率其弟兄甲爾瓦沃襍爾斯丹巴並其兩土婦及助)
(惡大頭人丹巴沃襍爾阿木魯綽窩斯甲尼瑪噶喇克巴暨兩喇嘛並大小頭目二千餘人出寨跪捧印信乞)
(免誅戮遂悉就擒獲)貪生螻蟻固如此聚族將焚語豈誠(先是投出番衆)
(僉稱聞逆酋等每言若官軍攻至巢穴窘迫無計即相聚焚死不肯為官兵所得彼時即以番人之性最忌自)
(戕不過故作妄語欺飾以圖狡脱屢諭將軍等嚴防今果不出所料)
倏經于役五春秋棧道﨑嶇似坦郵(棧道雖險較之金川則坦途矣)夾
路花紅復柳綠阿誰致悔覓封侯
脱却戎衣換吉衣龍章示奬特恩稀(郊勞時將軍等俱甲胄覲謁隨行奏)
(凱而還俾衆觀仰軍容之盛入朝後始解甲易吉服將軍阿桂實為此事首功特賜四團龍補以示優異)同
心戮力還掄最便解天閑賜六飛(將軍阿桂及副將軍豐昇額參贊海蘭察)
(並賜御用鞍馬乘以扈行)
兵洗金川永不波潢池跋扈竟如何良鄉近遠多黎庶
歡喜都来聽凱歌
凱歌亦豈易為聞五歲辛勤勞衆軍我實未曾安五夜
幾多憂慮與平分
賜協辦大學士吏部尚書一等誠謀英勇公阿桂
六十夀辰
功高殊衆賜冠衣夀日充閭耀吉輝謀勇奏平定玉壘
歸来俾協贊黃扉六旬慶自今伊始廿四考當逾古稀
不說保全勖黽勉(嘗謂史稱宋太祖能保全功臣以為善事夫欲保全之是心中已先有一)
(彼將有過或我將疑彼之念非待臣以誠之道也君之與臣惟願其長享令名以宣猷佐理何必預設保全之)
(意哉)名同郭令豈其非
閱武樓閱武因成六韻誌事
節前閱武甸場寬組練生光了弗寒可勿用仍要以備
不忘危敢恃其安新疆舊部兹同扈北路西戎許並觀
(大兵平定兩金川以其地安營設鎮而令其餘各土司分年入覲俾益懷德畏威兹初次舉行派定明正等十)
(八處土司土舍頭人共二十四員名命成都將軍明亮攜以入朝與朝正外藩及年班回部並哈薩克使臣等)
(同與朝賀宴賚適於閱武樓閱武因命舊藩新部及此次瞻謁之土司甲爾參德沁等皆得與觀)破險
衝鋒或經見(邇年攻𠞰金川我八旗將士越險摧堅勇銳百倍番衆等皆見而畏懾至若滿洲兵)
(行陣嚴肅簡練精強則其昔時所未聞見也)正旗堂陣俾初看銷兵氣共陽
和鬯訓旅心殷揚覲難示義方還頒禮賜(閱武禮畢所有在事之將)
(校兵衆等皆循例行賞)武臣莫重詡登壇
臨大學士舒赫德第賜酹酒
扈蹕將襄事中途忽永辭(日安聖母山陵大禮于廿五奉地宫後恭點)
(行神主例應滿漢大學士各一員襄事因令舒赫德扈乃舒赫德忽於十九日晡遘疾亟遣御醫診治以冀)
(速痊不意其勢日加劇病中猶以欲襄廿五大典為惓惓至廿二日酉時遽爾溘逝聞之實深震悼)失斯
佐惜矣屬我命逢其(今年正月遭子之聖母大故二月杪又有皇四喪今舒赫德忽)
(復病歿雖皇四子事關天性不能不傷而舒赫德佐子政務實國家得力大臣一旦失之痛惜尤甚此皆由今)
(歲流年駁雜所致星命家言理或有之也)中外力宣久絲綸心謹司老成漸
凋喪觸緒總興悲
蘇爾相詩
差往緬屯因被羈(庚寅春因緬匪懇求解老官屯圍時曾有奉表還人納貢之說久渝不至)
(命雲貴總督彰寳遣人往詢而彰寳遽遣都司蘇爾相持檄往緬境乃匪目諾爾塔將蘇爾相羈於老官屯蘇)
(爾相屢欲引決不得留彼八年丁酉春匪目得魯蘊願將蘇爾相送還禀致邊吏總督圖思德據以入告然不)
(免露遷就完事之見為緬匪所窺復爾居奇翻悔而緬目綻拉機又從中掣其肘益致反覆遷延幸余預料圖)
(思德之才識拘淺非能任其事者因改令撫黔而調李侍堯代其職并命阿桂往彼相機籌辦二人措置得宜)
(緬匪始知畏懼于四月廿七日差人將蘇爾相及其隨往之弁兵等送還内地阿桂等因訊錄他犯供詞以奏)
(乃知蘇爾相在彼情事為之矜憫)今知悔罪送還為兵傳後實非佳也
事貴先聲信有之(緬地水土惡劣前此官軍至彼輙多染病且有死亡者實非可用武之地)
(故決計不復加兵昨歲平定兩金川受俘誅逆令所留緬目秤官猛等數人與觀皆惴慄觳觫不敢仰視因縱)
(之歸秤官猛等遂於緬地𫝊述中國威武會緬酋懵駁已死其子贅角牙繼立頗知悔懼而得魯藴等又深慮)
(獲罪天朝終難安處因思表貢還人求許開關通市其悔罪之心實由先聲所懾也)癘地瘴鄉憐
久汝冰天雪窖豈殊其設如比儗伊家武無子無妻謂
過伊
蘇武直未降匈奴如衛律李陵耳冰天雪窖囓雪餐
氊豈能度十九歲之久歸而為典屬國賜之二百萬
漢之奬忠不為不厚而李陵猶謂之薄蓋彼既降虜
所謂出婦無好辭耳至於娶妻生子則武故不得謂
之全人而亦令其嚙雪餐氊以延歲月乎司馬遷所
云附青雲之士者史之美在此而史之病亦即在此
矣因用武事故並及之
觀護軍冰技行賞
歲暮家家多窘迫例因冰技沛恩施乍驚此日憑觀處
大異常年侍
覽時彩徹旌旗遵國制持仍弓矢耀軍儀(常年走隊時按八旗旗色)
(各負小旌與弓矢相間今歲因在二十七月之内盡徹旌旗惟令持弓矢習射云)習勞佈惠非
無事要即其中酌用之(閱冰技本以歲暮行賞兵丁因令照常演肄定其等差而今昔)
(相形益覺悽愴)
追復睿親王封號并復其宗嗣襲封予諡配享詩
以誌事
稽宗盟之軼事展親兼以褒功覈方策之遺聞申
枉因而繼絶睿親王者屬本懿藩分居執政勤勞
王室棐忱洵同姓之良綏定燕京偉績更諸王之
冠顧以任隆見嫉亦或氣盛招尤履霜之釁潛積
於多年戴盆之冤頓興於既逝指斂衣為左證理
知所必不然肆羅織以深文獄甚於莫須有徒以
衆怨之搆成貝錦而執作爰書尚非
親政之年矯綸綍而竟從重典繄予恭披
實錄鑒王實有大勲當危疑推戴之時拒羣議而匡扶
沖主迨戡亂肅清之際迎
聖駕而肇建丕基且誡比列之謟䛕勖以尊
君親上復斥同懷之愆戾加以義正詞嚴歷歷具存班
班可考緬其誠藎皎如白日青天嘉乃壯猷允矣
信今傳後使果有不軌之志未嘗無可乘之機乃
貞心既矢於寢興豈逆跡轉萌於泉壤無端而暴
其罪狀每惻於中如是而坐以叛名宜昭其屈念
疇昔非由
親決弗嫌成案之翻為國家特叙成勞惟協公評之當
用是復其王爵仍教世襲茅封並為錄彼宗支咸
使列于
玉牒葺園寢而春秋祀享配
太室而殿廡筵班補列𫝊以連篇準易名之一字推
祖宗之恩意辨誣足勝金縢勉子姓以欽承守緒奚煩
鐵劵爰成四韻並引長言
流言恐懼似周公公則生前王已終(睿親王之冤獄與周公之被流言相)
(似然公之受謗在生前故恐懼可以有待王則遭誣於身後故是非無以自明然予恭閱實錄為之昭雪)
(較諸感風雷而𤼵金縢者似尤光明正大耳)無倖位心真是睿有開基業孰
齊忠謚增一字非私惠論定千秋付衆同配食襲封推
祖澤睦親惇叙勖宗功
命仍稱禮鄭豫肅諸親王及克勤郡王原封爵號
并予配享詩以誌事(有序)
溯維城於王室同扶有永之
鴻圖考列爵於宗盟各著非常之偉閥事在本朝為極
盛蹟皆前古所罕聞每以繹尋
實錄之文因有追叙成勞之典粤稽禮邸實惟讓王四
路分殲薩爾滸助揚
神武連營並克山海關奮厲師貞翊
聖明而特表藎誠誅逆惡而不徇私義至鄭王屬居近
派蒙
太祖育自宫中初定平壤之盟旋鼓寧遠之勇遵化歸
化頻建豐庸松山杏山疉施勝算翦強藩而成一
統識裕先機膺攝政而疏千言監陳
前憲若夫論功之最惟豫尤超幼統偏師荷嘉名之
肇錫獨抒長策舉大勢以全規洎入燕京遂專閫節破
潼關而追流寇狂魄尋僵平江介以定中原游魂
自滅又如肅武親王之百戰稱雄而秦地恢城蜀
疆殪賊勲尤崇也他若克勤郡王之屢征奏捷而
降納朝鮮計圖明塞略更優焉是為同姓之股肱
名皆炳著並照當年之耳目人所艷稱乃日久而
舊號俱更雖世及而遺風幾泯爰命復原封之字
俾同竹帛以常新並教列配享之廂咸侑馨香而
弗替餘凡類似悉予詳求念櫛風沐雨之勞使徵
獻者知宗功之不朽比礪山帶河之永期襲次者
懷祖烈以毋忘用紀長歌並疏小引
貝勒讓帝如汝陽(最長太祖大事禮親王於諸子中為而功德隆茂衆望皆屬太)
(宗禮親王因作議書言紹承大統必得聖君始能戡亂致治以成一統自顧德薄願共推戴四貝勒嗣位)
(入朝遍示諸貝勒大臣衆皆喜宗辭讓再三王意益懇切乃)(從太之)薩爾滸戰我
武揚(薩爾滸之戰禮親王同薩爾太宗隨事太祖立功詳見向所作滸山書)推戴
沖主出丹誠(叶)不私子孫德尤彰(親王世祖嗣位時禮之子碩托孫阿)
(達禮曾謀立睿親王禮親王發其謀並誅之)
宫中育養子姪行其名曰濟爾哈朗(叶太鄭親王為育祖親姪幼)
(於宫中號和碩貝勒)戰功多矣難致詳同攝政亦抒謀臧遠取雲
貴見早強(鄭親王病劇未能世祖臨問泣對曰臣受取三朝深恩仰答不勝感痛惟願以)
(雲貴滅桂王統一四海為念王之世祖為之大慟逆藩日後之謀果不出先見也)幼領偏師
建績昂褒蒙
聖嘉錫美名(叶宗豫親王幼統偏師輙有功呼爾太嘉之賜號額爾克楚)直入
潼關賊奔商旋師平定江南疆功莫大焉策允良(王之戰功)
(甚多難以縷舉至其破潼關逐闖賊及平定江南尤其功之最著者也)整兵入蜀肅親王
陣斬巨寇張獻忠(叶)悉平内地讋諸羌(肅親王射殪張獻忠並削除羣)
(賊平定陜西)禮親王子智獨長(克勤郡王為禮親王長子有謀勇)濟以悃素
復勇往(叶)盟定朝鮮勣克襄(克勤郡王常同大貝勒阿敏及鄭親王征朝鮮克四)
(城諭朝鮮王李倧降時阿敏懷異志欲直趨朝鮮王京倧挈孥奔遣其臣進昌君求和衆議許之阿敏不允克)
(勤郡王密與鄭親王定議駐師平山城遣使往諭倧報命願歲貢方物遂許其降既盟告阿敏阿敏以未與盟)
(仍縱兵大掠勸之不聽復令倧弟李覺與阿敏盟乃班師)恨未得與定北京(叶郡克勤王)
(於崇德三年以疾薨于軍與入太宗聞而慟哭加以恩禮故未及關定燕京也)是皆巨擘
輝天潢與復舊號並配享(叶)其未及者付考章並教一
一稽宗盟(叶封其餘宗室諸王貝勒等有功績顯著其爵後經降奪者並命宗人府查奏)雪
冤彰善示後蘉
祖
宗恩澤予衍慶本支百世奕禩昌
過禮烈親王園寢賜奠因成六韻
朝家讓帝溯前聞(而衆太祖上賓王於諸皇子中最長望皆屬太宗王之子岳託)
(薩哈璘請從衆心推戴王曰此吾素志也乃作議書曰紹承大統必得聖君始能戡亂致治以成一統願奉)
(四貝勒嗣位入朝遍示諸貝勒大臣衆皆喜以告乃太宗辭讓再三王言益懇切衆議亦堅太宗)
(從之)路便椒漿賜奠勤(由潭柘至香山蹕路經王園寢因臨酹酒)唐較寧王無
逼抗吳逾太伯有功勲烏喇(平聲)突陣如風捲(王嘗從征太祖)
(烏喇布占泰率兵三萬以拒衆皆願戰慮布太祖尚未欲加兵王曰我士飽馬騰利在速戰所占泰不出)
(耳今彼兵既出平原曠野可一鼓擒也克其太祖因命進兵王随太祖親突陣大敗之遂城布占泰)
(遁走王復統精兵截戰又敗之布占泰僅以身免)撫順攻城卜雨欣(天命三年四月)
(太祖伐明大軍兩路進會天雨何慮太祖欲還軍王曰天雖隂雨我軍皆有禦雨之具沾濕且天降此雨)
(以懈明邊將之心使吾進兵出其不意耳是雨利於我不利於彼也太祖善其言遂進兵下撫順東州馬)
(根單三城及堡寨五百餘處)寬甸勇而誅上將(天命四年二月明遣經略楊鎬大發兵四)
(路来侵明總太祖率師親征王督兵於界藩山斬敵百人又敗兵杜松等於薩爾滸山又明總兵馬林營)
(尚間崖總兵潘宗顔營斐芬山互為犄角直入太祖命步兵接戰敵兵自西突至王即怒馬迎戰其陣遂)
(同諸貝勒大敗敵兵斬獲過半總兵劉綎由寬甸路来犯太宗督兵登岡衝擊王率左翼兵自西夾攻敵)
(衆披靡劉綎歿於陣)凌河恕以免監軍(天聰五年八月我軍圍大凌河城明兵来援距城十)
(五里而軍我右翼兵衝入敗之生擒明監軍道張春等春見太宗不跪太宗欲誅之王曰我前此所)
(獲無不收養且此人既以死忠為貴奈何殺之以遂其志乎太宗悦遂赦春)滅親大義棄
孫子(崇德八年八月子碩太宗升遐親王世祖嗣位郡王阿達里及貝託謀立睿多爾衮王發)
(其謀俱伏誅碩託為王第二子阿達里則其孫也)陪祀推恩展禮文(今年正月降旨以王)
(及睿豫鄭肅克勤諸王同配享太廟)三酹不禁清淚落
祖宗遺澤逮礽雲
閱武
城内移来火器營聚居訓練藝圖精(火器營兵向居城内隨八旗操演技)
(藝不能精熟癸巳年始于西頂北之藍靛厰度地建蓋營房移城内火器營兵之半聚處于此並派大臣董率)
(之俾就近以時肄習衆兵既得訓練且省賃居之費較前已覺改觀)紛華習令遠諸市賃
僦費仍省衆兵子弟八旗厪教養本根百世示權衡五
年一閱原非數(入聲)技熟因之命賞行
閱侍衛射
閱射關戎詰班分侍衛官廿年曾未舉(不閱侍衛射二十年矣兹命每)
(日掄侍衛二十人校射於出入賢良門閱之按三旗次序輪閱一周)幾暇試親看發矢旌
雙中(人發二矢其俱中射侯者即賞以旌之)闓弓愧獨難(向閱射時必親射俾衆共觀曾)
(有發二十矢中十九者自臂痛以来久疎射事雖技癢而不能強為心甚歉然)殿庭躬教衆芳
躅緬貞觀
賜奉天將軍弘晌
各省將軍駐奉天任最繁旗民紛雜處文武董雄藩用
簡宗臣俊同為
聖祖孫勖哉勤教養培此故風存
賜吉林將軍福康安
從征能奮武(福康安以侍即命征𠞰金川奮勇著績錄其功授嘉勇男世爵列紫光閣前五十功)
(臣)貳部亦通文知可棟梁任因教節鉞分迎鑾仍扈蹕
鑒悃匪嘉勤汝父家聲在(福康安為故大學士忠勇公傅恒之子)勉之尊
所聞
示盛京五部侍郎
陪京五部備官儀實各亮工有所司詎祗養高勝國似
(盛京設戶禮兵刑工五部每部侍郎一人掌之凡盛京之事各視其職分屬焉非若勝國陪京備員虚設為投)
(閒置散之地也)亦常掄彦内朝移(侍郎中遇才猷練達之人用之京部或外省督撫者皆有)
(之)曹郎互半中兼外(五部司官向用本處人員雍正五年皇考以各員素多串通欺)
(隱之弊概行撤回調補京缺而京見命在京各部堂官㨂員發往補授乾隆八年幸盛各員頗知黽勉積)
(習亦經悛改令將各司員半用本地人員半由京員遷調俾其不礙陞途乾隆十八年復諭吏部議盛京即中)
(員外主事各缺用京員十之七本地人員十之三以歸平允)臺職應全罷允宜(明季南京)
(兼設都察院官屬更無所事事我朝盛京則不置此職也)大異南京紛議論徒資撓
亂竟何禆
酹克勤郡王園寢
每陳開國策均合
聖人心(王戰功頗多且於天聰時陳奏善撫降人及請於山海關通州燕京三處急圖其一以定丕基)
(並請駐兵金州瞭哨諸事太宗皆嘉納之)不少赳桓衆
獨嘉幹略沉佳城留故里致奠重躬臨彰善俾觀感伊
予此意深(王之後襲封者改為平郡王今春以開國勲藩爵延于世自應仍其初封之號俾襲爵者)
(顧名追念無忘其先人體國勲勞常懷效勉於訓示宗親有益曾命軍機大臣會同宗人府核議著為令)
賜奠功臣掦古利墓
主吏勇過漢長孫陪似唐溯思同麥飯恩合奠椒漿百
戰英惟勝一心誠且良(揚古利以功授超品一等公世襲罔替公號曰英誠)
兩朝勲績赫異姓獨封王(揚古利幼從其父來歸因太祖深異之日見信任)
(亦命入侍且尚主每從征伐必身先士卒而著詔之止不止或受傷猶裹創行以故功績最多崇德初)
(隨征朝鮮誤中礮傷而歿武勲太祖臨哭之慟親視含斂追封王)
賜奠費英東墓
來歸識超衆獨入目無前(費英東自少從先兵太祖征討三十餘年身士衝突)
(堅陣當其鋒者莫不披靡嘗從攻葉赫城上矢石雨下太祖再命之退對曰勢垂危必不退也竟拔其城)
嘉諭萬人敵(其從費英太祖伐明取撫順也明兵来援礮驚東馬旁逸衆皆不前費英東回)
(馬大呼揮諸軍並進遂破之太祖拊髀嘆曰萬人敵也)從征三十年薦賢奬以
豫劾惡誨於先(我善必太宗嘗諭羣臣曰費英東見人不先自斥責而後劾見人善必先)
(自奬勸而後舉故被劾者無怨言被舉者亦無驕色未聞諸臣以善惡直奏似斯人也)開國思殊
績贈封理合然
賜奠額亦都墓
冠世稱勇獨丁年識
主真(額亦都年十三手刃父仇避居嘉木湖村居數歲太祖過其地額亦都識為真主遂從行驍勇)
(善戰能以少擊衆所向克捷跨堞太祖知其能日見信任嘗攻巴爾達城率銳先登而戰飛矢貫股著于)
(堞揮刃斷矢戰益力被五十餘創不退卒拔其城而還其勇果類如此)忠攄實異衆
恩顧亦超倫風雨精神會松楸碑碣陳元孫能繼勇(額亦)
(都元孫豐昇額襲果毅公爵昨為副將軍征𠞰金川奮勇著績嘉其克紹祖風於公號加繼勇以旌之惜因病)
(不能永年撫念為之嗟嘆)奕世有良臣
故大學士兼兩江總督高晉輓辭
本以修隄藉碩謨詎虞病不起中都(昨歲豫省漫口較大非姚立德等所)
(能辦因高晉熟悉河防諭率諳工將備馳赴工所董視堵築不意其忽遘沈疴歿于工所為之悼惜)祗緣
下楗虧工屢(祥符之時和驛八堡及儀封之十六堡漫口皆合而復開屢費工作今時和驛已經)
(堵閉堅實而儀封之工于臘月十八甫經合龍十九日復又蟄塌引河亦復淤淺仍湏挑濬為從来築河所未)
(見高晉蓋因績久弗成憂慙致疾)更值僨轅敗事殊(高晉之姪高樸在葉爾羌勒索回人)
(珍寳並借開採密爾岱山玉為名以牟已利苦累回衆若非及早敗露幾至釀成事變已屬罪不容誅甚至串)
(通奸商遣家人同其私販玉石至蘇州售賣得價鉅萬實出情理之外其家人過江寧時曾持高樸禀與高晉)
(候安高晉並不詰其赴蘇之故轉徇其請給與回程護票殊不類高晉所為因傳諭詰責高晉慙怖引罪自覺)
(無顔病遂因而日積使如是而不知愧懣又不成其為高晉矣)漠不關心豈卿也愁因
致疾究忠乎考終入祀夫何恨(前據袁守侗等奏高晉痰𠻳咯血經久不瘳漸)
(致不能眠食病頗危篤因遣太醫院堂官陳世琯令乾清門侍衛布彦達賚偕其馳驛往視并諭高晉加意調)
(養戒勿力疾親赴工次以冀速痊昨高晉自奏服藥相投已能進米飲知榖味兹忽據袁守侗等奏報高晉於)
(此月初六子時氣脱而逝為之嗟惋不置高晉秉公持正察吏惠民為督撫中傑出者即其嫻於河務一時亦)
(罕有其匹深惜失此得力大臣且念其勤勞王事詔入祀賢良祠並遣侍衛前往奠醊復其生前降革處分并)
(予卹典飾終之禮備至高晉亦可以無憾矣)寧識懷賢痛惜吾
懷舊詩二十三首(内錄十二首)
三先生三首(内錄一首)
龍翰福先生
先生名福敏康熙丁丑翰林
皇考在藩邸即延其課予弟兄讀雍正初巡撫浙江遷
湖廣總督嗣以撫浙時過愆罷歸未幾復起用洊
歷左都御史余踐阼後優禮之尋授大學士先生
服官政績無所表見而方正嚴憚且能多方誘迪
於課讀為長余初就外傅始基之立實有以成之
故每追念不置云
今古既殊宜其教亦異施古方教數(去聲)年今為出閣時
(出閣讀書明季諸臣常爭之我朝書者家法皇子皇孫無不六歲就外傅讀)憶半舞勺歲
(六歲時也)
皇考掄賢師即從師授經詎惟習少儀循循既善誘嚴
若秋霜披背誦自幼敏匪曰詡徇齊日課每速畢師留
為之辭(余幼時日所授書每易成誦課常早畢先生即謂余曰今日之課雖畢曷不兼治明日之課比)
(及明日復然吾弟和親王資性稍鈍日課恒落後先生則曰弟在書齋兄豈可不留以待之復令予加課俟具)
(既畢同散彼時孩氣未嘗不以為怨今思之則實有益於已故余所讀之書倍多實善誘之力也)以此
倍多讀胥益平生資誰知童時怨翻引老日悲不失赤
子心能無繾綣思嗚呼於先生吾得學之基
五閣臣五首(内錄三首)
故大學士鄂爾泰
鄂爾泰康熙乙夘舉人官内務府員外郎
皇考素知其名
登極初
特擢江蘇布政使遷雲南巡撫尋晉雲貴總督兼轄廣
西經理三省苗疆改土歸流其績最著餘亦多惠
政所在吏民德之雍正九年授大學士
召還入閣辦事並軍機大臣余踐阼後深加倚任乾隆
十年卒於位遵
遺詔配享
太廟入祀賢良祠鄂爾泰性嚴正且鎮靜有古大臣風
誠亦不可及已
業師祗三人其三情向剖(謂徐張嵇見三先生詩)
皇考重英賢率
命書房走鄂(爾泰)蔣(廷錫)以閣臣蔡(珽)法(海)列卿九胡(煦)顧
(成天)劉(統勲)梁(詩正)任(啓運)邵(基)戴(瀚)来先後其時學亦成云師
而實友不足當絳帷姓名兹舉偶鄂其中巨擘内外勤
宣久初政命總理(初即位時循例置總理事務王大臣四人莊親王果親王鄂爾泰張廷玉)
(皆所有遺詔中人也)顧問備左右具瞻鎮百寮將美惠九有好
惡略失尚性陽隂則否遵
詔命配享旌善垂不朽
故大學士一等忠勇公傅恒
傅恒為滿洲勲戚世家
孝賢皇后親弟也初由侍衛侍御前旋授内務府總
管擢侍郎為軍機大臣遷尚書協辦閣務乾隆戊
辰經略金川晉大學士兼程統兵進𠞰莎羅奔郎
卡聞而怖讋欵服乞降以功封一等忠勇公西師
之役與余同志襄贊軍務克成大勲圖畫紫光閣
功臣列第一及緬甸逆命傅恒堅決請行己丑春
授經略率勁旅往討自戛鳩濟師以後身先士卒
艱瘁備經遂收服猛拱所至獲勝進攻老官屯時
已染沈疴猶復力疾督𠞰逆酋畏懼懇請解圍而
余亦因其地水上惡劣豫降旨撤兵庚寅春還朝
病日危篤至七月中遂不起余親臨賜酹喪儀視
鎮國公入祀賢良祠傅恒在綸扉二十三年日侍
帷幄藎誠素著顧年未五旬鞠躬盡瘁喪我賢臣
每念及傷且惜焉
世臣更近戚丹誠素所信命之習政事幹材亦日進金
川往經略旌旗改觀奮(金川莎羅奔即卡小醜陸梁初非難治而督臣張廣泗措置乖)
(方老師玩寇致巤軰勢益鴟張及遣訥親前往董辦又復畏葸偷安憚於臨敵以致績久弗就因各治其罪命)
(傅恒率師經略親履行陣連克堅碉壁壘一新遂擒戮奸渠梁爾吉逆酋聞而喪胆始悔罪乞降)然其
時其勢未宜深入迅郎卡既怖讋特許歸降順(即卡窘迫投誠)
(傅恒尚欲進兵不允所請余察其時勢祗可如此蕆事乃詔許受降即令班師)凱旋贊黃閣章
服三錫晉(傅恒既成功賜以紅寳石頂金黃帶四團龍補以示寵異其後奬賜首功如兆惠等皆視)
(以為例)西師兩用兵同心却衆論坐謀無不協用蕆大功
建其後征緬甸力請往抒藎猛拱既收服官屯進圍困
祗以水土劣兵後多病頓值彼悔罪請爰撤師旅振(傅恒)
(攻老官屯晝夜不輟期在必克逆酋畏懼願納欵懇請解圍傅恒却勿許然余念瘴鄉水土惡劣又聞軍士多)
(病不宜久居其地先期諭令撤兵傅恒始奉命還比歸而病入膏肓不可救矣惜哉)然因受瘴深
兼悔隳功悶遂以永辭世飾終典空綣嗟我社稷臣所
期寧在近年少長(上聲)於余騎箕惜且恨
故大學士來保
來保侍
皇祖二十餘年歷官一等侍衛
皇考時改内務府總管余即位授尚書六曺俱遍乾隆
十二年擢大學士為軍機大臣二十九年卒於位
入祀賢良祠來保性端謹年躋大耋神明不衰老
成之度足為庶寮矜式每詢以康熙年事娓娓可
聽而於
巡幸行圍諸典尤悉蓋其在
御前最久也善相馬余嘗作歌以賜亦其餘事之足稱
者
初供批本職後充侍衛護弓矢固所習慤勤更其素止
進恒有常不失尺寸處洊陞掌内府亦久蒙
恩遇因命長部曺旋贊絲綸布更踐既已深老成遂獨
許(叶)雖無赫赫名却有休休度讀書通大義萬石猶後
步
欽定八旗通志卷首四
