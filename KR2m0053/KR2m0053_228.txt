欽定四庫全書
欽定八旗通志卷二百十四
人物志九十四
忠義𫝊六(滿洲八旗六共八十一人康熙十四年)
馬喇希
馬喇希滿洲鑲黃旗人姓伊爾根覺羅氏世居夾
木湖地方康熙十四年以驍騎校從定西大將軍
多羅貝勒董額征四川至隴州随振武將軍佛尼
勒等擊敗偽將高鼎等於關山河岸復随平逆將
軍畢力克圖等擊偽將郝天祥敗之次日賊復合
衆夾攻遂力戰陣亡
恩賜雲騎尉世職(承襲詳見世職表)
僧色禮
僧色禮滿洲鑲黃旗人姓洪鄂氏世居長白山任
三等侍衛康熙十四年從大兵征吳耿二逆藩於
江西有功進征廣東至九窑十八洞地方戰歿於
陣
恩賜雲騎尉世職(承襲詳見世職表)
貴復
貴復滿洲鑲黃旗人姓瓜勒佳氏世居哈達地方
任二等侍衛兼佐領順治十六年從征雲南我兵
圍沅江府有賊千餘出犯我蘆屯汎貴復率本恭
領兵擊却之康熙十四年随征逆藩耿精忠至江
西敗賊萬餘於符潭浦尋随定南將軍希爾根擊
偽帥李茂珠李福生於建昌府城南鐘鼓山力戰
被創以創發殁
恩賜雲騎尉世職(承襲詳見世職表)
福拉他
福拉他滿洲鑲黃旗人姓兀札喇氏世居瓜勒察
地方襲父東阿騎都尉世職康熙十四年四月從
征逆藩耿精忠至江西随署護軍統領伯郎素擊
賊於鄱陽湖乘船勦殺中礟陣亡
恩賜騎都尉加一雲騎尉世職(承襲詳見世職表)
圖弼赫
圖弼赫滿洲鑲黃旗人姓瓜勒佳氏世居吉林烏
喇地方以護軍校駐防凉州康熙十四年從定西
大將軍多羅貝勒董額征從逆提督王輔臣於秦
州力戰陣亡
恩賜雲騎尉世職(承襲詳見世職表)
瑚什塔
瑚什塔滿洲鑲黃旗人姓納喇氏康熙十三年以
護軍恭領銜從征逆藩吳三桂至陜西随前鋒統
領穆占與賊戰於野狐嶺平陽關又擊偽將石存
禮於朝天關韓天福於保寕進至蟠龍山小梅嶺
龍潭驛西山等處連戰俱有功十四年進攻秦州
遇賊力戰歿於陣
恩賜三等輕車都尉世職(承襲詳見世職表)
圖弼和
圖弼和滿洲鑲黃旗人姓瓜勒佳氏世居烏喇地
方康熙十三年以護軍校随定西大將軍多羅貝
勒董額征逆藩吳三桂於十四年擊賊秦州力戰
殁
賞䘏如例
固哈禮
固哈禮滿洲鑲黃旗人姓瓜勒佳氏世居納音委
署護軍校康熙十四年随將軍席卜臣鎮守陜西
漢中府擊賊將王屏藩於猴子嶺陣亡
賞䘏如例
額勒布
額勒布滿洲正黃旗人姓葉赫氏世居葉赫初以
八品官随大兵征逆藩吳三桂至湖廣長沙府擊
賊於石匣村有功康熙十四年六月進攻江西抵
新口與賊力戰殁於陣
恩賜雲騎尉世職(承襲詳見世職表)
車圖納
車圖納滿洲正黃旗人姓屠氏世居烏喇地方康
熙十三年以護軍校從征逆藩吳三桂由陜西進
四川賊設伏於林中以餘衆陣於野狐嶺執紅纛
以誘我軍随前鋒統領穆占追擊之於陽平關時
偽將石存禮等據朝天關連營三十里勢張甚復
随穆占及西安將軍瓦爾喀等擊敗之至娘娘廟
偽將吳之茂率萬衆阻我軍復随大兵連敗之於
張飛廟又連敗偽將王屏藩等於槐樹驛小梅嶺
龍潭驛等處十四年進攻秦州從逆提督王輔臣
遣兵来犯力戰於南山陣亡
恩賜騎都尉又一雲騎尉世職(承襲詳見世職表)
費赫齊
費赫齊滿洲正黃旗人姓董鄂氏世居董鄂地方
順治十五年以佐領從征雲南擊偽侯李成蛟於
凉水井偽晉王李定國於雙河口十七年從征山
東土賊敗吕思啟等於鋸齒崖俱有功康熙十三
年復從定西大將軍多羅貝勒董額征逆藩吳三
桂随前鋒統領穆占連敗賊於野狐嶺陽平關等
處又擊敗偽將石存禮於朝天關王屏藩於蟠龍
山及小梅嶺龍潭驛等處十四年進攻秦州遇賊
力戰陣亡
恩賜雲騎尉世職(承襲詳見世職表)
積善
積善滿洲正黃旗人姓屠佳氏世居烏喇於康熙
十三年以護軍校從定西大將軍多羅貝勒董額
征從逆提督王輔臣十四年擊賊於秦州力戰陣
亡
恩賜雲騎尉世職(承襲詳見世職表)
傅達禮
傅達禮滿洲正黃旗人姓舒佳氏世居渾春地方
康熙十三年以驍騎校從征逆藩吳三桂随前鋒
統領穆占擊偽將石存禮於朝天關敗之十四年
又随大兵敗賊將吳之茂於蟠龍山及娘娘廟又
連敗賊於張飛廟槐樹驛小梅嶺龍潭驛西山下
功最著進攻秦州復破賊於北山偽將王屏藩集
衆復戰遂力戰陣亡
恩賜騎都尉世職(承襲詳見世職表)
塔爾海
塔爾海滿洲正黃旗人任驍騎校康熙十四年随
征逆藩吳三桂至四川奉安西將軍赫業以軍事
差往他所還至娘娘廟遇賊兵力戰陣亡
恩賜雲騎尉世職(承襲詳見世職表)
阿喀倪
阿喀倪滿洲正黃旗人姓那穆都魯氏世居瓦爾
喀綏分地方父坤巴圖魯官散秩大臣阿喀倪於
康熙十四年以一等侍衛從征吳耿二逆藩至江
西耿逆偽帥黃豪於鄱陽湖率賊萬餘船七百隻
三路來戰阿喀倪率舟師敗之復於康山周湖㲼
口界牌舖景德鎮等處屢敗賊衆又敗叛將程鳳
等於沉香山張名揚等於馬鞍山復連破賊兵於
土地堂林田等處地方遷副都統仍在軍前領兵
随和碩簡親王喇布進至吉安府吳逆偽帥韓大
任陳耀元等復率衆七千拒戰於螺子山我軍失
利阿喀倪力戰陣亡
恩賜騎都尉世職(承襲詳見世職表)
綽思啟
綽思啟滿洲正黃旗人姓威古特氏世居察哈爾
地方康熙十四年以驍騎校随定西大將軍多羅
貝勒董額征從逆提督王輔臣於秦州力戰陣亡
恩賜雲騎尉世職(承襲詳見世職表)
諾岱
諾岱滿洲正黃旗人姓瓜勒佳氏世居蘇完地方
随征湖廣有功康熙十四年以八品官復随揚威
將軍内大臣阿密達征從逆提督王輔臣於平凉
力戰陣亡
恩賜雲騎尉世職(承襲詳見世職表)
阿寧阿
阿寧阿滿洲正白旗人康熙十四年以參領從定
西大將軍貝勒董額征從逆提督王輔臣擊賊於
秦州戰歿
賞䘏如例
俞珥
俞珥漢軍正白旗人以驍騎校駐防杭州康熙十
四年随提督常進忠率舟師擊賊朱飛熊等歴戰
並有功四月進發海門悉力拒敵力戰陣亡
恩賜雲騎尉世職(承襲詳見世職表)
布思泰
布思泰滿洲正白旗人姓富塔臘氏世居長白山
任護軍校康熙十四年從征逆藩耿精忠至浙江
台州擊偽將曾飬性等於小梁山陣亡
恩賜雲騎尉世職(承襲詳見世職表)
瑚紐
瑚紐滿洲正白旗人姓納喇氏世居葉赫地方
康熙十三年由護軍校随前鋒統領穆占征逆藩
吳三桂擊賊於野狐嶺及陽平關俱有功復擊敗
偽將石存禮等於朝天關十四年同總兵王懷忠
擊賊於娘娘廟敗之又随定西大將軍多羅貝勒
董額攻賊於秦州(力)戰陣亡
恩賜雲騎尉世職(承襲詳見世職表)
弼穆弼
弼穆弼滿洲正白旗人姓查庫他氏世居薩楚庫
地方初以一等輕車都尉兼一雲騎尉任參領康
熙十四年随定南將軍希爾根征逆藩耿精忠至
江西與賊力戰於建昌之石峡新口殁於陣
恩賜一雲騎尉併為三等男世職(承襲詳見封爵表)
赫圖
赫圖滿洲正白旗人姓伊爾根覺羅氏世居烏喇
地方康熙十四年定遠平寇大將軍安親王岳樂
率兵取長沙赫圖從征越八旗先登力戰殁於陣
恩賜騎都尉世職(承襲詳見世職表)
伊藍泰
伊藍泰滿洲正紅旗人姓他塔喇氏世居安禇喇
庫地方康熙十三年從定西大將軍多羅貝勒董
額征逆藩随前鋒統領穆占擊賊於野狐嶺陽平
關朝天關俱有功又與偽將王屏藩鄭蛟麟吳之
茂戰於蟠龍山又連敗賊於娘娘廟張飛廟槐樹
驛小梅嶺龍潭驛等處十四年進攻秦州遇賊力
戰陣亡
恩賜騎都尉兼一雲騎尉世職(承襲詳見世職表)
瑚圖
瑚圖滿洲正紅旗人姓伊爾根覺羅氏世居呼努
渾河地方康熙十四年以佐領授恭將随振武將
軍佛尼勒征逆藩吳三桂與賊戰於蟠龍山朝天
關庸寧舖等處俱有功進攻秦州偽將吳之茂率
兵萬餘立二營於北山瑚圖奮勇直入其營中礮
殁於陣
恩賜雲騎尉世職(承襲詳見世職表)
德爾根
德爾根滿洲正紅旗人康熙十三年從征浙江敗
耿逆偽總兵劉秉仁於半山嶺十四年随都統喇
哈達敗賊於石塘尋擊偽將連登雲力戰陣亡
恩賜雲騎尉世職(承襲詳見世職表)
覺羅色爾圖
覺羅色爾圖滿洲正紅旗人初襲父騎都尉順治
七年
恩詔加至三等輕車都尉後以軍功加為二等輕車都尉
康熙十四年從定西大將軍多羅貝勒董額征從
逆提督王輔臣至平凉力戰陣亡
恩賜一等輕車都尉世職(承襲詳見世職表)
索鼐
索鼐滿洲正紅旗人姓舒舒覺羅氏世居葉赫地
方康熙十四年以八品官随多羅貝勒董額征從
逆提督王輔臣至益門鎮與偽將王屏藩等戰敗
之賊復合力戰陣亡
恩賜雲騎尉世職(承襲詳見世職表)
肯特
肯特滿洲正紅旗人康熙十四年以七品官随定
南將軍希爾根征逆藩耿精忠至江西擊賊帥邵
連登於建昌破之旋擊賊於饒州力戰陣亡
賞䘏如例
聶爾庫
聶爾庫滿洲正紅旗人康熙十四年随振武將軍
佛尼勒征逆藩吳三桂與偽將吳之茂戰於羅門
鎮力戰陣亡
恩賜雲騎尉世職(承襲詳見世職表)
阿蘭
阿蘭滿洲正紅旗人任佐領遇
恩詔授騎都尉世職順治九年從征流寇有功康熙十四
年随將軍瓦爾喀征逆藩吳三桂至四川敗賊黨
於朝天關尋以迎餉至槐樹驛遇敵戰殁加
恩賜世職為二等輕車都尉(承襲詳見世職表)
阿巴都
阿巴都滿洲正紅旗人任護軍校康熙十四年随
征從逆提督王輔臣至平凉府擊其子王繼正陣
亡
恩賜雲騎尉世職(承襲詳見世職表)
海都
海都滿洲正紅旗人姓何舍里氏世居葉赫任驍
騎校康熙十四年随定南將軍希爾根征江西擊
耿逆偽帥邵連登於建昌之長興大敗賊衆進攻
新口淝堰力戰陣亡
恩賜雲騎尉世職(承襲詳見世職表)
渾親
渾親滿洲鑲白旗人姓那蘭氏世居烏喇康熙十
三年十月以二等輕車都尉委署章京随定南大
將軍希爾根征逆藩耿精忠至江西屢敗賊衆有
功十五年復随定遠平寇大將軍安親王岳樂征
逆藩吳三桂賊將馬寳率衆三萬餘来犯渾親奮
勇擊戰被傷殁
恩賜一等輕車都尉世職(承襲詳見世職表)
陳達
陳達包衣鑲白旗人世居瀋陽地方任陕西甘州
永固城遊擊康熙十四年西番阿里柰從偏都口
来犯達率所部禦之力戰殁於陣
恩賜雲騎尉世職(承襲詳見世職表)
阿哈里
阿哈里滿洲鑲白旗人姓索綽絡氏世居吉林烏
喇地方順治十八年以驍騎校從征山東擊敗賊
將叚秉瑚乂連敗賊黨孫小五王節祥蕭五于大
賽岩及鋸齒崖康熙十四年復從定西將軍多
羅貝勒董額征逆藩吳三桂至陜西偕達理善等
擊偽將高定蔡元德等有功進攻秦州遇賊力戰
陣亡
恩賜雲騎尉世職(承襲詳見世職表)
鄂善
鄂善滿洲鑲白旗人康熙十三年以護軍恭領随
安西將軍赫業征逆藩吳三桂屢著戰功十四年
擊賊於秦州力戰陣亡
恩賜雲騎尉世職(承襲詳見世職表)
暖推
暖推滿洲鑲白旗人姓兀札拉氏世居黑龍江薩
爾察地方任騎都尉兼副參領康熙十四年随寧
海將軍富喇塔征耿逆九月十八日由和山嶺攻
温州擊偽副將朱起龍暖推力戰殁於陣
恩賜雲騎尉世職(承襲詳見世職表)
何和禮
何和禮滿洲鑲白旗人任驍騎校康熙十四年從
征陜西擊逆賊劉世良於華山陣亡
恩賜雲騎尉世職(承襲詳見世職表)
賽音布禄
賽音布禄滿洲鑲白旗人姓瓜勒佳氏世居葉赫
地方康熙十三年以前鋒校從征逆藩吳三桂由
陜西進四川破賊於野狐嶺陽平關保寧等處又
戰於小梅嶺龍潭驛俱有功十四年復随定西大
將軍多羅貝勒董額都統赫業等擊從逆提督王
輔臣於秦州陣亡
恩賜雲騎尉世職(承襲詳見世職表)
葉和臣
葉和臣滿洲鑲紅旗人署驍騎校康熙十四年從
定西將軍董額征從逆提督王輔臣攻平凉力戰
陣亡
賞䘏如例
輝蘭
輝蘭滿洲鑲紅旗人姓完顔氏世居完顔地方康
熙十四年以護軍校随征從逆提督王輔臣攻綏
德州有功又擊偽總兵王繼正於平凉力戰陣亡
恩賜雲騎尉世職(承襲詳見世職表)
顧巴察
顧巴察滿洲鑲紅旗人姓瓜勒佳氏世居拉庫地
方康熙十四年以護軍參領随揚威將軍内大臣
阿密達征從逆提督王輔臣於陜西進取綏德州
敗賊於虎爾隘嶺進攻平凉復敗偽總兵王繼正
於郊外賊復合顧巴察力戰殁於陣
恩賜雲騎尉世職(承襲詳見世職表)
克什圖
克什圖滿洲鑲紅旗人姓完顔氏父沙爾納征明
陣亡自有𫝊克什圖襲騎都尉世職七年九年屢
遇
恩詔加至二等輕車都尉十二年随寧海大將軍宜爾德
至浙江征舟山賊偽總制陳六御偽英毅伯阮思
等率衆迎犯克什圖同索羅禧擊敗之又同劉善
政戰獲其船十四年議叙加世職為一等輕車都
尉康熙十四年并襲其族人雅興阿之三等輕車
都尉合為一等男尋随寧海將軍貝子富喇塔征
逆藩耿精忠偽總兵劉秉仁等率馬步兵萬餘來
犯克什圖領兵步戰擊敗之至浙江温州地方擊
偽將軍曾飬性兵力戰殁於陣二十五年
恩賜雲騎尉世職(承襲詳見世職表)
莫勒
莫勒滿洲鑲紅旗人姓富察氏世居輝發地方康
熙十三年以佐領随定西大將軍圖海等征流寇
於湖廣破茅麓山有功十四年復随定西大將軍
多羅貝勒董額征從逆提督王輔臣屢敗賊衆至
秦州擊偽將王屏藩陣亡
恩賜騎都尉世職(承襲詳見世職表)
米哈納
米哈納滿洲鑲紅旗人姓完顔氏世居完顔地方
順治初以五品官從征山西屢戰有功康熙十四
年復随定西大將軍多羅貝勒董額征從逆提督
王輔臣於羅門鎮力戰陣亡
恩賜雲騎尉世職(承襲詳見世職表)
薩哈塔
薩哈塔滿洲鑲紅旗人姓哲伯氏世居楚哈地方
康熙十四年以監生随揚威將軍内大臣阿密達
征從逆提督王輔臣於平凉之南山遇賊伏兵擊
敗之斬偽總兵郝天祥賊將蔡元復率衆來援遂
力戰陣亡
恩賜雲騎尉世職(承襲詳見世職表)
遣官致祭一次
諾爾齊
諾爾齊滿洲鑲紅旗人姓嘎爾達蘇氏世居黑龍
江地方康熙十四年以護軍校随將軍克印征從
逆提督王輔臣於平凉力戰陣亡
恩賜雲騎尉世職(承襲詳見世職表)
班他哈
班他哈滿洲鑲紅旗人姓董鄂氏世居董鄂地方
康熙十三年以五品鳴贊官從征逆藩耿精忠至
江西敗賊於鄱陽湖之官塘又敗賊於康山十四
年随定南將軍希爾根至建昌府擊賊將邵連登
於長興陣亡
恩賜雲騎尉世職(承襲詳見世職表)
莽靄
莽靄滿洲正藍旗人姓伊拉理氏世居海藍地方
初充護軍順治五年随都統譚泰征江西叛鎮金
聲桓有功十年随寧南靖寇大將軍陳泰征湖廣
敗賊於常德府城下康熙十三年以驍騎校從征
逆藩耿精忠至江西圍撫州府城中賊出戰擊敗
之偽將軍楊三偽總兵李茂珠等擁賊萬餘来拒
於千金坡又擊敗之十四年随定遠平寇大將軍
安親王岳樂又敗偽總兵朱一典於惠浦乘勝攻
建昌遇偽帥邵連登率偽都督九人據險拒敵莽
靄挺身躍戰追至新口費園負重傷殁於陣
恩賜雲騎尉世職(承襲詳見世職表)
納達禮
納達禮滿洲正藍旗人姓傅察氏世居費衣達磨
地方以署護軍校征貴州叙功授雲騎尉康熙十
四年五月從征逆藩吳三桂與賊兵戰於湖廣之
彛陵縣陣亡
恩賜雲騎尉世職(承襲詳見世職表)
蘇勒伸
蘇勒伸滿洲正藍旗人姓扎拉里氏世居瓦尔喀
地方康熙十四年以八品官署副參領随定遠平
寇大將軍安親王岳樂征逆藩耿精忠戰於江西
新口費園陣亡
賞䘏如例
查布旦
查布旦滿洲正藍旗人姓郭洛羅氏世居沾河地
方任護軍參領順治十七年随定西將軍公愛星
阿由雲南進緬甸獲偽桂王有功康熙十四年從
征江西與吳逆遇於新口戰殁
恩賜雲騎尉世職(承襲詳見世職表)
七十八
七十八滿洲正藍旗人姓阿顔覺羅氏世居瓦穆
護以雲騎尉世職兼管佐領事康熙十四年從撫
遠大將軍圖海征從逆王輔臣又從將軍佛額勒
平定四川俱有功後随順承郡王勒爾錦克太平
諸處被傷殁
賞卹如例
伊爾泰
伊爾泰滿洲正藍旗人姓瓜勒佳氏世居葉赫任
護軍校康熙十四年從征提督王輔臣於保寧力
戰陣亡
恩賜騎都尉世職(承襲詳見世職表)
雅頼
雅頼滿洲正藍旗人姓納喇氏世居輝發吳達禮
之從弟也由旗員歴官至王府長史康熙十三年
吳逆反九月
特命署副都統事同一等侍衛阿喀尼率兵駐兖州尋移
鎮江寧又移鎮南昌十月奉
旨赴彭湖口勦賊十二月敗賊於小姑山賊固守彭澤縣
亟圍之登城以克遂率水陸兵復都昌縣疏河道
招撫康山餘黨十四年四月復同護軍統領朗素
等勦湖寇於烏歸寨等處斬二萬餘級獲船九百
餘艘復餘干縣七月進取廣昌至石峡與賊遇伏
四起力戰中礮殁
賜祭葬諡襄壮
恩賜騎都尉世職(承襲詳見世職表)
竒爾布
竒爾布滿洲正藍旗人姓兀扎喇氏世居黑龍江
地方康熙十四年以護軍校從定西大將軍多羅
貝勒董額征從逆提督王輔臣至陕西與賊戰於
夏義關陣亡
恩賜雲騎尉世職(承襲詳見世職表)
博卓洛
博卓洛滿洲正藍旗人姓兀扎喇氏世居黑龍江
地方順治六年從征大同叛鎮姜瓖圍渾源州進
攻孝義縣皆以第二人登城論功授雲騎尉三遇
恩詔授騎都尉兼一雲騎尉十七年從定西將軍公愛星
阿平定雲南康熙十四年從前鋒統領穆占征從
逆提督王輔臣於秦州力戰陣亡
恩賜三等輕車都尉世職(承襲詳見世職表)
敦泰
敦泰滿洲正藍旗人姓瓜勒佳氏世居蘇完地方
康熙十四年以八品官随定西大將軍多羅貝勒
董額征逆藩吳三桂於秦州力戰陣亡
恩賜雲騎尉世職(承襲詳見世職表)
阿爾護達
阿爾護達滿洲正藍旗人姓葛濟勒氏世居寧古
塔地方康熙十四年以五品官随定西大將軍多
羅貝勒董額征從逆提督王輔臣擊敗偽將王屏
藩等於羅門鎮賊復合遂力戰陣亡
恩賜雲騎尉世職(承襲詳見世職表)
多哈
多哈滿洲鑲藍旗人姓伊爾根覺羅氏世居雅尔
虎地方任驍騎校康熙十四年四月随定南將軍
希爾根征耿賊偽帥邵連登於江西至建昌之長
興力戰陣亡
恩賜雲騎尉世職(承襲詳見世職表)
季本吉
季本吉滿洲鑲藍旗人康熙十四年三月從定西
大將軍多羅貝勒董額征叛逆察哈尔布尔尼於
大魯力戰陣亡
恩賜雲騎尉世職(承襲詳見世職表)
海保
海保滿洲鑲藍旗人姓商佳氏世居鄂河地方康
熙十四年以護軍校随揚威將軍内大臣阿密達
征從逆提督王輔臣至平凉擊偽總兵王繼正力
戰陣亡
恩賜雲騎尉世職(承襲詳見世職表)
赫爾和
赫爾和滿洲鑲藍旗人姓紅果齊氏由領催委署
參領駐防西安康熙十四年三月初四日随内大
臣阿密達攻平凉力戰殁
賞卹如例
阿納達
阿納達滿洲鑲藍旗人姓博爾濟吉特氏世居克
西克騰地方初襲一等子任護軍統領康熙十三
年同定遠平寇大將軍和碩安親王岳樂征逆藩
吳三桂統兵至江西十四年六月在石峡新口淝
堰率前隊步兵擊賊戰殁
恩賜雲騎尉世職(承襲詳見世職表)
諾穆齊
諾穆齊滿洲鑲藍旗人姓瓜勒佳氏世居業格山
燕堡地方初任護軍校委署參領父羅多禮順治
七年從征勦賊殁於甘肅康熙十四年諾穆齊随
大兵征逆藩吳三桂至湖廣長沙府奮勇擊賊陣
亡
恩賜雲騎尉世職(承襲詳見世職表)
阿来
阿来滿洲鑲藍旗人委署護軍校康熙十四年随
定西將軍多羅貝勒董額征從逆提督王輔臣至
陕西擊賊於夏義關力戰陣亡
賞卹如例
和爾起
和爾起滿洲鑲藍旗人由護軍署護軍校康熙十
四年從征雲南歴戰有功至新口飛雁遇賊力戰
陣亡
恩賞銀二百兩
哈有
哈有滿洲鑲藍旗人委署護軍校康熙十四年七
月随征逆藩吳三桂至湖廣彛陵力戰殁
賞卹如例
噶達渾
噶達渾滿洲鑲藍旗人姓瓜勒佳氏世居瓦爾喀
地方康熙十四年以佐領從揚威將軍内大臣阿
密達征從逆提督王輔臣於平凉力戰陣亡
恩賜雲騎尉世職(承襲詳見世職表)
烏燕圖
烏燕圖滿洲鑲藍旗人姓瓜勒佳氏世居烏喇地
方康熙十四年以護軍校随定遠平寇大將軍安
親王岳樂至江西擊賊於新口費園中創殁
恩賜雲騎尉世職(承襲詳見世職表)
薩竒庫
薩竒庫滿洲鑲藍旗人姓赫舍里氏世居哈達地
方以驍騎校駐防西安康熙十四年随鎮西將軍
席卜臣征逆藩吳三桂擊偽將吳之茂於漢中力
戰陣亡
恩賜雲騎尉世職(承襲詳見世職表)
和爾渾
和爾渾滿洲鑲藍旗人任驍騎校駐防西安康熙
十四年三月初四日随内大臣阿彌達擊賊於平
凉力戰殁於陣
賞卹如例
紏渾柱
紏渾柱滿洲鑲藍旗人任驍騎校康熙十三年五
月随前鋒統領穆占征逆藩吳三桂由陜西進四
川破偽總兵石存禮於朝天關十四年正月随鎮
西將軍席卜臣於槐樹驛等處連擊偽將王屏藩
大敗之進至龍潭驛攻秦州戰殁
恩賜騎都尉世職(承襲詳見世職表)
烏達納
烏達納滿洲鑲藍旗人姓完顔氏世居沾河初任
驍騎校從征湖南敗賊孫可望於岔路口又從征
浙江敗偽英毅伯阮思等於舟山叙功贈雲騎尉
康熙十四年從征江西擊吳逆偽將韓大任等被
傷卒於軍
恩賜騎都尉世職(承襲詳見世職表)
恩特
恩特滿洲鑲藍旗人任護軍校康熙十四年從征
逆藩吳三桂至陕西由朝天關娘娘廟進擊偽將
軍吳之茂等於張飛廟戰殁
恩賜騎都尉世職(承襲詳見世職表)
鄂通武
鄂通武滿洲鑲藍旗人姓温都氏世居吉陽地方
康熙十四年以郎中随揚威將軍内大臣阿密達
征從逆提督王輔臣至平凉與偽總兵王繼正力
戰陣亡
恩賜雲騎尉世職(承襲詳見世職表)
業木布
業木布滿洲鑲藍旗人任護軍校康熙十四年随
鎮西將軍席卜臣征四川擊偽將王屏藩於槐樹
驛諸處有功進攻秦州力戰殁於陣
恩賜騎都尉世職(承襲詳見世職表)
綽爾快
綽爾快滿洲鑲藍旗人姓鄂特利氏領催署驍騎
校駐防西安康熙十四年八月十八日随内大臣
阿密達攻平凉力戰陣亡
賞卹如例
台弼圖
台弼圖包衣鑲藍旗人康熙十三年以遊擊從征
逆藩吳三桂經略大學士莫洛嘉其材薦授樂平
營恭將偽將朱龍等圍清水營台弼圖率兵往援
破之斬賊二百人追至塩場堡又斬賊四百人進
圍定邊遂擒朱龍父子於沙家澗招降偽遊擊李
勲德總兵陳奬等敘功加副將職銜復敗賊於下
馬關斬偽將陳起元尋援固原至申家灣絶賊粮
道斬馘甚衆十四年随征從逆提督王輔臣於白
虎臺力戰殁
賞銀一千兩諭祭葬
恩賜雲騎尉世職(承襲詳見世職表)
竒蘭布
竒蘭布滿洲鑲藍旗人康熙十四年以防禦随鎮
西將軍席卜臣等征吳逆至四川擊偽將王屏藩
於槐樹驛梅嶺並有功進擊泰州力戰陣亡
恩賜騎都尉世職(承襲詳見世職表)
欽定八旗通志卷二百十四
