欽定四庫全書
欽定八旗通志卷三十
旗分志三十
八旗方位圖說(八旗方位緣起八旗地界圖)(八旗方位總圖附八旗聚集之)
(處)(出城禁令)
八旗方位緣起
太祖高皇帝創設八旗分為兩翼左翼則鑲黃正白鑲白
正藍右翼則正黃正紅鑲紅鑲藍其次序皆自北
而南以五行相勝為用兩黃旗位正北取土勝水
兩白旗位正東取金勝木兩紅旗位正西取火勝
金兩藍旗位正南取水勝火
(謹按天地之道不過隂陽之消息隂陽之化不過五行之生剋明王奉若天道莫或越也五運之說)
(起於纖緯相生相剋遂無定說至於行師戡亂則斷斷以相勝為義凡九宫六壬遁甲演禽之法事)
(關軍旅無不以相制為用者風后握機諸葛聚石不能外是理也顧禨祥小數類不足憑惟)
(聖人與天地合德於造化之本原不待推求自然闇合故剏制之初於兩翼寓二氣之循生於八旗寓五行之制化)
(睿謙廣運垂裕無疆厥後宅中定鼎卜祚萬年辨方正位仍謹遵)
(開國之規制良有以也謹恭錄舊制冠諸京師八旗方位之首見)
(作述之克承與覲揚之有自焉)
世祖章皇帝定鼎燕京分列八旗拱衛
皇居鑲黃居安定門内正黃居德勝門内並在北方
正白居東直門内鑲白居朝陽門内並在東方正
紅居西直門内鑲紅居阜城門内並在西方正藍
居崇文門内鑲藍居宣武門内並在南方一從
祖制以八旗分左右二翼亦凖
前規
(謹案八旗次序以上三旗居前至方位則以左右翼為次序因乎地也謹附識於此)
鑲黃滿洲蒙古漢軍三旗各按參領自鼓樓向東
至新橋自新橋大街北口城根向南至府學衚衕
東口係與正白旗接界滿洲官兵自鼓樓向東循
大街至經厰為頭𠫭領之十八佐領居址自經厰
循交道口轉南至棉花衚衕東口為二參領之十
七佐領居址自南鑼鼓巷北口至南口南鑼鼓巷
兩邊之鼓樓院方磚厰真武廟魚兒衚衕福祥寺
帽兒衚衕炒豆衚衕棉花衚衕兵馬司前圓恩寺
後圓恩寺局兒衚衕為三參領之十八佐領居址
自交道口大街向東循新橋轉南至香兒衚衕東
口為四參領之十八佐領居址自香兒衚衕東口
向南至府學衚衕馬將軍衚衕大興縣騷達子衚
衕土兒衚衕香兒衚衕錢局週圍為五參領之十
七佐領居址蒙古官兵自交道口大街向北至安
定門為右參領之十四佐領居址自北鑼鼓巷南
口至北口北鑼鼓巷兩邊所有之倒抄衚衕經厰
分司廳謝家衚衕伽藍殿法通寺淨土寺豆腐池
兒衚衕高古菴郎家衚衕碾兒衚衕為左𠫭領之
十四佐領居址漢軍官兵自新橋大街向北至方
家衚衕為頭參領之九佐領居址自方家衚衕向
北至城根為二參領之九佐領居址國子監前後
頭條衚衕二條衚衕三條衚衕方家衚衕國子監
大溝巷蕭家衚衕此七衚衕為三參領之八佐領
居址柏林寺前所有之鼓哨衚衕草厰王大人衚
衕柏林寺此四衚衕為四參領之八佐領居址自
北小街南口至城根胡椒圈之週圍手帕衚衕羊
館衚衕針線衚衕寬街此四衚衕為五參領之八
佐領居址
正白滿洲蒙古漢軍三旗與鑲黃旗接界之處係
自府學衚衕東口向南各按參領至四牌樓豹房
衚衕東口與鑲白旗接界之處由
皇城根至東大城根滿洲官兵自鑲黃旗接界處之
棉花衚衕東口循大街向南至大佛寺西北角為
頭參領之十八佐領居址自大佛寺西北角向南
至豹房衚衕西口為二參領之十七佐領居址
皇城東邊所有之寬街草厰衚衕取燈衚衕晾榖厰
弓弦衚衕雙塔衚衕此六衚衕為三參領之十七
佐領居址兩大街所有之鐵獅子衚衕賈家衚衕
汪芝蔴衚衕魏家衚衕十景花園馬大人衚衕墻
兒衚衕大佛寺衚衕羊尾巴衚衕山老兒衚衕喇
嘛營此十一衚衕為四參領之十七佐領居址自
馬市口向東至四牌樓隆福寺週圍所有之細小
衚衕為五參領之十七佐領居址蒙古官兵自府
學衚衕東口循大街至五條衚衕為右參領之十
五佐領居址自五條衚衕至四牌樓為左參領之
十四佐領居址漢軍官兵自新橋大街至東直門
為頭參領之八佐領居址北新倉海運倉興平倉
南新倉舊泰倉富新倉此六倉門相近為二參領
之八佐領居址自東直門南小街北口宋姑娘衚
衕口袋衚衕慧照寺王家衚衕船板衚衕板橋衚
衕此六衚衕為三參領之八佐領居址北新橋大
街六條衚衕七條衚衕八條衚衕九條衚衕十條
衚衕此五衚衕為四參領之八佐領居址北小街
頭條衚衕二條衚衕三條衚衕四條衚衕五條衚
衕此五衚衕為五參領之八佐領居址
鑲白滿洲蒙古漢軍三旗與正白旗接界之處係
自豹房衚衕向南至单牌樓與正藍旗接界之處
由
皇城根向東至大城根滿洲官兵自正白旗接界處
由東長衚衕東口循大街向南至院府衚衕東口
為頭參領之十六佐領居址自院府衚衕東口至
長安街牌樓為二參領之十七佐領居址東安大
街兩邊所有之翠花衚衕東長衚衕奶子府衚衕
燒酒衚衕錫爉衚衕菜厰衚衕院府衚衕梯子衚
衕口袋衚衕理藩院後衚衕此十衚衕為三參領
之十七佐領居址自長安街牌樓向東至单牌樓
為四參領之十七佐領居址自燈市口大街西口
至東四牌樓大街向南兩大街之間所有之椿樹
衚衕乾魚衚衕西堂子衚衕金銀衚衕煤炸衚衕
帥府衚衕頭条衚衕二條衚衕此八衚衕為五參
領之十七佐領居址蒙古官兵自四牌樓向東循
大街至堂子衚衕為右參領之十二佐領居址自
堂子衚衕向南至单牌樓為左參領之十二佐領
居址漢軍官兵自四牌樓向東至小街為頭參領
之六佐領居址自小街至朝陽門為二參領之六
佐領居址祿米倉週圍之啞巴衚衕方家衚衕為
三參領之六佐領居址小街子史家衚衕乾麪衚
衕小啞巴衚衕此四衚衕為四參領之六佐領居
址羊尾巴衚衕堂子衚衕史大人衚衕羊乙賓衚
衕總把衚衕此五衚衕為五參領之六佐領居址
正藍滿洲蒙古漢軍三旗與鑲白旗接界之處係
自单牌樓至崇文門由金水橋向東至大城根滿
洲官兵自鑲白旗接界處由長安街牌樓向西進
東長安門至金水橋為頭參領之十六佐領居址
自新街口南口至北口為二參領之十七佐領居
址自宗人府向南戶部週圍至中御河橋為三參
領之十七佐領居址自中御河橋至洪厰衚衕北
口為四參領之十七佐領居址自洪厰衚衕口向
北至長安街牌樓為五參領之十七佐領居址蒙
古官兵自单牌樓至崇文門為右參領之十五佐
領居址自江米巷東口至洪厰衚衕為左參領之
十五佐領居址漢軍官兵自单牌樓觀音寺衚衕
向東至舉場西門為頭參領之六佐領居址自羊
肉衚衕西口向東至水磨衚衕為二參領之六佐
領居址自表背衚衕西口至東口為三參領之六
佐領居址自蘇州衚衕西口向東至馬皮厰北口
為四參領之六佐領居址自船板衚衕西口向東
至馬皮厰南口為五參領之六佐領居址
正黃滿洲蒙古漢軍三旗自鼓樓向西至新街口
大街北口城根向南至馬狀元衚衕西口與正紅
旗接界滿洲官兵自鼓樓大街向西北藥王廟南
口至大城根為頭參領之十九佐領居址自北藥
王廟街南口向西循大街至八調灣南口為二參
領之十八佐領居址自八調灣南口循大街至德
勝門轉南至德勝橋為三參領之十九佐領居址
自鼓樓斜街循銀錠橋向西李廣橋至德勝橋大
街為四參領之十八佐領居址自松樹街北口至
南藥王廟為五參領之十八佐領居址蒙古官兵
自松樹街南口向西至德勝橋轉北至宏善寺衚
衕西口為右參領之十二佐領居址自宏善寺衚
衕西口至德勝橋為左參領之十二佐領居址漢
軍官兵自護國寺街至棉花衚衕南口羅圈衚衕
西口為頭參領之八佐領居址自西口連棉花衚
衕廊房衚衕草厰衚衕為二參領之八佐領居址
自蔣家房東口至西口為三參領之八佐領居址
自新街口向北至四條衚衕東口為四參領之八
佐領居址自四條衚衕東口至城根及銅井為五
參領之八佐領居址
正紅滿洲蒙古漢軍三旗與正黃旗接界之處係
自馬狀元衚衕東口與鑲紅旗接界之處由
皇城根向西至大城根滿洲官兵自西直門大街曹
公觀之東至新街口轉南至石老娘衚衕東口為
頭參領之十五佐領居址自石老娘衚衕東口向
南至四牌樓轉東至馬市東口為二參領之十四
佐領居址
皇城兩邊所有之馬狀元衚衕太平倉衚衕毛家灣
衚衕紅羅厰衚衕拐棒衚衕此五衚衕為三參領
之十五佐領居址自四牌樓大街西邊所有之驢
肉衚衕帥府衚衕報子衚衕臭皮衚衕石老娘衚
衕此五衚衕為四參領之十五佐領居址四牌樓
大街西邊所有之衞衣衚衕太平侯衚衕五王侯
衚衕車兒衚衕石碑衚衕寶禪寺帽兒衚衕宫衣
庫衚衕此八衚衕為五參領之十五佐領居址蒙
古官兵自西直門大街南邊所有之草厰衚衕柳
巷衚衕觀音寺衚衕陳線衚衕大覺寺衚衕此五
衚衕為右參領之十一佐領居址自大覺寺衚衕
向南堅厰翊教寺祖家街栅欄衚衕東觀音寺衚
衕椿樹衚衕苦水井此七衚衕為左參領之十一
佐領居址漢軍官兵自阜城門循大街至宫門口
為頭參領之六佐領居址自宫門口向東至馬石
橋為二參領之六佐領居址馬石橋北邊所有之
蘇羅卜衚衕回子營為三參領之六佐領居址自
回子營向北至茶葉衚衕翠花街為四參領之五
佐領居址自宫門口向北至葡萄園東口為五參
領之五佐領居址
鑲紅滿洲蒙古漢軍三旗與正紅旗接界之處係
自羊肉衚衕向南至單牌樓與鑲藍旗接界之處
由
皇城根向西至大城根滿洲官兵自與正紅旗接界
處之四牌樓大街向南至單牌樓轉東至長安街
牌樓為頭參領之十八佐領居址西安門大街南
邊所有之板場衚衕廊房衚衕醬房衚衕小醬房
衚衕東斜街細米衚衕此六衚衕為二參領之十
七佐領居址自細米衚衕向南饊子衚衕狗尾巴
衚衕背隂衚衕太僕寺街李閣老衚衕此五衚衕
為三參領之十七佐領居址自李閣老衚衕向南
東夾道東岳廟岱北寺小東岳廟演象所官磨房
此六衚衕為四參領之十八佐領居址饊子衚衕
向南堂子衚衕石虎衚衕蜈蚣衛衚衕油房衚衕
茶葉衚衕西夾道正溝衚衕此七衚衕為五參領
之十七佐領居址蒙古官兵以四牌樓大街西邊
所有之粉子衚衕後泥窪十八半截豐盛衚衕此
四衚衕為右參領之十一佐領居址自豐盛衚衕
向北之兵馬司衚衕燕兒衚衕磚塔衚衕羊肉衚
衕此四衚衕為左參領之十一佐領居址漢軍官
兵以四牌樓大街西邊所有之白廟衚衕半璧街
此二衚衕為頭參領之六佐領居址自白廟衚衕
向北車子衚衕魚錢衚衕沈篦子衚衕千張衚衕
此四衚衕為二參領之六佐領居址自千張衚衕
南打磨厰半圈高井口袋衚衕此四衚衕為三參
領之四佐領居址自口袋衚衕向南施飯寺皮褲
子衚衕東夾道衚衕此三衚衕為四參領之六佐
領居址自東夾道衚衕向南白廟衚衕刑部街此
二衚衕為五參領之四佐領居址
鑲藍滿洲蒙古漢軍三旗與鑲紅旗接界之處係
自單牌樓至宣武門金水橋向西至大城根滿洲
官兵自與鑲紅旗接界處之長安街牌樓向東進
西長安門至金水橋為頭參領之十八佐領居址
自江米巷向北至長安門大街中府左府四眼井
週圍為二參領之十八佐領居址自河漕沿向東
至石碑衚衕文昌閣拴馬莊馬神廟衚衕此四衚
衕為三參領之十八佐領居址自獅子口向東由
皮市南口轉北至掃箒衚衕西口為四參領之十
八佐領居址自西單牌樓向南由絨線衚衕轉東
至河漕沿六部口抽屜衚衕關帝廟衚衕牛肉灣
此六衚衕為五參領之十七佐領居址蒙古官兵
自宣武門至絨線衚衕西口油房衚衕南拴馬莊
翠花衚衕棗樹街此四衚衕為右參領之十三佐
領居址中街半璧街前細瓦厰新簾子衚衕舊簾
子衚衕此五衚衕為左參領之十二佐領居址漢
軍官兵自西單牌樓西邊之抱子街東口至西口
為頭參領之六佐領居址自手帕衚衕東口至西
口為二參領之六佐領居址自鐵匠衚衕東口至
西口為三參領之六佐領居址自石駙馬大街東
口向西至棕毛衚衕為四參領之六佐領居址自
頭髮衚衕東口向西至臭水河為五參領之六佐
領居址
附載八旗會集之處
(謹按八旗會集之處係雍正十三年六月八旗都統護軍統領前鋒統領等同奏定)
鑲黃正黃二旗之前鋒參領侍衛前鋒校前鋒等
以
地安門為會集之處
正白鑲白二旗之前鋒參領侍衛前鋒校前鋒等
以東安門為會集之處
正紅鑲紅二旗之前鋒參領侍衛前鋒校前鋒等
以西安門為會集之處
正藍鑲藍二旗之前鋒參領侍衛前鋒校前鋒等
以
天安門為會集之處
鑲黃旗滿洲五參領蒙古二參領之護軍參領護
軍校護軍等各按參領自
地安門向東至
皇城東北角草厰衚衕西口為會集之處
正白旗滿洲五參領蒙古二參領之護軍參領護
軍校護軍等各按參領自草厰衚衕至東長衚衕
西口為會集之處
鑲白旗滿洲五參領蒙古二參領之護軍參領護
軍校護軍等各按參領自東長衚衕西口向南循
皇城墻至口袋衚衕西口為會集之處
正藍旗滿洲五參領蒙古二參領之護軍參領護
軍校護軍等各按參領自口袋衚衕西口向南進
長安門金水橋為會集之處
正黃旗滿洲五參領蒙古二參領之護軍參領護
軍校護軍等各按參領自
地安門向西至
皇城西北角為會集之處
正紅旗滿洲五參領蒙古二參領之護軍參領護
軍校護軍等各按參領自
皇城西北角向南循
皇城墻至西安門為會集之處
鑲紅旗滿洲五參領蒙古二參領之護軍參領護
軍校護軍等各按參領自西安門循
皇城墻至灰厰東口為會集之處
鑲藍旗滿洲五參領蒙古二參領之護軍參領護
軍校護軍等各按參領自灰厰東口向南進長安
門金水橋為會集之處
以上八旗會集之處
出城禁令
國初定凡旗下人遠離本佐領居住者人口財物入
官該佐領領催各罰責有差
(開國時謹按此為而言事關紀律故立法不得不嚴然今軍屯隊伍)
(祖宗整制旗人不得居外城猶舊制以昭緣起焉齊戎政之遺意故恭錄)
乾隆十八年七月奉
上諭哈達哈等查奏居住正陽等三門城外之滿洲官
員兵丁竟至四百餘家此等年老退休及閑散無職
事之人在僻遠閒曠之地尚可至現任職官每日應
入署辦事護軍近列羽林各有差使倘遇暮夜傳喚
隔城殊為未便且内城自有各旗分地尤當恪遵定
制其離親族而旋往者徒以近市喧囂闤闠龐雜非
溺於酒食遊戱即私與胥吏往還便易耳著將現任
官員交該部察議兵丁人等交該管大臣責處至宗
室更屬不合交宗人府嚴加議處其管理宗人府王
公八旗都統並護軍統領等平時漫無約束稽察著
一併交部察議所有現在居住南城外閑散人等著
軍機大臣會同步軍統領酌量分别除閑曠處所仍
聽其居住外其餘官員護軍等並勒限令其陸續入
城居住嗣後八旗都統嚴行禁飭凡滿洲人等毋得
復在南城外居住年老退官者仍聽
四十六年七月奉
旨京城八旗滿蒙漢軍兵丁内或有在城内租房居住
指稱房租價貴移往各自坟塋居住或稱移往城外
居住房租價賤而在城外居住似此移往城外居住
者漢軍人等尤多理宜將此人等即行催令搬進城
内但伊等在外居住而今内城房屋一時不能多得
轉與旗人生計無益著施恩似此者不必深究除寬
免催令急速盡皆搬進城内外交八旗滿蒙漢軍都
統等將朕施恩之處各旗通行曉諭傳知各佐領下
人等務須各遵憲典守分安居仍令飭各該參領不
時稽查不惟斷不可致妄生事端此内或在前三門
外歌唱曲戲地方附近居住任意花費銀錢流連取
樂或搬在汚穢地方居住貪戀娼妓妄行無忌者俱
嚴行禁止如移往自己坟塋居住者尚屬可矜何也
與其伊等在城内租房居住現有坟塋閑房移往居
住每月亦可以省房租似此者必然安分生理惟移
往城外居住者竟屬陋習如城内外租房居住俱屬
一體需用房租銀錢若以城内價貴盡皆移往城外
城外租房豈不價貴乎此皆不肖旗人指故在城外
居住顯係妄費遊蕩在閙市地方聽戲曲與娼妓耍
閙以為近便任意恣行似此惡習若不嚴行禁止整
飭旗人流為不肖不知何所底止滿洲蒙古漢軍都
統等細詳閱看朕旨除已經在外安居者嗣後再若
致有指故任意移往城外居住者一人斷斷不可朕
為養育旗奴如是降旨後各該都統等惟感朕已往
不究之恩各將旗人加謹約束自此仍將有無漸漸
潛移城外居住或有無改過遷善復搬進城内居住
之處查明滿洲蒙古漢軍於年終各造清册咨送值
年旗值年旗彙總奏聞以副朕養育旗奴至意
以上出城禁令
欽定八旗通志卷三十
