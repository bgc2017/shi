欽定四庫全書
欽定八旗通志卷二百十七
人物志九十七
忠義𫝊九(滿洲八旗九年至六十年共一百三人康熙二十九)
根太
根太滿洲鑲黃旗人由主事委署恭領康熙二十
九年八月隨撫遠大將軍裕親王福全征額魯特
噶爾丹至烏蘭布通與賊力戰左股受傷以傷重
得殊賞後創發死
恩賜雲騎尉世職(承襲詳見世職表)
鄂岱
鄂岱滿洲鑲黃旗人姓戴佳氏世居杭佳地方任
驍騎校康熙二十九年隨撫遠大將軍裕親王福
全征額魯特噶爾丹至烏蘭布通遇賊力戰歿於
陣
恩賜雲騎尉世職(承襲詳見世職表)
赫色
赫色滿洲鑲黃旗人姓富察氏世居蘇完地方署
護軍校康熙二十九年隨撫遠大將軍裕親王福
全征額魯特噶爾丹至烏蘭布通與賊力戰歿於
陣
恩賜雲騎尉世職(承襲詳見世職表)
韓大任
韓大任滿洲鑲黃旗包衣人世居中後所總管白
陵之孫備禦韓成之子少繫吳三桂屬下順治十
六年從征偽桂王有功康熙十二年冬三桂反從
逆攻䧟吉安官兵失利十七年正月護軍統領哈
克山擊敗之大任自贛州走福建詣康親王傑書
軍前乞降奉
旨械桎來京既念其熟諳軍律免死授奉宸院員外郎二
十九年兼火器營營長隨撫遠大將軍裕親王福
全征額魯特噶爾丹戰於烏蘭布通賊隔河於深
林卧駱駝為陣我軍力竭一等公佟國綱歿於陣
大任奮勇衝擊傷刀鎗者六不退歿於陣
恩賜雲騎尉世職(承襲詳見世職表)
瑪蘭泰
瑪蘭泰滿洲鑲黃旗人康熙三十五年隨撫遠將
軍伯費揚古征額魯特噶爾丹至昭莫多地方擊
賊陣亡
恩賜七品官
薩逹喀
薩逹喀滿洲鑲黃旗人由前鋒康熙三十五年從
撫遠大將軍伯費揚古由西路進兵征厄魯特噶
爾丹至昭莫多與賊力戰陣亡
恩賜七品官
老格
老格滿洲鑲黃旗人姓伊拉理氏世居哈爾敏地
方任前鋒校康熙三十五年隨撫遠大將軍伯費
揚古由西路進征厄魯特噶爾丹至昭莫多與賊
力戰陣亡
恩賜七品官
覺和託
覺和託滿洲鑲黃旗人姓瓜勒佳氏世居蘇完地
方任護軍校康熙三十五年隨撫遠大將軍伯費
揚古由西路進征厄魯特噶爾丹至昭莫多與賊
力戰陣亡
恩賜七品官子逹蘭泰襲
哈什庫
哈什庫滿洲鑲黃旗人貝勒護衛葉中額子任護
軍校康熙三十五年隨撫遠大將軍伯費揚古由
西路進征厄魯特噶爾丹至昭莫多與賊力戰歿
於陣
恩賜七品官
常武
常武滿洲鑲黃旗人姓舒穆禄氏世居哈爾敏地
方任護軍恭領康熙三十五年從撫遠大將軍伯
費揚古由西路征厄魯特噶爾丹至昭莫多與賊
力戰陣亡
恩賜雲騎尉世職(承襲詳見世職表)
揚舒
揚舒滿洲鑲黃旗人姓瓜勒佳氏世居哈逹地方
以護軍校任副前鋒侍衛康熙三十五年隨撫遠
大將軍伯費揚古由西路進征厄魯特噶爾丹至
昭莫多與賊力戰陣亡
恩賜雲騎尉世職(承襲詳見世職表)
雅隆阿
雅隆阿滿洲鑲黃旗人姓瓜勒佳氏世居蘇完地
方任護軍校康熙三十五年隨撫遠大將軍伯費
揚古由西路進征厄魯特噶爾丹至昭莫多與賊
力戰歿於陣
恩贈七品官子滿成襲
道纏
道纏滿洲鑲黃旗人姓戴佳氏由侍衛授科爾沁
公主府長史康熙中厄魯特噶爾丹背約侵犯喀
爾喀
聖祖命中外備兵道纏請從效力康熙三十六年噶爾丹
近踞巴顔烏蘭
聖祖分派大兵三路進勦
命道纏同中書阿必逹奉勅往諭至厄魯特地方噶爾丹
欲屈之抗聲罵賊遇害
恩賜雲騎尉世職(承襲詳見世職表)
巴雅思虎朗
巴雅思虎朗滿洲鑲黃旗人姓吳訥虎沁氏世居
察哈爾初任恭領署副都統從征江西至吉安府
城東北有賊三千餘掘濠立營與城中賊相應巴
雅思虎朗直前突擊破走之填其濠賊兵千餘復
出城來援迎擊又敗之遂定吉安江西諸城次第
皆下進略地湖廣將攻武昌至白鷺洲遇賊五百
餘乘船來援巴雅思虎朗曰賊疑我不利水戰故
乘船來我當出其不意亟擊之賊遠來疲乏非我
敵也以十艘衝入其隊火銃鳥鎗並𤼵賊殱焉遂
與都統巴查爾副都統碩塔進擊追至城下巴雅
思虎朗中流矢卒
恩賜騎都尉世職(承襲詳見世職表)
巴朗
巴朗滿洲鑲黃旗人姓董佳氏世居嘉木湖任雲
騎尉兼三等侍衛康熙五十四年告往阿爾泰軍
前效力五十七年告從前鋒統領塞楞進兵西藏
至吉爾哈笋遇凖噶爾賊首先入陣殺賊數人更
深入箭盡拔所中賊箭射殺賊一人力竭歿於陣
賞䘏如例
諾里爾逹
諾里爾逹滿洲鑲黃旗人姓莫爾濟勒氏世居黑
龍江巴林地方康熙五十五年選侍衛十五員隨
侍衛班領塞楞進藏諾里爾逹以二等侍衛與選
五十七年抵哈喇烏蘇察罕鄂布與凖噶爾賊遇
諾里爾逹揮戈進擊轉戰數日遂歿於陣
恩賜祭葬
恩賜雲騎尉世職(承襲詳見世職表)
常存
常存滿洲鑲黃旗人任護軍校康熙五十七年從
將軍公諾勒布進𠞰西藏遇凖噶爾賊於索諾木
力戰陣亡
賞䘏如例
壯爾
壯爾滿洲正黃旗人署護軍校康熙十四年從奉
命大將軍康親王傑書征逆藩耿精忠敗賊將劉
秉仁等十五年從寧海將軍喇哈逹敗海寇王進
功於泉州十六年破偽提督吳淑於泉州十七年
九月隨副都統禪布等敗偽將軍劉國軒於蜈蚣
山十九年從征南大將軍頼塔征逆孽吳世璠二
十二年正月擊敗何繼祖等於石門坎三月拔黃
草壩直抵雲南城下二十五年以軍功授雲騎尉
二十九年從裕親王福全征厄魯特噶爾丹至烏
蘭布通與賊力戰陣亡
恩賜騎都尉世職(承襲詳見世職表)
阿立瑪
阿立瑪滿洲正黃旗人世居哈逹任參領康熙二
十九年從征厄魯特噶爾丹至烏蘭布通擊賊歿
於陣
恩賜雲騎尉世職(承襲詳見世職表)
六什
六什滿洲正黃旗人世居葉赫任護軍校康熙二
十九年從征厄魯特噶爾丹至昭莫多擊賊歿於
陣
恩賜雲騎尉世職(承襲詳見世職表)
德赫得
德赫得滿洲正黃旗人姓瓜勒佳氏世居尼瑪查
哈逹地方任護軍校康熙二十九年八月隨裕親
王福全征厄魯特噶爾丹至烏蘭布通與賊力戰
歿於陣
賞䘏如例
恩賜雲騎尉世職(承襲詳見世職表)
庫逹禪
庫逹禪滿洲正黃旗人姓伊爾根覺羅氏世居鄂
穆渾任護軍參領康熙十三年從征吳逆經石門
坎黃草壩桂花寺諸戰俱有功二十九年從裕親
王福全征厄魯特噶爾丹於烏蘭布通戰歿
恩賜騎都尉加一雲騎尉世職(承襲詳見世職表)
門岱
門岱滿洲正黃旗人任護軍參領康熙二十九年
隨尚書計論布征厄魯特噶爾丹至烏蘭布通力
戰歿於陣
恩賜雲騎尉世職(承襲詳見世職表)
格布額
格布額滿洲正黃旗人姓查庫塔氏世居阿里村
任驍騎校康熙二十九年從裕親王福全征厄魯
特噶爾丹至烏扎喇空古地方力戰陣亡
賞䘏如例
格色
格色滿洲正黃旗人任護軍校康熙二十九年隨
撫遠大將軍裕親王福全征厄魯特噶爾丹至烏
蘭布通與賊力戰陣亡
恩賜八品官子八十襲
務逹禪
務逹禪滿洲正黃旗人任前鋒恭領康熙三十五
年從撫遠大將軍伯費揚古征厄魯特噶爾丹至
昭莫多與賊力戰陣亡
恩賜騎都尉世職(承襲詳見世職表)
鄂佛和
鄂佛和滿洲正黃旗人任護軍校康熙三十五年
隨撫遠大將軍伯費揚古由西路進兵征厄魯特
噶爾丹至昭莫多與賊力戰陣亡
恩賜六品官子書魯泰襲
南岱
南岱滿洲正黃旗人姓顔扎氏世居雅蘭西林地
方任藍翎侍衛康熙五十七年九月隨將軍額倫
忒進勦西藏遇凖噶爾於哈喇烏蘇與賊力戰陣
亡
恩賜雲騎尉世職(承襲詳見世職表)
阿延圖
阿延圖滿洲正黃旗人由領催委署護軍恭領康
熙五十七年八月隨副都統鄂山於和博克薩里
山地方遇凖噶爾賊力戰陣亡
賞䘏如例
賽弼圖
賽弼圖滿洲正黃旗人姓瓜勒佳氏世居三姓地
方順治十六年襲父留丹二等輕車都尉世職康
熙十四年從撫遠大將軍圖海征陜西叛鎮王輔
臣在平凉與賊力戰身受數創四十九年緣事削
去
恩詔所加三等輕車都尉改為騎都尉五十九年創發歿
恩賜雲騎尉世職(承襲詳見世職表)
邁圖
邁圖滿洲正白旗人姓佟佳氏世居哈逹地方初
任二等侍衛順治五年從征山東在鋸齒山巖擊
破賊首蒋正綱十五年隨信郡王多尼征朱由榔
至貴州敗偽侯李成蛟於凉水井偽晉王李定國
在雙河口拒敵復擊破其衆萬餘至盧噶地方定
國立寨拒戰復擊敗之康熙十三年從征逆藩耿
精忠至浙江敗偽總兵劉秉仁於半山嶺十五年
進克建陽縣擊走偽王總兵三千餘衆海寇偽總
督趙得勝偽將軍何佑等統兵四萬在太平山連
札二十六營隨寧海將軍喇哈逹破之併敗栢木
山埋伏賊兵十六年隨平南將軍頼塔敗何佑等
兵於泉州府又擊敗偽將軍劉國軒吳淑等於蜈
蚣山並在事有功二十二年議叙授雲騎尉二十
九年以副都統委署護軍統領從征厄魯特噶爾
丹在烏蘭布通地方戰歿三十年
恩贈三等輕車都尉世職(承襲詳見世職表)
紐赫
紐赫滿洲正白旗人姓伊爾根覺羅氏世居雅爾
虎地方任護軍參領順治十五年從征貴州擊敗
偽侯李成蛟等至雙河口偽晉王李定國率衆萬
餘列象堅拒復擊敗之又敗賊於普安州康熙二
十九年從撫遠大將軍裕親王福全征厄魯特噶
爾丹至烏蘭布通與賊力戰歿於陣
恩賜雲騎尉世職(承襲詳見世職表)
兆爾敏
兆爾敏滿洲正白旗人姓穆爾察氏世居穆倫地
方任員外郎緣事落職康熙二十九年由廢員隨
撫遠大將軍裕親王福全征厄魯特噶爾丹至烏
蘭布通與賊力戰歿於陣
賞䘏如例
寳石
寳石滿洲正白旗人原任一等侍衛兼輕車都尉
以事削職康熙二十九年隨裕親王福全征厄魯
特噶爾丹至烏蘭布通擊賊陣亡
賞䘏如例
伍齡阿
伍齡阿滿洲正白旗人姓董鄂氏世居董鄂地方
父巴杜以軍功授二等輕車都尉征福建至羅源
山陣亡
恩賜一等輕車都尉兼雲騎尉伍齡阿襲任三等侍衛緣
事革職康熙二十九年八月隨裕親王福全征厄
魯特噶爾丹至烏蘭布通與賊力戰陣亡
賞䘏如例
第爾求
第爾求滿洲正白旗人姓託和絡氏世居黑龍江
地方任護軍校緣事革職康熙二十九年由廢員
隨撫遠大將軍裕親王福全征厄魯特噶爾丹至
烏蘭布通遇賊力戰歿於陣
賞䘏如例
寳住
寳住滿洲正白旗人姓他塔喇氏世居查坤木地
方康熙二十九年由廢員隨撫遠大將軍裕親王
福全征厄魯特噶爾丹至烏蘭布通與賊力戰歿
於陣
賞䘏如例
金布
金布滿洲正白旗人康熙二十九年以廢員隨裕
親王福全征厄魯特噶爾丹八月至烏蘭布通與
賊力戰歿
賞䘏如例
八十
八十滿洲正白旗人姓阿顔覺羅氏世居赫圖阿
喇地方任護軍校委署恭領康熙二十九年隨撫
遠大將軍裕親王福全征厄魯特噶爾丹至烏蘭
布通與賊力戰陣亡
恩賜雲騎尉世職(承襲詳見世職表)
哲爾德
哲爾德滿洲正白旗人姓巴雅拉氏世居松花江
地方任二等侍衛康熙三十五年隨撫遠大將軍
伯費揚古由西路進征厄魯特噶爾丹至昭莫多
與賊力戰陣亡
恩賜雲騎尉世職(承襲詳見世職表)
卓爾賀
卓爾賀滿洲正白旗人姓查喇拉氏世居烏喇地
方任護軍校康熙三十五年隨撫遠大將軍伯費
揚古由西路進征厄魯特噶爾丹至昭莫多與賊
力戰陣亡
恩賜七品官
尼滿
尼滿滿洲正白旗人任護軍校康熙三十五年隨
撫遠大將軍伯費揚古由西路進兵征厄魯特噶
爾丹至昭莫多與賊力戰陣亡
賞䘏如例
奚特諾
奚特諾滿洲正白旗人任護軍校康熙三十五年
隨撫遠大將軍伯費揚古征厄魯特噶爾丹至昭
莫多力戰歿
恩賜七品官
卓拉虎
卓拉虎滿洲正白旗人任護軍校康熙三十五年
從撫遠大將軍伯費揚古征厄魯特噶爾丹至昭莫
多力戰歿
恩賜七品官
安濟布
安濟布滿洲正白旗人委署前鋒校康熙三十五
年從撫遠大將軍伯費揚古由西路進征厄魯特
噶爾丹至昭莫多與賊力戰陣亡
恩賜七品官
托逹海
托逹海滿洲正白旗人署護軍校康熙三十五年
隨撫遠大將軍伯費揚古由西路進征厄魯特噶
爾丹至昭莫多與賊力戰歿
恩賜七品官
誇代
誇代滿洲正白旗人姓訥喇氏世居代名村地方
任護軍校委署前鋒侍衛康熙三十五年隨撫遠
大將軍伯費揚古由西路進兵征厄魯特噶爾丹
至昭莫多與賊力戰陣亡
恩賜雲騎尉世職(承襲詳見世職表)
哈爾庫
哈爾庫滿洲正白旗人由前鋒康熙三十五年隨
撫遠大將軍伯費揚古由西路進兵征厄魯特噶
爾丹至昭莫多與賊力戰陣亡
恩賜七品官
索倫
索倫滿洲正白旗人姓查魯察氏世居杜賢地方
任藍翎侍衛康熙五十五年隨尚書富寧安防凖
噶爾於黑河遇賊戰歿
恩賜騎都尉世職(承襲詳見世職表)
彰禄
彰禄滿洲正白旗人任護軍校康熙十七年從順
承郡王勒爾錦征逆藩吳三桂有功被重創任江
寧佐領康熙五十六年創𤼵死視陣亡例
賞銀三百兩入昭忠祠
逹爾底哈
逹爾底哈滿洲正白旗人任藍翎侍衛康熙五十
七年從將軍公諾勒布進勦西藏扺索諾木遇凖
噶爾賊力戰陣亡
恩賜雲騎尉世職(承襲詳見世職表)
陽六
陽六滿洲正白旗人以雲騎尉駐防西安康熙五
十七年隨侍郎色楞進征西藏遇賊戰歿
恩賜雲騎尉世職(承襲詳見世職表)
阿巴逹禮
阿巴逹禮滿洲正白旗人以佐領駐防西安康熙
五十七年隨侍郎色楞征西藏陣亡
賞䘏如例
恩西
恩西滿洲正白旗人由領催委署前鋒侍衛駐防
齊齊哈爾康熙五十七年八月隨副都統博濟於
和博克薩里山遇凖噶爾賊力戰陣亡
恩賜䘏贈如例
噶庫圖
噶庫圖滿洲正白旗人任驍騎校委署參領駐防
齊齊哈爾康熙五十七年八月隨副都統博濟於
和博克薩里山遇凖噶爾賊力戰陣亡
恩䘏如例
渣倫查
渣倫查滿洲正白旗人康熙六十年以藍翎侍衛
署前鋒侍衛隨總兵康海進勦西藏征凖噶爾於
哈喇烏蘇與賊力戰射殺數人身被重創遂歿於
陣
恩賜騎都尉世職(承襲詳見世職表)
碩僧額
碩僧額滿洲正紅旗人姓納蘭氏世居尼瑪察地
方任護軍校康熙十三年隨寧南靖寇大將軍順
承郡王勒爾錦征逆藩吳三桂至湖廣隨護軍統
領額司泰擊賊於彛陵被創者三生擒數人得功
牌十二二十九年隨撫遠大將軍裕親王福全征
厄魯特噶爾丹至烏蘭布通與賊力戰歿於陣
恩賜雲騎尉世職(承襲詳見世職表)
瑚琥
瑚琥滿洲正紅旗人姓薩克逹氏世居薩克逹地
方任護軍恭領康熙二十九年隨撫遠大將軍裕
親王福全征厄魯特噶爾丹至烏蘭布通擊賊被
創後創發死
恩賜雲騎尉世職(承襲詳見世職表)
薩弼哈
薩弼哈滿洲正紅旗人任護軍校康熙二十九年
隨撫遠大將軍裕親王福全征厄魯特噶爾丹至
烏蘭布通遇賊力戰歿於陣
恩賜雲騎尉世職(承襲詳見世職表)
雅蘭泰
雅蘭泰滿洲正紅旗人姓卦勒察氏世居卦勒察
地方任護軍校康熙三十五年隨撫遠大將軍伯
費揚古征厄魯特噶爾丹至昭莫多與賊力戰陣
亡三十七年
恩賜雲騎尉世職(承襲詳見世職表)
法寳
法寳滿洲正紅旗人任前鋒校康熙三十五年隨
撫遠大將軍伯費揚古征厄魯特噶爾丹至昭莫
多與賊力戰陣亡
恩賜七品官子伊薩布襲
三都
三都滿洲正紅旗人由領催委驍騎校駐防莊浪
康熙五十七年七月隨侍郎色楞進勦西藏征厄
魯特噶爾丹於哈拉烏蘇與賊力戰陣亡
賞䘏如例
葛思特
葛思特滿洲鑲白旗人姓瓜勒佳氏世居瓦爾喀
父赫勒以戰功授三等輕車都尉長子葛参襲職
葛思特其次子也初任一等護衛坐事降四級順
治十一年
命寧海大將軍宜爾德征浙江海寇
詔諸大臣各舉從征將校葛思特以左翼大臣薦授前鋒
侍衛率水師至舟山偽英毅伯阮思以船百艘布
列海面葛思特率本旗兵擊破之思遁走偽總制
陳六御率船二百來犯又敗之逆藩吳三桂反於
滇與都統馬竒由廣西進勦連破石門坎黃草壩
遂抵雲南城下賊平擢前鋒參領兼管佐領康熙
二十九年從撫遠大將軍裕親王福全征厄魯特
噶爾丹時有
旨賜從征護軍恭領等馬前鋒恭領未與葛思特獨奏懇
良馬效力
詔自往上駟院選擇得白鼻馬一匹或言此馬誠駿然白
鼻妨主恐不宜用葛思特曰吾方欲效命疆場但
取其駿無所忌也八月與賊戰烏蘭布通葛思特
首䧟陣再出復入左翼兵從之賊披靡葛思特竟
歿於陣師旋裕親王奏言戰時親見一將騎白鼻
馬者三入敵陣衆皆識之曰此前鋒恭領葛思特
也
聖祖仁皇帝嘉嘆喪至京
遣侍衛奠酒
賜全葬
贈副都統授騎都尉世職(承襲詳見世職表)
色思泰
色思泰滿洲鑲白旗人姓那拉氏父張泰於崇德
四年陣亡自有𫝊康熙二十九年色思泰以騎軍
隨大將軍裕親王出征戰於烏蘭布通力戰歿於
陣康熙六十一年以子查郎阿官追贈大學士光
禄大夫
關泰
關泰滿洲鑲白旗人姓札庫塔氏世居薩齊庫哈
逹地方任前鋒校康熙三十五年從撫遠大將軍
伯費揚古由西路進兵征厄魯特噶爾丹至昭莫
多與賊力戰陣亡
恩賜雲騎尉世職(承襲詳見世職表)
關西
關西滿洲鑲白旗人姓瓜勒佳氏世居吉林烏喇
地方由前鋒於康熙三十五年隨撫遠大將軍伯
費揚古征厄魯特噶爾丹五月噶爾丹兵將至昭
莫多與四旗統領舒泰等率先鋒誘之奮勇力戰
陣亡
恩賜七品官無子其妻月給銀四兩
貝和諾
貝和諾滿洲鑲白旗人姓崇果氏世居薩哈連烏
喇地方委署護軍校康熙三十五年從撫遠大將
軍伯費揚古征厄魯特噶爾丹至昭莫多與賊力
戰陣亡
恩賜七品官
常舒
常舒滿洲鑲白旗人署護軍校康熙三十五年隨
撫遠大將軍伯費揚古征厄魯特噶爾丹至昭莫
多與賊力戰陣亡
恩賜七品官
衆神保
衆神保滿洲鑲白旗人姓納喇氏世居葉赫地方
任前鋒校康熙三十五年隨撫遠大將軍伯費揚
古征厄魯特噶爾丹五月噶爾丹兵將至昭莫多
與四旗統領舒泰等率先鋒誘之奮勇力戰陣亡
恩賜七品官子伯爾屯襲
瑪納哈
瑪納哈滿洲鑲白旗人任護軍校康熙三十五年
從撫遠大將軍伯費揚古征厄魯特噶爾丹至昭
莫多與賊力戰陣亡
恩贈七品官
法寳
法寳滿洲鑲白旗人任護軍校康熙三十五年從
撫遠大將軍伯費揚古征厄魯特噶爾丹至昭莫
多與賊力戰陣亡
恩賜七品官子倭和襲
英資
英資滿洲鑲紅旗人姓鄂岳氏世居葉赫初任八
品官康熙十三年從征逆藩吳三桂在陜西湖廣
屢立戰功授雲騎尉二十九年從裕親王福全征
厄魯特噶爾丹至烏蘭布通擊賊陣亡
恩賜騎都尉世職(承襲詳見世職表)
文泰
文泰滿洲鑲紅旗人姓寧古塔氏世居納音地方
任護軍校康熙十五年隨安親王岳樂征叛逆王
輔臣之子王繼正於平凉護山墩十七年至貴州
破賊有功二十九年隨撫遠大將軍裕親王福全
征厄魯特噶爾丹至烏蘭布通遇賊力戰歿於陣
恩賜雲騎尉世職(承襲詳見世職表)
靠山
靠山滿洲鑲紅旗人姓富察氏世居納音地方任
護軍校康熙三十五年從撫遠大將軍伯費揚古
由西路進征厄魯特噶爾丹至昭莫多與賊力戰
陣亡
恩賜七品官子三格襲
來色
來色滿洲鑲紅旗人姓黃佳氏世居牛庄地方康
熙三十五年由馬兵從撫遠大將軍伯費揚古征
厄魯特噶爾丹至昭莫多與賊力戰陣亡
恩賜八品官
和倫泰
和倫泰滿洲鑲紅旗人姓兀扎喇氏世居黑龍江
烏喀村地方任護軍校康熙三十五年從撫遠大
將軍伯費揚古由西路進征厄魯特噶爾丹至昭
莫多與賊力戰陣亡
恩賜七品官
色特立
色特立滿洲鑲紅旗人姓馬佳氏世居瀋陽地方
任護軍校康熙三十五年隨撫遠大將軍伯費揚
古由西路進征厄魯特噶爾丹至昭莫多與賊力
戰陣亡
恩賜七品官子久勒襲
托拜
托拜滿洲鑲紅旗人任護軍校康熙三十五年從
撫遠大將軍伯費揚古由西路進征厄魯特噶爾
丹至昭莫多與賊力戰陣亡
恩賜七品官子逹翔色襲
敦拜
敦拜滿洲鑲紅旗人姓博和理氏世居撒哈連烏
喇地方任護軍校康熙三十五年從撫遠大將軍
伯費揚古由西路進征厄魯特噶爾丹至昭莫多
與賊力戰歿
恩賜七品官子朝起襲
海禪
海禪滿洲鑲紅旗人姓富察氏世居費雅地方任
恭領康熙五十六年隨西安將軍額倫特平定西
寧五十七年隨總兵康海進勦西藏征凖噶爾至
哈喇烏蘇遇賊戰歿
賞䘏如例
務勒
務勒滿洲鑲紅旗人姓瓜勒佳氏世居葉赫地方
康熙六十年從總兵康海進勦西藏遇策妄阿喇
布坦於索諾木力戰陣亡
恩賜雲騎尉世職(承襲詳見世職表)
老哥色
老哥色滿洲正藍旗人委署護軍校康熙二十九
年八月隨裕親王福全征厄魯特噶爾丹歿於陣
賞䘏如例
關布
關布滿洲正藍旗人委署護軍校康熙二十九年
從裕親王福全征厄魯特噶爾丹戰於烏蘭布通
陣亡
賞䘏如例
偏圖
偏圖滿洲正藍旗人姓富察氏世居松阿立烏拉
木倫地方以馬兵於康熙二十九年隨撫遠大將
軍裕親王福全征厄魯特噶爾丹至烏蘭布通與
賊力戰陣亡
恩賜八品官
傑士
傑士滿洲正藍旗人姓太楚魯氏世居渾楚地方
初襲綽和諾二等輕車都尉世職康熙十七年從
征南大將軍頼塔至雲南勦逆孽吳世璠時偽將
軍何繼祖等率萬餘衆守石門坎傑士奮勇攻擊
克之又敗之於黃草壩五月會同三路官兵進勦
傑士每戰輙有功雲南平加世職為一等輕車都
尉三十五年從撫遠大將軍費揚古由西路進征
厄魯特噶爾丹敗賊於昭莫多地方議叙加一雲
騎尉尋奉使策凌旺布中途創發而歿
恩賜三等男世職(承襲詳見封爵表)
隆柱
隆柱滿洲正藍旗人姓郭絡羅氏世居沾河地方
任護軍校康熙三十五年從撫遠大將軍伯費揚
古由西路進兵征厄魯特噶爾丹至昭莫多與賊
力戰陣亡
恩賜雲騎尉世職(承襲詳見世職表)
傅桑阿
傅桑阿滿洲正藍旗人姓富察氏世居吉陽地方
委署護軍校康熙三十五年隨撫遠大將軍伯費
揚古由西路進征厄魯特噶爾丹至昭莫多與賊
力戰陣亡
恩賜七品官
真武保
真武保滿洲正藍旗人康熙三十五年以前鋒從
撫遠大將軍伯費揚古進勦厄魯特噶爾丹至昭
莫多力戰歿
恩賜七品官
瑪齊龍
瑪齊龍滿洲正藍旗人由領催委署驍騎校駐防
西安康熙三十五年九月隨副都統祖良弼征噶
爾丹至甕金遇賊力戰陣亡
賞䘏如例
赫圖
赫圖滿洲正藍旗人任驍騎校世襲雲騎尉部委
恭領駐防西安康熙五十七年七月隨侍郎色楞
進勦西藏於查漢鄂博遇凖噶爾賊力戰陣亡
賞䘏如例
璜古
璜古滿洲正藍旗人任佐領部委恭領駐防西安
康熙五十七年八月隨侍郎色楞進勦西藏於哈
喇烏蘇遇凖噶爾賊力戰陣亡
賞䘏如例
諸神保
諸神保滿洲鑲藍旗人姓博爾濟錦氏世居烏魯
特地方任佐領康熙二十九年八月隨撫遠大將
軍裕親王福全征厄魯特噶爾丹至烏蘭布通與
賊力戰陣亡
恩賜雲騎尉世職(承襲詳見世職表)
富成額
富成額滿洲鑲藍旗人姓兀札喇氏世居瓜勒察
地方任護軍校康熙十五年從征江西湖廣屢立
軍功又從勦察哈爾布爾尼擊敗賊衆有功
恩賜騎都尉任護軍恭領康熙二十九年隨撫遠大將軍
裕親王福全征厄魯特噶爾丹至烏蘭布通與賊
力戰歿於陣
賞䘏如例
阿爾泰
阿爾泰滿洲鑲藍旗人姓瓜勒佳氏世居瓦爾喀
地方任護軍校康熙二十九年八月隨撫遠大將
軍裕親王福全征厄魯特噶爾丹至烏蘭布通與
賊力戰歿於陣
恩賜雲騎尉世職(承襲詳見世職表)
瑚蘭泰
瑚蘭泰滿洲鑲藍旗人姓鈕祜禄氏世居烏喇地
方任護軍校康熙二十九年九月從征福建至寧
洋縣遇賊戰歿
賞䘏如例
阿蘭泰
阿蘭泰滿洲鑲藍旗人署護軍校康熙三十五年
隨征厄魯特噶爾丹至昭莫多戰歿
恩賜雲騎尉復
賞給七品官世職
索倫
索倫滿洲鑲藍旗人姓查魯察氏世居杜賢地方
任護軍校康熙三十五年隨撫遠大將軍伯費揚
古由西路進兵征厄魯特噶爾丹至昭莫多與賊
力戰陣亡三十六年
恩賜雲騎尉世職(承襲詳見世職表)
噶林
噶林滿洲鑲藍旗人姓佟佳氏世居佟佳地方任
護軍恭領康熙三十五年從撫遠大將軍伯費揚
古由西路進兵征厄魯特噶爾丹至昭莫多與賊
力戰陣亡三十六年
恩賜雲騎尉世職(承襲詳見世職表)
會逹
會逹滿洲鑲藍旗人姓西林覺羅氏康熙三十五
年五月以護軍從征噶爾丹擊賊於昭莫多陣亡
恩賜七品官
兆柱
兆柱滿洲鑲藍旗人姓西林覺羅氏世居汪秦康
熙三十五年以護軍從將軍費揚古由西路征厄
魯特噶爾丹至昭莫多地方擊賊陣亡
恩賜七品官
薩蘭泰
薩蘭泰滿洲鑲藍旗人姓何舍里氏世居葉赫地
方康熙三十五年從撫遠大將軍伯費揚古由西
路進兵征厄魯特噶爾丹至昭莫多與賊力戰陣
亡
恩賜七品官
巴爾賽
巴爾賽滿洲鑲藍旗人由主事於康熙五十七年
八月隨總兵康海進勦西藏於哈喇烏蘇遇凖噶
爾賊力戰陣亡
恩賜雲騎尉世職(承襲詳見世職表)
欽定八旗通志卷二百十七
