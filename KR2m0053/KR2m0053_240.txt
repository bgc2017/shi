欽定四庫全書
欽定八旗通志卷二百二十六
人物志一百六
忠義𫝊十八(蒙古八旗三至五十七年共八十六康熙十五年)
(人)
羅希
羅希蒙古鑲黃旗人姓齊墨特氏世居喀喇沁順
治五年從征江西叛鎮金聲桓用雲梯攻南昌府
奮勇先登克其城
賜號巴圖魯
恩授二等輕車都尉七年九年屢遇
恩詔加至一等輕車都尉又一雲騎尉康熙十五年從征
逆藩吳三桂至湖廣醴陵縣偽將馬寳等率三萬
餘衆来犯羅希力戰殁於陣二十五年議䘏加世
職為三等男(承襲詳見封爵表)
納墨戶
納墨戶蒙古鑲黃旗人任恭領駐防荆州敗賊郭
甲王嘉等於瀘溪康熙十五年隨大兵征海寇鄭
成功攻澄浦嶴乘勝進逼厦門力戰陣亡
恩賜雲騎尉世職(承襲詳見世職表)
鄂爾賽
鄂爾賽蒙古鑲黃旗人姓克勒特氏世居巴林康
熙十五年以七品官隨簡親王喇布征江西偽將
軍馬三保等率衆三萬餘来犯鄂爾賽列鹿角礟
挨牌拒敵力戰陣亡
恩賜雲騎尉世職(承襲詳見世職表)
苟色
苟色蒙古鑲黃旗人康熙十五年以驍騎校從征
南將軍穆占征逆藩吳三桂至湖廣遇偽將軍馬
寳於永興縣巖山嶺列陣迎拒苟色奮勇前擊中
鳥鎗陣亡
恩賜雲騎尉世職(承襲詳見世職表)
昂阿頼
昂阿頼蒙古鑲黃旗人姓博和羅特氏世居揚西
穆康熙十五年以署護軍校從征逆藩耿精忠至
江西陣亡
恩賜雲騎尉世職(承襲詳見世職表)
瑪克三
瑪克三蒙古鑲黃旗人康熙十六年以七品官從
征逆藩吳三桂至廣東韶州府與偽將范七翰等
二萬餘衆擊戰于蓮花山下陣亡
恩賜雲騎尉世職(承襲詳見世職表)
關保
關保蒙古鑲黃旗人姓博爾濟錦氏世居烏魯特
地方康熙十七年以七品官隨征逆藩吳三桂至
廣東韶州鎮南將軍莽依圖同江寧將軍額楚
夹勦之關保從征遇偽將軍馬寳等萬餘衆於蓮
花山擊賊陣亡
恩賜雲騎尉世職(承襲詳見世職表)
門都孫
門都孫蒙古鑲黃旗人任佐領委署恭領駐防西
安于康熙十九年正月隨將軍額楚在廣西地方
與賊力戰陣亡
賞䘏如例
阿有世
阿有世蒙古鑲黃旗人署驍騎校駐防涼州康熙
二十年二月二十二日隨征南將軍賴塔在雲南
黃草壩遇敵陣亡
賞䘏如例
色爾濟
色爾濟蒙古鑲黃旗人姓博爾濟錦氏世居柯勒
特地方任護軍恭領康熙二十九年隨撫遠大將
軍裕親王福全征厄魯特噶爾丹至烏蘭布通賊
於隔河深林卧駱駝為挨牌以拒色爾濟率兵隨
右翼繞河擊敗之以功奏授大臣時聞噶爾丹出
邊令往察之為喀爾喀所害三十年
恩賜雲騎尉世職(承襲詳見世職表)
花色
花色蒙古鑲黃旗人康熙三十五年以虚銜防守
尉從征厄魯特噶爾丹擊賊於昭莫多力戰陣亡
賞䘏如例
色楞
色楞蒙古鑲黃旗人姓圖土特氏世居察哈爾地
方襲三等男兼佐領為頭䓁侍衛管領旋署理藩
院侍郎康熙五十六年凖噶爾逆孽策楞敦多布
由特機斯近擾西藏十月殺害拉藏汗五十七年
聖祖命色楞統兵進剿六月色楞渡七㲼河由拜圖前往
與西安將軍額倫特合兵至喀喇烏蘇地方賊兵
二三萬四面圍繞来犯色楞同額倫特督兵力戰
相特至九月遂殁於陣
賞䘏如例
諾爾布
諾爾布蒙古正黃旗人姓撥和羅特氏世居喀喇
沁地方順治五年以驍騎校隨征陜西流寇敗偽
總兵陳某及黃應禮單回子等於横城屡著戰功
康熙十三年隨征逆藩吳三桂至湖廣十五年三
月從安遠靖寇將軍貝勒尚善擊偽將軍杜輝巴
飬元江義等於岳州洞庭湖戰歿於陣
恩賜雲騎尉世職(承襲詳見世職表)
巴爾哈孫
巴爾哈孫蒙古正黃旗人任護軍校康熙十五年
隨將軍貝勒尚善征逆藩吳三桂至湖廣與偽將
軍吳應麒廖進忠馬寳等戰于岳州府陣亡
恩賜雲騎尉乾隆十三年
賞給恩騎尉世職(承襲詳見世職表)
巴楞孫
巴楞孫蒙古正黃旗人姓杭阿特氏世居喀喇沁
任護軍校康熙十五年隨安遠靖寇大將軍貝勒
尚善征逆藩吳三桂至湖廣取岳州偽將軍吳應
麒等引賊七萬列陣拒敵巴楞孫奮勇迎擊殁於
陣
恩賜雲騎尉世職(承襲詳見世職表)
莫都
莫都蒙古正黃旗人任七品官委署隊長康熙十
五年隨安遠靖寇大將軍貝勒尚善平湖廣取岳
州三月十五日與吳逆賊戰於洞庭湖中創殁
恩賜雲騎尉世職(承襲詳見世職表)
色冷
色冷蒙古正黃旗人父納木賽順治十五年以署
護軍校從征偽桂王屡立戰功授雲騎尉既卒色
冷襲職康熙十六年隨征南將軍穆占征逆藩吳
三桂至湖廣與偽將軍吳國貴戰於長沙陣亡
賜祭一次
務孫岱
務孫岱蒙古正黃旗人姓哈爾吉努氏世居喀爾
喀地方任驍騎校委署恭領康熙十六年隨將軍
額楚征逆藩吳三桂至江西吉安遇偽將軍馬寳
等力戰歿於陣
恩賜雲騎尉世職(承襲詳見世職表)
圖布深
圖布深蒙古正黃旗人姓烏郎看機爾門氏世居
喀喇沁初隨貝勒尚善征廣東時委署參領康熙
十七年正月隨征湖廣與賊將杜輝等力戰於岳
州洞庭湖陣亡
恩賜雲騎尉世職(承襲詳見世職表)
沙渾
沙渾蒙古正黃旗人署護軍校康熙十七年隨將
軍穆占征湖廣擊偽將馬寳胡國桂等於永興力
戰陣亡
賞䘏如例
遼東
遼東蒙古正黃旗人姓他塔喇氏世居
盛京地方康熙十三年以護軍校隨定遠將軍希爾
根征逆藩耿精忠至江西敗偽總兵朱一典於會
浦又敗偽左都督筭國棟䓁於新昌之北山並隨
護軍統領桑額力戰有功十四年四月賊帥邵連
登引偽左都督九人賊兵八萬連營於建昌府之
長興據山口築壕列陣拒敵遼東隨希爾根敗之
十五年二月隨定遠平寇大將軍安郡王岳樂征
逆藩吳三桂敗偽將軍夏國相李良棟於江西萍
鄉之東来龍山十六年吳逆遣偽將軍吳國貴引
賊數萬屯據長沙遼東力戰被重傷二十五年傷
發卒
恩賜雲騎尉世職(承襲詳見世職表)
博爾和對
博爾和對蒙古正黃旗人姓空克禮氏世居克西
克騰地方襲父巴圖三等輕車都尉順治十五年
隨多羅信郡王多尼征朱由榔師次湖廣靖州偽
總兵田國興黃世貴欲来納欵為賊衆所阻博爾
和對隨護軍統領鄂納等往迎遇賊二千餘人擊
敗之挈國興等来歸進兵至貴州偽總兵羅大順
擁衆三萬餘列陣於十萬﨑山拒敵博爾和對隨
將軍等進戰敗之十六年凱旋由水路至江寕值
海賊鄭成功䧟鎮江瓜州寇江寕即同副都統噶
禇哈同本地官兵擊却之又連敗江岸賊衆十七
年叙功由三等輕車都尉超授一等輕車都尉康
熙十三年授察哈爾都督奏請以長子哈喇扣襲
其世職二十九年以提督統察哈爾兵隨撫遠大
將軍和碩裕親王福全征厄魯特噶爾丹遇賊於
烏蘭布通地方擊敗之即在軍前授為恭贊大臣
尋奉
詔入噶爾丹取其降表回遇喀爾喀賊衆来犯力戰歿於
陣
賜祭葬如典禮謚襄慤又加一雲騎尉世職(承襲詳見世職表)
克什
克什蒙古正黃旗人姓翁牛特氏世居喀喇沁地
方以前鋒康熙三十五年隨撫遠大將軍伯費揚
古進征厄魯特噶爾丹至昭莫多與賊力戰陣亡
恩賜七品官
雅爾吉岱
雅爾吉岱蒙古正黃旗人姓洪郭爾氏世居喀喇
沁地方康熙三十五年以鳥鎗兵隨撫遠大將軍
伯費揚古由西路進征厄魯特噶爾丹至昭莫多
與賊力戰陣亡
恩賜八品官
揆爾齊他特
揆爾齊他特蒙古正黃旗人以領催𣲖守軍臺康
熙五十七年閏八月凖噶爾内犯奪我十八臺揆
爾齊他特被擒賊詢以内地虛實誘之䧏奮臂大
罵不屈賊怒毁其面目耳鼻至死罵益厲遂分裂
其尸棄之河六十年
賞䘏如例
八十
八十蒙古正黃旗人由領催委署驍騎校駐防西安
康熙五十七年七月隨侍郎色楞抵喀拉烏蘇遇
凖爾噶賊力戰陣亡
賞䘏如例
和忒
和忒蒙古正白旗人姓扣懇氏世居葉赫地方康
熙十六年以佐領從奉命大將軍康親王傑書征
福建海寇偽將軍劉國軒等率賊萬餘犯海澄和
忒力戰歿於陣
恩賜雲騎尉世職(承襲詳見世職表)
諾爾穆
諾爾穆蒙古正白旗人姓博爾吉濟特氏世居翁
牛特其先阿魯都&KR0994;郡王之族也父色勒順治間
来歸授雲騎尉屢遇
覃恩加至三等輕車都尉以諾爾穆襲康熙十六年隨江
寕將軍額楚征逆藩吳三桂至江西與偽將軍馬
寳等戰于吉安陣亡
恩賜二等輕車都尉世職(承襲詳見世職表)
瑪哈達
瑪哈達蒙古正白旗人康熙十六年以驍騎校從
江寕將軍額楚征逆藩吳三桂與偽將軍馬寳戰
於吉安陣亡
恩賜雲騎尉世職(承襲詳見世職表)
東克
東克蒙古正白旗人姓阿林覺羅氏世居葉赫地
方康熙十六年以驍騎校從鎮南將軍莽依圖征
逆藩吳三桂至廣東與偽將軍馬寳戰于韶州陣
亡
恩賜雲騎尉世職(承襲詳見世職表)
孟色爾
孟色爾蒙古正白旗人姓巴依忒氏世居喀爾喀
地方官侍讀康熙十七年頒
詔廣東值海寇煽亂死於難
恩賜騎都尉世職(承襲詳見世職表)
活特
活特蒙古正白旗人康熙二十年以佐領隨征南
大將軍頼塔由廣西進征逆孽吳世璠戰於雲南
之黃草壩陣亡
賞䘏如例
布大
布大蒙古正白旗人姓阿里拉爾氏世居呼庫諾
爾佐領部委參領駐防西安康熙五十七年九月
隨侍郎色楞進勦西藏于哈喇烏蘇遇凖噶爾賊
力戰陣亡
恩賜騎都尉世職(承襲詳見世職表)
布達
布達蒙古正白旗人任雲騎尉康熙五十七年隨
侍郎色楞進征西藏擊賊陣亡同旗馬起亦以是
役歿於陣
賞䘏如例
檔色
檔色蒙古正紅旗人任驍騎校康熙十三年隨征
吳耿二逆藩於江西有功十五年進至湖廣擊賊
於醴陵陣亡
恩賜雲騎尉乾隆十三年
賞給恩騎尉世職(承襲詳見世職表)
博爾濟
博爾濟蒙古正紅旗人姓阿蘇克氏世居喀喇沁
地方以驍騎校隨安親王岳樂征逆藩吳三桂至
湖廣康熙十六年十月進攻長沙力戰陣亡
恩賜雲騎尉世職(承襲詳見世職表)
三進
三進蒙古正紅旗人姓薩爾處特氏世居西拉木
蘭地方以委署恭領隨貝勒查尼征逆藩吳三桂
康熙十七年隨都統朱滿自襄陽往截海賊粮運
至九馬嘴遇風舟覆歿
恩賜雲騎尉世職(承襲詳見世職表)
嘠爾馬
嘠爾馬蒙古正紅旗人署護軍校康熙十七年隨
征吳逆至襄陽率舟師抵九馬嘴要截賊粮遇風
沉舟歿
恩賜雲騎尉世職(承襲詳見世職表)
巴泰
巴泰蒙古正紅旗人任護軍校康熙十七年從征
吳逆至襄陽率舟師抵九馬嘴要截賊粮遇風沉
舟歿
恩賜雲騎尉世職(承襲詳見世職表)
素施達
素施達蒙古正紅旗人任護軍校從征吳逆至湖
廣康熙十七年分兵襄陽截賊運粮河道率舟師
抵戰覆舟歿
恩賜雲騎尉世職(承襲詳見世職表)
和瑞
和瑞蒙古正紅旗人康熙十三年以三等輕車都
尉從征逆藩吳三桂至陕西同副將張登科敗偽
將軍吳之茂彭時亨等於廣元偽將軍王屏藩譚宏
等引賊衆自漢中渡江来犯復擊敗之又擊偽將
軍劉慶成俱破其衆十七年從征南將軍穆占至
湖廣擊偽將軍杜輝等於洞庭之柳林嘴連敗之
十八年進取湘隂於九馬嘴力戰陣亡
恩賜世職為二等輕車都尉(承襲詳見世職表)
俄爾和兑
俄爾和兑蒙古正紅旗人襲父雲騎尉職康熙十
四年從征逆藩吳三桂至陕西敗偽總兵於上羅
鎮十七年從征南將軍穆占往湖廣敗偽將軍杜
輝等於洞庭之柳林嘴十八年進取湘隂在九馬
嘴地方力戰陣亡
恩賜雲騎尉合原襲世職為三等輕車都尉(承襲詳見世職表)
黑色
黑色蒙古正紅旗人姓博爾吉孫氏世居卓魯克
地方由輕車都尉世職於康熙十九年從征逆孽
吳世璠二十年正月攻石門坎力戰陣亡
賞䘏如例
額爾吉圖
額爾吉圖蒙古正紅旗人姓巴禹特氏世居喀爾
喀地方理藩院郎中兼佐領康熙二十年四月運
米往賑蒙古為烏拉所害
恩賜雲騎尉世職(承襲詳見世職表)
博爾和
博爾和蒙古鑲白旗人姓巴林氏世居察哈爾地
方由護軍校委署佐領康熙十五年二月隨定遠
平寇大將軍安親王岳樂征逆藩耿精忠至江西
之會浦遇偽總兵朱一典等率衆拒戰擊敗之偽
都督孫可望等據新昌縣又擊敗之賊首邵連登
據建昌長興山河角山拒敵復與賊兵連營相應
於界牌舖景德鎮沉香山馬鞍山等處博爾和率
所部兵連擊敗之遂復建昌屡著功績是年進征
長沙與賊力戰陣亡
恩賜騎都尉世職(承襲詳見世職表)
固英
固英蒙古鑲白旗人姓翁郭里氏世居寕衮郭羅
初管佐領事順治十一年隨寕海大將軍都統宜
爾德征浙江至舟山破偽英毅伯阮思等康熙十
五年復隨安遠靖寇大將軍貝勒尚善征逆藩吳
三桂至湖廣擊偽將軍吳應麒於岳州歿於陣
賞銀七百兩
恩賜雲騎尉世職(承襲詳見世職表)
阿玉璽
阿玉璽蒙古鑲白旗人姓吳喇哈濟爾默氏世居
遼河襲父噶爾圖騎都尉職順治七年九年連遇
恩詔加至三等輕車都尉十一月隨寕海大將軍都統宜
爾德征浙江擊敗偽英毅伯阮思於舟山又敗偽
搃制陳六御擒斬偽總兵張晉爵護銀印一十四
年敘功加二等輕車都尉康熙十三年從征耿逆
至江西圍撫州賊出城迎拒擊破之又敗偽都督楊
益茂於七里岡十五年復從擊偽將軍馬寳於陳
岡山戰殁二十五年
恩賜一等輕車都尉世職(承襲詳見世職表)
班逹夀
班逹夀蒙古鑲白旗人護軍校署恭領康熙十四
年八月隨都統嘠爾甘出征十五年五月十九日
同將軍佟海擊賊于平陵陣亡
賞䘏如例
阿必逹
阿必逹蒙古鑲白旗人姓烏朗漢濟爾敏氏世居
席拉塔喇任佐領事康熙十三年從征逆藩耿精
忠至江西敗賊於鄱陽湖又敗之於鄱陽壩口十
五年從定遠平寇大將軍安親王岳樂征吳逆偽
帥夏國相於萍鄉縣東之來龍山阿必達力戰
陣亡
恩賜雲騎尉世職(承襲詳見世職表)
圖爾蒙克
圖爾蒙克蒙古鑲白旗人姓卓齊布楚特氏世居
洪果和碩初任驍騎校順治十五年從征貴州至
十萬崎山遇偽總兵羅大順率兵来拒三敗其衆
十六年至江南值海賊鄭成功等破鎮江瓜州直
犯江寕圖爾蒙克隨副都統噶禇哈戰破之授雲
騎尉康熙十五年從征逆藩吳三桂至湖廣岳州
遇偽將軍吳應麒等戰歿於陣
恩賜雲騎尉世職(承襲詳見世職表)
博爾博遜
博爾博遜蒙古鑲白旗人姓寧佳特氏世居察哈
爾康熙十三年以八品官從征耿逆至江西擊賊
首朱二陳留音等於鄱陽湖屡敗其衆又敗賊於
宜黃縣之東山十五年從定遠平寇大將軍安親
王岳樂征逆藩吳三桂擊偽將軍夏國相李良棟
等於萍鄊縣破之進攻醴陵力戰陣亡
恩賜騎都尉世職(承襲詳見世職表)
巴動
巴動蒙古鑲白旗人委署護軍校康熙十五年隨
貝勒察尼征湖廣自荆州渡江至太平街遇賊力
戰陣亡
賞䘏如例
雅圖
雅圖蒙古鑲白旗人姓杭金氏世居鄂爾多思任
驍騎校康熙十六年隨征南將軍穆占征逆藩吳
三桂至湖廣巖山嶺遇偽將軍馬寳胡國柱等力
戰殁於陣
恩賜雲騎尉世職(承襲詳見世職表)
翟桑
翟桑蒙古鑲白旗人姓烏里楊嘠氏世居喀喇沁
地方任佐領順治十七年從大兵至𬗟甸阿娃城
擒偽桂王有功康熙十六年三月隨征南將軍穆
占征逆藩吳三桂於湖廣長沙與偽將軍吳國貴
等力戰陣亡
恩賜雲騎尉世職(承襲詳見世職表)
喜達
喜達蒙古鑲白旗人由領催委署驍騎校駐防
盛京康熙十六年四月二十一日隨江寕將軍額楚
出征至饒州遇敵陣亡
賞䘏如例
額思護楞
額思護楞蒙古鑲白旗人姓郭里羅斯氏世居科
爾沁地方以護軍校委署恭領康熙十八年隨定
遠平寇大將軍安親王岳樂征逆藩吳三桂至䨇
井堡賊將列象砲拒敵額思護楞力戰陣亡
恩賜雲騎尉世職(承襲詳見世職表)
舍德
舍德蒙古鑲白旗人任驍騎校康熙十三年正月
初十日隨順承郡王勒爾錦征湖廣十八年八月
初八日至長沙府武岡州䨇井舖擊賊力戰陣亡
賞䘏如例
齊起克
齊起克蒙古鑲白旗人任護軍校康熙十九年四
月奉
命往江寕府軍前回至中途遇賊被害
恩賜雲騎尉世職(承襲詳見世職表)
博爾百遜
博爾百遜蒙古鑲白旗人任八品官康熙二十一
年十月二十九日用雲梯攻長沙城先登克之至
醴陵擊賊陣亡
賞䘏如例
彰柱
彰柱蒙古鑲白旗人姓車莫忒氏世居老哈地方
康熙三十五年從撫遠大將軍伯費揚古征厄魯
特噶爾丹至昭莫多與賊力戰陣亡
恩贈八品官
花色
花色蒙古鑲白旗人任護軍校康熙三十五年隨
撫遠大將軍伯費揚古由西路進征厄魯特噶爾
丹至昭莫多與賊力戰陣亡
恩賜七品官子七十三襲
本禄
本禄蒙古鑲白旗人姓吳里堪氏世居科爾沁地
方由護軍校委署佐領康熙五十七年隨護軍統
領五十八進勦西藏道遇賊盗馬追之至索羅木
中創死
恩賜雲騎尉世職(承襲詳見世職表)
固魯黑
固魯黑蒙古鑲紅旗人姓韓禇氏世居哈爾察地
方任驍騎校康熙十五年八月從寕海將軍貝子
富喇塔敗賊曾飬性等於土木嶺進剿半山嶺敗
之飬性棄營走直犯黃巖固魯黑追擊之戰歿於
陣
恩賜雲騎尉世職(承襲詳見世職表)
色冷
色冷蒙古鑲紅旗人姓薩爾圖克氏世居察哈爾
地方康熙十四年以三等侍衛隨固山貝子凖塔
征逆藩吳三桂至湖廣戰於彝陵州之金丁山中
傷
賞銀五十兩十九年二月又隨凖塔進四川至重慶與賊
潭洪力戰於田陣殁
恩賜騎都尉世職(承襲詳見世職表)
巴雅爾
巴雅爾蒙古鑲紅旗人襲一等輕車都尉康熙十
五年隨征逆藩吳三桂至陕西横城地方擊偽總
兵黃應禮兵敗之又敗賊於益門鎮西南山二十
九年從征厄魯特噶爾丹在烏蘭布通地方擊賊
殁于陣
恩賜三等男世職(承襲詳見封爵表)
瑪第
瑪第蒙古鑲紅旗人姓吳爾杭阿氏世居鄂謨倫
地方康熙三十一年由員外郎奉使策旺阿喇布
坦至哈密被噶爾丹賊衆掠執不屈被害
恩賜雲騎尉世職(承襲詳見世職表)
梭諾穆
梭諾穆蒙古正藍旗人姓吳朗漢機爾敏氏世居
喀喇沁地方任騎都尉其兄包稜以戰功加至二
等輕車都尉梭諾穆襲其職併為一等輕車都尉
兼雲騎尉康熙十三年逆藩吳三桂叛梭諾穆從
大兵往勦
太皇太后賜馬二弓一銀五十兩軍至湖廣岳州遇偽將
吳應麒柯鐸高起龍廖盡忠等引賊四萬来犯梭
諾穆挺刃越衆三入其營擒斬無算賊環擊之以
矢盡歿於陣靈櫬旋京師
聖祖仁皇帝遣大臣巴特瑪奠茶酒
賜祭葬加世職三等男爵(承襲詳見封爵表)
鄂起爾
鄂起爾蒙古正藍旗人姓吳朗漢機爾敏氏世居
喀喇沁父圖薩擊流寇陣亡鄂起爾襲騎都尉世
職遇
恩詔加一雲騎尉順治十八年從大將軍公愛星阿等追
明桂王至緬甸阿娃城擒之康熙十四年隨征江
西至撫州擊賊兵又敗偽都督楊某兵六萬於七
里岡賊帥邵連登由長興引兵来犯又擊敗之遂
復建昌十五年吳逆偽將軍夏國相李良棟等駐
兵於萍鄉縣之東来龍山鄂起爾率本旗兵擊破
其衆夏國相遁復萍鄉是年冬隨定遠平寇大將
軍安親王岳樂率師圍長沙賊兵出南門拒戰鄂
起爾奮勇衝擊中傷歿
恩賜一等輕車都尉世職(承襲詳見世職表)
綽洛泰
綽洛泰蒙古正藍旗人姓博羅忒氏世居喀喇沁
初任佐領駐防杭州康熙十三年從將軍穆占征
湖廣敗賊於尚望坪十五年耿逆偽將馬九玉等
屯聚衢州總督李之芳與平南將軍賴塔遣兵援
勦敗賊於大溪灘進兵收復江山縣綽洛泰隨副
都統倭申巴圖魯力戰殁於陣
恩賜雲騎尉世職(承襲詳見世職表)
寨色岱
寨色岱蒙古正藍旗人姓西爾德特氏世居喀喇
沁順治十五年從副都統噶禇哈等征雲南十六
年凱旋至江南攻海賊鄭成功於江寕三敗其衆
叙功授雲騎尉康熙三年從定西將軍圖海等征
湖廣流賊李来亨破茅麓山十五年從征逆藩吳
三桂擊偽將軍吳國賓於長沙陣亡
恩賜雲騎尉世職(承襲詳見世職表)
庫蘇纍
庫蘇纍蒙古正藍旗人姓甕科特氏世居扎魯特
任護軍校康熙十三年正月隨多羅順承郡王勒
爾錦出征至荆州征南將軍穆占選勇徤與焉十
六年至永興與賊帥馬寳力戰陣亡
恩賜雲騎尉世職(承襲詳見世職表)
格德
格德蒙古正藍旗人任八品官初隨征逆藩吳三
桂至江西湖廣屡敗賊衆康熙十六年三月隨征
南將軍穆占抵長沙與偽將軍吳國貴等力戰負
重傷殁
恩賜雲騎尉世職(承襲詳見世職表)
薩爾查
薩爾查蒙古正藍旗人姓魏古特氏世居鄂爾多
素地方任佐領兼管火器營事康熙十三年隨寕
南靖寇大將軍順承郡王勒爾錦征逆藩吳三桂
十七年六月至湖廣隨總督蔡毓榮等擊賊將杜
輝巴飬元於洞庭湖中礟死
恩賜騎都尉世職(承襲詳見世職表)
烏喇海
烏喇海蒙古正藍旗人姓諾勒忒氏世居巴林地
方由七品官於康熙十三年隨寕南靖寇大將軍
順承郡王勒爾錦征逆藩吳三桂十八年十月至
長沙府七里臺遇敵力戰陣亡
恩賜雲騎尉世職(承襲詳見世職表)
巴郎
巴郎蒙古正藍旗人任副護軍校康熙二十九年
隨和碩裕親王福全征厄魯特噶爾丹八月初一
日戰於烏蘭布通自晨至夕力竭陣亡
賞䘏如例
克什圖
克什圖蒙古正藍旗人任防守尉駐防西安康熙
五十七年隨侍郎色楞進藏遇賊力戰歿
恩賜雲騎尉世職(承襲詳見世職表)
和貝
和貝蒙古鑲藍旗人姓巴林氏世居喀喇沁康熙
十五年以雲騎尉從撫遠大將軍大學士圖海征
從逆提督王輔臣至平涼賊率衆萬餘拒戰且嚴
偹固守和貝隨擊大敗之又擊賊於峯高嶺負重
傷而歿
恩賜騎都尉世職(承襲詳見世職表)
古魯什希
古魯什希蒙古鑲藍旗人姓巴岳特氏世居察哈
爾地方任驍騎校康熙十七年從討逆將軍鄂内
征逆藩吳三桂至湖廣岳州與賊將吳應麒等力
戰陣亡
恩賜雲騎尉世職(承襲詳見世職表)
查漢岱
查漢岱蒙古鑲藍旗人姓塔喇巴齊克氏世居土
默特地方世襲佐領康熙十三年從征逆藩吳三
桂至江西南康擊敗賊衆四千十七年至廣東與
叛賊馬雄祖澤清等戰於桂嶺頭陣亡
恩賜三等輕車都尉世職(承襲詳見世職表)
巴黨錫
巴黨錫蒙古鑲藍旗人姓薩魯特氏世居敖漢地
方康熙十三年以驍騎校從征逆藩吳三桂至湖
廣偽將軍吳應麒廖進忠馬寳等率七萬餘衆拒
於岳州巴黨錫隨貝勒察尼擊敗之十六年隨安
親王岳樂擊偽將軍吳國貴等於長沙歿於陣二
十五年八月
恩賜雲騎尉世職(承襲詳見世職表)
珠瑪拉
珠瑪拉蒙古鑲藍旗人姓薩拉圖氏世居查魯特
地方任騎都尉委署恭領康熙二十九年從撫遠
大將軍裕親王福全征厄魯特噶爾丹至烏蘭布
通與賊力戰殁于陣
恩賜騎都尉加一雲騎尉世職(承襲詳見世職表)
阿哈齊
阿哈齊蒙古鑲藍旗人任前鋒校康熙二十九年
隨裕親王福全征厄魯特噶爾丹擊賊於烏蘭布
通陣亡
恩賜雲騎尉世職(承襲詳見世職表)
拔布德
拔布德蒙古鑲藍旗人姓把孫氏世居克西克騰
署前鋒校康熙二十九年隨裕親王福全征厄魯
特噶爾丹遇賊於烏蘭布通戰歿
賞䘏如例
色楞端柱
色楞端桂蒙古鑲藍旗人姓齊默特氏世居喀喇
沁地方以前鋒康熙三十五年隨撫遠大將軍伯
費揚古由西路進兵征厄魯特噶爾丹至昭莫多
與賊力戰陣亡
恩賜七品官
博隆塔特
博隆塔特蒙古鑲藍旗人任護軍參領康熙三十
五年隨征𠞰噶爾丹擊賊于昭莫多力戰陣亡
恩賜雲騎尉世職(承襲詳見世職表)
阿喇納
阿喇納蒙古鑲藍旗人康熙三十五年以佐領隨
裕親王福全征厄魯特噶爾丹擊賊於烏欒木蘇
陣亡
恩賜雲騎尉世職(承襲詳見世職表)
欽定八旗通志卷二百二十六
