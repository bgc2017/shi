欽定八旗通志卷二十七
旗分志二十七
八旗佐領二十七(鑲紅旗漢軍佐領)
鑲紅旗漢軍佐領
鑲紅旗漢軍都統所屬參領五第一參領下佐領
六第二參領下佐領六第三參領下佐領六第四
參領下佐領六第五參領下佐領六
第一參領第一佐領係順治二年將八臺壮丁編
為牛录初以高岱管理高岱故以其子高登科管
理高登科陞任總兵官以其弟高登名管理高登
名年老辭退以其子高宏肇管理高宏肇陞任遊
擊以高登科之子高宏棨管理高宏棨陞任西安
駐防協領以其子高煥管理高煥陞任參領緣事
革退以刑部右侍郎王國棟管理王國棟緣事革
退以刑部筆帖式祝兆龍管理祝兆龍故以三等
男副參領吳文煥管理吳文煥參革以副參領曹
龍標管理曹龍標故以雲騎尉王正中管理王正
中故以印務章京李鎮管理
(謹案此佐領雍正十年高煥治罪改為公中佐領)
第一參領第二佐領係順治元年編設初以戶部
侍郎祝世廕管理祝世廕故以其長子祝萬年管
理祝萬年故以其弟祝萬春長子祝鍾靈管理祝
鍾靈告終養以祝萬年長子祝鍾秀管理祝鍾秀
故以其子祝兆圖管理祝兆圖故以祝鍾靈子祝
兆彛管理祝兆彛故以其弟祝兆書之長子祝致
英管理續以祝維坤管理祝維坤故以其子祝天
璽管理祝天璽革職續以其堂叔祝維震管理
(謹案旗冊此佐領係天聰五年編立)
第一參領第三佐領係順治二年編設初以周國
政管理周國政陞任寧夏總兵官以其壻徐國相
管理徐國相陞任山東布政使以周國政子哲爾
肯管理哲爾肯陞任廣西提督以其弟周文炳管
理周文炳故以其子周承詔管理周承詔故以其
子周炎管理周炎緣事革退以其叔父之子周煒
管理周煒故以周福慶管理周福慶故以周福順
管理周福順故以藥王保管理
(謹案旗冊此佐領係順治八年編立)
第一參領第四佐領係順治元年編設初隸正藍
旗以蔡永年管理蔡永年故以鞠應春管理鞠應
春故以朱廷彩管理朱廷彩故以王學孟管理王
學孟陞任鎮江蘇喇章京以朱廷彩之子朱永祚
管理朱永祚故以其弟朱永芳管理朱永芳陞任
廣東駐防參領以其子朱先管理朱先因病辭退
以千總王霈管理雍正四年此佐領撥隸本旗王
霈故以一等阿達哈哈番又一拖沙喇哈番劉垣
管理劉垣故以趙蒙恩管理趙蒙恩故以吳國澍
管理吳國澍陞授山西都司以王世賢管理王世
賢故以紀大鏞管理紀大鏞補放世管佐領以黃
文燝管理
第一參領第五佐領係天聰九年初編半箇牛录
以撥什庫李茂芳管理崇德七年始編為整牛录
順治初年李茂芳外任揚州以其子李顯貴管理
李顯貴陞任鎮江將軍以其子李廷麟管理李廷
麟緣事革退以其子李斯韓管理李斯韓因甄别
革退以其叔父之子候選縣丞李斯琦管理李斯
琦緣事革退以其兄之子李延紳管理李延紳陞
授大名府知府以堂弟李延綿管理李延綿陞授
京口參領以堂姪李錦雲管理李錦雲故以其子
廣福管理
第一參領第六佐領係崇德二年編設初隸正藍
旗以李天福管理李天福故以佟仲器管理佟仲
器故以佟宏器管理佟宏器陞任奉天府尹以驍
騎校佟文煜管理佟文煜緣事革退以工部員外
郎吳光祖管理吳光祖陞任潞安府知府以阿達
哈哈番吳瑞麟管理吳瑞麟陞任鎮江駐防參領
以吳祥麟管理吳祥麟緣事革退以孟希賢管理
雍正四年此佐領撥隸本旗孟希賢故仍以參領
吳瑞麟管理吳瑞麟緣事革退以副參領馬國楷
管理馬國楷緣事革退以阿達哈哈番于宗璽管
理于宗璽陞授京口協領以戶部郎中黃澍管理
黃澍陞授福建道以三等輕車都尉李璋管理李
璋故以雲麾使柯眀意管理柯眀意陞授參將以
騎都尉李延書管理李延書革職以印務參領胡
邦卿管理
(謹案旗冊此佐領係崇德七年編立)
第二參領第一佐領係順治二年編設初以世職
牛录章京張起龍管理張起龍緣事革退以拖沙
喇哈番白應時管理白應時陞任鎮江駐防參將
以申鋐諝管理申鋐諝緣事革退以拖沙喇哈番
白如正管理白如正故以其子白超管理白超緣
事革退以副參領王朝輔管理王朝輔緣事革退
以戶部員外郎劉廷瑛管理劉廷瑛陞任知府以
王士儀管理王士儀革職以黃嘉管理黃嘉故以
馬陞基管理馬陞基故以劉嘉慶管理劉嘉慶故
以黃文勲管理
第二參領第二佐領係崇德七年編設初以刑部
承政兼梅勒章京孟喬芳管理孟喬芳陞任川陜
總督以其弟孟喬榮管理孟喬榮因病告退以孟
梁文管理孟梁文陞任鎮江駐防協領以孟喬芳
養子孟熊飛管理孟熊飛緣事革退以孟喬榮子
孟熊佐管理孟熊佐故以孟喬芳之孫孟維祖管
理孟維祖故以其弟孟經祖管理孟經祖緣事革
退以其弟孟繩祖管理孟繩祖緣事革職以孟以
恒管理孟以恒故以孟長齡管理
第二參領第三佐領係康熙七年編設初以都統
柯永華之弟柯永藝管理柯永藝故以其弟二等
侍衛柯永蒔管理柯永蒔年老辭退以柯永華子
柯森管理柯森陞任遊擊以其子柯眀德管理柯
眀德故以其弟柯眀善管理柯眀善緣事革退以
其弟柯眀治管理柯眀治故以柯藩管理
(謹案旗冊此佐領康熙七年因柯永華陞授都統奉)
(旨一品大臣令出包衣賞編佐領)
第二參領第四佐領係崇德七年編設初以王元
爵管理王元爵陞任甲喇章京從征浙江陣亡以
其養子王秉政管理王秉政陞任漢中駐防參領
從征四川陣亡以其弟王秉衡管理王秉衡緣事
革退以倉場總督王秉仁管理王秉仁從征湖廣
陣亡以其弟王秉信管理王秉信緣事降調以王
秉政子王原懿管理王原懿故以其子王紹瑞管
理王紹瑞緣事革退以其兄之子王佐管理王佐
故以王元爵之曾孫王永譽管理王永譽陞任直
隸昌平參將以其子王守中管理王守中故以其
子王溶管理
第二參領第五佐領係崇德七年編設初以世職
甲喇章京柯汝極管理柯汝極陞任杭州梅勒章
京以尤進功管理尤進功陞任廣東駐防協領以
其子尤國才管理尤國才緣事降調以其子尤洵
管理尤洵緣事革退以其兄尤汶管理尤汶陞任
漢興道以原任延平副將柯森管理柯森緣事革
退以柯啟汶管理柯啟汶故以柯宗麟管理柯宗
麟故以柯承露管理
第二參領第六佐領係崇德七年編設初以柯永
盛管理柯永盛陞任山東膠州總兵官以其弟柯
永隆管理柯永隆從征浙江病故以驍騎校徐炳
管理徐炳陞任杭州副都統以驍騎校王國臣管
理王國臣從征陣亡以驍騎校王寳管理王寳故
以柯永隆子柯彛管理柯彛從征逆藩吳三桂軍
中病故以其弟柯鼒管理柯鼒陞任廣東駐防協
領以柯永盛子柯鍵管理柯鍵故以柯彛子柯啟
乾管理柯啟乾故以其子柯宗輝管理柯宗輝甄
别革退以柯鍵之子柯啟裕管理柯啟裕故以沙
津岱管理沙津岱故以柯蒙額管理
(謹案旗冊此佐領初次係王希顔管理二次係柯永盛管理乾隆四十三年奏明准為族中承襲佐)
(領)
第三參領第一佐領係崇德七年編設初以世職
甲喇章京趙國正管理趙國正故以其弟趙國鼎
管理趙國鼎故以其兄之子趙璉管理趙璉陞任
本旗都統出征雲南病故以其子趙世綸管理趙
世綸緣事革退以其兄之子候選通判趙宏名管
理趙宏名故以其姪孫趙炳誠管理趙炳誠故以
其族弟趙炳彛管理趙炳彛陞任都司以其族叔
趙永麒管理
(謹案此係天聰八年祝世廕趙國正合編佐領乾隆四十三年作為族中承襲佐領)
第三參領第二佐領係崇德四年將普安尚陽二
堡壮丁編為牛录初以趙國祚管理趙國祚授平
南將軍以其兄之子趙燝管理趙燝因病辭退以
趙國祚子趙珀管理趙珀陞任松江提督以其子
趙世昶管理趙世昶緣事革退以其族兄之子趙
宏濟管理趙宏濟陞任都統緣事革退以其弟趙
宏照管理趙宏照因病告休以其孫趙燦緯管理
趙燦緯故以其曾叔祖趙世晟管理趙世晟故以
其姪孫趙永常管理趙永常故以其弟趙永恒管
理
(謹案旗冊此佐領亦係崇德七年編立)
第三參領第三佐領係崇德七年編設初以分得
撥什庫李永盛管理李永盛陞任陜西駐防參領
以驍騎校邊茂管理邊茂陞任鎮江駐防參領以
李永盛長子李廷獻管理李廷獻陞任貴州參將
以其弟李彤獻管理李彤獻陞任廣東駐防協領
以李廷獻之子李瞻言管理李瞻言緣事革退仍
以廣東協領李彤獻管理李彤獻因病辭退以其
子李瞻斗管理李瞻斗緣事革退以李瞻言之孫
李長齡管理李長齡告病以天保管理
第三參領第四佐領係崇德二年編設初以孫應
時管理孫應時從征錦州陣亡以其弟孫應聘管
理孫應聘緣事革退以員外郎張大觀管理張大
觀因病辭退以步軍校傅登貴管理傅登貴陞任
廣東駐防參領以步軍校李之藻管理李之藻緣
事降調以孫應時之子廣信府知府孫世昌管理
孫世昌緣事革退以候補遊擊陳懷佐管理陳懷
佐年老辭退以孫應時弟孫應舉之孫孫鎬管理
孫鎬效力軍前運米進藏迷蹤以其子孫元起管
理孫元起緣事革退以孫世昌之孫孫繼祖管理
孫繼祖因病告休以其姪孫可儀管理孫可儀故
以其子孫孝廉管理
(謹案旗冊此佐領亦係崇德七年編立)
第三參領第五佐領係康熙二十二年編設初以
張文魁管理張文魁故以三等護衛德泰管理德
泰故以三等護衛金色管理金色緣事革退以副
參領曹瑞管理曹瑞陞任廣州副都統以秦耀祖
管理秦耀祖故以張萬國管理張萬國因軍政參
革以趙文璧管理
第三參領第六佐領係天聰八年將烟郎寨壮丁
編為牛录初隸正黃旗以千總吕逢春管理吕逢
春陞任山海關城守尉以吕可陞管理吕可陞駐
防漢中以劉應舉管理劉應舉從征汾州府陣亡
以副都統李色冷管理李色冷故以禮部員外郎
吕朝蔭管理吕朝蔭緣事革退以驍騎校張文昇
管理張文昇駐防鎮江以蘇喇章京吕朝顯管理
吕朝顯從征以拜他喇布勒哈番又一拖沙喇哈
番劉天眀管理劉天眀故以驍騎校于来鳳管理
于来鳳緣事革退以阿達哈哈番祖維新管理祖
維新故以精竒尼哈番左宏銳管理雍正九年此
佐領撥隸本旗以副參領王士儀管理王士儀緣
事革退以步軍校裴得榮管理裴得榮故以步軍
協尉曹文尉管理曹文尉故以印務章京紀大恩
管理紀大恩故以參領柳國樸管理
第四參領第一佐領係崇德七年將杏山壮丁編
為半箇牛录初以紀國先管理紀國先緣事革退
以分得撥什庫馬啟雲管理馬啟雲故以分得撥
什庫劉可高管理劉可高駐防福建以分得撥什
庫張文達管理張文達故以紀國先子紀振遠管
理康熙二十二年此佐領壮丁滋盛因定為整佐
領紀振遠年老辭退以其子紀紹管理紀紹故以
其子紀大禮管理紀大禮緣事革退以副參領紀
紋管理紀紋故以其子紀大中管理紀大中因病
告休以其弟紀大鏞管理紀大鏞故以其子紀俊
管理
第四參領第二佐領係崇德七年編設初以郎紹
正管理郎紹正故以其子郎化麟管理郎化麟故
以其子郎廷彩管理郎廷彩故以其兄之子郎應
星管理郎應星緣事革退以其弟郎應乾管理郎
應乾緣事革退仍以其堂兄郎應星管理郎應星
故以其子郎搢升管理郎搢升因病告休以其子
郎永德管理
第四參領第三佐領係崇德七年編設初以白起
策管理白起策故以其子白國棟管理白國棟緣
事革退以戶部啟心郎金有貴管理金有貴故以
其子金朝重管理金朝重故以其子金騰鳳管理
金騰鳳故以其叔父禮部員外郎金朝用管理續
以金鎮管理金鎮故以其叔父金鳴鳳管理金鳴
鳳年老辭退以其子金鑑管理金鑑陞任陜西遊
擊以其子金芝洪管理金芝洪緣事革職以金權
管理金權故以金樞管理金樞故以金桂管理
(謹案此佐領乾隆四十三年作為族中承襲佐領)
第四參領第四佐領係順治二年編設初以隨左
夢庚投誠官郭洪臣管理郭洪臣故以精竒尼哈
番南一魁管理南一魁緣事革退以郭洪臣子郭
世隆管理郭世隆陞任巡撫以其子郭朝政管理
郭朝政因病辭退以其兄之子郭淳管理郭淳故
以其叔父郭朝愷管理郭朝愷緣事革退以董國
柱管理董國柱休致以治儀正郎搢升管理郎搢
升補都司以印務章京劉秉忠管理劉秉忠故以
參領于宗璽管理于宗璽故以印務章京柳國彬
管理
(謹案此佐領於雍正十二年作為公中佐領)
第四參領第五佐領係崇德七年編設初以吳汝
玠管理吳汝玠由禮部侍郎外任杭州副都統以
其子吳國鼎管理吳國鼎陞任廣東駐防協領以
其子吳洪管理吳洪陞任四川川北鎮總兵官以
其弟吳淇管理吳淇故以吳洪之子拜他喇布勒
哈番又一拖沙喇哈番吳宗寧管理吳宗寧緣事
降調以其子吳如亮管理吳如亮故以其姪吳剛
管理吳剛故以吳如光管理
第四參領第六佐領係順治五年將臺上壮丁編
為牛录初隸正白旗以楊國泰管理後撥入鑲黃
旗楊國泰故以副都統劉光管理劉光緣事革退
以楊國泰弟楊國安管理楊國安年老辭退以其
子楊應鸞管理楊應鸞陞任寧夏遊擊以其子楊
繼文管理楊繼文緣事革退以其弟驍騎校楊繼
勲管理雍正九年此佐領撥隸本旗楊繼勲緣事
革退以其兄之子楊殿卿管理楊殿卿故以楊國
泰之元孫楊德澤管理楊德澤故以楊國安之曾
孫楊殿邦管理楊殿邦緣事革退以楊殿卿之子
楊綬管理楊綬故以其族兄楊德堅管理楊德堅
故以其子楊光文管理
第五參領第一佐領係崇德五年編設初以佟達
管理佟達陞任漢中固山大(漢文稱協領)以其族弟佟
逡管理佟逡故以其子佟養重管理佟養重故以
其族叔佟暹管理佟暹年老辭退以其子倭習禮
管理倭習禮緣事革退以佟達親兄佟遵之曾孫
于保管理于保緣事參革以佟國僖管理佟國僖
故以佟國泰管理佟國泰故以佟世舜管理
第五參領第二佐領係崇德七年編設初以佟榮
年管理佟榮年故以其長子佟國璽管理佟國璽
陞任廣東總兵官以其弟佟國璋管理佟國璋年
老辭退以其次子佟世能管理佟世能故以其兄
佟世毅管理佟世毅緣事革退以佟國璽之孫佟
鋐管理佟鋐故以其子佟澤瀧管理佟澤瀧緣事
革退以其伯父之子佟澤溥管理佟澤溥告病以
佟樞管理
第五參領第三佐領係崇德二年編設初以張邦
治管理張邦治緣事革退以佟達管理續以羅繡
錦管理羅繡錦陞任河南巡撫仍以張邦治管理
張邦治故以圖貴管理圖貴故以佟嘉年管理佟
嘉年駐防廣東以順天府尹羅繪錦管理羅繪錦
陞任貴州巡撫以其子羅世清管理羅世清故以
佟光先管理佟光先故以羅繡錦之子羅世潤管
理羅世潤從征湖廣陣亡以羅世清之子羅璜管
理羅璜故以其子羅洪祚管理羅洪祚緣事革退
以步軍副尉王宏道管理王宏道緣事參革以牛
寅管理牛寅緣事參革以黃模管理黃模陞授參
將以佟璜管理佟璜告病以尹顯朝管理尹顯朝
故以達隆阿管理
第五參領第四佐領係崇德七年編設初以林家
寳管理林家寳故以半箇前程陳逢泰管理陳逢
泰陞任兵部右侍郎出征湖南病故以其弟監察
御史陳啟泰管理陳啟泰陞任福建巡海道康熙
十三年因耿精忠之叛殉難福建以其族弟陳天
貴管理陳天貴從征四川病故以陳啟泰子拜他
喇布勒哈番又一拖沙喇哈番陳廷器管理陳廷
器故以其弟大理寺正卿陳汝器管理陳汝器陞
任安徽巡撫以其弟陳德器管理陳德器故仍以
陳汝器管理陳汝器年老辭退以其子陳履坦管
理陳履坦革退以陳芝管理陳芝故以陳希孔管
理
(謹案此佐領乾隆四十三年作為族中承襲佐領)
第五參領第五佐領係崇德七年編設初以固山
額真後改固山按班(漢文稱都統)金礪管理金礪陞任
平南將軍以其甥侯襲爵管理侯襲爵陞任總兵
官以金礪之弟金忠管理金忠故以其兄金俊之
子一等阿思哈尼哈番又一拖沙喇哈番金聲振
管理金聲振故以金忠之子廕生金鐸管理金鐸
陞任通州副將以其子金瑩管理金瑩故以其弟
金珩管理金珩因病休致以其弟廕生金琯管理
金琯緣事革職以金璉管理金璉故以金世純管
理
第五參領第六佐領係雍正九年將内務府壮丁
撥出編為一佐領初以阿思哈尼哈番佟桂管理
佟桂故以拜他喇布勒哈番又一拖沙喇哈番王
徤管理
(謹案此佐領於乾隆二十一年辦另記檔案人等時請)(部會同八旗查)
(旨裁汰)
以上鑲紅旗漢軍參領所屬佐領原有三
十員乾隆二十一年裁去公中佐領一員
現有世管佐領十七員族中承襲佐領四
員公中佐領八員
欽定八旗通志卷二十七
