欽定四庫全書
欽定八旗通志卷四十二
職官志
國家亮功熙績自古為昭我
朝創立八旗因章辨色定職列官實有合於軒轅氏
以青雲縉雲建官命師聯為營衛之制和萬國而
開淳化所為合撰同符也
太祖高皇帝設固山額真(今稱都統)梅勒額真(今稱副都統)甲喇額
真(今稱參領)牛录額真(今稱佐領)以相統轄
太宗文皇帝闢文館為内三院設承政參政啟心郎諸官
整飭庶務
世祖章皇帝統一區㝢亰秩則悉增滿缺直省則滿漢參
用一視同仁辨章昭晰樹閎遠之規模六合向化
垂緒於億萬斯年我
皇上澄敘官方釐定規制優賚予以廣慈重職司以覈
實申明舊制增立新模於設官分職之良法美意
益昭明備矣八旗舊志所載職官分八旗官職八
旗部院官為兩門區條别目複沓參差頗失聯事
彙疇互相經緯之意又其志八旗官職則以王府
官列於
陵寢官之前其志八旗部院官則以宗人府列於内閣之
後編排次第未能整齊至其沿革增併之疎舛更
不可枚舉臣等奉
命增修謹據
大清會典
欽定職官表以次甄錄庶幾於經邦治府統官諧民之
典秩然有敘首載宗人府宗支
錫爵肇瓜瓞之綿長文爵則伸明職掌武職則釐分品
秩廉法同昭裁成盡善與夫增置官師因時定制
設延閣之校司列香山之健銳經緯並宣敷揚
盛治
德威遠被闢地安屯新疆各官星羅碁布實惟
大聖人以守兼創光
前烈而鞏丕基鴻規式廓即職官之增載亦非舊志之體
例所可拘也惟舊志於部院各官止載滿缺不及
漢人員額兹仍其例焉
職官志一
職官(宗人府部内閣部軍機處府吏戸)(翰林院)(詹事)
宗人府
宗令一人
左右宗正各一人
左右宗人各一人
(初制宗令以親王郡王統理宗正以貝勒貝子兼攝宗人以鎮國輔國公及將軍兼攝後擇賢任使)
(不復以封爵為限乾隆元年以來間以親王總理事務無常員)
左右司理事官宗室各二人(初制三品康熙二十二年定為正五品)
副理事官宗室各二人(初制從四品康熙二十二年定為從五品)
(初設郎中六員員外郎四員主事四員康熙十二年始分隸左右兩司三十八年兩司各裁郎中一)
(員雍正二年改郎中為理事官改員外郎為副理事官初制皆以覺羅為之後以覺羅滿洲𠫭用雍)
(正二年定以宗室滿洲𠫭用乾隆二十九年定制悉以宗室為之)
主事宗室各二人(正六品)
經歷宗室二人(正六品)
(順治九年制𠫭用宗室滿洲乾隆二十九年定制以宗室為之)
堂主事宗室二人(初制四品康熙九年定為正六品)
(初制以宗室滿洲𠫭用乾隆二十九年定制以宗室為之)
委署主事四人(乾隆五十三年四月奏明由筆帖式内陞署仍食七品俸)
筆帖式宗室二十四人(並支七品俸)
(初制以宗室滿洲參用乾隆二十九年定制以宗室為之)
内閣
大學士滿洲二人(初定一品順治十五年改為正二品雍正八年陞為正一品)
(國初置文館天聰十年改為内三院曰内國史院曰内秘書院曰内宏文院各設大學士一人分其事)
(為職掌順治元年增設學士二年定為正二品衙門以翰林院官分隸内三院稱内翰林國史院内)
(翰林秘書院内翰林宏文院增設侍讀學士侍讀等官九年設典籍十五年改内三院為内閣其大)
(學士俱改内閣銜仍分設翰林院十六年裁學士侍讀等官十八年復改内閣為内國史院内秘書)
(院内宏文院裁翰林院康熙九年仍改為内閣另設翰林院如舊制十年仍補學士以下等官滿漢)
(大學士順治元年設六員不備官康熙年間率用四員雍正年間多用至六員乾隆十三年定制滿)
(漢各二員)
協辦大學士滿洲一人(從一品)
(簡充以六部尚書來初置自雍正年以)
學士兼禮部侍郎銜滿洲六人(初定二品順治十五年改為正五品)
(尋以兼禮部侍郎銜改為正三品雍正八年陞為從二品)
(初制滿洲學士三員漢軍三員自順治元年以後增減不一康熙九年定滿洲二員十年增四員又)
(定漢軍二員十二年以漢軍併於漢缺兼禮部侍郎銜)
侍讀學士滿洲四人蒙古二人(初制三品後改為從五品雍正三年)
(定為從四品)
(順治二年置初兼太常寺銜後停兼銜八年設滿洲侍讀學士三員漢軍侍讀學士三員十八年增)
(滿洲侍讀學士三員蒙古侍讀學士三員康熙九年定制滿洲侍讀學士滿文二員漢文二員共四)
(員蒙古侍讀學士二員漢軍侍讀學士二員乾隆十四年改定滿洲四人蒙古二人漢軍侍讀學士)
(缺以漢軍漢人通行銓補)
侍讀滿洲十人蒙古二人漢軍二人(初制四品後改為正六品)
(順治二年置初兼太常寺少卿光禄寺少卿銜尋停兼銜滿洲侍讀初設滿文五員滿漢文六員共)
(十一員康熙三十八年省滿文一員滿漢文二員共八員旋復增二員為十員)
典籍滿洲二人漢軍二人(正七品)
(内閣為典掌絲綸之地自大學士以下皆不置印惟典籍給印順治九年置初各設三員康熙九年)
(定各設二員)
中書滿洲七十人蒙古十六人漢軍八人貼寫中
書滿洲四十人蒙古六人(從七品)
(順治十六年置滿洲中書初設滿文撰文二十員辦事二十員滿漢文撰文十七員辦事十八員共)
(七十五員康熙三十八年省滿文撰文辦事各一員滿漢文撰文一員辦事二員共七十員蒙古中)
(書初設撰文九員辦事十員共十九員康熙三十八年省撰文一員辦事二員共十六員漢軍中書)
(初設撰文五員辦事八員共十三員康熙三十八年省撰文一員辦事四員共八員)
中書科中書舍人滿洲二人(從七品)
(初設一員乾隆十四年增一員共二員)
筆帖式滿洲十人
軍機處
軍機大臣無定員由大學士及尚書侍郎奉
特旨召入自雍正十年三月大學士等遵
旨議奏辦理軍機處密行事件所需鈐封印信謹擬用辦
理軍機印信字樣移咨禮部鑄造貯辦理軍機處
派員管理並行知各省及西北兩路軍營至乾隆
初年停止改設總理乾隆二年十一月奉
諭莊親王等奏辭總理事務朕勉從所請但目前兩路
軍務尚未全竣且朕日理萬幾亦間有特旨交出之
事
皇考當日原設有辦理軍機大臣今仍着大學士鄂爾泰
張廷玉公訥親尚書海朢侍郎納延泰班第辦理嗣
後永以為制至軍機章京以内閣滿漢侍讀中書及
各部郎中員外郎主事簡其賢能者奏充無定額
(謹案軍機為機務要地不設專署即附載内閣之後)
翰林院
掌院學士滿洲一人
(順治十五年置康熙二十八年五月以大學士徐元文兼管翰林院掌院學士事始用重臣兼領自)
(特簡乾隆元年以來多以重臣兼攝以重其任)
侍讀學士滿洲二人(初制從五品雍正三年定為從四品侍講學士同)
侍講學士滿洲二人
(康熙九年置侍讀侍講學士各三人乾隆五十年二月裁侍讀侍講學士各一人)
侍讀滿洲二人(初制正六品雍正三年定為從五品侍講同)
侍講滿洲二人
(康熙九年置侍讀侍講各三人乾隆五十年二月裁侍讀侍講各一人)
(謹案順治九年壬辰科十二年乙未科俱分滿漢進士為二榜壬辰科滿洲一甲進士麻勒吉折庫)
(納巴海乙未科一甲進士圖爾宸查漢索泰俱分授修撰編修以後滿漢進士合為一榜編修檢討)
(係庶吉士散館授職)
庶常館教習大臣滿洲一人(小教習無額缺)
(國初教習多以内院學士為之侍讀等亦間有預者自康熙九年後皆以掌院學士領其事而内閣學)
(士時𠫭用焉六十一年辛丑科始以工部尚書陳元龍領教習事嗣後大學士尚書侍郎均得為之)
(特簡皆由制小教習始置於康熙三十三年雍正八年無常)
(停乾隆十年復置皆由教習大臣會同掌院學士掄選)
(奏充無額缺九年壬辰科始選滿洲進士六人漢軍謹案順治)
(進士四人改庶吉士乙未科選滿洲進士六人與壬辰科同後滿漢合為一榜新進士引)
(見選庶吉士滿漢無定員)
典簿廳典簿滿洲一人(從八品)
典簿廳孔目滿洲一人(從九品)
待詔廳待詔滿洲二人(從九品)
(俱順治十五年置)
筆帖式滿洲四十人漢軍四人
(初制滿洲四十八人漢軍八人康熙三十四年省滿洲八人漢軍四人)
(謹案翰林院不設司屬凡有陳奏及往來文牒舊例以典簿筆帖式具稿呈堂雍正元年以官輕滋)
(弊令掌院學士於俸淺編修檢討内擇才守優長者充作司官名曰辦院事後復增置協辦院事由)
(掌院學士掄充有缺遞補辦院事滿洲二人協辦院事滿洲一人以非院官正額謹附識於此)
經筵講官滿洲八人
(以内閣學士掌院學士讀講學士詹事少詹事及尚書侍郎左都御史副都御史通政使大理寺卿)
(之由内閣翰林陞任者列名以原銜兼充)
日講起居注官滿洲八人
(起康熙九年置居注館於)
(太和門西廊設記注官滿洲四人以官一人十六年日講官兼攝十二年增設滿洲記注)
(又增設滿洲記注官一人五十七年三月省記注官令翰林官於理事日侍班記注之事併歸内閣)
(詔復設雍正元年注官如康熙五十六年以前故事乾隆日講起居)
(元年增設滿洲記注官二人凡記注官均以翰林詹事坊局官以原銜兼充惟掌院學士例各兼一)
(缺均兼日講繋銜)
起居注館主事滿洲二人
(初制滿洲三人漢軍一人康熙三十八年省滿洲漢軍各一人五十七年俱省雍正元年復置滿洲)
(主事二人)
筆帖式滿洲十四人漢軍二人
(順治初置滿洲八人漢軍二人十一年增設滿洲六人康熙五十七年俱省雍正元年復設如今額)
文淵閣領閣事滿洲一人
(國初定制大學士以未建我文淵閣繫銜而閣制)
(皇上右文稽古修明典籍乾隆三十七年蔵弆逸文墜特詔直省守吏購訪海内遺書以廣石渠)
(允廷簡竒秘響臻復散見永樂大典者重加釐訂成編臣議採古書之)
(敕館爰排校繕錄彙為四庫全書凡三萬六千冊而贏臣)
(命於華殿後鼎建文)
(上文淵閣以貯之四十一年秘書官品頗詳以宋程俱麟臺故事所載)
(詔大學士等集議參仿其制剏置閣職領閣事以大學士協辦大學士掌院學士兼充直閣以下咸定額)
(有差用資典守蘭臺東觀永昭美備焉)
文淵閣提舉閣事滿洲一人
(上諭乾隆五十三年奉一員係由總管内務府大臣兼文淵閣提舉閣事)
(充其司員以下皆所管轄着交提舉閣事一人專為管理其領閣直閣校理檢閱等俱着兼充虚銜)
(不必辦理本閣事務)
文淵閣辦理事務内務府司員四人
筆帖式四人
(奏俱由提舉閣事大臣掄選充)
詹事府
詹事府詹事滿洲一人(正三品)
少詹事滿洲一人(正四品)
(順治元年初設少詹事一人掌府事是年十一月省九年設詹事一人以掌府印十五年復省康熙)
(詔復設十四年奉洲置詹事一人少詹事二人三十七年詹事府滿)
(省少詹事一人)
左春坊左庶子滿洲一人(以四品冠𢃄食五品俸右春坊同)
左中允滿洲一人(以五品冠帶食六品俸右中允同)
左贊善滿洲一人(從六品右贊善同)
右春坊右庶子滿洲一人
右中允滿洲一人
右贊善滿洲一人
(國初設左右春坊皆漢人員缺以内三院官兼攝順治十五年省康熙十四年復置左右春坊官左右)
(庶子滿洲各一人左右諭德滿洲各一人左右中允贊善滿洲各二人三十七年省滿洲右諭德一)
(人左右中允贊善各一人乾隆十三年省滿洲左諭德一人)
司經局洗馬滿洲一人(從五品)
(康熙十四年置所屬有正字初置滿洲正字二人康熙三十七年裁省)
主簿滿洲一人(從七品)
(康熙十四年定額又初置滿洲錄事二人康熙三十七年以後次第裁省)
筆帖式滿洲六人
(康熙十四年初置十人三十八年省四人)
(朝謹案詹事府本東宫官屬我)
(家法相承盡祛歷代之弊良法美意具載儲貳金鑑書中而預教至為嚴慎)
(皇子皆在書各選翰林官分侍讀講日有課程擇大尚書房讀)
(臣二三人為總師傳以綜理之凡詹事坊局各官但存其員額以備翰林敘進之階云)
吏部
吏部尚書滿洲一人(從一品)
(天聰五年十月議定官制建六部每部各一貝勒主之吏部設滿洲承政一員蒙古承政一員參政)
(八員啟心郎一員崇德三年更定吏部設滿洲承政一員左參政二員右參政三員啟心郎一員順)
(治元年停貝勒總理例改承政為尚書參政為侍郎五年定滿洲尚書一人七年增設一人八年仍)
(令親王郡王兼攝部務九年停十年復裁滿洲尚書一人十五年裁啟心郎雍正元年以來常以大)
(學士兼理部務與尚書率其屬以敘正羣吏焉)
左右侍郎滿洲各一人(正二品)
(順治元年定額)
文選清吏司郎中滿洲三人蒙古一人(初制三品順治十六)
(年改為五品十八年改為四品康熙六年復改為三品九年定為正五品各部院同)
員外郎滿洲二人(初制四品順治十六年改為五品康熙六年復改為四品九年)
(定為從五品各部院同)
主事滿洲一人(初制四品順治十六年改為六品康熙六年改為五品九年定為正)
(六品各部院同)
考功清吏司郎中滿洲三人
員外郎滿洲二人蒙古一人
主事滿洲一人
稽勲清吏司郎中滿洲一人
員外郎滿洲二人
主事滿洲一人
騐封清吏司郎中滿洲一人
員外郎滿洲二人
主事滿洲一人蒙古一人
堂主事滿洲四人漢軍一人
(崇德三年吏部設理事官四員副理事官六員順治元年改理事官為郎中副理事官為員外郎設)
(滿洲郎中四人漢軍郎中二人滿洲蒙古員外郎八人漢軍員外郎六人主事四人十二年增滿洲)
(郎中四人員外郎停兼用蒙古十八年復設蒙古員外郎一人康熙元年仍省三十八年裁漢軍員)
(外郎四人五十七年增設蒙古郎中一人主事一人復設蒙古員外郎一人雍正五年裁漢軍郎中)
(員外郎額初制滿洲蒙古司官皆統為員額不分專曹悉聽堂官調撥後始分司定額如今制堂主)
(事順治元年定額)
司務廳司務滿洲一人(初制從九品乾隆三十六年陞為正八品各部寺同)
(順治十五年置)
筆帖式滿洲五十七人蒙古四人漢軍十二人(由舉)
(人恩拔歲副貢生考取者七品由生員監生考取者八品由官學義學生等考取者九品各部院同)
(天聰五年始令六部辦事筆帖式各酌量補授吏部筆帖式滿洲初設六十五員後省八員蒙古初)
(設二員後增二員漢軍初設十六員後省四員分隸各司視事之繁簡以為額)
戶部
戶部尚書滿洲一人
(初設承政參政啟心郎等官順治元年改承政為尚書參政為侍郎五年定滿洲尚書一員七年增)
(一員十年裁一員十五年裁啟心郎康熙六年復增滿洲尚書一員八年復裁一員雍正元年以來)
(命兼親王及大學士奉理部務皆由)
(特簡不常置)
左右侍郎滿洲各一人
(初制增減不一順治元年定左右各一人)
山東清吏司郎中滿洲二人
員外郎滿洲三人
主事滿洲一人
山西清吏司郎中滿洲一人
員外郎滿洲一人蒙古一人
主事滿洲一人
河南清吏司郎中滿洲一人
員外郎滿洲二人
主事滿洲一人
江南清吏司郎中滿洲一人
員外郎滿洲三人
主事滿洲一人
江西清吏司郎中滿洲一人
員外郎滿洲二人
主事滿洲一人
福建清吏司郎中滿洲二人
員外郎滿洲五人
主事滿洲一人蒙古一人
浙江清吏司郎中滿洲一人
員外郎滿洲二人
主事滿洲一人
湖廣清吏司郎中滿洲二人
員外郎滿洲二人
主事滿洲一人
陜西清吏司郎中滿洲一人蒙古一人
員外郎滿洲三人
主事滿洲一人
四川清吏司郎中滿洲一人
員外郎滿洲二人
主事滿洲一人
廣東清吏司郎中滿洲一人
員外郎滿洲三人
主事滿洲一人
廣西清吏司郎中滿洲一人
員外郎滿洲四人
主事滿洲一人
雲南清吏司郎中滿洲二人
員外郎滿洲三人
主事滿洲一人
貴州清吏司郎中滿洲一人
員外郎滿洲三人
主事滿洲一人
堂主事滿洲四人漢軍二人
(初滿洲司屬不分曹聽委於其長順治元年定戶部滿洲郎中十八人蒙古郎中四人漢軍郎中二)
(人滿洲員外郎三十八人蒙古員外郎五人漢軍員外郎六人滿洲主事十四人蒙古主事一人康)
(熙三十八年裁蒙古漢軍員外郎五十七年復設蒙古郎中一人員外郎一人增設蒙古主事一人)
(自乾隆初年以來始定額如今制)
司務廳司務滿洲一人
(順治元年定額)
筆帖式滿洲百人蒙古四人漢軍十六人
(滿洲筆帖式初置九十九人後增至一百三十五人續改定員數如今制蒙古筆帖式初置二人續)
(增設二人漢軍筆帖式初置十六人後增至三十二人續裁定員數如初制分隸各司視事之繁簡)
(以為額)
内倉監督滿洲二人
(内倉本名内官監倉順治十年改今名初屬廣西司司官康熙三十二年定於應除小差之滿洲蒙)
(古漢軍年久司官内次除一人管理雍正元年改定於本部滿洲司官内委用二年而代)
戶部三庫
管理三庫大臣無定員
(簡用於大臣内始置特鑄管理三庫銀印以授之雍正元年)
銀庫郎中滿洲一人
員外郎滿洲二人
司庫滿洲一人
大使滿洲二人
縀疋庫郎中滿洲一人
員外郎滿洲二人
司庫滿洲二人
大使滿洲一人
顔料庫郎中滿洲一人
員外郎滿洲二人
司庫滿洲二人(正七品)
大使滿洲一人
(初順治元年止設後庫置滿洲郎中匹人員外郎二人司庫六人十三年分建三庫置理事官二人)
(以總其事增司庫二人康熙二十五年定制三庫各置郎中一人員外郎一人司庫二人雍正二年)
(三庫各增員外郎一人置大使各一人省銀庫司庫一人乾隆三年增銀庫大使一人凡郎中員外)
(見補郎缺各部院於所屬諸司遴選賢能者送部引用閱三年更選以代司庫大使亦如之)
三庫檔房主事滿洲一人
(雍正二年置)
三庫筆帖式滿洲十五人
(初置十人順治十二年增置二人康熙二十五年定制二十四人雍正二年省九人)
三庫庫使滿洲二十六人
(初置三十二人雍正二年增顔料庫一人省銀庫六人緞疋庫一人)
(謹案明之内府十庫雖稱隸於有司其實皆以中官司其出納惟太倉銀庫則主自戶部)
(本朝順治初祇設後庫十三年分為三庫銀庫在戶部署内縀疋庫在東華門外顔料庫在西安門内)
(而承運庫分貯紙張乙字庫分貯布麻諸物以及供用庫之承造香蠟者並屬焉故附於戶部之後)
戶部錢局
戶部督理京省錢法右侍郎滿洲一人
(凡亰師鼓鑄統設二局隸戶部者曰寳泉局歲鑄錢六十一夘遇閏則加增四夘康熙十八年定滿)
(洲右侍郎一員公同督理十九年以給事中御史稽查錢局雍正二年停遣乾隆二十六年錢法堂)
(置掌稿司官滿洲一人於各司屬中選委)
寳泉局監督滿洲一人
(見簡監督無專員由六部司官遴選保舉引用二年而代順治元年定設)
大使滿洲五人
(由本部筆帖式選委咨吏部註冊五年而代稱職者以應陞官用初設漢人一人雍正四年以寳泉)
(局分設四厰增至漢人大使四人七年改漢大使俱為滿大使)
戶部倉場
總督倉場戶部右侍郎滿洲一人
(初順治九年設滿洲漢軍倉場侍郎各一人尋裁漢軍員額又順治四年置總理滿洲侍郎一人與)
(總漕同理漕務八年裁十二年復置十八年仍裁駐劄通州新城)
坐糧廳滿洲一人
(簡充以各部郎中員外郎掄選坐糧廳止差戶部漢司二年而代順治元年通州)
(官一人康熙二年添差戶部滿洲司官一人二十六年定制依各關差例以各部院官通行差遣又)
(初制有坐糧廳筆帖式一人尋裁)
大通橋監督滿洲一人
(以各倉監督掄選調充初差戶部漢司官一人康熙二年添設滿洲一人尋省四十七年仍設監督)
(滿洲一人)
亰通各倉監督滿洲各一人
(在京倉十有三城以内曰禄米倉南新倉舊泰倉富新倉興平倉海運倉北新倉城以外曰太平倉)
(本裕倉萬安倉儲濟倉裕豐倉豐益倉通州倉二曰西倉曰中倉京通共十五倉内惟豐益倉由内)
(務府遣官主之其十四倉監督以内閣中書部院寺監屬官掄選引)
(見注其名於籍有闕員則戶部掣籖以授三年而代初制差戶部司官管理諸倉或一人或二人增省不)
(一康熙五十年始定每倉監督二員滿洲一人五十七年令九卿各舉其屬以待)
(簡用雍正元年選部曹之候補者充其任二年置副監督以預監督選者於應代先一年為之稱職則如期)
(交替不及者罷免四年復以滿洲各部院筆帖式掄選充補勤職者擢用之尋改定如今制又各倉)
(原設筆帖式一人後俱裁)
倉場筆帖式滿洲四人
(順治元年置)
(謹案今定制稽察倉儲亰倉以都統副都統通倉以通永道通州副將專司其事若倉有滲漏米有)
(盜竊者移倉場治之御史則每倉歲差一人通稽一歲内收漕𤼵米釐剔弊端以重)
(天庾之儲備焉)
欽定八旗通志卷四十二
