欽定八旗通志卷四十三
職官志二
職官(禮部府兵部奉天)(刑部)(工部)(盛京五部)
禮部
禮部尚書滿洲一人(從一品)
(初設滿洲承政一員蒙古承政一員崇德三年更定禮部設滿洲承政一員省蒙古員缺順治元年)
(改承政為尚書雍正元年以親王郡王大學士兼理部務後隨時)
(簡任不恒置乾隆十四年定禮部滿洲尚書以兼管樂部太常寺鴻臚寺入銜永為定式)
左右侍郎滿洲各一人(正二品)
(初設參政八員崇德三年改設滿洲左參政二員右參政三員順治元年改參政為侍郎定制滿洲)
(左右侍郎各一人)
儀制清吏司郎中滿洲二人(正五品)
員外郎滿洲三人(從五品)
主事滿洲一人(正六品)
祠祭清吏司郎中滿洲二人
員外郎滿洲三人蒙古一人
主事滿洲一人
主客清吏司郎中滿洲一人蒙古一人
員外郎滿洲二人
主事滿洲一人
精膳清吏司郎中滿洲一人
員外郎滿洲二人
主事滿洲一人蒙古一人
堂主事滿洲三人漢軍一人
鑄印局主事職銜滿洲一人
(禮部初設理事官四人副理事官七人順治七年改設滿洲郎中四人員外郎六人主事四人蒙古)
(章京四人漢軍郎中八人員外郎五人十三年增設滿洲員外郎四人十八年增設滿洲郎中二人)
(康熙九年裁蒙古章京二人以一人改為郎中一人改為員外郎又裁漢軍郎中七人三十八年裁)
(蒙古郎中員外郎漢軍員外郎各二人五十七年復設蒙古郎中一人員外郎一人增設主事一人)
(雍正五年漢軍郎中員外郎額缺俱行裁省乾隆初始定額如今制堂主事順治元年定額鑄印局)
(主事職銜一人乾隆五年奏准添設)
司務廳司務滿洲一人(正八品)
筆帖式滿洲三十四人蒙古二人漢軍四人(自七品至)
(九品以出身為差詳見吏部篇)
(滿洲漢軍員數順治元年定蒙古員數雍正十二年定分隸各司視事之繁簡以為額)
(謹按禮部初設馬館二於宣武廣渠門儲峙牧芻以待外藩朝覲置正監督一人以本部司官充副)
(監督一人以理藩院司官充均一年更代乾隆二十七年省監督官以馬館歸理藩院經理又禮部)
(初設滿宣表官四人後裁二人今亦省併太常寺謹附識於此)
樂部
總理樂部事務王一人
總理樂部事務禮部尚書一人各部院内務府大
臣無定員
(乾隆七年始置樂部以親王尚書大臣兼理部務皆由)
(特簡無常員)
和聲署署正滿洲一人
署丞滿洲一人
供用官滿洲八人
(初順治元年沿明制設教坊司以掌宮懸大樂置奉鑾一人左右韶舞各一人左右司樂各一人協)
(同官十五人俳長二十人色長十七人歌工九十八人尋省協同官五人俳長無定員雍正元年始)
(除樂戶籍更選精通音樂之人充教坊樂工七年改教坊司為和聲署除奉鑾韶舞等官名乾隆七)
(年定設署正署丞侍從待詔供奉供用官均以禮人部内務府太常寺鴻臚寺官兼攝所属署史十六)
會同四譯館
提督會同四譯館禮部郎中兼鴻臚寺少卿銜一
人(滿洲漢人並用)
(初制會同四譯分設兩館會同館自順治年初置即隸禮部以主客司主事提督館事十四年設員)
(外郎品級通事一人掌會同館印尋省雍正十年改定會同館監督由部掄選引)
(見用一人四譯館則簡)
(國初沿明制置隸於翰林院立回回緬甸百夷西番高昌西天八百暹羅八館以譯遠方朝貢文字乾)
(詔下隆十三年以四譯館閒冗無事會同四譯館改八大學士禮部定議倂入禮部為)
(館為二曰西城館百夷館以禮部郎中一人兼鴻臚寺少卿銜兼懾之於滿漢郎中内掄選引)
(見請任三年而代旨簡)
朝鮮通事官滿洲十人
(初置六人後增至十六人凡六品六人七品六人八品二人無品級二人乾隆二十三年省六品四)
(人七品四人增設八品二人朝鮮譯學置譯生二十人於下五旗朝鮮子弟内選充凡通事官員缺)
(以譯生選補咨吏部註冊)
兵部
兵部尚書滿洲一人
(初設滿洲承政二員蒙古承政一員崇德三年改設承政一員順治元年改承政為尚書無定員五)
(年定設滿洲尚書一員雍正元年以來以大學士及他部尚書兼理部務皆由)
(特簡無常員)
左右侍郎滿洲各一人
(初設參政八員崇德三年改設左參政一員右參政三員順治元年改參政為侍郎定制滿洲左右)
(侍郎各一人)
武選清吏司郎中滿洲三人蒙古一人
員外郎滿洲四人
主事滿洲一人
車駕清吏司郎中滿洲三人
員外郎滿洲二人蒙古一人
主事滿洲一人
職方清吏司郎中滿洲四人
員外郎滿洲三人蒙古一人
主事滿洲一人蒙古一人
武庫清吏司郎中滿洲二人
員外郎滿洲一人蒙古一人
主事滿洲一人
堂主事滿洲四人漢軍一人
(初兵部設理事官十員副理事官十六員順治元年改定滿洲郎中員外郎各八人蒙古郎中員外)
(郎各四人漢軍郎中二人員外郎六人滿洲主事四人十二年增設滿洲郎中三人員外郎五人康)
(熙三十八年省滿洲員外郎三人蒙古郎中員外郎及漢軍員外郎各四人五十七年復設蒙古郎)
(中一人員外郎三人增設蒙古主事一人雍正五年省漢軍郎中員外郎額乾隆初始定額如今制)
(堂主事順治元年定額)
司務廳司務滿洲一人
(順治元年定額)
馬館監督滿洲一人
(順治八年設滿洲監督一人扵本部司官内遴選引)
(見補充歲周而代)
筆帖式滿洲六十二人蒙古八人漢軍八人
(俱順治元年定分隸各司視事之繁簡以為額)
(謹按兵部初設督捕侍郎滿洲一人以掌旗人逃亡之事其属有左右理事官滿洲各一人郎中滿)
(洲一人員外郎滿洲十五人漢軍八人主事滿洲三人漢軍一人司務滿洲一人筆帖式滿洲三十)
(四人漢軍十六人康熙三十八年俱省其職事併入刑部為督捕清吏司又初設有會同館大使一)
(員亦康熙三十八年省又京城九門步軍及巡捕營初制以兵部職方司主事一人總司之後歸入)
(步軍統領衙門謹識於此)
刑部
刑部尚書滿洲一人
(初設滿洲承政二員蒙古承政一員蒙德三年改設承政一員順治元年改承政為尚書七年增置)
(滿洲尚書一員十年仍省雍正十二年以來親王郡王及大學士奉)
(命管理部務皆由特簡無常員)
左右侍郎滿洲各一人
(初設參政八員崇德三年改設左參政二員右參政三員順治元年改參政為侍郎定制滿洲侍郎)
(左右各一人)
直隸清吏司郎中滿洲一人
員外郎滿洲一人蒙古一人
主事滿洲一人
奉天清吏司郎中蒙古一人
員外郎滿洲一人
主事滿洲一人
江蘇清吏司郎中滿洲一人
員外郎滿洲二人
主事滿洲一人
安徽清吏司郎中滿洲一人
員外郎滿洲一人
主事滿洲一人
江西清吏司郎中滿洲一人
員外郎滿洲一人
主事滿洲一人
福建清吏司郎中滿洲一人
員外郎滿洲一人
主事滿洲一人
浙江清吏司郎中滿洲一人
員外郎滿洲一人
主事滿洲一人
湖廣清吏司郎中滿洲一人
員外郎滿洲二人
主事滿洲一人
河南清吏司郎中滿洲一人
員外郎滿洲二人
主事滿洲一人
山東清吏司郎中滿洲一人
員外郎滿洲二人
主事滿洲一人
山西清吏司郎中滿洲一人
員外郎滿洲一人
主事蒙古一人
陜西清吏司郎中滿洲一人
員外郎滿洲二人
主事滿洲一人
四川清吏司郎中滿洲一人
員外郎滿洲一人
主事滿洲一人
廣東清吏司郎中滿洲一人
員外郎滿洲二人
主事滿洲一人
廣西清吏司郎中滿洲一人
員外郎滿洲一人
主事滿洲一人
雲南清吏司郎中滿洲一人
員外郎滿洲一人
主事滿洲一人
貴州清吏司郎中滿洲一人
員外郎滿洲一人
主事滿洲一人
督捕清吏司郎中滿洲一人
員外郎滿洲一人
主事滿洲一人
堂主事滿洲五人漢軍一人
(初制刑部設江南等十四司康熙三十八年增置督捕前後二司為十六司雍正元年增置左右二)
(現審司十二年析江南司為江蘇安徽二司併督捕前後二司為一司乾隆二年改右現審司為直)
(隸司七年復改左現審司為奉天司始定為十八司司属初置理事官六員副理事官八員順治元)
(年改定滿洲郎中六人員外郎八人主事十四人漢軍郎中四人員外郎十二人五年增置滿洲郎)
(中八人員外郎十人十八年增置蒙古員外郎八人康熙元年仍省五十七年增置蒙古郎中員外)
(郎主事各一人雍正五年罷漢軍員額其續置各司員額亦俱隨時增設凡額官闕則總其數三分)
(計之以其二牒吏部除授而留其一由堂官遴選奏請擢補焉堂主事順治元年定額)
司務廳司務滿洲一人
(順治元年定額)
筆帖式滿洲百有五人蒙古四人漢軍十五人
(滿洲筆帖式初置九十六人後增置九人蒙古筆帖式乾隆二年置漢軍筆帖式初置十有九人後)
(省四人俱分隸各司視事之繁簡以為額)
提牢主事滿洲一人
(見補於額外及試俸主事内掄選引充歲周更代咨吏部議敘)
北所司獄滿洲二人漢軍一人(從九品)
南所司獄滿洲二人漢軍一人
(順治元年置漢軍司獄二人康熙五十一年增置滿洲司獄四人三年而代咨吏部敘陞如例又置)
(官醫二人分隸南北所以療囚之疾病)
贓罰庫司庫滿洲一人(正七品)
庫使滿洲二人
(俱順治元年置額)
工部
工部尚書滿洲一人
(初設滿洲承政二員蒙古承政一員崇德三年改設承政一員順治元年改承政為尚書無定員五)
(年定設滿洲尚書一人雍正元年以來以親王郡王大學士兼理部務皆由)
(特簡不恒置)
左右侍郎滿洲各一人
(初設參政八員尋又增設蒙古參政二員崇德三年改設左參政二員右參政三員順治元年改參)
(政為侍郎定滿洲侍郎左右各一人右侍郎兼官理錢法堂事務)
營繕清吏司郎中滿洲四人蒙古一人
員外郎滿洲五人
主事滿洲二人蒙古一人
虞衡清吏司郎中滿洲四人
員外郎滿洲四人蒙古一人
主事滿洲三人
都水清吏司郎中滿洲五人
員外郎滿洲五人
主事滿洲四人
屯田清吏司郎中滿洲四人
員外郎滿洲五人
主事滿洲三人
堂主事滿洲三人漢軍一人
(初置理事官九員副理事官十二員額者庫二員順治元年改設滿洲郎中八人蒙古郎中一人滿)
(洲員外郎九人蒙古員外郎三人滿洲主事四人漢軍郎中二人員外郎六人十二年增設滿洲郎)
(中九人員外郎十人康熙二十二年增設滿洲主事每旗各一人三十八年省蒙古郎中員外郎額)
(缺又省漢軍員外郎四人五十七年復設蒙古郎中一人員外郎一人增設蒙古主事一人雍正五)
(年省漢軍郎中員外郎額缺初司属不分曹聽委於其長後始定額如今制堂主事順治元年定額)
節慎庫郎中滿洲一人
員外郎滿洲一人
(俱於各司属中簡調一年而代)
司庫滿洲二人
庫使滿洲十一人
製造庫郎中滿洲二人
(初置郎中一人員外郎二人後省員外郎而增置郎中一人初以虞衡司管製造庫事乾隆十九年)
(改為專缺於夲部司員内遴選補授)
司匠滿洲二人(初制七品康熙九年定為從九品)
司庫滿洲二人
庫使滿洲二十二人
料估所司員滿洲三人
(於本部司員内簡委一年而代)
琉璃厰監督滿洲一人
(康熙元年置一年而代)
木倉監督滿洲一人
(康熙六十年置二年而代)
管理街道廳御史滿洲一人
本部司員滿洲一人
步軍統領衙門司員滿洲一人
(初委本部司官滿洲一人乾隆三十一年定制令都察院掄選滿洲御史一人工部步軍統領衙門)
(見簡各掄選司属滿洲一人引派以專責成一年而代)
司務廳司務滿洲一人
(順治元年定額)
筆帖式滿洲九十三人蒙古二人漢軍十二人
(滿洲筆帖式初置九十人後增設三人蒙古筆帖式雍正十二年置額漢軍筆帖式初置十四人後)
(省二人俱分隸各司視事之繁簡以為額)
寳源錢局
工部督理京省錢法右侍郎滿洲一人
(京師鼔鑄統設二局隸工部者曰寳源局歲鑄錢七十一夘遇閠則加鑄四夘以本部右侍郎掌其局)
(之政令)
監督滿洲一人
(見簡由六部司員遴遴保舉引用二年而代)
大使滿洲二人
(由本部筆帖式選委初止設筆帖式一人雍正七年改設大使二人咨吏部註册五年而代稱職者)
(以應陞官用)
盛京五部官屬
戶部
戶部滿洲侍郎一人(凡俱盛京官品秩視京師)
(世祖章初設有六部承政參政等官順治元年以内大臣皇帝定都燕京悉裁諸舊制官不偁設)
(等官鎮守戶禮刑工四曹咸属焉十五年復設禮部十六年復設戶部工部康熙元年復設刑郎皆)
(置侍郎及其官属三十年又設兵部侍郎於是五部之置始備五部舊各設理事官一人康熙六十)
(年省雍正八年設尚書一人以繼五部尋罷之)
經會司郎中一人
員外郎一人
主事一人
糧儲司郎中一人
員外郎二人
主事二人
農田司員外郎二人
主事一人
堂主事二人
銀庫掌關防郎中一人
員外郎一人
司庫二人(正七品)
庫使八人
掌管莊六品官二人
筆帖式二十三人
内倉正副監督各一人(以上均滿洲員額)
(順治十四年初置郎中三人員外郎五人主事二人司庫二人筆帖式十五人康熙二十九年增設)
(員外郎四人筆帖式八人乾隆八年省員外郎四人增設主事二人堂主事二人初)
(命在盛京五部司属皆以本地人員除授雍正五年調用京各部掄員往補其本地人員皆撤回以京曹)
(詔以乾隆八年地人員參半除用十八年復京員與本)
(諭吏部定議用京員十之七本地人員十之三以歸平允焉)
禮部
禮部滿洲侍郎一人
左司郎中一人
員外郎二人
右司郎中一人
員外郎二人
堂主事一人
讀祝官八人
贊禮郎十六人
六品官一人
七品官一人
助教四人
筆帖式十人(以上均滿洲員額)
(員額俱順治十四年定筆帖式初設十二人乾隆八年省二人又有牧務總管一人以錦州副都統)
(兼管其属有六品翼領一人七品牧長十七人八品副牧長十七人牧副三十四人副牧副三十四)
(人皆總轄於禮部焉)
兵部
兵部滿洲侍郎一人
左司郎中一人
員外郎二人
主事一人
右司郎中一人
員外郎二人
主事一人
堂主事二人
筆帖式十二人
驛站正副監督各一人
驛丞二十九人(以上均滿洲員額)
(員額俱康熙三十年定惟員外郎初置六人乾隆八年省二人)
刑部
刑部滿洲侍郎一人
肅紀前司郎中一人
員外郎二人
主事一人
肅紀左司郎中一人
員外郎二人
主事一人
肅紀右司郎中一人
員外郎一人
主事三人
肅紀後司郎中一人
員外郎一人
主事一人
堂主事二人(以上俱滿洲員額員外郎主事初各置蒙古二人乾隆十四年員外郎改)
(為主事)
筆帖式滿洲二十四人蒙古二人漢軍五人
贓罰庫司庫一人
庫使二人(司庫庫使内用漢人一人)
司獄一人
(郎中初置二人康熙二十八年增二人員外郎初置滿洲四人康熙二十八年增滿洲四人乾隆八)
(年省滿洲四人增蒙古二人主事初置三人乾隆八年增三人又置堂主事二人筆帖式初置十五)
(人康熙二十九年增十一人雍正五年又增五人乾隆三十八年以滿洲筆帖式一缺改為司獄)
工部
工部滿洲侍郎一人
左司郎中一人
員外郎二人
主事一人
右司郎中一人
員外郎二人
主事一人
堂主事二人
筆帖式十七人(内漢軍一人)
銀庫司庫二人
庫使八人
管千丁四品官一人
管理燒造瓦料五品官一人
管理匠役六品官一人
看守
大政殿六品官一人(以上俱滿洲員額)
(郎中員額順治十四年置員外郎初置六人乾隆八年省二人主事初置四人乾隆八年增二人又)
(舊制有司匠一人乾隆二十九年省)
奉天府
奉天府府尹滿洲一人(正三品)
(初設遼陽府知府順治十四年改建奉天府置府尹一人乾隆三十年增無管大臣一人以)
(特盛京侍郎兼管府尹事務皆由簡無常員)
通判滿洲一人
興京理事通判滿洲一人(正六品)
(興通判康熙三年置八年置京通判乾隆二十)
熊岳通判滿洲一人
承德縣知縣滿洲一人(正七品)
(康熙三年置)
欽定八旗通志卷四十三
