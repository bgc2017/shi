欽定四庫全書
欽定八旗通志卷六十八
土田志七
土田數目(内府莊園數目直宗室莊屯數目畝八旗給地總數隸各處八旗地數)
(目山奉天各處八旗地畝數目數採捕場臺站地畝附井田目)
内府莊園數目
順治初
定鼎燕京近畿百姓帶地来投願充納銀莊頭者各按其
地畆為納銀莊頭後有願領入官地畆設莊納銀
亦為納銀莊頭帶地来充者為投充人单身投充
願領地納銀者每人給一䋲地(四十二畆為一䋲)為䋲地
人納蜜納葦納棉納靛者為蜜戶葦戶棉靛戶坐
落順天永平天津保定宣化所属州縣及喜峰口
古北口外等處
鑲黃旗四十四莊帶地投充人及䋲地人共投一百
五十八名蜜戶八名葦戶六名共地二千三百六
十八頃有竒後定為大莊一百五十九所半莊五
十九所園三十二所共地四千三百八十六頃
正黃旗四十七莊帶地充投人及䋲地人共六十
三名蜜戶十有八名葦戶一名共地一千三百九
十九頃有竒後定為大莊一百四十六所半莊五
十四所園二十九所共地四千一百二十三頃
正白旗四十一莊帶地投充人九十三名蜜戶十
有二名共地一千九百八十八頃有竒後定為大
莊一百五十三所半莊五十八所園三十九所共
地四千二百七十九頃
帶地投充人各帶地畆多寡不一計地三千三百
頃九十八畆零䋲地人計地三百五十二頃四十
五畆均每畆徵銀三分草一束
蜜戶計地二百八十九頃六十三畆零每六畆徵
蜜五斤交納官三倉(雍正六年准蜜戶所交蜜除官三倉呈明足用外其餘每)
(畆折銀五分交廣儲司庫)
葦戶計地一百四十九頃八十二畝零按地肥瘠每
畝徵銀一分至八分不等除每年額徵蘆葦四萬餘
斤抵折銀兩外其額徵銀五十二兩零交廣儲司
棉靛戶共地三十四頃七十二畆每棉丁徵棉花
五十斤靛丁徵水錠百斤交廣儲司(乾隆五年議棉靛戶之地)
(畝鹻薄不堪種棉種靛准照投充人之例每畆徵銀三分草一束銀交廣儲司草交會計司)
又菜園瓜園順治初年定每内管領下菜園頭二
名瓜園頭一名輪班交納菜蔬瓜實後立菜庫(在康熙三)
(十三年)定菜園頭為六十名每名給畦地一頃八十
畆無畦地則每畆折給旱地五畆(每名旱地九頃)除
暢春園奉宸苑種菜各用園頭一名外其餘五十八
名随時交納鮮菜(按菜園頭六十名中二十五名係畦地三十五名係旱地乾隆)
(四年奏准畦地照舊供菜旱地折銀交廣儲司)安肅園頭四名專納白菜
瓜園頭三十名(給地與菜園頭同)歲納瓜茄諸蔬又承種
雲南西瓜園頭二名各交西瓜一百投充西瓜園
頭四名各交西瓜一千
又菓園順治初年定順天保定河間永平等府属
設菓園一百三十六所共陳丁七百有五給養贍
家口地二百七十一頃二十畆零每丁歲徵銀三兩
盛京陳園丁三百五十有一廣寕陳園丁一百十有
七每丁歲徵銀三兩近畿新園一百二十一所
携地来投共八百七十頃四十七畆零每畆徵銀
五分嗣於南苑設菓園五所(在康熙十二年)各給地一
頃十有九畆外各給養贍家口地二頃十畆歲納
各種桃李不徵地畆錢糧尋又以新陳各園頭等
子孫繁衍將入官地畆增設新園二十六所各給
地五頃計地一百三十頃每歲按畆徵銀一錢如
遇水旱一例豁免(在雍正二年)又
盛京增新丁八十四名每丁徵銀三錢六分廣寕增
新丁三名每名徵銀四錢二分共徵銀三十一兩
有竒
又營造司設灰軍煤軍炭軍各以地三十五畆編
為一丁其草子匠各以地四十二畆編為一丁灰
軍及草子匠共地一百八十九頃二十一畆每七
畆徵銀二錢一分草七束銀交廣儲司草交會計
司煤軍及草子匠共地一百八十八頃五十一畆
炭軍地一百八十四頃八十畆(徵銀皆與灰軍同)每地六
畆交草七束以上各設千總二人把總四人外郎
四人即於三項軍丁内選補每人各給地三十五畆
免其賦
又長夫三旗佐領下人每地三十畆為一丁每十
二丁編長夫一名内管領下亦三十畆為一丁每
八丁編長夫一名每夫每月納銀二錢一分零三
旗共編長夫二百五十八名每月納銀五十六兩
零運送物件即動用此銀僱夫
又園戶匠役
景山瀛臺静明園南花園每名給養贍家口地六十
畆其餘各園給地三十畆功德寺園頭一名花匠
二名種花地二十畝豐臺園頭一名花匠二名種
花地六十畆將容城房山等縣取租地二十頃分
給二處園頭備辦正陽門外三里河金魚池投充
園頭一名長工二名每名給地六十畆有闕以其
子弟充補
又
南苑苑戶每名給地二十八畆湯山苑戶每名給地
三十畆南苑海戶每名給地二十八畆凡南苑海
戶二千二百名後裁去千戶二名總甲十名小甲
四十名門軍四十五名海戶五百零三名原給之
地悉行撤回總甲每名增地三十二畆小甲及巡
青海戶每名增地十二畆尚餘地八十八頃八十
八畆仍為羊草地其牆外馬道及通州等處退出
地七十四頃交與戶部令州縣徵收錢糧
又沙河氊匠司匠内頭目二十名各給官地一畆二
分其餘匠役各給官地一畆均令新舊交代相承
為業
順治十八年奏准將帶地投充新丁分為三旗共
計一千三百七十丁現今實在一千二百二十七
丁每丁有地自三十畆至四十二頃不等共地一
千七百七十二頃二十四畆零内有水田二百四
十一畆零每水田六畆徵銀一兩五分旱地六畆
徵銀三錢五分再籍没入官無地牲丁三名各徵
丁銀二兩每年共徵銀八千八百八十五兩零均
催交廣儲司内有納牲者按則折銀准抵正賦有
被水者俟報到具奏停其徵收有衝壊溝渠不能
耕種水田尚可改種旱地者停其水田之賦照旱
地徵收衝成溝渠不能耕種者將應徵之賦暫
徵收均於每年秋收後委官察騐
稻田莊共水田二十五頃十有五畆旱地二頃八
十八畆坐落涿州房山玉田等州縣
豆糧六莊計地四百九十二頃八十六畆坐落武
清縣
康熙八年題准將各莊編為一二三四等每十年
編一次
九年奏准於附近莊頭内選四人於
南苑安設四莊每莊給地十有八頃
十二年奏准
南苑增置莊一所
又奏准房山縣設稻田莊一所計水田二頃八十
四畆玉田縣設稻田莊一所計水田六頃六十畆
旱地一頃二十畆
又奏准安設瓜園菜園除額給地外並予養家口地
一百二十畆牛四頭蒲簾一百二十五秫稭三千
五百束均免差一年
二十一年奏准涿州設稻田莊一所計水田七頃
八十畆旱地一頃六十八畆
又議准
盛京粮莊所納糧米給與三旗人丁口糧外餘於該
莊作窖收貯
二十三年奏准山海關外莊頭每十年委本司官
前往編定等次
又奏准
暢春園内餘地及西厰二處種稻田一頃六畆令附
近之莊頭壮丁每年輪種給與石景山等處地十
有一頃三十四畆四分以為耕種稻田之資
二十四年設立粮莊每莊給地十有八頃舊例每
莊壮丁十名選一人為莊頭給田一百三十晌場
園馬館另給田四晌壮丁蕃衍則留于本莊缺則
補足給牛八頭量給房屋田種口糧器皿免第一
年錢糧至是設糧莊每莊地三百晌其頭等二等
莊頭不准給牛又山海關内古北口喜峰口外糧
莊每一所納糧百石(此名斤石每石合倉石三石六斗每百石合倉石三百六)
(十石)山海關外糧莊每一所納糧百二十石(合倉石四百三)
(十二石)
二十五年定莊田報灾之例凡莊田報灾定例於
七月二十日以前莊頭呈報會計司委員察勘於
定額内酌量豁免至是題准莊頭報灾勘災得餘
剰好地六十五晌以下者給與養贍家口六十五
晌以上者照舊當差
二十六年題准於納銀二百之莊頭内改立糧莊
增壮丁為十五名
三十年奏准各莊頭收存之糧核明實數或十莊
或五莊收聚一處擇殷實之莊作窖收貯
三十四年奏准歸化城安設
皇莊十有三所各給地十有八頃於各莊頭子弟及
殷實壮丁内選充莊頭每莊歲徵米二百石由歸
化城都統徵收貯本處旗倉
四十五年奏准捕牲烏喇地方於蜜戶内簡選五
人安設
皇莊五所每莊定壮丁十四名給以牛具令其開墾
四十八年令莊頭地畆不足額者准其補給薄鹻
沙壓者准其換給
五十年定糧莊納糧之數山海關内古北口喜峰
口外頭等莊報倉石二百五十石二等莊三等莊逓
减三十石末等莊報一百二十石每石折小米五
斗
五十一年定山海關外頭等莊報倉石三百二十
二石二等莊三等莊逓减三十石末等莊報一百
九十二石
又定領種入官地畆莊頭四名每名報糧七十石
帶地納糧莊頭一名報糧六十四石
又奏准豐臺安設菜園十有一所除給地外並予
鑿井六口牛四頭房三間
五十五年定給莊頭頂帶之例莊頭内當差四五
十年不欠錢糧者給八品頂帶二三十年無欠及
年老不能當差者均給九品頂帶(舊例賞罰於額外多納一石者)
(賞銀四錢多者賞馬匹端罩缺額一石者責二鞭鞭不過百後此例皆停)
又奏准
盛京莊頭每十年委本司官前往編定等次
五十七年奏准各州縣莊頭子弟内簡選十五人
於駐馬口外彌陀山等處安設
皇莊十有五所各給荒地十有八頃令其墾種
六十年議准涿州入官稻田三頃令附近莊頭承
種
雍正元年
諭山海關内莊頭等所欠陳糧俱令豁免所欠新糧限三
年内交完尋内務府議定一二年内全完者賞給品級
及加級有差三年不完者罪之
又奏准山海關外莊頭等次改令錦州副都統編
審造冊送府停止司官前往
二年定莊田勘災例以被災地畆編作十分按分
數免差仍計口給糧有捏報者罪之
三年令口内莊頭交倉所餘之糧折銀交廣儲司
口外莊頭糧米運交熱河倉其襍糧秫稭等項亦
折銀交廣儲司
又奏准山海關外一等莊給地五十四頃二等五
十一頃三等四十五頃四等三十九頃如有不足
額者將各莊餘地補給其餘地畆令地方官召民
耕種輸租戶部
又奏准功德寺水田七頃四十四畆甕山水田八
頃十一畆所得稻已敷一年之用留此二處官種
外其六郎莊等處應租與附近居民計六郎莊水
田五頃四十八畆旱地三頃七十五畆北塢水田
九頃三十七畆旱地一頃八十八畆蠻子營水田
十頃旱地一頃二十五畆黑龍潭水田五頃三十
一畆旱地五十四畆石景山水田四頃八十二畆
功德寺頭圈水田一頃三十五畆旱地一頃八十
七畆甕山旱地一頃一畆六郎莊房基地十五畆
荷花池四畆功德寺房基地九畆荷花池十二畆
各有竒洩水河荷花池一區甕山荷花池一區並
分别徵租有差
六年奏准將豆稭七十二莊均改為半莊并入現
有半莊共計半莊一百七十有一
又議准向来各莊但有居住村名地畆數目未載
四至令内務府司官會同戶部及地方官逐一丈
量各造四至清冊三本分貯内務府戶部直隸總
督衙門以偹察覈
又奏准駐馬口外彌陀山等處十有五莊每莊歲
納米二百倉石由右衛將軍徵收貯該處旗倉
七年議准丈量口外莊頭等原額地畆並自墾地
畆甚属過多且不畫一將現在頭庄各給地三十
九頃所餘之地共二千九十頃五十二畆按每莊
三十九頃之數於莊頭子弟及誠實壮丁内選五
十三人增設莊五十三所
又奏准將房山縣入官稻田七頃九十五畆增設
莊一所
又奏准關内三百二十二莊内定為一等五十七
莊二等十有六莊三等三十八莊四等二百十有
一莊口外一百三十八莊均定為一等
十三年定承催官奬勸例六年全完者加一級三
年全完者紀錄(按承催官于乾隆元年停止至四年復設)
又奏准各等莊頭四等升為三等三等升為二等
二等升為一等原有頂帶者各加一級無頂帶者
以次賞給九品從八品正八品頂帶初次降等有
頂帶者褫革無頂帶者鞭八十二次鞭一百三次
鞭一百革退莊頭
乾隆元年奉
旨盛京編審莊頭等次著内務府司官會該管官辦理
二年奏准歸化城十有三莊墾地二千六百餘頃
每莊各給六十頃外尚餘地一千九百餘頃交地
方官募民耕種輸租戶部
四年奏准菜園瓜園地亦照莊地丈量四至造冊
存案
又奏准凡投充人等所帶地畆如有薄鹻沙壓者
委官勘實准其退出暫交地方官召民耕種輸租
戶部其附近處有可補之地照數補給如無可補
之地即按其現有地畆交差
八年奏准自康熙二十三年編審等第以来凡地
畆寬裕者皆已陸續升等加差若仍照例編等必
至有名無寔應停止十年編等之例
九年議准德勝門外向有荷花池一區每年僅徵
銀四十五兩今勘得内有稻田九十四畆旱地三
畆荷花池七十六畆蒲池五十四畆共應徵銀八
十兩有竒歲入奏銷又德勝門内銀錠橋西所有
稻田三頃向属本苑管理後因地勢高窪不等難
以耕種所有房屋交房租庫管理年來挑挖河道疏
濬順利業經栽種荷花已成荷池除房租仍聽房租
庫收租外所有荷池地畆應仍歸苑管理以昭畫一
又覆准燕郊及白澗桃花寺隆福寺四處
行宫各置千總一人兵八名應得俸銀俸米除燕郊一處仍
於本佐領關支外其白澗等三處官弁俸銀於佐領下關
支俸米則各於附近撥地九十畆給抵其四處兵丁每兵
月餉五錢外亦各於附近給地六十畆以抵月糧
十年覆准燕郊白澗桃花寺隆福寺盤山&KR2169;髻山
蟠龍山(今大興莊)三家店八處看守
行宫之千總畫一每人歲給俸銀六十兩又撥給官
地九十畆所有馬乾俸米一併裁汰此八處兵丁
各給官地六十畆每月給餉銀一兩
又奏准
國初以來附近耕種地畆自二三十頃至四五十頃
不等嗣後此等地畆如莊頭係子孫兄弟及族人
承種者不必議減外其欠糧或緣罪革退及絶戶
以異姓承種者均以十八頃為一分九頃為半分
餘地足十八頃九頃者增設大莊半莊竒零不足
數者交地方官召民耕種輸租戶部
十一年議奏石槽懷柔密雲瑶亭四處
行宫照燕郊等處之例各設千總一人照例給地九
十畆歲給俸銀六十兩至於兵丁除盤山十二名
燕郊等皆八名瑶亭六名均毋庸議外惟懷柔羅
家橋現兵各五名應各增一名密雲現兵六名應
增二名照例給予地畆月餉奉
旨羅家橋懷柔縣行宫不必增設兵丁將所議增設之
二名增與瑶亭行宫
又奏准專設
暢春園西厰莊頭除舊給石景山地十有一頃三十
四畆四分外將附近州縣入官地增給六頃六十
五畆六分以足十八頃之額
十二年覆准口外
行宫千總歲支俸銀及撥給官地尚與口内千總不
甚相殊而委署千總每名給地九十畆月支餉銀
五錢兵丁每名給地六十畆而月支餉銀或多或
少或有或無参差不一今酌定千總每月餉均增
為一兩兵丁均增為五錢至巴克什營一處千總
應改隸熱河總管照例給地九十畆歲俸六十兩
以昭畫一
十三年議准
瀛臺麥田每年委附近莊頭一人辦理
又奏准宣化府不足之莊地十有八所除應納錢
糧只按現在畆數徵收外嗣後有報水衝沙壓者
内府官會同地方官勘寔召民承種輸租戶部
十七年議准司属東安武清之雀戶被水淹沒地
四十九頃有竒自乾隆六年以来均由司委官前
往會同地方官察看惟有乾隆十年勘出水涸淤
地六十六畆有竒業已升科餘年並未察出徒滋
紛擾嗣後停止委官交戶部轉咨直督於每歲秋
成後飭地方官勘明報府再宛平縣尚安邨雀戸
水田被水衝壊溝渠水淹成溝難以耕種田九十
五畆堪種旱地二十四畆歲委催長一名察勘以
杜隠匿
三十五年定莊頭承種額撥官地不准藉稱薄鹻
沙壓退交兑換其有誤差不能承充莊頭者内務
府大臣查勘確寔另派莊頭承種
四十七年奏准内務府所属莊園人等承種官地
如遇旱澇災歉俱照民地之例一分至四分者不
准報災其分給口糧之處槩行停止
以上内府莊園數目
宗室莊屯數目
(國謹案王勲戚及八旗臣工俸糈之外既初諸)
(賜園地復按所属壮丁撥給晌畆遇有旱澇随時予數賜賑澤至渥矣故前卷既載規制兹復以累年給)
(目開具於後)
鑲黃旗宗室整莊四所半莊一所園一所共地六
百一十晌坐落大興通州武清平谷河間各州縣
正黃旗宗室整莊五所半莊十二所莊四所園三
所共地一千七百七十六晌坐落大興宛平三河
寳坻順義涿州房山保定雄縣易州任邱各州縣
正白旗宗室整莊四所莊一所園二所共地六百
晌坐落順天香河通州寳坻房山及沙河所等處
正紅旗宗室整莊一百四十五所半莊三所整園
五十所半園十所園四所共地二萬七百三十六
晌零坐落順天宛平昌平涿州文安保定定興淶
水及遼陽海城盖平各州縣
鑲白旗宗室整莊一百七十八所半莊五所莊八
所整園八所園二十所果地靛地網戶獵戶等地
七十六處共地二萬八千六百一十九晌零坐落
大興宛平良鄉固安永清東安香河通州三河武
清寳坻昌平密雲懷柔房山霸州薊州玉田平谷
遵化豐潤遷安灤州樂亭保定易州河間任邱滄
州保安及遼陽海城盖平鐡嶺山海關外等處
鑲紅旗宗室整莊二百九十八所半莊二十三所
莊五所整園一百十一所半園二所共地四萬三
千八百三十五晌坐落大興宛平永清香河通州
寳坻昌平涿州房山霸州灤州新城河間肅寕滄
州延慶及張家口外等處
正藍旗宗室整莊五百四十四所半莊一百五十
一所莊二十二所整園一百三所半園十九所園
七十三所果菜牧地五處共地八萬八千五百五
十四晌零坐落大興宛平良鄉永清東安香河通
州武清昌平順義懷柔涿州房山霸州保定薊州
玉田平谷遵化豐潤永平昌黎灤州樂亭新城易
州青縣無極保安及承德遼陽開原錦州寕遠廣
寧開平冷口外等處
鑲藍旗宗室整莊二百三十一所半莊六十三所
莊九所整園一百二所半園二所園三所共地三
萬七千五百七十九晌零坐落大興宛平固安永
清東安昌平懷柔灤州蠡縣安州高陽及遼陽海
城盖平錦州開平等處
以上宗室莊屯數目
欽定八旗通志卷六十八
