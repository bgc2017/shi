欽定四庫全書
欽定八旗通志卷二百二十四
人物志一百四
忠義𫝊十六(蒙古八旗一順治十七年共六十六人天聰五年至)
拜桑武
拜桑武蒙古鑲黃旗人姓扎拉理氏世居烏蘭地
方天聰五年七月以佐領從
太宗文皇帝征明大凌河明監軍道張春率兵來援我兵
奮勇攻擊敵敗走拜桑武率衆追之被傷歿於陣
恩賜雲騎尉世職(承襲詳見世職表)
三晉
三晉蒙古鑲黃旗人姓柯勒特氏世居西拉木倫
地方崇德三年隨揚威大將軍多羅貝勒岳託征
明至山東用雲梯兵攻茌平縣首先登城身被重
傷力戰死之
恩賜騎都尉世職(承襲詳見世職表)
扈護巴雅拉
扈護巴雅拉蒙古鑲黃旗人姓博爾濟錦氏世居
扎魯特地方任護軍校崇德三年從貝勒岳託征
明擊馮太監侯總兵於豐潤大敗之出邊時明陳
總兵同三太監率兵拒敵扈護巴雅拉力戰歿
恩賜騎都尉世職後遇
恩詔加至二等輕車都尉(承襲詳見世職表)
喇瑪金州
喇瑪金州蒙古鑲黃旗人崇德六年六月大兵征
明圍錦州大敗明兵於松山八月明軍門洪承疇
督諸將率精兵十三萬赴援
太宗文皇帝帥兵親征喇瑪金州以扎薩克王從事焉越
衆先登突圍衝擊戰歿於陣
詔予優卹
賜達爾罕號
恩賜一等伯世職(承襲詳見封爵表)
布齋
布齋蒙古鑲黃旗人崇德六年十月以護軍校隨
大兵征明錦州圍松山杏山松山總督洪承疇出
兵六千夜犯我營布齋奮勇進擊歿於陣
恩賜雲騎尉世職(承襲詳見世職表)
扎叟兒額布亨
扎叟兒額布亨蒙古鑲黃旗人姓科爾孫氏世居
西喇木魯地方於順治元年隨定國大將軍和碩
睿親王多爾衮入山海關擊流賊李自成兵中礟
陣亡
恩賜騎都尉世職(承襲詳見世職表)
巴拜
巴拜蒙古鑲黃旗人姓額爾忒特氏世居邁朗古
特地方以護軍校於順治元年從大兵入山海關
擊流賊於昌平州力戰陣亡
賞卹如例
布岱
布岱蒙古鑲黃旗人姓韋默特氏世居翁牛特地
方順治二年以二等侍衛奉差往蘇尼特喀爾喀
地方遇賊戰歿得
賞銀四百兩
克什特
克什特蒙古鑲黃旗人姓西喇氏世居科爾沁地
方任前鋒侍衛崇德八年從奉命大將軍多羅貝
勒阿巴泰攻山東師旋遇明范軍門兵來襲克什
特分兵敗之順治元年從靖遠大將軍和碩英親
王阿濟格征流賊至陜西延安府賊犯我鑲黃正
白兩旗營克什特率前鋒兵助擊敗之又隨大兵
圍荆州同俄謨克圖擊敗其衆進圍承天府同阿
思哈敗流賊六百餘衆至九公山遇賊田國公同
達蘇奮擊敗之復隨都統庫魯克達爾漢阿賴率
兵追賊遇賊兵千餘人擊破之三年隨和碩肅親
王豪格征四川同西忒庫敗流賊賀珍又擊敗流
賊張獻忠凱旋時賊躡多羅貝勒尼堪兵後即同
胡沙回擊敗之克什特從征多年所至擊斬敵哨
甚衆嘗生擒六人以功授雲騎尉世職尋加騎都
尉六年正月隨平西大將軍和碩英親王阿濟格
征大同叛鎮姜瓖八月攻大同關廂中礟陣亡加
恩賜一雲騎尉世職(承襲詳見世職表)
彰吉泰
彰吉泰蒙古正黃旗人姓恭努特氏世居扎魯特
地方崇德二年三月以護軍校隨奉命大將軍恭
順王孔有德征明攻皮島力戰歿於陣
賞卹如例
彰古
彰古蒙古正黃旗人姓翁古特氏世居扎魯特地
方任佐領崇德五年從大兵征明圍錦州松山兵
來犯奪我紅衣礟彰古率本旗兵擊敗之旋奉
命於城外挖濠環圍城中騎兵出犯濠塹彰古力戰陣亡
恩賜雲騎尉世職(承襲詳見世職表)
博朔岱
博朔岱蒙古正黃旗人姓拜葉特氏世居察哈爾
地方以功
賜號綽綸巴圖魯崇德五年以三等侍衞随大兵征明圍錦
州至松山遇敵兵來拒博朔岱奮勇進擊遂歿於陣
恩賜葬銀五百兩
遣官致祭
羅立
羅立蒙古正黃旗人姓鄂爾沁氏初屬察哈爾林
丹汗天聰八年大兵破林丹汗羅立乃擕戶口一
百人來歸特授一等輕車都尉世職崇德三年隨
揚威大將軍多羅貝勒岳託征明擊敗密雲縣兵
六年隨大兵征明錦州掘濠圍城城中悉衆出戰
我左翼兵擊之不勝退保濠塹羅立堅守汛地竭
力拒戰歿於陣
恩賜三等男爵(承襲詳見封爵表)
阿布喇庫
阿布喇庫蒙古正黃旗人姓巴林氏世居科爾沁
地方初隨大兵征明攻松山時克敵有功崇德六
年復隨大兵取錦州遇敵衆來拒阿布喇庫大聲
呼噪直衝入斬執纛者奪纛而歸旋隨内大臣宜
爾登擊明經略洪承疇援兵力戰歿於陣
恩賜騎都尉世職(承襲詳見世職表)
彰庫善
彰庫善蒙古正黃旗人隨父納喀楚自科爾沁來
歸任恭領兼管佐領事崇德六年從征明圍錦州
再敗敵兵於松山明經略洪承疇率兵來援彰庫
善力戰歿
恩賜雲騎尉世職(承襲詳見世職表)
阿布圖
阿布圖蒙古正黃旗人姓求綽特氏世居西拉木
倫地方順治二年以章京銜同副都統葉赫朱瑪
喇等駐扎杭州率步兵敗偽大學士馬士英又同
諾雲多禮等擊馬士英力戰歿於陣
恩賜雲騎尉世職(承襲詳見世職表)
圖渾
圖渾蒙古正黃旗人姓巴林氏世居察哈爾地方
任護軍校順治二年七月隨平南大將軍多羅順
承郡王勒克德渾征湖廣流賊李自成三年二月
於彛陵州擊賊陣亡
恩賜雲騎尉世職(承襲詳見世職表)
席達
席達蒙古正黃旗人姓科爾沁氏任護軍校順治
五年從大兵平定福建力戰歿於陣
恩賜雲騎尉世職(承襲詳見世職表)
武京
武京蒙古正黃旗人天聰三年隨大兵征明至通
州遇敵擊敗之又敗明經略盧象昇兵六年同護
軍統領席特庫征察哈爾至興安伊卡倫斬獲無
算崇德六年復從大兵征明破錦州七年授佐領
世職三遇
恩詔加至二等輕車都尉歷官副都統順治九年隨將軍
敬謹親王尼堪征湖南流寇張獻忠餘黨戰歿於陣
恩賜一等輕車都尉世職(承襲詳見世職表)
魏正
魏正蒙古正黃旗人姓齊岳噶穆克氏自科爾沁
來歸天聰三年隨征明至通州敵兵來犯魏正率
本旗兵擊敗之又破明經略盧象昇營又随大兵
掠興安生擒哨卒斬獲甚多崇德六年隨攻錦州
明經略洪承疇會兵來援立步卒三營魏正率本
旗兵擊敗之授雲騎尉世職順治二年以
太宗文皇帝眷顧舊臣加世職為騎都尉三遇
恩詔加至二等輕車都尉任副都統十一年征湖南遇偽
秦王孫可望馬步兵於岔路口拒敵力戰陣亡
恩賜世職為一等輕車都尉(承襲詳見世職表)
納穆桑額
納穆桑額蒙古正黃旗人姓博爾濟吉特氏世居
兀魯特地方二等伯明安之第五子也順治十七
年以一等護衛隨安南將軍宗室羅託征福建海
寇率本翼兵攻厦門力戰歿於陣從優議卹
恩賜騎都尉兼一雲騎尉世職(承襲詳見世職表)
波波圖
波波圖蒙古正白旗人姓席魯特氏世居科爾沁
天命初來歸授騎都尉天聰元年五月從多羅大
貝勒代善等征明錦州力戰陣亡
恩賜輕車都尉世職(承襲詳見世職表)
博波圖
博波圖蒙古正白旗人姓石魯特氏世居科爾沁
國初來歸時
恩授三等輕車都尉天聰八年隨攻錦州歿於陣順治初
以子明安達理官
恩贈光禄大夫都統二等子
外三
外三蒙古正白旗人順治十年以佐領從征雲南
與偽侯李成蛟兵戰於凉水井敗之後從征廣西
擊賊於懷集縣陣亡
恩賜雲騎尉世職(承襲詳見世職表)
蘇班達理
蘇班達理蒙古正白旗人初任佐領從大兵入關
破流賊兵二十萬後攻望都縣在事俱有功順治
二年叙功
詔授騎都尉兼一雲騎尉尋進二等輕車都尉卒子班第
襲順治十一年班第從征浙江舟山偽英毅伯阮
思率舟師三萬來犯同護軍統領尼雅達等力戰
破之順治十四年復從征湖廣荆州江陵等處累
著勞績進一等輕車都尉兼一雲騎尉察哈爾布
爾尼背叛列鳥鎗火礮以拒我師班第率衆破敵
事平
恩封三等男子滚布色塞冷襲卒無嗣乾隆十三年奉
特旨入昭忠祠
阿哈尼
阿哈尼蒙古正白旗人姓富察氏世居葉赫地方
以驍騎校駐防江寧順治十六年海賊鄭成功破
鎮江犯江寧阿哈尼隨官兵擊賊力戰陣亡
恩賜雲騎尉世職(承襲詳見世職表)
海色
海色蒙古正紅旗人累戰功授輕車都尉天聰八
年隨
太宗文皇帝征大同進攻興普摩衆薄城下先登戰歿
賞卹如例
海色
海色蒙古正紅旗人姓扎魯特氏世居喀爾喀地
方天聰八年由閑散從大兵征大同攻王家莊城
奮勇力戰歿於陣
恩賜騎都尉世職(承襲詳見世職表)
感濟泰
感濟泰蒙古正紅旗人世居喀喇沁地方崇德二
年率丁壮四十人來歸授騎都尉世職三年九月
隨揚威大將軍多羅貝勒岳託征明至邊境率雲
梯兵攻墻子嶺城力戰陣亡
賞卹如例
拜渾岱
拜渾岱蒙古正紅旗人姓烏朗漢濟爾敏氏世居
喀喇沁地方初任佐領崇德六年五月從大兵圍
錦州同副都統安達理擊明經略洪承疇援兵陣
亡七年
恩賜雲騎尉世職(承襲詳見世職表)
恩克伊
恩克伊蒙古正紅旗人姓巴林氏世居科爾沁地
方任佐領崇德七年三月圍錦州時松山兵犯我
紅衣礮同副都統安達禮擊敗之進攻塔山臺並
有功順治元年隨和碩睿親王多爾衮入山海關
流賊李自成率兵二十萬來犯恩克伊奮勇追擊
遂歿於陣
恩賜騎都尉世職(承襲詳見世職表)
珠達色
珠達色蒙古正紅旗人姓薩爾處特氏世居巴林
地方順治三年五月以護軍校隨揚威大將軍和
碩豫親王多鐸追蘇尼特部落騰機思至扎濟布
喇克地方擊土謝圖汗被創陣亡
恩賜雲騎尉世職(承襲詳見世職表)
寡檔
寡檔蒙古正紅旗人任護軍校順治三年隨大兵
征山東遇土賊戰歿
賞卹如例
博啟
博啟蒙古正紅旗人任護軍參領順治十一年從
寧海大將軍都統宜爾德征偽魯王至浙江舟山
擊偽英毅伯阮思總制陳六御等舟師於海上屢
破之十四年叙功授雲騎尉十六年從安南將軍
内大臣達素征福建海寇鄭成功十七年五月攻
厦門陣亡
恩賜騎都尉兼一雲騎尉世職(承襲詳見世職表)
祖大權
祖大權蒙古鑲白旗人天聰五年率其子副將澤
遠來歸崇德八年十二月從征錦州戰歿於陣
恩賜佐領世職(承襲詳見旗分志)
薩門
薩門蒙古鑲白旗人姓烏爾呼諾特氏世居喀喇
沁地方順治元年由閑散隨定國大將軍和碩豫
親王多鐸南征二年六月隨多羅貝勒博洛至江
南用雲梯攻江隂縣先衆登城歿於陣
恩賜騎都尉加一雲騎尉世職(承襲詳見世職表)
諾門達賴
諾門達賴蒙古鑲白旗人姓烏爾哈濟爾默氏世
居伊遜伊馬圖地方順治四年以前鋒參領從征
湖廣偽王總兵楊總兵等率賊二千來犯隨委署
前鋒統領吳沙擊敗之賊復率兵一萬來犯我營
諾門達賴奮勇進戰被鳥鎗傷歿於陣十五年
恩賜雲騎尉世職(承襲詳見世職表)
綽諾
綽諾蒙古鑲白旗人初從征山東用雲梯攻新昌
被傷戰益力遂克其城以功授騎都尉
賜號巴圖魯順治七年
覃恩加雲騎尉世職九年累加至二等輕車都尉十月傷
發卒(承襲詳見世職表)
特木爾
特木爾蒙古鑲紅旗人姓科爾伯蘇氏世居土默
特為察哈爾所屬天聰九年大兵征察哈爾林丹
汗遁特木爾率衆来歸授參領世職崇德元年十二
月從征朝鮮二年隨忠勲王揚古利於南漢山戰殁
恩賜三等輕車都尉世職
尼拉哈
尼拉哈蒙古鑲紅旗人姓額爾忒特氏世居蒿齊
忒地方以閑散隨大兵征山東攻獲鹿縣首先登
城破之授雲騎尉崇德四年隨都統馬拉希進山
海關率馬步兵擊敗流賊兵二十萬叙功加一雲
騎尉改為騎都尉順治三年三遇
恩詔又加一雲騎尉改為二等輕車都尉尋卒因無嗣承
襲於乾隆十三年奉
旨入祀昭忠祠
同阿爾
同阿爾蒙古鑲紅旗人世居巴林地方以地為氏
崇德三年以驍騎校隨多羅貝勒岳託征明出邊
時隨副都統席喇率護軍防守歷七晝夜敗敵者
再六年五月大兵圍錦州擊敗明經略洪承疇三
營步兵挖濠困之城内馬步兵出犯我左翼三旗
護軍不能取勝奔入濠塹同阿爾守汛地不敢失
同阿桑布奮勇抵戰遂歿於陣七年
恩賜騎都尉世職(承襲詳見世職表)
僧額
僧額蒙古鑲紅旗人姓巴林氏世居喀爾喀地方
初襲騎都尉崇德六年五月從大兵征明圍錦州
掘濠攻城城中悉衆突出我軍却走僧額獨奮勇
力戰歿於陣
恩賜三等輕車都尉世職(承襲詳見世職表)
索羅岱
索羅岱蒙古鑲紅旗人姓洪鄂羅特氏世居克西
克騰地方崇德七年十月隨奉命大將軍饒餘貝
勒阿巴泰征明八年五月至山東用雲梯攻費縣
以第一人登城陣亡
恩賜騎都尉世職(承襲詳見世職表)
圖薩
圖薩蒙古正藍旗人姓吳朗漢機爾敏氏世居喀
喇沁初任佐領順治元年隨大兵入山海關擊流
寇中火礮陣亡
恩賜騎都尉世職(承襲詳見世職表)
達爾瑪
達爾瑪蒙古正藍旗人姓薩爾圖特氏世居喀喇
沁順治二年以佐領隨揚威將軍和碩豫親王多
鐸征流寇敗逆黨賀珍於西安進擊一隻虎復大
敗之乘勝追勦中箭歿於陣
恩賜雲騎尉世職(承襲詳見世職表)
色楞
色楞蒙古正藍旗人姓吳朗漢機爾敏氏世居好
親郭爾地方初任佐領於順治六年正月隨定西
大將軍和碩敬謹親王尼堪征山西叛鎮姜瓖八
月攻大同力戰陣亡
恩賜雲騎尉世職(承襲詳見世職表)
伊馬圖
伊馬圖蒙古正藍旗人姓布爾克氏世居敖漢地
方任佐領崇德三年隨征山東遇敵兵敗之順治
元年入山海關與都統宜拜等擊流賊至望都縣
大敗之十二月隨和碩豫親王多鐸破流寇於潼
關授騎都尉世職三遇
恩詔加二等輕車都尉九年七月隨定遠大將軍和碩敬
謹親王尼堪征湖南流賊張獻忠餘孽偽秦王孫
可望十一月至衡州府與賊力戰陣亡
恩賜一等輕車都尉世職(承襲詳見世職表)
五孫泰
五孫泰蒙古正藍旗人順治元年以章京銜隨睿
親王多爾衮入山海關擊敗流寇授騎都尉遇
恩詔加至三等輕車都尉十一年從寧南靖寇將軍陳泰
征湖廣與賊戰於衡州陣亡加
恩賜二等輕車都尉世職(承襲詳見世職表)
巴拜
巴拜蒙古正藍旗人姓卓巴魯忒氏世居喀喇沁
順治十一年以護軍校從寧海將軍宜爾德征偽
魯王於浙江至舟山偽英毅伯阮思領百餘艘列
陣拒戰巴拜奮勇直入力竭陣亡
恩賜雲騎尉世職(承襲詳見世職表)
巴圖禮
巴圖禮蒙古正藍旗人姓巴岳特氏世居察哈爾
順治十二年從寧海將軍宜爾德征偽魯王於浙
江至舟山偽英毅伯阮思排列百餘艘盤海拒敵
巴圖禮力戰陣亡
恩賜雲騎尉世職(承襲詳見世職表)
拜才
拜才蒙古正藍旗人姓巴魯特氏世居喀喇沁崇
德三年隨貝勒杜度征明真定用雲梯攻饒陽縣
以第三人登城拔之七年復隨貝勒阿巴泰征明
山東等處以步戰敗明馬步軍於渾河岸順治二
年與副都統阿機拜隨靖遠大將軍英親王阿濟
格追流寇李自成餘黨殱其衆於安陸三年隨征
南大將軍貝勒博洛征福建連敗賊於泉州自泉
州進取安溪累功至三等男十二年大兵征湖廣
偽安南王劉文秀偽將軍盧明臣興國侯馮雙禮
等引偽總兵三十餘員賊兵二萬戰艦四百餘艘
侵岳州及武昌拜才與護軍統領蘇克薩哈設伏
出其不意擊破之進二等男十五年進征雲貴偽
侯李成蛟引偽總兵四員馬步賊兵九千屯於凉
水井拜才率本旗前鋒兵首䧟陣七戰皆捷賊為
奪氣又敗賊於雙河口蒲棚嶺又與偽鞏昌王白
文選戰敗走之軍聲大振偽晉王李定國率其黨
數千人來援戰於磨盤山拜才力戰歿於陣
恩贈一等男世職(承襲詳見封爵表)
多内
多内蒙古正藍旗人姓喀爾那忒氏世居喀喇沁
順治十六年以雲騎尉隨大將軍都統黑格出征
至江寧擊敗海寇鄭成功舟師又擊賊於山頂陣
亡
恩賜騎都尉又一雲騎尉世職(承襲詳見世職表)
雅圖
雅圖蒙古正藍旗人姓博爾濟吉特氏世居烏魯
特地方任一等護衞於順治十六年從安南將軍
内大臣逹素征福建海寇鄭成功十七年五月在
厦門奮勇擊賊戰歿
恩賜雲騎尉世職(承襲詳見世職表)
古蘭泰
古蘭泰蒙古正藍旗人姓蘇默爾氏世居黃山地
方襲叔父哈木胡雲騎尉世職兩遇
恩詔加至騎都尉又一雲騎尉順治十六年從安南將軍
内大臣達素征福建海寇同隊長愛圖擊賊首吳
英兵四千餘人十七年五月進兵至厦門遇賊首
鄭成功領六百餘艘來犯我軍古蘭泰奮勇力戰
遂歿於陣
賜祭葬銀三百兩加
恩賜三等輕車都尉世職(承襲詳見世職表)
蒙額圖
蒙額圖蒙古正藍旗人姓輝雅氏世居克西克騰
地方順治十六年從安南將軍内大臣達素征福
建海寇十七年攻厦門賊帥鄭成功排列水師六
百餘艘迎戰蒙額圖乘舟進擊於蓋峙山下陣亡
恩賜雲騎尉世職(承襲詳見世職表)
佟噶爾
佟噶爾蒙古鑲藍旗人世居巴林以地為氏任驍
騎校崇德七年隨奉命將軍貝勒阿巴泰征明由
北京進攻山東力戰歿於陣
恩賜佐領世職(承襲詳見旗分志)
齊薩穆
齊薩穆蒙古鑲藍旗人姓吳努古秦氏初為察哈
爾寨桑後因察哈爾林丹汗往奔唐古特率衆來
歸授三等輕車都尉兼管佐領事崇德七年從大
兵征明圍錦州擊敵有功十月隨奉命大將軍饒
餘貝勒阿巴泰征明八年三月以雲梯攻薊州城
礮裂中傷而歿
恩賜一等輕車都尉世職(承襲詳見世職表)
索羅岱
索羅岱蒙古鑲藍旗人崇德八年隨奉命將軍貝
勒阿巴泰征明以雲梯攻墻子嶺戰歿於陣
恩賜佐領世職(承襲詳見旗分志)
綽克托
綽克托蒙古鑲藍旗人姓烏朗哈濟爾敏氏世居
喀喇沁地方管佐領事崇德八年九月隨奉命大
將軍饒餘貝勒阿巴泰征明至邊境以雲梯攻墻
子嶺中矢陣亡
恩賜騎都尉世職(承襲詳見世職表)
色赫
色赫蒙古鑲藍旗人姓墨勒濟氏世居哈達地方
任佐領崇德七年從征明圍錦州隨副都統巴特
瑪擊明經略洪承疇克之順治元年随和碩豫親
王多鐸南征至潼關與副都統喇麻擊敗流賊二
年同鄔庫禮平蘇州有功三年二月從征南大將
軍多羅貝勒博洛征福建五月大兵過浙江略平
湖力戰被傷歿
恩賜雲騎尉世職(承襲詳見世職表)
達賴
達賴蒙古鑲藍旗人姓鄂禮克氏世居察哈爾地
方初任閒散章京順治元年從和碩睿親王多爾
衮進山海關隨原任都統葉克舒擊敗流賊有功
恩賜騎都尉是年冬隨定國大將軍和碩豫親王多鐸南
征平定河南江南俱在行間有功又隨貝勒博洛
擊敵兵於嘉興府敗之五年從征甘肅擊叛回馬
步兵據橋與戰中礮亡七年遇
恩詔兼叙從前勞績加
恩賜騎都尉又一雲騎尉世職(承襲詳見世職表)
懇哲
懇哲蒙古鑲藍旗人姓席魯特氏世居巴林地方
初襲二等輕車都尉順治九年七月從定遠大將
軍和碩敬謹親王尼堪征湖南流賊張獻忠餘孽
偽秦王孫可望十一月在衡州府遇賊力戰陣亡
恩賜一等輕車都尉世職(承襲詳見世職表)
達賴
達賴蒙古鑲藍旗人姓尼里葉克氏世居察哈爾
地方以雲騎尉駐防荆州順治九年隨都統拉麻
戰於崑山縣中礮陣亡
恩賜騎都尉世職(承襲詳見世職表)
臾色
臾色蒙古鑲藍旗人姓巴林氏世居察哈爾地方
順治十二年從寧海大將軍宜爾德征浙江至舟
山中礮歿
恩賜雲騎尉世職(承襲詳見世職表)
白都
白都蒙古鑲藍旗人順治十四年八月十四日以
驍騎校從大兵征察哈爾布爾丹歿於陣
賞卹如例
欽定八旗通志卷二百二十四
