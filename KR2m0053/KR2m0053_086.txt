欽定四庫全書
欽定八旗通志卷七十二
土田志十一
守
陵人員地畝
看守
永陵關防屬下各旗人等及匠役掃院丁壯地八十五頃
三十九畝二分在馬家和羅吳庫禮噶山胡籃哈
達等處總管屬下八旗丁壯地四百四十八頃六
畝四分佐領屬下千丁地二萬一千一百五十八
晌零六分在奉天遼陽撫順因登巨流河界内
看守
福陵關防屬下包衣八旗官員兵丁及掃院看園人等地
二百八十七頃八十三畝七分在
盛京
興京界内總管屬下八旗人員並看守官廳丁壯地
六百零三頃三十四畝在
盛京
興京開原等界内佐領屬下千丁地一千一百三十
八頃二十七畝六分在奉天開原界内(右舊志原文)
看守
昭陵關防屬下官員人等及掃院丁壯地一千七百零七
頃三十四畝七分總管屬下八旗丁壯地四千五
百五十七晌五畝在奉天開原廣寧秀巖牛莊界
内(右舊志俱本奉天來冊)
乾隆五十七年八月戸部議覆
盛京將軍琳寧奏稱乾隆十三年添給官兵地畝時
以守
陵官兵與打圍當差者有間是以未經一律撥給總緣當
年丁少尚可倚賴舊業養生而年來生齒日繁必
須酌給官地以資養育查奉天大段閑地業經招
募旗人墾種而
興京瀋陽開原遼陽鳳凰城廣寧牛莊等城所屬尚
有零星小段閑荒臣等擇其可耕並無關碍者得
九萬八千餘畝儘足以供分撥等語自屬實在情
形應如所奏准其撥給
三陵官兵以副
皇上一視同仁之意奉
旨依議(戸部来冊)
康熙二十七年安奉
昭西陵隨設雲騎尉品級章京十六員各給地三十六畝
筆帖式二員各給地二十四畝領催四名披甲七
十六名各給地六畝後添設驍騎校二員(在乾隆二年)
各給三十畝(戸部来冊)
又禮部讀祝官二員贊禮郎四員各給地三十畝
九品筆帖式二員各給地二十四畝牛吏二名擠
奶人二名各給地六畝
又内關防衙門筆帖式二員各給地二十四畝(俱本)
(衙門来冊)
(昭西陵謹案舊志載康熙二十七年遵化州撥給六年給官兵等地三頃八十六畝在石門鎮三十)
(披甲人等地六畝在北閣老灣莊云據本州来冊而今戶部及本衙門冊並無此項蓋二十七年一)
(項即在戸部所開二十七年一項之中部冊括其總數州冊載其零數三十六年一項地止六畝當)
(亦在關防衙門冊所開地畝之内年遠案牘不存無從核其年月耳謹附識扵此不更複載焉)
順治十八年遵化州撥給
孝陵官兵等忠義衞地三十三頃三畝五分零在西三屯
等莊又給地四十三頃七十六畝五分零在李官
屯等莊又給地十頃十二畝四分零在韋家嶺等
莊又給地一頃六十三畝在西峯寺前又給州東
寬屯地六頃二十五畝五分在下院寺等莊又給
筆帖式地五十六畝在租戸莊(舊志據本州来冊)
康熙二年題准
孝陵禮部設奉祀郎中工部設修理郎中兵部設守衛總
管翼領防禦領催驍騎校内務府設奉祀郎中等
官及内監各執事男婦鑾儀衛設校尉二十四名
戶部設庫尉二人領催一名禮工二部設各項人
役三百二十餘名各給地七頃二十畝園頭一人
給地一頃五十畝以供米麫菜蔬(會典)
又題准看守
孝陵内大臣給園地十五晌(會典)
是年定總管一員給地七十二畝翼領二員各給
地六十畝雲騎尉品級章京十六員各給地三十
六畝筆帖式二員各給地二十四畝領催四名披
甲七十六名各給地六畝嗣又添設驍騎校二員
(在乾隆二年)各給地三十畝(戶部来冊)
又禮部讀祝官二員贊禮郎四員各給地三十畝
筆帖式二員各給地二十四畝牛吏二名擠奶人
二名各給地六畝(本衙門来冊)
又内副管領一員給地三十畝筆帖式二員各給
地二十四畝(本衙門来冊)
(謹案舊志據遵化州来冊載讀祝官地二頃六十六畝又五十四畝在租戶莊鑲藍旗筆帖式東勝)
(衛地二十四畝在馬各莊披甲人等地八畝二分零在上莊總管筆帖式地二十四畝在桃園莊飯)
(上人地二十四畝在租戸莊所載畝數未符蓋亦據其境内所轄之零數即在今冊總數之中謹附)
(識扵此)
康熙四十八年遵化州撥給
孝東陵郎中地十二畝(舊志據本州来冊)
五十七年安奉
孝東陵隨設雲騎尉品級章京十六員各給地三十六畝
筆帖式二員各給地二十四畝領催四名披甲七
十六名各給地六畝嗣又添設驍騎校二員各給
地三十畝(戸部来冊)
又禮部讀祝官二員贊禮郎四員各給地三十畝
(本衙門来冊)
又内關防衙門筆帖式二員各給地二十四畝(本衙)
(門来冊)
五十八年給鑲黃旗官兵地四十四畝正黃旗官
兵地四十三畝八分零正白旗官兵地四十四畝
正紅旗官兵地四十三畝九分零鑲白旗官兵地
四十四畝鑲紅旗官兵地四十四畝正藍旗官兵
地四十四畝鑲藍旗官兵地四十三畝九分零又
給各旗護軍地十八畝(舊志據遵化州来冊)
(謹案舊志又有茶上人飯上人地四十畝筆帖式地十六畝拜唐阿地六十六畝又拜唐阿地三十)
(四畝關防郎中地十二畝員外郎鳴贊地一頃十六畝雍正二年新設内管領地二畝護軍地十六)
(畝云云兹戸部及本衙門来冊皆未之及當係後来裁減歸併案牘無存今遵奏定凡例均以現在)
(額數條欵著錄而附載舊文以備考)
康熙十九年安奉
景陵隨設總管一員給地七十二畝翼領二員各給地六
十畝雲騎尉品級章京十六員各給地三十六畝
筆帖式二員各給地二十四畝領催四名披甲七
十六名各給地六畝嗣又添設驍騎校二名各給
地三十畝(戸部来冊)
又禮部讀祝官六員贊禮郎十員各給地三十畝
牛吏二名擠奶人二名各給地六畝(本衙門来冊)
又副管領一員給地三十畝筆帖式二員各給地
二十四畝(本衙門来冊)
(景陵護謹案舊志載雍正元年遵化州撥給十畝侍衛等軍等地十畝二年又給員外郎等地)
(地一頃護軍等地十畝關防郎中等地十二畝又員外郎等地十二畝茶上人等地十六畝飯上人)
(等地十二畝官兵等地十二畝五年給飯上人地八畝與今戸部及本衙門来冊互有詳略當由後)
(来改定今謹以現在條欵額數著錄而附載舊文扵此)
康熙二十一年營建
孝誠仁皇后
孝昭仁皇后陵寢設官員兵丁置莊園(禮部則例)
是年遵化州撥給護守官兵等地十八頃六十六
畝在平安城又四頃五十畝在龍虎峪又屯地一
頃二畝在小喜峯口又七頃二十畝在堡子店又
十八頃六十六畝在念莊等處
二十二年給披甲人等地十二畝在小厰
二十九年給員外郎等地四畝四分又一畝六分
在堡子店(俱舊志)
又安奉
妃園寢隨設雲騎尉品級章京八員各給地三十六
畝披甲四十名各給地六畝又乾隆二年添設驍
騎校一員給地三十畝(戸部来冊)
乾隆三十一年十二月奉
上諭管理
陵寢之員俱給有俸糈以資養贍太監等亦俱支領錢糧
所有總管及官員太監等分受菜地本非例内應得
之項均着撤回無庸給予嗣後歲徵各地租交與該
處滋生庫按例料理
三十二年三月軍機處議奏菜地既已撤回此外
所有官地一項應否併撤奉
旨官員太監一概不必給予
是年戸部奏言據直隸總督咨稱所有
東陵
西陵内務府官員太監茶膳人等業經遵撤但
陵寢員役除内務府所屬外尚有外八旗總管衙門官兵
及禮部兵部官員人等地畝應否照舊給予抑或
一併撤回臣等伏查
陵寢官兵地畝自康熙二年安設
孝陵官兵即分别等差量為撥給嗣後俱照此辦理兹者
軍機處議辦
景陵菜地案内將内務府官員太監隨缺官地一併撤回
其八旗官兵及禮兵二部官員人等彼時原未議
及伏思内務府與八旗事屬一體所有八旗之禮
兵等部官員筆帖式及兵丁人等地畝自應全行
撤回以昭畫一奉
旨此内之總管翼領郎中員外主事等官每年例得俸
糈較多足資養贍伊等所給官地自應一體撤回其
防禦祝贊等官以及兵丁人等均係微末員弁若一
併撤回恐扵生計不無拮据著加恩仍行給予至内
務府官地前經降旨將官員人等一概不准給予今
八旗防禦以下既未撤回所有内務府副管領以下
亦著加恩給予
(謹案以上據戶部原文以下據承辦各衙門来冊)
乾隆元年安奉
泰陵隨設防禦十六員各給地三十六畝驍騎校二員各
給地三十畝筆帖式二員各給地二十四畝
内務府副管領一員給地三十畝筆帖式二員各
給地二十四畝
佐領下茶上人二名各給地二十四畝
禮部讀祝官二員贊禮郎四員各給地三十畝筆
帖式四員各給地二十四畝牛羊吏二名擠奶人
二名各給地六畝
工部筆帖式二員各給地二十四畝
又承辦事務衙門添設筆帖式二員各給地二十
四畝
又八旗兵丁共二百名各給地六畝
三年設立
皇貴妃園寢防禦八員各給地三十六畝副管領一
員驍騎校一員讀祝官二員贊禮郎三員各給地
三十畝
四十二年安奉
泰東陵隨設防禦十六員各給地三十六畝驍騎校二員
各給地三十畝
禮部讀祝官二員贊禮郎四員各給地三十畝筆
帖式四員各給地二十四畝牛羊吏二名擠奶人
二名各給地六畝
内務府筆帖式二員各給地二十四畝佐領下茶
上人一名飯上人二名各給地二十四畝
以上共官地三十九頃六十畝在涿州者四頃二
十畝九分六釐在安肅縣者二十八頃八十九畝
五分四釐在定興縣者三頃九十七畝五分在新
城縣者一頃三十二畝在易州者一頃二十畝
又乾隆八年安奉
皇貴妃園寢隨設雲騎尉品級章京四員各給地三
十六畝原設驍騎校一員給地三十畝領催二名
披甲三十八名各給地六畝
是年安奉
端慧皇太子園寢隨設委署翼長一員雲騎尉品級
章京一員章京六員各給地三十六畝委署驍騎
校一員領催一名披甲三十八名各給地六畝
又設副管領一員讀祝官二員贊禮郎三員各給
地三十畝
十七年安奉
孝賢皇后陵寢隨設總管一員給地七十二畝翼領二
員各給地六十畝雲騎尉品級章京十六員各給
地三十六畝原設驍騎校二員各給地二十四畝
筆帖式二員各給地二十四畝領催四名披甲七
十六名各給地六畝
又副管領一員給地三十畝筆帖式二員各給地
二十四畝讀祝官二員贊禮郎四員各給地三十
畝牛吏二名擠奶人二名各給地六畝
是年安奉
純惠皇貴妃園寢隨設雲騎尉品級章京八員各給
地三十六畝驍騎校一員給地二十四畝領催二
名披甲三十八名各給地六畝
以上守
陵人員地畝
欽定八旗通志卷七十二
