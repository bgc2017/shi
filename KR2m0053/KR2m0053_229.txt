欽定四庫全書
欽定八旗通志卷二百十五
人物志九十五
忠義傳七(滿洲八旗七至十六年共一百五十一人康熙十五年)
愛圖
愛圖滿洲鑲黃旗人姓勒第氏世居黑龍江康熙
十三年以前鋒校隨定遠平寇大將軍安親王岳
樂征逆藩吳三桂有功十五年復從征至長沙府
擊賊殁於陣
賞䘏如例
納星額
納星額滿洲鑲黃旗人署護軍校康熙十三年隨
順承郡王勒爾錦征逆藩吳三桂十五年六月至
湖廣永興擊賊陣亡
賞䘏如例
圖福納
圖福納滿洲鑲黃旗人署護軍校康熙十五年從
征南將軍穆占擊吳逆偽將馬寳胡國柱等於永
興戰殁
賞䘏如例
幽德赫
幽德赫滿洲鑲黃旗人姓葛濟勒氏世居綏分以
佐領駐防荆州康熙十五年總督李之芳平南將
軍賴塔會同奉命大將軍和碩康親王傑書進剿
衢州幽德赫從事行間敗賊馬九玉於大溪灘等
處進取江山縣力戰殁於陣
恩賜雲騎尉世職(承襲詳見世職表)
瓦爾達
瓦爾達滿洲鑲黃旗人姓瓜勒佳氏世居哈達地
方任前鋒參領順治二年隨大兵出征浙閩至枯
竹擊敗偽都司何楚儒賊衆千餘康熙十五年隨
副都統瑪哈達攻建陽復擊敗偽王總兵賊衆三
千餘至城門力戰死
恩賜雲騎尉世職(承襲詳見世職表)
英格
英格滿洲鑲黃旗人姓鈕祜禄氏世居長白山任
三等侍衛康熙十三年出鎮宣府十五年從征陕
西至洪城黃河岸擊賊殁於陣
賞䘏如例
赫西根
赫西根滿洲鑲黃旗人姓覺羅氏世居
盛京康熙十五年以驍騎校從寧海將軍富喇塔征耿
逆於浙江至太平山與賊力戰殁於陣
恩賜雲騎尉世職(承襲詳見世職表)
阿岱
阿岱滿洲鑲黃旗人姓布爾哈齊氏世居烏魯特
地方順治十五年以雲騎尉從征雲南貴州至魯
噶偽晉王李定國率衆拒敵阿岱隨大兵進擊連
敗之康熙十五年隨安遠靖寇大將軍貝勒尚善
征逆藩吳三桂至湖廣岳州賊將吳應麒柯鐸高
起龍廖進忠等率兵四萬餘拒戰奮擊陣亡
恩賜雲騎尉世職(承襲詳見世職表)
邁圖
邁圖滿洲鑲黃旗人姓富察氏世居訥殷初任七
品官康熙十三年王師征逆藩吳三桂邁圖從征
至湖廣興國州陳朱二姓賊首率衆六千餘於江
西鄱陽湖之岔口村十五里拒戰邁圖率本參領
兵隨大軍敗之又敗賊渠陳留音朱重仁等於鄱
陽湖之艾影山又擊賊三百餘艘於鄱陽湖之灞
口敗其衆十五年從定遠平寇大將軍安親王岳
樂擊吳逆偽將軍夏國相李良棟等於袁州萍鄉
縣東之来龍山中創陣亡
恩賜雲騎尉世職(承襲詳見世職表)
倭赫
倭赫滿洲鑲黃旗人康熙十五年以雲騎尉隨寧
海將軍富喇塔平南將軍頼塔等征福建至海澄
海寇偽將軍劉國軒方煽亂倭赫率兵力戰陣亡
恩賜騎都尉世職(承襲詳見世職表)
富喀
富喀滿洲鑲黃旗人任前鋒校康熙十五年隨康
親王傑書征福建海寇鄭成功與賊將劉國軒力
戰陣亡
賞䘏如例
額宜圖
額宜圖滿洲鑲黃旗人姓勒忒氏世居黑龍江任
前鋒校康熙十四年從征逆藩耿精忠於江西偽
伯樂燦踞宜黃挑濠拒戰同侍郎舒恕擊敗之十
五年隨安親王岳樂征逆藩吳三桂至湖廣長沙
力戰殁於陣
恩賜雲騎尉世職(承襲詳見世職表)
依蘇
依蘇滿洲鑲黃旗人姓伊爾根覺羅氏世居松阿
里烏喇地方康熙十六年吳逆偽將軍馬雄董仲
民率賊兵犯廣東依蘇以七品官隨大兵擊賊於
電白縣陣亡
恩賜雲騎尉世職(承襲詳見世職表)
巴特瑪
巴特瑪滿洲鑲黃旗人姓龔吉爾氏世居厄魯特
地方初任佐領康熙十三年逆藩耿精忠之偽將
羅都督率賊萬餘来犯江南績溪縣巴特瑪隨江
寧將軍額楚擊却之又敗賊於洞庭橋進至馳臺
嶺追擊賊兵於休寧縣之新嶺尋從大兵剿江西
饒州府擊賊兵於樂平縣段家村雲起峯等處至
鄱陽湖賊將率五千餘人乘船三百餘艘来犯我
軍復擊敗之又敗偽都督兵於石頭街河岸偽總
督姜德洪率賊五萬餘於弋陽縣修立木城以拒
我師復連結偽總兵柯勝等五千餘賊倚為聲勢
巴特瑪挺身躍戰力破其壘克復弋陽至貴溪又
敗偽總兵郭先張文孝等賊於艾山西行至吉安
復敗賊三千餘人十六年踰大庾嶺進攻廣東韶
州府擊賊帥馬寳胡國柱於蓮花山中傷陣亡
恩賜雲騎尉世職(承襲詳見世職表)
隂達渾
隂達渾滿洲鑲黃旗人姓喜塔臘氏世居尼雅滿
山地方由前鋒校從征雲南有功授雲騎尉康熙
十六年隨征南將軍穆占征湖廣與偽將軍馬寳
力戰於巖山嶺陣亡
恩賜騎都尉世職(承襲詳見世職表)
瑪海
瑪海滿洲鑲黃旗人姓章佳氏世居札魯特地方
任驍騎校部委參領康熙十六年隨征南將軍穆
占征逆藩吳三桂至湖廣永興之巖山嶺擊偽將
軍馬寳胡國柱等力戰陣亡
賞䘏如例
四格色
四格色滿洲鑲黃旗人姓兆佳氏世居穆呼任驍
騎校署副參領從江寧將軍額楚征逆藩吳三桂
康熙十六年於江西吉安擊賊陣亡
恩賜雲騎尉世職(承襲詳見世職表)
覺羅郭和里
覺羅郭和里滿洲鑲黃旗人康熙十五年以委署
參領隨定遠平寇大將軍安親王岳樂征逆藩吳
三桂十六年二月至長沙擊其偽總兵於瀏陽陣
亡
賞䘏如例
騰克
騰克滿洲鑲黃旗人康熙十三年以驍騎校從征
逆藩吳三桂十六年隨江寧將軍額楚於廣東韶
州蓮花山與偽將軍馬寳力戰陣亡
恩賜雲騎尉世職(承襲詳見世職表)
花色
花色滿洲鑲黃旗人姓薩馬拉氏世居寧古塔地
方康熙十五年以驍騎校隨撫遠大將軍圖海征
叛逆王輔臣十六年進征逆藩吳三桂至四川保
寧蟠龍山擊賊陣亡
恩賜雲騎尉世職(承襲詳見世職表)
託
託滿洲鑲黃旗人姓瓜勒佳氏世居烏喇委署護
軍校康熙十三年隨順承郡王勒爾錦征湖廣十
六年至荆州太平莊遇賊力戰陣亡
賞䘏如例
西扎布
西扎布滿洲鑲黃旗人任驍騎校康熙十六年隨
征南將軍穆占征湖廣至永興與賊將馬寳胡國
柱等力戰陣亡
賞䘏如例
薩音達理
薩音達理滿洲鑲黃旗人姓費莫氏世居薩齊庫
任八品官康熙十六年隨江寧將軍額楚征逆藩
吳三桂至廣東韶州府力戰殁於陣
恩賜雲騎尉世職(承襲詳見世職表)
諾莫渾
諾莫渾滿洲鑲黃旗人姓伊圖馬氏世居葉赫科
爾沁地方順治十七年從征山東土賊同四旗兵
進攻以第二人登寨克之康熙十六年征逆藩吳
三桂隨護軍統領哈克山於永興縣擊賊哈克山
殁於陣諾莫渾奮勇衝入奪哈克山屍既出復入
奪我纛遂殁於陣
恩賜雲騎尉世職(承襲詳見世職表)
格克禮
格克禮滿洲鑲黃旗人姓兀札喇氏世居薩哈爾
察地方康熙十六年以七品官從侍郎覺羅舒恕
征逆藩吳三桂至廣東電白縣偽將軍馬雄董仲
民等率賊来拒格克禮奮勇進戰殁於陣
恩賜雲騎尉世職(承襲詳見世職表)
索爾敦
索爾敦滿洲鑲黃旗人姓伊拉里氏世居哈爾敏
任護軍校康熙十七年五月十六日隨征逆藩吳
三桂至湖廣永興與偽將馬寳胡國柱等戰於沿
山嶺陣亡
恩賜雲騎尉世職(承襲詳見世職表)
和託
和託滿洲鑲黃旗人姓富察氏世居訥殷江地方
襲職騎都尉兼一雲騎尉康熙十七年從征廣西
至藤縣偽將軍吳世琮馬承蔭等率賊拒敵和託
奮勇力戰殁於陣
恩賜三等輕車都尉世職(承襲詳見世職表)
花山
花山滿洲鑲黃旗人任驍騎校康熙十七年隨將
軍賴塔征四川與賊力戰陣亡
賞䘏如例
穆成額
穆成額滿洲鑲黃旗人署護軍校康熙十七年隨
將軍穆占征逆藩吳三桂至湖廣長沙府擊賊殁
於陣
賞䘏如例
勒特熙
勒特熙滿洲鑲黃旗人姓伊爾根覺羅氏世居嘉
水湖康熙十四年以二等侍衛兼副護軍參領隨
撫遠大將軍圖海征陕西逆提督王輔臣定平涼
固原等處又自陕西隨征南將軍穆占禦逆藩吳
三桂於湖廣十六年三月攻長沙偽將軍吳國貴
等率衆數萬来拒勒特熙奮勇進戰中傷殁十七
年
恩賜雲騎尉世職(承襲詳見世職表)
禪布
禪布滿洲正黃旗人世居庫爾喀署護軍校康熙
十五年隨安親王岳樂征逆藩吳三桂與偽將軍
吳國貴戰於長沙陣亡
賞䘏如例
強謙
強謙滿洲正黃旗人姓鄂卓氏世居撤哈連烏喇
康熙十三年以親軍校駐防湖廣有賊二千来犯
引兵擊却之十五年從安遠靖寇大將軍貝勒尚
善征逆藩吳三桂至岳州偽帥吳應麒高起龍馬
寳等率衆七萬来犯強謙奮勇突入賊陣身被重
創殁於陣
恩賜雲騎尉世職(承襲詳見世職表)
逹林
逹林滿洲正黃旗人姓覺羅氏世居
盛京以七品官委署參領隨揚威大將軍簡親王喇
布征逆藩吳三桂康熙十五年十二月進攻江西
抵吉安擊賊於螺子山殁於陣
恩賜雲騎尉世職(承襲詳見世職表)
善泰
善泰滿洲正黃旗人任驍騎校委署參領駐防杭
州康熙十五年總督李之芳平南將軍頼塔調隨
杭州副都統倭申巴圖魯會剿衢州賊馬九玉於
大溪灘敗之進取江山縣力戰殁於陣
賞䘏如例
懷色
懷色滿洲正黃旗人姓賢逹禪氏世居松花江地
方康熙十四年四月從征逆藩耿精忠至浙江遇
賊將周烈桑明等二萬衆於衢州焦園河岸懷色
率衆衝鋒而入賊敗走偽將軍連雲徐上朝等紏
衆據處州懷色隨副都統馬哈達擊之賊於大溪
灘立木城掘壕自固懷色隨大兵擊破其城十五
年十一月隨寧海將軍喇哈達敗海賊徐耀於小
門山十六年二月隨平南將軍賴塔敗偽總督趙
得勝等於太平山連破二十六營又與賊戰於柏
木山身先陷陣被傷殁
恩賜雲騎尉世職(承襲詳見世職表)
巴錫
巴錫滿洲正黃旗人姓富察氏世居納音江父阿
爾納工部員外郎順治十三年以
宫殿工成議敘授雲騎尉尋卒巴錫襲職康熙十五年
從定遠平寇大將軍安親王岳樂征逆藩吳三桂
至江西十六年正月隨江寧將軍額楚與賊將韓
大任陳耀元等戰於吉安之螺子山被傷死
恩賜雲騎尉世職(承襲詳見世職表)
雅穆布
雅穆布滿洲正黃旗人任親軍校康熙十六年隨
安親王岳樂征湖廣至長沙偽將軍吳國貴等率
賊數萬立鹿角炮鎗挨牌拒戰雅穆布力擊之中
傷逾時創發死
恩賜雲騎尉世職(承襲詳見世職表)
瑚什布
瑚什布滿洲正黃旗人姓趙氏世居牙郎色地方
以副前鋒藍翎侍衛隨總督伊禮布征逆藩吳三
桂至湖廣康熙十六年六月與賊將馬寳胡國柱
等戰於巖山嶺陣亡
恩賜雲騎尉世職(承襲詳見世職表)
常明
常明滿洲正黃旗人由護軍隨征南將軍穆占征
逆藩吳三桂康熙十六年三月至湖廣長沙與偽
將軍吳國貴戰殁
賞䘏如例
積善
積善滿洲正黃旗人祖和圖陣亡自有𫝊積善襲
職為佐領委署參領康熙十六年隨副都統穆舒
征逆藩吳三桂於四川至保寧九敗賊兵以力戰
陣亡
恩賜騎都尉世職(承襲詳見世職表)
孔額德
孔額德滿洲正白旗人姓伊爾庫勒氏世居諾洛
科洛尼地方順治十五年以委署協領從征雲貴
敗偽侯李成蛟於涼水井復連敗偽晉王李定國
於磨盤山十八年從征東將軍季什哈征殷秉瑚
及山賊孫小五王節祥蕭五等並有功康熙十四
年從征浙江總督李之芳平南將軍賴塔調援衢
州偽將軍馬九玉等率兵五萬拒敵孔額德力戰
陣亡
恩賜騎都尉世職(承襲詳見世職表)
三泰
三泰滿洲正白旗人姓扎拉里氏世居瓦爾喀任
驍騎校康熙十四年隨和碩簡親王喇布擊逆藩
偽帥韓大任陳耀元等於江西吉安力戰陣亡
恩賜雲騎尉世職(承襲詳見世職表)
拉薩禮
拉薩禮滿洲正白旗人姓佟佳氏世居雅爾虎任
整儀尉順治十四年從定遠將軍世子濟度征福
建海寇鄭成功於厦門力戰陣亡
恩賜雲騎尉世職(承襲詳見世職表)
齊藍布
齊藍布滿洲正白旗人姓修和里氏世居瓜勒察
地方順治五年以護軍參領從征偽桂王至貴州
雙河口偽晉王李定國等率衆萬餘来拒我師齊
藍布隨信郡王多尼進擊連敗之康熙十四年征
耿逆至江西追擊偽都督易天錫於建昌府城殁
於陣三十五年
恩賜雲騎尉世職(承襲詳見世職表)
孔伊納
孔伊納滿洲正白旗人姓佟佳氏世居馬察地方
康熙十四年以護軍校隨前鋒統領穆占征從逆
提督王輔臣於秦州力戰陣亡
恩賜雲騎尉世職(承襲詳見世職表)
賽音達理
賽音達理滿洲正白旗人姓佟佳氏世居扎昆木
地方康熙十四年以護軍校隨前鋒統領穆占擊
賊於秦州力戰陣亡
恩賜雲騎尉世職(承襲詳見世職表)
瑚什布
瑚什布滿洲正白旗人署護軍校康熙十四年從
將軍圖海征從逆提督王輔臣至平涼擊其子王
繼正中礟陣亡
賞䘏如例
劉士英
劉士英包衣正白旗人世居直隸省河間府任邱
縣之小榮村
國初改隸旗籍任陕西定邊營守備康熙十四年從
逆提督王輔臣遣偽將朱龍破定邊逼降不屈偕
其妻妾李氏郭氏俱死之
恩賜騎都尉世職(承襲詳見世職表)
恩圖
恩圖滿洲正白旗人姓兀扎喇氏世居薩哈達地
方任七品官委署參領康熙十五年從定遠平寇
大將軍安親王岳樂征逆藩吳三桂至江西二月
擊偽將軍夏國相等於萍鄉縣東之来龍山力戰
中礟殁
賞䘏如例
納開
納開滿洲正白旗人姓伊爾根覺羅氏世居雅爾
虎康熙十五年以委署參領隨定遠平寇大將軍
安親王岳樂征剿吳三桂至江西袁州府進擊偽
將軍夏國相於萍鄉縣圍攻来龍山陣亡
恩賜雲騎尉世職(承襲詳見世職表)
外山
外山滿洲正白旗人姓瓜勒佳氏世居和索康熙
十五年以六品官從征叛鎮王輔臣至平涼城北
攻護山墩敗輔臣子王繼正是年隨征南將軍穆
占協征逆藩吳三桂至湖廣永興縣巖山嶺遇偽
將馬寳胡國柱等率衆拒敵進擊之遂殁於陣
恩賜雲騎尉世職(承襲詳見世職表)
墨赫納
墨赫納滿洲正白旗人姓葛濟勒氏世居雅蘭地
方任一等侍衛兼管參領事康熙十三年隨定南
將軍希爾根征逆藩吳三桂十五年九月進攻湖
廣醴陵縣遇賊將馬寳率賊三萬餘来犯墨赫納
力戰陣亡
恩賜雲騎尉世職(承襲詳見世職表)
錫寳
錫寳滿洲正白旗人世居董鄂以地為氏任七品
官康熙十三年從征逆藩吳三桂至湖廣從護軍
統領額司泰敗賊將陶繼志於宜都十五年進至
長沙遇賊力戰陣亡
恩賜雲騎尉世職(承襲詳見世職表)
内璽
内璽滿洲正白旗人姓查喇里氏世居烏喇地方
初任護軍校康熙十五年委署章京隨征南將軍
穆占征逆藩吳三桂至湖廣長沙府擊賊陣亡
恩賜雲騎尉世職(承襲詳見世職表)
禄譜查
禄譜查滿洲正白旗人康熙十五年以署章京隨
定西大將軍董額征叛逆王輔臣至陕西攻秦州
城賊援兵至内外夾攻力戰陣亡
恩賜雲騎尉世職(承襲詳見世職表)
福依寳
福依寳滿洲正白旗人姓庫雅拉氏世居興阿村
地方初任佐領順治十四年從定遠大將軍世子
濟度征福建海賊鄭成功敗其戰艦六百餘於厦
門之澄浦嶼有功康熙十五年隨征陕西叛鎮王
輔臣至秦州是日賊率城中兵出拒又外援夾攻
福依寳力戰以殁十六年
恩賜雲騎尉世職(承襲詳見世職表)後以子德勒慎官
恩贈光禄大夫
愛三
愛三滿洲正白旗人姓鈕祜禄氏世居札庫木地
方康熙十四年以驍騎校隨大兵至陕西涼州得
頭等功十六年署副參領從征南將軍穆占征逆
藩吳三桂至湖廣與偽將軍吳國貴戰於長沙陣
亡
恩賜雲騎尉世職(承襲詳見世職表)
賽音布
賽音布滿洲正白旗人姓索綽絡氏世居葉赫地
方康熙十六年以八品官從征南將軍穆占征逆
藩吳三桂至湖廣戰於永興之巖山嶺陣亡
恩賜雲騎尉世職(承襲詳見世職表)
查爾敏
查爾敏滿洲正白旗人姓那木都魯氏世居綏分
地方初以雲騎尉駐防江寧任佐領康熙十六年
隨江寧將軍額楚征逆藩吳三桂至廣東與偽將
軍馬寳戰於陳家山陣亡
恩賜騎都尉世職(承襲詳見世職表)
森圖
森圖滿洲正白旗人姓納喇氏世居哈達康熙十
六年以七品官從侍郎覺羅舒恕征逆藩吳三桂
至廣東電白縣遇偽將軍馬雄董仲民王宏勲等
力戰殁於陣
恩賜雲騎尉世職(承襲詳見世職表)
阿爾喀
阿爾喀滿洲正白旗人姓完顔氏世居諾圖康熙
十六年以前鋒校隨征南將軍穆占征逆藩吳三
桂至湖廣永興縣之巖山嶺擊賊陣亡
恩賜雲騎尉世職(承襲詳見世職表)
務巴海
務巴海滿洲正白旗人姓瓜勒佳氏世居蘇完地
方康熙十三年以護軍校從征南將軍穆占征逆
藩吳三桂十六年三月至湖廣與偽將軍吳國貴
戰於長沙時城内賊兵齊出務巴海力戰殁
恩賜雲騎尉世職(承襲詳見世職表)
雅布色
雅布色滿洲正白旗人姓馬佳氏世居綏分地方
康熙十三年以護軍校隨都統宜理布征逆藩吳
三桂十六年隨征南將軍穆占於湖廣永興縣之
巖山嶺遇賊帥馬寳胡國柱等力戰陣亡
恩賜雲騎尉世職(承襲詳見世職表)
衮泰
衮泰滿洲正白旗人姓鈕祜禄氏世居查昆木地
方康熙十四年以刑部郎中隨將軍公泰征逆藩
吳三桂十六年六月至湖廣與賊帥馬寳等力戰
於永興之巖山嶺陣亡
恩賜雲騎尉世職(承襲詳見世職表)
尼雅哈
尼雅哈滿洲正白旗人姓赫舍里氏世居納穆唐
阿地方任護軍校康熙十六年隨征南將軍穆占
征逆藩吳三桂至湖廣永興巖山嶺與賊將馬寳
胡國柱等力戰殁於陣
恩賜雲騎尉世職(承襲詳見世職表)
南岱
南岱滿洲正白旗人姓於庫禮氏世居空科巴賽
康熙十六年以前鋒校隨征南將軍穆占征逆藩
吳三桂至長沙府與偽將軍吳國貴力戰陣亡
賞䘏如例
色赫
色赫滿洲正白旗人姓那喇氏世居葉赫地方委
署參領康熙十六年從征南將軍穆占征逆藩吳
三桂至湖廣永興縣與賊將馬寳胡國柱等力戰
陣亡
恩賜雲騎尉世職(承襲詳見世職表)
阿爾達
阿爾達滿洲正白旗人姓瓜勒佳氏世居烏喇地
方康熙十六年以護軍校從征南將軍穆占征逆
藩吳三桂至湖廣長沙與賊將吳國貴力戰陣亡
賞䘏如例
彊都
彊都滿洲正紅旗人任驍騎校康熙十三年從征
逆藩耿精忠連敗賊帥黃豪等於鄱陽湖饒州諸
處十四年七月隨侍郎舒恕復敗賊於宜黃十五
年隨安親王岳樂征逆藩吳三桂至萍鄉偽將軍
夏國相李良棟等據来龍山拒戰敗之進至湖廣
醴陵擊偽將馬寳陣亡
恩賜雲騎尉世職(承襲詳見世職表)
西里布
西里布滿洲正紅旗人姓赫舍里氏世居葉赫康
熙十五年以護軍校隨寧南靖寇大將軍順承郡
王勒爾錦征逆藩吳三桂至荆州與賊戰於太平
街陣亡
恩賜雲騎尉世職(承襲詳見世職表)
卓克什庫
卓克什庫滿洲正紅旗人姓西林覺羅氏世居阿
來康熙十五年以護軍校征逆藩吳三桂擊賊於
南陽連敗之三月寧南靖寇大將軍順承郡王勒
爾錦分遣蕩寇將軍貝勒察尼由荆州渡江卓克
什庫從往征之與偽將軍吳國貴戰於太平街被
創尋以創𤼵卒
恩賜雲騎尉世職(承襲詳見世職表)
布善
布善滿洲正紅旗人康熙三年以佐領從定西將
軍圖海擊李来亨於茅麓山有功十四年隨振武
將軍佛額勒征吳逆十五年從征叛鎮王屏藩子
總正戰於平涼尋復進攻四川時偽總兵石存禮
何邦俊等引賊兵七千并猓猓兵五百出棧道連
結七營據益門鎮西山拒敵布善力戰被創殁
恩賜騎都尉世職(承襲詳見世職表)
索爾和諾
索爾和諾滿洲正紅旗人任驍騎校康熙十六年
從征逆藩吳三桂至江西吉安擊偽將韓大任陳
耀元等於螺子山力戰陣亡
恩賜雲騎尉世職(承襲詳見世職表)
覺羅代衮
覺羅代衮滿洲正紅旗人
景祖翼皇帝第六弟之三世孫順治十六年以護軍參領
隨南安將軍達素征海寇鄭成功攻厦門賊以舟
師由成普澳來犯代衮奮擊敗之康熙十六年隨
征南將軍穆占征逆藩吳三桂至湖廣永興縣偽
帥胡國柱等引賊三萬来拒代衮力戰陣亡
恩賜雲騎尉世職(承襲詳見世職表)
色經口
色經口滿洲正紅旗人姓博爾濟吉特氏世居吳
魯特地方初襲叔父綽爾機三等男并襲父色冷
雲騎尉康熙十六年從定南將軍希爾根征逆藩
耿精忠至江西撫州府時議每佐領派護軍一名
馬軍一名令色經口同護軍統領桑額領其衆赴
福州與根忒兵會至鍾家嶺賊帥宜將軍率兵四
萬来犯色經口力戰陣亡
恩賜世職為二等男(承襲詳見封爵表)
覺羅務蘇
覺羅務蘇滿洲正紅旗人康熙十六年以三等輕
車都尉從征逆藩吳三桂至廣東陣亡
恩賜雲騎尉世職(承襲詳見世職表)
圖禮
圖禮滿洲鑲白旗人姓舒穆魯氏世居雅爾虎康
熙十三年以七品官從征浙江十五年隨寧海將
軍富喇塔擊偽都督連登雲等於雲和之石塘嶺
力戰殁於陣
恩賜雲騎尉世職(承襲詳見世職表)
尹塔錫
尹塔錫滿洲鑲白旗人姓伊爾根覺羅氏世居沙
布灘順治十五年以委署護軍校從大兵征雲貴
擊偽侯李成蛟於涼水井敗之再擊偽晉王李定
國兵於雙河口步戰破敵賊復以繩繫軍士列火
器来犯又擊敗之追至魯岡磨盤山進戰有功授
雲騎尉康熙十五年以委署參領從征逆藩吳三
桂至江西吉安府與賊戰於陳家山陣亡
恩賜騎都尉世職(承襲詳見世職表)
拜思虎朗
拜思虎朗包衣鑲白旗人姓博爾濟錦氏世居巴
禹特地方任二等侍衛康熙十四年從征逆藩耿
精忠至浙江偽都督楊禄率兵拒戰隨大兵擊敗
之又敗賊於諸暨義烏二縣又與偽都司何應龍
戰於千山嶺斬殺無算賊復渡河来犯進擊敗之
歷大溪灘抵建陽縣並有功十五年從寧海將軍
喇哈達敗海寇許耀於鎮峯山力戰陣亡
恩賜騎都尉世職(承襲詳見世職表)
查𫝊塔
查𫝊塔滿洲鑲白旗人以護軍校委署參領康熙
十五年從征逆藩吳三桂至湖廣與賊將吳國貴
等戰於太平街中鎗殁於陣
恩賜雲騎尉世職(承襲詳見世職表)
伊色爾圖
伊色爾圖滿洲鑲白旗人姓兀扎拉氏世居黑龍
江薩爾察康熙十五年以護軍校出戍荆州連敗
吳逆兵於姚皇口時守澧州把總張昂率兵叛逃
擒殺之復隨征海寇鄭經於厦門島之澄浦嶴與
先鋒佟吉奮勇攻擊奪其戰船斬偽參將一人嗣
擊賊於盖峙山戰殁
恩賜雲騎尉世職(承襲詳見世職表)
阿哈納
阿哈納滿洲鑲白旗人姓寧古塔氏世居薩爾湖
任二等輕車都尉康熙十三年逆藩吳三桂耿精
忠叛從征至江西耿逆偽帥黃豪率賊萬餘拒戰
於鄱陽湖之官塘擊敗之進距康山三十里有賊
千餘乘船猝至以舟師破之復破賊千餘於笻州
湖岔口又破賊二千餘於饒州湖岔口十五年隨
定遠平寇大將軍安親王岳樂擊吳逆偽將軍夏
國相李良棟等於江西萍鄉縣東之來龍山國相
等敗走進至湖廣長沙府城内賊兵突出阿哈納
隨安親王大破之遂進攻長沙城陣亡
恩賜一等輕車都尉世職(承襲詳見世職表)
伊爾格納
伊爾格納滿州鑲白旗人姓西林覺羅氏世居尼
瑪察任驍騎校康熙十五年奉命大將軍和碩康
親王傑書與總督李之芳等議剿江山偽將馬九
玉等賊悉兵拒戰伊爾格納隨平南將軍賴塔奮
戰克之恢復江山縣旋以力竭殁於軍
恩賜雲騎尉世職(承襲詳見世職表)
蓋桑阿
蓋桑阿滿洲鑲白旗人姓黃佳氏世居貝渾山秦
地方任七品官康熙十三年從征逆藩耿精忠偽
羅都督犯徽州攻績溪蓋桑阿隨江寧將軍額楚
擊敗之又破賊於洞庭橋段家村饒州府等處偽
總督姜德洪聚衆五萬於弋陽修木城拒守而遣
其將柯勝以兵来戰擊敗之又擊偽總兵郭先張
文孝於艾山破其衆六千餘至吉安再擊賊俱捷
十六年隨江寧將軍額楚至廣東與偽將軍馬寳
戰於韶州蓮花山陣亡
恩賜雲騎尉世職(承襲詳見世職表)
薩爾泰
薩爾泰滿洲鑲白旗人任佐領委署參領駐防杭
州康熙十六年六月隨副都統呼爾圖與賊劉國
軒力戰於海澄陣亡
恩賜雲騎尉世職(承襲詳見世職表)
固思塔
固思塔滿洲鑲白旗人姓西林覺羅氏世居尼瑪
察地方康熙十三年以委署參領隨鎮南將軍莽
依圖征逆藩吳三桂時廣西提督馬雄叛降於吳
逆十六年固思塔隨剿至桂林戰殁於陣
恩賜雲騎尉世職(承襲詳見世職表)
賜祭葬
安泰
安泰滿洲鑲白旗人康熙十六年由六品官從鎮
南將軍莽依圖征逆藩吳三桂至廣東韶州與偽
將軍馬寳等力戰陣亡
恩賜雲騎尉世職(承襲詳見世職表)
牛紐
牛紐滿洲鑲白旗人姓富察氏世居查庫塔地方
康熙十三年以七品官從征逆藩吳三桂十六年
三月隨征南將軍穆占進攻湖廣長沙與偽將軍
吳國貴力戰陣亡
恩賜雲騎尉世職(承襲詳見世職表)
依德
依德滿洲鑲白旗人康熙十六年以護軍校從征
南將軍穆占征逆藩吳三桂至湖廣之巖山嶺擊
賊將馬寳胡國柱等力戰陣亡
恩賜雲騎尉世職(承襲詳見世職表)
喜保
喜保滿洲鑲白旗人任七品官康熙十六年從征
南將軍穆占討逆藩吳三桂於長沙府力戰殁
恩賜雲騎尉世職(承襲詳見世職表)
明阿圖
明阿圖滿洲鑲白旗人姓兆佳氏世居西拉木蘭
地方任八品官康熙十三年從征逆藩耿精忠至
江西於獅子腦鵬陡嶺等處屢敗賊兵復破賊於
孫段十六年從鎮南將軍莽依圖征逆藩吳三桂
至廣東韶州偽將軍馬寳率衆来犯明阿圖力戰
陣亡
恩賜雲騎尉世職(承襲詳見世職表)
薩爾泰
薩爾泰滿洲鑲白旗人姓索綽羅氏世居吉林烏
喇康熙十六年從寧海將軍喇哈達平南將軍塔
賴等征福建擊海寇偽將軍劉國軒等於海澄縣
奮勇戰殁
恩賜雲騎尉世職(承襲詳見世職表)
瑚魯理
瑚魯理滿洲鑲白旗人姓瓜勒佳氏世居姚家屯
地方順治十五年以護軍校從征貴州有功授雲
騎尉康熙十六年隨征南將軍穆占征逆藩吳三
桂至湖廣與偽將軍馬寳胡國柱等戰於永興之
巖山嶺陣亡
恩賜騎都尉世職(承襲詳見世職表)
德克
德克滿洲鑲白旗人姓洪果氏世居吉林烏喇地
方任驍騎校康熙十三年以部委參領從征逆藩
吳三桂十六年隨征南將軍穆占於湖廣岳州以
送馬至長沙經洛陽河遇賊伏衆奪馬力戰殁
恩賜雲騎尉世職(承襲詳見世職表)
薩珠護
薩珠護滿洲鑲白旗人康熙十三年以空銜佐領
從副都統巴爾堪征逆藩耿精忠由績溪羅平段
家村進至饒州遇偽參將陳鳳擊敗之後率所部
兵擊偽吳都督於石頭街渡口及偽總督姜德洪
於宜陽偽總兵郭先張文孝等於艾山俱有功十
六年從征廣西至興野與偽都督饒一隆等力戰
陣亡
恩賜雲騎尉世職(承襲詳見世職表)
郭色
郭色滿洲鑲白旗人姓碧魯氏葉赫地方人都統
三等子朱瑪喇之孫也任護軍參領康熙十七年
委署護軍統領從征逆藩吳三桂至湖廣永興與
偽將軍馬寳胡國柱戰於沿山嶺奮勇進擊殁於
陣二十五年議䘏
恩賜雲騎尉世職(承襲詳見世職表)
國錫巴
國錫巴滿洲鑲紅旗人姓噶爾喇氏世居葉赫地
方康熙十三年從征逆藩吳三桂於江西湖廣屢
立戰功十五年二月隨定遠平寇大將軍安親王
岳樂擊吳逆偽將夏國相李良棟於江西萍鄉縣
之來龍山圖錫巴管雲梯進攻殁於陣二十五年
恩賜雲騎尉世職(承襲詳見世職表)
格色立
格色立滿洲鑲紅旗人姓石氏世居瓜勒佳地方
康熙十三年三月以驍騎校從定遠平寇大將軍
安親王岳樂征湖廣屢敗賊兵十五年十一月攻
長沙府擊賊殁於陣二十五年
恩賜騎都尉世職(承襲詳見世職表)
花色
花色滿洲鑲紅旗人委署護軍校康熙十五年隨
征廣西至平樂遇賊力戰殁於陣
賞䘏如例
書恕納
書恕納滿洲鑲紅旗人委署護軍校康熙十五年
從定西將軍董額征從逆提督王輔臣於秦州力
戰陣亡
賞䘏如例
丹布
丹布滿洲鑲紅旗人委署護軍校康熙十五年從
定西將軍董額征從逆提督王輔臣至秦州力戰
殁於陣
賞䘏如例
阿爾泰
阿爾泰滿洲鑲紅旗人姓瓜勒佳氏世居輝發地
方康熙十五年以部委驍騎校隨撫遠大將軍大
學士圖海征從逆提督王輔臣戰於平涼以左臂
中傷殁於軍
恩賞銀二百兩
固寧安
固寧安滿洲鑲紅旗人署護軍校康熙十五年從
定西將軍董額征從逆捉督王輔臣於秦州戰殁
賞䘏如例
吳喀達
吳喀達滿洲鑲紅旗人姓松顔氏世居尼雅滿署
護軍校康熙十四年隨信郡王鄂扎征察哈爾布
爾尼有功十五年九月復隨將軍圖海敗叛逆王
輔臣於平涼十一月從征南將軍穆占征湖廣至
永興擊偽將軍馬寳胡國柱等殁於陣
恩賜雲騎尉世職(承襲詳見世職表)
多郭
多郭滿洲鑲紅旗人姓錫克特里氏世居卦勒察
任二等輕車都尉順治十五年隨大兵征偽桂王
由榔十六年凱旋至江南時海賊鄭成功陷鎮江
瓜州直犯江寧又隨副都統噶禇哈屢敗賊衆獲
賊船以功加世職一等輕車都尉康熙十五年從
寧海將軍富喇塔征海寇至福建石塘嶺擊耿逆
陣亡
恩賜雲騎尉世職(承襲詳見世職表)
喀士竒
喀士竒滿洲鑲紅旗人姓哲理氏世居哈達地方
康熙十四年以四品官隨安北將軍内大臣佟國
綱出鎮宣府十五年從征陕西至羅門鎮力戰陣
亡
賞䘏如例
衮泰
衮泰滿洲鑲紅旗人姓伊拉里氏世居費要和屯
康熙十五年以驍騎校從定遠平寇大將軍安親
王岳樂征逆藩吳三桂至江西萍鄉縣東之來龍
山擊偽將軍夏國相李良棟等力戰殁於陣
恩賜雲騎尉世職(承襲詳見世職表)
穆什哈
穆什哈滿洲鑲紅旗人姓鄂吉氏世居烏喇康熙
十五年以親軍校從定遠平寇大將軍安親王岳
樂征逆藩吳三桂至湖廣長沙府擊賊殁於陣
恩賜雲騎尉世職(承襲詳見世職表)
努克起
努克起滿洲鑲紅旗人康熙十五年以護軍校從
定遠平寇大將軍安親王岳樂征逆藩吳三桂至
江西屢立戰功是年進攻湖廣圍長沙府城被創
創潰卒
恩賜雲騎尉世職(承襲詳見世職表)
岱柱
岱柱滿洲鑲紅旗人姓董鄂氏世居阿来地方順
治十五年從順承郡王勒爾錦征偽桂王至貴州
敗偽帥李成蛟於凉水井又於雲南磨盤山擊偽
晉王李定國有功康熙十五年從征逆藩吳三桂
至湖廣太平街擊賊將吳國貴殁於陣
恩賜雲騎尉世職(承襲詳見世職表)
赫色
赫色滿洲鑲紅旗人姓董鄂氏世居瓦爾喀什地
方任一等輕車都尉康熙十五年隨大兵征提督
王輔臣於平涼屢敗賊衆十六年隨征南將軍穆
占征逆藩吳三桂至長沙擊偽將軍吳國貴殁於
陣
恩賜雲騎尉世職(承襲詳見世職表)
固納海
固納海滿洲鑲紅旗人姓佟佳氏世居罕佳康熙
十五年以七品司庫隨征從逆提督王輔臣擊偽
總兵王繼正於平凉護山墩敗之十六年從安親
王岳樂至湖廣與逆賊吳國貴戰於長沙陣亡
恩賜雲騎尉世職(承襲詳見世職表)
覺羅星德
覺羅星德滿洲鑲紅旗人康熙十三年以七品官
管參領從征逆藩吳三桂至湖廣賊帥率衆於岔
口村拒戰星德率所領兵敗之又敗賊舟師於壩
口賊帥邵連登在建昌府率衆八萬餘来犯星德
復率兵敗之十六年正月隨江寧將軍額楚圍吉
安府初八日賊將馬寳以萬餘衆來援星德力戰
於陳岡山陣亡
賞銀三百兩營葬遣侍衛奠茶酒
恩賜雲騎尉世職(承襲詳見世職表)
阿爾泰
阿爾泰滿洲鑲紅旗人姓瓜勒佳氏世居安楚拉
庫多爾濟河地方任驍騎校康熙十六年從鎮南
將軍莽依圖征逆藩吳三桂至韶州蓮花山擊賊
帥馬寳被創創潰卒
恩賜雲騎尉世職(承襲詳見世職表)
阿爾護
阿爾護滿洲鑲紅旗人姓富察氏世居輝發地方
康熙十五年十二月以副都統從將軍穆占出兵
湖廣屢著勞績十六年四月在長沙府地方擊賊
殁於陣
恩賜三等輕車都尉世職(承襲詳見世職表)
沙爾虎達
沙爾虎達滿洲鑲紅旗人姓瓜勒佳氏世居烏喇
地方初從征羅察跳船擊賊有功授雲騎尉康熙
十六年隨奉命大將軍康親王傑書征福建海賊
屢敗其衆後擊偽將軍劉國軒於海澄力戰陣殁
恩賜雲騎尉世職(承襲詳見世職表)
克色禮
克色禮滿洲鑲紅旗人任驍騎校康熙十三年隨
安親王岳樂征江西連敗吳逆偽將軍邵連登等
於建昌長興山偽將軍夏國相李良棟等復率兵
踞萍鄉縣東來龍山立寨掘濠拒敵大破之十六
年攻長沙城力戰陣亡
恩賜騎都尉世職(承襲詳見世職表)
安岱
安岱滿洲正藍旗人任七品官康熙十五年從征
逆藩吳三桂與賊戰於湖廣陣亡
恩賜雲騎尉世職(承襲詳見世職表)
雅穆達
雅穆達滿洲正藍旗人任佐領康熙十三年從征
逆藩耿精忠至江西遇賊首王浩率衆拒敵敗之
又敗賊於饒州府之湖汊十五年隨定遠平寇大
將軍安親王岳樂征逆藩吳三桂至湖廣長沙府
賊從城内突出中鎗墜馬死
恩賜雲騎尉世職(承襲詳見世職表)
覺羅薩克蘇
覺羅薩克蘇滿洲正藍旗人世居
盛京康熙十五年從寧海將軍富喇塔征耿逆八月
至浙江台州擊偽將軍曾養性等於土木嶺半山
嶺俱敗之賊棄營拒守黃巖薩克蘇復隨副都統
紀爾他布追剿之力戰殁於陣
恩賜騎都尉世職(承襲詳見世職表)
萬佛保
萬佛保滿洲正藍旗人任八品官康熙十三年從
征逆藩耿精忠敗賊於江西南康府十五年至廣
東擊叛鎮馬雄祖澤清殁於陣
恩賜雲騎尉世職(承襲詳見世職表)
忠愛
忠愛滿洲正藍旗人姓納喇氏世居扎濟里城任
七品官康熙十五年隨安親王岳樂征逆藩吳三
桂於湖廣與賊力戰陣亡
恩賜雲騎尉世職(承襲詳見世職表)
覺羅薩鼐
覺羅薩鼐滿洲正藍旗人康熙十五年以七品官
隨定遠平寇大將軍安親王岳樂征逆藩吳三桂
至湖廣長沙遇賊兵於南門外力戰陣亡
恩賜雲騎尉世職(承襲詳見世職表)
七十三
七十三滿洲正藍旗人姓完顔氏世居法庫康熙
十五年以驍騎校從征逆藩吳三桂至湖廣石首
縣遇賊力戰陣亡
恩賜騎都尉世職(承襲詳見世職表)
觀音保
觀音保滿洲正藍旗人姓布吉爾根氏世居烏魯
特任七品官康熙十五年從征逆藩吳三桂至湖
廣遇賊力戰陣亡
恩賜雲騎尉世職(承襲詳見世職表)
薩弼漢
薩弼漢滿洲正藍旗人姓伊爾根覺羅氏世居胡
納河康熙十五年隨安親王岳樂征逆藩吳三桂
於湖廣遇賊力戰陣亡
恩賜雲騎尉世職(承襲詳見世職表)
猛保
猛保滿洲正藍旗人姓納喇氏世居輝發初任三
等侍衛署護軍參領康熙十五年從征湖廣十七
年五月隨貝勒尚善擊賊於岳州陣亡
恩賜雲騎尉世職(承襲詳見世職表)
索色
索色滿洲正藍旗人姓舒穆禄氏世居吉陽康熙
十五年以三等輕車都尉兼副參領隨副都統西
佛征叛賊於羅門鎮力戰陣亡
恩賜一雲騎尉併為二等輕車都尉世職(承襲詳見世職表)
瑪芬
瑪芬滿洲正藍旗人姓博爾濟吉特氏世居厄魯
特地方康熙十三年六月隨副都統碩岱征逆藩
吳三桂於廣東十五年四月初四日遇賊於遂溪
縣力戰陣亡
恩賜雲騎尉世職(承襲詳見世職表)
伊立布
伊立布滿洲正藍旗人世居禇庫爾村以地為氏
任驍騎校委署參領康熙十三年從寧海將軍喇
哈達平南將軍塔賴等征福建時海寇煽亂伊立
布隨大兵連敗賊首李廷貴等十五年進兵至海
澄縣遇偽將軍劉國軒等統賊来犯力戰殁於陣
恩賜雲騎尉世職(承襲詳見世職表)
書穆岱
書穆岱包衣正藍旗人姓蘇佳氏世居德里倭河
以軍功授浙江温州遊擊康熙十五年耿逆偽都
督曾養性等率賊衆四萬餘分水陸環攻温州書
穆岱隨寧海將軍富喇塔總兵陳世凱奮勇擊賊
殁於陣
恩賜雲騎尉世職(承襲詳見世職表)
阿布善
阿布善滿洲正藍旗人姓札拉里氏世居瓦爾喀
地方任驍騎校署佐領康熙十六年隨奉命大將
軍康親王傑書征逆藩耿精忠至漳州與偽將軍
劉國軒力戰陣亡
恩賜雲騎尉世職(承襲詳見世職表)
托班
托班滿洲正藍旗人姓伊爾根覺羅氏世居胡納
河地方以驍騎校從征逆藩吳三桂康熙十六年
隨征南將軍穆占至湖廣與偽將軍吳國貴戰於
長沙陣殁
恩賜雲騎尉世職(承襲詳見世職表)
海泰禮
海泰禮滿洲正藍旗人姓伊爾根覺羅氏世居葉
赫地方以七品官從副都統鄂申征逆藩耿精忠
至浙江金華敗偽都督閻標等兵凡十五次康熙
十六年隨奉命大將軍康親王傑書剿海寇至福
建海澄擊偽將軍劉國軒力戰殁於陣
恩賜雲騎尉世職(承襲詳見世職表)
倭黑
倭黑滿洲正藍旗人姓納喇氏世居烏拉地方由
領催委驍騎校駐防江寕康熙十六年二月隨
副都統呼圖於福建泉州府與海寇偽將軍劉國
軒力戰陣亡
賞䘏如例
佛保住
佛保住滿洲正藍旗人姓温都氏世居海鹽地方
初襲父薩爾太陣亡功騎都尉職康熙十二年以
署參領隨署副都統伊博克圖征逆藩吳三桂與
偽將軍王慧郭士英戰於攸縣東南敗之賊又以
四象列陣攸縣之東復率本旗兵敗之十六年隨
征南將軍穆占與賊戰於永興中礟歿
賞䘏如例
塔喀布
塔喀布滿洲正藍旗人任驍騎校康熙十六年從
征福建海賊鄭成功攻厦門大敗之進至澄浦嶴
力戰殁於陣
恩賜雲騎尉世職(承襲詳見世職表)
巴希泰
巴希泰滿洲正藍旗人任護軍校從征浙江敗偽
總制陳六御偽英毅伯阮思等於舟山康熙十六
年從征福建海賊鄭成功攻厦門力戰殁於陣
恩賜雲騎尉世職(承襲詳見世職表)
卓爾齊泰
卓爾齊泰滿洲正藍旗人姓兀札喇氏世居薩哈
爾察地方由防禦委署參領康熙十三年從征逆
藩耿精忠至江南連敗賊於休寧縣又敗賊於江
西饒州等處進兵至廣東十六年十二月初五日
與逆藩吳三桂偽帥馬寳等戰於韶州陣亡
恩賜雲騎尉世職(承襲詳見世職表)
松愛
松愛滿洲鑲藍旗人姓滿札氏世居葉赫地方康
熙十三年以護軍校從征逆藩耿精忠至江西建
昌府四敗賊兵恢復建昌十四年五月隨定南將
軍希爾根敗賊帥邵連登於長興水陸迎敵有功
十五年二月從安親王岳樂征逆藩吳三桂遇偽
將夏國相兵戰於萍鄉中傷殁二十五年
恩賜雲騎尉世職(承襲詳見世職表)
萬達理
萬達理滿洲鑲藍旗人姓瓜勒佳氏世居輝發康
熙十五年以護軍校隨安遠靖寇大將軍貝勒尚
善征逆藩吳三桂於湖廣至岳州力戰陣亡
恩賜雲騎尉世職(承襲詳見世職表)
恩特
恩特滿洲鑲藍旗人姓瓜勒佳氏世居瓦爾喀任
親軍校康熙十三年隨安西將軍穆占協剿逆藩
吳三桂有功十五年五月進攻長沙遇賊於洛亭
河力戰陣亡
恩賞銀一百五十兩
科賚
科賚滿洲鑲藍旗人姓舒舒覺羅氏世居葉赫地
方以五品官委署參領隨定遠平寇大將軍安親
王岳樂至江西剿吳耿二逆康熙十五年二月十
五日遇吳逆偽將夏國相於萍鄉縣東之來龍山
戰殁
恩賜雲騎尉世職(承襲詳見世職表)
車爾圖
車爾圖滿洲鑲藍旗人姓佟佳氏世居達庫里康
熙十五年以空銜護軍參領從征逆藩吳三桂至
湖廣攻長沙戰殁於陣
恩賜雲騎尉十七年
恩贈雲騎尉世職(承襲詳見世職表)
立固
立固滿洲鑲藍旗人姓納喇氏世居輝發襲雲騎
尉任護軍參領康熙十五年從征逆藩吳三桂至
湖廣進攻長沙力戰殁於陣
恩賜雲騎尉世職(承襲詳見世職表)
務立布
務立布滿洲鑲藍旗人姓瓜勒佳氏世居蓋雞地
方康熙十三年以驍騎校從征逆藩吳三桂於朝
天關等處擊敗偽將石存禮等兵數萬敘功授雲
騎尉十五年隨將軍靖逆侯張勇擊賊於羅門鎮
力戰陣亡
恩賜騎都尉世職(承襲詳見世職表)
海蘭
海蘭滿洲鑲藍旗人姓瓜勒佳氏世居尼馬察地
方康熙十五年以六品官從征逆藩吳三桂十六
年隨征南將軍穆占至湖廣之永興偽將軍馬寳
胡國柱等率賊圍城從都統伯宜理布等奮勇出
戰殁於陣
恩賜雲騎尉世職(承襲詳見世職表)
素拜
素拜滿洲鑲藍旗人姓那喇氏世居葉赫地方由
監生歷任參領康熙十三年隨征南將軍莽依圖
進取廣西十六年五月擊賊於桂林陣亡
恩賜雲騎尉世職(承襲詳見世職表)
克禮
克禮滿洲鑲藍旗人姓瓜勒佳氏世居蘇完地方
任驍騎校康熙十六年正月隨護軍統領哈克山
擊偽將軍韓大任於瑞金之老虎洞力戰陣亡
恩賜雲騎尉世職(承襲詳見世職表)
阿哈尼堪
阿哈尼堪滿洲鑲藍旗人姓西林覺羅氏世居汪
秦地方任驍騎校康熙十六年隨征南將軍莽依
圖征逆藩吳三桂至廣東韶州府與賊將胡國柱
馬寳等五路賊兵力戰陣亡二十五年
恩賜雲騎尉世職(承襲詳見世職表)
赫貝
赫貝滿洲鑲藍旗人姓俞庫勒氏世居長白山地
方康熙十三年以八品官隨定南將軍希爾根征
逆藩耿精忠至江西三敗偽羅都督之衆至饒州
復三敗偽參將水陸之衆又連敗賊於弋陽縣艾
山等處十五年十二月逆藩吳三桂遣偽都督郭
應福於泰和縣之蘆源洞拒戰赫貝隨副都統多
諾擊敗之十六年六月偽帥馬寳等犯湖廣之永
興赫貝隨將軍穆占力戰負創殁二十五年
恩賜雲騎尉世職(承襲詳見世職表)
欽定八旗通志卷二百十五
