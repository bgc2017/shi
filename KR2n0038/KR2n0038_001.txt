石經考
崑山顧炎武撰
總序
困學紀聞石經有七漢熹平則蔡邕魏正始則邯鄲淳
晉裴頠唐開成中唐玄度後蜀孫逢吉等本朝嘉祐中
楊南仲等中興高廟御書
漢石經
後漢書靈帝紀熹平四年春三月詔諸儒正五經文字
(蔡邕傳言六經)刻石立于太學門外儒林傳熹平四年迺詔
諸儒正定五經刊於石碑為古文篆隸三體書法以相
參檢樹之學門使天下咸取則焉(注古文謂孔子壁中書篆書秦始皇使程)
(邈所作也隸書亦程邈所獻也主於徒隸從簡易也謝承書曰碑立太學門外瓦屋覆之四面欄障開門於南)
(河南郡設吏卒視之楊龍驤雒陽記載朱超石與兄書云石經文都似碑高一丈許廣四尺駢羅相接)蔡
邕傳建寧中校書東觀遷議郎邕以經籍去聖久遠文
學多謬俗儒穿鑿疑誤後學熹平四年乃與五官中郎
將堂谿典光祿大夫楊賜諫議大夫馬日磾議郎張訓
韓說太史令單颺等奏求正定六經文字靈帝許之邕
乃自書丹於碑使工鐫刻立於太學門外於是後儒晚
學咸取正焉及碑始立其觀視及摹寫者車乘日千餘
兩填塞街陌
盧植傳時始立太學石經以正五經文字植乃上書曰
臣少從通儒故南郡太守馬融受古學頗知今之禮記
特多回穴臣前以周禮諸經發起粃謬敢率愚淺為之
解詁而家乏無力供繕寫上願得將能書生二人共詣
東觀就官財糧專心研精合尚書章句考禮記失得庶
裁定聖典刊正碑文歲餘徵拜議郎與諫議大夫馬日
磾議郎蔡邕楊彪韓說等並在東觀校中書五經記傳
張馴傳拜議郎與蔡邕共奏定六經文字宦者傳
汝陽李巡等五人稱為清忠巡以為諸博士試甲乙科
爭第高下㪅相告言至有行賂定蘭臺漆書經字以合
其私文者乃白帝與諸儒共刻五經文於石於是詔蔡
邕等正其文字自後五經一定爭者用息
魏石經
晉書衞恒傳魏初傳古文者出於邯鄲淳恒祖敬侯寫
淳尚書後以示淳而淳不别至正始中立三字石經轉
失淳法因科斗之名遂效其形
魏書江式傳魏陳畱邯鄲淳特善倉雅許氏字指八體
六書精究閑理以書教諸皇子又建三字石經於漢碑
之西其文蔚炳三體復宣校之說文篆隸大同而古字
少異(據衞恒書勢所言則三字石經非邯鄲淳書)
晉石經
晉書裴頠傳轉國子祭酒奏修國學刻石寫經(通典裴頠為祭)
(酒奏立太學起講堂築門刻石以寫五經)
石經歷代存毁之迹
晉書趙至傳詣雒陽游太學遇嵇康於學寫石經(世說注嵇)
(紹序曰先君在太學寫石經古文)
石季龍載記遣國子博士詣雒陽寫石經
魏書太宗紀泰常八年四月帝至雒陽觀石經高祖
紀太和十七年九月壬申幸太學觀石經劉芳傳芳
博聞強記兼覽蒼雅尤長音訓昔漢世造三字石經於
太學學者文字不正多往質焉芳音義明辨疑者皆往
詢訪時人號為劉石經馮熙傳除車騎大將軍開府
都督洛州刺史洛陽雖經破亂而舊三字石經宛然猶
在至熙與常伯夫相繼為州廢毁分用大至頽落崔
光傳領國子祭酒神龜元年夏表曰石經之作起自炎
劉繼以曹氏典論(魏志明帝太和四年二月戊子以文帝典論刻石立於廟門之外)初
乃三百餘載計末向二十紀矣(按漢熹平四年乙卯至魏神龜元年戊戌計三)
(百四十三年魏文帝黃初七年丙子崩至後魏神龜元年戊戌計二百九十二年)昔來雖屢經
戎亂猶未大崩侵如聞往者刺史臨州多構圖寺道俗
諸用稍有發掘基墌泥灰或出於此皇都始遷尚可補
復軍國務殷遂不存檢官私顯隱漸加剝撤由是經石
彌減文字增缺職忝胄教參掌經訓不能繕修頽墜興
復生業倍深慙恥今求遣國子博士一人堪任幹事者
專主周視驅禁田牧制其踐穢料閱碑牒所失次第量
厥補綴詔曰此乃學者之根源不朽之永格垂範將來
憲章之本便可一依公表光乃令國子博士李郁與助
教韓神固劉爕等勘校石經其殘缺者計料石功并字
多少欲補治之後靈太后廢遂寢(通鑑云初洛陽有漢所立三字石經雖屢)
(經喪亂而初無損失及魏馮熙常伯夫相繼為洛州刺史毁取以建浮圖精舍遂大致頽落所存者委于榛莽)
(道俗隨意取之侍中領國子祭酒崔光請遣官守視命國子博士李郁等補其殘缺胡太后許之會元又劉騰)
(作亂事遂寢)孝靜帝紀武定四年八月遷洛陽漢魏石經于
鄴
水經注漢碑五經立於太學講堂前悉在東側碑上悉
刻蔡邕等名魏正始中又立古篆隸三字石經魏初傳
古文出邯鄲淳石經古文轉失淳法樹之於堂西石四
十八枚廣三丈魏文帝又刊典論六碑附于其次
雒陽伽藍記開陽門御道東有漢國子學堂堂前有三
種字石經二十五碑表裏刻之寫春秋尚書二部作篆
科斗隸三種字漢右中郎將蔡邕筆之遺跡也猶有十
八碑餘皆殘毁復有石碑四十八枚亦表裏隸書(與水經注)
(言三字者不同)寫周易尚書公羊禮記四部又讚學碑一所並
在堂前魏文帝作典論六碑至太和十七年猶有四存
高祖題為勸學里武定四年大將軍遷石經于鄴
雒陽記太學在雒陽城南開陽門外講堂長十文廣二
丈堂前石經四部本碑凡四十六枚(少二枚)西行尚書周
易公羊傳十六碑存十二碑毁南行禮記十五碑悉崩
壊東行論語三碑二碑毁禮記碑上有諫議大夫馬日
磾議郎蔡邕名(此章懷太子注後漢書所引較之伽藍記多論語一經水經注以此為魏正)
(始中所立而蔡邕等名别在堂東與此不合)
北齊書文宣帝紀天保元年八月詔往者文襄皇帝所
運蔡邕石經五十二枚即宜移置學館依次修立
周書宣帝紀大象元年二月辛卯詔徙鄴城石經于雒
陽
隋書經籍志一字石經周易一卷(梁有三卷)一字石經尚書
六卷(梁有今字石經鄭氏尚書八卷亾)一字石經魯詩六卷(梁有毛詩二卷亾)
一字石經儀禮九卷一字石經春秋一卷(梁有一卷)一字石
經公羊傳九卷一字石經論語一卷(梁有二卷)一字石經典
論一卷三字石經尚書九卷(梁有十三卷)三字石經尚書五
卷三字石經春秋三卷(梁有十二卷)後漢鐫刻七經著於石
碑皆蔡邕所書魏正始中又立一字石經(按晉魏二書皆云立三字)
(石經此獨以為一字則所謂因科斗之名遂效其形者安在邪)相承以為七經正字後
魏之末齊神武執政自洛陽徙于鄴都行至河陽值岸
崩遂沒于水其得至鄴者不盈大半(按水經注伽藍記所列碑數東二十)
(五西四十八共七十三枚而北齊書所紀在鄴者五十二枚則不過失其二十一枚耳未至於不盈大半也)
至隋開皇六年又自鄴載入長安(失載周大象元年徙雒陽一節史書之疎)
(也劉焯傳言自雒陽運至京師者為信)置於祕書内省議欲補緝立於國
學尋屬隋亂事遂寢廢營造之司因用為柱礎貞觀初
祕書監臣魏徵始收聚之什不存一其相承傳拓之本
猶在祕府劉焯傳運雒陽石經至京師文字磨滅莫
能知者奉勅與劉炫等考定
襍著論跋
宋歐陽棐集古錄目石經遺字古文篆隸三體凡八百
二十九字後漢熹平中校定五經使蔡邕以三體書今
其石亾失皆盡皇祐中有蘇望者得摸本左傳於故相
王文康家取其完者而刻之莫辨其真偽也在雒陽蘇
氏家
姚寬西溪叢語漢魏石經堙滅殆盡往年雒陽守因閱
營造司所棄碎石識而取之凡得尚書論語儀禮合數
十段又有公羊碑一段在長安尚書論語之文今多不
同獨公羊當時無他本故其文與今文無異然皆殘缺
已甚(方勺泊宅編同)
張舜民畫墁錄嘉祐末得石經二段於雒陽城乃蔡邕
隸書
邵氏聞見後錄近年雒陽張氏發地得石十數漢蔡伯
喈隸尚書禮記論語俱已壊缺
天下碑錄漢石經尚書論語公羊在張奎龍圖家
趙明誠金石錄右漢石經遺字者藏洛陽及長安人家
盖靈帝熹平四年所立其字則蔡邕小字八分書也其
後屢經遷徙故散落不存今所有者纔數千字皆土壤
埋没之餘磨滅而僅存者爾按後漢書儒林傳序云為
古文篆隸三體者非也盖邕所書乃八分而三體石經
乃魏時所建也又按靈帝紀言詔諸儒正五經文字刻
石立于太學門外蔡邕傳乃云奏求正定六經文字既
已不同而章懷太子注引洛陽記所載有尚書周易公
羊傳論語禮記今余所藏遺字有尚書公羊傳論語又
有詩儀禮然則當時所立又不止六經矣洛陽記又曰
禮記碑上有諫議大夫馬日磾議郎蔡邕等名今論語
公羊後亦有堂谿典馬日磾等姓名尚在據邕傳稱邕
以經籍去聖久遠文字多謬俗儒穿鑿疑誤後學乃奏
求正定自書于碑於是後儒晚學咸取正焉今石本既
已磨滅而歲久轉寫日就訛舛以世所傳經書本校此
遺字其不同者已數百言又篇第亦時有小異使完本
具存則其異同可勝數邪然則豈不可惜也哉而後世
學者於去古數千百歲之後盡絀前代諸儒之論欲以
己之私意悉通其說難矣余既錄為三卷又取其文字
不同者具列于卷末云
黃伯思東觀餘論漢石經與今文不同者殊多今略記
之書女毋翕侮成人(今本女無侮老成人)保后胥高(保后胥慼)女永勸
憂(女誕勸憂)女有近則在乃心(今近作戕)女比猶念以相從(今作女分)
(猷)各翕中(各設中)爾惠朕曷祗動萬民以遷(爾謂朕曷震動)天既
付命(今付作孚)曰陳其五行(汨陳)嚴恭寅畏天命自亮以民祗
懼(今亮作度以作治)懷保小人惠于矜寡(今人作民于作鮮)毋兄曰(無皇)
(曰)則兄自敬德(今兄作皇)旦以前人之微言(今作徽言)是罔顯哉
厥世(今哉作在)文王之鮮光(今作耿光)通殷就大命(逹殷集大命)論語
意與之與(今意作抑)孝于惟孝(今于作乎)朝聞道夕死可也(今也作矣)
是魯孔丘與曰是是知津矣(是魯孔丘與曰是也曰是知津矣)耰而不
輟子路以告子憮然(耰而不輟子路行以告夫子憮然)置其杖而耘(今置)
(作植)其斯以乎(其斯而已矣)譬諸宫牆(今諸作之)賈諸賈之哉(今賈作沽)
又論語每篇各計其章數其最後云凡廿篇萬五千七
百一十字又記諸家異文若曰在於蕭牆之内盖毛包
周氏於今論語無盖氏毛氏書此石在雒宫前御史臺
中年久推散雒人好事者時時得之今張燾龍圖家有
十版最多張氏壻家有五六版王晉玉家有小塊雒中
所有者止此予皆得其拓本論語之末題云詔書與博
士臣左立(劉本無立字)郎中臣書上臣下皆缺當是著書者
姓名或云此即蔡邕書姓名既亾無以辨之獨刻者陳
興姓名甚完又有一段公羊不知誰氏所得其末云谿
典諫議大夫臣馬日磾臣趙䧕議郎臣劉弘郎中臣張
文臣蘇陵臣傅楨雜(雜未詳)谿上缺當是堂谿典也此盖
鴻都一字石經然經各異手書不必皆蔡邕也三字者
不見真刻獨此一字者乃當時所刻字畫高古精善殊
可寶重開元中嘗藏拓本於御府以開元二字小印印
之與法書名畫同藏盖唐世以前未錄前代石刻獨此
見收其可寶如此
董逌廣川書跋石經不盡蔡邕書如馬日磾輩相與成
之然漢隸簡古深於法度亦後世不及趙綽曰唐造防
秋館時穿地多得石經故雒中人士逮今有之國初開
地唐御史府得石經十餘石此又唐末淪没之所出也
洪适隸釋
石經尚書殘碑
命(孔本作身)何及相(闕)𣪚(孔作憸下闕)言曰人維舊(孔舊上有求下闕二字)
&KR0008;(孔作求)舊(下闕)有志女母翕侮成人毋流(孔作汝無侮老成人無弱下闕)
各共爾事齊乃位度爾(孔作乃)口(下闕)民之承保后&KR0034;高
(孔作慼)鮮㕥&KR0263;浮(下闕)試㕥爾(孔作汝)遷安定厥國(孔作邦)□
(孔無)女&KR0263;(下闕)其或迪(孔作㮷)自怨(孔作怒下闕)永(孔作誕)勸憂今
其有今罔後女何(下闕)之勞爾先予&KR0263;(下闕)于茲高后
□乃知(孔作崇)降□疾白(下闕)能迪古我先后(下闕)民女有
近(孔作戕)則在乃心我先后綏(下闕)興降□永於戲(孔作崇降弗祥)
(嗚呼)今予(下闕)絶遠女比猶(孔作分猷)念㕥相從各翕(孔作設)中
(下闕)建乃家股(孔作盤闕一字)既(下闕)衆白女罔台民(孔作無戲)
(怠)□(孔作懋)建大命今我(孔作予下闕)凶德綏(孔作嘉)績(下闕)今
(孔無)爾惠(孔作謂)朕(闕)□(孔作震)動萬民㕥遷肆上(下闕)乘(孔作)
(隱)哉予其&KR0008;(孔作懋)蕳相爾念敬我衆朕&KR0263;(已上盤庚三篇)
民中絶命民有不若德&KR0263;聽□天既付(孔作孚已上高宗肜日篇)&KR0847;
遺任(孔作壬)父母弟&KR0263;迪乃維四方(下闕)&KR0263;□于四伐五
伐六伐七伐乃(已上牧誓篇)
伊(孔無)鴻(孔作洪)水白(孔作汨)陳其□行帝(下闕)白建用皇極
次六白艾(孔作乂)用三德(下闕)潤下作鹹炎上作苦曲直
作(下闕)食二白偵三白祀四白司空(下闕)極凡&KR0847;庶民
無有涇□人無有(下闕)明人之有能有爲使□其行而
(下闕)路毋偏毋黨王道蕩蕩毋黨(下闕)爲天下王三德
(孔三上有六)一白正直二(下闕)家而(孔無)凶于而國人用(闕)頗
辟(孔作僻下闕)乃心□及卿(闕)□及庶民(孔作人範篇已上洪)
維天命元(孔元作無違)朕&KR0263;敢有(下闕)□時維天命王白告
爾(孔無二字)多(下闕)茲雒(孔作洛)予維四方&KR1577;攸責亦維爾(下闕)
有年于茲雒爾小子乃興從爾遷王(已上多士篇)
□(孔作穡)之艱難乃□(孔作逸)乃憲(孔作諺)既延(孔作誕)&KR0263;(孔作否)
則侮&KR0847;(下闕)中宗嚴恭寅畏天命自亮㕥(孔作度治)民□懼
(下闕)或怨肆高宗之饗國百年(孔作享國五十有九年)自時&KR0847;後
(下闕)功田功徽□懿共懷保小人(孔作民)惠于矜(孔作鮮鰥下闕)
酒(孔作淫)毋□(孔作逸)于遊田維(闕)共(孔作無淫于觀于逸于遊于田以萬民惟)
(正之供)毋兄(孔作無皇)白今日(下闕)&KR0847;&KR0263;聖(孔作聽)人乃訓變(孔變)
(上有之力)亂正㓝(孔正上有先王之)至于(下闕)則兄白(孔作皇自)敬德&KR0847;
□白朕之□允(下闕)公白於戲嗣王□于茲(孔監上有其已上)
(無逸篇)
道(孔作終)出于&KR0263;詳於□君(闕)白時我(已上君奭篇)
我則□天之(已上多方篇)
常伯常任辟(孔作準下闕)亂(孔無)謀面用(下闕)于&KR0847;邑其在(下闕)
有會(孔作俊)心㕥敬事(下闕)王維&KR0847;(孔&KR0847;上有克)度(孔作宅)心乃
(下闕)受茲(孔作此)□□其(孔作基)於戲(下闕)旦㕥前(孔作已受)人
之□(孔作徽)言(下闕)訓德(孔德上有于)是罔顯哉(孔作在)&KR0847;世(下闕)
王之鮮(孔作耿)光㕥揚武王(已上立政篇)
几乃(闕)召大保(下闕)通(孔作逹)□就(孔作集)大命在(下闕)非
幾茲即(孔作既下闕)黼衣(孔作扆命篇已上顧)
右石經尚書殘碑盤庚篇百七十二字高宗肜日篇
十五字牧誓篇二十四字洪範篇百八字多士篇四
十四字無逸篇百三字君奭篇十一字多方篇五字
立政篇五十六字顧命篇十七字合五百四十七字
熹平四年議郎蔡邕所書者漢儒傳伏生尚書有歐
陽大小夏侯之學孔安國尚書漢人雖有為之訓傳
者然不立於學官永嘉之亂三家之書並亾故孔氏
傳獨行以其書校之石本多十字少二十一字不同
者五十五字借用者八字鴻艾劮猶之類是也通用
者十一字於戲母女之類是也孔氐叙商三宗以年
多少為先後此碑獨闕祖甲計其字盖在中宗之上
以傳序為次也但云高宗饗國百年異爾范史云蔡
邕以俗儒穿鑿經籍疑誤後學與堂谿典馬日磾等
奏求正定六經文字時博士試甲乙科爭第高下至
有行賂改蘭臺漆書經字者靈帝乃從諸儒之請刊
石立之太學天下咸取則焉碑高一丈廣四尺陸機
洛陽記云碑凡四十六書易公羊二十八碑其十二
毁論語三碑其二毁禮記十五碑皆毁北齊徙之
鄴都至河陽岸頽半沒于水隋復載入長安有易一
卷書六卷魯詩六卷儀禮九卷春秋一卷公羊九卷
論語一卷未及補治而亂作營繕者至用為柱礎唐
初魏鄭公收聚之十不存一則石經之散亾久矣本
朝一綂時遺經斷石藏於好事之家猶崑山片玉已
不多見今京華鞠為氊罽之鄉殘碑日益鮮矣予既
集隸釋因以所有鑱之會稽蓬萊閣(㔠音慉勉也劮亦逸字)
石經魯詩殘碑
惟(毛作維)是褊心是以為刾葛屨(下闕)汾一曲言采其藚
彼其之子美(下闕)之誰知(闕一字毛誰上有其)之蓋亦勿思園有
棘其實之(下闕)父兮父(闕一字毛無)曰嗟予子行役夙夜毋(毛作)
(無)已尚(毛作上)慎(下闕)哉猶來毋死&KR1406;岵三章章六句
十(下闕)□(毛作猗)&KR0263;稼&KR0263;□(毛作穡)胡取禾三百廛兮&KR0263;狩&KR0263;
(下闕)特兮彼君子兮&KR0263;素食兮欿欿(毛作坎)伐輪兮(下闕)毋
食我&KR0034;三歲宦(毛作貫)女莫我肯顧逝將去女(下闕)宦女莫
我肯勞(闕)將去女適彼樂郊樂郊(下闕)蟋蟀在堂歲聿其
逝今我&KR0263;樂日月其(闕)句山有蓲(毛作樞)隰有榆子有
衣裳弗曳(下闕)酒食胡(毛作何)&KR0263;日鼓瑟且㕥喜樂(下闕)旣見
君子云胡其憂楊(下闕)
右石經魯詩殘碑百七十三字魏唐國風數篇之文
也與毛詩異者如猗作兮貫作宦樞作蓲數字又有
一段二十餘字零落不成文惟有叔于田一章及女
曰雞八字可讀其間有齊韓字盖叙二家異同之說
猶公羊碑所云顔氏論語碑所云盍毛包周之比也漢
代詩分為四在東京時毛氏詩不立學官隋志有石
經魯詩六卷此碑既論齊韓於後則知隋志為然也
石經儀禮殘碑
東面主人(下闕)卒□坐奠□拜執(下闕)人盥洗升媵觚
于賓(下闕)上拜受□于莚前(下闕)首公荅拜媵□者立
(下闕)媵□者執觶待于(下闕)公坐取大
右石經儀禮殘碑四十五字皆大射儀之文也石磨
滅字畫比它經不明白靈帝紀云詔諸儒正五經文
字刻石立于太學蔡邕傳則云奏求正定六經紀傳
既已不同陸機洛陽記所載但有書易公羊禮記論
語爾惟隋志云後漢刻七經於石碑皆蔡邕所書其
目有一字石經儀禮九卷乃漢史陸記之疎略也未
央宫有曲臺殿天子射宫也西京無太學於此行禮
故后蒼著書說禮數萬言名曰曲臺記今禁中有選
德殿盖□坐觀射之地而清閒之燕咨訪治道率在
於是殆與曲臺暗合古者射為六藝之一儀禮一經
說射者兩篇後世非介胄之士則不習與古殊矣媵
觚媵□云者媵盖送也
石經公羊殘碑
翬者何公子翬(闕一字)何以&KR0263;稱公(下闕)栢於是謂栢白
吾為(闕三字)矣隱白(下闕)之之辭也然則孰立之石(闕二字)
之石踖(板本作碏)立(下闕)美大之之辭也棠者何濟(闕一字)之邑
也曷為(下闕)仲子(板本有也字)桓未君則曷為祭仲子(闕一字)
為桓立故(下闕)諸侯四諸公者何諸(闕一字)者何天子三
公稱(下闕)相處乎内始(闕一字)諸公放(板本作昉)於此乎前此
矣前(下闕)其成也白吾成敗矣吾與鄭人未有成(板本有也)
(字)吾(下闕)後為年外取邑&KR0263;書此何㕥書久也(下闕)弟
毋兄稱兄凡(闕五字)之大夫也此(下闕)之邑也天子有(闕四字)諸
侯皆從泰山(下闕)而葬&KR0263;日卒赴而(闕一字)&KR0263;告公曷為與
□者(下闕)大夫之未命者也十年此公子翬也何(下闕)
外於外大惡書小惡&KR0263;書於内大惡諱小(下闕)國也何
以&KR0263;書葬隱之也何隱爾試(板本作弑)也試(下闕)葬(板本有以為字)
&KR0263;繫(闕一字)臣子(闕二字)薨何以&KR0263;地&KR0263;忍言(已上隱公)
何易之也易之則其(下闕)諱取周田也諱取(已上桓公)
十有四年何以(闕一字)記異也何異(下闕)則至無王者則
&KR0263;至有以告者曰有□而(下闕)乎隱祖之所遝(板本作逮)聞
(闕一字)所見異辭所聞異辭所(下闕)&KR0263;亦樂乎堯舜(闕二字)
君子也制春秋之義以(已上哀公)
有傳桓公二年顔氏有所見異辭所聞異(下闕)何以
書記災也世年顔氏言君出則已入(下闕)顔氏無伐
而&KR0263;言圍者非取邑之辭也十(下闕)
谿典諫議大夫臣馬日磾臣趙䧕議□臣(闕二字)臣□弘
□中臣張彣臣傅楨&KR0008;
右石經公羊殘碑三百七十五字自隱公四年至桓
公元年及哀公十四年之文也所書者皆是公羊氏
傳辭而無春秋正經又有顔氏說石文斷續不可考
繹盖嚴顔異同之辨也以今板本校之惟易四字省
四字爾漢注引陸機洛陽記云禮記碑上有馬日磾
蔡邕名今此碑有堂谿典八人姓名論語碑亦有左
立二人姓名陸氏所記未之詳也
石經論語殘碑
鮮矣不好犯上而好佗(下闕)本本立(闕一字)道生孝(下闕)曰
道千棄之國敬事(下闕)使民㕥時子曰弟子(下闕)而有
信雖曰未學吾必謂(下闕)君子&KR0263;重則&KR0263;威學則(下闕)
與意(板本作抑)予之與子贛(板本作貢)曰夫子(闕五字)㕥得之夫子
之求之也(下闕)道斯爲美小大由之有所&KR0263;行知(闕五字)
禮節之亦&KR0263;(板本有可字)行(下闕)焉可謂好學已矣(板本作也已下)
(闕)而無謟富而無驕(下闕)告諸往而知來(下闕)人之&KR0263;
(下闕)章(已上學而篇)
免而無恥道之㕥德齊之(下闕)乎(板本作于)學世(下闕)孫問孝於
我我對曰毋違樊遟(闕一字)何(下闕)曰生(下闕)葬之㕥禮祭(下闕)
㕥别子夏問孝子曰色難有(下闕)勞有(下闕)孝(下闕)廋哉人
焉廋(板本有哉字)子曰溫故而知(下闕)子(下闕)噐子贛問(下闕)乎
異端斯&KR0675;也已子曰(下闕)子(下闕)曰何爲則民服孔子對
曰(下闕)之(下闕)子曰書云孝于(板本作乎)惟孝友于兄(下闕)也周因
於段禮所損益可知(下闕為政篇已上)
曰人而&KR0263;仁如禮何人而&KR0263;仁如樂何林(闕十一字)與(下闕)
與對曰&KR0263;䏸子曰(闕五字)山&KR0263;如林放(闕九字)也射(下闕)曰
起予(板本有者字)商也始可(下闕)子曰(下闕)段禮吾(下闕)也
知其說(闕三字)天下也其(闕一字)示諸斯乎(下闕)如神在(下闕)於二
代郁郁乎(下闕)太廟(下闕)子知禮(下闕)禮(下闕)也(下闕)㕥
柏周人㕥栗曰使民(下闕)往(下闕)門國(板本作邦)君爲兩君
之好有反(闕一字)管氏(下闕)知禮(下闕)吾未嘗&KR0263;得見也
役者(闕二字)出曰(下闕)無道也久(下闕)觀之哉凡廿六
章(已上八佾篇)
人子曰苟志於仁矣無惡(板本有也字)子曰富與貴是
人之所欲也(下闕)顛沛必於是子(闕二字)未見好仁(板本)
(有者字)惡&KR0263;仁者好仁者無㕥尚之(下闕)過也各於其黨
(闕二字)斯知仁矣子曰朝聞道夕死可也(板本作矣下闕)子
懷㓝小人懷惠子曰放於利而行多怨子曰能以
禮(下闕)曰唯子出門人問曰何謂也曾子曰夫子之道忠
恕而已(下闕)曰父母在&KR0263;遠遊遊必有方子曰三年
無改於父之(下闕里仁篇已上)
有三年之愛於(闕一字)父母(板本有乎字)子曰飽食終日無
所用心難矣哉(下闕)君子(板本有亦字)有惡乎子曰有(板本有惡)
(字)惡稱人之惡者惡居下(板本有流字)而訕上者惡(下闕)之
則&KR0263;孫遠之則怨子曰年&KR1354;(板本有而字)見惡爲其終也
已凡廿六章(已上陽貨篇)
枉道而事人何(闕一字)去父母之國(板本作邦)(闕一字)景公□
孔子曰若季氏(下闕)子曰鳳兮鳳兮何而(板本無而字)德之
衰也(板本無也字)往(闕二字)可諫也(板本無)來者猶可追也(板本無下)
(闕)執車(板本作輿)者爲誰子(板本無)子路曰爲孔丘曰是魯孔
丘與曰是(板本有也曰二字)是知津矣(下闕)若從避(板本作辟)世之
士哉擾(板本作耰有而字)&KR0263;輟子路(板本有行字)以告(板本有夫字)子憮
然曰鳥獸&KR0263;可與同(下闕)穀&KR0263;分孰爲夫子置(板本作植)其
杖而耘(板本作芸)子路拱而(闕一字)止子路宿殺雞(下闕)禮(板本)
(作義)如之何其廢之也(板本無)欲絜其身而亂大倫君子之
仕也行其義(下闕)志辱身矣言中倫行中慮其斯以乎
(板本作而己矣)謂虞仲夷佚(板本作逸)隱居(下闕)少(闕)陽擊磬襄入
于海周公謂魯公曰君子&KR0263;施其親(下闕微子篇已上)
交於子張子(闕一字)曰子夏(闕一字)何對曰子夏曰可者(闕四)
(字)者距(板本作拒下闕)子夏曰雖(闕五字)觀者爲致遠恐泥是㕥
(下闕)其事君子學(下闕)子夏曰小人之過(下闕)曰(下闕)子夏曰大
德(闕五字)出入可也子斿(板本作游闕六字)子(下闕)君子之道爲
可(闕二字)有(闕一字)有卒者其唯聖人(下闕)仕而(下闕)曾子曰吾
聞諸(板本有夫字)子人未有自致也者(板本作者也)□也親喪乎
(闕一字)子曰(下闕)如得其情則哀矝而勿喜子贛曰紂之(闕一)
(字)善(闕一字)是其(板本作之下闕)贛曰仲尼爲學子贛曰文武之
道未隧(板本作墜)於地在人賢者志(板本作識)其(下闕)告子贛(闕一字)
贛曰辟諸(板本作之)宫蘠(板本作牆)賜之蘠(闕二字)窺見室家之好
夫(下闕)尼&KR0263;可毁(闕二字)人之賢者丘陵也(闕三字)踰也仲尼
日月也(下闕)一言㕥為&KR0263;知言&KR0263;可&KR0263;愼也夫子之&KR0263;可
及也猶天之(下闕子張篇已上)
&KR0263;蔽蕳在帝心朕躬有罪毋(板本作無)㕥萬方萬方有(闕一字板)
(本有兩罪字)在朕躬(下闕)歸心爲所重民食喪(闕一字)寬則得
衆敏則有功(闕一字)則說(下闕)&KR0263;驕威而&KR0263;猛子(闕一字)曰
何謂惠而&KR0263;費子曰(闕一字)民之(下闕)尊其瞻視儼(闕三字)
而畏之斯&KR0263;亦威而&KR0263;猛乎(下闕堯曰篇已上)
凡廿篇萬五千七百一(闕一字)字
賈(板本作沽)諸賈之哉包周(闕四字)蓋肆乎其肆也(闕一字)
周(下闕)曰言(闕一字)而在於蕭蘠之内盍毛包周無於(下闕)
詔書與博士臣左立郎中臣孫表
工陳興刻
右石經論語殘碑九百七十有一字前四篇後四篇
之文也每篇必計其章終篇又總其字又載盍毛包
周有無不同之說以今所行板本校之亦不至甚異
其文有增損者其字亦有假借及用古者有字異而
訓不遠若置其杖賈之哉者漢人作文不避國諱威
宗諱志順帝諱保石經皆臨文不易樊毅碑命守斯
邦劉熊碑來臻我邦之類未嘗為高帝諱也此碑邦
君為兩君之好何必去父母之邦尚書安定厥邦皆書
邦作國疑漢儒所傳如此非獨遠避此諱也水經云光
和六年立石於太學其上悉刻蔡邕名魏正始中又
刻古篆隸三字石經盖諸儒受詔在熹平而碑成則
光和年也隋志有一字石經七種三字石經三種其
論云漢鐫七經皆蔡邕書又云魏立一字石經其說
自相矛盾新舊唐志有今字石經七種而注論語云
蔡邕作又有三字石經古篆兩種盖唐史以隸為今
字也觀遺經字畫之妙非蔡中郎輩不能為以黃初
後來碑刻比之相去不啻霄壤豈魏人筆力可到當
以水經為據三體者乃魏人所刻儒林傳云為古文
篆隸三體者非也史稱邕自書丹使工鐫刻今所存
諸經字體各不同雖邕能分善隸兼備衆體但文字
之多恐非一人可辦史云邕與堂谿典楊賜馬日磾
張訓韓說單颺等正定諸經今公羊論語之後惟堂
谿日磾二人姓名尚存别有趙䧕劉弘張文蘇陵𫝊
楨左立孫表數人竊意其間必有同時揮毫者予詳
玩遺字公羊詩書儀禮又在論語上劉寬碑隂王曜
題名則公羊詩書之鴈行也黃初孔廟碑則論語之
苗裔也識者當能别之
張縯石經跋蔡邕本傳稱邕自書丹於碑不言為何體
書今世所傳皆為隸體至儒林傳序則云為古文篆隸
三體書法以相參檢注言古文謂孔氏壁中書以縯考
之孔壁所藏皆科斗文字孔安國當武帝之世已稱科
斗書無能知者其承詔為尚書五十九篇作傳為隸古
定不復從科斗古文邕獨安能具三體書法於安國之
後三百年哉漢建武時杜林避地河西得古文尚書一
軸諸儒共傳寶之一軸已為世所珍如此熹平距建武
又幾載乃謂六經悉能為古文非事情也或以邕以三
體參檢其文而書丹於碑則定為隸亦如孔安國之書
傳耶儒林傳序疑字有誤者初邕正定六經與堂谿典
等數人同受詔今六經字體不一當是時書丹者亦不
獨邕也姑識其末以俟博識君子
唐明皇御書孝經
金石錄唐明皇注孝經四卷天寶四載九月八分書(見存)
(西安府學)
唐石經
舊唐書文宗紀開成二年宰臣判國子祭酒鄭覃進石
壁九經一百六十卷時上好文鄭覃以經義啓導稍折
文學之士遂奏置五經博士依漢蔡邕刊碑列於太學
創立石壁九經諸儒校正訛謬上又令翰林勒字官唐
玄度復校字體又乖師法故石經立後數十年名儒皆
不窺之以為蕪累甚矣
新唐書鄭覃傳始覃以經籍刓謬博士陋淺不能正建
言願與鉅學鴻生共力讎刊準漢故事鏤石太學示萬
世法詔可覃乃表周墀崔球張次宗孔温業等是正其
文刻于石高重傳為祭酒與鄭覃刊定九經于石
儒學傳序文宗定五經鑱之石張參等是正訛文
唐會要太和七年二月五日敕唐玄度覆定石經字體
十二月勅於國子監講論堂兩廊創立石九經并孝經
論語爾雅共一百五十九卷字樣四十卷開成二年
八月國子監奏覆定五經字體官翰林待詔唐玄度狀
準太和七年二月五日較覆定九經字體今所詳覆多
因司業張參五經文字為準其舊字樣歲月將久點畫
參差傳寫相承漸致訛誤今依字樣參詳改正諸經别
有疑闕舊字樣未載者古今體異雖篆隸不同總據說
文即古體驚俗近代文字或傳寫乖訛今與校勘官取
其適中篡錄為新加九經字樣一卷請附于五經字樣
之末從之
新唐書藝文志張參五經文字三卷唐玄度九經字樣
一卷
中興書目字樣一卷開成丁巳歲唐玄度撰序曰奉詔
覆定國學石經字體刪補張參五經文字采其疑誤舊
未載者撰成一卷凡七十六部(見存西安府學)
蜀石經
成都記偽蜀孟昶有國其相母昭裔刻孝經論語爾雅
周易尚書周禮毛詩儀禮禮記左傳凡十經于石其書
丹則張德釗楊鈞張紹文孫逢吉朋吉周德貞也石凡
千數盡依太和舊本歷八年乃成公榖則有宋田元均
所刻古文尚書則晁公武所補也胡元質宗愈作堂以
貯之名石經堂在府學
玉海蜀石經周易後書廣政十四年歲次辛亥五月二
十日(按此後周太祖廣頥元年)公羊傳後書大宋皇祐元年歲次己
丑九月辛卯朔十五日乙巳工畢偽蜀相母昭裔取
唐太和本刻石於成都學宫與後唐板本不無小異乾
道中晁公武參校二本取經文不同者三百二科著石
經考異亦刻於石張㶾又校注文同異為石經注文考
異四十卷
晁公武石經考異序鴻都石經自鄴遷雍遂茫昧于人
間唐太和中復刻十二經立石國學後唐長興中詔國
子博士田敏與其僚校諸經鏤之板故今世太學之傳
獨此二本爾按趙清獻公成都記偽蜀相母昭裔捐俸
金取九經琢石於學宫依太和舊本令張德釗書皇祐
中田元均補刻公羊榖梁二傳然後十二經始全至宣
和間席升獻又刻孟子參焉今考之孝經論語爾雅廣
政甲辰歲張德釗書周易辛亥歲楊鈞孫逢吉書尚書
周德貞書周禮孫朋吉書毛詩禮記儀禮張紹文書左
氏傳不誌何人書而祥字闕其畫亦必為蜀人所書然
則蜀人之立石盖十經其書者不獨德釗而能盡用太
和本固已可嘉凡歷八年其石千數昭裔獨辦之尤偉
然也公武異時守三營嘗對國子監所摹長興板本讀
之其差誤盖多矣昔議者謂太和石本校寫非精時人
弗之許而世以長興板本為便國初遂頒布天下收向
日民間寫本不用然有訛舛無由參校判知其謬猶以
為官既刊定難於獨改由是而觀石經固脫錯而監本
亦難盡從公武至少城寒暑一再易節暇日因命學官
讎校之石本周易說卦乾健也以下有韓康伯注略例
有邢璹注禮記月令從唐李林甫改定者監本皆不取
外周易經文不同者五科尚書十科毛詩四十七科周
禮四十二科儀禮三十一科禮記三十二科春秋左氏
傳四十六科公羊傳二十一科榖梁傳一十三科孝經四
科論語八科爾雅五科孟子二十七科其傳注不同者
尤多不可勝紀獨計經文猶三百二科迹其文理雖石
本多誤然如尚書禹貢篇夢土作乂毛詩日月篇以至
困窮而作是詩也左氏傳昭公十七年六物之占在宋
衞陳鄭乎論語述而篇舉一隅示之衞靈公篇敬其事
而後食其祿之類未知孰是先儒有改尚書無頗為無
陂改春秋郭公為郭亾者世皆譏之此不敢決之以臆
姑兩存焉亦鐫諸樂石附于經後不誣方將必有能考
而正之者
洪邁容齋隨筆孟蜀所刻石經其書淵世民三字皆闕
畫盖避唐高祖太宗諱也
范成大記考異并序凡二十一碑在石經堂中
宋開封府石經
玉海宋仁宗至和元年八月十六日己酉以皇姪右屯
衞大將軍克繼書國子監石經以上所寫石經論語求
書石國子監帝欲旌勸宗室特從其請二年九月十五
日功畢上之賜銀幣
仁宗命國子監取易詩書周禮禮記春秋孝經為篆隸
二體刻石兩楹至和二年三月五日判國子監王洙
言國子監刊立石經至今一十五年止孝經刊畢尚書
論語見書鐫未就乞促近限畢工餘經權罷從之嘉
祐三年五月十五日王洙薦大理丞楊南仲石經有勞
賜出身六年二月缺日國子監言草澤章友直篆石經
畢詔補試將作監主簿友直不願仕賜以銀絹五月以
同篆石經殿中丞張次立與堂除書目石經七十五卷
楊南仲書周易十書十三詩二十春秋十二禮記二十
皆具真篆二體
周密癸辛襍識汴學即昔時太學舊址九經石板堆積
如山一行篆字一行真字
宋高宗御書石經
玉海紹興十三年二月内出御書左氏春秋及史記列
傳宣示館職少監秦熺以下作詩以進六月内出御書
周易九月四日上諭輔臣曰學寫字不如便寫經書不
惟可以學字又得經書不㤀既而尚書委知臨安府張
澄刊石頒諸州學十四年正月出御書尚書十月出御
書毛詩十六年五月又出御書春秋左傳皆就本省宣
示館職作詩以進上又書論語孟子皆刊石立于太學
首善閣及大成殿後三禮堂之廊廡繫年錄十三年
十一月丁卯秦檜奏前日蒙付出御書尚書來日欲宣
示從臣時上寫六經論孟皆畢因請刊石于國子監仍
頒墨本賜諸路州學詔可淳熙四年二月十九日詔
知臨安府趙磻老於太學建閣奉安石經寘碑石于閣
下墨本于閣上以光堯石經之閣為名朕當親寫參政
茂良等言自昔帝王未有親書經傳至數千萬言者不
惟宸章奎畫炤耀萬世崇儒重道至矣上曰太上字畫
天縱冠絶古今五月二十四日磻老奏閣將就緒其石
經易詩書春秋左氏傳論語孟子外尚有御書禮記中
庸大學學記儒行經解五篇不在太學石經之數今摉
訪舊本重行摹勒以補禮經之闕從之六月十三日御
書光堯御書石經之閣牌賜國子監
元史申屠致遠傳西僧楊璉真伽作浮圖於宋故宫欲
取高宗所書九經石刻以築基致遠力拒之乃止見存
杭州府學
晁公武石刻古文尚書
晁公武古文尚書序秦更前代法制以來凡曰古者後
世寥乎無聞書契之作固始於伏羲然變狀百出而不
彼之若者亦已多矣尚書一經獨有古文在豈非得於
壁間以聖人舊藏而天地亦有所護不忍使之絶滅中
雖遭漢巫蠱唐天寶之害終不能晦蝕今猶行於人間
者豈無謂邪况孔氏謂尚書以其上古之書也當時科
斗既不復見其為隸古定此實一耳雖然聖人遠矣而
文字間可以概想則古書之傳不為浪設予抵少城作
石經考異之餘因得此古文全編於學宫迺延士張㶾
倣吕氏所鏤本書丹刻諸石是不徒文字足以貽世若
二典曰若粤&KR0034;之類學者可不知歟嗚呼信而好古學
于古訓乃有獲盖前牒所令方將配孝經周易經文之
古者附於石經之列以故弗克第述一二以示後之好
奇字者識又安知世無楊子雲時乾道庚寅仲夏朢日
石經考
