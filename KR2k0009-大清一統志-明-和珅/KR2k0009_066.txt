大清一統志
曹州府(在山東省冶西南五百八十里東西距一百九十五里南北距二百八十里東至濟寕直)
(隸州界一百六十五里西至直隸大名府東明縣界三十里南至河南歸德府考城縣界一百一十)
(里北至直隸大名府南樂縣界一百七十里東南至江蘇徐州府碭山縣界一百六十五里西南至)
(直隸大名府長垣縣界七十五里東北至兗州府滋陽縣界一百六十五里西北至直隸大名府清)
(豐縣界二百一十里自府治至京師一千二百里)
︹分野︺天文氐房心分野大火之次
︹建置沿革︺禹貢豫州之域春秋曹國後為宋地秦屬
碭郡漢為濟陰郡成陽句陽冤句等縣地晉屬濟
陽郡後魏改置乘氏縣屬濟陰郡隋因之唐屬曹
州五代宋因之金大定六年縣廢八年始移曹州
治此改置濟陰縣屬山東西路元初屬東平路至
元二年直隸省部明洪武初州徙後廢正統十一
年復置曹州於此屬兗州府
本朝初因之雍正二年升為直隸州領曹定陶二縣
八年以兗州府之嘉祥鉅野來屬十三年升為曹
州府屬山東省益以濮州及所隸三縣並兗州府
之單城武鄆城隸焉仍以嘉祥屬兗州府共領州
一縣十
菏澤縣(附郭東西距九十里南北距一百里東至鉅野縣界六十里西至直隸大名府東明)
(縣界三十里南至曹縣界五十里北至濮州界五十里東南至定陶縣界十八里西南至直隷大名)
(府長垣縣界七十里東北至鄆城縣界六十里西北至直隸大名府開州界六十里漢為句陽葭密)
(等縣後魏太和十二年始移置乘氏縣於此屬濟陰郡北齊北周及隋因之唐屬曹州五代宋不改)
(金大定六年縣廢八年改置濟陰縣為曹州治元因之明洪武初縣省入州尋州亦廢正統十一年)
(復置曹州本朝雍正十三年升州為府設荷澤縣為府治)單縣(在府東南一百五十里東)
(西距七十三里南北距八十里東至江蘇徐州府豐縣界四十五里西至曹縣界二十八里南至河)
(南歸德府虞城縣界四十五里北至濟寕州金鄉縣界三十五里東南至江蘇徐州府碭山縣界五)
(十里西南至河南歸德府虞城縣治七十里東北至濟寕州金鄉縣治四十五里西北至城武縣界)
(二十五里春秋時單父邑秦置單父縣屬碭郡漢屬山陽郡為都尉治後漢為單父侯國屬濟陰郡)
(晉屬濟陽郡宋孝武僑置離狐縣兼置北濟陰郡冶焉後魏因之北齊郡縣俱廢隋開皇六年更置)
(單父縣屬濟陰郡唐初屬戴州貞觀十七年改屬宋州光化三年置輝州於此後唐同光二年改曰)
(單州碭郡屬京東西路金曰單州屬南京路元屬濟寕路明洪武元年以州治單父縣省入二年降)
(州為縣屬濟寕府十八年改屬兗州府本朝因之雍正十三年改屬曹州府)城武縣(在府)
(東南一百里東西距五十二里南北距七十五里東至濟寕州金鄉縣界四十里西至定陶縣界十)
(二里南至曹縣界三十里北至鉅野縣界四十五里東南至單縣界二十五里西南至曹縣界三十)
(里東北至鉅野縣界五十里西北至菏澤縣界三十里春秋時郜國地後屬宋秦置成武縣漢屬山)
(陽郡後漢屬濟陰郡晉屬濟陽郡劉宋屬北濟隂郡後魏因之北齊置永昌郡治此隋初郡廢開皇)
(十六年置戴州大業初州廢縣屬濟隂郡唐初仍屬戴州貞觀中州廢縣屬曹州光化中屬輝州五)
(代唐屬單州宋因之元改屬曹州明洪武四年屬濟寕府尋改屬兗州府易成為城本朝因之雍)
(正十三年改屬曹州府)鉅野縣(在府東一百四十里東西距一百十五里南北距七十里)
(東至濟寕州嘉祥縣界二十五里西至菏澤縣界九十里南至城武縣界五十里北至鄆城縣界二)
(十里東南至濟寕州金鄉縣治一百里西南至城武縣治九十五里東北至兗州府汶上縣治一百)
(五十里西北至鄆城縣治六十里禹貢大野地漢置鉅野縣屬山陽郡晉屬高平國劉宋屬高平郡)
(後魏屬任城郡北齊廢隋開皇十六年復置屬東平郡唐武德四年置麟州治此五年州廢縣屬戴)
(州貞觀十七年戴州廢復屬鄆州五代周廣順二年改置濟州宋亦為濟州治屬京東西路金天德)
(二年徙州治任城縣廢元至元六年復置為濟州治亦嘗為濟寕路治明洪武初縣屬濟寕府十八)
(年屬兗州府濟寕州本朝雍正二年分屬濟寕州八年改屬曹州十三年升州為府仍隸焉)鄆
城縣(在府東北一百二十里東西距八十里南北距八十里東至兗州府汶上縣界四十里西)
(至濮州界四十里南至鉅野縣界四十里北至兗州府夀張縣界四十里東南至濟寕州界四十里)
(西南至菏澤縣界五十里東北至兗州府滋陽縣界四十五里西北至兗州府夀張縣界四十里春)
(秋魯鄆邑漢為夀良縣地北周置清澤縣並置魯州及高平郡州尋廢隋開皇四年郡廢改縣曰萬)
(安十年置鄆州十八年改縣曰鄆城大業初改曰東平郡唐武德初仍曰鄆州貞觀八年廢為縣天)
(祐二年又改曰萬安五代後唐復故周廣順二年改屬濟州宋金因之元屬濟寕路明初屬濟寕府)
(洪武十八年屬兗州府濟寕州本朝雍正二年分屬濟寕州八年屬兗州府十三年改屬曹州府)
曹縣(在府東南一百里東西距一百里南北距九十里東至單縣界七十里西至河南歸德府)
(考城縣界三十里南至河南歸德府商邱縣界六十里北至定陶縣界三十里東南至河南歸德府)
(虞城縣界七十里西南至河南歸德府寕陵縣界六十里東北至城武縣界四十里西北至菏澤縣)
(界五十里周為曹地漢為定陶縣南境魏晉因之後魏孝昌中置西兗州興和中增置沛郡北齊郡)
(廢北周改西兗為曹州隋開皇六年始置濟陰縣為州治大業初改州曰濟陰郡始自定陶移郡治)
(濟陰唐武德初復曰曹州天寶元年又曰濟陰郡乾元元年復曰曹州屬河南道五代晉開運二年)
(置威信軍周廣順二年改曰彰信軍宋初因之建中靖國元年改曰興仁軍崇寕初升為興仁府屬)
(京東西路金天會八年復曰曹州泰和八年屬山東西路大定八年移州治古乘氏縣明洪武元年)
(移州還治縣界安陵鎮二年又徙治盤石鎮四年降州為曹縣屬濟寕府十八年改屬兗州府正統)
(十一年又别置曹州以縣屬焉仍隸兗州府本朝雍正二年改屬曹州十三年升州為府仍隸焉)
定陶縣(在府東南四十里東西距六十二里南北距三十八里東至城武縣界四十里西至)
(直隸大名府東明縣界二十二里南至曹縣界十八里北至菏澤縣界二十里東南至單縣治一百)
(三十里西南至曹縣治六十里東北至鉅野縣界四十里西北至菏澤縣界二十二里唐堯初封於)
(此夏為三鬷國周為曹國都春秋末屬宋戰國屬齊秦屬碭郡後置定陶縣漢高帝五年置梁國景)
(帝中六年改置濟陰國甘露二年更為定陶國建平二年改濟陰郡後漢復為濟陰國晉曰濟陽郡)
(後魏復曰濟陰郡北齊郡廢隋屬濟陰郡唐初屬曹州貞觀元年省入濟陰縣宋太平興國二年改)
(置廣濟軍四年復置定陶縣為軍治熙寕四年軍廢縣屬曹州元祐初復於縣置軍金罷軍縣仍屬)
(曹州元因之明洪武初省入曹州四年復置定陶縣屬濟寕府十八年屬兗州府正統十一年改屬)
(曹州仍隸兗州府本朝雍正二年分屬曹州十三年升州為府仍隸焉)濮州(在府北一百二)
(十里東西距六十五里南北距一百里東至鄆城縣界六十里西至直隸大名府開州界五里南至)
(菏澤縣界七十里北至觀城縣界三十里東南至鄆城縣界八千里西南至直隸大名府東明縣界)
(一百五十里東北至范縣界四十里西北至觀城縣界三十里春秋時衞鄄邑戰國屬齊秦屬東郡)
(漢置鄄城縣屬濟陰郡後漢末移兗州治此晉改屬濮陽國後魏為濮陽郡治北周因之隋開皇初)
(郡廢十六年始置濮州大業初州廢縣屬東平郡唐武德四年復置濮州天寶初改曰濮陽郡乾元)
(初復曰濮州屬河南道宋曰濮州濮陽郡屬京東西路金曰濮州屬大名府元初屬東平路至元五)
(年直隸省部明屬東昌府本朝雍正八年升直隸州十三年改屬曹州府)范縣(在府北少)
(東一百六十里東西距三十五里南北距七十五里東至兗州府夀張縣界二十里西至觀城縣界)
(十五里南至濮州界五十五里北至兗州府夀張縣界二十里東南至鄆城縣界七十里西南至濮)
(州界三十里東北至兗州府夀張縣界二十里西北至朝城縣界五里春秋時晉范邑漢置范縣屬)
(東郡後漢因之晉屬東平國後魏泰常中别置東平郡治此太和末罷建義中復置北齊郡縣俱廢)
(隋開皇十六年復置范縣屬濟北郡唐武德二年兼置范州五年州廢縣屬濟州貞觀八年改屬濮)
(州宋金因之元初屬東平路至元二年還屬濮州明屬東昌府本朝雍正八年分屬濮州十三年)
(改屬曹州府)觀城縣(在府北一百七十里東西距二十三里南北距三十里東至范縣界)
(二十里西至直隸大名府清豐縣界三里南至濮州界二十里北至直隸大名府南樂縣界十里東)
(南至濮州界二十里西南至直隸大名府清豐縣界二十五里東北至朝城縣界二十里西北至直)
(隸大名府南樂縣界七里本古觀國春秋時為衞地漢置畔觀縣屬東郡後漢建武十三年更名衞)
(國縣晉屬頓邱郡後魏因之隋開皇六年改曰觀城屬武陽郡唐初屬澶州貞觀十七年省大歷七)
(年復置仍屬澶州宋皇祐元年省入濮陽頓邱二縣四年復置屬開德府金屬開州元屬濮州明屬)
(東昌府本朝雍正八年分屬濮州十三年改屬曹州府)朝城縣(在府北二百一十里東西)
(距四十五里南北距五十里東至兗州府夀張縣界二十里西至直隸大名府南樂縣界二十五里)
(南至濮州界三十里北至東昌府莘縣界二十里東南至范縣界二十里西南至觀城縣界二十五)
(里東北至兗州府陽榖縣界十五里西北至東昌府冠縣治九十里漢置東武陽縣屬東郡後漢初)
(平中嘗為東郡治建安十七年改屬魏郡三國魏改屬陽平郡晉因之後魏改曰武陽縣北齊廢後)
(周復置武陽縣屬魏州隋開皇十六年改屬莘州大業二年屬武陽郡唐初屬魏州武德五年又屬)
(莘州貞觀元年還屬魏州十七年省入臨黃莘縣永昌元年復置縣曰武聖開元七年改曰朝城仍)
(屬魏州元和中改屬澶州尋復舊天祐三年復曰武陽縣五代後唐仍改曰朝城宋因之崇寕四年)
(改屬開德府金屬大名府元初屬東平路至元五年改屬濮州明屬東昌府本朝雍正八年分屬)
(濮州十三年改屬曹州府)
︹形勢︺黃河浩涆大野澒溶總雷澤成陽之奥域伏濟
川菏水之長流兗豫倚咽喉之重魯衞雄藩翰之
隆(省志)
︹風俗︺人情樸厚俗尚儒學(文獻通考)士大夫矜廉隅恥干
謁民多務本不事商賈賦税易完婚喪從儉有近
古風(舊志)
︹城池︺曹州府城(周十二里門四池廣四丈明正統十一年築嘉靖元年環城五里外築護)
(城隄本朝乾隆三十二年建甎城菏澤縣附郭)單縣城(周五里一百九十七步門四池)
(廣四文明嘉靖五年建去城一里有護城隄周環十二里有奇本朝乾隆三十二年修)城武
縣城(周六里有奇門四池廣二丈五尺元泰定三年築城外有隄明嘉靖間築本朝乾隆三)
(年修五十五年重修)鉅野縣城(周六里有奇門四池廣一丈有奇明成化四年築城外有)
(隄明正德中築本朝乾隆三十七年修五十六年重修)鄆城縣城(周六里有竒門四池)
(廣七尺明成化中修宏治正德天啓中屢修本朝康熙八年修十三年乾隆二十九年重修並築)
(護城隄周十里)曹縣城(周九里門四池廣二丈明正統十一年築成化宏治嘉靖間修隆慶)
(二年甃甎萬歷天啓崇禎間重修城外有隄)定陶縣城(周七里有奇門四池廣四丈明)
(成化二年築正德六年增築並築護城隄嘉靖天啓問修本朝順治十二年修雍正五年乾隆二)
(年十五年重修)濮州城(周七里有奇門四池廣四丈明景泰三年築正德六年修嘉靖十七)
(年甃甎)范縣城(周六里有奇門六池廣四丈舊在今治二十里外明洪武十三年因河圯)
(徙築於此成化宏治間修本朝康熙八年修乾隆五十六年重修)觀城縣城(周九里門)
(三池廣二丈明正德六年築城外有隄)朝城縣城(周五里有奇門四池廣二丈明洪武)
(五年築崇禎九年修本朝康熙元年修乾隆二十九年重修)
︹學校︺曹州府學(在府治東本曹州學明正绕十一年建成化正德嘉靖間修本朝順治)
(康熙年間重建入學額數二十名)菏澤縣學(附府學内入學額數二十名)單縣
學(在縣治東南明嘉靖五年建本朝康熙十二年修入學額數二十名)城武縣學
(在縣治東宋時舊址元至元間修明永樂嘉靖間因河患屢圯屢修本朝康熙二十七年重建入)
(學額數十五名)鉅野縣學(在縣治東舊在縣治北明洪武四年建成化正德間修本朝)
(康熙四十年重建入學額數十五名)鄆城縣學(在縣治東南宋元祐間建明成化萬歷間)
(增修入學額數十五名)曹縣學(在縣治東南明洪武二年建嘉靖二十六年因河患重修)
(入學額數二十名)定陶縣學(在縣治東明成化二十二年建嘉靖十六年修本朝順)
(治十二年修乾隆十七年重修入學額數十五名)濮州學(在州治東南明正統中建宏治)
(初修入學額數二十名)范縣學(在縣治東舊在縣治東南明洪武十三年建入學額數十)
(二名)觀城縣學(在縣治東舊在縣治西北金泰和三年建明隆慶四年修本朝康熙年)
(間修乾隆八年重修入學額數十二名)朝城縣學(在縣治南宋慶歷中建明宏治初修)
(本朝順治十五年修入學額數十二名)愛蓮書院(在府治西北舊為重華書院明萬歷)
(間知州李天植建本朝乾隆十九年知府周尚質因舊址改建更今名)鳴琴書院(在單)
(縣即單父琴臺故址本朝康熙三十七年建並立廟以祀先賢宓子賤及巫馬期)麟川書
院(在鉅野縣城東南隅)步雲書院(在鄆城縣城内慶二十二年建本朝嘉按舊志)
(載善正書院在定陶縣西崇義書院在濮州故鄄城元至正十三年建歷山書院在濮州東南歷山)
(下元歷山公千奴建丹陵書院在濮州西北明建松槃書院在觀城縣學宫北明建雪林書院在朝)
(城縣治北丹霄觀後元楚維善讀書處南泉書院在朝城縣武陽門外明建謹附記)
︹戶口︺(原額人丁二十一萬八千三百七十六今滋生男婦大小共三百十七萬七千二十七名口計)
(民戶共五十五萬七千三百四十戶)
︹田賦︺(田地十四萬四千五百九十頃七十三畝四分二釐有奇額徵地丁正雜銀三十三萬六千五)
(百四十四兩一錢九釐米四萬五百四石九斗八升八合八勺麥改米一千五百十四石三斗六升)
(五合八勺)
︹山川︺菏山(在菏澤縣東南三十里以近菏澤名)清邱山(在菏澤縣西南三十五里左傳)
(宣公十二年晉宋盟於清邱桑欽水經瓠子故瀆又東逕清邱)棲霞山(在單縣東五里平原)
(中土山&KR0691;起府志相傳梁孝王曾遊此有詞賦錫石李白送族弟凝攝宋城主簿却回棲霞山留飲)
(處也)大陵山(在單縣西南五里縣志稱為周成王少子單子臻墓吟名土山地勢高聳水不)
(能囓山下有長隄以捍黃河)文亭山(在城武縣西北一里上有文士亭遺址其麓有雲蓋)
(亭亦名雲亭山)獨山(在鉅野縣東南三十里府志四野平曠屹然中起亦金山餘脈也)麟
山(在鉅野縣東南四十五里狀如伏虎亦名焦氏山)高平山(在鉅野縣東南五十里水)
(經注高平山東西十里南北五里高四里頂上方平故名其東為金山亦曰金查山亦曰金鄉山與)
(金鄉縣接界府志其上有秦王避暑宫其陽曰禹梁山亦名黃土山府志魯恭昔葬此被發今故址)
(無存山出蜂石石片上結成形有酷肖者其東北有白馬山府志形如卧龍蜿蜒而東接嘉祥諸山)
獨孤山(在鄆城縣東北五十里接東平州界以孤峯獨立而名宋吕本中詩凄凉匹馬經行)
(處况是此山名獨孤)青山(在曹縣東二十五里縣志青山上如覆盂其左有古帝者之祠有樹)
(盈抱人不能名居民嘗取祛疫祟)景山(在曹縣東南四十里水經注黃河枝溝自巳氏又北)
(逕景山東即詩所謂景山與京又云&KR1406;彼景山松柏丸丸左傳言湯有景毫之命是也寰宇記景山)
(在楚邱城北三十八里)曹南山(在曹縣南八里俗名土山詩經曹風南山朝隮傳南山曹)
(南山也王充論衡大山雨天下小山雨一國曹之南山則雨一國之山也元和志在濟陰縣東二十)
(里)左山(在曹縣西北五十里山南即舊州治寰宇記左罔在濟陰城東北五里岡阜連屬林)
(木交映以近左城故以名焉舊志即陶邱之别阜與曹州及定陶接界相傳左邱明父葬此)髣
山(在定陶縣西北十里接菏澤縣界寰宇記古曹國葬地自曹叔振鐸至伯陽二十五代皆葬此)
(連屬十五里髣髴如山舊志山下兩陵對時其中有隙謂之阿谷)青山(在濮州東三十里下)
(有青山崓居民依焉其東北連屬者曰杏花岡)箕山(在濮州東五十里俗譌為許由讓位避居)
(處)歷山(在濮州東南七十里接菏澤縣界水經注雷澤西南十里許有小山孤立峻上亭亭)
(傑峙謂之歷山山北有小阜南屬池澤之東北有陶墟郭緣生言舜耕陶所在墟阜連屬濱帶瓠河)
(也鄭元曰歴山在河東今有舜井皇甫謐曰或言今濟陰歷山是也礜雷澤相比元和志歷山在雷)
(澤縣西北十六里史記曰舜耕歷山皆讓畔羅泌歷山考歷山有四雷澤不聞有二今曹濮間有豢)
(龍井定陶城皆其蹤也舊志歷山之東有再熟成都二鄉取一種再熟三年成都之義)卧牛
山(在范縣舊治西北三里地勢高厚延袤數里)冠石山(在朝城縣東南)金線嶺
(在鄆城縣東十里許發脈自梁山東西横亘三十餘里府志嶺多垂柳如線故名)鳳凰嶺
(在范縣南三十里陵阜五六錯綜拱列望之若翔鳳然)馬陵(在濮州北三十里按春秋成)
(公七年諸侯同盟於馬陵杜注衞地陽平元城縣東南有地名馬陵是馬陵當在今直隸元城縣又)
(史記魏惠王三十年齊孫臏擊魏大敗之馬陵殺其將龐涓注虞喜志林云鄄城東北六十餘里有)
(馬陵澗谷深阻可以伏兵但元城在戰國屬魏鄄城則屬齊按是時孫臏入魏巳三日龐涓始反逐)
(之臏縱却走亦不應退至齊地而虞喜言之鑿鑿似亦不為無據姑從舊志兩存之)項城阜
(在濮州南三十里相傳項梁嘗屯兵於此漢書秦二世二年項梁大破秦軍東阿又西破秦軍濮陽)
(東秦軍收入濮陽是也)黃陵岡(在曹縣西南六十里黃河經其下宋嘉定十三年蒙古陷)
(濟南金兵屯黃陵岡元至正十一年賈魯開黃河故道自黃陵岡南達白茅又自黃陵岡西至楊柳)
(村合於故道凡二百八十里有奇岡之下即黃陵淡二十一年察罕復汴梁據黃陵渡明宏治十年)
(河決黃陵岡壞張秋運道劉大夏乃築隄於曹單二縣以護漕河)龍岡(在曹縣東北五十里)
(縣志一名卧龍岡)陶邱(在定陶縣西南七里書禹貢濟水東出於陶邱北爾雅邱再成曰陶)
(漢書地理志陶邱在定陶縣西南有陶邱亭水經注陶邱亭在陶邱南墨子以為釡邱竹書紀年魏)
(襄王十九年薛侯來會於釡邱者也)敦邱(在觀城縣南二十里見瀤宇記)黃水(自河南考)
(城縣流入逕曹縣北又東逕城武縣南單縣東南又東南流入江蘇豐縣界水經注黃水自外黃東)
(北逕定陶縣南又東逕城武之楚邱亭北又東逕郜亭北城武南又東逕平樂故城南右合包水即)
(豐水之上源也豐水上承大薺坡東逕巳氏又東逕單父故城南又東至平樂縣合包水今故流己)
(湮)古濟水(書禹貢濟東出陶邱北又東北至於菏自漢以後故道有二一自今河南儀封)
(縣界流入經曹縣北三十里東北流逕定陶縣南謂之南濟一自今直隸東明縣界流入逕府治南)
(謂之北濟二水至鉅野合流北經鄆城縣南又東北流入東平州界水經濟水者又東過濟陽縣北)
(濟也又東過冤朐縣南又東過定陶縣南南濟也濟水又東北菏水東出焉濟水又東逕秦相魏冉)
(塚南又東北逕定陶恭王陵南又東北逕定陶縣故城南又屈從縣東北流南濟也濟水又東至乘)
(氏縣西分為二南為菏水北為濟瀆北濟又東北逕冤朐故城北又東北與濮水合濟水故瀆又北)
(右合洪水又東北過夀張縣西界按酈注濟水至乘氏西分為二其一水南流者即菏水也其一)
(東北流入鉅野澤則濟瀆也又云逕乘氏縣與濟渠濮溝合是南濟為瀆北濟為渠也二水至鉅野)
(始合又合濮水自此不分南北通謂之濟水故瀆矣濟多伏流今自定陶以西遺迹多凐)汜水
(在曹縣北四十里與定陶縣分界史記高祖紀漢五年即位汜水之陽注張晏曰汜水在濟陰界水)
(經注汜水西分濟瀆東北逕濟陰郡南又東合於河瀆又東北逕定陶縣南又東北合黃水枝渠)
古濮水(在濮州西南六十里菏澤縣北水經注濮水逕濮陽故城南又東逕濟隂離孤縣故城南)
(又東逕葭密縣故城北又東北逕鹿城南又東與句瀆首受濮水枝渠於句陽縣故城南又東入乘)
(氏縣左會濮水與濟同入鉅野濮水枝津上承濮渠東逕鉏邱城南又東逕峻城南而北去濮陽三)
(十五里又東逕句陽縣西句瀆出焉又東北逕句陽縣之小成陽縣故東垂亭西而北入瓠河)黑
羊山水(在觀城縣西北自直隸開州流入縣志水自澶濮漸流入觀明嘉靖間由黑迷塞北)
(夾道疏兩渠以分其流時或浸城爲患後於城塹外築隄護之水從隄外稍折而東達馬頰始無泛)
(濫之患)武水(在朝城縣北元和志武河在朝城縣東十步縣志武河發源縣北八里流入聊)
(城縣界按水經注即古漯水)黃河(自河南開封府儀封縣界流入經曹縣單縣南東流入江)
(蘇徐州府碭山縣界府境河凡三徙自漢至唐宋河從今直隸開州界流入經濮州北觀城縣南東)
(北流經范縣西北與朝城縣接境又東北流入兗州府陽榖縣界水經注河水自濮陽東北逕魏國)
(縣南東為郭口津又東逕鄄城縣北又東北逕范縣之秦亭西又東北逕委粟津左會浮水故瀆又)
(東逕武陽縣東范縣西又東北流為倉亭津元和志黃河在鄄城縣北二十一里臨黃縣南三十六)
(里朝城縣東二十九里宋史河渠志濮州有任村東西南北凡四婦此宋以前河流逕府境之故道)
(也金元以後河自今儀封縣界流入逕曹縣東北流逕定陶縣東南府治東南又東北流逕鄆城縣)
(西東去濮州六十里又北逕范縣西又東北流入兗州府陽糓縣界今定陶縣西三十五里府治東)
(五里鄆城縣西二十五里濮州東六十里皆有黃河故道即其地明洪武初徐達於今府治東五里)
(之雙河口分支流通運永樂九年疏河流東北入會通河宏治八年都御史劉大夏築塞曹縣之黃)
(陵岡及荆隆口等七處修建長隄黃河始不復北流入運即今河流之道經曹單二縣南俱四十里)
(曹至單岸長九十里單至碭山岸長六十里有長隄護之是也宏治十三年河溢曹單被害正德四)
(年河決曹縣之温家口馮家口遂決楊家口經曹單二縣城下直趨豐沛工部侍郎李鏜治之八年)
(決曹縣以西天仙廟孫家口從曹縣城北東行十年決曹縣之焦家潭十四年城武單縣二城圯於)
(河改遷嘉靖六年决曹縣之楊家口梁靖口衝入雞鳴臺七年決曹縣胡村寺分道入運十四年都)
(御史劉天和添築縷水隄起曹縣八里灣至單縣侯家林二十五年決曹縣溢入城武金鄉魚臺等)
(縣二十六年河決湮没曹縣城三十六年城復湮没河決北大隄由城武金鄉入運三十八年四十)
(四年復太決曹縣萬歷五年決曹縣韋家樓十五年決荆隆口衝潰曹縣白茅村長隄二十一年以)
(後連決單縣之黃堌口二十年決單縣蘇莊三十五年決單縣東南崇禎二年決曹縣十四鋪口四)
(年決單縣流河口五年至十年連決曹縣曹家口本朝順治元年決單縣柳河口二年決曹縣流)
(通口七年決荆隆口朱源塞口康熙元年決曹縣石香爐口八年決曹縣牛氏屯及單縣瞧龍寺俱)
(旋決旋塞三十八年及四十二年屢經聖祖仁皇帝巡視河工指授方略加築曹單之太行)
(隄河流自是順軌雍正四年總河齊蘇勒奏於曹縣芝蔴莊上流築桃水大壩一莊後舊有月隄又)
(接築隔隄二百八十丈北岸衞家樓月隄後亦築隔隄五百四十丈乾隆四年五月河決趙家集從)
(總河白鍾山請修築隄岸加增高厚復築月隄一道長七百一十丈並改舊隄為二隄以資保障又)
(添設曹儀通判一員督率修防乾隆二十二年復以南岸閻家集折灣北注因於鍾家窰灘地灣處)
(開挑引河二十六年七月河水漫溢復於十四堡補築大隄一百九十八丈二十堡補築月隄三百)
(四十丈南岸劉家莊復開引河使河身徑直溜勢東注於是洪流益慶安瀾矣按全河備攷河北)
(決必害魚臺濟寕東平臨清以及鄆濮恩德南決必害豐沛蕭碭徐邳以及毫泗歸穎其受决之處)
(必曰曹單其次則魚臺城武沛縣差多而亦必連曹單是南北之問三省之會曹單為之樞的也新)
(志境内險要諸工曹縣則史家樓戴家樓沈家店銅奶奶廟後梁家隄熊普廟陳家樓黃奶奶廟石)
(香爐大王廟高家隄單縣則趙家莊鄧家水口鄭家隄尤修防所宜加謹弓)冷莊河(自府)
(治東與灉河俱東北流逕鄆城縣至葛皮口流入夀張縣界)灉河(舊為河水支流在府城南)
(二十五里自直隸東明縣流入又東北流經鄆城縣西南四十五里又北經濮州南又東北流入夀)
(張縣界禹貢兗州灉沮會同爾雅水自河出為灉元和志灉水沮水皆出濮州雷澤縣西北平地去)
(縣十四里州志王炎謂禹貢灉出曹州是也黃陵之決灉為河北所有今河去灉存雨水大發時可)
(通舟楫)古淶河(在單縣東流入金鄉縣界石晉時所開北抵濟河南通徐沛即宋之漕河)
(也元末湮廢)運河(在鉅野縣東北南自濟寕州之火頭灣北至嘉祥縣之大長溝河岸長二)
(十五里)柳河(在曹縣東南二十五里定陶縣西南十里傳為虞舜陶處有古隄岸定陶縣志)
(舊有舜廟今為河濱寺)賈魯河(在曹縣西四十里自黃陵岡至楊青村元至正中工部尚)
(書賈魯所開兗州府志賈魯河即金龍決河所由入徐道也)魏河(在濮州南二十里自直隷)
(開州流入又有洪河在州南四十里自直隸東明縣流入小流河在州東南五十里自菏澤縣流入)
(舊志三河至州境舊城北范縣界達於漕河然皆乾渠非常流也州境地最下一遇水澇則河南滑)
(縣一帶諸水由開州溢入州境下流又以運道不敢輕洩故水患獨多)古瓠子河(自直)
(隸開州流入逕濮州南又東流經鄆城縣南又東北流入夀張縣界史記河渠書元光中河決瓠子)
(帝親臨塞之東南注鉅野通於淮泗後二十歲乃發卒數萬人塞之天子自臨決河沉白馬玉璧卒)
(塞瓠子築宫其上名曰宣房宫而河道北行復禹舊迹梁楚之地復安水經注瓠河水自濮陽東逕)
(桃城南又東南逕清邱北又東逕句陽之成陽城北都關縣故城羊里亭南為羊里水又東右會濮)
(水枝津又東逕垂亭北又左逕雷澤北與濮水俱東流又逕陽晉城南又逕城都城南人東逕黎邱)
(縣故城南又東逕秺縣故城南又東逕鄆城縣南又東北逕范縣與濟濮枝津合寰宇記瓠子河在)
(臨濮縣南二十里歲久湮塞)浮水故瀆(在觀城縣南自直隷開州流入又東北逕朝城)
(縣界入河即澶水也水經浮水故瀆東絶大河故瀆東逕五鹿之野又東逕魏國故城南又東逕河)
(牧城而東北出又東北入東武陽東入河)靈聖湖(在菏澤縣南四十五里土阜下有穴穴中)
(有水相傳昔人失物於濟水伏流處至此得之以為靈異)范蠡湖(在定陶縣西南隅地窪下)
(多水俗傳為陶公養魚處)鉅野澤(在鉅野縣北五里亦曰巨澤濟水故瀆所入也禹貢大野)
(既瀦周禮職方氏藪曰大野左傳哀公十四年春西狩於大野杜預注大野在高平鉅野縣東北大)
(澤是也爾雅十藪魯有大野水經注鉅野湖澤廣大南通洙泗北連清濟舊縣城正在澤中衍東北)
(出為大野矣昔西狩獲麟於是處也寰宇記南北三百里東西百餘里一名大野澤縣志五代以後)
(河水南徙滙於鉅野連南旺蜀山諸湖方數百里至元末為河水所決遂涸)雷澤(在濮州東)
(南接雷澤縣界書禹貢雷夏既澤周禮職方氏兖州其浸廬濰注廬濰當為雷雍字之誤也雷夏在)
(成陽史記五帝本紀舜耕歷山漁雷澤注鄭元曰雷夏兖州澤今屬濟陰漢書地理志濟陰郡成陽)
(雷澤在西北山海經澤中有雷神龍身而人頬鼓其腹則雷水經注雷澤在大成陽縣故城西北二)
(十餘里昔華胥履大迹處也其陂東西二十餘里南北十五里即舜所漁也元和志雷澤縣因雷夏)
(澤為名在縣北郭外)菏澤(在定陶縣北禹貢導菏澤又濟溢為滎東出於陶邱北又東至於荷)
(漢書地理志濟陰郡菏澤在定陶東括地志菏澤在濟陰縣東北九十里故定陶城東今名龍池亦)
(名九卿陂宋史河渠志廣濟河導菏水自開封陳留曹濟鄆其廣五丈)大瀦潭(在范縣東)
(南五十里相傳即大野澤之餘流也府志潭久涸雨潦即成巨浸)墨龍潭(在范縣南十五)
(里相傳潭有龍能興雲雨宋熙寕中禱雨有應封其神為妙應立廟於潭之北)古龍潭(在觀)
(城縣東南十三里瀠洄於馬陵隄之陰四野之水藉以為壑盈則順隄而東由范縣入竹口陂)虎
牢池(在菏澤縣西南三十里亦名龍湫四壁突起即吕都也内有深淵廣可三頃大旱不竭禱)
(雨輒應)放鶴池(在觀城縣西南二十五里接直隸清豐縣界今四角池寰宇記觀城縣放)
(鶴池相傳衞懿公養鶴之所)大禰溝(在菏澤縣西南二十里詩弼風飲餞于禰即此寰宇)
(記大禰溝在曹州冤句縣北七十里王應麟詩攷禰韓詩作坭州志大禰溝亦名冤水漢冤句縣以)
(此名)黃水枝溝(在定陶縣東水經注俗謂之界溝北逕元氏故城西又北逕景山東又北)
(逕楚邱城西又東北至城武)黃溝(在觀城縣南元和志臨黃縣以北臨黃溝因以為名寰宇)
(記在臨黃縣之北西自觀城縣流入東有山支水出焉東入虎掌溝又東南入黃河)胡柳陂
(在濮州西南接直隸開州界司馬光通鑑梁貞明四年晉王存勖自濮州引兵西營於胡柳陂胡三)
(省注陂在濮州西南臨濮縣界地理志胡柳陂濮陽地名去陂西十里有馬軍塞土人譌為黃柳陂)
(互見大名府)大張陂(在觀城縣北十里其地窪下每遇雨潦即成巨浸)吕井(在單)
(縣有二井一在城北隅一在城内相傳金大定間吕仙翁來遊水初苦澁擲瓦礫其中遂甘洌二井)
(相去二里許)
︹古蹟︺乘氏故城(今府治後魏縣也漢乘氏在鉅野縣界宋廢後魏太和十二年復置取漢)
(故乘氏縣為名隋屬濟陰郡唐屬曹州元和志乘縣南至曹州府五十四里金志大定八年遷曹州)
(治於古乘氏城金史康元弼傳河決曹濮遣元弼相視改築於北原明洪武元年省縣入州又以水)
(患徙安陵集二年徙盤石鎮今為曹州府治)吕都故城(在菏澤縣西南漢置縣屬濟陰)
(郡州志漢吕后割濟南郡為吕國封吕台為王此其所都也後漢省入冤句延熹二年封尚書令虞)
(放為冤句吕都亭侯是也今名吕陵集在府西南三十里)冤句故城(在菏澤縣西南漢縣)
(屬濟陰郡亦作宛朐景帝封楚元王子執為宛朐侯史記黃帝得寶鼎宛朐是也晉屬濟陽郡魏仍)
(屬濟陰郡隋因之唐屬曹州乾符初黃巢倡亂於此宋元祐元年改曰宛亭縣屬興仁府金圮於河)
葭密故城(在菏澤縣西南三十五里漢置縣屬濟陰郡後漢省府志今名葭密寨)句
陽故城(在菏澤縣北春秋時宋榖邱邑春秋桓公十二年公會宋公燕人盟於榖邱左傳盟)
(於句瀆之邱註即穀邱也漢置句陽縣屬濟陰郡後漢省寰宇記句陽故城在乘氏北三十五里舊)
(志今名句陽店)平樂故城(在單縣東四十里漢縣昭帝元年封梁敬王子遷為平樂侯國)
(屬山陽郡後漢省水經注黃溝逕平樂故城南魏書地形志離狐有平樂城寰宇記有漢平城在單)
(父縣東四十里即平樂城也)單父故城(在單縣南一里春秋時魯邑宓子賤巫馬期皆)
(嘗為邑宰秦置單父縣屬碭郡史記吕后父吕公單人也後漢建武十三年封劉茂為侯邑明始改)
(為單縣嘉靖二年以河患移於今治)郜成故城(在城武縣東南十八里本周時郜國富辰)
(所謂郜雍曹滕文之昭也後附庸於宋春秋隠公十年公敗宋師於菅取郜漢置郜成縣屬山陽郡)
(後漢省入城武魏書地形志北濟陰郡城武冶郜城水經注黃溝逕城武縣故城南又東北逕郜城)
(北春秋桓公二年經書取郜大鼎於宋闞駰十三州志曰今城武縣東南有郜城俗謂之北郜又泡)
(水逕東孟諸澤東北逕卬城縣故城南地理志曰山陽縣也王莽更名之曰郜城矣故世有南郜北)
(郜之論也又東逕單父故城南寰宇記南郜在北郜南二里按今本漢志有郜城縣無印城縣與)
(水經注不同水經注以在城武東南為宋邑謂之北郜在單縣之西為漢縣謂之南郜相去亦不止)
(二里寰宇記則以水經注之北郜為南郜謂即漢縣而北郜不知所在)秺縣故城(在城)
(武縣西北漢縣屬濟陰郡武帝征和二年封商邱成為侯邑又昭帝始元二年封金日磾為秺侯後)
(漢省入城武縣孟康曰成武縣有秺城元和志故城在成武縣西北二十九里)黎縣故縣
(在鄆城縣西春秋時黎國地詩序黎侯寓於衛左傳哀公十一年衞太叔疾置其妻之娣於犂黎犂)
(古字通也漢文帝封召奴為黎侯後為黎縣屬東郡孟康曰即詩黎侯國水經注瓠河東逕黎縣故)
(城南世謂之黎侯城昔黎侯寓衛作詩曰胡為乎泥中毛云泥中邑名疑即此城元和志黎城在鄆)
(城西四十五里)楚邱故城(在曹縣東南春秋時巳氏邑左傳哀公十一年衞侯入於戎州)
(巳氏杜預注戎邑巳氏戎人姓漢置己氏縣屬梁國後漢屬濟陰郡晉屬濟陽郡後魏末改屬沛郡)
(北齊郡縣俱廢隋開皇六年改置楚邱城屬梁郡唐屬宋州宋屬應天府金屬歸德府後改隸單州)
(元屬曹州明洪武初省入又春秋左傳隠公七年戎伐凡伯於楚邱僖公二年諸侯城楚邱以封衞)
(又詩衞風定之方中作于楚宫漢志成武縣有楚邱亭齊桓公所城遷衞於此元和志楚邱故城在)
(楚邱縣北三十里)蒙澤故城(在曹縣南十里即古貫地春秋僖公二年秋九月齊侯宋)
(公江人黃人盟於貫注貫宋地梁國蒙縣西北有貫城貰與貫字相似漢元帝封梁敬王子宣為貰)
(鄉侯隋初為濟陰縣地開皇六年分置黃縣於此十八年改為蒙澤縣大業初廢唐武德四年復置)
(蒙澤縣屬曹州貞觀初廢入濟隂括地志貰城今名蒙澤城在濟陰縣南五十六里)薄縣故
城(在曹縣南二十餘里曹南山之陽古北亳邑漢志山陽郡薄縣注如淳曰薄縣即亳也後漢書)
(梁節王暢傳建初四年以濟陰之薄益梁郡國志薄縣屬梁國湯所都也晉省杜預左傳注蒙縣西)
(北有薄城帝王世紀蒙有北亳寰宇記亳城在楚邱縣西北伊尹墳西十里)濟陽故城
(在曹縣西南五十里舊唐書地理志武德四年分冤句縣西界置屬𣏌州貞觀元年廢入冤句)濟
陰故城(在曹縣西北本漢定陶縣地哀帝時葬定陶恭王於此謂之葬城世謂之左城以在)
(左山南也後魏謂之孝昌城地形志西兗州孝昌三年置治定陶縣後徙左城領郡二沛郡濟陰郡)
(又沛郡興和二年置治孝昌城後齊郡廢後周為曹州治隋改置濟陰縣於此仍為曹州治金大定)
(八年城為河所没遷曹州治古乘氏縣並濟陰縣亦移治焉而故城遂墟)定陶故城(在定)
(陶縣西北四里周武王弟振鐸封於曹以為都邑春秋哀公八年宋減曹遂為宋邑十四年宋向魋)
(入於曹以叛亦曰陶史記范蠡居陶自謂陶朱公戰國策楚人說頃襄王外擊定陶則魏之東外棄)
(又秦穰侯邑於此所謂侵剛夀以廣其陶邑者秦置定陶縣漢五年彭越為梁王都定陶後為濟陰)
(郡治唐省為定陶鎮元和志古曹國在濟陰縣東北四十七里即定陶也寰宇記周廣順中於定陶)
(建廪庾榷鹽鹺之利宋乾德元年東疏菏水轉漕兵食於鎮置發運務開寶元年改為轉運司太平)
(興國二年轉運使和峴奏升定陶鎮為廣濟軍四年轉運使張去華又請分曹單濮濟四州之境置)
(定陶縣以隸軍舊志元至順二年河決漂没城廬尋復遭兵燬明洪武四年徙於今治地)鄄城
故城(在濮州東二十里春秋衞邑莊公十四年單伯會齊侯宋公衞侯鄭伯於鄄注鄄衞地今)
(東郡鄄城也史記趙成侯十年攻衞取鄄即此後為齊邑威王八年趙伐齊取鄄宣王八年與魏惠)
(王會於鄄漢置鄄城縣屬濟隂郡三國魏志初平三年曹操領兖州牧治鄄城又曹植初封鄄城侯)
(晉亦為鄄城縣屬濮陽國晉八王故事東海王越治鄄城城無故自壞七十餘丈越惡之移治濮陽)
(慕容燕置東郡於此苻秦為兖州治後魏為濮陽郡治隋開皇初郡廢十六年置濮州大業二年廢)
(濮州入東平郡唐武德四年討平王世充重置濮州鄄城縣後皆為州郡治寰宇記濮州濮陽郡今)
(理鄄城縣東至鄆州一百八十里南至曹州二百十五里北渡河至魏府一百六十里州志即濮州)
(舊城明正統十三年為河水所壞景泰二年徙今治)成陽故城(在濮州東南與曹州接界)
(史記堯遊成陽即此又秦昭襄王十七年成陽君入朝又沛公西略地道碭至成陽與杠里又曹參)
(擊王離於成陽南皆此成陽也漢曰成陽縣屬濟陰郡高祖封奚意為侯邑後漢仍為縣和帝永光)
(二年封皇弟淑為成陽王六年國除晉屬濟陰郡後魏屬濮陽郡北齊廢隋開皇十六年復置更名)
(雷澤屬東平郡括地志雷澤縣本漢成陽縣古成伯國周武王封弟叔武於此後遷於城之陽故名)
(元和志濮州雷澤縣西北至州九十里宋因之金貞元二年省為鎮入鄄城按成或作郕又譌作)
(城皆非是)城都故城(在濮州東南漢河平二年封王商為侯國屬山陽郡後漢省)都
關故城(在濮州東南秦置縣漢屬山陽郡史記周勃擊秦軍追至濮陽下鄄城攻都關定陶)
(是也後漢省水經注瓠子北有都關縣故城)臨濮故城(在濮州南六十里隋開皇十六)
(年析雷澤置臨濮縣大業初省唐武德四年復置屬濮州元和志縣北至州六十里分鄄城南界雷)
(澤西界置以臨濮水為名宋因之金貞元二年廢為鎮入鄄城或謂之小濮蒙古南侵嘗駐兵於小)
(濮即此今為臨濮集又長城廢縣亦在州南舊唐書武德四年析臨濮置長城縣明年復并入焉是)
(也)廪邱故城(在范縣東南春秋時齊邑左傳襄公二十六年公侵齊攻廩邱之郛哀公)
(二十年公會齊人於廪邱二十四年臧為會晉師取廩邱注今東郡廩邱縣故城是史記齊宣王五)
(十一年田會以廪邱叛入趙趙敬侯三年救魏於廩邱大敗齊人漢置廪邱縣屬東郡後漢屬濟陰)
(郡晉屬濮陽國兼為兖州治後魏屬濮陽郡水經注瓠河之北即廪邱縣也隋屬鄆州大業初省入)
(鄆城縣唐武德四年又析雷澤縣置廪城縣屬鄆州八年省寰宇記廪邱故城在雷澤縣北縣志城)
(在縣東南七十里義東堡)臨黃故城(在觀城縣東南後魏置縣地形志頓邱郡臨黃太平)
(真君三年併衞國太和十九年復北齊省隋開皇六年復置屬武陽郡唐書地理志武德五年以臨)
(黃屬莘州貞觀元年州廢縣還屬元和志澶州臨黃縣西至州六十七里漢觀縣地後漢改觀縣為)
(衞縣後魏孝文帝分衞縣置臨黃縣以北臨黃溝因以為名大歷初又割屬澶州寰宇記臨黃廢縣)
(在觀城縣東七十二里舊志臨黃集在州北)畔觀故城(在觀城縣西本古觀國左傳昭)
(公元年趙盂曰虞有三苗夏有觀扈杜預注觀國今頓邱衛縣楚語士亹曰啟有五觀注啟子太康)
(昆弟也觀音灌史記田齊世家魏惠王獻灌以和又平準書河決觀以其地臨河津亦曰觀津穰侯)
(傳取趙氏觀津樂毅傳趙封毅於觀津皆即此地漢置畔觀縣屬東郡後漢建武卜三年改封周後)
(姬常為衞公國於此因曰衞國縣晉改入頓邱郡水經河水東逕衞國縣故城南古斟觀隋復改曰)
(觀城屬武陽郡唐初入澶州貞觀十七年與州俱廢大歷七年析樂昌臨黃二縣復置於觀城店元)
(和志澶州觀城縣西至州二十四里寰宇記在澶州東北七十里王存九域志在澶州東几十里)
(按觀城以寰宇記九城志至州迫里考之蓋累徙而東非漢唐故縣矣)東武陽故城
(在朝城縣西漢置縣地理志東郡東武陽注應劭曰武水之陽也後漢初平二年袁紹表曹操為東)
(郡太守治武陽又臧洪為東郡太守治東武陽袁紹圍洪洪死之水經注漯水逕武陽新城東曹操)
(所治又東北逕武陽縣故城南臧洪治此晉永嘉初兗州刺史苟晞破盜汲桑於東武陽是也後魏)
(曰武陽縣隋因之唐曰朝城屬魏州元和志魏州朝城縣西北至州一百里宋史河渠志明道二年)
(徙大名之朝城縣於社婆村縣志故朝城縣在今縣西四十里)范縣故城(在今范縣東南)
(春秋屬晉為范武子士會邑戰國屬齊孟子自范之齊是也漢置范縣屬東郡水經注瓠河自鄆城)
(東北東南逕范縣故城南漢興平中靳允為范令曹太祖征陶謙於徐州張邈迎吕布郡縣響應程)
(昱說允曰君必固范我守東阿田單之功可立即斯邑也北齊縣廢隋復置唐屬濮州元和志濮州)
(范縣西南至州六十里縣志明洪武二十三年河決城瓌徙今治即唐莊宗新軍柵地也舊城在縣)
(東南二十里城墟如故一塔孤存風景較今治為勝)鉅野舊城(在鉅野縣南舊志元至正)
(八年濟寕路當河水之衝徙路於濟州徙鉅野於城北邢家務蓋即今縣治)乘氏廢縣
(在鉅野縣西南春秋時乘邱地莊公十年公敗宋師於乘邱戰國策張儀謂魏王齊伐趙取乘邱史)
(記周安王二年三晉伐楚至乘邱而還漢置乘氏縣屬濟陰郡景帝封梁孝王少子買為侯邑應劭)
(曰乘氏故乘邱也後漢和帝封梁商為乘氏侯晉屬濟陽郡寰宇記漢乘氏故城在鉅野縣南五十)
(七里後魏太和中移治句陽縣界而故縣遂廢隋開皇十六年又析鉅野置乘邱縣大業初復省)
河上廢縣(在觀城縣東北後漢志衞國縣有河牧城隋開皇十六年分臨黃置河上縣於)
(此大業初省)戎城(在菏澤縣西南春秋隱公二年公會戎於潛注濟陽縣東南有戎城)煑
棗城(在菏澤縣西南史記蘇秦說魏襄王曰大王之國東有淮潁煑棗注徐廣曰在冤句又樊)
(噲從攻項籍煑棗後漢書郡國志濟陰郡冤句有煑棗城水經注北濟自濟陽縣北東北逕煑棗城)
(南)漆園城(在菏澤縣北史記莊周嘗為蒙漆園吏括地志漆園故城在曹州冤句北十七)
(里寰宇記漆園城在冤句北五十里舊常置監城北有莊周釣魚臺按漆園煑棗二城原統志載)
(入直隸大名府東明縣考諸書所記二城並在冤句冤句乃今菏澤縣地而東明於金初因河為患)
(曾省入冤句尋復移還是東明之在冤句乃暫時徙附不得以冤句舊地誤屬東明也因刪大名所)
(載改敘於此又原志濮州東南載有莊周釣魚臺考濮州東南境即菏澤北境今併於漆園城下附)
(載焉)大鄉城(在菏澤縣北魏書地形志乘氏有大鄉城寰宇記大鄉故城在乘氏縣西北三)
(里故老言古之鄸城也金史地理志濟陰縣有鄸城)重邱城(在菏澤縣東北左傳襄公十七)
(年衞孫蒯田于曹隧飲馬于重邱寰宇記城在乘氏縣東北三十一里一名廩邱)梁邱城
(在城武縣東北二十五里與金鄉縣接界魯西南境邑也春秋莊公三十有二年宋公齊侯遇于梁)
(邱註在高平昌邑縣西南漢書地理志昌邑有梁邱鄉後漢書郡國志有梁邱城括地志城在成武)
(縣東北三十二里)古鄆城(在鄆城縣東十六里魯西境邑亦曰西鄆左傳成公四年鄆城)
(註鄆魯西邑東郡廩邱縣東有鄆城公羊傳作運京相璠曰廩邱縣東八十里有鄆城郡國志廩邱)
(有運城自後縣皆治此金史地理志濟州鄲城大定六年徙治盤溝村以避河決即今治也)陽
晉城(在鄆城縣西故衞邑戰國策張儀說楚曰秦劫衞取陽晉則趙不南水經註陽晉城在廩)
(邱東南十餘里與都關為左右括地志城在乘氏縣西北三十七里)安陽城(在曹縣東史記)
(項羽本紀宋義救趙行至安陽不進又傅寬傳從攻安陽註今宋州楚邱縣西十里安陽故城是也)
(魏書地形志沛郡巳氏有安陽城寰宇記安陽城在楚邱縣北三十里)三鬷城(在曹縣西)
(南即三鬷國尚書大傳夏師敗績易從之遂伐三鬷孔安國傳即今定陶後漢書郡國志定陶有三)
(鬷亭元和志三鬷亭在濟陰縣東北四十里寰宇記在定陶縣東北二十里)安陵城(在曹)
(縣西北五十里水經註秦相魏冉卒於陶因葬焉世謂之安平陵後因置安陵鎮明洪武初嘗移州)
(治於此)莘故城(在曹縣北史記夏本紀鯀納有莘氏女生禹又伊尹耕於有莘之野元和)
(志莘仲故城在濟陰東南三十里古莘國也府志縣北十八里有莘塚集)荆城(寰宇記在定陶)
(縣東北二十里戰國時龐涓與孫臏相持處又十里為孟海公城隋末孟海公陷曹州時所築縣志)
(今為荆州店)偃朱城(在濮州東二十五里本名朱家阜括地志偃朱故城在鄄城縣西北)
(十五里即舜避丹朱處)尭城(在濮州東南三十五里括地志故堯城在鄄城縣北十五里寰)
(宇記在鄄城縣東北五里)洮城(在濮州南春秋僖公八年公會王人齊侯宋公衞侯許男曹伯)
(陳世子款盟於洮注洮曹地左傳僖公三十一年分曹地自洮以南東傅於濟水經註瓠子故瀆東)
(逕洮城南今鄄城西南五十里有桃城或謂之洮也)高魚城(在范縣東南與鄆城縣接界左)
(傳襄公二十七年齊烏餘襲我高魚注高餘城在廩邱縣東北後漢書郡國志廩邱有高魚城水經)
(注今廩邱東北有故高魚城俗謂之交魚城謂羊角城為角逐城皆非也通鑑梁朱友恭敗朱瑄於)
(高梧胡三省注即高魚也)中城(在范縣南春秋成公九年城中城注魯邑也在東郡廩邱縣西)
(南)顧城(在范縣南三十里詩商頌韋顧既伐元和志故顧城在范縣東二十八里夏之顧國)
(也)羊角城(在范縣南七十里一名義城左傳襄公二十六年齊烏餘以廩邱奔晉襲衛羊)
(角取之注今廩邱縣所治羊角是晉書地理志廩邱有羊角城水經注廪邱縣南瓠河北有羊角城)
(京相璠曰衞邑也)諸馮(在菏澤縣南五十里相傳即舜生處又舜井在縣東北二十五里路)
(史曹濮間有舜豢龍井)姚墟(在濮州南孝經援神契曰舜生於姚墟應劭曰與雷澤相近水)
(經注雷澤東北有姚墟郭緣生言舜耕陶所在括地志在雷澤縣東三十里)獲麟堆(在鉅)
(野縣東十二里)桂陵(在菏澤縣東北二十里史記齊田忌大破魏師於桂陵寰宇記乘氏縣有)
(桂陵即田忌破魏處)漢祖壇(在定陶縣西北十里漢書高帝即皇帝位汜水之陽注張晏日)
(在濟陰界取其泛愛洪大而潤下也師古曰據叔孫通傳曰爲皇帝於定陶則此水在濟陰是也寰)
(宇記在縣東北二十里)項城阜(在定陶縣北三十里楚項梁破章邯屯兵處其地有高阜)
吕堌村(在單縣南寰宇記漢吕后單父人今漢平城南六十里有吕堌村)戚姬村
(在定陶縣北十五里漢戚夫人之故里也唐梁德言十道志高帝略地至定陶獲焉縣今有戚堌村)
行臺村(在濮州東北五代梁貞明四年晉王軍於麻城渡梁將賀瓌等屯濮州北行臺村相)
(持不戰五年賀瓌攻德勝南城爲晉將李建極所敗退保行臺村即此地又州西北有潘張村即梁)
(王彦章破德勝南城進攻潘張村也)歸來園(在鉅野縣南宋晁補之自主管鴻慶宫還家葺)
(歸來園自號歸來子)清風觀明月樓(舊志在曹縣今無考北史邢邵爲西兗州刺史)
(繕修觀宇頗爲壯麗皆爲之名題有清風觀明月樓而不擾公私)披雲樓(在曹縣北宋知)
(州郭概建陳師道有記)半月臺(在單縣東舊城東唐少府陶沔所築李白詩陶公有逸興)
(不與常人俱築臺像半月迥出高城隅)琴臺(在單縣東南一里舊城北寰宇記琴臺在單父)
(縣北一里高三文即子賤彈琴之所)聽政臺(在單父縣舊城南一作聽訟臺寰宇記巫馬期)
(碑在單父縣聽訟臺上)彭越臺(在定陶縣北五里府志亦曰梁王臺相傳漢梁王彭越所)
(築今高阜隆起即故址也)陳思王臺(在濮州東寰宇記在鄄城縣西二十里曹植爲鄄城)
(侯因築於此)會臺(在濮州東南二十五里州志春秋齊桓公再會諸侯於鄄即此)古咸
亭(在鉅野縣南左傳桓公七年焚咸邱註高平鉅野縣西有咸亭)古郥亭(在鉅野縣西南)
(左傳定公十二年齊侯衛侯次於垂葭實郥氏註高平鉅野縣西南有郥城)古秦亭(在范)
(縣南三里春秋莊公三十一年築臺於秦注東平范縣西北有秦亭水經注瓠河受河於范縣西北)
(東南經秦亭南按地形志東平郡與范縣俱治秦城即秦亭也)駐蹕亭(在城武縣西北)
(府志漢高帝駐䠋於此斷碑尚存)懷賢堂(在城武縣治内宋王禹偁嘗佐此邑邑人思之)
(因構堂焉)二賢堂(在朝城縣南門外漢末臧洪守東郡與司馬陳容俱為袁紹所害後人為)
(立此堂以祀之)子賤碑(在單縣治志勝舊名林臺高適詩於焉見層碑突兀長城東)
︹關隘︺盧津關(在濮州西北與觀城縣分界舊為黃河所經水經注鄄城在河南十八里河南)
(岸有新城宋寕朔將軍王元謨前鋒入河所築北岸有新臺鴻基層廣高數丈衞宣公所築大河經)
(此謂之盧津關臺東有小城崎嶇臺側臺址枕河俗謂之底閣城疑故關津都尉治也元和志盧津)
(關今名高陵津在臨黃縣東南三十五里)沙土集巡司(在菏澤縣東五十里本朝乾)
(隂三十四年移鉅野縣安興寨巡司駐此)安陵鎮巡司(在曹縣西北五十里水經注秦)
(相魏冉卒於陶因葬焉世謂之平安陵舊置安陵鎮明洪武初為曹州治尋移治於盤石鎮遂設巡)
(司於此本朝因之)合蔡鎮(在鉅野縣西北六十里宋史河渠志五丈河下接濟州合蔡鎮)
(九域志鉅野有合蔡鎮)瓠河鎮(在濮州東南唐景福初朱全忠擊天平帥朱瑄屯軍瓠河)
(即此九域志雷澤縣有瓠河鎮又鄄城縣有張郭二鎮臨濮縣有徐村鎮)安定鎮(在范縣界)
(金史地理志濮州范縣鎮一安定)武鄉鎮(在觀城縣界金史地理志觀城鎮一武鄉)安
興寨(在鉅野縣西八十里舊置巡司本朝乾隆三十四年移駐菏澤縣沙土集)王村
寨(今濮州治州志後唐同光四年指揮使潘環守王村寨以芻粟數百萬月李嗣源於大梁即此)
(明景泰二年知州毛晟遷州治於此)第五寨(在范縣東三十里縣志梁王彦章率兵拒唐列)
(寨以守此為第五寨又北寨在今縣北半里後唐莊宗新軍寨地也今為居民凑集之地)水堡
寨(在范縣東南七十里其地濮鄆雜處明置巡司今裁)桃源集(在菏澤縣西南六十里)
(本朝設督捕同知駐此)黃堽集(在單縣西南二十五里本朝嘉慶四年移糧河通判駐)
(此)王家集(在單縣西南七十里本朝嘉慶四年設同知駐此)劉家口(在曹縣西)
(南九十里有縣丞駐此)
︹津梁︺倉亭津(在范縣東北古大河濟渡處久湮水經注河水於范縣東北流為倉亭津郭緣)
(生述征記曰倉亭津在范縣界去東阿六十里魏土地記曰津在武陽縣東北七十里)雙河
閘橋(在渮澤縣東五里又新閘橋在縣東二十里皆孔道)望仙橋(在單縣東亦名漢河)
(橋跨淶水河)孫家口橋(在單縣西南)杜家河橋(在單縣北)豐樂橋
(在城武縣東隄口通金鄉縣又文明橋在縣東南隄口通單縣新河橋在縣北隄口通鉅野縣)秦
梁橋(在鉅野縣金山之西府志俗傳秦始皇東遊時所造)文盛橋(在鄆城縣東三十五)
(里)潘溪渡橋(在鄆城縣西北十八里明永樂初建爲往來要道)周橋(在曹縣東)
(北隋大業九年濟陰孟海公作亂據周橋尋據曹戴二州唐武德四年竇建德克周橋擒海公戴州)
(即今城武縣也)魏河橋(在濮州南二十里又州東有永濟石橋跨魏河)水保河橋
(在范縣東南七十里水保西)邢家橋(在范縣南四十里洪魏二河合流處爲濟鄆曹濮通)
(河)
︹隄堰︺太行隄(在曹單二縣南舊名南長隄西自河南儀封縣界入境起芝蔴莊東至江蘇徐)
(州豐縣界在曹縣境八十里單縣境七十七里明宏治十年都御史劉大夏創築以防護河流其後)
(歷年增修每三里設一鋪夾隄植柳遠望如雲山之勢本朝乾隆十七年重加修築並將順隄河)
(流疏治通暢)縷水隄(在曹單二縣太行隄之南俗名二隄北距太行隄南距臨河隄各十)
(里計自曹縣遥月隄起東至江蘇豐縣界長百二里明季所築舊為河防首重之隄後改攔水壩為)
(臨河長隄而此隄次之)臨河隄(在曹單二縣缕水隄之南黃河北岸初為攔水壩斷續不)
(一惟險要處增築以護縷水隄者後因縷隄之外攔壩之内村莊漸稠防禦逾急逐將各壩接築長)
(隄名臨河隄歲有修繕俗又稱三隄在單縣境者計六十里在曹縣境者舊隄凡十有七後又加增)
(月隄凡二十有二)舊老隄(在曹縣西自直隸東明縣白茅村東南至遥月隄長八十八里)
(今多残缺又北大隄在縣北自魏家灣起至城武縣苟村集止在縣境者長六十二里又攔水壩隄)
(在縣東自劉家樓起至單縣大壩止長五十里縣境長隄有四所謂北大隄太行隄縷水隄攔水壩)
(是也)濟隄(在曹州北三十五里)護城隄(在城武縣城外明嘉靖間築以防河患城之南)
(即黃河舊隄增築西自曹縣界東抵大雙堌集延袤凡三十餘里其東西北三面並環抱縣城嘉靖)
(二十六年河決城壞改築本朝順治初河決荆隆口城賴隄以安至曹州府護城隄明嘉靖元年)
(築曹縣定陶縣鉅野縣觀城縣護城隄俱明正德間築鄆城縣護城隄本朝康熙間築單縣護城)
(隄明嘉靖間築今並時加修飭)金隄(在濮州南迤西而東北抵東阿之安平鎮即漢隄故址也)
馬陵隄(在觀城縣東南十五里又五里接濮州界)黃河渡(在曹縣境内凡二百二十)
(餘里渡口有六曰武家口曹家口王家口蔚邢口劉家口李家口皆津要處也)
︹陵墓︺唐堯陵(在菏澤縣東北五十里舊雷澤城西與濮州接界高四丈五尺廣二十餘大上)
(有廟吕氏春秋尭葬榖陵漢書地理志成陽有堯冢陵臺劉向曰堯葬濟陰邱壠後漢元和二年東)
(巡狩遣使祀堯於成陽靈臺又延光三年復使使者祀焉皇覽云尭冢在濟陰成陽皇甫謐曰榖林)
(即成陽也水經注成陽城西二里有堯陵陵南一里有堯母陵皆立廟四周列水潭而不流水澤通)
(泉泉不耗竭至豐魚筍不敢採捕前並列數碑古柏數株檀檟成林二陵南北列馳道徑通皆以甎)
(砌之堯陵東城西五十餘步中山夫人祠堯妃也石壁階墀仍舊南西北三面長櫟連蔭扶疎里餘)
(自漢迄晉二千石丞尉多刊石述敘元和志陵在雷澤縣西三里文獻通考曹州東北有堯冢歐陽)
(修集古錄載後漢濟陰堯母靈臺廟請敕本州致祭置守陵五戶自金末河決其祀移於東平州蘆)
(泉山之陽然尭陵自在曹濮之間不在東平也宋神宗時知濮州韓鐸言尭陵在本州雷澤縣東榖)
(林山陵南有堯母靈臺廟請敕本州致祭置守陵戶俾奉洒掃詔給守陵立戶則堯陵有確據矣)
商湯陵(在濮州南土山陵有廟祀湯以伊尹萊朱配皇覽湯冢在濟陽薄縣冢四方八十步)
(高七步上平按今廟祀在偃師互見河南府)︹漢︺定陶恭皇陵(在曹縣西北五十里)
(濟陰城北哀帝追尊王為恭皇周邱為城以為陵邑水經濟水又東北經定陶恭王陵南)丁太
后陵(在曹縣恭皇陸側舊志漢哀帝建平二年起丁太后陵於恭皇之國送葬定陶王莽時貶)
(號丁姬掘平其冢時有羣燕數十啣土投丁姬竁中今墳冢巍然有二碑世謂之長隧陵蓋後漢時)
(改葬)古蚩尤墓(元和志在鉅野縣東北九里皇覽曰鉅野縣有蚩尤肩髀冢黃帝殺蚩尤)
(於涿鹿之野身首異處故别葬焉)︹夏︺莘仲君墓(在曹縣北十八里莘冢集)︹商伊
尹墓(在曹縣東南楚邱城西二十餘里墓前有廟皇覽已氏城有平和鄉鄉有伊尹冢寰宇記)
(在楚邱城西十四里)萊朱墓(在曹縣南二十里俗名宋天堌舊有萊朱廟)︹周︺甯武
子墓(在菏澤縣西北二十五里舊有祠今為水所没)子夏墓(在菏澤縣北十里有高阜)
(土人稱為卜堌墓前有祠)仲山甫墓(在菏澤縣東北堯陵之東與濮州接界水經注中山)
(夫人祠南有仲山甫冢冢西有廟石羊虎破碎略盡)慎到墓(在曹州寰宇記在濟陰西南四)
(里)子臧墓(在曹州安陵集)魏冉墓(在曹縣冉堌村世謂之安平陵水經濟水又東)
(徑秦相魏冉冢南按冉為相封於穰益封陶後免相就封邑卒於陶葬焉)左君墓(在曹)
(縣西北左山上府志相傳左邱明父葬此墓前有祠宋盛琳撰碑)仲弓墓(在曹縣東北五)
(十里冉堌村墓前有冉子祠明宏治間知縣鄒魯建又范縣西北二十五里有仲弓墓)曹叔
振鐸墓(在定陶縣髣山曹伯十五世咸葬於此)陶朱公墓(在定陶縣東北五里)
(按肥城膝縣皆有陶山稱朱公墓在焉水經注所指則在此)項梁墓(在定陶縣北五里)
士會墓(明統志在范縣東三十里)閔子鶱墓(在范縣東南二十里孟村見寰宇記)
(又濟南府歷城縣東五里亦有墓本朝嘉慶十四年知縣唐晟重修糧道孫星衍撰碑記)左
伯桃墓(在范縣東南六十里新安村)田子方墓(在范縣東南六十里)扁鵲
墓(元和志在朝城縣羅城西北隅)衞靈公墓(在觀城縣東南四十二里魏書地形志頓)
(邱郡衞國有衞靈公冢)︹漢︺魯恭墓(在鉅野縣東南漢司隸校尉也)彭越墓(在鉅)
(野縣東南五十里)戚姬墓(在定陶縣東北十五里地名戚堌)臧洪墓(在朝城縣)
(西南二里)竇氏冢(在觀城縣南八里明統志竇后父冢也)︹三國︺︹魏︺董昭墓
(在曹縣寰宇記在濟陰縣東二十里又舊志載王粲墓在濮州南引元和志云在縣南五十二里)
(按任城距濮州二百餘里而襄陽耆舊傳載粲墓在襄陽是元和志所言尚不足據况任城更與濮)
(無涉乎因刪)︹唐︺劉祥道墓(在觀城縣東十五里薛家屯)魏長賢墓(在觀)
(城縣東南元和志墓在臨黃縣南十五里貞觀七年追贈定州刺史即魏徵父也)︹五代︺︹梁︺
葛從周墓(在濮州舊治西十里)︹宋︺李迪墓(在濮州東南三十里)畢士安
墓(在觀城縣西南二里)︹元︺王國賓墓(在觀城縣東二里趙孟頫有碑銘)楚惟
善墓(在朝城縣東二里)︹明︺李秉墓(在曹縣東北三十里冉堌集成化間賜葬)劉
忠墓(在濮州南八十里瓠水之陽)汪東墓(在朝城縣西南一里)十貞墓(在菏)
(澤縣隆化集東北崇禎十五年冬曹罹兵變有千總杜龍與弟杜撰出城徵餉城潰龍妻朱氏撰妻)
(莊氏積薪自焚龍妾黃氏朱氏女二姐莊氏子能寬姪能容姪女七姐僕婦一婢二俱投火死龍撰)
(歸撿遺骸不能辨乃合一坵時人題曰十貞墓本朝順治初年建坊表焉)
︹祠廟︺吳周二侯祠(在府學西祀知州吳邦相周&KR1385;明萬歷中建)王令公祠
(在府城望岳門外祀知州王圻明萬歷間建)園客祠(在曹州西南見寰宇記今無考園客)
(事詳仙釋)卞公祠(在菏澤縣明萬歷間建祀晉尚書令卞壼及二子眕盱)華陀祠
(在菏澤縣東南隅)莊子祠(在菏澤縣西北四十里唐貞觀二年建舊名南華觀)何公
祠(在單縣西門外明嘉靖二十六年御史何鰲平妖賊有功邑人立祠祀之)孟令公祠
(在曹縣東街祀知縣孟習孔明萬歷間建曹苦賦累習孔與王圻年之曹人感其德故繼王而祀焉)
扁鵲祠(在曹縣東南四十里衆堌集宋神宗時建)河伯祠(在曹縣西南三十里武家)
(口明隆慶初河决禱而止因建祠)澹臺子羽祠(在曹縣東北三十里龍頭岡)濟
瀆祠(在濮州西北)帝堯廟(在菏澤縣東北六十里故雷澤城西下即堯陵舊有漢時)
(四碑一爲永康元年濟陰太守孟郁修廟碑一爲建寕五年成陽靈臺碑一爲熹平四年堯廟碑一)
(爲熹平四年堯母廟碑)帝舜廟(在濮州東北五十里歷山上明萬歷中建以春秋上戊日)
(致祭)湯王廟(在曹州南十八里曹南山)盤庚廟(在曹縣西南十里盤庚村)宓子
賤廟(在單縣東南一里唐大中九年重建又二賢祠在舊城北臺上宋慶歷四年建祀宓子賤)
(巫馬期)曹叔廟(在定陶縣北十二里髣山祀曹叔振鐸宋元豐中追封豐澤侯每歲三月)
(二十八日致祭)天妃廟(在曹縣楊晉口祀海神)
︹寺觀︺興化禪寺(在菏澤縣南五十里隋仁夀中建初號法源寺有寶乘塔宋慶歷中重建)
普照寺(在單縣冶西北本在舊城五老坊金明昌間古淵禪師建明宣德中重修御賜大藏)
(經及璽書嘉靖五年移建今所)濟覺寺(在鄆城縣治西明末居民掘地見殿宇形址及石羅)
(漢十八尊石幢一座有乾德年字)大豐寺(在曹縣四五十里塔灣鎮有大乘塔石刻云大)
(唐貞觀某年尉遲恭奉勅監修)龍泉寺(在曹縣北十五里元至正間碑云古有北亭龍泉寺)
(按有北即空桑是爲北毫)安國寺(在朝城縣治西唐貞元間建寺有古塔及石燕井金)
(蓮池)太清觀(在曹縣莘仲集金初建)瑞雲宫(在曹縣楚邱舊名寶元觀元至元中)
(賜今名)
前提調官(臣)鄭绍謙恭纂并覆輯
校對官(臣)吳葆晉恭校
大清一統志
曹州府(二)
︹名宦︺漢蕭由(蘭陵人成帝時舉賢良為定陶令時哀帝為定陶王由多失王指哀帝立免由)
(為庶人)第五種(長陵人永夀中拜高密侯相以能換為衛相)臧洪(射陽人獻帝時)
(為青州刺史袁紹歎其能徙為東郡太守治東武陽曹操圍張超於雍邱洪欲救超而紹不聽由是)
(怨紹絶不與通紹興兵圍之洪自度不免呼吏士謂曰袁紹無道所圖不軌洪於大義不得不死諸)
(君可先城未破將妻子出將吏皆垂泣曰何忍舍明府去也後無食殺其愛妾以食兵將士男女相)
(枕而死莫有離叛城陷紹生執洪知洪終不為已用殺之)陳容(射陽人隨臧洪為東郡丞城未)
(破洪使歸紹及紹殺洪時容謂紹曰將軍舉大事欲為天下除暴而專先誅忠義豈合天意紹使人)
(牽出謂曰汝非臧洪儔空復爾為容顧曰夫仁義豈有常所蹈之則君子背之則小人今日願與臧)
(洪同日死不願與將軍同日生復見殺)︹三國︺魏程昱(東阿人魏武征徐州使昱與荀)
(彧留守鄄城時張邈等叛迎吕布郡縣響應惟鄄城范東阿不動布使汎巖取范昱乃歸過范說其)
(令靳允刺殺汎嶷歸勒兵守卒完三城以待魏武魏武表昱為東平相屯范)夏侯惇(譙人)
(魏武時為濟隂太守大旱蝗起惇乃斷太夀水作陂身自負土率將士種稻民賴其利)鄭袤
(開封人文帝時為濟隂太守下車旌表孝悌敬禮賢能興立庠序間誘後進徵拜侍中百姓戀慕涕)
(泣路隅)︹吳︺虞昺(餘姚人濟隂太守抑強扶弱甚著威風)︹晉︺文立(臨江人泰始初)
(拜濟陰太守政事修眀)華譚(廣陵人武帝時為鄄城令過濮水作莊子贊以示功曹廷掾張)
(巡為作答教文甚美譚異而薦之又舉寒族周訪為孝廉訪果立功名時以譚為知人)南北
朝魏董騰(孝文時為鄄城令在任廉貞勤恤百姓兗州刺史鄭羲申表稱薦之)高祐
(渤海人孝文時出為西兗州刺史祐以郡國雖有太學縣黨宜有黌序乃縣立講學黨立教學村立)
(小學又令一家之中自立一碓五家之外共造一井以給行客不聽婦人寄春取水又設禁賊之方)
(令五五相保盜發則連坐風化大行寇盜止息)刁雙(饒安人肅宗末除西兗州刺史時盜賊蜂)
(起州人張桃弓等招聚亡命公行劫掠雙至陳諭禍福桃弓歸罪後有盜發雙悉令追捕州境清肅)
邢邵(鄭人宣武時除西兗州刺史在州有善政桴鼓不鳴吏人奸㐲守令長短無不知之不營)
(生產不擾公私吏民為立生祠勒碑頌德及代父老及媪嫗皆遠相攀追號泣不絶)︹隋︺乞伏
慧(鮮卑人高祖受禪拜曹州刺史曹俗人多奸隱戶口簿帳恒不以實慧下車按察得戶數萬)
郎茂(新市人高祖時為衛國令時有繫囚二百茂親自究審數日釋免者百餘人有民人張元)
(豫與從父弟思蘭不睦丞尉請加嚴法茂曰元豫兄弟本相憎疾又坐得罪彌盖其忿非化民之意)
(也於是遣縣中耆舊更往敦諭元豫等各生感悔詣縣請罪遂相親睦)張允濟(北海人為)
(武陽令以愛利為行元武民以㹀牛依婦家孳十餘犢而婦家不與民訴縣縣不能決乃詣允濟允)
(濟命左右縛民蒙其首過婦家云捕盜牛者命盡出牛質所來婦家不知遽曰此壻家牛我無豫即)
(遣左右撤蒙曰可以此牛還壻婦家叩頭服罪允濟過道旁有姆廬守所蒔䓤因教曰第還舍脱有)
(盜當告令俄大亡葱允濟召十里内男女驗之果得盜者有行人夜發遺袍道中行十餘里乃寤人)
(曰吾境未嘗拾遺可還取之既而得袍舉政尤異遷高陽郡丞)︹唐︺鄭德本(貞觀中為曹州)
(刺史與滄州刺史薛大鼎瀛州刺史賈敦頣齊名謝壯稱為鐺脚刺史)韋濟(陽武人開元初)
(調鄄城令或言吏部選縣令非其人有詔問所以安人者對凡二百人濟第一於是擢濟醴泉令)
嚴挺之(華陰人開元中以太原少尹改濮州刺史所治皆威嚴吏重足脅息)賈賁(閬州)
(刺史璿之子為單父尉率兵擊賊將張通晤於宋州引兵與張巡合時雍邱令狐潮舉縣附賊行部)
(淮陽賁遂入雍邱潮還攻之賁趨門為衆躪死)薛從(龍門人濮州刺史儲粟二萬斛以備凶災)
(於是山東大水詔右司郎中趙傑為賑卹使傑表其才)孔祖舜(山隂人為城武令雉馴於)
(庭)邱宏禮(僖宗時為天平軍節度使朱全忠陷曹州宏禮死之)︹五代︺︹梁︺李珽
(燉煌人太祖即位出知曹州素號難治前刺史十餘輩皆坐事廢珽至以治聞遷許州留後會歲饑)
(盜劫汴宋間曹州尤甚復遣珽治之旋詔拜左諫議大夫)︹晉︺石敬暉(高祖從弟為曹州防)
(禦使以廉儉稱)趙玭(澶州人天福中調濮州司戶參軍刺史白重進以其年少故試以事因以)
(滯獄授之玭為平決悉能中理)︹周︺吕餘慶(安次人為濮州錄事參軍時宋太祖領同州節)
(制聞餘慶有才奏為從事世宗問曰得非嘗為濮州糾曹者乎即以為定國軍掌書記世宗嘗鎮澶)
(淵濮為屬郡故知其為人也)︹宋︺侯涉(長山人建隆初為冤句令以清幹聞節度使袁彥頗)
(為不法涉抗章言之)安守忠(晉陽人開寶初為濮州刺史會河決澶州守忠副潁州團練使)
(曹翰護役河決遂塞後拜濮州團練使)王禹偁(濟州鉅野人太平興國八年擢進士授城)
(武主簿歷遷右拾遺直史館獻端拱箴以寓規諷時北庭未靖復獻禦戎十策端拱二年親試貢士)
(拜左司諫知制誥以抗疏雪徐鉉事坐貶商州團練副使復直崇文館出知單州多惠政召為禮部)
(員外郎邑人搆懷賢堂志去思焉後復知黃州至郡卒)柳開(大名人太宗時知曹州有政績)
安德𥙿(河南人太平興國中知廣濟軍城新建德裕作軍記及圖經三卷優詔嘉獎)李
及(范陽人通判曹州民趙諫素無賴持郡短長縱為姦利及受命諫在京師謁及及不之見謾罵)
(而去投匿名書誣及因毁朝政會主封者發諫事命及察其狀及條上諫前後所為不道詔御史治)
(斬於都市及由是知名)楊偉(浦城人真宗時通判單州巡檢卒李素合州卒二百餘人謀殺)
(巡檢使州將不敢出偉挺身往問曰若屬何為而反俱曰將有訴於州非反也偉曰持兵來非反而)
(何若屬皆有父母妻子以一朝忿而欲魚肉之乎悉令投兵坐籍首惡十餘人斬之)謝濤(富陽)
(人真宗時知曹州屬縣賦税多輸睢陽助兵食屬歲霖潦苦於轉送濤奏留曹賦由廣濟河以輸京)
(師詔從之一時稱便)張存(冀州人天禧中知朝城縣寇準為守異之中丞王曙薦為殿中侍御)
(史)郭中錫(魏人知博州州兵出戍有入脅衆為亂者中錫戮一人黥二人乃定奏至仁宗)
(曰小官臨事如此豈易得即為御史臺推直官京東盜執濮州通判井淵遷中錫知州事未閱月悉)
(擒兇盜召為侍御史)陳希亮(眉州人仁宗時盜起冤句上以為憂乃以希亮知曹州不逾月)
(悉擒其黨)王德用(趙州人仁宗時孔道輔言德用得士心不宜久典機密遂罷知曹州或謂)
(之曰孔中丞害公今死矣德用曰中丞言官豈害我者朝廷亡一忠臣可惜也)吕公著(夀州)
(人皇祐中知單州率五鼓起秉燭視案牘黎明出廳決民訟賓僚至者無拘時以故郡無留事下情)
(易通為政不嚴而肅)范諷(齊州人慶歷中知廣濟軍民避水隄居凡給徭於官者諷悉寬縱使)
(護其家奏除其租賦)田諒(青州人慶歷間知朝城縣時值兵興大河北賦調繁急諒安集流亡)
(期月而邑大治)李參(須城人仁宗時知濮州時稱能吏神宗久知其才書姓名於殿柱)謝
茂迪(宣和二年為范令盜賊不敢入境)劉邠(新喻人神宗時知曹州曹為盜區重法不)
(能止邠曰民不畏死奈何以死懼之至則治尚寬平盜亦止息)李迨(東平人通判濟州高宗以)
(大元帥過濟郡守自以才不及遜迨行州事應辦軍需無闕會勸進乘輿儀物皆未備迨諳熟典故)
(裁定其制不日而辦)楊粹中(正定人建炎初金兵大八粹中知濮州固守不下尼雅哈以濮)
(小郡易之將官杜端乘其不意夜擣其營尼雅哈跣足走遂急攻城凡三十三日而陷粹中不屈死)
(守禦官杜績亦死之贈粹中徽猷閣待制尼雅哈舊作粘罕今改正)韓世忠(延安人以)
(功授單州團練使高宗時討單州魚臺賊羣盗悉平)張亢(臨濮人為曹州鈐轄馭軍嚴明)孫
構(博平人為廣濟軍判官歲入圭田粟六百石構止受百石餘以界學官)黃介(分寕人辟)
(廣濟簿尉平反死囚尹不能抗)︹金︺毛碩(甘陵人皇統中知曹州有書生投書於碩辭涉謗訕)
(僚屬皆不能堪碩延之上座謝曰使碩嘗聞斯言庶乎寡過士論嘉之)那蘭呼拉勒
(大名路人為曹州刺史豪民璞薩索和立私渡於定陶逃兵盜劫皆籍為囊槖累任莫敢問那蘭呼)
(拉勒捕治之窮究其黨闔境肅然那蘭呼拉勒舊作納蘭胡魯刺璞薩索和舊作僕散掃合今俱)
(改正)馬驤(禹城人貞祐中為曹州濟陰令元克曹州驤被執搒掠求金驤曰吾書生何從得是)
(又使跪曰吾膝不能屈欲殺即殺得死為大金鬼足矣遂死贈泰定軍節度副使仍樹碑於州以時)
(致祭)︹元︺岳存(太祖時治楚邱數年有惠政)蓋苗(元城人延祐五年授濟寕路單州判)
(官州多繫囚苗請疏決之知州以部使未報不可決苗曰設使者有問請身任其責乃勉從之歲饑)
(郡府遣苗至戶部以請戶部難之苗伏中書堂下出糠餅以示曰濟寕民率食此况不得此食考尤)
(多豈可坐視不救乎因泣下時宰悟凡被災者皆獲賑焉有官粟五百石陳腐以借諸民及秋郡責)
(償甚急苗曰官粟苗所貰今民饑不能償苗請代還乃已其責單州税糧歲輸館陶倉距單五百餘)
(里民甚苦之是秋館陶大熟苗先期令民糴粟倉下省民力什之伍)︹明︺鍾亮(麻城人洪武中)
(知定陶縣勤政惠民邑無廢事秩满升通政司經歷民詣闕奏留遣還仍知縣事歷任十八年升河)
(南府同知)范希正(吳縣人宣德中知曹縣莅政嚴明以姦吏搆誣被遣邑民詣闕請留累賜)
(璽書獎勞給路費升從六品仍知縣事正統中山東旱饑大理丞張驥安撫東省先是希正募民出)
(粟數萬石收貯備荒至是賴以全活甚衆驥以聞并奏復設曹州薦希正營建事畢即升知州再考)
(請老州人祠之)毛晟(秀水人景泰中知濮州初州城爲河水所壞晟至奏徙州治於王村集經)
(營建置功集而民不擾)伍禮(臨川人天順初知曹縣遇事明決時有翊聖夫人矯旨籍曹定)
(諸處田數千頃遣家僮入州禮力拒不聽被誣就遣後得白歷再考擢知南陽府)張浩(滄州)
(人天順間任曹州同知廉㓗無私吏不能欺於修舉廢墜興學勸士尤拳拳不倦時稱州佐之賢浩)
(爲第一)孫賓(交河人成化中知定陶縣值縣治傾圮出公帑鳩工役創築咸中程度一邑臾)
(新民不告勞)王肅(滑縣人成化中知曹縣愛民教士銳意興除時城郭圮壊肅舉工修葺並)
(境内隄防多所增築一邑賴之)江元(開化人成化間爲曹縣教諭以五經教士尤精於易閔祭)
(器之缺鑄造悉訪古制併作銘以識)林暻(懷安人成化中出為曹州同知才識明敏訟牘紛委)
(剖決如流)鄒魯(江津人宏治間知曹縣優於文學才復迅發裁決縣事迎刃而解)郝芹
(安邑人正德中知定陶廉正勤敏釐革宿弊洞悉民間疾苦寬賦役修學校繕城池復剛介無所畏)
(避豪權為之屏跡)趙景鸞(臨潁人正德間知曹縣為政廉平時護城隄壊議大修築悉樹)
(以柳民難之鸞曰民難盧始可以樂成違衆而舉明年河大決水深丈餘與隄平色免漂溺)紀
洪(綏德人正統間知定陶縣巨寇劉六劉七所過披靡薄定陶洪率敢死士屢擊却之劉六率衆)
(數萬誓必破定陶會洪他出夜分馳歸坑路設伏部署嚴整謂妻子曰萬一力竭無辱賊手乃積薪)
(圍宅命城破即火之涕泣誓衆衆殊致死賊屢攻取皆敗挫乃引去城賴以全)孟勲(棗強人正)
(德間任曹州判宫署州事時流賊攻劫州守禦無備勲率衆死守撤扉為陴晝夜巡警賊不敢近居)
(民安堵)王圻(嘉定人嘉靖中以御史謫知曹州盡心勤職愛民如子定條鞭法著為令甲賦)
(役不擾官民稱便)劉倫(榆林衛人嘉靖間知定陶縣有幹才在任建置增修民不勞擾精騎)
(射每寇至父子策馬追獲之盜賊屏迹)張養志(陳州人萬歷中知曹州奉檄均地養志就)
(尺算地析一畝而四之多寡均調民不煩而事濟為法簡而可久吏無所容其奸曹人頌之)成
伯龍(長垣人萬歷中知曹縣剖決如流老吏讋服賦入額外不益累黍治事尅期而辦在任九)
(載擢考功主事)孟習孔(武昌人萬歷中知曹縣曹自王圻平賦以後民與里書又隂為奸習)
(孔盡得其情更立一串鈴法以救條鞭之病遵行至今)李友楊(永城人萬歷中知曹縣重)
(厚寬簡不事苛察曹多盜下車即訪積盜貰其死用之貴以緝捕大盜巢穴一空境内帖然)周
&KR1385;(莆田人萬歷間知曹州嚴飭吏胥擊去巨猾又嚴行保甲未幾增戸五百餘曹之尤累者有俵)
(馬兑軍收頭三役一一畫區請用一串鈴法至今便之)吳邦相(杭州人萬歷間知曹州立)
(法平糴招徠流移吏胥無敢作奸境内大治)張慎言(陽城人萬歷中知曹縣申明鄉約廣)
(積倉榖歲再饑慎言設厰作糜周行覘視郊陌間令俱樹榆柳行者得以休息以治行第一擢御史)
李恪(安邑人崇禎間為曹州兵備僉事值歲饑疫恪盡心撫卹曾民賴之壬午城破殉節死)
張其瑾(洛陽人崇禎間知濮州民困重賦疏請蠲租後殉壬午之難)吳光寅(黃罔)
(人崇禎十三年知范縣為治嚴明臺惡斂迹僅一年坐累落職未歸壬午殉難又蔣德俊泉州人崇)
(禎壬午知范縣城破死之高其讓萬泉左衞人知范縣李自成陷東昌抗節不屈死)趙應昌
(永昌人崇禎十六年知朝城縣手擒巨賊米至等闖賊偽檄至應昌不屈死之)
︹本朝︺線縉(奉天人順治初知曹州治尚簡易勸開荒地歲不下數百頃後土賊竊發鄰境臲卼)
(而曹獨獲安)宋賢都(奉天人順治五年知城武縣時李化鯨之變起於倉卒賢都不及防)
(初以甘言誘之化鯨遂不為備進攻曹縣賢都募死士夜薄其營化鯨覺復攻城武賢都力戰而死)
(閤門二十八人皆被害邑人為建祠祀焉)尚自察(四川人順治五年任城武教諭李化鯨陷)
(城知縣宋賢都戰死自察代署縣事選諸生有才幹者廣集民兵捍禦賊懈則擊之可撫則招之旬)
(月贼平以勞卒於官士民哀之請祀名宦)李文學(奉天人順治六年知定陶縣時李化鯨餘)
(黨邢可觀猶負固榆園文學莅任甫三月邢賊剽掠至境文學禦之於白塔陂身被數創而死賊見)
(文學挺身敢戰疑城中有備不敢攻而去城賴以全)蔡廷&KR2889;(廣寕人初以拔貢授兗州訓導)
(署張秋捕盜通判擒土寇丁惟嶽論功升曹縣教諭李化鯨陷城廷瑓力戰死之)馬之英
(桐城人知定陶縣值李化鯨陷城後民物凋敝之英招集拊循數年漸復其舊又以偽印事邑中株)
(連數百人之英委曲移訊無辜盡釋邑人感之)門可榮(正紅旗漢軍人康熙十年知曹縣曹)
(俗健訟可榮鎮静廉明人相戒不敢犯邑苦河患可榮莅任之明年河南徙雨雹不至城市飛蝗越)
(境而過四虎渡河嘉榖一莖五穗人稱為濟陰五異云)黃秉中(海城人康熙二十年知范)
(縣初莅任值邑中已三月不雨秉中徒步拜禱甘霖立沛闡揚節孝必先寒微税糧每歲全完不用)
(鞭扑去任後民感而祀之)張成福(長垣人康熙中由布衣任曹州參將值饑民附流寇焚掠)
(所在殘破賊以數萬攻小宋集至紙房集成福躬冒矢石斬獲數千級賊復攻破陸屯兩桃村朱堽)
(寺等處成福乘夜獲渠魁陳德等河北遂平事聞授副將旋擢河北山東總兵官左都督卒)
(入祀曹州名宦祠)楊文乾(鑲白旗漢軍人康熙五十三年知曹州聽斷明決嘗疏引河歸)
(入賈魯舊河至今邑無瀦水之患)楊雲漢(滋陽人嘉慶十一年任曹縣城守營千總李文)
(成之亂賊黨先至雲漢署雲漢持鎗出戰陷入圍中陣亡妻高氏媳顧氏俱殉事聞議䘏贈)
(雲騎尉入祀昭忠祠)姚國旃(歙縣人嘉慶十二年知曹縣以東河秋汛安瀾在事出力加同)
(知銜十八年九月河南滑匪李文成倡亂曹縣匪黨朱成貴等潛與勾結國旃捕獲成貴弟成珍械)
(省續獲夥匪趙廣春等九名繫於獄成貴逃逸即於次日糾衆入城釋獄囚國旃出禦之被戕死凡)
(國林姪大綜媳馮氏尚氏姪媳王氏并幼孫男女二人以及馮氏母馮程氏壻張士鈞幕友吳星萃)
(吳煥二子中惠並僕從二十八人皆死於難事聞贈雲騎尉照同知例議卹入祀昭忠祠)
︹人物︺漢魏相(定陶人舉賢良以對策高第為茂陵令遷河南太守宣帝即位徵為大司農遷)
(御史大夫上言霍氏驕奢放縱宜損奪其權又請上書者去副封以防壅蔽地節中拜丞相封高平)
(侯條漢興以來便宜行事及賈誼眺錯董仲舒等所言請施行之又采易象及明堂月令奏之請選)
(明經通知陰陽者明言所職以和陰陽每敕掾吏出輒白四方異聞或有逆賊災變相輒奏言與丙)
(吉同心輔政上皆重之卒諡憲侯)曹曾(濟陰人光武時為諫議大夫斵石為倉以藏書時號)
(曹氏書倉)魏霸(句陽人兄弟同居州里慕其雍和建初中舉孝廉和帝時為鉅鹿太守以簡樸)
(寬恕為政掾吏有過先誨其失不改乃罷之史或相毁霸輒稱他吏之長終不及人短譖訟遂息永)
(元中拜將作大匠典作順陵吏皆懷恩力作倍功累官至光禄大夫)孫斌(衛國人第五種為衛)
(相斌為門下掾種善遇之種遷兗州刺史中常侍單超以事陷種徙朔方超外孫董援為朔方太守)
(蓄怒以待斌具聞超謀將侠客晨夜追種及之扵太原遮險格殺送史因下馬與種斌自步從一日)
(一夜行四百餘里遂得脱歸)謝弼(武陽人中直方正為鄉邑所宗建寕初詔舉有道之士對)
(策除郎中時青蛇見前殿大風拔木詔公卿以下陳得失弼上封事左右惡其言出為廣陵郡丞去)
(官歸家中常侍曹節從子紹為東郡太守忿疾於弼以他罪按死獄中後趙謙奏弼忠節收紹斬之)
孫期(成武人少習京氏易古文尚書家貧事母至孝牧豕以養遠方學者皆執經壟畔從之里)
(落化其仁讓黃巾賊起相約不犯孫先生舍郡舉方正遣使齎羊酒請期期驅豕入草不顧司徒黃)
(琬特辟不行終於家)張馴(定陶人通春秋左氏傳以大夏侯尚書教授拜議郎與蔡邕共奏定)
(六經文字擢侍中典領秘書甚見寵異多因便宜陳政得失朝廷嘉之遷丹陽太守有惠政徵拜尚)
(書遷大司農)陳宫(武陽人剛直烈壯初從曹操後自疑乃從吕布每為布盡策不能用布敗)
(操縊殺之)︹三國︺魏樂進(衞國人從魏武擊吕布張超橋蕤有功封廣昌亭侯從征張繡)
(袁紹皆破之魏武表稱曰武力既宏計略周備每臨戰攻無堅不陷累遷右將軍卒諡成侯子綝果)
(毅有父風官至楊州刺史)李典(鉅野人從魏武屢戰有功遷破虜將軍封都亭侯典好學問貴)
(儒雅不與諸將爭功敬賢士大夫恂恂若不及軍中稱其長者薨諡曰愍)吳質(濟陰人才學通)
(博為五官中郎將及諸侯所禮愛出為朝歌長遷元城令文帝時官至震威將軍假節都督河北諸)
(軍事封列侯)董昭(安陶人舉孝廉歷任柏人令事魏武歷魏郡太守贊謀居多太和中行司)
(徒事疏陳末流之弊略曰年少不復以學問為本專更以交遊為業國士不以孝弟清修為酋乃以)
(趨勢遊利為先此皆刑之所不赦也帝因發詔斥免諸葛誕等卒諡定侯)王觀(廩邱人少孤貧)
(厲志魏武召為丞相文學掾累遷涿州太守明帝幸許昌召為治書侍御史典行臺獄時多有倉卒)
(喜怒而觀不阿意順旨遷尚書徙少府少府統三尚方御府内藏之寶曹爽等奢放多有干求憚觀)
(守法徙為太僕累封陽鄉侯遷司空歸里卒)︹晉︺郄詵(單父人父晞尚書左丞詵博學多才)
(瓌偉倜儻不拘細行泰始中詔天下舉賢良直言之士太守文立舉詵應選以對策上第拜議郎母)
(憂去職召為征東參軍徙尚書郎轉車騎從事中郎吏部尚書崔洪薦詵為左丞及在職嘗以事劾)
(洪洪怨詵詵以正拒之洪聞而慚服累遷雍州刺史武帝於東堂會送問詵曰卿自以為何如詵對)
(曰臣舉賢良對策為天下第一猶桂林之一枝崑山之片玉詵在任威嚴明斷有聲譽)卞粹
(冤句人以清辨鑒察稱凡弟六人並登宰府世稱卞氏六龍元仁無雙惠帝時歷侍中中書令進爵)
(為公及長沙王乂專權粹立朝正色乂忌而害之)卞壺(粹子弱冠有名譽元帝鎮建鄴召為)
(從事中郎委以選舉後以功封建興縣公尋遷領軍將軍勤於吏事不苟同時好屢正色於朝斷裁)
(切直不畏強禦及庚亮將徵蘇峻壺固争之亮不納峻果稱兵詔以壺都督諸軍輿峻大戰於陵西)
(壺發背創未合力疾厲衆苦戰遂死之二子眕盱見父殁相隨赴賊同時見害峻平贈忠貞祀以太)
(牢)吳隠之(鄄城人質六世孫博涉文史介立有清標年十餘丁父憂每號泣行人為之流)
(涕事毋孝謹及執喪哀毁遇禮觧褐輔國功曹兄坦之為袁真功曹真敗將及禍隱之請桓温乞代)
(兄命温矜而釋之累遷晉陵太守在郡清儉隆安中為廣州刺史清操逾勵後拜度支尚書以竹篷)
(為屏風坐無氊席家人紡績以供朝夕義熙九年卒追贈左光祿大夫加散騎常侍子延之復勵清)
(操為鄱陽太守延之弟及子為州縣者常以廉慎為門法)︹南北朝︺︹齊︺吳苞(鄄城人善)
(三禮老莊宋太始中過江聚徒教學冠黃葛巾竹塵尾蔬食二十餘年齊隆昌時徵為太學博士不)
(就始安王遥光為主館於鍾山下教授朝士多到門焉)︹梁︺卞華(冤句人壺六世孫幼孤貧)
(好學召補國子生通周易徧習六經與平原明山賓會稽賀瑒同業友善江左以來鍾律絶學至華)
(乃通遷尚書議曹郎出為吳令)江子一(濟陽人晉江統七世孫家貧以孝聞起家為王國侍)
(郎奉朝請尋遷左丞上封事極言得失武帝甚善之侯景攻陷歷陽自横江將渡子一率舟師千餘)
(人欲邀之其副薰桃生走子一乃退還南洲收餘衆與弟左丞子四東宮主帥子五並力戰子一直)
(抵賊營刺賊賊觧其肩而去子四子五相謂曰與兄俱出何面目獨旋皆免胄赴賊死侯景平元帝)
(各追贈賜諡)︹魏︺竇瑾(衞國人少以文學知名自中書博士為中書侍郎賜爵繁陽子麥軍)
(國謀屢有功進爵衛國侯轉西部尚書拜長安鎮將毘陵公在鎮八年甚著威惠徵為殿中都官典)
(左右執法太武歎曰國之良輔毘陵公之謂矣出為翼州刺史清約沖素著稱當時)李彪(衞國)
(人少孤貧好學不倦孝文初為中書博士累遷秘書丞參著作事上封事七條帝皆施行遷秘書令)
(加員外散騎常侍使於齊前後六度銜命南人竒其謇博尋為御史中尉剛直多糾劾豪右屏氣帝)
(嘗謂羣臣曰吾之有李生猶漢之有汲黯後車駕南伐兼度支尚書與僕射李冲等意議乖異冲表)
(劾之遂除名卒贈汾州刺史)董徵(衞國人好古學尚雅素年十七師清河監伯陽受論語毛)
(詩春秋周易就河南高望崇受周官後於博陵劉獻之遍受諸經數年之中大義精練講授生徒太)
(和末為四門小學博士歷官司農少卿光祿大夫)温子昇(其先太原人祖恭之避難歸魏)
(家於濟陰冤句子昇博覽百家文章清婉熙平初對策高第補御史臺中文筆皆子昇為之歷官散)
(騎常侍中軍大將軍梁使寫子昇文筆傳於江外梁武稱之曰曹檀陸機復生北土恨我辭人數窮)
(百六濟寕王暉業嘗云江左文人宋有顔延之謝靈運梁有沈約任昉我子昇足以陵顔轢謝舍任)
(吐沈)︹周︺李㫤(彪孫幼觧屬文初謁周文周文竒之累遷黃門侍郎封臨黃縣伯周文嘗謂曰)
(卿祖昔在中朝為御史中尉卿操尚貞固理應不墜家風乃奏㫤為御史中尉兵馬處分專以委之)
(詔冊文章皆㫤所奏也㫤以父在江南身寓關右自少及终不飲酒聽樂時論以此稱焉)︹隋︺翟
普林(楚邱人事親盡孝躬耕色養鄉里稱楚邱先生父母疾不解衣者七旬大業初父母俱終)
(廬墓側負土為墳盛冬不衣絮惟箸單縗而巳有二犬隨之墓側普林哀犬亦悲號見者嗟異司隸)
(奏聞授孝陽令)︹唐︺王雄誕(濟隂人少強果膂力絶人杜伏威用之戰多捷伏威使輔公祐)
(擊李子通雄誕為副擒子通於陳獻京師又討歙州汪華及蘇州聞人遂安皆降之授歙州總管封)
(宜春郡公公祐將為逆拘之别室雄誕厲聲罵遂縊殺之雄誕愛人撫士每破城無絲毫犯死之日)
(江南人皆流涕高祖嘉其節以子世果襲封太宗時贈大將軍諡曰忠)劉林甫(觀城人武)
(德時為内史舍人與蕭瑀等撰定律令著律議萬餘言歷中書吏部侍郎賜爵樂平縣男唐沿隋制)
(十一月選集至春停日薄事叢有司不及研諦林甫請四時聽選隨到輒擬於是官無滯人始天下)
(初定州府詔使以赤牒授宫至是罷悉集吏邰調至萬員林隨才銓錄咸以為宜論者方隋高孝基)
賈敦頣(冤句人貞觀中歷遷刺史在職清潔永徽中刺洛州豪右占田踰制敦頣舉所沒三)
(十餘頃以賦貧民弟敦實咸亨初為洛州長史亦有遺爱人先後為之立石號棠棣碑)劉祥
道(林甫子少襲爵歷御史中丞遷吏部黃門侍郎知選事釐補敝缺上疏陳六事遷司刑太常伯)
(每覆大獄必欷歔累歎奏決日為再不食詔廵察關内道多振冤滯麟德元年拜右相數陳老病罷)
(為司禮太常伯從高宗封泰山禮成進爵廣平郡公卒諡曰宣)劉齊賢(祥道子襲爵由侍御)
(史出為晉州司馬帝以其方直尊憚之時將軍史興宗從獵苑中言晉州出佳鷂可捕取帝曰齊賢)
(豈捕鷂人耶累遷黃門侍郎修國史永淳元年進同中書門下平章事武后時代裴炎為侍中辨类)
(不反后怒貶吉州長史為酷吏所陷死齊賢三世至兩省侍郎典選從父應道部郎中從父弟令)
(植禮部郎凡八人前後歷吏部郎中員外世以為罕)王元感(鄄城人擢明經高第調博城丞)
(紀王慎為兗州都督厚加禮敕其子東平王續往受業天授中稍遷左衛率府錄事兼直宏文館武)
(后時享明掌封嵩山詔與韋叔夏等草儀具衆推練洽轉四門博士所撰書紏繆春秋振滯禮繩愆)
(等兄數十百篇魏知占見其書歎曰五經指南也徐堅劉知幾等聯疏薦之下詔襃美以為儒宗拜)
(太子司議郎兼崇賢館學士加朝散大夫卒)杜暹(濮陽人父承志武后時為天官員外郎見)
(羅織獄興移疾去自高祖至暹五世同居暹尤恭謹事繼母孝擢眀經第補婺州參軍以清節顯累)
(官安西副大都護守邊四年撫戎練士為夷夏所樂歷禮部尚書封魏縣侯諡貞孝)吳漵(濮陽)
(人章敬皇后弟也代宗立擢太子詹事封濮陽郡公建中初遷金吾大將軍漵循循有禮讓見重朝)
(廷時以為材當所位朱泚反漵持節慰曉被害贈太子太保諡曰忠)吳湊(漵弟由布衣與兄漵)
(同日開府授太子詹事封濮陽郡公累進左金吾大將軍湊才敏銳而謙畏自將帝數顧訪尤見委)
(信元載當國久愎狀日肆帝陰欲誅顧左右無可與計即召湊圖之收載賜死德宗初出為福建觀)
(察使還為京兆尹湊彊力拘儉未嘗擾民上下愛向卒諡曰成)張直(范人父夀張令赴調長安)
(值巢寇亂不知所終時道路榛梗直徒行乞食求父所在積十年不得發哀行服躬耕海濱以周易)
(春秋教授學者號逍遥先生)劉晏(曹州人七歲獻頌行在張說試之曰國瑞也即授秘書省)
(正字天寶中舉賢良方正上元初以御史中丞兼度支鹽鐵等使廣德初進吏部尚書同平章事尋)
(為轉運租庸等使時中外艱食晏凡所經歷必究利病之由出納錢穀必委士類嘗言戸口多則賦)
(税自廣故理財以養民為先晏有精力多機智變通有無曲盡其妙楊炎執政與晏有隙貶忠州刺)
(史復搆誅晏天下冤之)︹五代︺︹梁︺葛從周(鄄城人從太祖攻蔡州太祖墜馬從周扶)
(復騎與敵步鬭身被數創太祖用爲大將擒朱宣走朱瑾表爲兗州留後略地山東五日而下洺邢)
(磁三州乃兼邢州留後劉仁恭攻魏從周隨梁主救魏敗之爲泰寕軍節度使招降劉鄩太祖即位)
(拜左金吾衞上將軍末帝初封陳留郡王卒)賀瓌(濮州人末帝時爲招討使晉兵以輕騎襲)
(濮州瓌自行臺躡之戰於胡柳陂斬其將周德威盡取其輜重以疾卒)︹周︺翟光鄴(鄄城)
(人父景珂倜儻有膽氣仕至樞密副使出知永興軍卒於官光鄴爲人沈默多謀事繼母以孝雖貴)
(不營財産嘗假官舍以居雍睦親族與均有無臨政以寬靜休息爲意病亟戒在右以尸歸洛無久)
(留以煩軍府既卒州人上書乞留葬立祠不許)王贊(觀城人少爲小史累遷本州馬步軍都尉)
(使周世宗鎮澶淵每決囚贊引律令辨晰中理即署右職及即位累遷右驍衞將軍三司副使時張)
(美爲使世宗問京城衛兵歲廪幾何美不能對贊代奏甚悉及征關南以贊領河北計度使五代以)
(來姑息藩鎮有司不敢繩以法贊所至發摘奸狀無所畏忌振舉綱領號為稱職)︹宋︺張昭
(范人直之子未冠徧讀九經盡通其義後至贊皇遇程生授史學能馳騁上下數十百年事著十代)
(興亡論躬耕負米以養親宋初拜吏部尚書進封鄭國公致仕昭博通學術書無不覽兼善天文風)
(角太一卜相兵法釋老之說尤好纂述自唐晉至宋專筆削典章之任著嘉善集五十卷名臣事迹)
(五卷)王著(單父人性豁達幼能屬文宋初為中書舍人建隆二年知貢舉時亳州獻紫芝鄆州)
(獲白兔隴中貢鸚鵡著獻頌因以規諫詔襃之乾德六年為翰林學士加兵部郎中開寶二年卒著)
(少有俊才善與人交好延譽後進當世士大夫稱之)譚延美(朝城人太平興國初為蘄州刺)
(史雍熙三年北伐為行營都監出飛狐北遇敵延美麾軍直進敗之徙知寕遠軍遼兵扺城下延美)
(開門以示之不敢入遂引去咸平中以左領軍衞上將軍致仕)錢守俊(雷澤人少勇鷙乾德)
(中為殿前班都知從征太原方戰矢中左足拔而復進格鬭不已還遷馬步軍副軍都頭太平興國)
(中從征范陽師還道遇敵戰於徐河斬首千級奪馬百匹雍熙二年北征出飛孤道邊騎雲集守俊)
(按甲從容進戰大敗之累授左領軍衞大將軍領潘州防禦使卒)張齊賢(冤句人孤貧力)
(學有遠志太祖幸西都齊賢以布衣獻策馬前召至行宫齊賢以手畫地條陳十事帝還語太宗曰)
(我幸西都惟得一張齊賢異時可輔汝為相也太宗時擢進士名稍後一榜盡與京官累遷左拾遺)
(車駕北征齊賢上疏謂擇卒不如擇將任力不如任人又陳安民之策謂凡賦斂苛重者宜改正之)
(為聖朝之法六年為江南西路轉運使前代弊政論免之雍熙三年北伐齊賢請行即知代州遼兵)
(來設伏敗之淳化二年參知政事尋同平章事真宗即位以兵部尚書同平章事嘗從容言皇王之)
(道而推本其所以然出判河陽拜右僕射代還請老以司空致仕卒諡文定)姚坦(濟隂人開)
(寶中擢第太平興國八年以部曹郎中為益王府翊善王於邸中為假山費數百萬召賓僚宴飲觀)
(之坦獨俯首王強使視之坦曰但見血山耳王驚問坦曰州縣催科鞭笞流血此皆租税所為非血)
(山而何時太宗亦為假山聞而毁之且召慰諭景德初知鄧州被詔嘉獎)戚同文(楚邱人幼)
(孤祖母攜育外氏祖母卒晝夜哀號不食數日鄉里為之感動徧誦五經讀書累年不觧帶將軍趙)
(直厚加敬禮為築室聚徒學者不遠千里同文純質尚信義力濟貧乏未嘗言人短好為詩有孟諸)
(集二子维綸並以文行名)張詠(鄄城人少任氣不拘小節太平興國五年登進士乙科累轉太)
(常博士太宗聞其強幹出知益州詠為政恩威並用蜀民畏而愛之咸平初入拜給事中二年以工)
(部侍郎出知杭州屬歲歉民多鬻私鹽詠悉寬之真宗以詠前在蜀治行優異復命知盖州會遣謝)
(濤巡撫西蜀上令傳諭詠曰得卿在蜀朕無西顧憂矣歷知昇州代還抗論請誅丁謂王欽若章三)
(上出知陳州卒諡曰忠詠剛方自任樂為奇節真宗嘗稱其材任將帥以疾不盡其用自號乖崖有)
(集十卷)戚綸(同文子太平興國八年進士累遷光禄寺丞真宗即位命為秘問校理拜右正)
(言龍圖閣待制留意吏治每便殿請對或中夜召見多所敷啓恩寵甚盛樂於薦士每奏十數人皆)
(當時名士有集十卷又前後奏議别爲論思集十卷)邢昺(濟陰人太宗時擢九經及第真宗初)
(置翰林侍講學士以昺爲之命坐講春秋於殿上因敷陳時事或詔對詢訪至夜分尋召昺與杜鎬)
(孫奭等校定三禮三傳孝經論語爾雅等書義疏以老請補外上以久在講席使以工部尚書知曹)
(州卒)任中正(濟隂人進士及第通判大名府轉運使陳緯舉以自代太宗曰朕自知之中正)
(軀幹頎長帝擇大笏長緋衣賜之至部歲大稔祖賦平糶皆盈羨發運使欲悉調䬲京師中正曰今)
(偶餘或稍歉則永爲民患矣乃止調兩浙轉運使歲饑不俟詔發廩賑之祥符九年參知政事仁宗)
(時累遷禮部尚書弟中帥官至樞密副使太子少傅)眺補之(濟州鉅野人善屬文從父官杭)
(州萃錢塘山川風物著七述以謁通判蘇軾軾先欲有所賦讀之歎曰可以閣筆矣由是知名試開)
(封及禮部别院皆第一神宗閱其文曰是深於經術者可革浮薄調國子監教授元祐初除秘書省)
(正字出判揚州召爲著作佐郎章惇當國出知齊州巖宗立復以著作召黨論起又出知河中府徙)
(湖密果三州主管鴻慶宫還家葺歸來園自號歸來子大觀末出黨籍起知達泗二州卒補之才氣)
(飄逸尤精楚辭從弟詠之以廕入官調揚州司法參軍未上時蘇軾守揚州補之倅州事以其詩文)
(獻軾軾曰有才若此獨不令我一識面耶乃具參軍禮入謁軾顧坐客曰奇才也復舉進士為河中)
(教授元符末應詔上書諭事罷官久之為京兆府錄事秩滿提點崇福宫有文集五十卷)馬元
方(鄄城人淳化三年進士及第知萬年縣諸將討李繼遷關輔轉餉踰瀚海多失亡獨元方所部)
(全十九遷殿中丞戸部使陳恕奏為判官元方言方春民貧請貸庫錢至秋冬令以絹輸官行之公)
(私果便因下其法諸路官至兵部侍郎)徐起(鄄城人舉進士累官開封三司度支判官出為)
(荆湖北路轉運使部有戍卒殺人繫獄其徒欲刦之起聞亟往按誅之分其徒隸他州為徐州轉運)
(使募富室得米十七萬斛賑餓殍又移粟以贍河北京西者凡三百萬徙江東請開長淮舊浦以便)
(漕運累遷秘書監知湖州卒)邊肅(楚邱人舉進士累遷工部郎中出知曹州徙邢州會敵兵)
(大至城堞傾圯無守禦具真宗在澶州密詔聽便宜南保他城肅匿詔不發督丁壯登陴固守勒兵)
(以待敵至出擊之小勝敵莫測引去時他鎮閉壁不出老幼趨城者肅悉開門納之擢樞密直學士)
(歷泰寕軍節度副使)侯義(楚邱人傭身事母盡孝里人有葬親而返舍者母泣曰我死其若是)
(乎義曰母勿悲義斷不忍也及母卒竭力營葬晝則負土築墳夜則痛哭墓側踰年墳問爪異蒂同)
(實木連理巨蛇繞其廬野鴿依而不去有盜刦其衣服既而愧悔悉送還之)王能(定陶人咸)
(平初為濟州團練使知靜戎軍建議決鮑河斷長城口北注雄州塘水為戎馬限方舟通漕以實塞)
(下又開方田於靜戍順安之境敵來輒擊走之真宗稱其宣力公家祥符初以副都指揮領曹州觀)
(察使天禧初進彰義節度使卒)燕肅(濟隂人以寇凖薦為著作佐郎歷官判尚書刑部建言京)
(師大辟必覆奏而州郡疑獄上請者多為法司所駮且得不應奏之罪願如京師概得覆奏詔許之)
(其後上請者多得貸自肅始肅言太常鐘磬益不恊乃詔興李照宋祁同按王樸律即剗剔考擊試)
(之聲皆協肅喜為詩性精巧能畫嘗造指南記里鼓二車及攲器以獻人上蓮花漏法世推其精密)
(子度有心計初知陳留縣累遷諫議大夫凡六佐大農慶歷中三司請榷河北鹽度言川陜不榷酒)
(河北不禁鹽此祖宗順民不易之制議遂寢孫英歷戸部尚書靖康間知河陽金兵至被害)李
迪(其先趙郡人曾祖在欽徙家於濮迪深厚有氣局舉進士第一授將作監氶累遷翰林學士時)
(頻旱蝗迪請發内藏庫以佐國用他日召對龍圖閣真宗謂迪曰曹瑋在秦州屢請益兵第怯耳廸)
(對曰瑋知珠薩爾欲入寇故請益兵非怯也探佩嚢中方寸小冊取紙筆具疏某處當留兵若干餘)
(悉赴塞下帝曰真所謂頗牧在禁中矣未久珠薩爾果犯邊帝益重之天禧中參知政事周懷政之)
(誅帝怒欲責太子迪從容奏曰陛下有幾子乃欲為此事上寤乃獨誅懷政尋同平章事寇凖既貶)
(丁謂用事出知鄆州仁宗即位起為秘書監復同平章事景佑中卒謚文定帝篆其墓碑曰遺直之)
(碑珠薩爾舊作唃嘶囉今改正)高弁(雷澤人弱冠從种放學於終南山又學古文於柳開)
(與張景齊名舉進士累官侍御史諫修玉清昭應宫降知廣濟軍歷知陜州卒弁性孝友為文章多)
(祖六經及孟子喜言仁義有帝則三篇為世所傳與李迪賈同陸參朱頔尹焞相友善石延年劉潛)
(其門人也)張奎(臨濮人中進士累遷殿中丞會泰州鹽課虧錢數十萬事連十一州詔奎往按)
(還奏三司發鈔稽緩非諸州罪因言鹽法設重禁為民病於是悉除所負母卒廬於墓自負土植松)
(柏服終累加樞密直學士歷知鄆州奎治身有法度風力精強所至有治績吏不敢欺)張亢
(奎弟少豪邁有奇節事兄奎甚謹進士及第為應天府推官通判鎮戎軍上論西北攻守之計既而)
(遼人聚兵幽涿間遂使知安肅軍元昊反累遷右騏驥歷知鄜州上疏言軍政復多施用會夏人引)
(兵屯玻璃堡縱遊騎鈔麟府間徙亢為并州都鈐轄管勾麟府軍馬事遂戰於兔毛川亢突兵轉戰)
(敵大潰築五堡麟府之路始通後知代州兼河東沿邊安撫事終徐州總管尢輕財好施人樂為之)
(用馭軍嚴明所至有風績民圖像祀之)杜曾(濮州人為吏號知法嘗言國朝因唐大中制故)
(殺人雖己殺未死已死更生皆論如已殺夫殺人者死傷人者刑先王不易之典律雖謀殺巳傷則)
(絞蓋甚其陰致賊害耳至故殺初無殺意須巳死乃有殺名無殺名而有殺法則與謀殺孰辨請格)
(勿用又言近世赦令殺人已傷未死者皆得原減非律意請傷者從律保辜法死限者論巳殺勿赦)
(皆著為令)馬默(成武人家貧徒走詣徂徠從石介學介語諸生曰馬君他日必為名臣登進士)
(第知須城縣鄆守張方平委以事還薦為監察御史裏行遇事輒言無顧時議尊崇濮王吕誨等力)
(爭悉出補外默請還之不報神宗即位通判懷州有善政召為三司鹽鐵判官以論新法不便出知)
(濟兗二州還提舉三司帳司為神宗言用兵形勢及指畫河北山川道里應對如流神宗將用之大)
(臣滋不悦以提點京東刑獄默性剛嚴疾惡部吏有望風投檄去者歷知徐州召為司農少卿司馬)
(光為相問默以復鄉差衞前法如何默曰不可如常平自漢為良法豈宜盡廢去其害民者可也除)
(河東轉運司移兗州以寶文閣待制致仕)李紘(楚邱人第進士歷知於潛南安剡俱有惠政拜)
(監察御史紘有吏才復篤於友誼范仲淹被謫朝士無送者紘獨出郊餞之與劉顏爲友顏死請移)
(任子恩官顏之子人皆以爲難弟緯起家三班借職累遷至河北緣邊安撫副使)李東之
(迪子獻文召試賜進士出身累擢侍御史知雜事柬之少受知於寇凖至是論凖保護之功仁宗惻)
(然即賜其碑曰旌忠英宗即位富弼薦其學行帝勞之曰卿通識耆儒方咨訪以輔不逮豈止經術)
(而已拜太子太保致仕柬之出都門即幅巾白衣以見客再遷少卿卒從弟肅之歷官龍圖閣直學)
(士内行修飭母喪廬墓三年季弟承之生而孤肅之鞠育誨道至於成人遂相繼爲侍從帝稱其一)
(門忠孝承之性嚴重有忠節歷官戸部尚書)李及之(迪弟子由廕登第歷通判河南府入)
(判刑部撰次唐史有益治體者爲君臣龜鑑八十卷王堯臣上其書韓琦亦以館職薦之除秘閣及)
(之吏事精明所居皆稱職以大中大夫致仕)王疇(濟隂人父傳文歷知州郡爲政務平恕至)
(同知樞密院事疇中進士第遷翰林學士修唐書仁宗獵近郊疇引十事以諫遷給事中英宗即位)
(屢上疏請御朝聽政太后還政疇請講求尊崇母后之禮及議配饗請奉仁宗配饗明堂朝廷以疇)
(論事有補器異之累遷樞密副使疇性介特勵風操坐立嶷然卒諡忠簡)李師中(緯子年十)
(五上封事言時政由是知名舉進士知洛川縣遷中允提點廣西刑獄攝帥事邊人化德畫像事之)
(稱李大夫不敢名熙寕初拜天章閣待制知秦州持重緫大體歷知瀛州乞召司馬光蘇軾等置左)
(右又言時政得失吕惠卿排之貶和州團練使卒初包拯參知政事或云朝廷自此多事矣師中曰)
(包何能為今知鄞縣王安石眼多白甚似王敦他日亂天下必斯人也每進見多陳天人之際君臣)
(大節以進賢退不肖為課相法杜衍范仲淹富弼皆薦其有王佐才)張燾(奎子舉進士通判鈞)
(州累遷陜西都轉運使加龍圖閣直學士知成都府由給事中易通議大夫卒燾才智敏給嘗從范)
(仲淹使河東至汾州民數百趨訴仲淹以付燾方與客奕局未終處決已竟英宗時三司奏事帝詰)
(鑄錢本末皆不能對燾悉論無隠帝顧左右識其姓名)和斌(鄄城人為德順軍指揮使從狄)
(青南征師還張破賊陣形於殿廷仁宗拊勞擢文恩副使權廣西鈐轄改秦鳳廣西以蠻事乞留秦)
(州亦請之詔留廣西累歲徙涇原召對議者謂交州可取斌力言有害無益願戒邊臣無妄動神宗)
(嘆曰卿質直如此乃知兩路爭卿為不誣矣歷官步軍都虞候斌老於為將以忠信得邊人心領南)
(珍貨一無所蓄邊吏欲希功或諜報啟釁斌折其奸謀故所至無事士大夫稱之)張守約
(濮州人歐陽修薦其有智略知邊事歷知融定河岷環邠涇七州皆有惠愛可紀以神龍衞四廟都)
(指揮使召還道卒神宗嘗問武臣可任者以燕達劉昌祚王崇極等對後皆為名將時稱知人)李
孝基(東之子進士高第唱名至墀下仁宗顧侍臣曰此李迪孫也能世其家可尚也晏殊富弼)
(薦其才任館閣欲一見之孝基竟不往知汝陰雍邱二縣通判閬州舒州歷知隨州所治雖劇事來)
(亟斷甫日中庭已空矣或問其術曰無他省事耳累官光祿卿與父柬之同謝事纔年五十士大夫)
(美之以比二疏云)杜純(鄄城人少有成人之操伯父殁官南海上柩不能還純白父請往如)
(期而喪至以廕爲泉州司法參軍熙寕初充審刑詳議官或議復肉刑先以刖代死刑之輕者純不)
(可事遂寢秦帥郭逵與王韶訟純受詔推鞫得韶罪王安石主韶變其獄免純官元祐元年范純仁)
(韓維交薦之除河北轉運判官初更役書司馬光稱其議論詳盡與之書曰足下在彼朝廷無河北)
(憂官至集賢殿修撰)杜紘(純弟起進士爲永平令神宗聞其才用爲大理評斷官紘每議獄必)
(傅經義累遷大理卿權刑部侍郎加集賢殿修撰爲江淮發運使知鄆州徙應天府卒紘事兄純禮)
(甚備在鄆州聞訃泣曰兄教我成立今亡不得臨死不瞑矣適詣闕迎其柩於都門衰動行路悉以)
(俸錢給寡嫂推恩官其子若孫一人宦京師里人馬随調選病卧逆旅紘載以歸竟死爲治喪第中)
(其風義蓋天性云)竇卞(冤句人舉進士通判汝州歷開封府推官方禁銷金爲衣卒捕得之)
(以中禁爲言卞奏曰真宗行此制自掖庭始不正以法無以示天下英宗從其請出知深州熙寕初)
(河決滹沱流民接踵卞不待報發粟給之時發卒築武彊卒惰主者笞之不服卞命斬之以聞有詔)
(嘉獎官至天章閣侍制)︹金︺賀揚廷(濟隂人天德間經義進士以廉能遷刑部侍郎轉山)
(東西路提刑使性疾惡纖介不少容歷洺州防禦使洺人為之立石頌德)商衡(曹州人至寕元)
(年進士第一歷遷監察御史内族清奕努守盱眙為李全所敗置不問衡言敗軍之將必正典刑不)
(爾無以謝天下曹温以掖庭親舊干預權利衡歷數其罪哀宗為之動容出温為汝州防禦使天興)
(初關陜行省徒單武丹等敗鐵嶺衡為秦藍帥府經歷招集潰軍為敵所得望闕瞻拜引佩刀自刎)
(清奕努舊作慶山奴徒單武丹舊作徙單兀典今俱改正)任天寵(定陶人明昌中進士)
(貞祐初以秘書監兼戶部侍郎改中都路轉運使時京城戒嚴糧運艱阻天寵悉力營辦出家資以)
(濟饑者全活甚衆遷戶部尚書及中都不守天寵走南京中道遇敵死之謚純肅)︹元︺商挺
(衡之子元世祖聞其名召對稱旨間陪宴語字而不名因言李璮城朐山東平為饋米萬石率十石)
(致一且車因泥淖後期當死何重困民若是何不輸沂州使璮軍自取食耶世祖曰愛民若此忍不)
(卿從乎世祖北還挺與廉希憲密贊大計既即位命同宣撫陜蜀帝嘗數其前後大計凡十有七累)
(遷樞密院副使卒謚文定挺有五子琥璘瑭瓛琦琥琦最知名)朱汝諧(濮州人父子明嘗命)
(與兄汝弼别產父卒汝弼家盡廢汝諧乞請共居仲父子昭子玉貧病汝諧迎至家奉湯藥甘旨甚)
(謹後卒喪葬盡禮鄉人賢之州縣以名聞詔旌其閭)張企誠(曹州人與弟企賢事繼母如所)
(生至正間山東兵亂企誠兄弟扶母坐箕中肩拜而行日夜跋涉賊相戒不犯歲荒歉拾野菜為食)
(於母供奉不乏)︹明︺李仕魯(濮州人自幼嗜學聞婺人朱公遷得朱子之傳負笈從之遊洪)
(武初詔求傳朱學者有司以仕魯應除黃州府同知期年以治聞詔為大理寺卿時有僧碧峯者求)
(為僧建職司帝欲許之仕魯三上章諫不聽頓首帝前曰陛下既信其教無怪臣言之不入也願還)
(陛下笏乞歸田里帝大怒命衞士捽毆之立死)楚樟(朝城人資性明敏博通經書洪武初以明)
(經舉任本縣訓導教人有法士多成材擢詹事府府丞)商嵩(定陶人洪武初仕監察御史直)
(言時政彈劾權貴無所回護)李秉(曹縣人正統中進士歷官僉都御史巡撫宣府及蘇松大)
(著聲績提督建州軍務討平寇亂拜吏部尚書進太子少保銳意澄清權貴請託皆不聽以是被陷)
(林居二十年卒謚襄敏)馮昱(濮州人正統中由舉人授監察御史錦衣衞指揮門達怙寵弄)
(權昱首抗論列其罪達遂伏法官至河南按察使副使)李木(曹州人景泰中進士官禮科給)
(事中䋲糾得體累遷南光祿少卿至性友愛兄子早孤教養如子先業盡以付之)王禮(朝城)
(人早喪父事母至孝食非手調不以進母殁哀毁過禮廬墓三年手種松柏成林有二蛇遊其側馴)
(習自如景泰中旌表)魏元(朝城人天順進士授禮科給事中成化初萬貴妃兄弟驕横元列其)
(罪疏七上不報官至江西右參政)王珣(曹縣人成化中進士授太康知縣以治行擢御史行)
(部蘇松例獲盜三百升四品俸時以盜詿誤者至數十人珣按非實多所平反曰吾不能殺人以進)
(階也後至副都御史巡撫寕夏議濬賀蘭山渠以廣屯田子崇文崇獻皆至巡撫)石巍(曹縣)
(人成化中進士官至蘇州知府以文公家禮與時俗多不合乃遠酌禮經近依律例成書行之曹人)
(奉為文獻)陳九疇(曹州人善騎射多權略宏治中進士授刑部主事升肅州兵備土魯番入)
(寇疇出奇兵襲其營俘斬甚衆尋升陕西按察使番人萬餘入寇九疇以三千兵追至瓜州盡俘其)
(衆論功第一王瓊忌其功嗾進貢番使誣奏生九疇罪後武宗悟從末減遣戍鐵嶺嘉靖初起陜西)
(僉都御史時番主素爾坦莽肅兒等大舉入犯九疇驍騎大敗之進副都御使以病歸天啟間追謚)
(忠襄素爾坦莽肅兒舊作速檀满速兒今改正)宋顯章(濮州人為諸生有醇行父殁廬)
(墓正德六年流賊至曰此孝子里也相戒勿犯年四十卒無子妻辛氏殮畢自經以殉有司建節孝)
(坊祀之)蘇祐(濮州人嘉靖進士除吳縣令拜監察御史出按宣大大同兵變捕首惡斬之乃)
(定累遷副都御史廵撫山西入為刑部兵部侍郎緫督宣大罷歸前後歷官俱有能名為詩奔放自)
(喜齊魯間推之二子濓淡亦工於詩)江東(朝城人嘉靖進士授工部主事歷廵撫遼東總督宣)
(大免歸南京乓變起為兵部侍郎往按治誅首惡江南倭亂奉詔討平之擢南京兵部尚書改戸部)
(俺答圍大同右衞糧餉告絶命東總督宣大齎米三萬斛往救東令士各持火器倍道趨進距右衞)
(百里許晝鳴鼓發銃夜列萬炬燭天敵驚隋解圍去累加太子太保卒於邊諡恭襄東倜儻有謀推)
(誠御下人樂為用)曹邦輔(定陶人嘉靖中進士歷知元城南和縣以政績擢御史巡按陜)
(西疏邊臣諱寇狀逮者七人後為河南副使浙江按察應天巡撫親平巨寇趙文華求賕不得誣陷)
(謫戍)何爾健(定陶人萬歷中進士知鄢陵縣捐資活饑民數十萬召為御史會籍没張璫力)
(諫出無罪者萬餘人出按遼左大璫高淮横虐爾健收其黨杖殺之官至大理寺丞)楚煙(曹縣)
(人天啟中進士知龍溪縣蕩平海寇調贊皇升戸部主事謝政歸崇禎末城破被執賊知其貧欲緃)
(之煙立求死遂見害本朝乾隆四十一年賜諡節愍子鳳苞以身蔽父先被數創死妻趙)
(氏亦觸柱死)劉太清(定陶人天啟中以明經知望江縣剿除巨寇黃文鼎一城安堵以忤)
(權貴歸崇禎末殉節死)葉廷秀(濮州人天啟進士崇禎中歷戸部主事黃道周被逮廷秀)
(初未相識抗疏論救帝怒杖之百遣戍福建乃受業劉宗周之門篤志正學羣臣交章薦之終未任)
(用)朱廷煥(單人以進士歷官大名府知府崇禎甲申賊劉宗敏移檄諭降廷煥作書辭其)
(父然後縛偽使以大礮向賊謍擊之賊怒城陷支解之本朝乾隆四十一年賜諡烈愍)
︹本朝︺馮穆(鄆城人順治元年以貢生授江西宜黃知縣金聲桓叛穆拒守城陷抗節死)武
韜(曹人順治丙戌一甲二名武進士授山西蒲州營遊擊姜瓖叛韜身先士卒力戰繼之以死守)
(殺賊百餘力竭被執猶罵不絶口遂遇害)朱纁(單人廷煥子以父死難終身不御羅綺事母備)
(極色養與凡同居八十年翕好無間邑中有大興作必竭資以襄民力殁之日鄉人有感慟失聲者)
朱應麟(單人幼有至性父病籲天求減巳夀以代父疾果瘳好施與助舉喪葬者數十計代)
(完娶者十餘人而贖榆林賊之擄婦拒李化鯨之寇掠鄉人尤頌其德)何覲(菏澤人康熙丁)
(未進士年十二父死兵難覲哀憤欲自縊門客勸以宗嗣大義且母在乃扶櫬奉母歸里干戈搶攘)
(中色養備至官至内閣中書舍人)李泰(單人性純孝十七居親喪哀毁骨立推所有田產奴)
(僕與姊及甥共之歲饑捐錢粟數千金助賑存活無算邑人咸德之)王袞(曹縣人金吾前衞指)
(揮邑有巨蟒爲人害袞斬之害遂息)杜冠玉(濮州人乾隆丙辰恩貢以保舉孝廉選授蒙隂)
(教諭髫齡即知孝弟大義及長窮究經史期於身體力行或問處家之道曰不爭財不私妻子而已)
(生平於不遷怒一言尤所體察鄉黨咸服其量殁後人私稱爲和毅先生其他周卹貧乏見義必爲)
(不可枚舉在官時奬勵人材培植寒士尤爲當世所稱道乾隆三十九年入祀鄉賢祠)趙樹
屏(單縣監生少有至性最得兩親歡父母有疾昕夕曾不暫離父殁痛絶者三遂成嘔血之疾然)
(猶日侍慈闈夜依父墓六七年間率以爲常母石氏病革哀毀愈甚後與父塋合葬廬墓終身其手)
(植松楸慈烏巢其上遇樹屏號泣烏亦羣聚哀鳴人以爲至孝之感)
︹流寓︺︹唐︺蕭穎士(梁鄱陽王七世孫補秘書正字奉使括遺書趙衞間久不報為有司劾免)
(流客濮陽於是尹徵王恒盧異盧士式賈邕趙匡閻士和柳穎等皆執弟子禮以次受業號蕭夫子)
︹宋︺畢士安(雲中人父乂終觀城令因家焉士安少好學事繼母祝氏以孝祝氏曰學必求)
(良師友乃與如宋又如鄭得楊璞韓丕劉錫為友因為鄭人)范仲淹(蘇州人依戚同文因)
(寓楚邱後又與楚邱李絃為石交)陳師道(彭城人善為文紹聖初其婦翁郭概知曹州因)
(來寓曹數年與教官眺無斁多唱和)范純禮(吳人崇寕中貶靜江軍節度副使徐州安置徙)
(單州)
︹列女︺︹唐︺賈孝女(鄄城人年十五父為族人元基所殺弟彊仁尚幼孝女不肯嫁躬撫育之)
(彊仁能自樹立教伺元基殺之取其心告父墓彊二詣縣言狀有司論死孝女詣闕請代弟死高宗)
(閔嘆詔並免之)︹晉︺卞壺妻裴氏(壺二子眕盱同死父難裴撫二子屍哭曰父為忠臣)
(與婦陳兩孀相守教孫成名有司上其節詔旌其門)魏禮妻李氏(曹州人禮死家貧無)
(倚李託身兄弟家紡績操作以給守節三十餘年)竇璉妻張氏(單人夫避水渡河溺)
(死張聞之身入水負其屍還遂自縊邑人哀之)孔良弼妻喬氏(定陶人二十六而寡)
(撫二孤堅守親授句讀後皆成名良弼弟良臣亦早卒妻劉年二十四亦教孤成立旌曰雙烈)邢
隆妻孫氏(范人隆出賈流賊至母老不能行孫侍姑不去賊欲污之孫曰吾儒家女誓不)
(從賊賊剚其腹而死又蔣養正妻張氏土寇陷城養正縊死張攜女子婢妾七人俱投井死李廷揖)
(妻吕氏廷揖守城死於賊吕攜幼女哭屍傍鄰婦促之避賊吕曰夫死安所之乎抱女投井一婢隨)
(之俱死吳一脈妻李氏爲賊所掠迫挾上馬自投於地賊刃其胸死丁孔妻徐氏聞孔死於兵)
(自縊死)岳爾高妻孟氏(朝城人崇禎壬午城陷爾高及長子中瑾皆殉難孟聞變)
(以幼子付僕嫗自與子婦吕氏及三女俱投井死)郭憲妻趙氏(曹人年二十四夫死)
(無子誓志守節正德辛未流賊掠曹迫之不從遇害同縣李聘儒妻王氏胡㻸女俱為賊所掠痛罵)
(被殺)杜龍妻朱氏(菏澤人與龍弟諸生杜撰妻莊氏崇禎十五年冬曹州罹兵變時龍)
(干總與撰出城徵餉城潰朱氏莊氏積薪自焚龍妾黃氏朱氏女二姐姪女七姐及僕婦婢婦俱投)
(火死同縣馬仲妻郭氏趙錫妻張氏俱夫亡自縊梁維宇女字同邑辛氏未嫁辛病故女絶粒三日)
(不死復投環卒張端女留姐守正捐軀)
︹本朝︺王化妻汪氏(曹人順治五年李化鯨之變化攜氏赴魚池中家人救之而化巳死)
(氏翌日蘇賊見其已溺而置之迨後撫孤守節七十餘年同縣和八剛聘妻張氏未婚而夫殁聞訃)
(自縊)紀大青聘妻劉氏(曹人大青為兵所掠久無音耗兩姓父母欲議改婚氏遂)
(自縊)謝國璧妻劉氏(曹人李化成陷城氏攜其女投河死)孫思温妻張
氏(單人年十七守節夀至百歲)蘇大魁妻王氏(單人守正捐軀同縣馬折桂妻)
(朱氏夫亡自縊許經新妻王氏夫亡不食死)張敦雅妻周氏(菏澤人順治間榆園)
(賊起敦雅禦賊死周聞變往哭之手擊賊破其面賊怒支解之康熙年間旌)楊氏女(菏澤)
(人名存姐守正捐軀同縣烈女張氏節婦張盤龍妻王氏李之楨妻陳氏均康熙年間旌)劉
興邦妻趙氏(單人興邦任雲南經歷吳逆兵亂南北隔絶十年氏命子宏甲萬里尋親)
(越二載興邦卒氏哀毁盡禮年百有二歲卒同縣節婦張炳妻李氏張柱明繼妻賈氏劉琦妻張氏)
(及子允昌妻李氏張觩妻王氏張資睿妻劉氏魏君佐妻楊氏趙元曠妻劉氏朱伯琛妻徐氏與妾)
(劉氏吳乘龍妻馬氏均康熙年間旌)譚瑜聘妻邵氏(城武人未婚而夫卒聞訃)
(自縊同縣節婦王配京妻劉氏李壯妻朱氏孫長庚妻李氏管景輿妻陳氏孟尚志妻李氏與子浩)
(妻張氏祝爾夀妻王氏李繪妻吕氏張翮妻王氏楊天培妻張氏與子大伸妻邵氏均康熙年間)
(旌)潘九鉉妻張氏(城武人明崇禎十五年九鉉爲賊所擄氏年二十七矢志不辱)
(身受數刃復甦後城陷投井不溺以節終同縣生員李飛龍妻侯氏夫殁子三歲家人私語少婦食)
(貧將不克終氏聞之取刃立斷三指自誓守節王夢楨繼妻曹氏適夢楨為賊所害子幼氏隱恨欲)
(報讐直走賊巢尋尸歸葬並訴賊狀於官捕獲正法手刃賊肉以祭夫墓均康熙年間旌)段
氏女(鉅野人許字鄆城王大有未婚而大有卒女聞訃自經康熙年間旌)劉心泰
妻徐氏(鄆城人守正捐軀同縣烈婦黃都陽妻牛氏黃鉉妻周氏均康熙年間旌)李
一原妻董氏(曹人夫故色養孀姑姑多病冬日思得樱桃氏夢獻姑亦夢食病尋愈又)
(於秋日思食冰氏貯水祝天天忽雨雹姑食愈病及姑年老卧病絶粒氏亦不食姑殁氏一痛而絶)
(同縣烈婦車永德妻秦氏張戀妻常氏黃曰事妻石氏孫為則妻劉氏王學聚妻趙氏朱特興妻季)
(氏趙乾健妻胡氏均康熙年間旌)馬大用妻李氏(定陶人夫亡守節以孝聞夜有)
(盜入室縛翁姑氏冒白刃急籲祈免賊義之翁姑獲全同縣節婦朱弓錫妻馬氏侯相妻楊氏均康)
(熙年間旌)殷秉智妻樊氏(濮州人夫殁翼日自經以殉同縣節婦葛天民妻苗)
(氏李培基妻陳氏均康熙年間旌)何瓚妻連氏(菏澤人夫亡守節同縣李敏馨妻王)
(氏黃嘉柱妻李氏胡方新妻何氏魏興廉妻孔氏劉維英妻吳氏蕭垓妻何氏魏崇廉妻許氏李儀)
(繼妻張氏王端妻張氏均雍正年間旌)李國謨妻程氏(單人夫亡守節同縣朱榥)
(妻李氏謝衡妻黃氏黃楷妻劉氏張行貴妻黃氏王淳妻劉氏李青如妻葛氏謝心典妻劉氏均雍)
(正年間旌)樊建勲妻牛氏(鄆城人夫亡守節同縣張桓妻劉氏楊晼妻孫氏丁)
(秉智妻陳氏譚文謨妻馮氏生員李承祐妻王氏趙永美妻祝氏李色親繼妻年氏李倫繼妻翁氏)
(劉瀚妻王氏與子綏祉妻馬氏常汴妻顧氏與子存禮妻董氏單文英妻吳氏王應顯妻江氏均雍)
(正年間旌)張坦妻沙氏(曹人守正捐軀同縣節婦邵東妻趙氏均雍正年間旌)
李垣岐繼妻韓氏(菏澤人夫亡守節同縣田萬全妻趙氏王化醇妻侯氏楊淑震)
(妻李氏周渭洛妻吳氏朱廷英妻武氏王斌妻楊氏施其學妻夏氏王允恭妻董氏何文熛妻田氏)
(陳遂妻趙氏段二妻朱氏莊繼宗妻卞氏均乾隆年間旌)孟琭章妻朱氏(單人)
(夫亡守節同縣劉樸妻魏氏劉爍妻張氏劉銑妻趙氏劉起元妻陳氏朱允恭妻王氏劉逢震妻李)
(氏胡自強妻劉氏王肅德妻張氏張榘妻徐氏權茂德妻陳氏袁以倬妻龐氏許璋妻李氏張國脉)
(妻郭氏張棻妻劉氏許都妻謝氏色安妻劉氏朱允和繼妻賈氏李希麟妻張氏丁宏齊妻陳氏常)
(華妻王氏盧善先妻劉氏盧鴻嗣妻黃氏吳穎妻閻氏時宗儒妻李氏黃榧妻劉氏朱爾靖繼妻李)
(氏黃魯妻牛氏林英妻孫氏單京妻張氏劉峵妻郭氏張蒲妻朱氏石中榮繼妻朱氏朱淑琪妾孔)
(氏朱涑妻劉氏劉毅妾張氏管某妻羅氏烈女孫宏吉女張賢友女張君輔女均乾隆年間旌)
賀永安聘妻劉氏(城武人未于歸而夫殁聞訃自縊同縣節婦李全妻侯氏劉夢)
(嘉妻耿氏李鈍妻曹氏王人龍妻董氏楊士循妻宋氏曹峯越妻劉氏岳鴻儒妻蘇氏王沂妻徐氏)
(李璜繼妻程氏劉育倬妻李氏宋昱妻高氏張奎先妻田氏徐思邁妻申氏步先登妻賈氏均乾隆)
(年間旌)李元正妻吳氏(鉅野人元正亡氏事祖姑那氏及姑馬氏以孝聞家遭回)
(祿姑老不能行氏相守不去室焚而氏與姑無恙人以爲節孝所感同縣節婦楊登雲妻王氏軒轅)
(善世妻魏氏傅和說妻孫氏宗璽妻李氏魏京妻郝氏鄒浡妻張氏鄒文車妻趙氏鄒麗正繼妻王)
(氏姚成年妻商氏田復振妻張氏丁肇修妻李氏丁慎修妻魏氏丁端修妻吕氏徐某妻傅氏姚某)
(妻李氏均乾隆年間旌)牛宏道妻殷氏(鄆城人大亡守節同縣曾貞禕妻朱氏曾)
(貞璠妻刁氏劉守恪妻薛氏王成周妻宋氏烈婦張孝友妻王氏陳二玉妻宋氏吳孫氏均乾隆年)
(間旌)葛銓妻何氏(曹人夫亡守節同縣安于陛妻鄭氏孫維周妻姜氏孫壁妻劉)
(氏劉曰桂妻王氏王謨妻楊氏王懷仁妻李氏張永祚繼妻崔氏張煥妻王氏徐坦繼妻陳氏袁修)
(永繼妻武氏陳狗妻鹿氏均乾隆年間旌)蘇友楷妻劉氏(定陶人夫亡守節同)
(縣祝志恭繼妻黃氏潘迴妻泰氏馬大蕃繼妻朱氏李其綱妻劉氏祝志禮妻朱氏均乾隆年間)
(旌)毛伯梁妻宗氏(濮州人夫亡守節同州祝天騏妻楊氏與子贊周妻周氏史永)
(光妻梁氏與夫弟恒光妻蘇氏陳大行妻孫氏路鴻業妻郝氏毛會正妻蘇氏任某妻李氏張某妻)
(李氏均乾隆年間旌)范舍義妻孟氏(范人夫亡守節同縣吳東齊妻李氏孫榮)
(成妻王氏張九妻郭氏均乾隆年間旌)馬廷輔妻于氏(觀城人夫殁無子因勸翁)
(娶妾生子三日而妾亡氏仰天泣祝乳忽涌出子賴以存同縣節婦王某妻李氏李興遠妻梅氏均)
(乾隆年間旌)牛玉貴妻張氏(朝城人夫亡爲營喪葬事畢投井死同縣吕銓妻王)
(氏生員趙謙妻岳氏張夫朝妻靳氏鞏學詩妻謝氏邵中秋妻前氏均乾隆年間旌)朱構
聘妻祁氏(菏澤人祁中仁女名仲祉未婚夫殁往弔其家包土築墳自成冠笄之禮未幾)
(翁姑相繼逝一無所依歸母家守貞三十餘年同縣節婦何堟妻蕭氏何文奘繼妻常氏張嘉祥妻)
(崔氏陳檠妾宫氏許柳梅妻張氏烈婦石李氏盧成氏烈女趙泳安女名隱姐均嘉慶年間旌)
王氏女(單人王伯嶺妹守正捐軀同縣烈婦喬美玉妻李氏烈女王大成女節婦張王氏趙)
(克類妻霍氏蘇廷徤妻齊氏張弼宸妻李氏張繼常妻劉氏朱颺召妻蘇氏石學孟妻陳氏劉人鵬)
(妻謝氏孟興洛妻高氏楊世錞妻張氏均嘉慶年間旌)張緒祖聘妻周氏(城武)
(人未婚而夫殁聞訃飲泣不食越三日自經同縣節婦王嘉汾妻黃氏宋尚質妻王氏姚學泰妻李)
(氏徐模妻劉氏李世英妻王氏李龍才妻康氏王邢氏烈女艾朝鳳女名書妮傳鳴臣女均嘉慶年)
(間旌)郝氏女(鉅野人郝西忠女守正捐軀同縣節婦田緝宗妻王氏王希韓妻孫氏丁)
(玉振妻高氏畢耀曾妻陶氏王大恒妻程氏畢永健妻田氏姚田妻鄒氏均嘉慶年間旌)李
光族妻徐氏(鄆城人守正捐軀同縣烈婦高光洽妻邢氏陳殿舉妻張氏胡韓氏劉平)
(泰母李氏烈女馬大妮宫魏姐節婦侯夢熊妻李氏侯文彪妻王氏禚係柱妻吕氏均嘉慶年間)
(旌)宋成信妻李氏(曹人遇暴被殺同縣節婦武鏻妻袁氏韓世榮妻謝氏韋謙妻)
(崔氏高熙妻張氏張甲春聘妻王氏烈婦劉吳氏均嘉慶年間旌)史克先妻牛氏
(定陶人夫亡守節同縣張鳳彩妻王氏趙嵐妻蘇氏均嘉慶年間旌)韓體教妻劉
氏(濮州人夫亡守節與子王石聘妻馬氏均嘉慶年間旌)孫宗尼妻石氏(范人)
(夫亡守節同縣徐兆吉妻宋氏均嘉慶年間旌)谷倉妻王氏(觀城人夫亡殉節嘉)
(慶年間旌)吳河妻劉氏(朝城人夫亡守節同縣王乾一妻吳氏陳性鑑妻王氏均)
(嘉慶年間旌)
︹仙釋︺︹漢︺薊子訓(建安人客濟陰冤句嘗抱鄰家嬰兒誤墜地死埋之月餘復抱兒歸其父)
(母大恐發瘞視之但見衣被過滎陽車騾忽斃子訓以杖叩之騾蹶然興子訓去惟見白雲騰起時)
(有百歲翁言兒時見訓賣藥會稽市中貌已如此)園客(濟陰人嘗種五色香草積數十年食)
(其實一日有五色蛾止香樹稍客收而以布薦之生桑蠶至蠶時有好女夜至自稱客妻與客俱收)
(蠶得百二十頭繭皆如甕大繅一枚六七日始盡訖則俱去莫知所在故濟陰人世祠桑蠶設祀室)
(焉)︹唐︺趙州和尚(曹州人姓郝名從穗攜錫徧歷諸方年八十始往趙州東觀音院積)
(四十年凡舉問者皆為敷揚乾寕四年逝其徒稱為真濟禪師)臨濟(南華人姓邢名義元初在)
(黃檗和尚坐下行業純一得佛法大意後住鎮州臨濟院坐化其夕月色如晝由西北昇太極見者)
(皆望空而拜)︹宋︺甄棲真(字道淵單父人應進士舉不第遂棄業讀道家書以自樂出遊)
(京師因入建隆觀為道士後遇許元陽授鍊形養元之訣行之二三年漸返童顔攀高躡危輕若飛)
(舉乾興元年秋謂其徒曰此歲之暮吾當逝矣即宮西北隅自甃殯室室成不食一月衣紙衣卧甎)
(榻卒及久形如生衆始驚傳以為屍解棲貞自號曰神光子與海蟾子以詩往還有養生秘術曰還)
(金篇)王老志(臨濮人事親以孝聞為轉運小吏不受賄謝遇異人於丐中自言鍾離先生與)
(之丹服之而狂遂棄妻子結草廬田間時爲人言休咎政和三年召至京師封洞微先生復歸濮死)
明仙桐道人(嘗遊曹南定清寺敝衣垢面形如醉狂寺有祜桐桐止存根道人趺坐根)
(上曰此樹由我再生索水噀之越三日頓發枝踰月扶疎圍五六尺許)
︹土產︺絹(府境出唐書地理志曹州土貢綿絹元和志濮州開元貢絹濮州志土産絲絹綿綢)柿
餅(府志菏澤縣出俗稱爲耿餅其得名之由未詳)牡丹(府志牡丹種至數百蓋上性所宜花)
(時爛若雲錦牡丹自宋時初盛於洛再盛於毫百年來最盛於曹與亳爲近易致佳種也)瓜蔞
仁(府志菏澤縣出)澤瀉(府志單縣出)薏苡仁(縣志定陶縣出)枸𣏌(濮州志濮)
(州出)葶&KR0995;子(唐書地理志曹州土貢葶&KR1047;子今惟濮州出)
前提調官(臣)鄭紹謙恭纂并覆輯
校對官(臣)顔以燠恭校
