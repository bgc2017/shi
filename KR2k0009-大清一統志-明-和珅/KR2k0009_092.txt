大清一統志
甘肅統部(在京師西南四千四十里東西距二千一百二十里南北距二千四百十里東至)
(陜西邠州長武縣界一千里西至河州閣門番界一千一百二十里南至四川龍安府平武縣界一)
(千三百七十里北至伊伯勒山一千四十里東南至陜西漢中府略陽縣界一千二百三十里西南)
(至洮州廳番界九百三十里東北至陜西延安府保安縣界一千四百三十里西北至安西州外新)
(疆及伊犂新疆界四千一百四十里伊伯勒舊作亦不刺今改)
︹分野︺天文東井輿鬼分野鶉首之次(唐書天文志初東井十二度終)
(柳六度自漢三輔及北地上郡安定西自隴坻至河右西南盡巴蜀漢中之地)
︹建置沿革︺禹貢雍州之域春秋戰國時屬秦及西戎
地(史記自隴以西有緜諸緄戎翟䝠之戎岐梁山涇漆之北有義渠大荔烏氏朐衍之戎各散居)
(谿谷自有君長其後義渠之戎築城郭以自守至秦昭王伐殘義渠於是秦有隴西北地上郡)秦
併天下置隴西北地二郡漢武帝分置天水安定
(漢書地理志二郡俱元鼎三年置)武都(漢書地理志元鼎六年置)三郡又得匈
奴昆邪王地開置武威酒泉(漢書武帝紀二郡俱元狩二年置)張
掖敦煌(漢書武帝紀二郡俱元鼎六年置)四郡昭帝始元六年又
分置金城郡(晉書地理志張掖酒泉敦煌武威金城謂之河西五郡地勢西北邪出在)
(南山之閒南隔西羌西通西域於時號為斷匈奴右臂)俱屬涼州部(晉書地理志涼)
(州以地處西方常寒涼也按漢書地理志武帝改雍曰涼蕭望之傳亦以隴西以北安定以西八)
(郡為凉州而隴西等十郡下缺載所屬州名以後漢志參之蓋皆涼州部也)後漢亦曰
涼州(治隴縣永平十七年改天水為漢陽郡中平五年分漢陽置南安郡後獻帝又分張掖置)
(西郡以張掖居延屬國為西海郡)興平元年分河西四郡置雍州
(晉書地理志作五郡)建安十八年罷涼州并屬雍州(獻帝起居注時)
(省涼州雍州得安定隴西漢陽北地武都武威金城西平西郡張掖張掖屬國酒泉敦煌西海漢興)
(永陽南安等郡)三國屬魏復置涼州(晉書地理志魏分隴右置秦州領護羌校)
(尉中閒暫廢)晉因之(晉書地理志涼州統金城西平武威張掖西郡酒泉敦煌西海八郡)
(元康五年惠帝分敦煌酒泉立晉昌郡)又分置秦州(晉書地理志泰始五年置秦州)
(治冀城太康三年罷併雍州七年復立鎮上邽統隴西南安天水略陽武都陰平六郡惠帝分隴西)
(置狄道郡張駿又立武始郡)永寕初涼州為張氏所有分置河
沙二州(晉書地理志張軌於姑臧西北置武興郡又分西平置晉興郡張寔分金城立廣武)
(郡張駿分武威武興西平張掖酒泉建康西郡湟河晉興須武合十一郡為涼州興晉金城武始南)
(安永晉大夏武威漢中為河州孰煌晉昌西域都護戊己校尉玉門大護軍三郡三營為沙州張天)
(錫又别置臨松郡)是後秦涼二州之地相繼割據分為西
秦五涼(張軌為前涼都姑臧始晉永寕元年至太元元年地入苻秦呂光為後涼亦都姑臧)
(始太元十年至隆安二年呂隆降姚興其地三分秃髮烏孤為南涼都樂都始隆安元年至義熙十)
(年地入西秦沮渠蒙遜為北涼初都張掖後遷姑臧始隆安元年至宋元嘉十六年地入後魏李暠)
(為西涼都酒泉始隆安四年至宋永初元年地入北涼乞伏國仁為西秦有河南地初都苑川後都)
(枹罕始太元十年至宋元嘉七年為赫連定所滅地屬吐谷渾又永嘉後氐楊氏據仇池地義熙三)
(年立北秦州至宋元嘉中討平之尋入後魏)後魏神䴥大延中併有其
地仍為秦涼二州又分置涇(神䴥二年置)豳(皇興二年置華州太)
(和十一年改班州十四年改邠州二十年又改)南秦(太和十二年置梁州正始初改)河(太和)
(十六年即乞伏乾歸都置)原(正光五年置)靈瓜(改張氏沙州置)鄯(上三州皆孝昌中置)
渭(永安三年置)諸州西魏增置朔鹽會甘武岷鄧等州
(廢帝三年改豳州為寕州南秦為成州)後周增置文洮宕廓㬪芳等
州隋開皇初增置蘭豐二州三年廢郡存州大業
初改諸州為安定(本涇州)北地(本寕州大業初復曰豳州)宏化(本西)
(魏朔州後周廢開皇十六年置慶州)平涼(本原州)鹽川(本鹽州)靈武(本靈州)
五原(本豐州)天水(本秦州)隴西(本渭州)金城(本蘭州)枹罕(本河)
(州)澆河(本廓州)西平(本鄯州)武威(本涼州)張掖(本甘州)敦煌
(本瓜州)諸郡唐武德初復改諸郡為州貞觀元年置
隴右道(治秦州領河渭鄯蘭臨階洮岷郭㬪宕涼沙瓜甘肅伊西共十九州北庭安西二都)
(護府)兼屬關内山南二道(涇原渭武寕慶靈威雄警會鹽豐等十三州屬關内)
(道成文扶三州屬山南西道)後又分置朔方河西隴右涇原諸
節度使貞元後河西隴右之地悉陷吐蕃(唐書地理志大)
(中後吐蕃微弱秦武二州漸復故地置官守五年張義潮以瓜沙伊肅鄯甘河西蘭岷廓十一州來)
(歸而宣懿不暇疆理唯名存有司而已)五代時分屬中國吐蕃及岐
蜀(按王存職方考梁時止有靈鹽二州其寕慶涇原渭武等州初屬岐後屬唐秦階成三州初屬)
(前蜀同光時屬唐初漢又入蜀周世宗復取之文州則屬後蜀又有威州晉置周改環州)宋初
屬陜西路熙寕五年分置秦鳳路兼屬永興軍路
(秦鳳路治秦州領涇熙成岷渭原階河蘭等州鎮戎德順通遠三軍後增積石震武懷德三軍西寕)
(樂廓西安洮會六州又改通遠軍為鞏州其慶陽府環寕二州及定邊軍則屬永興軍路文州别屬)
(利州路)其朔方河西之地皆屬西夏(宋史夏國傳咸平五年繼遷攻)
(陷靈州以為西平府遂為都乾興二年德明城懷遠鎮為興州以居元昊仍居興州河之内外州郡)
(凡二十有二河南之州九曰靈洪宥銀夏石鹽南威會河西之州九曰興定懷永涼甘肅瓜沙熙秦)
(河外之州四曰西寕樂廓積石)紹興中陜西地入金分置慶原臨
洮二路兼屬鳳翔路(慶原路舊作陜西之路領慶陽府環寕原涇等州臨洮路)
(皇統二年置熙秦路大定二十七年更名領臨洮府積石洮蘭鞏會河六州又平涼府及德順鎮戎)
(秦州分屬鳳翔路其文階成岷四州則仍屬宋利州路西安州定邊軍則賜夏國與夏以河為界)
元屬陜西等處行中書省至元十八年分置甘肅
等處行中書省(鞏昌平涼臨洮慶陽四府涇開成莊浪秦隴寕定西鎮原西和環金)
(靜寕蘭會徽階成金洋洮岷貴德文等二十二州及河州路俱屬陜西行省甘肅行省所領為甘州)
(永昌肅州沙州額齊訥寕夏府烏拉噶七路山丹西寕二州額齊訥舊作亦集乃烏拉噶舊作兀)
(刺海今並改)明屬陜西布政使司洪武二十五年又置
陜西行都指揮使司於甘州領諸衞所(領甘州左右前中後)
(肅州山丹永昌涼州鎮番莊浪西寕十二衛鎮夷古浪高臺碾伯四千戶所)
本朝康熙二年以陜西右布政使司駐鞏昌領臨洮
鞏昌平涼慶陽四府五年改曰甘肅布政使司移
治蘭州雍正二年省行都司及諸衞所改置甘州
涼州寕夏西寕四府於古瓜沙地置安西沙州柳
溝三衞以安西同知領之於古赤斤衞地置靖逆
衞赤金所以靖逆同知領之七年改肅州衞為州
并升鞏昌之秦階二州俱為直隸州乾隆三年移
臨洮府治蘭州改曰蘭州府二十四年省安西廳
及所轄之安西柳溝沙州三衞又省靖逆廳及所
轄之靖逆衞赤金所置安西府三十八年於巴勒
庫勒置鎮西府於新疆烏嚕木齊置迪化直隸州
三十九年改安西府為安西直隸州四十二年升
平涼府之涇州為直隸州凡領府九直隸州六
蘭州府鞏昌府平涼府慶陽府
寕夏府甘州府涼州府西寕府
鎮西府涇州直隸州秦州直隸州階州直隸州
肅州直隸州安西直隸州迪化直隸州
︹形勢︺東接邠岐(平涼府東與鳳翔邠州皆接境)南控巴蜀(階州文縣之南與四)
(川龍安府接界即古陰平道也)西抵羌戎(甘涼西寕兆岷以西皆古羌戎地)北屆
流沙(居延澤在甘州邊外元時為額齊訥路即古弱水流沙又西北為肅州安西皆以沙漠為)
(界額齊訥改見前)其名山則有隴山(在秦州清水縣東北及平涼府靜寕州東)
(華亭縣西南延互而北抵固原州界古稱隴西隴右以此)嶓冢(漢書地理志西縣有禹貢嶓冢)
(山西漢水所出在今秦州西南七十里)崆峒(即开頭山在平涼縣西三十里)西傾(在鞏)
(昌府洮州廳西南四百餘里番界一名嵹臺山又名西強山)積石(在蘭州府河州西南番界)
(一名大積石山又有小積石山在河州西北百二十里乃古唐述山也)賀蘭(在寕夏府西六)
(十里陽屏寕夏西阻北番延互五百餘里為邊塞巨防)祁連(在甘州府西南二百里古張掖)
(酒泉二郡界上一名天山東西連互甘肅界)三危(在安西直隸州敦煌縣南三十里)其
大川則有黃河(源出西番東北流由歸德所入塞經西寕府南河州北又東北經蘭)
(州靖遠縣北至寕夏府南釃為漢唐諸渠又東北出塞經鄂爾多斯界)西漢水(源出秦州)
(西南嶓冢山西南流經西和縣西徽縣南合兩當水入漢中府略陽縣界)渭水(源出蘭州府渭)
(源縣西烏鼠山東流經鞏昌府及寕遠伏羌縣北通渭縣南秦州北清水縣南入鳳翔府隴州界)
涇水(源出平涼府西开頭山東流經府城北又東經涇州北入邠州長武縣界)洮水(源出)
(洮州廳西南西傾山東北流經岷州北臨洮府西至蘭州西入黃河)湟水(源出西寕塞外東流)
(經西寕碾伯二縣合浩亹水至蘭州西入黃河)其重險則有蕭關(在平涼府固原)
(州東南三十里襟帶西涼咽喉靈武為北面之險)嘉峪關(在肅州西七十里明初置為中)
(外巨防)玉門關(在敦煌縣西北故龍勒縣西北一百十八里漢置為通西域之北道又有)
(陽關在故縣西六里謂之南道)山川雄壯邊屯墾闢為新疆之孔
道實天府之要區(舊志)
︹文職官︺
陜甘總督兼管巡撫事(駐蘭州府乾隆二十九年改甘肅巡撫衙門為陜甘)
(總督署令總督移駐兼管巡撫事)
提督陜甘學政(駐陜西省)
布政使(駐蘭州府)廣積庫大使照磨
按察使(駐蘭州府)照磨(兼管茶馬大使)司獄(舊志按察使衙門無司獄乾隆二十)
(八年裁河州茶馬大使改設按察使司獄以按察使照磨兼管茶馬大使)
分巡蘭州道(駐蘭州府原名臨洮道乾隆二十八年改為驛傳道兼巡蘭州府五十五)
(年改為分巡蘭州道)
分巡平慶涇兵備道(駐固原州兼管鹽法驛務舊駐平涼府乾隆十三年改駐)
(固原)
分巡鞏秦階道(駐岷州舊設洮岷道乾隆二十八年改今名兼管驛務)
分巡寕夏兵備道(駐寕夏府兼管鹽法驛務)
分守甘涼兵備道(駐涼州府舊設甘州道駐甘州府後改涼莊道駐涼州府後復)
(改今名兼管驛務)
分巡西寕兵備道(駐西寕府兼管驛務)
分巡安肅兵備道(駐肅州兼管驛務舊名肅州道乾隆三十七年兼轄安西改名)
(安肅道)
分巡鎮迪糧務兵備道(駐烏嚕木齊舊設安西道乾隆二十四年移駐哈密)
(三十二年仍由哈密移駐安西三十七年移駐巴里坤改爲巴里坤糧務兵備道四十二年移)
(駐烏嚕木齊改名鎮迪道)
蘭州府知府同知(駐循化舊設河州同知乾隆三十六年改蘭州同知移駐)
(聞展)府學教授訓導二員(一駐循化)經歷知州二
員(狄道河州)州判二員(狄道州州判駐沙泥河州州判駐太子寺乾隆四十一年)
(裁四十六年復設)州學學正二員訓導(狄道州)吏目二
員知縣四員(臯蘭金渭源靖遠)縣丞(臯蘭駐紅水堡)縣學教
諭二員(臯蘭靖遠)訓導三員(臯蘭金渭源)主簿(臯蘭舊設河橋同知)
(乾隆三十六年栽四十一年添設主簿管理河橋)典史四員
鞏昌府知府府學教授訓導經歷知州
(岷)州學學正吏目知縣八員(隴西安定會寕通渭漳寕)
(遠伏羌西和)縣學教諭二員(隴西安定)訓導八員典史
八員洮州廳撫番同知教授照磨(兼司獄事)
(舊設茶馬大使乾隆二十四年裁)
平涼府知府鹽茶同知(舊駐固原州城乾隆十四年移駐海噶都)府
學教授訓導經歷照磨(乾隆二十六年裁瓦亭驛巡檢)
(改設鹽茶廳照磨兼管司獄)知州二員(靜寕固原)州學學正二員
吏目二員知縣三員(平涼華亭隆德)縣丞(隆德駐莊浪舊)
(設莊浪縣乾隆四十二年改為縣丞歸併隆德)縣學教諭二員(平涼華亭)訓
導二員(隆德乾隆二十二年添設莊浪鄉學)典史三員
慶陽府知府府學教授訓導經歷知州
(寕)州學學正訓導吏目知縣四員(安化合水)
(環正寕)縣學訓導四員典史四員
寕夏府知府同知二員(一理事一水利舊設西路同知乾隆三十七年)
(裁)鹽捕通判(駐靈州惠安堡)府學教授訓導吉蘭
泰鹽場大使河口批驗大使磴石鹽課大
使經歷(兼管鹽法道庫大使事務)知州(靈)州同(駐花馬池)州學
學正(舊設訓導雍正三年改設學正)吏目知縣四員(寕夏寕朔平羅)
(中衞)縣丞(平羅)縣學教諭三員(寕夏寕朔中衞)訓導(平羅)主簿
(平羅駐石觜山嘉慶十二年添設)巡檢(中衞駐渠寕堡)典史四員
甘州府知府撫彝通判(乾隆十八年設)府學教授訓
導經歷知縣二員(張掖山丹)縣丞(張掖駐東樂堡)縣學
教諭二員典史二員
涼州府知府莊浪同知(駐平番)涼莊理事通判
府學教授訓導經歷知縣五員(武威鎮番永昌)
(古浪平番)縣丞(平番兼管大通驛舊設紅城堡主簿嘉慶十二年裁)縣學教諭
三員(武威鎮番永昌)訓導(古浪平番)巡檢(古浪駐大靖堡)典史五員
西寕府知府理番同知(駐貴德舊設縣丞乾隆五十六年改設同知)
通判(駐巴燕戎格)府學教授訓導(駐貴德)經歷知
縣三員(西寕碾伯大通)縣學教諭(西寕)訓導二員(碾伯大通)主
簿(西寕駐丹噶爾)典史三員
鎮西府知府同知三員(一伊犂理事一伊犂撫民一吐魯番)通判
二員(一哈密一烏嚕木齊)府學教授經歷巡檢八員
(呼圖壁闢展惠寕城哈密霍爾果斯惠遠城綏定城吐魯番)知縣二員(宜禾奇臺)
縣學訓導二員巡檢(舊設東吉爾瑪秦巡檢乾隆四十一年移駐古)
(城)典史二員
涇州直隸知州州學學正訓導吏目知
縣三員(崇信靈臺鎮原)縣學教諭二員(靈臺鎮原)訓導(崇信)典
史三員
秦州直隸州知州州判(駐迤東三岔鎮)州學學正訓
導吏目知縣五員(秦安清水禮徽兩當)縣學教諭(徽)
訓導四員(秦安清水禮兩當)典史五員(秦安舊設隴城巡檢乾隆四十)
(二年裁)
階州直隸州知州西固州同州判(駐白馬關)州學
學正訓導(駐西固)吏目知縣二員(文成)縣學教
諭(文)訓導(成)典史二員
肅州直隸州知州州同(原駐王子莊堡乾隆二十七年移駐金塔堡又)
(九家窰舊設州判乾隆四十年裁)州學學正吏目巡檢(駐嘉)
(峪關)知縣(高臺)縣丞(駐毛目城營理屯田)縣學教諭典史
安西直隸州知州州判(舊設馬蓮井縣丞乾隆三十八年改設州判)
州學學正吏目知縣二員(敦煌玉門)縣學訓導
二員典史二員
迪化直隸州知州州學學正吏目(舊設管倉大使乾隆)
(三十八年改設州吏目)巡檢(迪化城)知縣三員(昌吉阜康綏來)縣丞
(阜康駐濟木薩舊設巡檢乾隆四十一年改設縣丞)訓導三員典史三
員
︹武職官︺
鎮守寕夏將軍(統轄滿兵駐寕夏府)副都統一員(原設二員乾隆三十)
(一年裁一員)滿洲協領四員佐領十二員(原設十六員乾)
(隆三十五年裁四員歸協領兼攝)防禦十六員驍騎校十六
員蒙古協領一員(原設二員乾隆三十五年裁一員)佐領七
員(原設八員乾隆三十五年裁一員歸協領兼攝)防禦八員步營防
禦二員驍騎校八員筆帖式三員
鎮守涼州副都統(駐涼州府)協領兼佐領二員滿洲
佐領六員防禦八員驍騎校八員蒙古
佐領二員防禦二員驍騎校二員筆帖
式二員莊浪城守尉滿洲佐領四員防
禦四員驍騎校四員蒙古佐領一員防
禦一員驍騎校一員筆帖式一員
西寕辦事大臣(駐西寕府節制西寕鎮道文武官員)
督標(駐蘭州府中左右前後五營)副將(中軍兼中營)參將二員(左營駐蘭)
(州府右營舊駐蘭州城乾隆四十八年移駐城外西郊華林山)遊擊二員(前後二營)
(俱駐蘭州府)都司(中營)守備四員(左右前後四營)千總十員(五營)
(各二員)把總二十員(五營各四員)經制外委三十員(五營)
(各六内派往庫車防換二員係五營輪流更換)額外外委二十四員(中營)
(六員左右二營各五員前後二營各四員)
甘肅提督(駐甘州府中左右前後五營)參將(中軍兼中營)遊擊三員
(左右前三營)都司(後營舊設遊擊乾隆二十五年改)守備五員(五營各一)
(員)千總九員(中左右前四營各二員後營一員)把總二十員(五營)
(各四員舊設二十五員乾隆二十八年裁一員四十一年裁四員均移駐新疆)經制外
委三十五員(五營各七員)額外外委二十五員(五營各五)
(員)
固原提督(駐固原州中左右前後五營)參將(中軍兼中營)遊擊四員
(左右前後四營各一員)中軍守備五員(五營各一員)千總十員
(五營各二員)把總十八員(中左右各四員前後二營各三員)經制外
委三十五員(中右各八員左營七員前後各六員)額外外委二十
一員(中左右各五員前後各三員)
安西提督(駐烏嚕木齊舊設總兵乾隆二十九年改中左右三營)參將(中軍兼中)
(營駐迪化城)遊擊(左營駐昌吉)都司(右營駐景化城)守備三員(三營)
(各一員)千總六員(三營各二員内中營一貞駐阜康汛)把總十二員
(三營各四員)經制外委十七員(中營五員左右營各六員)額外外
委二十二員(中營八員左右營各七員)
寕夏鎮總兵官(駐寕夏府左右前後四營)遊擊三員(左右前三營其前營)
(遊擊駐寕朔縣)都司(後營舊設遊擊乾隆四十七年改都司兼管城守營)中軍守
備四員(四營各一員)千總八員(四營各二員)把總十五員
(左右前三營各四員後營三員)經制外委二十二員(左營六員右營五員)
(前營五員後營六員)額外外委十六員(四營各四員)
西寕鎮總兵官(駐西寕府鎮標中左右前後五營)遊擊三員(中左右三)
(營)都司二員(前營後營)中軍守備五員(五營各一員)千總
十員(五營各二員)把總二十員(五營各四員)經制外委二
十八員(中左右三營各六員前後二營各五員)額外外委十九員
(中左右前四營各四員後營三員)
涼州鎮總兵官(駐涼州府中左右前後五營)遊擊三員(中左右三營)
都司二員(前營後營其後營兼管城守營)守備五員(五營各一員)千
總十員(五營各二員)把總二十員(五營各四員)經制外委
三十員(五營各六員)額外外委二十員(五營各四員)
肅州鎮總兵官(駐肅州中左右三營)遊擊三員(三營各一員)中軍
守備三員(三營各一員)千總六員(三營各二員)把總十二
員(三營各四員)經制外委二十一員(三營各七員)額外外
巴里坤鎮總兵官(駐鎮西府宜禾縣舊設提督乾隆二十八年改中左右三營)
遊擊三員(三營各一員)中軍守備三員(三營各一員)千總
六員(三營各二員)把總十二員(三營各四員)經制外委十
八員(三營各六員)額外外委十八員(三營各六員)
右巴里坤鎮聽安西提督節制
永固協副將(駐山丹縣)中軍都司千總(舊設二員乾隆四十三年)
(裁一員)把總三員(舊設四員乾隆三十年裁一員)經制外委六員
額外外委四員馬營墩營都司(駐山丹縣)經制
外委二員額外外委一員黑城堡把總(駐山)
(丹縣)經制外委一員額外外委一員甘州城
守營參將(駐張掖縣)中軍守備一員千總一員
把總一員經制外委六員額外外委四員
黎園堡都司(駐撫彝廳)把總一員經制外委一
員額外外委一員洪水營遊擊(駐張掖縣)千總
一員把總一員(駐洪水堡)經制外委三員額外
外委二員南古城堡守備(駐張掖縣)經制外委一
員額外外委一員山丹營遊擊(駐山丹縣)千總
一員把總二員經制外委三員額外外
委三員硤口營都司(駐山丹縣)經制外委一員
額外外委一員定羌廟把總(駐山丹縣)額外外委
一員大馬營遊擊(駐山丹縣)千總一員把總二
員經制外委三員額外外委二員
右永固協屬甘肅提督管轄
靖遠協副將(駐靖遠縣)中軍都司一員千總一員
把總二員經制外委四員額外外委三員
蘆塘營遊擊(駐靖遠縣)千總一員經制外委一
員額外外委一員西安州營都司(駐平涼府鹽茶)
(驛)千總(分防鹽茶汛)經制外委二員(内一員分防鹽茶汛)額外
外委二員(内一員分防鹽茶汛)下馬關營守備(駐固原州)把總
二員經制外委一員額外外委一員永
安堡營守備(駐靖遠縣)經制外委二員(内一員分防蘆溝汛)額
外外委一員八營守備(駐固原州)千總(分防李旺堡汛)經
制外委一員額外外委二員(内一員分防李旺堡汛)
靜寕協副將(駐靜寕州)中軍都司千總二員(内一員分防㡳)
(店汛)把總三員經制外委四員(内一員分防底店汛)額外
外委五員(内一員分防底店汛)隆德營守備把總二員
(内一員分防莊浪汛)經制外委三員(内一員分防莊浪汛一員分防楊家莊汛)
額外外委四員(内一員分防莊浪汛)會寕營守備(駐會寕縣)千
總(分防馬家堡汛)把總二員(内一員分防郭城驛汛)經制外委二
員(内一員分防馬家堡汛)額外外委二員馬營監營遊
擊(駐通渭縣)中軍千總一員把總二員經制外
委四員額外外委四員石峯堡守備(駐通渭縣)
把總三員(内一員分防安寕汛一員分防通渭汛)經制外委二員
(内一員分防通渭汛)額外外委二員(一分防安定汛一分防通渭汛)
慶陽協參將(駐安化縣)守備一員千總一員把總
二員(内一員分防寕州汛)經制外委三員(一分防正寕汛一分防董志汛)
(一分防合水汛)額外外委三員涇州營都司(駐涇州)千
總一員把總一員經制外委五員(内一員分防瓦)
(雲驛汛一員分防崇信汛一員分防靈臺汛)額外外委二員紅德
城營守備(駐環縣)額外外委一員環縣汛經制
外委一員
固原城守營遊擊(駐固原州)守備一員千總二員(一分)
(防瓦亭汛一分防黑城子汛)把總一員經制外委五員(内一)
(員分防黑城子汛一員分防鎮原汛一員分防新營汛)額外外委五員(内一)
(員分防瓦亭汛一員分防黑城子汛)
平涼城守營遊擊(駐平涼縣)千總一員把總(分防白水汛)
經制外委二員(一分防安國鎮汛一分防華亭汛)額外外委四
員
秦州營遊擊(駐秦州)守備一員千總三員(内一員分防秦)
(安縣汛一員分防蓮花城汛)把總(分防清水縣汛)經制外委五員(内一)
(員分防泰安縣汛一員分防禮縣汛一員分防西和縣汛)額外外委五員(内一)
(員分防蓮花城汛)
利橋營都司(駐秦州三岔廳)中軍千總一員把總二員
(内一員分防三岔汛)經制外委二員額外外委二員
徽縣汛把總一員兩當縣汛經制外委一員
以上靖遠等三協固原城守等四營均屬固
原提督管轄
瑪納斯協副將(乾隆四十一年自陜西西鳳協移駐綏來縣左右二營)都司
二員(左營右營左營兼中軍)守備二員千總四員(左右營各)
(二員)把總七員(左營四員右營三員)經制外委十員(内一員分防塔)
(爾巴哈臺)額外外委十二員
濟木薩營參將(駐阜康縣)中軍守備一員千總二員
把總四員經制外委八員額外外委八
員
庫爾喀喇烏蘇營遊擊(駐慶綏城)中軍守備一員千
總二員把總二員經制外委四員額外
外委五員
精河營都司(駐安阜城)千總一員把總二員(舊設一員乾隆)
(五十一年增設一員)經制外委三員額外外委三員
鞏寕城守營都司(駐鞏寕城)千總一員把總一員
經制外委二員額外外委四員
烏嚕木齊城守營都司(駐迪化城)中軍守備一員千
總二員把總四員經制外委六員額外
外委八員
喀喇巴爾噶遜營守備(駐嘉德城)把總二員經制外
委二員額外外委二員
以上瑪納斯一協濟木薩等六營均隸安西
提督管轄
中衞協副將(駐中衞縣)中軍都司千總一員把總
三員(内二駐本營一防香山堡)經制外委六員(五駐本營一防鎮羅堡)
額外外委四員平羅營參將(駐平羅縣)中軍守備
千總一員把總三員(一駐本營二分防李綱堡石觜子二汛)
經制外委四員(内三駐本營一防威鎮堡)額外外委三員
洪廣營遊擊(駐平羅縣)中軍守備把總四員(内一員分)
(防鎮朔堡一員分防鎮北堡)經制外委四員額外外委二
員玉泉營遊擊(駐寕朔縣)中軍守備把總四員
(内一員分防大壩堡一員分防平羌堡)經制外委五員(内一員分防大壩堡)
(一員分防平羌堡)額外外委二員廣武營遊擊(駐中衞縣)
中軍守備把總三員(内一員分防棗園堡)經制外委四
員額外外委二員石空寺堡守備經制
外委一員額外外委一員古水井堡守備
經制外委一員額外外委一員
花馬池營參將(駐靈州)守備二員(一中軍一分防安定堡)千總
一員把總三員(内一員分防韋州堡一員分防惠安堡)經制外
委六員(内一員分防安定堡)額外外委三員靈州營參
將(駐靈州)守備二員(一中軍一分防同心城)把總五員(内一員分)
(防同心城一員分防紅寺堡一員分防臨河堡)經制外委六員(内一員駐石溝)
(驛一員分防同心城駐胭脂川)額外外委五員(内一員分防同心城)橫城
營都司(駐靈州)經制外委一員額外外委一員
紅山堡把總清水營把總興武營都司
(駐靈州舊設遊擊乾隆二十五年改舊設中軍守備四十一年改千總四十七年裁)把總
二員(内一員分防毛卜刺堡)經制外委三員額外外委
二員
寕夏城守營把總二員(駐寕夏府舊設都司乾隆四十七年裁今以後營都)
(司兼管)經制外委三員額外外委二員
以上中衞協花馬池等二營均隸寕夏鎮管
轄
大通協副將(駐大通縣)中軍都司千總一員把總
二員經制外委五員額外外委四員(内一員分)
(防黑石頭堡)永安營遊擊(駐大通縣)千總一員(舊設中軍守備乾隆)
(四十七年裁)把總二員(内一員分防黑石頭堡舊設三員乾隆四十六年裁一員)
經制外委三員額外外委二員白塔營都
司(駐大通縣)把總二員(舊設千總乾隆四十二年裁)經制外委二
員額外外委二員鎮海營遊擊(駐西寕縣舊設參將)
(乾隆四十七年改遊擊)千總一員把總三員經制外
委五員額外外委二員鎮海堡守備(駐西寕縣)
經制外委一員額外外委一員哈拉庫圖
爾營千總(駐西寕縣)經制外委一員額外外委一
員喇課營千總(駐西寕縣)經制外委一員貴德
營遊擊(駐貴德廳舊設都司乾隆三十九年改遊擊)千總一員把
總一員經制外委三員(一分防瓦家堡一分防乜家堡)額外
外委二員康家寨千總(原屬巴燕戎格營管轄嘉慶十八年改隸)
(貴德營)額外外委一員南川營都司(駐西寕縣)把總
一員經制外委一員額外外委一員亦
襍石營千總(駐西寕縣)經制外委一員千戶莊堡
把總(駐西寕縣)額外外委一員北川營都司(駐大通縣)
(舊設遊擊乾隆五十九年改都司)把總一員經制外委一員
威遠營都司(駐西寕縣)把總一員經制外委二
員碾伯營都司(駐碾伯縣)千總(分防西大通堡)把總二員
(一分防老鴉堡一分防冰溝堡)經制外委一員額外外委四
員(内一員分防大通堡一員分防老鴉堡一員分防冰溝堡)巴燕戎格遊擊
(駐巴燕戎格撫彝廳城)千總一員把總一員經制外
委三員額外外委二員巴暖營守備(駐碾伯縣)
把總一員經制外委一員額外外委一員
甘都堂堡千總經制外委一員額外外
委一員札什巴堡千總經制外委一員
癿思觀堡把總一員額外外委一員
西寕城守營都司(駐西寕府)把總二員經制外委一
員額外外委一員
以上大通一協西寕城守一營均隸西寕鎮
管轄
永昌協副將(駐永昌縣)中軍都司千總一員把總
三員經制外委四員額外外委四員永
安堡把總寕遠營守備(駐永昌縣)經制外委一員
水泉堡守備(駐永昌縣)經制外委一員額外外
委一員新城堡都司(駐永昌縣)把總一員經制
外委一員高古城營千總(駐永昌縣舊設遊擊乾隆三十六年)
(改千總)經制外委一員張義營都司(駐武威縣)經制
外委一員靖邊堡經制外委一員鎮番營
遊擊(駐鎮番縣舊設守備乾隆四十七年裁)千總一員把總(舊設)
(二員乾隆三十三年裁一員)經制外委三員安遠營都司
(駐古浪縣)經制外委一員額外外委一員大靖
營遊擊(駐古浪縣舊設參將乾隆三十六年改遊擊)中軍守備把
總二員(舊設千總乾隆四十一年裁)經制外委三員額外
外委二員土門堡守備(駐古浪城)經制外委一員
額外外委一員古浪堡把總一員經制
外委一員額外外委一員黑松堡把總一
員
莊浪協副將(駐平番縣舊設參將乾隆五十八年改副將)中軍都司(舊設)
(守備乾隆五十八年改都司)千總一員把總二員經制
外委三員額外外委二員武勝堡把總一
員俄卜嶺營遊擊(駐平番縣)千總一員經制外
委二員額外外委二員松山營守備(駐平番縣)
經制外委一員裴家營把總一員鎮羌營
遊擊(駐平番縣)千總一員把總一員經制外委
四員額外外委二員岔口營都司(駐平番縣)經
制外委一員額外外委一員紅水營守備
(駐蘭州府臯蘭縣)經制外委一員額外外委一員
三眼井營都司(駐臯蘭縣)經制外委一員額外外
委一員永泰營把總(駐臯蘭縣)紅城堡守備(駐平番縣)
制外委一員兩山口堡把總一員臨水堡
把總一員額外外委一員鎮夷營遊擊(駐高)
(臺縣)中軍千總一員經制外委三員額外外
委二員雙井堡把總(駐高臺縣)額外外委一員
鹽池堡把總(駐高臺縣)額外外委一員深溝堡把
總(駐高臺縣)額外外委一員毛目城堡把總(駐高臺縣)
清水營都司(駐高臺縣舊設守備今改都司)經制外委一員
額外外委一員高臺營都司(駐高臺縣舊設遊擊嘉慶十五)
(年改都司)中軍千總一員經制外委三員額外
外委二員平川堡守備(駐撫彝廳)經制外委一員
撫彝堡經制外委沙河堡經制外委紅
崖堡守備(駐高臺縣)經制外委一員額外外委一
員
安西協副將(駐安西州舊設參將守備屬安西提督及巴里坤鎮管轄乾隆四十三年)
(改設副將都司歸肅州鎮管轄)中軍都司一員千總二員
把總四員經制外委七員額外外委五員
布隆吉爾營都司(駐安西縣舊設遊擊乾隆二十六年改都司)中
軍千總(舊設二員乾隆二十八年裁一員)把總二員經制外
委三員(内一員分防阿克蘇)額外外委三員橋灣營都
司(駐安西州)把總一員經制外委一員額外外
委一員踏實營千總(駐安西州舊設都司乾隆四十四年改千總)
額外外委一員雙塔堡千總(駐安西州)額外外委
一員瓜州營千總(駐安西州)額外外委一員靖
逆營遊擊(駐玉門縣)中軍千總一員把總二員
經制外委五員(内一員分防塔爾灣汛)額外外委四員
赤金營都司(駐玉門縣)把總一員經制外委一員
額外外委一員惠回堡千總(駐玉門縣)額外外
委一員沙州營參將(駐敦煌縣舊設副將乾隆四十三年改參將)
中軍守備一員千總二員把總三員經
制外委六員額外外委四員黃墩堡把總
(舊設千總乾隆四十七年改把總)額外外委一員
肅州城守營都司(駐肅州)中軍千總一員把總二
員經制外委三員額外外委三員
嘉峪營遊擊(駐肅州)中軍千總一員把總二員
經制外委二員額外外委三員野麻灣堡
把總一員額外外委一員新城堡把總一
員額外外委一員金佛寺堡把總一員
額外外委一員卯來泉堡把總一員額外
外委一員
以上金塔等二協肅州城守等二營均隸肅
州鎮管轄
洮岷協副將(駐洮州廳)中軍都司千總一員把總
三員經制外委六員額外外委四員岷
州營都司(駐岷州)把總一員經制外委二員
額外外委一員舊洮營都司(駐洮州廳)經制外委
二員額外外委二員階州營遊擊(駐階州)把
總二員經制外委二員額外外委二員
成縣汛經制外委一員文縣營都司(駐文縣)把
總一員經制外委二員額外外委二員
西固營都司(駐西固州同城)千總一員經制外委一
員額外外委一員
蘭州城守營參將(駐臯蘭縣)中軍守備千總一員
把總三員經制外委四員額外外委三員
金縣營把總(駐金縣)經制外委一員
循化營參將(駐循化廳)中軍守備千總二員把總
三員經制外委六員額外外委四員保
安營都司(駐河州)把總二員經制外委二員
額外外委二員起台堡守備(駐河州)經制外委
二員額外外委二員臨洮營都司(駐狄道州)把
總一員經制外委一員額外外委二員
沙泥站經制外委一員
鞏昌營遊擊(駐隴西縣)千總一員伏羌營千總(駐伏羌縣)
經制外委二員額外外委四員寕遠汛經
制外委一員漳縣汛經制外委一員
河州城守營都司(駐河州)千總二員把總四員
額外外委四員
以上洮岷一協蘭州城守等四營均隸河州
鎮管轄
哈密協副將(駐哈密廳)中軍都司千總二員把總
四員經制外委五員額外外委六員塔
爾納沁屯田都司(駐哈密)把總一員經制外委
一員額外外委一員蔡把什屯田把總一
員額外外委一員頭屯所千總(駐迪化州)蘆草
溝所千總(駐昌吉縣)塔西河所千總(駐綏來縣)
巴里坤城守營都司(駐宜禾縣乾隆四十四年添設)千總一員
把總二員經制外委二員額外外委二員
古城營遊擊(駐奇台縣)千總一員把總二員(舊設一員乾隆)
(四十二年增一員)經制外委四員額外外委四員
木壘營守備(駐宜禾縣)把總二員經制外委二員
額外外委二員
吐魯番都司(由内地各營派撥五年輪流更換)守備千總四員
把總四員
以上哈密一協巴里坤城守等四營均隸巴
里坤鎮管轄
伊犂鎮總兵官(中左右三營)鎮標遊擊二員(中營左營)都司
(右營)守備三員(中左右三營)千總六員(中左右各二員)把總十
二員(中左右各四員)經制外委十八員(中左右各六員)額外外
委十八員(中左右各六員)
霍爾果斯營參將一員守備一員千總二員
把總四員經制外委六員額外外委六
員
塔爾奇營守備一員千總一員把總一員
經制外委二員額外外委二員
巴燕岱營都司一員千總一員把總二員
經制外委三員額外外委三員
惠遠城營守備把總二員
以上各營屬伊犂鎮管轄
︹戶口︺(康熙五十二年原額民丁三十九萬二百九十八屯丁五萬六千一百三十九乾隆三十七年)
(停編丁今滋生民丁男婦大小共一千一百十四萬五千三百五十二名口屯丁男婦大小共四百)
(二十七萬七千六百六十七名口統計二百三十三萬八千一百六十戶)
︹田賦︺(田地共二十四萬六千六百十頃九十八畝五分有奇番地二十三萬三千九百十六段又六)
(頃三十九畝有奇額徵正雜銀三十一萬八百十六兩九錢一分有奇糧五十七萬一千八百二十)
(四石四斗四升六合有奇)
︹稅課︺(各屬商稅正頃銀五千三百餘兩盈餘銀四千二三百兩不等西和縣原額鹽引一千六百二)
(十六道行銷西和縣階州成縣文縣徽縣禮縣兩當縣等處地方隴西縣丞原額鹽引三千六百二)
(十二道行銷隴西縣寕遠縣伏羌縣安定縣會寕縣洮州廳通渭縣岷州靖遠縣西固州同秦州清)
(水縣秦安縣隴西縣丞等處地方鹽捕廳原額鹽引六萬七千四百四十道行銷平涼慶陽寕夏三)
(府并涇州所屬地方每引配鹽徵課各不等共額徵正課銀一萬九千八百四十一兩七錢六分八)
(釐西莊甘三司原額并新增茶引二萬八千九百九十六道行銷西寕府莊浪廳臯蘭縣等處地)
(方共額徵折色銀七萬八十二百八十九兩二錢)
︹名宦︺︹漢︺鄧訓(新野人章和二年爲護羌校尉前校尉張紆誘誅燒當種羌迷吾等由是諸羌)
(怨叛訓開廣恩信擁衛小月氏胡得其死力因發兵擊破迷唐種羌殆盡餘皆款塞納質於是綏接)
(歸附威信大行永元四年卒於官羌胡旦夕臨者日數千人皆吼號或以刀自割曰鄧使君已死我)
(曹亦俱死耳家家爲訓立祠疾病輒請禱焉)貫友(永元五年爲護羌校尉以迷唐難以德服)
(乃遣譯使搆離諸種因其解散遂攻迷唐於大小榆谷獲首虜八百餘人夾逢留大河築城隝作大)
(航造河橋欲度兵擊之迷唐乃率部落遠徙賜支河曲)侯霸(永初四年爲護羌校尉移居張)
(掖七年與騎都尉馬賢討破先零别部牢羌於安定首虜千人又擊號多於枹罕斬首二百餘級)
龐參(緱氏人元初元年遷護羌校尉以恩信招誘叛羌明年燒當羌種號多等皆降始得還都)
(令居通河西路)馬賢(元初二年領護羌校尉事四年與中郎將任尚討光零羌戰於富平上河)
(大破之六年擊勒姐種及隴西種羌號良等於安故斬號良餘皆降散永寕元年沈氏種羌寇張掖)
(賢擊破之還軍復破當煎種羌饑五等建光元年擊斬饑五同種大豪盧忽永建元年隴西種羌反)
(賢擊破之於臨洮進封賢都鄉侯自是涼州無事永和元年賢再為校尉白馬羌反叛連年賢擊斬)
(其渠帥於是隴右復平)馬續(茂陵人永建五年為護羌校尉前校尉韓皓轉湟中屯田置兩)
(河閒以逼羣羌羌恐見圖乃解仇詛盟各自儆備續欲先示恩信移屯田還湟中羌意乃安至陽嘉)
(三年種羌良封等後寇隴西漢陽續擊破之)趙沖(漢安元年為護羌校尉招懷叛羌罕種率)
(邑落五千餘戶詣沖降三年與漢陽太守張貢擊破燒何種羌於參&KR1163;又破之於阿陽於是諸種前)
(後三萬餘戶詣涼州刺史降建康元年沖復追叛羌遇伏戰歿沖雖身死而前後多所斬獲羌由是)
(衰耗永嘉初封沖子愷義陽亭侯)第五訪(長陵人永壽元年為護羌校尉邊境服其威信)
(西陲無事)种暠(洛陽人梁太后以為涼州刺史甚得民心被徵當還吏人詣闕請留太后歎曰)
(未聞刺史得人心若是乃許之暠復留一年遷漢陽太守戎夷男女送至漢陽界暠相與揖謝千里)
(不得乘車)段熲(姑臧人延熹二年爲護羌校尉燒當等八種羌寇隴西金城塞熲轉戰連年屢)
(擊破之爲涼州刺史郭閎所誣徵下獄羌遂陸梁吏人守闕訟熲以千數時寇勢轉盛涼州幾亡六)
(年復以熲爲校尉進擊諸羌至永康元年而西羌弭定建寕二年而東羌悉平凡百八十戰斬三萬)
(八千六百餘級熲行軍仁愛士卒有疾病者親自瞻省手爲裏創在邊十餘年未嘗一日蓐寢與將)
(士同苦故皆樂爲死戰)皇甫規(朝那人延熹四年爲中郎將持節監關西兵討叛羌零吾)
(等破之先零諸種慕規威信相勸降者十餘萬明年規因發其騎兵討隴右東羌遂遣使乞降涼州)
(復通先是安定太守孫儁受取狼籍屬國都尉李翕督軍御史張禀多殺降羌涼州刺史郭閎漢陽)
(太守趙熹並老弱不堪任職而皆倚恃權貴不遵法度規到州界悉條奏其罪或免或誅羌人聞之)
(翕然反善沈氏大豪滇昌饑恬等十餘萬口復詣規降)︹三國︺︹魏︺張既(高陵人文帝初)
(置涼州以鄒岐爲刺史盧水胡反帝召岐以既代之既渡河深入潛軍由且次至武威胡以爲神引)
(朝廷未即討恭仁募趫盪倍道進遂克二城縱所俘還衆感悦遂相與縛行威降)李大亮
(涇陽人貞觀初為涼州都督嘗有臺使見名鷹諷大亮獻之大亮密表曰陛下絶田獵久而使者求)
(鷹信陛下意耶乃乖昔旨如其擅求是使非其才太宗報書曰有臣如此朕何憂)唐休璟
(始平人聖歷中授涼州都督持節隴右諸軍副大使吐蕃大將麴莽布支率騎數萬寇涼州休璟被)
(甲先登六戰皆克斬二將獲首二千五百築京觀而還)郭元振(貴鄉人武后時拜涼州都)
(督初州境廣輪纔四百里虜來必傅城下元振始於南峽口置和戎城北磧置白亭軍制束要路遂)
(拓境千五百里自是州無虜憂又遣甘州刺史李漢通闢屯田盡水陸之利稻收豐衍支廥十年牛)
(羊被野治涼五歲善撫御夷夏畏慕令行禁止道不舉遺河西諸郡置生祠揭碑頌德)蕭嵩
(開元十四年吐著陷瓜州殺涼州守將王君毚河隴大震帝擇堪任邊者時嵩已領朔方節度使徙)
(河西節度判涼州事嵩表裴寬郭虛己牛仙客置幕府以張守珪為瓜州刺史完樹陴﨩懷保邊人)
(與吐蕃戰祁連城下自晨迄晡賊大潰哭震山谷帝大怳授嵩同中書門下三品)王忠嗣
(華州鄭人天寶初為河西隴右節度使兼權朔方河東節度佩四將印勁兵重地控制萬里數出戰)
(青海積石虜輒奔破又討吐谷渾於墨離平其國)哥舒翰(天寶中為河西節度使攻破吐)
(蕃洪濟大漠門等城收黃河九曲以其地置洮陽郡並置神策宛秀二軍)李晟(臨潭人興元初)
(拜鳳翔隴右涇原節度使兼行營副元帥時涇州倚邊數戕其帥晟請治不龔命者因以訓耕積粟)
(實塞下羈制西戎至鳳翔亂將王斌等十餘人以次伏誅至涇田希鑒迎謁執之并其黨石章等悉)
(伏誅常曰河隴之陷非吐蕃能取之皆將臣貪沓暴其種落不得耕稼日益東徙自棄之爾因悉家)
(貲懷輯降附吐蕃尚結贊興兵踰隴岐晟選兵伏汧陽擊之又攻摧沙堡拔之會張延賞當國與晟)
(有隙遂罷其兵)李聽(晟之子為靈鹽節度使部有光祿渠久廢聽始復屯田以省轉餉即引渠)
(溉塞下地千頃復賴其利)︹宋︺劉綜(虞鄉人咸平中為陜西轉運副使時梁鼎議禁解鹽官自)
(貨鬻命綜制置青白鹽事綜條上利害力言非便卒罷其事俄充轉運使獻議於鎮戎軍置屯田務)
(又錄唐安國鎮制置城壕鎮戎古記石本以進詔從其請)王博文(濟陰人真宗時為陜西轉)
(運使屬羌叛寇原州環州杜澄趙世隆戰沒博文劾奏周文質王懷信為涇原環慶兩路鈐轄玩寇)
(逗留耗用邊費請用曹瑋田敏代之寇遂平)俞獻卿(歙人仁宗時除陜西轉運使時邊吏)
(因事邀功涇原路鈐轄擅於武英州鑿邊壕置堡寨獻鄕度必招寇患亟檄罷之未幾賊果至殺將)
(士塞所鑿壕而去)陳繹(開封人為陜西轉運副使時方行青苗法繹止環慶等六州毋散青)
(苗錢且留常平倉物以備用條例司劾其罪詔釋之)游師雄(武功人哲宗時為陜西轉運判)
(官提點秦鳳路刑獄夏人侵涇原復入熙河師雄言宜於定西通渭之閒建安遮納迷結珠三柵及)
(護畊七堡以固藩籬)鄭僅(彭城人為陜西都轉運使論餽餉河湟功進顯謨閣待制僅請籍閒)
(田為官莊是歲鎮戎德順收榖十餘萬)毛漸(江山人為陜西轉運使攝帥涇原日夜治兵乘)
(夏人犯邊遣將擣其虛遂破沒煙寨)盧法原(德清人紹興初為川陜等路宣撫處置副使方)
(巨盜充斥秦隴叛兵欲窺蜀法原極意拊循嚴為備禦傳檄諸路人心稍安視山川險阻分地置將)
(前後屢捷上所倚重)︹金︺毛碩(甘陵人天德二年充陜西路轉運使碩以陜右荒邊種藝不過)
(麻粟蕎麥賦入甚薄市井交易惟川絹乾薑商賈不通酒税之入耗減請視汴京燕京例給交鈔通)
(行而鞏會德順道路多險鹽斤引數太重請一引分作三四以從輕便朝廷皆從之秦州倉粟陳積)
(而百姓有支移者止就本州折納其直公私便之)盧庸(豐潤人至寕元年為陜西按察副使)
(夏人犯邊庸繕治平涼城池積芻栗團結土兵為備夏人掠鎮戎陷涇邠遂圍平涼庸矢盡募人取)
(夏兵射城上箭以濟急用出府庫賞有功者人樂為死平涼賴以完貞祐二年詔賞功進官四階遷)
(按察轉運使)︹元︺廉希憲(輝和爾人世祖即位為京兆四川宣撫使雅圖罕反時關中無)
(兵備希憲命汪惟良將秦鞏諸軍進六盤又發蜀卒更戌及在家餘丁令蒙古官伯沁將之雅圖罕)
(聞京兆有備遂西渡河趨甘州阿勒達爾復自和林提兵與之合時諸將失利河右大震朝議欲棄)
(兩川退守興元希憲力言不可會親王哈坦及汪惟良伯沁等合兵復戰西涼大敗之俘斬略盡得)
(二叛首以送梟之市事聞帝大嘉之曰希憲真男子也進平章政事輝和爾舊作畏吾雅圖罕舊)
(作洋都海阿勒達爾舊作阿藍荅兒伯沁舊作八春哈坦舊作合丹今並改)商挺(濟陰人世)
(祖初以廉希憲及挺宣撫陜蜀雅圖罕反阿勒達爾自和林引兵南來挺與希憲定議令伯沁汪惟)
(良發兵禦之戰於甘州殺阿勒達爾雅圖罕事聞帝大悦曰商孟卿古之良將也)巴圖(蒙古)
(人延祐元年拜甘肅行省平章政事時米價騰湧陸輓每石費二百緡巴圖為經畫計所省至四百)
(餘萬緡自是諸倉俱充溢甘州氣寒地瘠少稔歲民饑則發粟賑之春闕種則貸之於是兵饟既足)
(民食亦給詔賜名鷹胄甲弓矢及鈔五千緡以勞焉巴圖舊作伯都蒙古舊作忙兀今並改)鼐
滿台(穆呼哩五世孫至治三年拜甘肅行省平章政事佩金虎符甘肅歲糴糧於蘭州多至二)
(萬石距寕夏各千餘里至甘州自甘州又千餘里始達額齊訥路而寕夏距額齊訥僅千里鼐滿台)
(令輓者自寕夏徑趨額齊訥歲省費六十萬緡鼐滿台舊作乃蠻台穆呼里舊作木華黎今並改)
(額齊訥譯見前)︹明︺宋晟(定遠人洪武中充總兵官鎮甘肅先是西域諸國來朝貢者多為哈)
(瑪爾王烏訥錫所遏帝怒決計征之晟令軍中多具糧糗疾馳十里奄至城下即日克之擒其王子)
(及僞國公以下三十餘人收其部落輜重以歸建文初仍鎮甘肅成祖即位入朝擢左都督拜平羌)
(將軍遣還鎮尋以招降功多晉封侯爵晟四鎮凉州前後二十餘年威信著絶域帝專任以邊事所)
(奏輒報可敕便宜行事哈瑪爾舊作哈悔里烏訥錫舊作兀納失今並改)李彬(定遠人永)
(樂初命往甘肅經略降酋涼州克德緷反彬令土官李英追躡之盡俘其衆尋佩征虜將軍印總兵)
(鎮甘肅赤斤蒙古縛克德緷以獻帝嘉其功賞賚甚厚克德緷舊作老的罕今改)費瓛(定遠)
(人永樂中充總兵官鎮甘肅以涼州多閒田請給軍屯墾足邊餉從之瓛為人和易善撫士在鎮十)
(五年境内安諡)柴車(錢塘人正統初協贊甘肅軍務調遣得宜多爾濟寇涼州副總兵劉廣喪)
(師不以實聞反要功賞車劾其罔又奏寕夏等處守將失律前後章數十上甚剴切岷州土官冒功)
(得升車反覆論不可卒罷所升官詔嘉之多爾濟舊作朵兒只今改)金濂(山隂人正統三)
(年擢僉都御史參贊寕夏軍務寕夏舊有五渠而鳴沙州七星漢伯石灰三渠淤濂請濬之溉蕪田)
(一千三百餘頃時詔富民輸米助賑千石以上襃以壐書濂言邊地栗貴請并旌不及千石者儲由)
(此充)宋誠(晟曾孫天順中佩征西將軍印鎮甘肅邊備修飭西陲晏然)徐廷璋(羅山)
(人成化中以右僉都御史巡撫甘肅數條上邊務且請設肅州學校其山丹涼莊等已建學者諸生)
(得食廩充貢如中土帝多從之在鎮七年武備整飭調撫寕夏大築邊牆塹山堙谷互數百里邊人)
(賴保障時余子俊撫延綏馬文升撫陜西廷璋名與埓稱關中三巡撫)朱英(桂陽人成化十)
(年以右副都御史巡撫甘肅先後陳安邊二十八事其請徙居戎安流離簡貢使於時務尤切積軍)
(儲三十萬不以聞或問之答曰此邊臣常事何足言)賈俊(束鹿人成化十三年以右僉都御史)
(巡撫寕夏單車就途不攜家既至肅憲度申軍令將吏畏其威莫不自勵在鎮七年軍民樂業)王
璽(廣陵人成化中以署都督僉事鎮守甘肅與番人畫疆域立界石復洪武初舊制初哈密為土)
(魯番所據璽以計復之并復刺木等八城授都督同知壐習韜略諳文事勇而有謀番人憚之)羅
明(延平人宏治初以右副都御史巡撫甘肅言鎮守中官競尚貢獻皆扣剋軍資或巧奪番人乞)
(嚴禁止從之甘州城北有湖數十頃舊聽軍民採草後為勢要所據以明言歸之官明莅陜久凡所)
(張馳及進退邊將皆協輿論又請增貢士額製古樂器易文廟俗樂邊人益善之)許進(靈寶)
(人宏治七年以右僉都御史巡撫甘肅時土魯番酋攻陷哈密執忠順王建巴使其將牙蘭守之進)
(潛師千里襲破其城牙蘭遯去自是番酋畏讋遣使上書謝罪以建巴及金印來歸西域遂定建)
(巴舊作陜巴今改)陳九疇(曹州人正德中為肅州兵備副使番酋蘇爾塔瑪蘇爾遣斬巴)
(爾斯等以馳馬至肅州詭言乞和隂令其黨為内應九疇廉知賊計執其黨賊知有備遂遯還嘉靖)
(初擢右僉都御史廵撫甘肅蘇爾塔瑪蘇爾復以二萬騎圍肅州九疇自甘州疾馳至擊走之論功)
(進副都御史蘇爾塔瑪蘇爾舊作速檀滿速兒斬巴爾斯舊作斬巴思今改)劉天和(麻城)
(人嘉靖初以右僉都御史督甘肅屯政請以肅州丁壯及山陜流民於近邊耕牧且推行於諸邊尋)
(奏當興革者十事田利大興)楊守禮(蒲州人嘉靖初以右副都御史廵撫寕夏寇犯固原)
(守禮邀擊破之進右都御史代劉天和為總督錄前後功進兵部尚書)劉濟(騰驤衞人嘉靖)
(初以吏科給事中出覈甘肅邊餉奏革涼州分守中官及永昌新添遊兵軍民稱便)寇天敘
(榆次人嘉靖三年以右僉都御史廵撫甘肅回賊犯山丹督將士擒其長托克塔瑪西域貢獅子犀)
(牛西狗天敘請却之不聽尋移撫陜西托克塔瑪舊作脱脱木兒今改)翟鵬(撫寕衛人嘉靖)
(七年以右僉都御史廵撫寕夏時邊政久弛壯卒私役中官家守邊者並羸老不任兵又番休無期)
(鵬盡清占役使得迭更野雞臺二十餘墩孤懸塞外久棄不守鵬盡復之歲大祲請於朝蠲租發帑)
(民獲蘇息)張文魁(蘭陽人嘉靖七年以右副都御史廵撫寕夏添置平遠迤北黃河戰船用)
(扼潛渡之敵人懷思之)范鏓(瀋陽人嘉靖二十年以右副都御史廵撫寕夏鏓爲人持重有)
(方略既莅重鎮不上首功一意練步騎廣儲蓄繕治關隘亭障寇爲遠徙俘歸者五百人又言邊將)
(各有常祿無給田之制宜還之軍民任其得耕種帝從其請)楊博(蒲州人嘉靖二十五年以)
(右僉都御史廵撫甘肅劾仇鸞欺罔貪黷大興屯田修築肅州榆樹泉及甘州平川境外大蘆泉諸)
(處墩臺聲勢聯接又築金塔白城七堡以居罕東屬番徙去七百餘帳大患頓除部内饑奏行救荒)
(四事鑿龍首諸渠募民懇田萬餘頃累以破賊功進右副都御史)胡東臯(餘姚人嘉靖中)
(以右僉都御史廵撫寕夏以地與鄰境錯乃築牆捍之自花馬池至鎮城經賀蘭山抵定邊營延袤)
(二百餘里並緣牆治塹置墩堡營舍自是塞下田咸得耕植)王崇古(蒲州人嘉靖四十三)
(年以右僉都御史廵撫寕夏崇古喜談兵具知諸邊阨塞身歷行陣修戰守納降附數出兵搗巢寇)
(屢殘他鎮寕夏獨完)邢玠(益都人萬歷初以御史廵按甘肅時俺答欲赴青海玠疏陳利害甚)
(悉其後色哷格嗣封果有洮河之患時謂玠有先見色哷格舊作撦力克今改)李懷信
(大同人萬歷末擢甘肅總兵官松山寇入掠蘆溝墩諸處又犯鎮番諸堡懷信皆大敗之甘延最當)
(敵衝甘肅北有松山南臨青海諸部落環居其外尤難禦自懷信在鎮邊人恃以無恐)吕大
器(遂寕人崇禎十一年遷固原副使時陜西大盜悉平惟長武為賊據廵撫檄大器討之用穴地)
(火攻法賊遂滅十四年擢右僉都御史廵撫甘肅總兵官柴時華為變大器討之時華自焚死羣番)
(為亂遣將分道出勦撫安三十八族而還西陲略定)林日瑞(詔安人崇禎十五年以右僉都)
(御史廵撫甘肅李自成據關中遣將賀錦進逼甘州日瑞率副將郭天吉等扼賊河干賊踏冰直抵)
(城下日瑞入城戰且守賊使諸生說降戮之以徇大雪士皆墮指守者引賊上城遂陷執日瑞誘以)
(美官日瑞大罵被磔死天吉及總兵官馬爌撫標中軍哈維新姚世儒監紀同知藍臺並死之)
︹本朝︺孟喬芳(奉天鑲黃旗人順治二年總督陜西軍務回人米刺印反攻陷河州蘭州臨洮)
(等處進至鞏昌喬芳調兵勦擒悉復諸州縣又擊斬叛回丁國棟等於肅州軍旅所至閭閻安堵請)
(免各屬積年荒糧招撫流移民皆復業)張文衡(開平衛人順治五年以右僉都御史廵撫)
(甘肅總督孟喬芳調回兵征蜀其酋米刺印丁國棟結連生羌乘閒至蘭州為亂執總兵劉良臣文)
(衡倉猝聞變部兵已與賊合僅將親卒三十餘人與賊巷戰賊攢射之遂遇害贈右都御史)劉
斗(奉天人康熙初廵撫甘肅初廵撫駐甘州徙涼州至是改駐蘭州後遂因之斗為政嚴明網紀)
(肅清請免所部新舊荒糧修葺學校士民感之)圖海(滿洲正黃旗人康熙十五年王輔臣叛據)
(平涼以海為撫遠大將軍討之師抵平涼城下諸將請即攻海念城中百姓皆國家赤子若即攻恐)
(多殺戮特許其降城内人聞之莫不感激規自拔以出城北有虎山墩地最高賊遣精兵據守以通)
(糧運圖海周覽形勢即麾兵攻奪虎山墩斷賊餉道發巨礮攻城輔臣勢窮乞降乃令副都統吳丹)
(入城安撫命有司賑䘏百姓於是遠近諸從賊者盡來歸附秦隴悉平)張勇(咸寕人順治五)
(年以遊擊從孟喬芳征剿河西叛回收復鞏昌臨洮蘭州涼州甘肅城堡數百餘處擢甘肅總兵繕)
(城郭完堡柵百廢具舉康熙初進甘肅提督吳三桂叛臨鞏陷賊河西震動勇統兵援剿諸郡以次)
(討平累晉靖逆將軍一等侯在邊三十餘年為西陲保障)陳福(延綏人康熙十三年任寕夏總)
(兵吳三桂反洮蘭以東皆為賊有福領兵東收花馬池定邊斬僞將朱龍陳江倪五等移師西討至)
(惠安堡兵變遇害贈公爵諡忠愍)趙良棟(延綏安邊人陳福被害沿邊擾亂良棟時為天)
(津總兵馳至寕夏宣布朝廷德意誅首惡寬脅從遠近悉安在鎮三年日練兵儲餉規畫已定由是)
(進取川滇)王進寶(靖遠人王輔臣之叛蘭州巳陷進寶以永固副總兵率兵渡黃河遂拔安)
(定復金縣乘雪夜破臨洮復蘭州南安天水相繼投𣢾論功進陜西提督鎮秦州南扼川賊北復通)
(渭靜寕平涼隴右遂平)孫思克(漢軍鑲白旗人康熙元年任甘肅總兵厄魯特蒙古駐牧)
(塞下蹂躪居民思克驅令遠徙屬番闌入者輒窮捕正法尋移駐涼州吳三桂叛隴右郡縣失守思)
(克率兵收靖遠衞偕張勇等復蘭州鞏昌又收秦州及靜寕隆德諸州遂與大將軍合兵降下平涼)
(二十三年進甘肅提督三十四年征噶爾丹領兵出塞以功加振武將軍鎮守河西幾四十年威惠)
(所被兵民俱感)潘育龍(靖遠人吳三桂叛育龍從大將軍克復平涼及興安城邑康熙三十)
(年擢肅州總兵在鎮八年屢敗賊兵修築邊牆及嘉峪關邊備甚飭四十年擢固原提督立義墪以)
(課軍民子弟整飭防汛定捕盜賞格由是兵民輯和盜賊衰息士馬精強甲於他鎮)高天喜
(西寕人乾隆二十二年由甘肅鎮番營參將授金塔寺營副將二十三年四月遇賊於庫隆珪山天)
(喜挾礮先登大破之奏入授西寕鎮總兵從定邊將軍兆惠征葉爾羌天喜奉將軍令督修客拉烏)
(蘇河橋軍未渡河有逆回二萬餘來犯天喜聞將軍等圍急捨橋工衝入圍中奮勇鏖戰數次以傷)
(重亡於陣奏入賜卹諡果義入祀昭忠祠)豆斌(因原人乾隆二十一年授甘肅安西)
(提督奉命隨定邊右副將軍富德征兩和卓木二十三年七月於那林果爾等處追襲巴把)
(賦衆嗣隨富德等自阿克蘇進援將軍兆惠於黑水堡二十四年正月行次呼爾璊地方突遇逆酋)
(小和卓木擁騎五千餘人迎戰官軍分隊拒敵豆斌率綠旗兵列槍礮奮進賊衆敗走至哈爾巴渾)
(地方復與賊力戰自晝及夜奮勇直前奪取賊人險隘左乳下中槍傷越五日歿於軍事聞)
(得䘏旨加恩照八旗一品大臣例議賜祭葬諡壯節入祀昭忠祠)黃廷桂
(漢軍鑲紅旗人乾隆十六年由提督授甘肅巡撫疏奏恤孤貧瘞枯骨勸輸社倉清查監獄開渠灌)
(田及教民種樹紡織各事均得晉大學士總督陜甘時西陲甫定旨嘉奬尋大兵征剿回)
(部陜甘地當孔道軍需旁午廷桂調兵防守馬駝芻粟先期儲偫賞雙眼花翎給騎都尉世)
(職卒諡文襄)尹繼善(滿洲鑲黃旗人屢任陜甘緫督先是哈密蔡伯什湖屯田萬畝令屯)
(兵承種乾隆七年改回民承種嗣貝子玉素富以收成歉薄請罷繼善奏請選安西兵丁子弟或招)
(各衞戸民承種可寓兵於農上韙其言)陳宏謀(廣西臨桂人兩任甘肅巡撫疏請寺)
(金靖逆柳溝安西沙州五衛疏浚渠源於農隙分段公修又言準噶爾既内附請定互市地以茶易)
(馬歸官充營伍用詔從所議)吳達善(滿洲正紅旗人乾隆二十年授甘肅巡撫宣力)
(軍營辦理諸務周詳安協再任陜甘總督卒於官贈太子太保諡勤毅)
前編修官(臣)温子巽恭纂輯
前提調官(臣)張曰華恭覆輯
校對官(臣)賀式韓恭校恭覆校
天清一統志
蘭州府(在甘肅省治東西距二百四十里南北距六百十里東至鞏昌府安定縣界一百四十里)
(西至涼州府平番縣界一百里南至鞏昌府岷州界一百八十里北至平番縣界四百三十里東南)
(至安定縣界一百六十里西南至鞏昌府洮州廳界三百四十里東北至寕夏府中衞縣界三百二)
(十里西北至平番縣界四百里至京師四千四十里)
︹分野︺天文東井輿鬼分野鶉首之次
︹建置沿革︺禹貢雍州之域周初為西羌地春秋屬秦
(漢書韓安國傳秦繆公辟地千里并國十四隴西北地是也)戰國秦昭王置隴
西郡(史記秦昭王二十七年司馬錯發隴西因蜀攻楚黔中水經注隴西郡秦昭王二十八年)
(置應劭曰有隴坻在其東故曰隴西)漢初為隴西郡地昭帝始元六
年分置金城郡(治允吾領金城榆中)王莽改曰西海後漢初
復故建武十二年省郡屬隴西十三年復置(西羌傳永)
(初四年徙郡居襄武)晉初為金城郡地東晉為金城郡治(晉志)
(郡治榆中在今金縣元和郡縣志前涼張寔移理金城)太元中西秦乞伏氏
都此尋罷後魏亦為金城郡地尋移置金城郡治
金城隋開皇初置蘭州總管府大業初府廢尋復
曰金城郡唐武德二年平薛舉復曰蘭州治五泉
縣八年置都督府顯慶元年府罷天寶初復曰金
城郡乾元初復曰蘭州屬隴右道寶應初陷吐蕃
宋元豐四年復置蘭州金城郡屬熙河路崇寕三
年置蘭泉縣為倚郭金曰蘭州省蘭泉縣入之屬
臨洮路元屬鞏昌路明洪武初降州為蘭縣屬臨
洮府成化十三年復升為州
本朝康熙五年設甘肅布政使司駐蘭州乾隆三年
移臨洮府治蘭州改曰蘭州府置臯蘭縣升狄道
縣為州移鞏昌府之靖遠縣來隸二十六年省歸
德所入西寕府凡領州二縣四
臯蘭縣(附郭東西距一百五十里南北距四百九十里東至金縣界五十里西至涼州府平)
(番縣界一百里南至狄道州界六十里北至平番縣界四百三十里東南至金縣治九十里西南至)
(河州界一百里東北至靖遠縣界一百十里西北至平番縣界四十里漢初隴西郡地昭帝置金城)
(縣屬金城郡治允吾後漢建武十二年省郡屬隴西十三年復置前涼張寔移郡來治太元中乞伏)
(氏都此尋罷後魏初省尋復置子城縣兼移金城郡來治隋開皇初郡廢大業初改縣曰金城復置)
(郡尋又改縣曰五泉唐為蘭州治天寶元年復曰五泉屬蘭州宋崇寕三年置蘭泉縣為州治金省)
(入州明洪武初降州為蘭縣屬臨洮府成化十三年復升為州本朝乾隆三年移臨洮府治蘭州)
(置縣為蘭州府治)金縣(在府東五十里東西距一百里南北距二百二十里東至鞏昌府安)
(定縣界七十里西至臯蘭縣界三十里南至狄道州界五十里北至臯蘭縣界一百七十里東南至)
(安定縣界七十里西南至臯蘭縣界四十里東北至安定縣界一百三十里西北至臯蘭縣界四十)
(五里戰國時秦榆中地漢置榆中縣屬金城郡後漢因之晉移金城郡來治後魏因之後移郡治金)
(城省縣入之唐為五泉縣地宋元豐四年置龕谷寨屬蘭州金大定問升為龕谷縣至大間又於縣)
(置金州元至元七年併縣入州屬鞏昌路明洪武二年降州為縣屬臨洮府成化七年改屬蘭州)
(本朝乾隆三年移府治蘭州屬蘭州府)狄道州(在府南二百十里東西距一百十里南北)
(距二百七十里東至渭源縣界七十里西至河州界四十里南至鞏昌府岷州界一百二十里北至)
(臯蘭縣界一百五十里東南至渭源縣界四十里西南至鞏昌府洮州廳界一百四十里東北至金)
(縣界八十里西北至河州界七十里漢置狄道縣為隴西郡治後漢因之三國魏屬隴西郡晉初因)
(之惠帝時為狄道郡治張駿改縣曰降狄道為武始郡治尋復曰狄道後魏屬武始郡隋開皇初郡)
(廢屬金城郡唐初屬蘭州天寶三載復於縣置狄道郡乾元初為臨州治寶應初廢宋熙寕五年復)
(置狄道縣為熙州治九年省元豐二年復置金為臨洮府治元明因之本朝乾隆三年移府治蘭)
(州升狄道縣為州屬蘭州府)渭源縣(在府東南二百六十里東西距六十五里南北距一)
(百五十里東至鞏昌府隴西縣界十五里西至狄道州界五十里南至鞏昌府岷州界八十里北至)
(鞏昌府安定縣界七十里東南至隴西縣界十五里西南至狄道州界六十里東北至安定縣治二)
(百里西北至狄道州界七十里漢置首陽縣屬隴西郡後漢晉魏因之西魏大統十七年改縣曰渭)
(源又分置渭源郡尋廢隋仍屬隴西郡唐屬渭州廣德初隨州陷吐蕃縣廢宋熙寕五年置渭源堡)
(屬熙州金屬臨洮府元至元十三年復爲渭源縣屬臨洮府明因之本朝乾隆三年移屬蘭州府)
靖遠縣(在府東北二百三十里東西距二百二十里南北距三百十五里東至平涼府固原)
(州界一百三十里西至臯蘭縣界九十里南至鞏昌府會寕縣界九十里北至松山邊牆二百二十)
(五里東南至會寕縣界一百三十里西南至臯蘭縣界一百二十里東北至寕夏府中衛縣界二百)
(十里西北至臯蘭縣界八十里秦隴西郡地漢置祖厲鶉陰二縣屬安定郡後漢屬武威郡晉時徙)
(廢西魏廢帝置會州及會寕縣後周保定二年廢州爲會寕防隋開皇元年改防爲鎮十六年復置)
(會寕縣屬平涼郡唐武德二年置西會州貞觀八年改曰粟州其年復曰會州天寶初改會寕郡乾)
(元初復曰會州屬關内道廣德後陷於吐蕃宋初亦曰會州天聖後入於西夏元符二年收復仍置)
(會州屬涇原路崇寕三年置倚郭縣曰敷川金大定二十二年改縣曰保川尋陷於河西僑治會川)
(城曰新會州屬臨洮路元初徙廢明正統二年改置靖虜衛屬陜西都司宏治九年改屬固原鎮)
(本朝初曰靖遠衞屬陜西行都司雍正二年裁衛設同知八年改置靖遠縣屬鞏昌府乾隆三年改)
(屬蘭州府)河州(在府西二百二十里東西距二百三十里南北距二百九十里東至狄道州界)
(一百十里西至循化廳界一百二十里南至鞏昌府洮州廳界一百四十里北至西寕府西寕縣界)
(一百五十里東南至狄道州界一百五十里西南至洮州廳界二百四十里東北至臯蘭縣界一百)
(二十里西北至西寕縣界一百五十里古西羌地漢置枹罕縣屬金城郡後漢改屬隴西郡晉初廢)
(惠帝時復置張軌分屬晉興郡後又分置興晉郡咸康初張駿以郡置河州義熙中為西秦國都宋)
(元嘉中地人吐谷渾後魏初為枹罕鎮太和十六年復置河州後周又置枹罕郡隋開皇初郡廢大)
(業初又改州為枹罕郡唐武德二年李軌復置河州天寶初改曰安鄉郡乾元初復曰河州屬隴右)
(道寶應元年陷於吐蕃宋熙寕六年復置河州安鄉郡并置枹罕縣屬熙河路九年省枹罕縣入州)
(金亦曰河州屬臨洮路貞元二年復置枹罕縣為州治貞祐四年置平西軍節度元曰河州路省枹)
(罕縣人之初屬鞏昌路至元六年置吐蕃等處宣慰司明洪武三年置河州衞五年改置河州府七)
(年置陜西行都司十年又置河州在右二衞十二年省行都司及河州府仍改置河州衞屬陜西都)
(司景泰二年復置河州屬臨洮府本朝雍正四年併河州衞入州乾隆三年移屬蘭州府)
︹形勢︺境接巴巂之襟裔(宋張舜民復熙河頌)中原迤西山川阨
塞(明太祖諭徐達文)據隴首撩西傾襟帶關河長城之險
抗衡三邊(臨洮府志)臯蘭峙其南黃河繞其北(明統志)
︹風俗︺以鞍馬射獵為事勁悍而質木(宋史地理志)尚武務
農(元志)民尚施濟不務游藝士崇氣節忌脂韋(臨洮府志)
︹城池︺蘭州府城(周六里有奇門四濠深二丈北面臨河明初因故址增築本朝康熙六)
(年設爲省會乾隆三年大修四十七年添修嘉慶十七年補修又於十九年拆修二十二年補修自)
(城西北至城東明宣德中築外郭城十四里有奇正統十二年又築東門外郭城七百九十餘丈爲)
(門九萬歷八年甎甃本朝乾隆五十四年修臯蘭縣附郭)金縣城(周三里有奇門二濠)
(深一丈五尺明初因舊址修築本朝康熙二十四年修乾隆三十二年重修)狄道州城
(周九里有奇門四濠廣二丈明洪武三年因故址增築本朝乾隆二十五年修)渭源縣
城(周三里有奇門二濠深一丈宋時故址明嘉靖十八年修本朝康熙二十五年重修乾隆三)
(十二年補修)靖遠縣城(周六里有奇門二濠深三丈明正統二年即古會州城舊址重)
(築本朝乾隆二十五年修五十一年重修)河州城(周九里有奇門三濠廣三丈明洪武)
(十二年因舊城改築隆慶元年建南郭城周三里有奇門一本朝康熙四十四年修乾隆二十五)
(年重修)
︹學校︺蘭州府學(在府冶東南元至兀五年建本朝康熙五年增修入學額數二十名乾)
(隆五十年設循化廳學入學額數四名)臯蘭縣學(在縣治東北本朝乾隆三年建入)
(學額數十五名)金縣學(在縣治西元至治二年建入學額數八名)狄道州學(在州)
(治西明洪武五年建崇禎十四年重建入學額數十五名)渭源縣學(在縣治東明洪武四)
(年建本朝康熙二十一年重修入學額數八名)靖遠縣學(在縣治東南明正統三年)
(建入學額數八名)河州學(在州治東南舊在州治西南元時州人張德載家塾延祐二年)
(建為學本朝康熙五十四年遷建今所入學額數十二名)蘭山書院(在府治東本)
(朝雍正十二年建為通省士子肄業之所又府屬有五泉書院嘉慶二十三年建)增秀書
院(在金縣本朝乾隆三十二年建)洮陽書院(在狄道州本朝建舊有超然書院)
(明嘉靖三十年兵部員外郎楊繼盛謫狄道時建)敷文書院(在靖遠縣)鳳林書
院(在河州)
︹戶口︺(原額民丁共十二萬七千三百六十屯丁共一萬一千三百六十八今滋生民丁男婦大小共)
(二百十八萬九千三百二十一名口屯民男婦大小共五十萬五千六百七十名口統計四十二萬)
(九千九百七十三戶)
︹田賦︺(田地共二萬三千一百三十一頃十二畝八分番地共四萬九千二十九段額徵銀共四萬四)
(千二百十三兩八錢五分九釐糧共六萬三千三十八石二十三升九合有奇)
︹山川︺閻王溝山(在臯蘭縣東二十五里形勢峻拔為縣東壁上有烽堠)柳溝山
(在臯蘭縣東南四十里有皇坡下有磁窰又縣西南三十里亦有柳溝山)白石山(在臯蘭縣)
(東南八十里有梁泉)臯蘭山(在臯蘭縣南元和志蘭州以臯蘭山為名九域志州南至臯蘭)
(山四里元統志山在州南五里下有五眼龍泉圖經云山下地勢平夷可屯兵百萬漢霍去病擊匈)
(奴至臯蘭即此人龍尾山在縣南三里山形如龍尾落河壖臨洮府志臯蘭山高峻雄渾左右蜿蜓)
(如張兩翼東西環拱州城延袤二十餘里其東麓為紅山土色皆赤龍尾則其西支也按漢霍去)
(病所至之臯蘭水經注元和志皆以為石門山元明二志移其事於此非是詳見下)康狼山
(在臯蘭縣南晉義熙四年西秦乞伏熾盤招結諸部築城於康狼山以據之宋元嘉三年夏將呼盧)
(古敗西秦曇違於康狠山元和志亦名熱薄汗山在五泉縣南一百四十里寰宇記亦名可狼山明)
(統志在蘭州南一百七十里)樺林山(在臯蘭縣南三十里與馬寒臯蘭二山並峙)天
都山(在臯蘭縣南三十里阿干水出此)尖山(在臯蘭縣南六十里去金縣界西南二十)
(五里有黃峪溝士此經西北七里入河)瓦埠山(在臯蘭縣西南十里其東麓曰古峯山去)
(縣三里林泉秀麗為縣勝境又第一源山在縣西南十五里脈連瓦埠宜藝五榖)黃峪山
(在臯蘭縣西南二十五里)九州臺山(在臯蘭縣北黃河北五里其形峭拔直上如臺登之)
(可以遠望相近有白塔山拱遶三關如屏障然)松山(在臯蘭縣北二百餘里接涼州府平番縣)
(界有大小二山一名密哈山番人謂肉密哈言此山多禽獸可資肉食也明永樂中驅番部於河外)
(松山為内地成化初博囉入據河套松山遂為所有萬歷初克酬卓哩克圖等盤據松山蘭境每被)
(荼毒莊涼遂成一綫後兵備張棟等分路堵剿再大破之自是遁跡沙漠松山復為内地密哈舊)
(作未哈博囉舊作孛羅克酬卓哩克圖舊作火酋著力兔今並改)駝頂山(在金縣東南三)
(十五里以形似名)龕山(在金縣南二十里宋置龕谷寨於此下有小龕河)興隆山
(在金縣西南十里)豬觜山(在金縣西北四十里金於此置鎮)北巒山(在金縣東)
(北四十五里舊名亂山明統志亂山相連數百里參差亂如列戟黃河經其中一名萬山臨洮府志)
(萬山在縣東北五十里)白石山(在狄道州東漢書地理志狄道縣曰石山在東水經注隴)
(水西北歷白石山下按此山本在今狄道州東隴水所經自寰宇記謂山有梁泉後人遂謂即前)
(蘭州之山誤)嶽麓山(在狄道州東一里上有東嶽廟故名)崆峒山(在狄道州東五)
(十里俗訛為空頭山)抹邦山(在狄道州東南宋史熙寕五年王韶引兵城渭源堡乞神平破)
(蒙羅角等族初羌保險韶乃徑趣抺邦山壓敵軍而陣逆擊破之明統志在府城南二十五里臨洮)
(府志在縣東南三十里)十八盤山(在狄道州東南一百里高險有石級一十八盤路通)
(岷州古有驛道)碧井山(在狄道州南二十五里又南五里有廟兒山山麓相連)翠屏
山(在狄道州南六十里林木森鬱儼若翠屏)煤山(在狄道州南八十里明嘉靖中楊繼盛始)
(開居民利之)蓮花山(在狄道州南一百五十里山有數峯宛如蓮花)幞頭山(在狄)
(道州西南三十里)珠翠山(在狄道州西南五十里俗名筆架山)常家山(在狄道州)
(西南宋元祐二年羌酋鬼章與西夏交結駐兵常家山為宋將游師雄所破明統志在府西南六十)
(里與西傾山相連臨洮府志山有龍湫甚深廣衍為九曲十八灣)西傾山(在狄道州西南)
(一百五十里詳見鞏昌府洮州廳)西平山(在狄道州西五里)寶鼎山(在狄道州)
(西十里峯形似鼎故名)卧龍山(在狄道州西二十里山勢蜿蜒如龍偃卧有泉遇旱禱雨)
(於此)夏牟山(在狄道州西三十里連接寶鼎山山下產牟麥特盛故名有亥母洞)龜山
(在狄道州西北五十里以形似名)黎紫山(在狄道州西北八十里又黑石山在州西北一)
(百里)翠微山(在狄道州北六十里)馬銜山(在狄道州北接臯蘭縣及金縣界宋史吐)
(蕃傳大中祥符七年曹瑋言唃厮囉率馬銜山等羌兵至伏羌砦擊敗之九域志熙州東北至馬銜)
(山四十里臨洮府志在狄道縣北九十里金縣西南三十里其山緜互凡數百里勢極高峻雖炎夏)
(冰雪不消亦名馬寒山)廟坡山(在渭源縣南二里為縣屏障)露骨山(在渭源縣)
(南五十里與平頂山相連俗傳即宋主韶穿道入洮州處又平頂山在縣南七十里)五竹山
(在渭源縣西南三十里即青雀山之支與露骨山相連盛夏積雪不消產五色細竹有秀峯巖下爲)
(銀溝峪)鳥鼠山(在渭源縣西書禹貢導渭自鳥鼠同穴孔安國傳鳥鼠共爲雌雄同穴處)
(此山遂名山曰鳥鼠爾雅鳥鼠同穴其鳥名鵌其鼠名鼵郭璞注鼵如人家鼠而短尾鵌似鵽而小)
(黃黑色穴地入三四尺鼠在内鳥在外漢書地理志首陽縣禹貢鳥鼠同穴山在西南元和志鳥鼠)
(山今名青雀山在渭源西七十六里鳥如家雀色小青鼠如家鼠色小黃近火溲溺氣甚辛辣使入)
(氣逆嘔吐如牛馬得其氣多疲卧不起而大汗臨洮府志青雀山在縣西南三十里)南谷山
(在渭源縣西北水經注渭水出南谷山在鳥鼠山西北十五里明統志在縣西二十五里)鳳凰
山(在渭源縣北五十里)七峯山(在渭源縣東北三里七峯錯峙亦名七聖山)紅山
(在靖遠縣東十五里石崖有泉曰法泉禱雨多應)烏蘭山(在靖遠縣南一百二十里接鞏)
(昌府會寕縣界下有烏蘭關唐烏蘭縣以此名)紅觜山(在靖遠縣西北五里丄有懸崖在黃)
(河右祖厲水流其下)雪山(在靖遠縣東北一百二十里山勢高聳積雪不消其南二十里曰分)
(水嶺與雪山相連又尖山在縣北一百三十里皆西距黃河)韋精山(在靖遠縣東北一百)
(三十里東連雪山西臨黃河河自上垂流數十丈轉折而東入寕夏界)鳳凰山(在河州東)
(十二里山形如鳳)棃子山(在河州東五十里多生酸棃其東即洮河渡)金劒山
(在河州東南隋書地理志大夏縣有金鈕山元和志金劒山在大夏縣西二十里蓋即金鈕也)牛
脊山(在河州南二十里又喬家山在州南六十里)白石山(在河州西南應劭曰白石)
(縣有白石山在東水經注灕水逕白石山北按此又與狄道臯蘭之白石山各别或曰即今雪山)
(也)石門山(在河州西南水經注灕水東北逕石門口山高險絶對崖若門故峽以此名疑)
(即臯蘭山門也漢元狩二年霍去病出隴西至臯蘭漢書音義曰臯蘭在白石縣塞外河名也孟康)
(曰山關名也今是山去河不遠故論者疑在河山之間矣元和志石門山在鳳林縣東北二十八里)
(即臯蘭山門也)雪山(在河州西南一百五十里接洮州番界四時積雪石如骨露亦名露骨山)
(宋熙寕六年王韶復河州進破諾捫桑城穿露骨山入洮州即此諾捫桑舊作阿諾木藏今改)
積石山(在河州西北接西寕界亦曰小積石山本古唐述山也水經注黃河北有層山山甚)
(靈秀山峯之上立石數百丈亭亭傑豎競勢爭高其下層巖峭舉壁岸無階中多石室室中若有積)
(卷而世士罕有津逮者因謂之積書巖巖堂之内每見神人往還俗人不悟其仙乃謂之神鬼彼羌)
(目鬼曰唐述因名為唐述山指其堂密之居為唐述窟故秦州記曰河峽崖傍有二窟一曰唐述窟)
(高四十丈西二里有時亮窟高百丈廣二十丈深三十丈崖下有水南注河謂之唐述水括地志小)
(積石山在枹罕縣西北七十里元和志枹罕縣積石山一名唐述山今名小積石山按河出積石山)
(在西南羌中故今人目彼大積石此為小積石臨洮府志在河州西北一百二十里西臨番界兩山)
(如削河流經其中按禹貢導河之積石山本在徼外自唐以静邊城置積石軍始移其名於唐述)
(然唐人尚不誤元人竟以大積石山爲崑崙遂誤以小積石山爲夏禹貢之積石詳見西海)雞
窠山(在河州西北一百四十里屹立霄漢)鳳林山(在河州北水經注河水東歷鳳林北)
(鳳林山名也五巒俱峙耆彥云昔有鳳飛遊五峯故山有斯目秦州記曰袍罕原北名鳳林川川中)
(則黃河東流也隋書地理志枹罕縣有鳳林山元和志在州北三十五里)沃干嶺(在臯蘭縣)
(西南亦曰沃干阪三國魏正元二年陳泰救王經於狄道姜維退還涼州軍從金城南至沃干阪舊)
(志在大夏縣東南洮水西北自涼州濟河必度此嶺乃至狄道)白嶺(在臯蘭縣西一百里)車
道嶺(在金縣東南七十里接鞏昌府安定縣界)胭脂嶺(在狄道州西三十里下有胭脂)
(川)摩雲嶺(在狄道州北一百五十里去蘭州南六十里雄峻參天上有關)胡麻嶺
(在狄道州東北一百二十里路通安定)白樺嶺(在渭源縣南九十里上多白棒樹路通岷)
(州)高城嶺(在渭源縣西魏志陳泰傳姜維圍狄道泰到隴西度高城嶺潛行夜至狄道水)
(經注南谷山有高城嶺嶺上有城號渭源城渭水出焉又隴水出鳥鼠山西北高城嶺明統志分水)
(嶺在渭源西十五里其水分流東者入渭西者入洮舊志分水嶺即高城嶺也)驚驄嶺(在河)
(州南五十里)焦紅嶺(在河州西一百里路通西寕)分水嶺(在河州西北二百里)
(黃河外接西寕界)黑茨嶺(在河州東北九十里)平頂峯(在臯蘭東北六十里)玉
井峯(在狄道州東南三十里以峯頭有井故名峯後有棲雲洞一名懸空洞)夜雨巖
(在臯蘭縣西南十里臯蘭山後有泉自山巔而下夜深籟靜泉流潺湲聽之如雨一方田畝資此灌)
(漑俗名後五泉)伏冰巖(在狄道州東五里巖中滴水味甚甘盛夏尚有伏冰)滴水巖
(在狄道州西十里有泉自石竇中出)石嶮峽(在臯蘭縣東二十五里兩巖懸立黃河經此東)
(流入金縣北巒山)小龕峽(在金縣南二十里兩山相對自南扺北約十里形勢巉巖又大)
(峽在縣西南十里洁亹河自此分流為神濟河繞縣西仍東合浩亹)鎖林峽(在狄道州南六)
(十里洮水所經兩巖懸絶林木森鬱宛似封固故名)石井峽(在狄道州東北一百二十里中)
(有泉四時不竭)陽武下峽(在靖遠縣晉隆安初後涼吕光攻乞㐲乾歸拔金城遣其將梁)
(恭等與秦州刺史没奕干出陽武下峽攻其東通鑑注在高平西界河水所經)木婆谷(在狄)
(道州東三十里又東谷在州東五十里宋王韶自東谷經趨武勝即此)贊嘉谷(在狄道州)
(南七十里中有靈湫池)紅道谷(在狄道州西南二十里其相近有巴麻谷又有十公谷在)
(州西南四十五里)通谷(在狄道州西六十里其谷東入西出不踰數十步中可容千百人上)
(有竅可見天日宋熙寕中嘗於谷口置堡)鍬谷(在渭源縣南五里)榆谷(在河州西後漢)
(書西羌傳自燒當至滇良世居河北大允谷滇良父子擊破先零卑湳奪居大小榆谷永元中羌種)
(瓦解遠踰賜支河首依發羌居西海及大小榆谷左右無復羌寇隃麋相曹鳳上言西戎爲害自建)
(武以來常從燒當種起所以然者以其居大小榆谷土地肥美南得鍾存以廣其衆北阻大河因以)
(為固又有西海魚鹽之利緣山濱水以廣田蓄故能彊大今者衰困遠依發羌宜及此時建復西海)
(郡縣規固二榆廣設屯田隔塞羌胡交關之路植榖富邊省轉輸之役後長史上官鴻開置歸義建)
(威屯田二十七部侯霸復置東西邯屯田五部增畱逢二部列屯夾河永初中羌叛乃罷水經注河)
(水東經允川而歷大榆小榆谷北自晉以後皆為羌胡所據後周逐吐谷渾復收其地唐時亦曰九)
(曲景龍初吐番請河西九曲為金城公主湯沐鄯州都督楊矩奏與之天寶十三載隴右節度哥舒)
(翰擊吐蕃拔洪濟大漠等城悉收九曲部落置洮陽郡築神冊宛秀二城尋復没於吐蕃通鑑注大)
(小榆谷即唐之九曲去積石軍二百里)女遮峪(在臯蘭縣東三十五里宋李憲與苗綬城)
(蘭州敗夏人於此)阿干峪(在臯蘭縣南四十里其土宜為陶器入火不裂)李麻峪
(在臯蘭縣西四十里路通甘州府)白草原(在金縣南二十里草地廣闊滋長繁茂俗亦名)
(百草原)故關原(在狄道州北三十里魏正元中王經與姜維戰於故關即此相近有太平)
(原上有平地百頃可屯軍)東岡坡(在臯蘭縣東二十五里相傳唐太宗為秦王時獲禇亮於)
(此)麝香坡(在狄道州西南與夏牟山相近中產麝香又有高峯坡在州東北十五里)安
遠坡(在河州東南四十里又當川坡在州東南一百六十里路通蘭州府)隴坻(在狄道州)
(東水經注隴水西逕隴坻其山崖崩落者聲聞數百里揚雄稱響若坻頽是也)河夾岸(在河)
(州東北水經注大河東逕赤岸北即河夾岸也泰州記曰枹罕有河夾岸廣四十丈義熙中乞佛於)
(此河上作飛橋高五十丈三年乃就)廣大坂(在河州北十三州志在枹罕縣西北罕开在焉)
(昔慕容吐谷渾自燕歷陰山西馳而創居於此州志一名廣大原在州北二里四望寬平居民稠密)
(東西八十里南北四十里又名萬頃原其上有重臺原)萬斛堆(在靖遠縣西晉泰始六年)
(鮮卑樹機能叛秦州刺史胡烈討之至萬斛堆被殺通鑑注在溫圍水東北)黃石坪(在金)
(縣南四十里)新道坪(在狄道州南或謂之辛道坪以辛氏多居於此)嵐關坪(在狄)
(道州南二十里一名南關關口險隘坪上高敞延袤可十餘里)他刺坪(在河州北一百里黃)
(河外接莊浪界)豬肝岔(在靖遠縣東北大河南岸明成化十年寇從此入邊)硇砂洞
(在臯蘭縣南四十五里洞產硇砂又煤洞在縣西南四十里洞凡數十縣民賴之人金縣西北四十)
(里亦有煤洞深十餘丈)仙人洞(在金縣南二十五里又縣南三十里有黃猴洞縣南四十)
(里有千佛洞)水簾洞(在狄道州西三十里)黃河(自西番流入經河州地東經臯蘭縣)
(北至金縣北又經靖遠縣西轉行入寕夏府中衛縣界漢書地理志河關縣河水行塞外東北入塞)
(内至章武入海過郡十六行九千四百里水經注河水自河曲逕西海郡南又東逕允川而歷大榆)
(小榆谷北又東逕沙州北又東過河關縣北澆水從東南注之又東北入西平郡界又東逕澆河故)
(城北又東北逕黃川城又東逕石城南又東北逕黃河城南又東北逕廣威城南又東逕邯川城南)
(又東臨津溪水注之又東逕臨津城北白土城南又東左會白土川水又東歷鳳林北又東與灕水)
(合又逕左南城南又東逕赤岸北又東洮水注之又東過金城允吾縣南湟水注之謂之金城河又)
(東逕石城南謂之石城津又東南逕金城縣故城北有梁泉注之又東過榆中縣北又東過天水北)
(界菀川水北入之又北過武威媪圍縣東北又東北過天水勇士縣北二十八渡水注之又有赤蒿)
(谷水北流注之又東北過安定祖厲縣故城西北又東北祖厲川水注之又東北逕麥田城西又北)
(與麥田泉水合又東北逕麥田山西又東北逕黑城北又東北高平川水注之元和志河水在枹罕)
(縣北五十里流經五泉縣北去縣二十里流入會寕縣有黃河開元七年河流漸逼州城刺史安)
(敬忠率團積兵起作拔河水向西北流遂免淹没元史河源附錄黃河過崑崙東北流約行半月至)
(貴德州又四五日至積石州又五日至河州安鄉關一日至打羅坑東北行一日洮河水南來入河)
(又一日至蘭州過北卜渡至鳴沙州明統志黃河自蘭州石嶮峽流入金縣亂山二百餘里始瀉落)
(巨川如瀑布然士人沿山引水灌田甚多禹貢錐指河自西寕衞西南塞外至河州西七十里入塞)
(又東北經州北合灕水又東北合洮水又東北經蘭州西南湟水合浩亹水自西來注之又東北經)
(州北又東北經金縣北又東北經靖遠衞北通志黃河在河州北八十里蘭州城北五步金縣北六)
(十里靖遠衞北五里)清水河(在金縣東三十里北流合浩河入河按水經注有二十八渡)
(水出勇士縣南東北流谿㵎縈曲途出其中逕二十八渡行者勤於溯涉故名又北逕其縣下注疑)
(即此)浩亹河(在金縣南源出馬寒山峽中東北流經縣南門外又小龕河在縣南十五里源)
(出龕山北流入浩亹河又神濟河在縣西南十里自浩亹河分流經縣西仍東合於浩亹又連達溝)
(在縣西北十里兩溝相接故名亦入浩亹河按水經注有苑川水出勇士縣子城南山東北流歷)
(子城西世謂之子城川又北逕牧師苑又北入河即此浩亹爲金城大河即今西寕之大通河也此)
(乃小水土俗傳訛混取古名耳)渭河(在渭源縣北東流入鞏昌府隴西縣界漢書地理志鳥鼠)
(同穴山渭水所出東至船司空入河過郡四行千八百七十里雍州&KR1051;水經注渭水出首陽縣首陽)
(山渭首亭南谷山三源合注東北流逕首陽縣西與别源合水出南鳥鼠山渭水谷東北流過同穴)
(枝閒又東北流而會於殊源又東南流逕首陽縣南右得封湲水次南得廣相溪水次東得共谷水)
(左則天馬谿水次南則伯陽谷水並參差翼注亂流東南出明統志渭河在縣北二里源出南谷至)
(鳥鼠山轉而東流府志在縣西北一里二百步有渭泉在縣西二十里即渭水源也又有清源河在)
(縣南源出五竹山其水甚清故名又鍬谷河在縣南七里俱東北流入渭按輿圖今南谷山之水)
(在縣西北鳥鼠山之水在縣西南分繞縣之南北至縣東合流為渭水舊志以經縣城南又繞縣東)
(門者為清源河非是)祖厲河(在靖遠縣西北本名岔河亦名南河自鞏昌府會寕縣流入)
(為祖厲河下流入黃河水經注祖厲水出祖厲南山北流逕祖厲縣而西北流注於河水靖遠衞志)
(城中無清泉祖厲舊在衛西復&KR1838;苦汲者必涉祖厲而後達於河遇水潦即漲溢不可渡乃截其上)
(流去衞五里地有江觜者決而導之使北入河於是故道湮平往來便易)亥刺河(在靖遠縣)
(北西流入河水經注麥田水出麥田城西北西南流注河即此又縣北有三石刺川其西為五郎口)
(明初孫興祖戰死於此)湟水(在臯蘭縣西自西寕府界流入入黃河漢言地理志臨羌湟水)
(東至允吾入河水經注湟水自破羌縣東南逕小晉興城北又東與閤門河合即浩亹河也又東逕)
(允吾縣北為鄭伯津與㵎水合又東逕允街縣故城南又東逕枝陽縣逆水注之又東注於金城河)
(即積石黃河也明統志在州西一百八十里)阿干水(在臯蘭縣西九域志阿干堡有阿干)
(水蘭州志在州西三里源出狄道馬寒山自分水嶺分為二派東入金縣為閤門河北入州界阿干)
(峪為阿干河自峽奔流至縣城沿河居人多為水磨亦謂之水磨河漑軍民園地幾百頃按明彭)
(澤溥惠渠記云阿干水出天都山與州志不同)澗水(在臯蘭縣西北自平番縣流入入湟水漢)
(書地理志令居縣㵎水至縣西南入鄭伯津水經注㵎水逕令居縣又南逕永登亭西歷黑石谷南)
(流注鄭伯津舊志今有可可河在州西八十里自莊浪所流入入湟河疑即㵎水也)逆水(在臯)
(蘭縣西北自平番縣流入漢書地理志允吾縣烏亭逆水出參街谷東至枝陽入湟水經注逆水逕)
(廣武城又東逕枝陽縣故城南東南入湟水舊志今有莊浪河在州西北七十五里自莊浪所流入)
(入湟水疑即逆水也按輿圖今莊浪河入大河不入湟水)隴水(在狄道州東源出渭源縣)
(西北流入州境注於洮水水經注隴水即山海經所謂濫水也出鳥鼠山西北高城嶺西逕隴坻又)
(西北歷白石山下又西北逕武階城南又西北逕降狄道故城東昔馬援為隴西太守六年於狄道)
(開渠引水種植秔稻郡中樂業即此水也又西北流注於洮水明統志有東峪河在府城東三里源)
(出渭源縣界舊志源出渭源縣分水嶺會馬兒藏南峪水成河西北流經府城東又繞城北入洮河)
(其下流亦名小河溝)蕈川水(在狄道州南水經注水出桑嵐西谿東流歷桑嵐川又東逕蕈)
(川北東入洮水)蕈塏川水(在狄道州南水經注水出東南石底嶺下北歷蕈塏川西北注)
(洮水按此疑即今之抹邦河也)藍川水(在狄道州南水經注源出自歷川西北谿南流)
(歷川東北流逕藍川歷水池城北又東入洮水)和博川水(在狄道州南水經注水出和博)
(城西南山下東北逕和博城南東北注於洮水舊志今有邦金川在州南六十里宋元祐中神誼擊)
(鬼章夜濟邦金川至鐵城大破之即此)南川水(在狄道州南明統志抹邦河在臨洮府城)
(南三十里源出南川西流入洮水臨洮府志南川在狄道縣南九十里源出渭源露骨山西北入洮)
(舊縣志源出蓮花山流經抺邦山因名抺邦河)洮水(在狄道州西自鞏昌府岷州流入又西北)
(經臯蘭縣西界入黃河漢書地理志洮水北至枹罕東入河水經注洮水從步河亭東又北出門峽)
(歷求厥川蕈川水注之又北歷峽逕偏橋出夷始梁右合蕈塏川水又東北逕桑城東又北會藍川)
(水又北逕外羌城西又北逕和博城東左合和博川水又北逕安故縣故城西文北逕降狄道故城)
(西又北隴水注之又右合二水又左會大夏川水又北翼帶三水亂流北入河明統志洮河在府城)
(西源出番地流入本境盤東山峽中千數百里始經府城南浩然奔放聲如萬雷又洮水流經府界)
(謂之桓水臨洮府志洮河在府西三里由深溝兒至府城西可灌田百餘頃通志洮河新渠在狄道)
(縣北六十里雍正三年開引洮水北流二十里灌田三百頃)大夏水(在狄道州西北水經)
(注大夏川水出西山二源合而亂流逕金柳城又東北逕大夏縣故城南又東北出山注於洮水元)
(和志大夏水經大夏縣南去縣十步寰宇記一名白水出縣西南山谷中舊志今有三岔河在臨洮)
(府西北十里源出河州界麻山關大馬家灘火石界内三派會流東北入洮河又打壁河在府北三)
(十里源出石井峽又結河在府北六十里源出馬銜山俱西流入洮按今州西入洮之水唯三岔)
(河稍大又在古大夏縣南其為大夏水無疑舊志知今大夏河之為灕水而疑今廣通河即大夏水)
(以此為水經注洮水右合之二水皆非)灕水(在河州南自番界流入漢書地理志白石縣灕)
(水出西塞外東至枹罕入河水經注灕水導源塞外羌中東北流逕河列城東列水入之又東北右)
(合黑城谿水又東北逕榆城東榆城谿水注之又東北逕石門口又東北臯蘭山水自山左右翼注)
(之又東白石川水注之又東逕白石縣故城南又東逕白石山北羅溪注之又東左合罕开南谿又)
(東逕枹罕縣故城南又東北故城川水注之又東北左合白石川之枝津又東北出峽北流注於河)
(元和志灕水在鳳林縣西去縣二百步明統志謂之大夏河在州南三里舊志大夏河去州五里源)
(出邊外由土門槐樹老鵶三關入境經州南折北流入河又牛脊河在州西南十里源亦出邊外由)
(喬家岔關入境東北入大夏河又洪水河源出大溝河流經州南門外又東入大夏河又廣通河在)
(州東南六十里寕河城東西北流入大夏河通志本朝康熙六年州人自西古城開渠引大夏河)
(長三全臣十里灌田無數年久湮廢四十三年知州王等重修並引水入城居民利之按古大夏)
(水入洮此水入河乃灕水也自明統志訛為大夏河又云灕水在蘭州東南十五里諸志從之皆誤)
(又考輿圖此水在邊外名阿拉藏河東流會五六小水行四百餘里始折東北入州境與水經注合)
(今土人皆名為大夏河不知為灕水矣)裴家川(在靖遠縣北一百三十里河外自莊浪衞)
(流入又蘆溝亦在縣北河外寕夏固原邊接境處)鎖黃川(在靖遠縣東北蘆溝堡東一百)
(八十里其地曠遠明時套夷每由此入)銀川(在河州西北六十里宋史吐蕃瞎氊少子瞎吳)
(叱居銀川即此又漾卑河在州西北一百里)俺哥川(在河州北五十里黃河南土脈膏腴)
(五榖茂盛又胖哥川在州東北八十里河外)西湖(在狄道州西南二里引洮水注之每重五)
(日郡人競游於此)筍籮溝(在臯蘭縣西南六里北流入黃河又黃峪溝在縣西七里大小)
(金溝在縣西二十里又有東西二柳溝共灌田三百餘頃)囤子溝(在河州東北二十里亦名)
(洞子溝洮水支流也溝甚隘深數十丈長二十里路通臯蘭)溥惠渠(在臯蘭縣西五里引)
(阿干水漑田)古蹟渠(在河州南舊志自老鴉山口引水至九眼泉明成化十九年守備康)
(永開壩一百五十里灌田千頃年久湮廢萬歷三十年知州陳文焯復開新渠自焦家壩北折至九)
(眼泉長三十里)西溪(在河州西明州人王竑别業在馬有迴瀾閣醒心亭一鑑池漣漪橋半畝)
(塘秋香徑丹霞塢水竹居八詠)蓮花池(在臯蘭縣西七里周數十里明時肅藩令瀦神泉水)
(為池花木暢茂魚鼈充牣為縣勝境又龍池在縣西南四十里瓦埠山後)河池(在靖遠縣東元)
(和志會寕縣有河池西去州一百二十里其地春夏因雨生鹽雨多鹽少雨少鹽多遠望如河故曰)
(河池舊志有鹽乾州在衞東一百二十里)湫池(在河州西北二百里積石關西周圍三十里岸)
(上萬木森列一葉落其中輒移岸上土人名為顯神池)梁泉(在臯蘭縣東水經注泉出金城)
(縣之南山耆舊言梁暉漢梁冀之後為羌渠帥自金城將移居枹罕出頓此山為羣羌圍迫無水暉)
(以所執榆鞭豎地以青羊祈山神飛泉湧出其水自縣北流注於河明統志泉在白石山)曲柳
泉(在臯蘭縣東二十里其水流為東柳溝東北入河)甘泉(在臯蘭縣南三里味甘美可瀹)
(茗)蘭泉(在臯蘭縣南亦曰五眼龍泉九域志臯蘭堡有蘭泉明統志五眼泉在臯蘭山下泉)
(有五眼相傳霍去病擊匈奴至此以鞭卓地而泉出舊志臯蘭水在州西南三里即五眼泉匯流成)
(溪灌漑州東南園田與阿干河並利按明統志謂此水左右翼注灕水又云灕水在蘭州東南十)
(五里源出塞外經臯蘭山與臯蘭水合今考灕水在河州西不經蘭州界明統志移水經注之文於)
(蘭州之小水誤)紅泥泉(在臯蘭縣南亦出臯蘭山麓下流入河)神泉(在臯蘭縣西七)
(里俗呼獅跑泉遇旱取水禱雨輒應)萬眼泉(在臯蘭縣東北三十里沿河諸山巖閒湧泉甚)
(多可資灌漑)溫泉(在金縣南十里又有暖水泉在縣西南十里)黃眼泉(在金縣北)
(六十里)玉潤泉(在狄道州東三里清洌可掬)唐古泉(在狄道州南二十五里其)
(水由清水渠至番城漑田二百餘頃)石井泉(在狄道州北一百二十里自山峽中湧出)通
濟泉(在渭源縣南鍬峪川又息家泉在縣西五十里歲旱不涸)九眼泉(在河州東十里)
(泉有九穴居民引以漑田又駝岡泉在州南十里水凊泠)
前編修官(臣)温予㢲恭纂輯
前提調官(臣)張曰華恭覆輯
校對官(臣)賀式韓恭校恭覆校
