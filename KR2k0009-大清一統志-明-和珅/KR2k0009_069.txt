大清一統志
開封府(二)
︹古蹟︺故東京城(今府城故基五代梁建東都後唐罷晉復曰東京宋因之侯鯖錄開封舊)
(城即汴州城唐建中二年節度使李勉重築宋初號曰闕城亦曰裏城周顯德三年詔别築新城號)
(曰小城亦曰羅城皆韓通王朴二人所經度宋史地理志東京舊城周圍二十里一百五十五步東)
(二門北曰望春南曰麗景南三門中曰朱雀東曰保康西曰崇明西二門南口宜秋北曰閭闔北三)
(門中曰景龍東曰安遠西曰天波新城周圍五十里一百六十五步大中祥符九年增築南三門中)
(曰南薰東曰宣化西口安上東二門南曰朝陽北曰含輝西二門南曰順天北曰金輝北四門中曰)
(通天東曰長景次東曰永泰西曰安肅汴河上水門南曰大通北曰宣澤汴河下南曰上善化北曰)
(通澤惠民河上曰普濟下曰廣利廣濟河上曰咸豐下曰善利上南門曰永順其後又於金輝門南)
(置開遠門金史地理志都城門十四李夢陽修城記河南省城郎宋之内京城其外城已毁)新
里故城(在祥符縣東三十里寰宇記隋開皇十六年分浚儀置新里縣大業二年廢唐武德)
(四年復置貞觀元年又廢)開封故城(在祥符縣南五十里戰國魏邑史記韓釐王二十一)
(年使暴䳒救魏爲秦所敗䳒走開封秦二世三年酈商將陳留兵攻開封漢高祖封功臣陶舍爲侯)
(邑後爲縣屬河南郡後漢因之晉改屬滎陽郡後魏太平眞君八年併入苑陵景明元平復置孝昌)
(中改屬陳留郡東魏天平初增置開封郡北齊郡廢隋屬滎陽郡唐屬卞州貞觀元年省入浚儀延)
(和元年復置移入州郭管東界明初省入祥符)浚儀故城(在祥符縣西北史記魏惠王三)
(十一年徙治大梁泰始皇二十二年王賁攻魏引河溝灌大梁大梁城壞其王請降盡取其地漢書)
(地理志陳留郡浚儀縣故大梁水經注大梁城夲春秋之陽武高陽鄉也於戰國爲大梁周梁伯之)
(居也後魏惠王自安邑徙都之故曰梁秦滅以爲縣漢文帝封孝王於梁孝王東都睢陽自是置縣)
(以大梁城廣居其東城夷門之東夷門即侯嬴抱關處也舊唐書地理志汴州浚儀古縣隋置在今)
(縣北三十里為孝密所陷縣人王要漢率豪族置縣於汴州之内武德四年移縣於州北羅城内貞)
(觀元年移於州西一里按左傳所載梁伯大其城號曰新里在今陜西同州有新里城水經注即)
(以為大梁城誤)陳留故城(今陳留縣治公羊傳古者鄭處於留後鄭伯取檜遷鄭而野留)
(漢書地理志陳留郡陳留注孟康曰留鄭邑也後為陳所并故曰陳留臣瓚曰宋亦有留彭城留是)
(也留屬陳故曰陳留城李吉甫元和郡縣也魏書地形志開封有陳留志陳留縣西至汴州五十里)
(開皇二年分浚儀置寰宇記小陳留城在縣南三里晉太康地道記曰陳留先有陳留縣以北有大)
(城故此號小城按陳留晉志不載故寰宇記以為西晉末廢而隋志謂為後魏廢又按括地志元)
(和志所記至州道里俱與今縣合明統志云在縣北三十里誤)小黃故城(在陳留縣東北)
(戰國魏邑史記黃歇說秦昭王曰王取首垣以臨平邱小黃即此漢置縣晉泰始元年封魏廢帝為)
(陳留王移治於此水經注濟水逕小黃縣故城北縣故陽武之東黃鄉也因水以名縣北齊廢入陳)
(留唐初復置屬汴州貞觀初又省括地志小黃故城在陳留縣東北三十三里寰宇記唐初小黃縣)
(在陳留縣西南四十里)雍邱故城(今𣏌縣治春秋哀公九年宋皇瑗帥師取鄭師於雍)
(邱史記韓景侯元年伐鄭取雍邱秦始皇五年蒙驁攻魏定雍邱二世二年沛公與項羽略地至雍)
(邱與秦軍戰大破之漢書地理志陳留郡雍邱縣故𣏌國也周武王封禹後東樓公先春秋時徙魯)
(東北魏黃初四年徙封弟植為雍邱王晉太興三年祖逖為豫州刺史鎮雍邱水經注汳水自鳴雁)
(亭南又東逕雍邱故城北元和志雍邱夲漢舊縣亦古之雍國其城北臨汴河元史地理志元初於)
(故城北二里河水北岸築新城置縣繼又修故城號南𣏌縣縣志張柔城在縣北五里即元時所築)
(新城)外黃故城(在𣏌縣東左傳惠公季年敗宋師於黃杜預注黃宋邑陳留外黃縣東有)
(黃城史記魏惠王三十年齊擊魏魏太子申為上將軍過外黃秦二世二年沛公與項羽略地雍邱)
(還攻外黃漢書地理志陳留郡外黃縣都尉治張晏曰魏郡有内黃故加外臣瓚曰縣有黃溝故氏)
(之也晉屬陳留國後魏廢魏書地形志濟陽縣有外黃城隋復置外黃縣屬濟陰郡唐初屬𣏌州貞)
(觀六年復廢元和志外黃故城在雍邱縣東六十里又春秋昭公二十五年宋公佐卒於曲棘杜預)
(注外黃城中有曲棘里)圉縣故城(在祀縣南春秋時鄭地左傳昭公五年韓宣子如楚)
(送女反鄭伯勞諸圉後屬魏史記楚人以弋說襄王曰王朝張弓而射魏之大梁之南還射圉之東)
(是也漢置圉縣屬淮陽國後漢屬陳留郡晉屬陳留國後廢後魏景明元年復置後改曰圉城屬陽)
(夏郡北齊廢隋開皇六年復置圉城縣屬梁郡唐初屬𣏌州貞觀元年廢蕭德言括地志故圉城有)
(南北二城在雍邱縣界寰宇記在縣南五十里金史地理志𣏌縣有圉城鎮縣志今名南圉鎮)尉
氏故城(今尉氏縣治漢置縣應劭曰古獄官曰氏鄭之别獄也臣瓚曰鄭大夫尉氏之尉邑)
(故遂以為名通鑑隋義寕元年尉氏城主時德睿應李密唐武德二年德睿降於王世充以為尉州)
(刺史三年德睿以所部七州來降改尉州為南汴州元和志縣北至汴州一百里本漢舊縣武德四)
(年置洧州貞觀元年廢以縣屬汴州寰宇記秦始皇二年置縣即南阮所居之所)洧川故
城(在今洧川縣南十里金史地理志開封府洧川縣興定二年以尉氏縣之宋樓鎮升洧川縣志)
(明洪武二年縣令俞廷芳以水患遷今治)鄢陵故城(在今鄢陵縣西北春秋隱公元年鄭)
(伯克段于鄢成公十六年晉侯及楚子鄭伯戰於鄢陵楚子鄭師敗績史記韓宣惠王十四年秦伐)
(敗我鄢漢書功臣表鄢陵侯朱濞高帝十二年封後漢書郡國志鄢陵春秋時曰鄢魏書地形志鄢)
(陵縣有鄢陵城括地志鄢陵故城在今鄢陵縣西北十五里元和志鄢陵縣西北至許州七十五里)
(縣志古鄢城在縣西北甘羅保北又縣南有朱濞城)中牟故城(在今中牟縣東水經注洙)
(水經中牟縣故城薛瓚注漢書云中牟在春秋時為鄭之堰也及三卿分晉則在魏之境内元和志)
(中牟縣西至鄭州七十里本漢舊縣縣理即古中牟故城寰宇記後周保定五年中牟移於今縣西)
(三十里圃田城隋開皇十七年於中牟舊城置郟城縣十八年改圃田城曰圃田縣大業二年廢郟)
(城縣移圃田縣於中牟城唐初復改中年縣志故城在今縣東六里明天順中移今治按中牟有)
(二史記正義云相州蕩陰縣西有牟山趙中牟邑在山側此中牟乃鄭地其名中牟始於漢非趙中)
(牟也班志謂趙獻侯自耿徙此誤)東昏故城(在蘭陽縣東北二十里夲古戸牖鄉左傳)
(哀公十三年會於黃池吳人囚子服景伯以還及戸牖歸之史記陳平陽武戸牖鄉人索隱曰秦時)
(戸牖鄉屬陽武至漢以戸牖為東昏縣屬陳留漢書地理志東昏縣莽曰東明魏書地形志濟陽縣)
(有東昏城括地志東昏故城在陳留縣東北九十里寰宇記東明縣在開封縣東九十里即府界靜)
(戎鎮之地尋為東明鎮西南去陳留縣八十里東昏故城在今縣西北金史地理志曹州東明縣初)
(隸南京後避河患徙河北冤句故地後以故縣為蘭陽儀封有舊東明城明統志金析東明六鄉為)
(縣取其首鄉曰蘭陽以為名縣志縣舊冶東北五里明洪武元年遷今冶)濟陽故城(在儀)
(封廳北竹書紀年梁惠成王三十年城濟陽史記蘇代約燕王曰決白馬之口魏無外黃濟陽漢置)
(縣屬陳留郡景帝中六年封梁孝王子明為濟川王應劭曰今濟陽縣也又元帝永元三年立子康)
(為濟陽王後漢書南頓君初為濟陽令以建平元年生光武於縣舍晉屬陳留國後魏咸和二年置)
(徐州於此皇興初州廢孝昌中改屬陽夏郡隋屬濟陰郡唐貞觀初省入冤朐縣括地志濟陽故城)
(在冤句縣西南三十五里舊志在今儀封廳北五十里)儀封故城(在儀封廳東北十七)
(里金廢東明縣為通安堡元至大元年於此置縣明洪武二十二年圯於河遷於西南通安鄉之白)
(樓邨即今治也)管城故城(即今鄭州治周初管叔封於此春秋時鄭地左傳宣公十二年)
(楚子圍鄭晉師救鄭楚子次於管以待之韓非子魏安釐王攻韓拔管使縮高守之漢書地理志中)
(牟有管叔邑杜預左傳注滎陽京縣東北有管城水經注汴家溝水逕管城西故管國也元和志管)
(城縣自漢至隋皆為中牟縣地隋開皇十六年於此置管城縣又分置管州唐貞觀元年廢管七年)
(自武牢移鄭州於今理明初縣省)古大索城(今滎陽縣冶左傳昭公五年晉韓宣子如)
(楚送女鄭子皮子太叔勞諸索氏杜預注成皋縣東有大索亭水經主索水北逕小索亭西世語以)
(爲本索氏兄弟居此故號小索又北逕大柵城東晉滎陽民張卓董遇等遭荒流離鳩聚保固名爲)
(大柵塢魏太平眞君中潁州刺史崔白自虎牢移州治比開廣舊城創制改築太和十七年遷都洛)
(邑省州置郡索水又北屈東逕大索城南晉地道記所謂京有大索小索亭漢書京索之閒也括地)
(志今滎陽縣即大索城又有小索城在縣北四里按水經注分大柵大索爲兩城括地志元和志)
(合爲一城晉灼曰索音柵蓋大柵即大索之訛不當分也)須水故城(在滎陽縣東三十里)
(唐武德四年置須水縣屬管州貞觀元年省入滎陽)京縣故城(在滎陽縣東南左傳隱公)
(元年鄭武姜爲叔段請京使居之謂之京城太叔史記漢二年楚與漢戰滎陽南京索閒應劭曰京)
(縣名屬河南郡隋書地理志後齊省京縣入滎陽括地志京縣在滎陽縣東南二十一里即鄭之京)
(邑)滎陽故城(在滎澤縣西南戰國時韓邑史記韓桓惠王二十四年秦拔我滎陽漢二)
(年漢王兵大振滎陽破楚京索閒後置縣後漢時兼置都尉獻帝起居注建安十八年省州并郡豫)
(州得河南滎陽都尉魏志正始中傳嘏拜滎陽太守水經注索水逕滎陽縣故城南其城跨倚岡原)
(居山之陽魏正始三年詔割河南郡鞏縣自闕以東創建滎陽郡蓋魏時己置郡晉因之也後魏太)
(和十七年移郡治大柵城而此城廢括地志滎陽故城在滎澤縣西南十七里)河陰故城
(在滎澤縣西元和志河陰廢縣西南至府二百三十里本漢滎陽縣地開元二十二年以地當汴河)
(口分汜水滎澤武陟三縣地於輸場東置縣以便漕運即侍中裴耀卿所立舊志元時徙治廣武山)
(北之大峪口明初又徙在滎澤縣西十五里本朝乾隆三十年省入滎澤)滎澤故城
(在今滎澤縣北五里隋置明洪武八年爲河水所圯遷今治)成皋故城(在汜水縣西北)
(本古東虢國後屬鄭爲制邑亦曰北制左傳隱公元年鄭莊公曰制巖邑也虢叔死焉五年鄭敗燕)
(師於北制是也又名虎牢穆天子傳天子射獵於鄭圃有虎在乎葭中天子將至七萃之士高奔戎)
(生捕虎而獻之天子命之為柙畜之東虞是為虎牢左傳莊公二十一年鄭伯定王室王與之武公)
(之略自虎牢以東襄公二年孟獻子請城虎牢以逼鄭遂城虎牢其後為成皋戰國策三晉己破智)
(氏將分其地段規謂韓王曰分地必取成皋韓王曰成皋石溜之地無所用之段現曰王用臣言則)
(韓必取鄭王曰善取成皋至韓之取鄭果從成皋始史記秦莊襄王元年使蒙驁伐韓韓獻成皋漢)
(三年漢王從滎陽走成皋晉書地理志成皋縣有關宋書州郡志武帝北平關洛置司州刺史治虎)
(牢水經注河水經成皋縣北縣治伾山上縈帶伾阜岸絕峻周高四十許丈即虎牢也城西北隅又)
(有小城周三里魏書地形志泰常中置北豫州治虎牢元和志開皇十八年改成皋為汜水縣開元)
(二十九年自武牢城移於今理西南至河南府一百八十里舊志虎牢城在縣西二里明洪武二年)
(改虎牢為古關置巡司戍守成化十七年裁今縣城即故關城唐時所移也成皐故城在縣西大)
(伾山上元至大初以河患遷治於縣東十里洪武六年復舊治以故縣為舊城鋪今名上街鎮)陽
翟故城(即今禹州治夲禹始封邑周為鄭櫟邑春秋桓公十五年鄭伯突入於櫟注鄭别都)
(也今河南陽翟縣史記韓景侯九年鄭圍我陽翟其後為韓國都秦始皇十七年内史騰攻韓韓王)
(盡納其地以為潁川郡漢元年項羽使韓王成因故都都陽翟六年韓王信徙太原復為潁川郡地)
(理志郡治陽翟縣夏禹國韓景侯自鄭徙此是也水經注潁水東逕陽翟故城北寰宇記縣在許州)
(西北九十里)康城故城(在禹州西北夲夏少康故邑水經注潁水東歷康城南夏少康)
(故邑也魏明帝封尚書衞臻為康鄉侯邑於此後魏孝昌中置康城縣屬陽城郡隋仁夀四年廢入)
(陽城縣唐武德四年復置屬嵩州貞觀三年省梁載言十道志陽翟有少康城舊志在今縣西北三)
(十里)密縣故城(在今縣東南春秋僖公六年公會伐鄭圍新城左傳諸侯伐鄭圍新密鄭)
(所以不時城也注新城鄭新密今滎陽密縣鄭以非時興土功齊桓聲其罪以告諸侯故書新城漢)
(置縣屬河南郡地理志密縣故國水經注密縣故城春秋謂之新城漢置密縣於此晉永嘉五年司)
(空苟藩等建行臺於密亦此城也寰宇記今縣東南三十里有古密城即漢理所高齊文宣移理於)
(今縣東四十里故密縣古城隋大業十二年又移於今理即古法橋堡城)新鄭故城(在新)
(鄭縣北周宣王封其弟於鄭幽王之亂桓公寄孥於虢鄶平王東遷武公遂徙於此仍名曰鄭左傳)
(隱公十一年鄭莊公曰吾光君新邑於此昭公十七年梓愼曰鄭祝融之墟也史記韓哀公二年滅)
(鄭徙都之秦置新鄭縣始皇二十一年新鄭反漢志新鄭詩鄭國也晉省杜預左傳注鄭國在苑陵)
(縣西南永嘉之亂李矩自滎陽移屯新鄭即故城也隋復置縣括地志故城在洧水北今在水南三)
(里)苑陵故城(在新鄭縣東北秦置縣史記樊噲攻苑陵先登正義故城在鄭州新鄭縣)
(東北三十八里寰宇記新鄭縣苑陵故城漢縣晉末省後魏於故城東北五里改置苑陵縣城隋大)
(業末省縣按苑陵城新鄭及尉氏洧川三縣志並載今以地度之新鄭東北即洧川西北漢以來)
(之苑陵本在於此唐武德四年移置於尉氏界)康陰廢縣(在尉氏縣東南唐書地理志武)
(德四年置洧州并置康陰縣貞觀元年省寰宇記廢康陰城在尉氏縣東南四十里安撫使任瓌於)
(古亭城置以在康溝南因名)苑陵廢縣(在尉氏縣南即古山氏城水經注徐水自陽邱)
(亭東流逕山氏城竹書紀年梁惠王十六年秦公孫壯率師城上枳安陵山氏者也寰宇記廢苑陵)
(縣城在尉氏縣西四十八里古苑陵城今見新城縣唐武德四年安撫使任瓌移苑陵於尉氏縣界)
(古山氏城置屬洧州貞觀元年廢)蔡陂廢縣(在尉氏縣西南隋書地理志開皇十六年)
(置蔡陂縣大業初省入鄢陵寰宇記蔡陂城在尉氏縣西南三十里隋開皇十六年分長葛許昌鄢)
(陵三縣地置蔡陂縣大業二年廢)清池廢縣(在中牟縣西本古清陽亭水經注清池水)
(逕清陽亭南即古清人城也詩所謂清人在彭彭為高克邑故杜預春秋釋地云中牟縣西有清陽)
(亭是也唐書地理志武德四年置清池縣屬管州貞觀元年省)故市廢縣(在鄭州西北三)
(十五里漢縣屬河南郡高帝六年封功臣閻澤赤爲侯國後漢省又建安五年曹操燒袁紹輜重於)
(故市在今延津縣界)黃臺廢縣(在禹州東北東魏興和元年分陽翟置黃臺縣屬陽翟郡)
(隋大業初廢入陽翟縣唐武德四年復置屬許州貞觀元年廢寰宇記黃臺在陽翟縣東北四十里)
洧源廢縣(在密縣西唐書地理志武德三年分密縣置零水洧源二縣四年省)曲梁
廢縣(在密縣東北魏書地形志廣武郡曲梁孝昌中分密置隋志後魏置曲梁縣後齊廢按)
(今縣東北有曲良保蓋故縣之地後人誤梁爲良)青城(有二一在祥符縣南門外宋南郊祭)
(天齋宫也號南青城一在北門外宋北郊祭地齋宫也號北青城東京夢華錄青城舊止以青布幕)
(爲之宣政間悉用土石蓋造)倉垣城(在祥符縣西北晉永嘉三年詔將軍王堪等討石勒)
(勒至黎陽堪退保倉垣四年勒復圍陳留太守王讚於倉垣五年苟晞以洛陽饑困請遷都倉垣後)
(姚秦置兖州刺史義熙十二年劉裕伐秦克倉垣宋永嘉二年魏滑稽陷倉垣水經注汳水東逕倉)
(垣城南即大梁縣之倉垣亭也城臨汳水陳留相畢邈治此魏書地形志浚儀縣有倉垣城元和志)
(長垣故城一名倉垣城在開封縣北二十里)張良城(在陳留縣東寰宇記在陳留縣東六)
(十里漢高祖為張良築良之世孫德為兖州刺史襲封陳留侯食小黃萬戶殤帝時葬於城西南三)
(百步)斗城(在陳留縣南水經注沙水東南逕斗城西左傳襄公三十年子産殯伯有尸其臣葬)
(之於是城也寰宇記在陳留縣南三十五里縣志今為斗橋集)空桑城(在陳留縣南寰宇記)
(在雍邱縣西二十里帝王世紀伊尹生於空桑即此)臨濟城(在陳留縣西北五十里史記秦)
(二世二年章邯圍魏王咎於臨濟後漢書郡國志平邱有臨濟城)老邱城(在陳留縣北寰)
(宇記在陳留縣北四十五里春秋傳定公十五年鄭罕達敗宋師於老邱)莘城(在陳留縣東北)
(左傳僖公二十八年晉侯登有莘之虚以觀師括地志古莘國在陳留縣東五里故莘城是也元和)
(志古莘城在縣東北三十五里)高陽城(在𣏌縣西漢書沛公西過高陽注文潁曰聚邑名屬)
(陳留圉縣臣瓚曰陳留傳在雍邱西南後漢書初平元年封蔡邕為高陽鄉侯水經注睢水東逕高)
(陽故亭北俗謂之陳留北城寰宇記高陽城在雍邱縣西二十九里顓頊高陽氏佐少昊有功受封)
(此邑)祺城(在𣏌縣西北寰宇記在雍邱西北十八里按陳思王襲封雍邱王表云禹祠原在)
(此城漢光武移在雍邱城内植請遷於舊館祺者吉祥之名舊志亦名箕城在𣏌縣西北三十里隋)
(末王世充嘗置縣於此又有吳起城在縣東北十里傳是吳起屯兵處)肥陽城(在𣏌縣東)
(北寰宇記在雍邱縣東北二十里城冢記禹治洪水在肥澤之陽因築此城𣏌縣志今有肥陽集)
陽樂城(在𣏌縣東北四十里水經注汳水北逕陽樂城南西征記城在汴北一里周五里雍)
(邱縣界)裘氏城(在通許縣東水經注沙水東南逕陳留縣裘氏鄉裘氏亭西寰宇記裘氏)
(城在陳留縣南六十里城冢記云秦時故縣也金史地理志通許有裘亭)煉城(在通許縣東南)
(三十里相傳高歡所築)石倉城(在通許縣西水經注八里溝水南逕石倉城西寰宇記石)
(倉城在陳留縣西南七十里城冢記云鄭莊公理開封東南築此城積倉粟因名盛倉城盛與石音)
(相近故訛為石倉縣志有上倉城在今縣西八里)牛首城(在通許縣西北左傳桓公十四)
(年宋人以諸侯伐鄭取牛首水經注沙水東南逕牛首亭東俗謂之車牛城寰宇記城在陳留縣西)
(南十一里九域志咸平縣有牛首城)雞鳴城(在尉氏縣西南水經注皇陂水北對雞鳴城即)
(長社縣之濁城也寰宇記城在縣西南三十里)菟氏城(在尉氏縣西北寰宇記在尉氏縣西)
(北四十里左傳昭公五年鄭伯勞屈生於菟氏)鍾城(在尉氏縣西北元和志在尉氏縣西三十)
(五里魏太尉鍾繇故里寰宇記在縣西北其城南三里有鍾繇碑)平陸城(在尉氏縣東北)
(三十五里漢書王子侯表平陸侯禮楚元王子孝景元年封水經注康溝東逕平陸縣故城北即元)
(王子國建武元年口戶不滿三千罷為尉氏縣之陵樹鄉又有陵樹亭建安中封尚書荀攸為陵樹)
(鄉侯北有大澤名曰長樂廏)向城(在洧川縣西南左傳襄公十一年諸侯伐鄭會於北林師)
(於向杜預注向地在潁川長社縣東北水經注康溝水東北逕向岡西即鄭之向鄉也又白雁陂東)
(逕向城北城側向岡縣志古向城在縣南大隧山北洧水滸俗訛為上城又名莊公城)蔣城
(在洧川縣北寰宇記在尉氏縣西五十里其城以西半屬新鄭)太邱城(在鄢陵縣城外元和)
(志在鄢陵縣西南二十里陳寔嘗為此縣長金史地理志鄢陵有太邱縣)陶城(在鄢陵縣南水)
(經注潩水西南流逕陶城西元和志故陶城在鄢陵縣南五十里相傳晉陶侃征杜&KR0802;所築)安
陵城(在鄢陵縣西北史記齊宣公四十三年田莊子伐魯葛及安陵戰國時魏襄王封其弟為)
(安陵君後漢書郡國志劉昭注李奇曰鄢陵六國時曰安陵史記正義在鄢陵縣西北十五里按)
(安陵當即鄢陵城水經注分為二姑存備考)焦城(在中牟縣西南水經注役水流逕焦城東)
(竹書紀年梁惠成王十六年秦公孫壯伐鄭圍焦城不克即此城也縣志有焦城寺在縣西南五十)
(里尚取古城為名)官渡城(在中牟縣東北北征記中牟臺下臨汴水是為官渡袁紹曹操)
(壘尚存水經注曹操壘北有高臺謂之官渡臺渡在中牟故世又謂中牟臺建安三年紹進臨官渡)
(起土山地道以逼壘公亦起高臺以捍之即中牟臺也今臺北土山猶在山之東悉紹舊營遺臺猶)
(存)儀城(在蘭陽縣北寰宇記儀城在東明縣西北二十里論語儀封人請見鄭注儀蓋衞邑)
(也釋地續儀邑城乃衞西南境距其國五百餘里舊志今縣北而儀封鄉)韓陵城(在蘭陽縣)
(東北五里縣志元時徙縣治此又縣東南八里有流梁城舊亦為縣治以渠所經而名)邲城
(在鄭州東春秋宣公十二年晉荀林父帥師及楚子戰於邲元和志邲城在管城縣東六里)棐
城(在鄭州東南水經注華水東經棐城北即今林亭也春秋楚救鄭遇於北林注滎陽中牟縣西)
(南有林亭在鄭北今是亭南去新鄭故城四十許里蓋以南有林鄕亭故杜預據是為北林)衍
氏城(在鄭州北三十里戰國策蘇秦說魏襄王曰北有卷衍史記魏景湣王五年秦拔我衍秦)
(始皇九年楊端和攻衍氏正義衍魏邑在鄭州)祭城(在鄭州東北左傳成公四年晉伐鄭取汜)
(祭括地志故祭城在管城縣東北十五里鄭大夫祭仲邑也)武彊城(在鄭州東北史記曹)
(參擊羽嬰於昆陽追至葉遷攻武彊薛瓚曰武彊在陽武括地志武彊城在管城縣東北三十一里)
釐城(在滎澤縣東春秋隱公十一年公會鄭伯於時來左傳作郲杜預注時來郲也滎陽縣東)
(有釐城鄭地也水經注濟水逕釐城東京相璠曰今滎陽縣東四十里有故釐城)平桃城
(在滎澤縣東南漢書地理志東虢在滎陽後漢書郡國志滎陽有虢亭虢叔國水經注索水東逕虢)
(亭南俗謂之平咷城或亦謂之號咷城非也蓋號虢字相叛字轉失實也魏書高祖紀太和十九年)
(行幸滑臺次於石濟皇太子朝於平桃城)王宮城(在滎澤縣西北在傳僖公二十八年晉文)
(公敗楚師於城濮還至於衡雍作王宮於踐土括地志故王宮在滎澤縣西北十五里王宮城中今)
(故城内東北隅有踐土臺)垂隴城(在滎澤縣東北左傳文公二年穆伯會諸侯及晉司空士)
(榖盟於垂隴襄公二十七年鄭伯享趙孟於垂隴水經注京相璠曰今滎陽東二十里有故隴城是)
(也世謂之都尉城蓋滎陽典農都尉治故變垂隴之名)宅陽城(在滎澤縣東北水經注濟)
(瀆際有故城世謂水城非也史記秦昭王四十二年魏冉攻魏走芒卯入北宅即故宅陽城也竹書)
(紀年梁惠成王十三年王及鄭釐侯盟於巫沙釋宅陽之圍晉出公六年齊鄭伐衛荀瑤城宅陽俗)
(言水城非矣括地志宅陽故城在滎澤縣東南十七里)上棘城(在禹州西北左傳襄公十)
(八年楚師伐鄭右師城上棘遂涉潁水經注潁水逕上棘西又屈逕其城南左傳楚師伐鄭城以涉)
(潁者也)小韓城(在禹州西北晉書李矩屯新鄭劉聰遣從弟暢屯於韓王故壘相去七里)
(舊志小韓城在州西北十三里韓哀侯所築今名韓城里按韓王壘故迹久湮據晉書去舊新鄭)
(城七里以今地度之當即州境小韓城)雍氏城(在禹州東北本鄭邑又名雍梁左傳襄公)
(十八年楚為子馮公子格率銳師侵雍梁注河南陽翟縣東北有雍氏城又三十年鄭伯有奔雍梁)
(史記蘇代謂韓咎曰公何不令楚王築萬室之都雍氏之旁括地志云故雍氏城在洛州陽翟縣西)
(二十五里故老云黃帝臣雍父作杵臼也)鄶城(在密縣東北五十里接新鄭縣界周初封國詩)
(有檜風國語史伯曰妘姓鄢鄶路偪陽平王時鄭武公滅鄶而併其地左傳僖公三十三年鄭葬公)
(子瑕於鄶城之下杜預注古鄶國在滎陽密縣東北詩正義鄶即鄭地元和志在鄭州新鄭縣東北)
(三十二里)林鄉城(在新鄭縣東二十五里春秋宣公元年會晉師於棐林伐鄭注棐林鄭地)
(滎陽苑陵縣東南有林鄉戰國策信陵君曰從林鄉以至於今秦七攻魏後漢書郡國志苑陵有棐)
(林)華城(在新鄭縣東南亦名華陽亭古華國春秋時鄭地戰國屬韓晉書嵇康嘗游洛西暮)
(宿華陽亭忽有客詣之與康共談音律因索琴彈之而為廣陵散遂以授康水經注黃水東南流逕)
(華城西史伯謂鄭桓公曰華君之土也韋昭曰華國名史記秦白起攻魏拔華陽走芒卯司馬彪曰)
(華陽亭名在密縣嵇叔夜嘗採樂於山澤學琴於古人即此亭也)通許故鎮(今通許縣)
(治宋置屬陳留縣九域志在開封府東南九十里舊志有故城址在今縣北郭周十里明崇禎九年)
(嘗修治之)河陰倉(在滎澤縣元二十二西廢河陰縣西元和志開年裴耀卿為相兼轉運都)
(使分置河陰縣及河陰倉於河清縣置柏崖倉三門東置集津倉三門西置鹽倉三門北鑿山十八)
(里陸行以避湍險自江淮來者悉納河陰倉白河陰候水調浮漕送含嘉倉又取曉習河水者遞送)
(太原倉所謂北運也自太原倉浮渭以入關中)石門(在滎澤縣西北水經注滎瀆受河水有石)
(門謂之為滎口石門地形殊卑蓋故滎波所道自此始也又漢建寕四年於敖城西北壘石為門以)
(遏渠口謂之石門故世亦謂之石門水門廣十餘文西去河三里水北有石門亭劉昭曰石門在滎)
(陽水北一里)軒轅邱(在新鄭縣西北故城史記黃帝居軒轅之邱後漢書郡國志河南尹)
(新鄭黃帝之所都通典新鄭祝融之墟黃帝都於有熊亦在此也)萬人聚(舊志在𣏌縣西)
(十五里王莽將王邑破翟義於此高二文餘俗呼為蜂火臺按此即水經注魯溝所經萬人散也)
(當在縣南圉鎮)曲遇聚(在中牟縣東史記曹參世家西擊秦將楊熊於曲遇注徐廣曰在中)
(牟後漢書郡國志中牟有曲遇聚)陽關聚(在禹洲西北後漢書王莽遣王邑將兵百萬到)
(潁川光武將數千兵邀之於陽關注聚名也在今洛州陽翟縣西北水經注潁水東南流逕陽關聚)
(聚夾水相對俗謂之東西二土城)汴故宫(在祥符縣城内正北五代梁建都以軍治為宫)
(晉為大安宫宋時謂之大内金因舊址少更之明初建周王府宋史地理志建隆三年廣皇城東北)
(隅命有司畫洛陽宫殿按圖修之宫城周圍五里南三門東西兩門北一門正殿曰大慶正衙殿曰)
(文德大慶殿北有紫宸殿視朝之前殿也西有垂拱殿常日視朝之所也次西有皇儀殿又次西有)
(集英殿宴殿也殿後有需雲殿東有昇平樓宫中觀宴之所也宫後有崇政殿閱事之所也殿後有)
(景福殿西有殿北向曰延和便坐殿也凡殿門皆隨殿名宫中又有延慶安福觀文清景慶雲玉京)
(等殿夀安堂延春閣福安殿其東眞君殿曰積慶前建感眞閣又有龍圖閣下有資政崇和宣德述)
(古四殿天章閣下有羣王蕊珠二殿後有寶大閣閣東西有嘉德延康二殿苑内有崇聖殿太清樓)
(其西又有宣聖化成金華西涼清心等臀翔鸞儀鳳二閣華景翠芳瑤津三亭延福宮有穆清殿延)
(慶殿北有柔儀殿崇徽殿北有欽明殿延福宫北有廣聖宫内有太清五清沖和集福會祥五殿建)
(流杯殿於後苑又有慈德殿觀稼殿延曦閣邇英殿隆儒殿慈夀殿慶夀殿保慈宫玉華殿基春殿)
(睿思殿承極殿崇慶隆祐二宫睿成宫宣和殿聖瑞宫顯謨閣玉虛殿玉華閣親𧖟宫燕安殿延福)
(宫保和殿玉清神霄宫上清寶籙宫金史地理志南京正殿曰大慶殿東廡曰嘉福樓西廡曰嘉瑞)
(樓大慶後曰德儀殿内有隆德殿隆德之次曰仁安殿仁安之次曰純和殿正寢也西曰雪香亭亭)
(北則后妃位也有樓樓西曰瓊香亭亭西曰涼位有樓樓北少西曰玉清殿純和之次曰福安殿殿)
(後曰苑門内曰仁智殿有二太湖石左曰敷錫神運萬歲峯右曰玉京獨秀太平巖苑門東曰仙韶)
(院院北曰湧翠峯東連長生殿又東曰湧金殿又東曰蓬萊殿長生西曰浮玉殿又西曰瀛洲殿長)
(生殿南曰閱武殿又南曰安泰門東則夀聖宫北曰徽音院又北曰燕夀殿徽音夀聖東曰太后苑)
(苑殿曰慶春明統志洪武十一年即其故址建周王啜)漢武帝行宫(寰宇記在陳留)
(縣羅城内漢元狩元年建今廢為倉)逍遙宫(寰宇記在陳留縣南六里隋大業二年建今廢)
艮嶽(在祥符縣城内東北隅宋徽宗所築王禹偁東都事略政和初作壽山艮嶽於築城之東)
(陬高十餘仞有飛来峯梅嶺杏岫黃楊巘丁香嶂椒崖龍板坡循壽山而西曰斑竹麓瀑布屏從艮)
(嶽之麓曰朝眞磴海棠川神運峯其他軒榭庭徑各有巨石布列並與賜名宋史地理志政和七年)
(始作萬歲山山周十餘里宣和四年徽宗自為記以在國之艮故名艮嶽六年又改名壽峯嶽之正)
(門曰陽華故亦號陽華宫自政和迄靖庫積累十餘年四方怪竹竒石悉聚於斯樓臺亭館不可數)
(計及金兵圍城日久欽宗命拆屋為薪鑿石為礮云)宜春苑(在祥符縣東門外宋史建隆元)
(年幸宜春苑玉海玉津瓊林瑞聖宜春宋時為四苑園)瓊林苑(在祥符縣西門外宋乾德)
(二年置遇放榜設聞喜宴於此東京夢華錄瓊林苑與金明池相對三月一日開金明池瓊林苑池)
(周迴九里直徑七里有臨水殿車駕臨幸觀爭標賜宴於此)擷芳園(在祥符縣城内西北)
(隅宋史地理志景龍江北有龍德宫其地歲時次第展拓後盡都城一隅名曰擷芳園通志本宋徽)
(宗潛邸即位廣之)芳林園(在祥符縣城内東北宋太祖潛邸時園也即位後號曰潛龍後)
(改奉眞天聖七年又改名芳林)梁園(在祥符縣城東南一名梁苑亦名兔園漢梁孝王遊賞之)
(所唐李白有梁園吟)玉津園(在祥符縣南門外夾道爲兩園引閔河別流貫之周顯德中置)
(宋諸帝常幸此東京夢華錄都人出城探春南則玉津園)瑞聖園(在祥符縣城東北初爲北)
(園宋太平興國二年詔名含芳園大中祥符三年改名)東里(在新鄭縣故城内鄭子產所居)
(論語何晏集解子產居東里因以爲號䟽東里鄭城中里名按今州東北有東里村又有鄭子產)
(里并近新鄭界)南里(在新鄭縣故城内左傳晉悼公四年荀瑤帥師圍鄭鄭駟宏乃先保南里)
(以待之注南里在城外)石牛莊(在禹州西南十五里宋崔鶠所居鶠有閒居石牛莊詩)
蔡邕宅(在尉氏縣南三十五里)豐樂樓(在祥符縣城内舊名樊樓宋徽宗時重建)
(改名劉子翬詩有憶得水平多樂事夜深燈火上樊樓之句)遇仙樓(在祥符縣城南薰門)
(内通志金時有狂僧李菩薩者嘗就楊廣道趙君瑞兩家宿一日大寒楊與之酒若媿無以報者晨)
(起持酒盌出聞其噀酒聲入曰花開矣已而牡丹果開兩花時正大四年十月也人異其事因以名)
(樓趙秉文作滿庭芳詞以記之)望京樓(在祥符縣城西門明統志樓舊無名唐令狐綯登樓)
(詩有因上此樓望京國便名樓作望京樓之句因名)蓮花樓(在祥符縣西門外宋時士大夫)
(餞飲於此)潘樓(在通許縣南十里宋潘美别墅東京夢華錄七月七夕潘樓街車馬盈市)夕
陽樓(在滎陽縣城内唐時建李商隱有詩)博文樓(在禹州冶西南明徽王所建)鳳
凰樓(在禹州城西南寰宇記在陽翟縣西南一里漢黃霸守潁川鳳凰集嘉禾生乃起樓郡中)
(基址猶存)拱奎堂(在府署内宋錢藻尹開封時建)繼聖堂(在府署東宋眞宗尹開封)
(太宗命創射堂習射大中祥符三年眞宗臨幸射堂詔名其堂繼照景祐元年改名)清虛堂
(在府署東南隅宋王鞏建蘇軾有記)資善堂(在祥符縣城内宋仁宗肄業所大中祥符八年)
(建)宋明堂(在祥符縣城内宋政和七年建)三槐堂(在祥符縣城東門外宋兵部侍)
(郎王祐手植三槐於庭曰吾子孫必有為三公者其後子旦果為相子孫因建三槐堂蘇軾有銘)
志古堂(在新鄭縣署内宋劉伯夀建尹洙有記)新亭(在祥符縣城内唐刺史令狐楚)
(建劉禹錫有記)流杯亭(在祥符縣城内西北隅唐李商隱有詩)信陵亭(在祥符縣)
(城東南隅相傳為魏公子無忌勝遊之地舊有亭今廢)大梁亭(在祥符縣大梁門外西偏)
(唐韋應物有詩)鳴雁亭(在𣏌縣北左傳成公十六年衞侯伐鄭至於鳴雁杜預注鳴雁在雍)
(邱縣西北水經注汳水東經鳴雁亭俗謂之白雁亭寰宇記在雍邱縣北四十里)少曲亭
(在尉氏縣東水經注康溝又東經少曲亭陳留風俗傳曰尉氏縣有少曲亭俗謂之為小城也)潁
亭(在禹州西唐大中四年陽翟令陳寬建宋范鎮重修有潁溪王亭記)高氏亭(在禹州西)
(南左傳成公十七年衞北宫括救晉侵鄭至於高氏杜預注高氏在陽翟縣西南後漢志陽翟有高)
(氏亭)瑣侯亭(在新鄭縣東北左傳襄公十一年六月諸侯會於北林師於向右還次於瑣圍)
(鄭注滎陽苑陵縣西有瑣侯亭按杜預主瑣澤地闕而後人以瑣侯實之疑屬牽合又水經注云)
(役水出苑陵縣西隟侯亭東世謂此亭為卻城蓋隟卻聲相近耳瑣侯與隟侯宇畫相似地理亦合)
(疑即一亭)陽邱亭(與陵邱亭凡陽亭俱在新鄭縣東北水經注役水逕陽邱亭西又龍淵泉)
(水流經陵邱亭西又東南逕凡陽亭)吹臺(在祥符縣東南六里水經注沙水南流逕梁王吹臺)
(東陳留風俗傳曰縣有蒼頡帥曠城上有列仙之吹臺北有牧澤中出蘭蒲方十五里俗謂之蒲關)
(澤梁王增築以為吹臺今層樓孤立於牧澤之右晉世乞活憑居削墮故基遂成二層世謂之乞活)
(臺又謂之婆臺城冊府元龜梁孝平中以高明門外繁臺為講武臺九域志本梁孝王吹臺其後有)
(繁姓居其側里人乃以姓呼之夲朝乾隆十五年高宗純皇帝巡幸河南御製詩)
(勒石其上)靈臺(在祥符縣南三十里梁惠王所築一名梁惠王臺)岳臺(在祥符縣西九)
(里圖經昔魏王遙事霍山神築此臺檮於其上因以為名唐書律歷志測景在浚儀岳臺宋史建隆)
(三年幸岳臺命諸軍習騎射)迎秋臺(在祥符縣西後唐莊宗時築宋時都人九日於此登)
(高)講武臺(在祥符縣西楊邨宋太宗所築)宴臺(在祥符縣東北十里宋時春耕藉田)
(宴百官於此)奉天臺(在布政司治後明洪武初幸汴時祭天之所又有封臺在南門外亦)
(幸汴時築)阮籍臺(寰宇記在尉氏縣東南二十步阮籍每攜酒登此)尉繚子臺
(在尉氏縣治東北相傳尉繚子所築)項羽臺(在滎陽縣東五十里俗呼霸王臺京水流經其)
(下)許由臺(在禹州東寰宇記許由臺在陽翟縣東十五里又巢父臺在縣東十六里即巢)
(父飲牛處舊志二臺在州東潁水上相去一里)鈞臺(在禹州南即夏臺也左傳昭公四年楚椒)
(舉曰夏啓有鈞臺之享注河南陽翟縣南有鈞臺陂史記夏本紀桀召湯而囚之夏臺索隱夏曰鈞)
(臺皇甫謐曰地在陽翟是也水經注大陵西連山亦曰啓筮亭啓享神於大陵之上即鈞臺也元和)
(志在陽翟縣南十五里)黃臺(在禹州東北亦曰黃臺岡為漢潁川大守黃霸築魏書地形志)
(陽翟郡黃臺有黃臺岡水經注赤㵎水逕黃臺岡下又歷東岡東南流注於洧寰宇記在陽翟縣東)
(北四里)卧龍臺(在密縣西世傳黃帝與廣成子問道處)望母臺(在新鄭縣南洧)
(水之南水經注洧水南有鄭莊公望母臺)信陵館(省志在祥符縣城信陵君延士處元雷琯)
(有閒過信陵館有懷信陵君之句)古戰場(在滎澤縣廣武山下即楚漢戰處)繫馬
樹(明統志在滎陽東七里本一古槐形甚奇怪世傳漢高祖為王時繫馬於此)
︹關隘臨蔡關(在祥符縣東南金史地理志開封縣有古通津臨蔡關通志臨蔡關在府東南)
(三十里以臨蔡河而名今土人呼其地曰關頭又通津關在府東北四十里埽頭集臨五大河皆周)
(顯德中置)旋門關(在汜水縣西南十里班昭東征賦望河洛之交流看成皋之旋門輿地廣)
(記後漢中平初置八關都尉旋門其一也縣志旋門關今崤關之南峽口也自旋門而東至板域渚)
(皆成皋關之道)黃馬關(在汜水縣西十五里水經注河水經黃馬坂北謂之黃馬關孫登之)
(去楊駿作書與各中故人處也)朱仙鎮巡司(在祥符縣西南四十五里宋紹興十年岳)
(飛大敗金兵於郾城進軍朱仙鎮今為水陸舟車會集之所置巡司又有鹽捕同知及千總駐此)
祥陳北岸巡司(駐黃李集在陳留縣東接祥符縣界)蘭考北岸巡司
(駐蘭陽縣黃河北岸接考城縣界)河陰巡司(在河隂故城本朝乾隆二十年裁河陰)
(縣併入滎澤設巡司)陳橋鎮(在祥符縣東北四十里亦名陳橋驛宋太祖為軍士擁立處舊)
(為下北同知駐剳之地本朝乾隆四十九年移祥符縣丞駐此)八角鎮(在祥符縣西南)
(三十里唐光啓三年秦宗權敗朱全忠於此今曰八角店又郭橋集在縣西北五十里即郭橋鎮)
盧館鎮(在尉氏縣北十里九域志尉氏縣有盧館鎮)朱曲鎮(九域志尉氏有朱家)
(曲鎮舊志在縣東十五里洧水於此回曲而東因名)馬欄鎮(在鄢陵縣南十里九域志鄢陵)
(縣有馬欄橋縣志宋都汴時畿内四鎮募兵屯守馬欄鎮其一也)白沙鎮(在中牟縣西三)
(十里九域志縣有白沙圃田萬勝三鎮通鑑注萬勝在中牟縣東距大梁不過數十里又禹州西北)
(四十里亦有白沙鎮)須水鎮(在滎陽縣東四十里即古縣也有湏水橋為邑民走集處明崇)
(禎十年寇起築城守禦)賈峪鎮(在滎陽縣東南賈峪山側九域志滎陽有賈峪永清湏水)
(三鎮)龍門鎮(在滎陽縣西南方山中接汜水縣境俗名王僧店山畔有石佛泉匯為池澇則)
(成河旱亦不涸)高邨鎮(在滎澤縣境河陰廢縣西南十里)大騩鎮(在密縣東南大)
(騩山下相傳即故縣治金史地理志鄭州密鎮大騩鏁水)宣武衞(在祥符縣西北明洪武六)
(年置今裁)杏花營(在祥符縣西二十里金貞祐元年元兵襲汴至杏花營元至正十九年察)
(罕討劉福通於汴京屯杏花營明成化十四年河決於此)岳塞(在尉氏縣南二十里又有南北)
(二營皆岳飛屯兵處)歇馬營(在尉氏縣北二十五里金哀宗嘗駐蹕)趙皮塞(在蘭)
(陽縣北十六里一名張祿口明嘉靖中河嘗決於此)秦王塞(在滎澤縣西街頭堡唐太宗與)
(竇建德相距屯兵處)袁紹壘(在汜水縣西睡虎山上漢末袁紹起兵討董卓與卓將吕布爭)
(成皋置壘於此)摩天寨(在汜水縣西北大伾山上明崇禎十六年縣遷治於此)天鵬
寨(在禹州城西六十三里)靳寨(在密縣東南四十里縣志明工部尚書靳於中築寨於此)
(今為靳店集又縣西北四十里有興穀寨縣南十八里有超化寨俱昔人避兵處)蘇邨(在祥)
(符縣東南十里宋建中靖國元年修蘇邨西隄元延祐七年河決蘇邨即此)銅瓦廂集
(在蘭陽縣西北二十五里初名銅牙城元嘗置縣明正德六年設管河主簿於此尋廢本朝乾隆)
(四十九年設蘭陽縣丞駐此)王祿店(在滎澤縣東北二十里今設守備駐防)黃榆
店(在禹州城南金史伊拉布哈傳軍至黃榆店望釣州二十五里伊拉布哈舊作接刺蒲阿今)
(改正)眉山店(在密縣東金史武善傳天興元年善至密縣接軍眉山店按眉當作梅以近)
(梅山而名武善舊作武仙今改正)大梁驛(在祥符縣治東南舊有懷遠驛周顯德五年置)
(宋景德三年更置於汴河北又上源驛唐中和四年李克用破黃巢還至汴朱全忠館之乘夜掩襲)
(克用處也)莘城驛(在陳留縣治南)雍邱驛(在𣏌縣治東北)尉氏驛(在縣治東)
洧川驛(在縣治西)圃田驛(在中牟縣治東)管城驛(在鄭州治東北)索亭
驛(在滎陽縣治西)廣武驛(在滎澤縣治西本原武縣之安城驛也明正統末移置於此故)
(名)清潁驛(在禹州治東)永新驛(在新鄭縣治西)郭店驛(在新鄭縣北四)
(十里金史地理志鈞州新鄭鎮一郭店)
︹津梁︺天漢橋(在祥符縣東南唐建州橋宋改名其西有金梁橋皆跨汴水上夢華錄汴河橋)
(十三蔡河橋十一五大河橋五金水河橋三今多廢)雲驥橋(在祥符縣東南麗景門外元湯)
(鼎有詩)板橋(在祥符縣北七里唐大歷十一年馬燧討平汴州叛將李靈曜引軍西屯板橋)
羊羔橋(在通許縣東北八里舊跨黃河)雙泊橋(在洧川縣南門外又十里有左家橋)
(並跨雙泊河)惠民橋(在鄢陵縣北二十里跨雙泊河)蓼澤陂橋(在中年縣西三)
(十里又有東五里橋石橋並明知縣陳幼學建)龍木橋(在蘭陽縣北二十里)迎春橋
(在鄭州東門外又和義橋在州西門外)濟橋(在滎陽縣東門外舊志唐貞觀中尉遲敬德監)
(造制度雄偉明宏治閒廢)湏水橋(在滎陽縣東四十里)京水橋(在滎陽縣東五十里)
通濟橋(在滎陽縣東)天橋(在滎澤縣廣武山水峪之南壁立數仞僅容一人往來高)
(邨者道必出此險若登天)虹橋(在汜水縣西北一里)清潁橋(在禹州城北門外)浮
山雙橋(在密縣治東舊有橋歲久圯本朝康熙八年重建)溱洧橋(在密縣南二十)
(里)南關橋(在新鄭縣南門外)白墓子岡渡(在祥符縣東南十五里又十五)
(里為赤倉渡)清河口渡(在祥符縣南十里又二十里為八角渡)張家灣渡
(在祥符縣西化十五里又里岡度在府西北三十里於家店渡劉獸醫口渡在西北三十五里)時
和驛渡(在祥符縣北十里又十五里為柳園渡其西有翟家口渡)王家樓渡(在祥)
(符縣東北三十里又三十五里有灌臺渡)楊橋渡(在中牟縣北四十里)孫家渡(在滎)
(澤縣東南五十里明止統十三年河決於此)竹盧渡(在汜水縣東宋建炎二年岳飛駐軍)
(於此)
︹隄堰︺臨河隄(府境黃河南北兩岸皆有隄南岸自滎澤下至鄭州中年祥符陳留蘭陽儀封)
(接歸德府考城縣界長二百七十里北岸自陽武上接原武縣界下至祥符縣界長三十四里祥符)
(上接封邱下至陳留長五十里陳留上接祥符下至蘭陽縣界長一百十丈蘭陽上接陳留下至直)
(隸長垣縣界長四十一里儀封上接長垣下至山東曹縣界長三千九百餘文其閒有大隄老隄新)
(隄月隄幫隄本朝以來或創或因歷年修築詳見黃河注中)蓼隄(元和志在開封縣東北六)
(里梁孝王都大梁以其地卑溼東徙睢陽乃築此隄至宋州凡三百里)金隄(水經注漢明帝)
(永平十二年築隄修堨起自滎陽東至千乘海口千有餘里順帝陽嘉中又自汴口以東緣河積石)
(為堰通古淮口咸曰金隄)隋隄(一名汴隄隋大業元年築西通齊水南達淮泗幾千餘里繞隄)
(植柳明正統早泰閒重築鎮以鐵犀亦名三里隄以去府城三里也)樂利隄(在祥符縣西水)
(門外又有高門隄在舊固子門外西北連樂利隄)金邨隄(在祥符縣西北十里又十八里)
(隄以去城十八里而名西北接封邱縣界)埽頭隄(在祥符縣東北四十里元至正十一年築)
(東接陳留縣境西接陳橋又有接岡隄接脾沙岡故名其南為横隄大隄又汴護隄在舊汴河北岸)
(金水隄在府舊裏城外)雙泊隄(在洧川縣西北隄並雙泊河至鄢陵縣界長四十餘里明)
(正統四年築又有故隄在鄢陵縣北水經注桐邱城南即長隄洧水之北防也)邵公隄(在蘭)
(陽縣南三里邑人侍郎邵敏建議修築以障防巴河)梁公堰(在滎澤縣境河陰廢縣西即汴)
(口堰也隋開皇七年使梁睿增築漢古堰遏河入汴自是更名梁公堰唐開元二年河南尹李傑奏)
(河汴閒有梁公堰歲久堰破南方漕不通請自故渠修之十四年洛陽人劉宗器請塞舊汴河於下)
(流開梁公堰置斗門通淮汴廣德二年劉晏為轉運租庸使親歷河陰鞏洛驗視梁公堰及李傑新)
(堰盡得其利病於是轉運無壅元和志汴口堰在河陰縣西二十里)
︹陵墓︺︹五代︺︹漢︺隱帝陵(在禹州城西五十里五代史漢本紀注周廣順元年葬之許州)
(陽翟縣號隱陵)︹後周︺太祖嵩陵(在新鄭縣北寰宇記在新鄭縣自然山下文獻通考)
(先時帝戒晉王刻石陵前云周大子平生好儉約遺令紙衣瓦棺)世宗慶陵(在新鄭縣)
(北寰宇記管城縣周世宗慶陵在邑界縣志陵載祀典春秋致祭恭帝順陵即葬其側)古倉
頡冢(寰宇記在開封縣東北二十里禪通記倉頡居陽武而葬利鄉通志一名造字臺世傳倉)
(頡造字之所按山東夀光縣亦有古倉頡墓齊乘曰水經注所謂孔子問經石室者也謹并存之)
︹周︺信陵君墓(史記信陵君傳高祖過大梁為公子置守冢五冢四時奉祀魏書地形志)
(浚儀有信陵君冢寰宇記在開封縣南十二里)朱亥墓(在祥符縣西南朱仙鎮俗呼屠兒墓)
侯嬴墓(在祥符縣南寰宇記在浚儀縣南十二里)段干木墓(在祥符縣西北二十)
(里)澹臺子羽墓(水經注沙水經澹臺子羽冢東陳留風俗傳曰裘氏鄉有澹臺子羽)
(冡又有子羽祠京相璠曰泰山南武城有子羽冡未知孰是寰宇記子羽墓在陳留縣南六十里通)
(志在通許縣城東三里岡子羽鄭行人)范睢墓(在𣏌縣北寰宇記在雍邱縣北六十八里)
聶政墓(在禹州城西門外相傳聶政死於韓土人為負土成冢又有姊嫈冢在政墓後)子
產墓(在新鄭縣西南陘山上晉書杜預傳預遺令曰吾往過密縣之邢山山上有冢問耕夫云)
(是子產之冢其造冢居山之頂四望周達連山體南北之正而邪東北向新鄭城意不忘本也其隧)
(道唯塞其後而空其前不填之示藏無珍寶不取於重深也山多美石而不用必集洧水自然之石)
(以為冢藏貴不勞功巧而此石不入世用也君子尚其有情小人無利可動歷千載無毁儉之至也)
(水經注陘山上有鄭祭仲冢冢西有子產墓累石為方墳墳東有廟並東北向鄭城)︹漢︺張耳
墓(在祥符縣東北魏書地形志浚儀有張耳冢通志彰德府亦有墓)昭靈夫人冢
(在陳留縣北後漢書章帝紀章和元年遣使者祠昭靈后於小黃園漢舊儀昭靈后高祖母起兵時)
(死小黃後為作園廟於小黃柵魏書地形志小黃有昭靈后冢)邊韶墓(在𣏌縣東三里)蔡
邕墓(在祀縣南五十里蔡邱魏書地形志小黃有蔡邕冢又明統志在府東北四十五里)李
左車墓(在通許縣西二十里宋追封陪昌公傍有陪昌廟元明時黃河決入縣境獨祠冢無)
(恙按山東樂安縣亦有漢左車墓)岑彭墓(在尉氏縣東二十里)韋賢墓(在尉氏縣)
(東北五十里)魯恭墓(在中牟縣西北二十里魯邨有祠按寰宇記在縣治內明統志在)
(縣北門外皆指縣舊治也)樊噲墓(在滎陽縣東魏書地形志京縣有樊噲冢)紀信墓
(在滎澤縣西南魏書地形志滎陽有紀信冢水經注信冢在城西北三里宋史景德四年幸西京經)
(漢將軍紀信冡贈位太尉)周苛墓(在滎澤縣西南紀信墓之東魏書地形志滎陽有周苛冢)
黃香墓(在禹州東北孝山上)張德墓(在密縣西北城冢記在綏溪側水經注綏溪東)
(南流逕漢宏農太守張伯雅墓塋四周壘石為垣隅阿相降列於綏水之隂庚門表二石闕夾對石)
(獸於闕下冢前有石廟列植三碑碑曰德字伯雅河內密人也舊引綏水南入塋城而為池沼沼在)
(丑地皆蟾蠩吐水石隍承溜池之南又建石樓石廟)酈食其墓(寰宇記在雍邱縣西南二)
(十五里陳思王集植獵於高陽之下過食其墓以斗水束藻薦於座讚曰野無卮酒維兹行潦食無)
(嘉肴宴用蘋藻舊志在今𣏌縣西二十五里高陽岡)酈商墓(寰宇記在雍邱縣西南二十八)
(里)虞延墓(寰宇記在東明縣西北二十里)︹三國︺︹魏︺陳羣墓(寰宇記在陳留)
(縣北二十八里有碑篆文)︹晉︺畢卓墓(在府治北又陳州府沈邱縣西南亦有墓)阮籍
墓(在尉氏縣東南三十里有碑河南通志河南府新安縣亦有墓)︹唐︺鄭絪墓(在汜水縣)
(東二十里)劉文靜墓(在尉氏縣東南十五里石獸斷碑猶存)任瓌墓(在尉氏縣)
(西大陂之滸)張公瑾墓(在尉氏縣西沈家邨)裴度墓(在鄭州南三十里舊志僕)
(射陂南二十五里為裴晉公墓墓東三百五十步有廟州人譌以公為陂公墓幾湮沒元至正中州)
(同知蒲理翰訪求得之)劉禹錫墓(在滎陽縣東檀山原)鄭善果墓(在滎澤縣)
(西廣武山之原)孔戣墓(在滎澤縣西廣武原戣弟緯亦葬此)︹五代︺︹梁︺王彥章
墓(在密縣東南按歐陽修彦章畫像記云葬鄭州之管城今鄭州志不載而見密縣志蓋兩地)
(分界今昔不同也歐陽記夲之彦章家傳甚確而山東汶上縣西復有其墓蓋當日中都之人瘞其)
(衣冠者)︹周︺李穀墓(在府東門外)︹宋︺王旦墓(在祥符縣東)潘美墓
(在陳留縣北四十里)王德用墓(在滎陽縣南石棚之東有碑)曹彬墓(在汜水縣)
(南八里曹家陂下高三丈許俗訛為鳳凰臺明隆慶閒獵者探狐穴得石刻一方乃知為彬冢也)
晏殊墓(在禹州東南二十里)鮮于侁墓(在禹州南三十里)章得象墓
(在禹州西南三峯山之原)宋庠墓(在禹州西南三峯山之原)田畫墓(在禹州西南三)
(峯山之原)蔡齊墓(在禹州西五十里)孫甫墓(在禹州西塢頭邨北歐陽修撰墓誌)
楊億墓(在禹州北具茨山下)曾公亮墓(在新鄭縣東三十里)吳育墓(在新)
(鄭縣西歐陽修撰墓誌)歐陽修墓(在新鄭縣西二十八里蘇轍撰碑)吕公著
墓(在新鄭縣北三十五里)魯宗道墓(在新鄭縣西北二十五里子有方祔)陳省
華墓(在新鄭縣北三十里省華與子堯叟堯佐堯咨孫希古學古曾孫知節元孫珣皆葬此)
王曾墓(在新鄭縣東北三十里宋至和二年賜葬并建祠名曰旌賢)︹元︺馬光祖
墓(在禹州南關外十里)︹明︺周憲王墓(在祥符縣西南朱仙鎮)張玉墓(在祥)
(符縣西南四十里鳳城岡)劉理順墓(在𣏌縣北十里許)杜邦舉墓(在鄢陵縣)
(邦舉明末為鄢陵典史殉難遺骨無歸葬於郊外邑人每遇寒食時具麥飯而祭)梁策墓
(在鄢陵縣東南孝子岡策以孝稱明大學士沈鯉誌其墓)張孟男墓(在中牟縣東五里蓼)
(邱)王廷相墓(在儀封廳東二里)四安冢(在鄭州東南)王彰墓(在鄭)
(州西南二里)周簡王墓(在滎陽縣東南四十五里悼王墓亦在焉又靖王墓在縣東北)
(懿王惠王莊王墓皆在縣東)劉綱墓(在禹州西六十里)馬文升墓(在禹州北)
(具茨山下)周定王墓(在禹州北五十里明山又周恭王墓在禹州北三十里)
︹祠廟︺鍾公祠(在祥符縣内祀明巡撫鍾化民)包公祠(在祥符縣暑西明成化中建祀)
(宋開封尹包拯)庇民祠(在祥符縣署西祀明少保于謙即謙巡撫河南時舊廨也成化中建)
(李夢陽有記)名賢祠(在祥符縣署西明嘉靖三十九年建祀宋開封尹錢若水寇準畢士)
(安陳恕吕夷簡杜衍范仲淹吕餘慶王巖叟張方平陳堯佐蔡襄馮京歐陽修明開封知府王博萬)
(信韓英孫珍)宗公祠(在祥符縣署西北祀宋宗澤)李公祠(在祥符縣署北祀宋)
(李綱)三賢祠(在祥符縣東南吹臺上祀唐高適李白杜甫明毛伯温有記)十賢祠
(在祥符縣東南大梁書院内明萬歷十一年建祀宋周二程邵張五子司馬光朱子吕祖謙張栻元)
(許衡)許忠節公祠(在祥符縣南祀明副使許逵)襃忠祠(在祥符縣南祀明鐵)
(鉉邊昇王良季堅楊本皆建文時死難者)名撫祠(在祥符縣南明萬歷四年建祀巡撫王佐)
(李奎王暹王恕原傑秦鉉徐恪韓文陶炎鄧庠鄧璋何天衢徐讚魏有本雒昂章煥凡十六人)陸
公祠(在祥符縣東北三里祀陸雲)忠賢祠(在祥符縣東北陳橋鎮祀明巡撫王漢及)
(汴城殉難諸臣)元聖祠(在陳留縣治後祀伊尹又舊有祠在杞縣西二十里空桑城宋大中)
(祥符七年眞宗幸伊尹廟立石御製碑銘并書)劉文烈公祠(在𣏌縣西門外本朝康)
(熙二十五年建祀明劉理順雍正六年修乾隆六年重修)祖公祠(在𣏌縣北祀祖逖)穎
考叔祠(在洧川縣南大隧山上)薛文清祠(在鄢陵縣東祀明薛瑄瑄少隨父任)
(鄢陵教諭由河南發解為世儒宗嘉靖中邑人給事中陳棐上疏請建祠鄢陵詔從之)陳太
邱祠(在鄢陵縣西八里漆井邨祀漢陳寔有蔡邕碑記)魯公祠(在中牟縣三異坊祀)
(漢魯恭水經注清水東逕中牟宰魯恭祠南宋史景德四年幸西京經漢司徒魯恭廟贈恭太師)
河神祠(寰宇記河侯神祠在汜水縣東北四十里隋開皇七年開渠之日於大河分流處立)
(祠)邵鄭二公祠(在禹州東祀明知州邵寶鄭振光)馬端肅祠(在禹州北)
(門外祀明焉文升)遺愛祠(在禹州東北祀鄭子產漢黃霸後漢卓茂)黃丞相祠
(冢相近宋韓琦有贊)大禹廟(在祥符縣東南吹臺上本朝康熙三十三年聖祖仁)
(皇帝御書功存河洛廟額又禹州西南有禹王廟唐天寶元年建本朝康熙元年修)中山
王廟(在祥符縣南吹臺西祀明中山王徐達以常遇春李善長沐英劉基馮勝湯和胡大海鄧)
(愈李文忠配享)李衞公廟(在祥符縣南六十里祀唐李靖)岳忠武廟(在祥符縣)
(西南朱仙鎮明成化二十一年建何孟春有記)信陵君廟(在祥符縣北)迴龍廟
(在祥符縣東北五里祀各河神明正統十一年建本朝康熙三十年修廟後有鐵犀蹲踞半出土)
(上背鑿銘詞凡二十二句古雅蒼健乃正統十一年巡撫于謙所鑄以鎮水者)河神廟(在陳)
(留縣西門內祀黃守才本朝乾隆二年敇封靈佑襄濟之神四十五年詔擇其子)
(孫內一人為奉祀生按神偃師人字英傑幼時屢落水皆無恙後築埽治水累著奇蹟生於明萬)
(歷時卒於本朝康熙二年)董公廟(在𣏌縣西南圍城内祀董宣明宏治九年建)冉
子廟(在𣏌縣東北伯牛岡上祀冉伯牛通志廟近伯牛墓)殷高宗廟(在鄢陵縣南二)
(十里)雙廟(在中牟縣萬勝鎮祀唐張巡許遠)列子廟(在中牟縣西鄭州界圃田鄉祀)
(列禦寇)風神廟(在蘭陽縣西北銅瓦廂集本朝乾隆四十五年修有高宗純皇)
(帝御書扁額)裴晉公廟(在鄭州南)樊將軍廟(在滎陽縣東南三十里祀漢樊)
(噲)紀將軍廟(在滎澤縣西南故滎陽城西祀漢紀信明正統三年敕重建追封滎陽侯)
(諡忠烈命有司致祭)漢高祖廟(在滎澤縣西廣武山上又禹州西南五十里有漢高祖廟)
盧醫廟(在汜水縣東上街鎮南載祀典)晉文公廟(有二一在汜水縣南五里一在)
(河陰廢縣西十五里)昭武廟(在汜水縣西伏蛟山上唐書地理志汜水牛口渚西一里伏龜)
(山有昭武廟會昌五年建春明退朝錄汜水縣有武牢關城城內有山數峯一峯上有唐昭武廟縣)
(志昭武廟祀周穆王惠王襄王漢高祖昭烈唐高祖太宗其配享者晉文公悼公等諸侯知武子孟)
(獻子諸大夫共一百二十人皆有事於武牢者宋太祖嘗謁此廟祀以太牢元時額森特穆爾據虎)
(牢毁之今遺址猶存額森特穆爾舊作也先帖木兒今改正)湯王廟(在禹州北門内明嘉)
(靖十年建本朝康熙元年修)訾仙廟(在禹州東門外一里許𣏌金訾亘本朝順治十六)
(年修)神后山神廟(在禹州西神后山前明永樂二年建)伯益廟(在密縣東四十)
(里一名百蟲將軍廟水經注密有百蟲將軍顯靈碑碑云將軍姓伊氏諱益帝高陽之第二子伯益)
(者也晉元康五年順人吳義等建立堂廟縣志百蟲將軍廟最古歲祭縣令必躬親之)白龍
王廟(在密縣南柏崖山金大定元年建明永樂閒敕修)開暘廟(在密縣西北開暘山)
(下邑人祈晴多應)如堂廟(在密縣東北二十里亦山神廟也爾雅山如堂者曰密名勝志)
(山如堂者大騩足以當之)
︹寺觀︺孝嚴寺(在祥符縣城内西北隅本宋太尉楊業家廟業死節朔方其子請改為寺以薦)
(父太宗嘉之賜額孝嚴明洪武閒重修)大相國寺(在祥符縣東北齊天保六年始建名)
(曰建國唐睿宗改為相國寺宋至遒二年重建題寺額曰大相國寺夢華錄相國寺每月五次開放)
(萬姓交易又遼使入廟見訖翌日詣大相國寺燒香金章宗元世祖明太祖相繼重修成化二十年)
(改名崇法崇禎十五年河水淤沒本朝順治十六年巡撫賈漢復重建仍名大相國寺歲久傾圮)
(乾隆三十一年巡撫阿思哈奏請重修宗純皇帝御書古汴名藍扁額曁高御製碑)
(文)大延夀甘露寺(即古上方寺在祥符縣城内東北隅五代晉天福中建於明德)
(坊名等覺禪林宋乾德中遷此慶歷中改名上方寺內有鐵色琉璃塔又有海眼井本廟乾隆十)
(六年改修賜今名帝御題華嚴香海扁額並高宗純皇御書對聯)封禪
寺(在祥符縣東石晉末百官出迎遼王於封禪寺即此)清凉寺(有二一在祥符縣東梳頭)
(岡明景泰元年建一在𣏌縣城西北文邨)寶相寺(在祥符縣西大梁門外後唐長興元年建)
(明洪武三十年重建)寶峯寺(在陳留縣東十里宋建明洪武八年改為聖夀寺今仍名寶峯)
洪福寺(有三一在𣏌縣南六十里東魏武定五年建一在通許縣西門外一在中牟縣東南)
(二十里俱唐時建)天安寺(在鄢陵縣東南宋崇寕三年建夲朝順治七年重修)乾
明寺(在鄢陵縣西北唐時建內有塔十三層夲朝順治六年重修)興國寺(在中年縣)
(南一名佛道寺有宋時石幢高六尺今存)興果寺(在中年縣南皛澤里明天順閒建鑄銅佛)
(一千一百尊亦名千佛寺)東昏寺(在蘭陽縣東城凢時建寺内有石塔)開元寺(在鄭)
(州治東唐開元中建有塔)崇聖寺(在鄭州北門外宋熙寕中創建明洪武十五年重建)等
慈寺(在汜水縣東北二里元和志在縣東七里王師旣破建德有詔於戰所起寺立碑記功顏)
(師古撰文)天安萬夀寺(在禹州西北宋崇寕元年建內有宋仁宗御書)超化寺
(在密縣南十八里隋開皇元年建)法海寺(在密縣西宋咸平四年建縣志寺前有塔青白)
(石雜為之高十餘級四面自基至頂鑿蓮經一部字畫遒勁宋張哲有法海寺石塔記)香峪
寺(有三上香峪寺在密縣西北唐天寶七年建中香峪寺亦在縣西北宋開皇元年建下香峪寺)
(在縣西開寶二年建)岱嶽觀(在祥符縣東門內元元統閒建明永樂中重修)延慶觀
(在祥符縣東南舊為朝元萬夀宫明洪武六年改今名其側有延佑觀)溥仁觀(在陳留縣)
(祀河神夲朝乾隆六年高宗純皇帝御書惠應安瀾扁額又祥符縣程家寨有河神廟乾)
(隆元年御書安流應瑞扁額)佑安觀(在中牟縣南岸楊橋祀河神本朝乾隆二十)
(六年因修築黃河楊橋渡口大工迅成兼有返風之應命即工所建祠賜名佑安觀)
(御書鞏佑金隄扁額御製文勒碑觀中並御製誌事詩三章鐫碑陰)惠
安觀(在蘭陽縣北岸板廠祀河神夲朝乾隆四十九年修)逍遙觀(在汜水縣南元)
(大德八年修)大清觀(有二一在禹州西南角子山宋宣和中建一在新鄭西南二十里觀)
(後鑿土洞極深建老子祠於其内名伏陽洞後改名升陽洞)清微萬夀宮(在禹州西)
(南後漢光武時建明嘉靖九年改為宗學徹神像內有光武敕書玉璽之文後復為宫)天仙
宮(在密縣東五里天仙洞旁中有白松大四十圍)雲巖宮(在密縣東四十里雲巖洞旁有)
(唐獨孤及風后八陣圖碑)
前總纂官(臣)張琴恭纂輯
提調官(臣)王廣蔭恭覆輯
校對官(臣)王思義恭校
校對官(臣)章詒燕恭覆校
大清一統志
開封府(三)
︹名宦︺︹漢︺魏不害(武帝時以圉守尉捕反者淮揚胡倩封當塗侯)卜式(河南人武帝時)
(為成皋令兼使領漕課最上)韓延夀(燕人宣帝時為潁川太守郡多豪強自趙廣漢以告)
(訐為聰明民多仇怨延夀欲更改之教以禮讓乃歷召郡中長老為鄉里所信向者數十人設酒具)
(食親與相對人人問以謠俗民所疾苦為陳和睦親愛銷除怨咎之路長老皆以為便因與議定嫁)
(娶喪祭儀品略依古禮不得過法於是令文學校官諸生皮弁執俎豆為吏氏行禮百姓遵其教賣)
(偶車馬下里偽物者棄之市道)黃霸(陽夏人宣帝時為潁川太守選擇良吏分部宣布詔令令)
(民咸知上意使郵亭鄉官皆畜雞豚以贍鰥寡然後為條教置父老師帥伍長班行於民間勸以為)
(善防奸之意及務耕桑節用殖財種樹畜養吏民見者語次尋繹問它陰伏以相參考咸稱神明霸)
(力行教化而後誅罰務在成就安全以外寬内明得吏民心戶口歲增洛爲天下最徵守京兆尹後)
(貶秩有詔歸潁川太守官治如其前前後八年郡中愈治天子以霸爲長者下詔稱揚賜爵關内侯)
(而潁川孝弟有行義氏三老力田皆以差賜爵及帛)薛宣(郯人武帝時爲陳留太守盜賊禁止)
(吏氏敬其威信)趙廣漢(蠡吾人昭帝時爲陽翟令治行尤異按兩漢潁川郡治陽翟縣今)
(禹州也許州爲漢潁陰許二縣地三國魏改許爲許昌自晉時始自陽翟移潁川郡來治是兩漢之)
(潁川太守當入開封府禹川名宦晉宋以後之潁川太守當入許州名宦謹分載以免混淆)焦
延夀(梁人成帝時爲小黃令以侯司先知奸邪盜賊不得發愛養吏民化行縣中舉最當遷三)
(老官屬上書願留詔許增秩)卓茂(宛人成帝時爲密令視民如子舉善以教口無惡言吏人)
(親愛之咸不忍欺數年教化大行道不拾遺平帝時天下大蝗河南二十餘縣皆被災獨不入密縣)
(界後遷京郡丞密人老糿涕泣隨送)嚴詡(陵陽人哀帝時爲潁川太守詡本以孝行爲官謂掾)
(吏爲師友掾吏有過輒閉閤自責終不大言後朝廷遣使徵詡官屬爲設祖道詡據地哭掾吏曰明)
(府吉徵不宜若此詡曰我憂潁川士身豈有憂哉我以柔弱徵必遷剛猛代代到將有僵仆者故相)
(弔耳)何並(平陵人哀帝時代嚴詡爲潁川太守時潁川鍾元爲尚書令領廷尉用事有權元弟)
(威爲郡掾贓千金又陽翟輕俠趙季李款多收賓客以氣力漁食閣里並下車敕吏曰二人非負太)
(守迺負王法不得不治即捕三人誅之及其其獄於市郡中清靜表善好士見紀潁川名次黃霸性)
(清廉妻子不至官舍)寇恂(昌平人建武二年潁川人嚴終趙敦與密人賈期連兵爲寇乃拜恂)
(爲潁川太守數月間擊斬期首郡中悉平後爲執金吾而潁川盜賊又起帝謂恂曰潁川迫近京師)
(當以時定惟念卿獨能平之耳即日車駕南征恂從至潁川盜賊悉降而竟不拜郡百姓遮道曰願)
(從陛下復借寇君一年乃留恂長社鎮撫吏人受納餘降)郭伋(茂陵人建武九年潁川盜賊羣)
(起拜伋潁川太守召見辭謁帝勞之曰賢能太守去帝城不遠河潤九里冀京師並蒙福也伋到郡)
(招懷山賊數百人皆束手詣伋降伋悉遣歸農其黨聞伋威信遠自江南或從幽冀不期俱降絡繹)
(不絶)杜詩(汲人建武中拜成皋令視事三歲舉政尤異)樂俊(建武中為浚儀令初平帝)
(時河汴泱壞建武十年發卒營河功俊言今新被兵革方興力役民不堪命宜須平靜更議其事光)
(武遂止)王況(社陵人建武中為陳留太守善行德教永平中蝗蟲起過陳留界飛遊不集五)
(穀獨豐)王景(樂浪&KR2071;邯人顯宗時詔與將作謁者王吳共修浚儀渠用景墕流法水乃不復)
(為害)馬嚴(茂陵人建初二年拜陳留太守下車明賞罰發奸慝郡界清靜時京師訛言賊從東)
(方來百姓奔走轉相驚動諸郡各以狀聞嚴察其虚妄獨不為備詔書勅問嚴固執無賊後卒如言)
寒朗(薛人建初中為濟陽令以母喪去官百姓追思之章和初上東巡過濟陽三老吏人上書)
(陳朗前政治狀帝至梁召見朗詔三府為辟首按漢濟陽縣屬陳留郡故城在今儀封廳北後漢)
(郡國志濟陽有武父城今武父城在直隸大名府東明縣西南以地考之濟陽故城當在今𣏌縣陳)
(留境内至山東曹州府渮澤縣之濟陽故城則唐武德中分冤句縣西界置貞觀元年廢入冤句者)
(寒朗於建初中為濟陽令當載入開封府名宦舊志並載山東曹州府名宦中今改正)魯恭
(平陵人肅宗時拜中牟令專以德化為理不任刑罰訟人許伯等爭田累守令不能決恭為平理曲)
(直皆退而自責輟耕相讓建初七年郡國螟傷稼獨不入中牟河南尹袁安使仁恕掾肥親往廉之)
(恭隨行阡陌俱坐桑下有雉過止其旁旁有童兒親曰兒何不捕之兒言雉方將雛親瞿然起曰蟲)
(不犯境此一異也化及鳥獸此二異也豎子有仁心此三異也是歲嘉禾生恭便坐庭中在事三年)
(州舉尤異)召馴(夀春人信臣孫章帝時拜陳留太守有治迹賜刀劒錢物元和二年入為河南)
(尹)曹襃(薛人肅宗時為圉令以禮理人以德化俗時他郡盜徙五人來入圉界吏捕得之陳)
(留太守馬嚴風縣殺之襃敕吏曰皋陶不為盜制死刑如得全此人命而身坐之吾所願也遂不殺)
秦彭(茂陵人建初七年轉潁川太守有鳳凰麒麟嘉禾甘露之瑞集其郡境肅宗巡行再至潁)
(川輒賞賜錢穀恩寵甚異)朱寵(京兆人安帝時為潁川太守治理有聲)繆彤(召陵人安)
(帝時遷中牟令縣近京師多權豪彤到誅諸奸吏及託名貴戚賓客者百餘人威名遂行)宋登
(長安人順帝時為潁川太守市價無二道不拾遺)牛述(隴西人順帝時為外黃令好士知人)
(禮請爰延為廷掾范丹為功曹濮陽潛為主簿)劉矩(蕭人順帝時為雍邱令以禮讓化之其無)
(孝義者皆感悟自革民有爭訟矩常引之於前提耳訓告使歸更尋思訟者感之輒各罷去其有路)
(得遺者皆推尋其主)馮岱(桓帝時為陳留太守到官請符融相見融薦范冉韓卓孔伷三人岱)
(辟舟為功曹卓為主簿伷為上計吏)宋則(長安人桓帝時為鄢陵令有名迹拔同郡韋著扶風)
(法真稱為知人)楊沛(萬年人漢初平中除新鄭長課民畜乾椹收暨豆積得千餘斛魏武西迎)
(天子所將千餘人皆無糧過新鄭沛乃進乾椹軍以不飢後遷長社令撾殺曹洪賓客魏武以為能)
棗祗(潁川人建安末為陳留太守時歲旱軍食不足祗建置屯田數年中每歲大收所在積粟)
(倉廩皆滿)︹三國︺︹魏︺司馬岐(温人明帝時遷陳留相梁郡有繫囚多所連及數載不決)
(詔書徙獄於𡵨屬縣縣請豫治牢具岐曰囚己倦楚毒其情易見豈當復久處囹圄耶及至詰之皆)
(莫敢匿詐一朝決竟)劉劭(邯鄲人明帝時爲陳留太守敦崇教化百姓稱之)李勝(南陽)
(人正始三年爲滎陽太守政有遺惠民爲立祠)殷裒(爲滎陽令時多雨裒乃課氏穿渠入河䟽)
(導原隰因致年豐人號爲殷渠又廣築學館會集朋從民歌之曰滎陽令有異政立學校人異性令)
(我子弟恥爭訟)︹晉︺魏舒(樊人武帝時爲滎陽太守甚有聲稱)傅祗(泥陽人武帝時爲滎)
(陽太守自河濟汎溢鄧艾嘗開石門而通之至是復浸壞祗乃造沈蔡堰兗豫閒無水患)何攀
(郫人武帝時爲滎陽令上便宜十事)陸雲(吳郡人泰安間爲浚儀令縣居都會之要名爲難理)
(雲到官肅然下不能欺市無二價人有見殺者主名不立雲錄其妻而無所問十許日遣出密令人)
(隨後謂不出千里當有男子候之與語便縛來既而果然問之具服一縣稱神明去官圖畫形像配)
(食縣社)李矩(平陽人元帝時為滎陽太守招懷離散遠近多附之)郭誦(平陽人元帝時)
(為陽翟令阻水築壘且耕且戰為滅賊之計賊至誦設伏破之)︹南北朝︺︹魏︺王慧龍
(晉陽人世祖時拜滎陽太守在任十年農戰並修大著聲績招攜邊遠歸附者萬餘家)宋世
景(廣平人永興時拜滎陽太守鄭氏豪横號為難治世景繩以法於是僚屬畏威莫不改肅終日)
(坐廳事來者無不盡其情抱皆假之恩顔屏人密語民間之事巨細必知發奸摘伏有若神明)辛
纂(狄道人永安中轉滎陽太守民有姜洛生康乞得者舊是太守鄭仲明左右豪猾偷竊境内為)
(患纂伺捕擒獲梟於郡市百姓忻然)蘇淑(武邑人孝靜時歷滎陽太守清心愛下為吏民所思)
(稱良二千石)高謙之(遼東人孝昌中為河陰令時有人囊瓦礫詐市人馬索弗獲乃偽枷)
(一人於市宣言是詐市焉賊且欲刑之密遣察市中私議者得二人執送按問悉獲其黨在任二年)
(損益政典多為故事)︹北齊︺郎基(中山人宣帝時為鄭州刺史積年滯訟數日中剖判咸盡)
(條綱闊疏獄訟衰息遠近慶悅卒於官柩還送者莫不攀輀悲慟)︹隋︺楊達(高祖族子開皇)
(中為鄭州刺史平陳之後品天下牧宰達為第一)劉幟(宏農人大業中為成皋令政有恩惠)
(時長吏多贓汚幟清節愈勵風教大洽獄無繫囚)令狐熙(燉煌人開皇中為汴州刺史禁)
(遊食抑工商民有向街開門者杜之船客停於郭外星居者勒為聚落僑人逐令歸本其有滯獄並)
(決遣之令行禁止帝聞而嘉之敕相州刺史豆盧通令習熙之法其年來朝考績為天下最賜帛三)
(百疋)張須陁(闅鄉人大業末為滎陽通守時李密說翟讓取洛口倉遂逼滎陽須陁戰死其)
(所部兵晝夜號哭數日不止)︹唐︺郭志安(武德四年為管州刺史竇建德陷管州志安死)
(之)李元名(垂拱中為鄭州刺史境接東畿諸王貴戚縱家人暴百姓元名至一革之為治)
(廉威)韋安石(萬年人武后時拜鄭州刺史安石性方重不苟言笑其政尚清嚴吏民尊之)
馮元淑(安陽人中宗時為浚儀令右善去惡人稱為神明與奴僕日一食馬日一秣不挈妻)
(子斥俸餘以給貧窮或譏其近名元淑曰吾性也不為苦帝降璽書勞勉付狀史官)李畬(高邑)
(人歷汜水主簿遇事鋒銳雖厮豎一閱輒記姓名居業黜陟使路敬潛薦其清白)倪若水
(藁城人開元初為汴州刺史政清靜增修學宫興州縣學廬勸生徒身為教訓風化興行明皇遣中)
(人捕鵁鶄鸂鶒南方若水疏諫帝手詔襃答賜帛四十段)齊澣(義豐人開元中為汴州刺史地)
(當舟車湊集事浩繁前刺史數不稱職惟倪若水與澣以清毅聞吏氏頌美澣以淮至徐城險急鑿)
(渠十八里入清水人便其漕)陸景融(吳人任新鄭令政有風績)張巡(南陽人天寶十)
(五載起兵討賊至雍邱時雍邱令令狐潮舉縣附賊巡乃屠其妻子磔城上士奉巡主軍潮以賊四)
(萬薄城積六旬大小數百戰士帶甲食裹創鬭潮遂敗走追之幾獲潮怒復率衆來大將六人白巡)
(以勢不敵不如降巡陽許諾明日堂上設天子畫像率衆士朝人人盡泣巡引六將至責以大義斬)
(之士心益勸圍凡四月賊常數萬而巡衆纔千餘每戰輒克)李勉(鄭惠王元懿曾孫代宗時)
(為開封尉推姦抉隱為有名)崔無詖(博陵人天寶中為滎陽太守安祿山攻滎陽無詖率)
(衆乘城與官屬皆死賊手)馬燧(郯城人代宗時鄭州刺史勸督農力歲一稅人以為便)狄
兼謨(太原人太和中歷鄭州刺史歲旱飢發粟賑濟民人不流徙)柳仲郢(華原人宣)
(宗初出為鄭州刺史周墀鎮滑高其績及入相薦授河南尹)︹五代︺︹漢︺盧億(河内人魏)
(王承訓為開封尹授億水部員外郎充推官時侍衛諸軍驕恣朝廷姑息之軍士成美以驢負鹽入)
(都門閽者不敢執反擒平民孟柔送侍衛司柔自誣服論當棄市億察其冤言於漢祖而釋之)李
穀(汝陰人漢初權判開封府時京畿多盜中牟尢甚穀誘邑人發其巢穴有劉德輿者梁時屢攝)
(畿佐居中牟素有幹材穀即署攝本邑主簿浹旬穀請侍衛兵數千佐德輿悉擒賊黨自是行者無)
(患)︹宋︺宋琪(薊人乾德四年拜開封府推官太宗為府尹甚加禮遇太平興國七年通判開)
(封府事京府置通判自琪始)程羽(陸澤人開寶八年領開封府判官羽性淳厚莅事恪謹太)
(平興國初拜給事中知開封府)陳靖(莆田人太祖時授陽翟主簿遼兵侵邊宋師數不利靖求)
(入奏機略詔就問之上五策曰明賞罰撫士衆持重示弱待利而舉帥府許自辟士而將帥得專制)
(境外太祖異之改將作監丞)吕端(安次人乾德時知浚儀縣秦王廷美尹京召拜考功員外)
(郎充開封府判官太宗征河東廷美將有居留之命端白廷美曰主上櫛風沐雨以申弔伐王當表)
(率扈從主留務非所宜也廷美由是懇請從行歷知開封縣許王元僖尹開封又爲判官)竇偁
(漁陽人開寶中太宗領開封府尹選偁判官時賈炎爲推官偁不樂其爲人太宗嘗宴諸王偁炎與)
(會炎言矯誕偁叱之曰巧言令色心獨不愧乎上愕然因罷宴)王旦(莘人太宗時通判鄭州表)
(請天下建常平倉)張詠(鄄城人太宗時知浚儀縣李沆宋湜寇準連薦其才)王旭(莘人)
(太宗時知雍邱縣真宗聞其能)王彬(固始人淳化間歷雍邱尉皇城司陰遣人下畿縣刺事多)
(厲民令佐至與爲賓主彬至捕鞫之得所受賂寘之法自是詔親事官母得出都城)周起(鄒平)
(人真宗時擢樞密直學士權知開封府起聽斷明審舉無留事真宗嘗臨幸問勞)吕夷簡
(夀州人真宗時權知開封府治嚴辨有聲)姜遵(長山人真宗時爲開封府右軍巡判官有疑獄)
(將抵死遵辨出之)石揚休(眉州人真宗時知中牟縣地瘠民貧賦役煩重富人隸太常爲)
(樂工僥倖免役者凡六十餘家揚休請悉罷之)樂黃目(宜黃人咸平中知浚儀縣上言自今)
(審官院差知州銓曹注縣令候各及三二十人一次引見於御前試時務策一道察言觀行取其才)
(識明於吏治達於教化者充選其有不分曲直罔辨是非者或黜或退如此則官得其人事無不治)
梁灝(鄆城人景德初權知開封府子適亦權知開封府又知鄭州有風采明於法令條教嚴不)
(可犯)程琳(博野人真宗時權知開封府王蒙正子齊雄捶老卒死章獻太后謂琳曰齊雄非殺)
(人者乃其奴嘗捶之琳曰奴無自專理且使令與已犯同太后默然遂論如法外戚吳氏離其夫而)
(挈其女歸夫訴於府琳命還女吳氏曰已納宮人矣琳請於帝曰臣恐天下人有竊議陛下奪人妻)
(女者帝亟命歸之)魏瓘(婺源人真宗時為開封府倉曹參軍持法精審明吏事上元起綵山)
(闕前張燈與宦官護作宦者輒誅索侵擾瓘密以聞詔杖宦者遣之後以給事中知開封府政事嚴)
(明吏民憚之)薛奎(正平人仁宗時擢龍圖閣待制權知開封府事為政嚴敏擊斷無所恃帝)
(益加重)龐籍(武城人仁宗時為開封府判官尚美人遣内侍稱教旨免工人市祖籍言祖宗)
(以來未有美人稱教旨下府者當杖内侍詔有司自今宮中傳命母得輒受)吳遵路(丹陽)
(人仁宗時進兵部郎中權知開封府馭吏嚴肅屬縣無追逮)杜衍(山陰人寶元閒權知開封)
(府權近聞衍名莫敢干以私)范仲淹(吳縣人仁宗時知開封府上言洛陽險固而汴州四)
(戰之郊急難則居洛太平乃都汴今洛宮本備巡幸可漸廣儲蓄繕修之在官明敏通照決事如神)
寇瑊(臨安人仁宗時知開封府戚里有毆妻至死更赦事發者太后怒曰夫婦齊體奈何毆至)
(死耶瑊對曰傷居限外事在赦前有司不敢亂法卒免死)吳育(建安人仁宗時知開封府居數)
(日發大奸吏一人流嶺外又得巨盜積贓萬九千緡獄具而輒再變帝遣他吏按之卒㐲時歲飢多)
(盜育嚴賞功之法嘗得盜而未賞者一切賞之以明不欺)包拯(合肥人仁宗時權知開封府京)
(師爲之語曰關節不到有閻羅包老中官勢族築園榭侵惠民河河塞不通拯悉毁去)李絢
(依政人仁宗時權知開封府治有能名)蔡襄(仙游人仁宗時以龍圖閣直學士知開封府襄)
(精吏事談笑剖決破姦發隱吏不敢欺)張方平(南京人仁宗時權知開封府府事叢集前)
(尹率書板識之方平獨默記決遣無少差忘)馮京(江夏人仁宗時爲翰林學士知開封府數)
(月不詣丞相府韓琦與富弼以京爲傲弼使往見琦京曰公爲宰相從官不妄造詣乃所以爲公重)
(非傲也)王素(華人仁宗時以樞密直學士知開封府至和中大雨蔡河裂水入城詔軍吏障)
(朱雀門素曰兵民廬舍多覆壓衆心怦怦然奈何更塞門以動衆詔遣止其役水亦不害)歐陽
修(廬陵人仁宗時以龍圖閣學士知開封府承包拯威嚴之後簡易循理不求赫赫名京師亦治)
吳奎(北海人仁宗時拜翰林學士權知開封府奎達於從政應事敏捷吏不敢欺富人孫氏辜)
(榷財利負其息者至評取物産及婦女奎發孫宿惡徙其兄弟於淮閩豪猾畏斂居三月治聲赫然)
蔣舜欽(銅山人天聖中爲滎陽縣尉玉清昭應宮灾舜欽詣登聞鼓院上䟽直諫)康德
輿(洛陽人天聖中遷河陰兵馬都監建沿汴斗門以節水會積雨汴水將溢德輿請自京西導水)
(入護龍河得不溢)楊佐(宣州人仁宗時爲河隂發運判官幹當河渠司皇祐中汴水殺溢不)
(常漕舟不能屬佐度地鑿瀆以通河流)王舉元(鎮定人仁宗時爲河陰發運判官或言大)
(河決將犯京師舉元適入對具論地形證其妄已而果然)宋昌言(平棘人仁宗時爲河陰發)
(運判官自濟源之官見道上棄尸若剮剝狀者甚衆既至河陰得兇盜六輩掩其家猶得執縛未殺)
(者七人縣吏與市井少年共爲胠槖昌言窮治其淵藪皆法外行之而流其家人)曾公亮
(晉江人仁宗時以端明殿學士知鄭州盜悉竄他境至夜戶不閉嘗有使客亡槖中物移書詰盜公)
(亮報吾境不藏盜殆從者之廋耳索之果然)吕公綽(夀州人仁宗時知鄭州嘗問民疾苦)
(父老曰官籍民産第賦役重輕至不敢多畜牛田疇久蕪穢公綽為奏之自是牛不入籍)王疇
(濟陰人皇祐中為開封府推官宦者李允良訴其叔父死疑為仇家所毒請發棺騐視衆欲許之疇)
(獨不可曰安知非允良有奸窮治果與其叔父家有怨)強至(錢塘人仁宗時為開封府倉曹)
(參軍露積油幕一夕火主守者法應死至疑火所起召幕工訊之工言製幕須雜他藥既久得濕則)
(燔為上其事帝悟原其罪)胥偃(長沙人仁宗時權知開封府有衛卒賂庫吏求揀冬衣坐繫者)
(三十餘人偃請從末減奏可宦人程智誠與三班使臣馮文獻八人抵罪帝使赦智誠三人而文獻)
(五人坐如法偃曰恤近遺遠非政也况同罪異罰乎詔幷釋之)呂公孺(夀州人仁宗時為開)
(封府推官民鬻薪為盜所奪逐之遭傷尹包拯命笞盜公孺曰盜而傷主法不止笞執不從拯善其)
(守元祐初遷刑部侍郎知開封府為政明恕)陳希亮(青神人仁宗時為開封府司錄司事)
(楅勝塔火官欲更造度用錢三萬希亮言陜西用兵願以此餽軍詔罷之青州民趙禹上書言趙元)
(昊必反徙建州元昊果反禹至京自理宰相怒下開封獄希亮言禹可賞不可罪外戚沈元吉以奸)
(盜殺人希亮一問得實自驚仆死沈氏訴之詔御史劾希亮及諸掾吏希亮曰殺此賊者獨我耳遂)
(引罪坐廢)王臻(汝陰人仁宗時龍圖閣待制權知開封府奸人偽為皇城司刺事卒嚇良民以)
(取賕臻購得其主名黥竄三十餘人都下肅然)賈黯(穰人仁宗時尚書左司郎中權知開封府)
(兩軍獄囚歲瘐死者衆黯言吏或怠於視囚請歲計死者多少而賞罰之府吏額七百人以罪廢復)
(敘者皆數外補之黯請敘者須有闕乃補)榮諲(任城人仁宗時為開封府判官太康氏事祈禳)
(號白衣會縣捕數十人送府尹賈黯請殺其為首者而流其餘諲持不從各具議上之中書是諲議)
(但流首杖餘人)李載(黎陽人仁宗時知祥符縣有巫以井泉飲人云可愈疾趨者旁午載杖巫)
(堙其井)張逸(滎陽人仁宗時為太常博士知尉氏縣後遷尚書兵部郎中知開封府有僧求)
(内降免田稅逸固執不許又言禁中比來稍通女謁願令官司糾劾從之)韓璹(汲人仁宗時為)
(開封府司錄嘉祐寬恤諸道分遣使者璹曰京師諸夏夲顧獨不蒙惠乎乃具徭役利害上之詔司)
(馬光陳洙祥定條式遂革大姓漁幷之弊)楊繪(綿竹人仁宗時以集賢校理為開封府推官遇)
(事迎刃而解諸吏惟日不足繪未午率沛然仁宗愛其才)燕度(益都人仁宗時知陳留縣京東)
(蝗年飢盜發度勸邑豪出粟六萬以濟民又行保伍法以察盜善狀日聞)張錫(濮陽人仁宗時)
(詔選能吏治畿縣乃以錫知東明始至令其下曰吾所治者三恃力恃富恃贖者吾所先也歲中以)
(治迹聞)沈遘(錢塘人英宗時知開封府蚤作視事逮午畢出與親舊往還從容燕笑沛然有)
(餘暇士大夫交稱其能)竇卞(冤句人英宗時為開封府推官方禁銷金為衣皇城卒捕得之)
(屬卞治以中禁為言奏曰真宗行此制自掖庭始今不正以法何以示天下且非祖宗立法意英宗)
(從其請)滕元發(東陽人神宗時知開封府民王穎有金為鄰婦所隱閱數尹不獲直穎憤)
(而致傴扶杖訴於庭元發一問得實反其金潁提杖仰謝傴疾忽愈)呂溱(揚州人神宗時知開)
(封府精識過人辨訟立斷豪強斂迹)劉庠(彭城人神宗時知開封府王安石欲見之戒典謁者)
(曰今日客至勿納惟劉尹來即告我有語庠者曰盍一往見庠竟不往奏論新法神宗諭之曰奈何)
(不與大臣協心濟治乎庠曰臣知事陛下不敢附安石)邵亢(丹陽人仁宗時提點開封縣鎮)
(公事比有縱火者一不獲則主吏坐罪民或自燔其居以中吏亢請非延及旁舍者雖失捕得勿坐)
(神宗時知開封府亢遇事敏密吏操辭牘至前皆反覆閱之人或以為勞亢曰決是非於湏臾正當)
(爾初雖煩後乃有也籍閭里惡少年與吏之廢停者一有所犯皆遷處之畿下鬭訟為之衰止)趙
瞻(盩厔人熙寕三年為開封府判官神宗問卿知青苗法便乎對曰青苗法唐行之於季世優攘)
(中掊民財誠便今欲為長久計愛養百姓誠不便)曹孝寬(晉江人神宗時知咸平縣民詣)
(府訴雨傷麥府以妄杖之孝寬躬行田辨其實即蠲賦)姜潛(奉符人神宗時知陳留縣青苗)
(令下潛出錢榜其令於縣門己徙之鄉落各三日無應者遂撤榜付吏曰民不願矣司農開封疑潛)
(阻格各使其屬來驗皆如令而條例司劾祥符住散青苗錢潛移疾去縣人詣府請留之不得)蘇
軾(眉山人神宗時權開封府推官決斷精敏聲聞益遠會上元勅府市浙燈且令省價軾疏言百)
(姓皆謂耳目不急之玩奪其口體必用之資即詔罷之)蔡延慶(膠水人神宗時歷開封府)
(推官有衞士告黃衣老卒筒火入直延慶察卒色辭疑焉詢之果為所誣即反坐告者事聞帝重之)
王安禮(臨川人神宗時知開封府前滯訟不得其情及具按而未論者幾萬人安禮剖決未)
(三月三獄院及畿赤十九邑囚繫皆空邏者連得匿名書告人不軌所涉百餘家安禮驗所指皆略)
(同最後一書加三人有姓薛者安禮喜曰吾得之矣呼問薛曰若豈有素不快者耶曰有持筆來售)
(者拒之鞅鞅去其意似見銜即命捕訊果其所為也梟其首於市不逮一人京師謂為神明宗室令)
(騑以數十萬錢買妾久而斥歸之訴府督元直安禮視妾既炙敗其面矣即奏言此與炮烙之刑何)
(異請勿理其直而厚加譴以為戒詔從之)許將(閩人神宗時以翰林學士權知開封府為同進)
(所忌會治太學虞蕃訟釋諸生無罪者蔡確舒亶因陷之逮其父子入御史府逾月得解)錢藻
(臨安人神宗時以樞密直學士知開封府平居樂易無崖岸而居官獨立守繩墨為政簡静有條理)
(不肯徇私)孫覽(高郵人神宗時知尉氏縣有屯將遇下虐士卒謀因大閱殺之以叛覽聞馳往)
(士猶羣語不顧覽呼諭之曰將誠無狀然天子何負汝輩乃欲致族滅耶皆感謝去就列屯將徐至)
(覽命吏趨具奏衆意遂安)章衡(浦城人熙寕中知鄭州奏罷原武建弛牧地四千二百頃以予)
(民)喬執中(高郵人神宗時為司農丞提開封縣鎮諸縣牧地民耕歲久議者將取之當夷)
(邱墓伐桑柘萬家相聚而泣執中請於朝詔復予民)呂大防(藍田人哲宗時為翰林學士權)
(知開封府有僧誑民取財訟至庭下驗治得情命拘具獄即其所杖之他挾奸者皆遁去)錢勰
(臨安人元祐中以龍圖閣待制知開封府訴諜七百勰隨剖決簡不中理者緘而識之戒無復來閱)
(月一人又至呼詰之讕曰無有勰曰汝前訴云云吾識以某字啓緘示之上下皆驚咤宗室貴戚為)
(之斂手雖丞相府謁吏干請亦械治之積為衆所憾出知越州後復知開封臨事益精)王詔
(鎮定人元祐中開封府推官富民貸後絶僧牒為緡錢十三萬踰期復責倍輸身死貲籍又錮其妻)
(子詔請免之)王巖叟(清平人元祐中知開封府都城羣偷所聚謂之大房每區容數十百)
(人巖叟令掩捕撤毁隨輕重決之根株一空供備庫使曹續以産萬緡貿市儈踰年負其半續盡力)
(不可取一日啟戶則所負皆在焉驚叩其故儈曰王公今日知府矣巖叟嘗謂天下積欠多名催免)
(不一公私費擾乞隨等第立多寡為催法朝廷乃定五年十科之令)范百祿(華陽人哲宗時)
(以龍圖閣學士知開封有勤於民事獄無繫囚吏欲以圄空聞百祿曰此至尊之仁非尹功也不許)
任伯雨(眉山人哲宗時知雍邱縣御吏如束溼撫民如傷縣枕汴流漕運不絶舊苦多盜然)
(未嘗有獲者人莫知其故伯雨下令網舟無得宿境内始猶不從則命東下者斧斷其䌫趣京師者)
(護以出自是外戶不閉)范正平(吳縣人紹聖中為開封尉有向民於其壙造慈雲寺戶部)
(尚書蔡京以向民后戚規欲自結奏拓四鄰田廬民有訴者正平按視以為所拓皆民業不可奪民)
(又撾鼓上訴京坐罰)向子諲(臨江人元符中知咸平縣豪民席勢犯法獄具上尹盛章方以)
(獄空覬賞卻不受子諲以聞詔許自論決章大怒劾以他事勒停)吳擇仁(永興人徽宗時)
(知開封府有竇鑑者以捕盜寵官諸司使服金帶擇仁視事狃舊態來前叱而械諸獄一時大驚賣)
(珠人居官貨久不返度事急匿宦官楊戬第擇仁取之竄於遠)范純禮(吳縣人徽宗時以龍)
(圖閣直學士知開封府前尹以刻深為治純禮曰寬猛相濟聖人之訓今處深文之後若益以猛是)
(以火濟火也乃務去前之苛一切以寬處之)王襄(南陽人徽宗時以顯謨閣待制權知開封)
(府府事浩穰縲繫滿獄襄晝夜決遣四旬俱盡又閱月獄再空)劉汲(丹稜人徽宗時辟開封府)
(推官自盛章等尹京果於誅殺率取特旨以快意汲每白府奏罷之)時彥(開封人徽宗時為開)
(封府尹異時都城苦多盜捕得則皆亡卒吏憚於移問往往略之彦始請一以公憑為驗否則拘繫)
(之以俟報坊邑少安獄屢空)程振(樂平人靖康中拜開封尹故時大辟有情可矜多奏取原)
(貸崇寕以來率便文殺之振請復舊制詔捕亡命卒得數千人欲論如法振曰方多事之際而一日)
(殺千人必大駭觀聽乃盡釋之)趙伯振(太祖八世孫靖康末為鄭州司錄捍禦有功就遷通)
(判州事建炎二年金兵至鄭州守臣董庠棄城走伯振率兵巷戰中流矢墜馬遂遇害)︹金︺李
晏(高平人皇統閒為中牟令會海陵方營汴京運木於河晏領之以經三門之險前後失散者衆)
(乃馳白行臺以其木散投之水使工取於下流人皆便之)王若虚(藁城人承安中為管城令)
(有惠政秩滿民攀送不忍别)王毅(大興人累官東明令貞祐二年東明圉急毅率民兵願戰)
(者數百人拒守力窮被執不屈死)程震(東勝人興定中為陳留令治為河東第一)︹元︺袁
裕(洛陽人至元六年為開封府判官洧川縣達魯噶齊貪暴盛夏役民捕蝗禁不得飲水民不勝)
(忿擊之而斃有司當以大逆寘極刑者七人連坐者五十餘人裕議誅首惡一人餘各杖之有差部)
(使者錄囚至縣疑其太寬裕辨之益力遂陳其事狀於中書刑曹竟從𥙿議達魯噶齊舊作達魯花)
(赤今改正)陳祜(寕晉人至元十二年授南京總管兼開封府尹吏多震懾失措祐因謂曰何必)
(若是前爲盜跖今爲顔子吾以顔子待之前爲顔子今爲盜跖吾以盜跖待之由是吏知修飭不敢)
(弄法)卜天璋(洛陽人至元中爲南京府史時河北飢民數萬人集河上欲南徙有詔令民復)
(業勿渡衆洶洶不肯還天璋慮其生變勸總管張國寶聽其渡國寶從之遂以無事河南按察副使)
(程思廉察其賢辟爲憲史聲聞益著)張廷珍(金州人至元中拜南京路總管兼開封府尹控)
(鶴軍士十餘人賃大宅聚居縱横街陌廷珍察其必爲盜急捕之得寶玩器服子女滿室窮索其黨)
(俱殺之民以爲神河決灌太康漂溺千里廷珍括商人漁子船及縛木爲筏載糗糧四出救之全活)
(甚衆水入善利門廷珍親督夫運薪土捍之不能止乃頽城爲堰水既退即發民增外防百三十里)
(人免水憂)蒲理翰(至元間知鄭州崇飭學宮範銅為祭器製革帛為禮服善政最多民為立)
(碑)黃廷佐(至元間知鄭州廉潔不苟外寬内明喜怒不形於色治行為一時最)塔海
(武宗時為汴梁路總管先是朝廷令民自實田土有司繩以峻法民多虚報以塞命其後差稅無所)
(徵民多逃竄塔海言於朝省民間虛糧二十二萬民頼以安)劉可任(元統初知鄭州崇學)
(校勸農桑興利除害民圖像以祀)︹明︺王博(應天人洪武初為開封知府時流移新復博寬)
(其徭役禁其侵攘教民闢土地藝蠶桑期年之間獲其利境内遂安)齊勉(陽穀人洪武初知尉)
(氏縣清慎莅職雙洎河水為患勉築隄六十餘里康溝河淤塞復疏通之自是尉氏及鄰邑俱免水)
(患)胡澄(諸暨人洪武初為河隂丞以德導民清稱甚著境内有虎患澄至皆徙去時令劉茂)
(江寕人亦以善政聞)鄒俊(洪武中為祥符丞有政績擢大理卿)許譽(長山人洪武中知儀)
(封縣邑多游民譽躬行四畝勸課農桑民皆化之永樂初秋滿當遷民乞留賜襲衣寶鈔復留三年)
李遵義(衡水人洪武中知新鄭縣律己以廉舉政務合民情暇則巡行閭里以稽民瘼民之)
(貧富與丁之壯弱纖悉具知民莫能欺)程惠民(新泰人洪武初知汜水縣廉潔敦厚不尚)
(威嚴公暇輒詣學宮講析經義勸勉生徒秩滿去士民泣送)章以善(新昌人永樂初知𣏌)
(縣民困於賦以善第為三等量貧富以定其程之遠近役之輕重民皆稱便)曾泉(太和人宣)
(德初以御史謫汜水典史卒正統四年河南參政孫原貞上言泉操行廉潔服官勤敏不以降黜故)
(有偷惰心躬督民闢荒土收穀麥伐材木備營繕通商賈完逋責官有儲積然後造舟楫置棺椁贍)
(民器用臣行部汜水泉殁己三年矣民懷其惠言輒流涕請追復泉爵襃既往以風方來帝從之)
王斆(山西人宣德中知中牟縣稱強項令時巡案有魯恭三異書青史王斆一廉達紫宸之句)
(殁後不能歸葬因殯於邑人題其墓曰明清白吏)賈威(束鹿人正統初知滎陽縣扶善懲惡)
(在任九年無一民越訴者巡撫于謙署上考榜諭屬吏使共觀法)魚侃(常熟人天順初知開)
(封府居官清正苞苴屛絶秩滿告歸家益貧妻子不免飢寒)周斌(昌黎人天順中知開封府)
(有善政及遷去民涕泣追送)衞英(洪洞人宏治初知開封府居官不以妻子自隨衣服車器)
(非極敝不更居九年致仕去)王時中(黃縣人宏治初知鄢陵縣嘗出郊旋風擁馬首時中)
(曰冤氣也跡得尸眢井乃婦與所私者殺之遂伏辜)顧璘(上元人正德中知開封府都御史彭)
(澤討平大盜趙鐩璘籌畫為多以直忤鎮守太監廖堂王宏謫全州知州)劉魁(泰和人正德間)
(知禹州興學校毁淫祠丈地均糧俱有成法數年教化大行)王詔(歷城人嘉靖中為開封同)
(知朱仙鎮盜起陷尉氏詔設伏扶溝而身領卒住擊賊遇伏執以還河決金相寺口時議築孫繼口)
(至清河口百餘里費十七萬詔身先徒衆三月而工成費不盈萬)潘恩(上海人嘉靖中知鈞)
(州鈞徽王封國也宗戚豪悍恩約束之州人為建祠配公孫僑黃霸)張夢鯉(萊陽人隆慶初)
(知開封府首斥冗役千餘人藏吏進奇羨怒笞之令著之籍州縣上贖鍰悉卻不納使易粟實廪鑿)
(渠通溱洧以資灌溉有大盜譁於獄衞卒憚不敢入捕夢鯉手劒前趨曰敢後者死衆擁入盜遂伏)
(誅)龔起鳳(崑山人隆慶中知𣏌縣初受事見獄多冤濫悉縱去止留重罪數人諸所興革)
(直行已意上官頒令有不便者輒格之監司檄讞商邱大猾致千金不受窮治伏辜官舍蕭然日惟)
(疏食兩蒼頭不勝困先後逃去夜自闔門而寢)陳登雲(唐山人萬歷中知鄢陵縣政最善擢)
(御史)陳幼學(無錫人萬歷中知中牟縣秋將熟飛蝗蔽天幼學捕蝗得千百餘石不為災縣)
(故土城卑且圯乃集貧民築之與以粟工成民不知役縣南荒地多茂草難墾幼學令民投牒者必)
(入草十斤未幾草盡得良田數百頃縣有大澤瀦水泛溢三十餘里害民田幼學疏為河者五十七)
(為渠者百三十九俱引入小清河又以大莊諸里多水築堤十三道陣之給貧民牛種貧婦紡具在)
(任五年政績茂著)關永傑(鞏昌衞人崇禎中為開封推官攝府事強直不撓民愛而畏之)
申佳允(永年人崇禎中知儀封縣縣素多盜佳允嚴保甲法姦無所容霪雨河決&KR0712;舟怒濤)
(中率衆塞其口捕大猾置之法以才調杞縣八年賊埽地王率萬人來攻佳允固守募死士擊之賊)
(遂引去)顔日愉(上虞人崇禎中為開封同知嘗攝澠池滎陽二縣事撫恤瘡痍政績甚著)
費曾謀(鉛山人崇禎中知通許縣甫四旬流賊猝至曾謀召父老曰我死若輩以城降可免)
(屠戮北向再拜抱印投井死)楊一鵬(河津人崇禎中知尉氏縣甫數月治聲甚著城破罵)
(賊死)魯世任(垣曲人崇禎中知鄭州建天中書院集士子講肄其中遠近從者千人十五年)
(流賊來犯親勒民兵禦之河干戰敗自刎死士民肖像祀之書院中)周騰蛟(香河人崇禎中)
(知汜水縣撫字有術釐定徭役民甚便之城孤懸河畔城南摩天巖最險土寇李際遇伺騰蛟往河)
(北急攻據之遂攻縣城騰蛟力請援兵至賊始解去遷縣治於摩天巖以扼賊衝未幾賊大至相持)
(十餘日賊多死來者益衆勢不支砦臨河可渡以免騰蛟曰吾何忍舍衆而獨生遂自投於河賊退)
(人從河濱獲其尸印懸肘間本朝乾隆五年祀名宦)柴薦諲(江山人崇禎中知洧川縣)
(城陷罵賊死)劉振之(慈谿人崇禎中知鄢陵縣大將索餉不應被縛去父老斂資以犒始)
(釋歸李自成陷許州振之集吏民共守無何賊大至城陷振之走謁文廟秉笏坐堂上賊索印不予)
(縛置雪中三日夜罵不絶口亂刃交下死)杜邦舉(富平人崇楨中為鄢陵典史與知縣劉振)
(之共守拒戰許州既屠衆大懼有遁走者邦舉捕得立斬之城既陷自成欲降之邦舉大罵曰朝廷)
(臣子豈為賊用自成抉其舌邦舉以血噴之仍大罵遂遇害)邵大濟(陜西人崇禎中陳留)
(縣典史流賊李自成陷城大濟不屈賊怒臠之舉家赴井死訓導楊導升及其子亦死)吳加
增(陽武人崇禎中劄委千總與流寇力戰屢捷後賊數千薄城增大戰一日斬首數百級乘勝窮)
(追馬陷地穴中為賊所獲不屈死邑人立碑誌之本朝雍正二年祀名宦)朱敏汀(明宗)
(室崇禎中知密縣流賊陷城敏汀死之妾張氏一女一孫及臧獲數人皆死)劉孔暉(邵陽)
(人崇禎十四年知新鄭縣流寇掩至固守不能支死之)陳潛夫(錢塘人崇禎十六年授開)
(封推官大河南五郡盡為賊據長吏皆寄居封邱有勸潛夫弗往者不應馳之封邱募民兵奉周王)
(渡河居杞縣檄召旁近長吏歃血誓固守賊所設偽巡撫梁啓隆居開封他偽官散布郡邑甚衆潛)
(夫轉側杞陳留間朝夕不自保聞西平寨副將劉洪起勇而好義躬往說之起兵俘𣏌偽官啓隆聞)
(風遁去)
︹本朝︺胡士梅(錦州人順治初知祥符縣時值河患士梅招流移問疾苦新安十三寨之民頼)
(以全活者甚衆)牛炳星(大興人順治十七年知杞縣捐俸買穀代貧民輸租積累頓除時霪)
(雨百日飢民載路炳星力請蠲免夫柳䀼給無遺𣏌名宦)牟文龍(奉天人康熙八年任開封)
(南河同知值河流衝突躬自辦料督工奔走嚴霜烈日中者四載又攝府篆多善政後以最遷慶陽)
(士民遮道攀留數里不絶)韓藎光(保定人康熙九年知中牟縣以勤政安民為己任每朝夕)
(延接紳士諮訪利弊興革不遺餘力祀名宦)管竭忠(奉天人康熙二十五年知開封府儉)
(於自奉勤以盡職會歲荒捐俸賑濟貧民又修隄堰水施藥療病人多頼以全活)胡權(任邱)
(人康熙二十六年知祥符縣聽斷明敏案無留牘革除供億不以累民扶弱戢強奸宄悉皆屏蹟)
張國卿(霸州人康熙三十七年知開封府自奉儉素僚屬皆化盡職守分不邀名譽時有獻)
(諛頌德政者即嚴行禁絶民以為實心實政云)王典(仁和人知𣏌縣為政寬仁不事鈎距每政)
(事之暇輒與諸生論文課藝多所成就祀名宦)張國輔(奉天人知汜水縣明決果斷釐弊鋤)
(奸建義學置義田振興文教勸課農桑初汜人不知育蠶國輔督令宅旁隴畔家樹桑民享其利又)
(設立布市革里長陋規修城隄徧栽榆柳興利除害有古良吏風卒於官士民祀之)鮑志周
(餘杭人乾隆七年知祥符縣夏黑岡口河溜頂衝下埽輒走隄幾隤志周至不呼而集者數千人力)
(為搶護省金錢無算嘗辦米麥接濟鄰省事竣而民不知)許勉燉(浙江人乾隆十四年知陳)
(留縣十五年夏旱輒疏通溝渠增修城垣人惑之十九年後邑數被水竟不為患始服其識祀名宦)
昌宜泰(滿洲鑲藍旗人嘉慶十六年知開封府十八年滑縣教匪滋事大吏悉赴軍營宜泰)
(留守省垣於沿河緝獲匪黨奸究無由偷波大河以南頼以安堵歲饑實心賑濟全活無算捐修學)
(宫濬賈魯河士民交頌二十一年卒於官)
︹人物︺︹漢︺張良(其先韓人世相韓秦滅韓良悉家財求客刺秦王為韓報讎得力士擊秦皇帝)
(博浪沙中誤中副車亡匿下邳遇老父授以太公兵法陳涉等起良欲往從景駒道遇沛公遂從不)
(去沛公為漢王還定三秦以良為成信侯常為畫策臣酈食其謀撓楚權請立六國後良借箸陳八)
(不可追楚至陽夏南用其計諸侯皆至高帝六年封功臣帝曰運籌帷幄之中決勝千里之外吾不)
(如子房封留侯薨諡文成)酈食其(陳留高陽人好讀書家貧落魄為里監門人皆謂之狂生)
(沛公略地陳留至高陽傳舍食其入謁長揖不拜沛公延之上坐定計下陳留號為廣野君常為說)
(客馳使諸侯漢三年項羽擊漢拔滎陽漢王欲損成皋以東屯鞏洛以距楚食其說漢王進兵收取)
(滎陽請奉詔說齊王使為漢而稱東藩上從其畫復守敖倉使食其說齊王馮軾下齊七十餘城及)
(韓信夜度兵平原襲齊齊以食其賣已廼烹食其十二年高祖封其子疥為高梁侯)酈商(食其)
(弟陳勝起事聚少年數千人屬沛公從攻長杜先登封信成君破秦軍雒陽定漢中沛公為漢王商)
(以將軍為隴西都尉别定北地上郡漢王即帝位遷為右丞相賜爵列侯與絳侯等定代郡雁門以)
(將軍將太上皇衞一歲七月以右丞相擊陳豨又從擊黥布更封為曲周侯薨諡景侯)鼂錯
(潁川人學申商刑名以文學為太常掌故受尚書於伏生累遷太子家令以辨得幸太子號曰智囊)
(數上書言邊事舉賢良文學士對策者百餘人惟錯為高第由是遷中大夫復上書三十篇孝文奇)
(其才景帝時為御史大夫侵削諸侯曰不如此天子不尊宗廟不安吳楚七國反斬錯東市)堂
溪惠(潁川人受公羊春秋於貢禹惠授泰山冥都)滿昌(潁川人受詩於匡衡官為詹事)
賈山(潁川人祖父祛故魏王時博士弟子也山受學於袪孝文時言治亂之道借秦為喻名曰)
(至言文帝除鑄錢令山復上書諫以為變法非是言多激切善指事意其後復禁鑄錢)任安
(滎陽人嘗為大將軍衛青舍人後青故人門下多去事霍去病輒得官獨任安不肯去後為益州刺)
(史)假倉(陳留人從平陵張山拊受尚書以謁者論石渠官至膠東相)孫寶(鄢陵人以)
(明經為郡吏御史大夫張忠辟為屬上書薦寶累遷丞相司直劾奏帝舅紅陽侯立懷奸罔上狡猾)
(不道哀帝即位遷司隸初傅太后與中山孝王母馮太后俱事元帝有郤使有司考馮太后令自殺)
(衆庶冤之寶請覆治傅太后大怒下寶獄旋復官鄭崇下獄寶上書稱崇冤免為庶人平帝立寶為)
(大司農會越巂郡上黃龍遊江中太師孔光等咸稱莽功德比周公宜告祠宗廟寶曰風雨未恃百)
(姓不足每有一事羣臣同聲得無非其美者大臣皆失色因事坐免終於家)虞延(東昏人少)
(為戶牖亭長王莽貴人魏氏賓客放縱延䘚吏突入其家捕之王莽末延擁衛親族捍禦鈔盜賴以)
(全者甚衆建武初除細陽令太守富宗召署功曹宗以侈縱被誅歎曰恨不用虞延之諫光武聞而)
(奇之累遷洛陽令南陽太守永平三年徵為太尉遷司空歷位二府十餘年家至清貧身殁後子孫)
(不免寒餒)侯霸(密人矜嚴有威容篤志好學師事九江太守房元治穀梁春秋歷官淮平大尹)
(建武四年徵拜尚書令霸明習故事收錄遺文條奏前世善政法度有益於時者皆施行之每春下)
(寬大之詔奉四時之令皆霸所建也進大司徒封關内侯明察守正奉公不回薨帝親涖弔)劉
昆(束昏人梁孝王裔平帝時受施氏易於沛人戴賓王莽時教授弟子恆五百餘人建武五年舉)
(孝廉不行教授於江陵光武聞之即除為江陵令徵拜議郎稍遷侍中宏農太守徵為光禄勲詔問)
(昆曰前在江陵反風滅火後守宏農虎北渡河行何德政而致是事昆對曰偶然耳左右皆笑其質)
(訥帝歎曰此長者之言顧命書諸策令入授皇太子及諸王小侯五十餘人拜騎都尉三十年以老)
(乞骸骨詔賜洛陽第以千石祿終其身)鄭興(開封人更始時拜諫議大夫歷涼州刺史坐事)
(免隗囂虚心禮請而興恥為之屈稱疾不起建武六年徵為大中大夫興數言政事依經守義文章)
(温雅然以不善䜟故不能任九年與大司焉吳漢擊公孫述述死詔興留屯成都左轉蓮勺令以事)
(免興好古學尤明左氏周官長於歷數世言左氏者多祖興三公連辟不肯應卒於家)董宣
(圉人初為司徙侯霸所辟舉高第累遷北海相左轉懷令後為江夏太守坐輕慢外戚陰氏免特徵)
(為洛陽令搏擊豪強莫不震慄京師號為卧虎歌之曰枹鼓不鳴董少平在縣五年卒詔遣使臨視)
(惟見布被覆尸妻子對哭有大麥數斛敝車一乘帝傷之曰董宣廉潔死乃知之葬以大夫禮拜子)
(幷為郎中)張興(鄢陵人習梁邱易以教授建武中舉孝廉為郎謝病去復歸聚徒永平中遷侍)
(中祭酒十年拜太子少傅顯宗數訪問經術弟子自遠至者著錄且萬人為梁邱家宗十四年卒於)
(官子魴傳其業位至張掖屬國都尉)鄭衆(興子年十二從父受左氏春秋精力於學明三統&KR0851;)
(作春秋難記條例兼通易詩知名於時建武中皇大子及山陽王荆因梁松以縑帛聘請衆辭不受)
(梁氏敗賓客多坐之惟衆不染於辭永平初以明經給事中持節使匈奴衆至北庭欲令拜衆不為)
(屈廼發使隨衆還京師帝復遣衆報之上書固爭詔追還繫廷尉會赦歸家其後帝見匈奴來者言)
(衆意氣壯勇雖蘇武不過乃復召為軍司馬與馬廖擊車師建初六年為大司農時肅宗議復鹽鐵)
(官衆諫以為不可詔數切責衆執之不移在位以清正稱後受詔作春秋刪十九篇子安世亦傳家)
(業為長樂未央廐令)樓望(雍邱人少習嚴氏春秋操節清白有稱鄕閭建武中趙節王栩聞其)
(高名遣使齎玉帛請以為師望不受永平初為侍中越騎校尉入講省内遷大司農代周澤為太常)
(後為左中郎將教授不倦世稱儒宗諸生著錄九千餘人年八十卒於官)郭躬(陽翟人父宏習)
(小杜律太守寇恂以為決曹掾斷獄三十年用法平郡内比之東海于公躬少傳父業後為郡吏辟)
(公府明帝時以躬明法律召入議獄累遷至廷尉家世掌法矜在寬平及典禮官決獄斷刑多依矜)
(恕乃條諸重文可從輕者四十一事奏之皆施行著於令子晊亦明法律官至南陽太守)郭鎮
(躬弟子少修家業初辟六尉府延光中遷尚書及立濟陰王鎮率羽林士擊殺衞尉閻景以成大功)
(再遷尚書令封定潁侯子賀父殁當嗣爵讓於弟時而逃積數年詔大鴻臚州郡追之賀不得巳乃)
(出受封累遷廷尉)高慎(圉人父固不仕王莽世為淮陽太守所害以烈節垂名慎敦厚少華)
(有沈深之量撫育孤兄子五人恩義甚篤歷二縣令東萊太守老病歸家草屋蓬戶甕缶無儲)李
充(陳留人家貧兄弟六人同食遞衣妻勸充分異充跪白母曰此婦教充離閒母兄罪合斥遣便)
(呵斥其婦逐令出門延平中徵為博士累遷左中郎將年八十為國三老安帝常召進見賜以几杖)
(卒於家)高式(慎子性至孝常盡力供養永初中螟蝗為害獨不食式麥圉令周疆以表州郡)
(太守楊舜舉式孝子讓不行後以孝廉為郎)陳弇(陳留人受歐陽尚書於司徒丁鴻躬自耕)
(種常有黃雀飛來隨弇翺翔後仕為蘄長)楊倫(東昏人少師事丁鴻習古文尚書為郡文學掾)
(更歷數將志乖於時遂去職教授於大澤中弟子至千餘人順帝即位徵拜侍中陽嘉二年徵拜大)
(中六夫倫以直諫不合旣歸閉門講授自絶人事卒於家)虞放(延從曾孫少為太尉楊震門徒)
(及震被讒自殺放詣闕追訟震罪由是知名桓帝時爲尚書以議誅梁冀功封都亭侯性嫉惡宦官)
(遂爲所陷靈帝初與李膺俱以黨錮被害)黃真(雍邱人吳祜舉孝廉郡中祖道時真爲小吏祜)
(越壇共真歡語移時與結友而别功曹以枯倨請黜之太守曰吳季英有知人之名卿且勿言真後)
(舉孝廉爲新蔡長世稱其清節)楊匡(陳留人常爲杜喬掾喬與李固坐黨楇死暴尸城北匡聞)
(之號泣星行到洛陽乃著故赤幘託爲夏門亭吏守衛尸喪驅護蠅蟲都官從事執之以聞梁太后)
(義而不罪匡於是帶鐵鑕上書幷乞李杜骸骨太后許之成禮殯殮送喬喪還家葬送行服隱匿不)
(仕匡初好學在外黃大澤教授門徒補蘄長政有異績遷平原令時國相徐曾中常侍璜之兄也匡)
(恥與接事託疾牧豕去)爰延(外黃人清苦好學能通經教授性質慤少言辭爲鄉嗇夫仁化)
(大行桓帝時徵博士太尉楊秉等舉賢良方正再遷爲侍中帝嘗問朕何如主對曰爲漢中主帝曰)
(何以言之對曰尚書令陳蕃任事則治中常侍黃門預政則亂是以知陛下可與爲善可與爲非累)
(遷大鴻臚乞骸骨還家病卒子驥白馬令亦稱善士)范冉(一名丹外黃人受業於樊英又就馬)
(融通經桓帝時以為萊蕪長遭母憂不到官後辟太尉府議者欲以為侍御史因遁身於梁汴之間)
(推鹿車載妻子捃拾自資結草廬而居有時絶粒閭里歌之曰甑中生塵范史雲釜中生魚范萊蕪)
(中平二年卒陳留太守累行論諡僉曰宜為貞節先生會葬者二千餘人刺史郡守各為立碑表墓)
邊韶(浚儀人以文學知名教授數百人曾晝日假卧弟子私嘲之曰邊孝先腹便便懶讀書但)
(欲眠韶應之曰邊為姓孝為字腹便便五經笥但欲眠思經事嘲者大慚桓帝時為臨潁侯相徵拜)
(大中大夫著作東觀再遷北地太守入拜尚書令後為陳相卒官著詩頌碑銘書策凡十五篇)服
虔(滎陽人少以清苦建志入太學受業有雅才善著文論作春秋左氏傳解至今行之又以左傳)
(駮何休之所駮漢事六十條舉孝廉中平末拜九江太守所著碑賦誄書記連珠九憤凡十餘篇)
吕強(成皋人少為小黃門遷中常侍清忠奉公靈帝時封都鄉侯強辭讓懇惻帝聽之因而上)
(疏極言宦官妄授茅土後宫衣食之費日數百金外戚奢麗過禮不省中平元年黃巾賊起帝問所)
(宜施行強欲先誅左右貪濁者大赦黨人及料簡刺史二千石能否於是趙忠等遂共搆強強自殺)
朱震(陳留人初為州從事奏濟陰太守單匡贓罪幷連匡兄中常侍超帝收匡下廷尉以譴超)
(超詣獄謝三府諺曰車如雞棲馬如狗疾惡如風朱伯厚後為銍令聞陳蕃死棄官哭之收葬蕃尸)
(幷匿其子逸於甘陵界中事覺繫獄合門桎梏震受考掠誓死不言故逸得免)符融(浚儀人遊)
(太學師事少府李膺膺風性高簡每見融輒絶他賓客聽其言論郭林宗始入京師時人莫識融一)
(見嗟服因以介於李膺由是知名州郡禮請舉孝廉公府連辟皆不應會黨事起亦遭禁錮終於家)
茅容(陳留人年四十餘耕於野與等輩避雨樹下衆皆夷踞相對容獨危坐愈恭郭秦行見之)
(而奇其異遂與共言因請寓宿旦日容殺雞為饌泰謂為己設既而以供其母自以草蔬與客同飯)
(泰起拜之曰卿賢乎哉因勸令學卒以成德)田盛(陳留人與郭泰同好亦名知人優游不仕)
(以夀終)庾乘(鄢陵人少給事縣庭為門士郭泰見而拔之勸遊學宫遂為諸生傭後能講論)
(自以卑第每處下坐諸生博士皆就讐問由是學中以下坐為貴徵辟并不起號曰徵君)夏馥
(圉人少為書生言行質直桓帝初舉直言不就馥雖不交時宦然以聲名為中官所憚遂與范滂張)
(儉等俱被誣害詔下州郡捕為黨魁及儉等亡命所連引布滿天下馥頓足歎曰孽自已作空汚良)
(善一人逃死禍及萬家何以生為乃自翦鬚變形入林慮山中隱匿姓名為冶家傭親突煙炭形貌)
(毁瘁積二三年人無知者黨禁未解而卒)申屠蟠(外黃人九歲喪父哀毁過禮服除不進酒)
(肉十餘年每忌日輒三日不食家貧傭為漆工郡召為主簿不行遂隱居精學博貫五經兼明圖緯)
(太尉黃瓊辟不就再舉有道不就先是京師遊士范滂等非訐朝政自公卿以下皆折節下之太學)
(生爭慕其風蟠乃絶迹於梁碭之間因樹為屋自同傭人居二年滂等果罹黨錮蟠確然免於議論)
(大將軍何進連徵不詣中平五年復以博士徵不至明年董卓廢立蟠及荀爽韓融等復俱公車徵)
(惟蟠不到居無幾爽等爲卓所脅迫惟蟠終全高志年七十四終於家)張升(尉氏人少好學)
(多閱覽而任情不羈其意相合者傾身交結不問窮賤如乖其志好者雖王公大人終不屈從仕郡)
(爲綱紀以能出守外黃令遇黨錮去官後竟見誅著賦誄頌碑書凡六十篇升去官歸鄉里道逢友)
(人共班草而言相抱而泣有老父趨而過之植其杖太息言曰夫龍不隱鱗鳳不藏羽網羅高懸去)
(將安所雖泣何及乎二人欲與之言不顧而去莫知所終按後漢書逸民傳有陳留老父舊志另)
(載人物今附注於此)李曇(潁川人少孤繼母嚴酷曇事之愈謹爲鄉里所稱法陳蕃等薦之曰)
(曇德行純備擢登三事必能贊宣盛美增光日月桓帝以安車纁幣徵之不起養親行道以終於家)
張元祖(潁川人時符融妻亡貧無殯殮鄉人欲爲具棺服融不受元祖弔之謂言禮設棺槨)
(制杖車孔子曰我從周便推所乘羸車牛命融以給殯融受而不辭)蔡邕(圉人性篤孝母常滯)
(病三年未嘗解襟帶不寢寐者七旬與叔父從弟同居三世不分財少博學好辭章術數天文妙操)
(音律建寕三年辟司徒橋元府召拜郎中校書東觀遷議郎邕與五官中郎將堂谿典等奏求正定)
(六經文字靈帝許之邕乃自書丹於碑使工鐫刻立於太學門外於是後儒晚學咸取正焉光和中)
(詔引入崇德殿問災異又特詔邕指陳政要邕言切直帝覽而嘆息左右皆側目思報中常侍程璜)
(飛章陷邕與家屬徙朔方會赦還董卓辟之累拜左中郎將封高陽鄉侯及卓被誅王允收邕付廷)
(尉遂死獄中所著凡四百篇傳於世)鄭泰(衆曾孫少有才略靈帝末舉孝廉三府辟公車徵皆)
(不就何進輔政以泰為尚書侍郎遷侍御史進將誅閹官欲召董卓為助泰諫不能用乃棄官去進)
(尋見害卓作亂泰與何容荀攸共謀誅之事洩容等被執泰脫身東歸道卒)邊讓(浚儀人少)
(辯博能屬文作章華賦知名於時大將軍何進聞其才召署令史議郎蔡邕深敬之屢遷九江太守)
(初平中去官歸家恃才氣不屈曹操多輕侮之言操殺之)︹三國︺︹魏︺任峻(中牟人寬厚有)
(度而見事理漢末亂關東皆震峻說中牟令楊原權行河南尹事使諸縣堅守魏武起關東入中牟)
(界峻收宗族賓客家兵數百人以從魏武大悅表為騎都尉每征伐峻常居守以給軍時歲飢軍食)
(不足潁川棗祗建置屯田魏武以峻為典農中郎將數年中所在積粟倉廪皆滿以功封都亭侯遷)
(長水校尉於飢荒之際收恤朋友孤遺中外貧宗周急繼乏信義見稱卒謚曰成)徐庶(潁川)
(人原名福少好任俠擊劒中平末嘗為人報仇為吏所得黨伍共篡解之得脫於是棄其刀戟折節)
(學問客荆州與諸葛亮相善昭烈南行亮與庶并從魏武獲庶母庶辭昭烈指其心曰本欲與將軍)
(共圖王霸之業者以此方寸地也今已失老母方寸亂矣無益於事請從此别遂詣魏仕至右中郎)
(將御史中丞)邯鄲淳(一名竺潁川人博學有才又善蒼雅蟲篆許氏宇指魏武素聞其名)
(召與相見甚敬異之黃初中為博士給事中作投壺賦千餘言奏之文帝以為工賜帛千匹)繁
欽(潁川人以文才機辨少即得名汝潁長於書記又善為詩賦其所與太子書記率皆巧麗後為)
(丞相主簿)棗柢(潁川人本姓棘先人避難易為棗嘗為屯田都尉施設田業歲則大收軍用豐)
(足)郭嘉(陽翟人初見袁紹以紹好謀無決遂去之先是潁川戲志才籌畫士也魏武甚器之)
(早卒魏武與荀彧書汝潁固多奇士誰可繼之彧薦嘉召見論天下事魏武曰使孤成大業者必此)
(人也表為司空軍謀祭酒征呂布說魏武急攻之遂擒布孫策將襲許衆聞皆懼嘉曰策輕而無備)
(必死於匹夫之手策果為許貢客所殺從破袁紹紹死又從討紹子譚尚於黎陽諸將欲乘勝攻之)
(嘉請緩之以待其變可一舉而定冀州平封嘉洧陽亭侯魏武將征烏丸諸侯多懼劉表使劉備襲)
(許嘉曰表坐談客耳才不足以御備公無憂嘉深通有算略達於事情魏武曰惟奉孝為能知孤意)
(年三十八卒孫敞有才識位散騎常侍)毛玠(陳留平邱人少為縣吏以清公稱魏武為司空)
(丞相玠嘗為東曹掾與崔炎共典選舉其所舉用皆清正之士雖於時有盛名而行不由本者終莫)
(得進務以儉率人由是天下之士莫不以廉節自勵玠居顯位常布衣疏食撫育孤兄子甚篤賞賜)
(以賑施貧族家無所餘遷右軍師魏國初建為尚書僕射復典選舉黜免卒於家)阮瑀(尉氏)
(人少受業於蔡邕建安中都護曹洪欲使掌書記瑀不為屈魏武以為司空軍謀祭酒管記室始文)
(帝為五官將及平原侯植皆好文學瑀與山陽王粲北海徐幹廣陵陳琳汝南應瑒東平劉楨并見)
(友善軍國書檄多琳瑀所作也徙為倉曹掾屬卒)辛毗(陽翟人魏武表為議郎遷丞相長史)
(文帝踐阼遷侍中帝欲徙冀州士家十萬戶實河南時連蝗民飢羣司以為不可而帝意甚盛毗求)
(見帝作色曰卿謂我徙之非耶對曰誠以為非也帝不答起入内毗隨而引其裾帝良久乃出曰卿)
(持我何太急耶毗曰今徙既失民心又無以食也帝遂徙其半明帝即位進封潁鄉侯時劉放孫資)
(制斷時政大臣莫不交好而毗不與往來毗子敞諫毗正色曰吾之立身自有本末就與孫劉不平)
(不過令吾不作三公而己焉有文夫欲為三公而毁其高節者耶出為衛尉卒諡曰肅)趙儼
(陽翟人魏武以為朗陵長恩威并著入為司空掾屬主簿并參于禁樂進張遼三軍時諸將任氣多)
(不協儼每事訓諭遂相親睦累遷為關中護軍明帝時進封都鄉侯遷司空卒初儼與同郡辛毗陳)
(羣杜襲並知名號曰辛陳杜趙云)鄭渾(泰弟避難投華歆魏武聞其篤行召為下蔡長歷召)
(陵令辟為丞相掾屬時天下未定民生子率皆不舉渾所在課耕桑重去子法民皆豐贍所育男女)
(多以鄭為字遷左馮翊平山賊梁與靳富等魏武征漢中以渾為京兆尹民安於農盜賊止息文帝)
(即位累遷將作大匠渾清素在公妻子不免飢寒及卒以其子崇為郎中)高柔(圉人父靖為蜀)
(郡都尉卒於西州時兵寇縱横柔冒艱險詣蜀迎喪辛苦荼毒無所不嘗三年乃還魏國初建為尚)
(書郎文帝四年遷為廷尉屢上䟽諫爭在官二十三年遷司空徙司徒封安國侯轉為太尉卒諡曰)
(元)蘇林(陳留人傳學多通古今字指凡諸書傳文間危疑林皆釋之黃初中為博士給事中)
(官至散騎常侍以老歸第帝每遣人就問之數賜遺年八十餘卒)范粲(丹孫高亮貞正有丹)
(風博涉強記學皆可師應辟為治中歷職皆有聲稱遭母憂以至孝稱服闋為太宰中郎齊王芳被)
(廢粲素服拜送哀動左右稱疾闔門不出特詔為侍中粲因陽狂不言寢所乘車足不履地晉太康)
(六年卒時年八十四不言三十六載終於所寢之車)︹晉︺阮籍(瑀子容貌瓌傑志氣宏放博覽)
(羣籍尤好莊老嗜酒能嘯善彈琴曹爽召爲參軍以疾辭及爽誅時人服其遠識晉宣帝命爲從事)
(中郎封關内侯徙散騎常侍籍屬天下多故不與世事以酣飲爲常文帝初欲爲武帝求婚於籍沈)
(醉六十日不得言而止鍾會欲致之罪皆以酣醉獲免拜東平相乘驢到郡法令清簡文帝引爲大)
(將軍從事中郎籍聞步兵廚善釀貯酒三百斛求爲步兵校尉年五十四卒子渾字長成以閒淡寡)
(欲知名京邑)阮咸(籍兄子任達不拘與籍爲竹林之遊歷仕散騎侍郎咸妙解音律荀勖與)
(咸論樂自以爲遠不及也嫉之出𥙷始平太守卒)庾純(乘之孫博學有才義爲世儒宗補主)
(簿仍參征南府歷中書令河南尹初純以賈充奸佞與任敳共舉充西鎮關中充由是不平充嘗宴)
(朝士而純後至及純行酒充不飲純曰長者爲夀何敢爾乎充曰父老不歸供養將何言也純因發)
(怒曰賈充天下兇兇由爾一人充曰充輔佐二世蕩平巴蜀有何罪而天下爲之兇兇純曰高貴鄉)
(公安在衆坐因罷充慚怒上表解職純亦上河南尹印綬上表自劾後拜少府卒)鄭默(泰孫)
(子起家祕書郎考覈舊文删省浮穢武帝時為散騎常侍帝出杞南郊使默驂乘問以政事善之默)
(寬沖博愛謙虚温謹不以才地矜物事上以禮遇下以和累官大司農光祿卒諡曰成)禇䂮
(陽翟人有局量以幹用稱嘗為縣吏事有不合令欲鞭之䂮曰物各有所施榱椽之材不可以為藩)
(落也願明府垂察乃舍之家貧辭吏年垂五十鎮南將軍羊祜與䂮有舊言於武帝始被升用官至)
(安東將軍)董養(浚儀人泰始初到洛下不干祿求榮及楊后廢因著無化論以非之謂謝鯤阮)
(孚曰易稱知幾其神乎君等可深藏矣乃與妻荷擔入蜀莫知所終)阮种(尉氏人弱冠有殊操)
(為嵇康所重察孝廉為公府掾時召舉賢良方正直言之士太保何曾舉种賢良對策擢為第一轉)
(中書郎种進止有方正己率下朝廷咸憚其威容每為駁議事皆施行遷平原相卒)庾旉(純子)
(少有清節歷位博士齊王攸就國旉上表諫武帝怒下廷尉免死後數歲復起為散騎侍郎終國子)
(祭酒)江統(圉人靜默有遠志除山陰令時關隴屢為氐羌所擾統謂宜杜其萌作徙戎論時服)
(其深識遷中郎選司轉太子洗馬上書陳五事朝廷善之及太子廢徙許昌賈后諷有司不聽宮臣)
(追送統冒禁至伊水拜辭道左悲泣流漣收付洛陽獄尋免太子薨統作誄敘哀為世所重官至黃)
(門侍郎散騎常侍卒)庾衮(鄢陵人少履勤儉篤學好問事親以孝聞咸寕中大疫二兄俱亡次)
(兄毗復殆父母諸弟出次於外衮獨留不去親自扶持晝夜不眠十有餘旬毗病得差衮亦無恙父)
(老咸異之初衮諸父並貴盛惟父獨守貧約衮躬親稼穡以給供養父亡作筥賣以供母母終服喪)
(居於墓側州郡察孝廉舉秀才清白異行皆不降志世遂號之為庾異行會賊張宏等肆掠於陽翟)
(衮乃率族姓保於禹山賊畏其整皆退後攜妻子入林慮山而卒)潘岳(中牟人少以才穎見)
(稱鄕邑號為奇童辟司空太尉府舉秀才泰始中武帝躬耕籍田岳作賦以美其事才名冠世為衆)
(所疾栖遲十年出為河陽令勤於政績遷給事黃門侍郎後為孫秀所害岳美姿儀辭藻絶麗尤善)
(爲哀誄之文)潘尼(岳從子少有清才與岳俱以文章見知性靜退不競惟以勤學著述爲事)
(常著安身論以明所守太康中舉秀才爲太常博丁元康初拜太子舍人上釋奠頌趙王倫時託疾)
(歸聞齊王冏起義乃赴許昌冏引爲參軍封安昌公累官中書令太常卿)高光(柔子少習家業)
(明練刑理累遷廷尉元康中從駕討成都王穎有勲封延陵縣公時朝廷咸推光明於用法故頻典)
(理官惠帝幸長安朝臣莫有從者光獨侍帝而西遷尚書左僕射加散騎常侍及懷帝即位加光禄)
(大夫與傅祗並見推崇終尚書令)范喬(粲子好學不倦父粲陽狂不言喬與二弟并棄學業)
(絶人事侍疾家庭足不出邑里凡一舉孝廉八薦公府再舉清白異行又舉寒素一無所就所著有)
(劉楊優劣論)庾珉(鄢陵人性純和好學行已忠恕歷散騎常侍侍中封長岑男懷帝之没劉)
(元海也珉徙在平陽元海大會使帝行酒珉不勝悲憤因大號哭賊惡之遂遇害太元末追諡曰貞)
庾敳(珉弟雅有遠韻處衆人中居然獨立累遷吏部郎參東海王越太傅軍事轉軍諮祭酒時)
(劉輿見任於越人士多為所搆惟敳縱心事外無跡可閒後以石勒之難被害)阮修(咸從子好)
(易老善清言性簡任絶不喜見俗人雖當世富貴不肯顧家無擔石之儲晏如也王衍自以論易略)
(盡然有未了硏之終莫悟及與談言寡而旨暢乃歎服焉常作大鵬贊以自况後為鴻臚丞轉太子)
(洗馬避亂為賊所害)蔡豹(圉城人有氣幹元帝時為振武將軍官徐州刺史)阮瞻(咸子)
(性清虛寡欲自得於懷讀書不甚硏求而默識其要遇理而辯辭不足而旨有餘神氣沖和識者歎)
(其恬澹不可榮辱仕為太子舍人卒弟孚性閑暢明帝時官侍中從平王敦賜爵南安縣侯後除都)
(督交廣寕三州軍事鎮南將軍)庾闡(鄢陵人幼好學九歲能屬文永嘉末母隨兄肇殁於石勒)
(之亂闡不櫛沐不婚宦絶酒肉垂二十年鄰親稱之蘇峻之難闡奔郗鑒為司空參軍峻平以功賜)
(爵吉陽縣男出補零陵太守徵拜給事中卒諡曰貞子肅之亦有文藻官至湘束太守)庾亮
(衮弟子明穆皇后兄也風格峻整動由禮節閨門之内不肅而成元帝甚器重之中興初拜中書郎)
(侍講東宫時帝方任刑法以韓子賜太子亮諫以申韓刻薄傷化不足留聖心太子甚納焉累遷中)
(書監加左衞將軍以功封永昌縣公成帝初徙中書令蘇峻平亮鎮蕪湖郭默叛亮率步騎二萬討)
(破之遷都督江荆豫益梁雍六州諸軍事征西將軍鎮武昌卒諡文康)庾冰(亮弟以雅素垂)
(風初徵為祕書郎預討華軼功封都鄉侯出補吳興内史累官中書監既當重任經綸時務不舍晝)
(夜賓禮朝賢升擢後進由是朝野注心咸曰賢相康帝即位力求外出領江州刺史鎮武昌卒諡忠)
(成冰天性清慎嘗以儉約自居室無妾媵家無私積世以此稱之)庾翼(冰弟風儀秀偉少有)
(經綸大略初為太尉府參軍累遷南蠻校尉領南郡太守石城被圍得全翼之勲也賜爵都亭侯授)
(都督江荆司雍梁益六州諸軍事安西將軍荆州刺史鎮武昌戎政嚴明經略深遠自河以南皆懷)
(歸附康帝即位翼欲率衆北伐詔加都督征討軍事後還鎮夏口卒諡曰肅)禇裒(䂮之孫康)
(獻皇后父也少有簡貴之風桓彝見而目之曰季野有皮裏春秋謝安恒曰裒雖不言而四時之氣)
(備矣郗鑒辟為參軍蘇峻平封都鄉亭侯康帝即位拜江州刺史在官清約徵拜侍中衞將軍錄尚)
(書事裒以近戚固請居藩於是改授都督出鎮京口及石虎死表請伐之除征討大都督率衆三萬)
(徑進彭城河朔士庶歸降者日以千計裒撫納之甚得其心還鎮病卒遠近嗟悼子歆以學行知名)
(歷散騎常侍祕書孫爽少有令名為義興太守早卒)褚翜(裒從兄以才藝幹略稱襲爵關内侯)
(歷官奮武將軍淮南内史王敦搆逆征西將軍戴淵令翜出軍赴難翜即遣將領五百人從之成帝)
(初為左衞將軍蘇峻之亂翜與王導抱帝登殿侍立左右峻兵入翜正立呵之兵不敢動賊平以功)
(封長平縣伯遷丹陽尹累遷尚書左僕射卒)阮放(修族弟除太學博士歷遷吏部郎在銓管)
(之任甚有稱績成帝時為揚威將軍交州刺史卒放素知名而性清約不營產業為吏部郎不免飢)
(寒王導庾亮以其名士常供給衣食)阮裕(放弟以德業知名為王敦主簿甚被知遇𥙿以敦有)
(不臣之跡乃終日酣觴以酒廢職出為溧陽令復免由是得違敦難論者貴之常以人不須廣學正)
(應以禮讓為先故終日靜默無所修綜而物自宗焉曾有好車借無不給有人葬母意欲借而不敢)
(言後𥙿聞之歎曰吾有車而使人不敢借何以車為遂命焚之後屢徵不起)庾龢(好學有文)
(章叔父翼將遷襄陽龢年十五以書諫翼甚奇之升平中為丹陽令表除重役六十餘事遷中領軍)
(卒)江虨(統子官尚書僕射簡文帝為相每訪政事多所補益終國子祭酒)江淳(虨弟)
(孝友淳粹高節邁俗性好學每以為君子立行應依禮而動乃著通道崇儉論世咸稱之累徵不就)
(養志二十餘年卒)江逌(圉人少孤與從弟灌共居甚相友悌避蘇峻之亂屏居臨海翦茅結)
(宇耽玩載籍有終焉之志征北將軍蔡謨命為參軍何充復引為驃騎功曹求試守為太末令殷浩)
(北伐請逌為諮議參軍軍中書檄皆以委之姚襄結營以逼浩逌以計破之升平中遷吏部郎長兼)
(侍中穆帝將修後池起閣道逌上䟽諫帝嘉其言而止復領本州大中正遷太常在職多所匡諫)
江灌(逌從弟少知名才識亞於逌簡文帝引為撫軍從事中郎遷吏部郎時謝弈為尚書銓敘)
(不允灌每執正不從弈託以他事免之受黜無怨色頃之簡文帝以為撫軍司馬甚相賓禮遷御史)
(中丞轉吳興太守灌性方正為桓温所惡徵拜侍中以在郡時公事有失追免之温卒遷尚書中護)
(軍復出為吳郡太守卒)范宣(陳留人少尚隱遁加以好學博綜衆書尤善三禮家貧躬耕供)
(養親殁負土成墳廬於墓側太尉郗鑒命為主簿詔徵太學博士散騎郎并不就所著有禮易論難)
(行於世)江績(灌子有志氣以父與謝氏不睦故謝安之世辟召無所從安卒始為會稽王道)
(子驃騎主簿多所規諫出為南郡相會荆州刺史殷仲堪舉兵應王恭要績與般顗同行不從顗慮)
(績及禍乃於仲堪坐和解之績曰大丈夫何至以死相脇江仲元行年六十但未知獲死所耳一坐)
(皆為之懼仲堪憚其堅正以楊佺期代之徵為御史中丞奏劾無所屈撓及卒朝野悼之)︹南北
朝︺︹宋︺庾登之(冰曾孫少以強濟自立初為宋武帝鎮軍參軍預討桓元功封曲江縣男)
(謝晦為荆州刺史請為長史意甚不愜晦拒王師欲登之留守登之不許晦敗以無任免官還家後)
(為司徒長史時彭城王義康專攬政事不欲自下屠意登之性剛每陳已意義康不悅出為吳郡太)
(守坐免後拜豫章太守)褚湛之(衰之曾孫文帝時拜著作佐郎謹實有意幹故為帝所知)
(歷顯位孝武初累遷尚書左僕射賜爵關内侯)阮長之(尉氏人年十五喪父有孝性哀感旁)
(人服除䟽食者猶積載閒居篤學未嘗有惰容初為諸府參軍累遷臨海太守母亡葬畢不勝憂遂)
(卒)庾仲遠(登之子初為宋明帝府佐景和中明帝疑防賓客故人無到門者惟仲遠朝謁)
(不替明帝即位謂曰卿所謂疾風知勁草自錄軍事參軍擢拜太子中庶子卒於豫章太守)禇
炤(湛之從子少有高節王儉稱炤才堪保傅召為國子博士不拜常非從兄淵身事二代淵拜司)
(徒賓客滿座炤歎曰彦回少立名行何意披猖至此門戶不幸乃復有今日之拜淵以軺車給炤炤)
(大怒曰著此辱門戶索火燒之)︹齊︺庾道愍(冰元孫有孝行所生母漂流交州道愍尚在襁)
(褓及長知之求為廣州綏寕府佐至府而去交州尚遠乃自負擔冒險求母經年日夜悲泣嘗入邨)
(日暮雨驟乃寄止一家有一嫗負薪自外還道愍心動訪之即其母也於是俯伏號泣遠近聚觀莫)
(不揮淚後仕齊至射聲校尉)蔡薈(陳留人清抗不與俗人交李撝謂江斆曰古稱安貧清白)
(曰夷湼而不緇曰白蔡休明可不謂之夷白乎)︹梁︺庾沙彌(冰六世孫父佩玉爲長沙内史)
(昇平中坐誅時沙彌始生及年五歲所生母爲製采衣不肯服終身布衣疏食嫡母劉寢疾沙彌晨)
(夕侍側衣不解帶或應針灸輒以身先試及母亡晝夜號慟所坐薦淚沾爲爛墓在新林忽生旅柏)
(百許株枝葉鬱茂劉好噉蔗涉彌遂不食焉舉純孝梁武帝召見補歙令遷邵陵王參軍隨府會稽)
(復丁所生憂喪還濟浙江中流遇風舫將覆沒沙彌抱柩號哭俄而風静咸謂孝感所致後卒於長)
(城令)阮孝緒(尉氏人幼至孝年十三徧通五經既冠屏居一室非定省未嘗出戶外兄王宴)
(貴顯屢至門孝緒穿籬逃匿不與相見及晏誅竟獲免家貧所居以一鹿牀爲精含以樹環繞天監)
(中與吳郡范元炎俱徵並不到後於鍾山聽講母王氏忽有疾卂弟欲召之母曰孝緒至性冥通必)
(當自到果心驚而返合藥須得生人葠舊傳鍾山所出孝緒躬歷幽險累日不逢忽見一鹿前行孝)
(緒隨至一所果獲此草母服之遂愈大同二年卒門徒追論德行諡曰文貞處士所著七錄削繁等)
(一百八十一卷并行於世)鄭紹叔(開封人年二十餘為安豐令有能名武帝初起兵為冠軍)
(將軍留監江州事督江湘糧運無闕乏入為衛尉鄕紹叔少孤貧事母及祖母以孝聞奉兄恭謹及)
(居顯要糧賜餉遺悉歸之兄室忠於事上所聞纖亳無隱帝甚親信之封東興縣侯累遷司州刺史)
(徵為左衞將軍卒諡曰忠)庾仲容(登之從孫少有盛名專精博學晝夜手不釋卷初為安西)
(法曹參軍太子舍人除安成王記室太子以舊恩降餞賜詩時輩榮之後為尚書左丞有文集二十)
(卷行於世)庾承先(鄢陵人少沈靜有志操是非不涉於言喜愠不形於色人莫能窺也受學)
(於劉虬強記敏識靡不該悉辟功曹不就大通三年卒刺史厚有贈賻門人黃士龍讓曰先生平素)
(食不求飽衣不求輕凡有贈遺皆無所受雖蒙賚及不敢輕承教旨以違平生之操時論高之)褚
翔(陽翟人少有孝行起家祕書郎累遷義興太守徵為史部郎居小選公清自持不為請屬易意)
(號為平允遷侍中守吏部尚書丁母憂以毁卒)︹陳︺阮卓(尉氏人幼聰敏篤志經籍尤工五言)
(詩性至孝父問道卒於江州卓年十五自都奔赴水漿不入口者累日載柩還渡彭蠡湖中流過疾)
(風船幾没者數四卓仰天悲號俄而風息天康中為新安王府記室參軍奉使招慰交阯其地多珍)
(怪之產前後使者皆致之惟卓挺身而還衣裝無他時論咸服其廉後為德教殿學士除南海王府)
(諮議參軍不之官退居里舍以文酒自娛)褚玠(陽翟人九歲而孤及長博學能屬文訓義典實)
(不好艷靡大建中除山陰令去官無還裝太子手書賜粟二百斛累遷御史中丞甚有直繩之稱卒)
(於官所著章奏雜文二百餘篇皆切事理以此見重於世子亮有才學官至尚書殿中侍郎)︹魏︺
鄭羲(渾八世孫仕魏為中書博士遷中書侍郎延興初陽武民田智度妖惑動衆擾亂京索以)
(羲為河南民望遣乘傳慰諭羲至宣示禍福重加募賞句日之閒衆皆歸散以功賜爵平昌男累封)
(滎陽侯子懿閒雅有政事材爲齊州刺史次子道昭少好學綜覽羣言歷官祕書監)董養(小黃)
(縣人事親至孝三世同居閨門有禮景明初畿内大使王凝奏請標異詔從之)王續生(京縣)
(人遭繼母憂居喪杖而後起及終禮制鬢髮盡落世宗詔標門里甄其徭役)張昇(滎陽人喪)
(父哀毁形骸枯悴髮落殆盡盜賊不侵其閭詔表之)倉跋(京縣人喪母水漿不入口五日吐血)
(數升居憂毁瘠見稱州里)王崇(雍邱人兄弟并以孝稱身勤稼穡以養二親母亡杖而後起鬢)
(髮墜落廬於殯所晝夜哭泣母喪闋復丁父憂哀毁過禮是年夏風雹所經草木摧折至崇田畔便)
(止禾麥十頃竟無損落咸稱至行所感崇雖除服仍居墓側州奏標其門閭)李顯達(陽翟)
(人父喪水漿不入口七日鬢髮墜落形體枯瘁六年廬於墓側哭不絶聲州牧高陽王雍以聞詔旌)
(其門)︹北齊︺鄭述祖(道昭少子少聰敏好屬文有風檢天保中爲兖川刺史遷光州刺史)
(病篤自言曰吾老矣富貴己足以清白之名遺子孫死無所恨前後行瀛殷冀滄趙定六州事正除)
(懷兖光及殷懷趙等州刺史所在皆有惠政卒諡曰平簡)鄭子飜(羲曾孫少有器識好文章)
(齊武平末位司徒記室參軍齊亡歷周隋不仕隱居滎陽三窟山遠近欽其高名累徵不起終於家)
︹隋︺劉祐(滎陽人開皇初為大都督其所占候合如符契奉詔撰兵書十卷名曰金韜後著陰)
(策二十卷觀臺飛候六卷元象要記五卷律歷術文一卷婚姻志三卷產乳志二卷式經四卷四時)
(立成法一卷安歷志十二卷歸正易十卷並行於世)王貞(陳留人少聰明七歲好學通毛詩禮)
(記左氏傳周易諸史百家無不畢覽善屬文不事產業開皇初舉秀才授縣尉非其好也謝病歸齊)
(王暕鎮江都聞其名以書召之及至待以客禮索其文集貞上三十三卷王善之後上江都賦賜錢)
(十萬貫以疾還終於家)
前總纂官(臣)張琴恭纂輯
提調官(臣)張日章恭覆輯
校對官(臣)夏勲恭校
校對官(臣)章詒燕恭覆校
