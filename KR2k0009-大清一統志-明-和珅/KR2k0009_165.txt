大清一統志
廣州府
︹列女︺︹南北朝︺︹宋︺陳南妻戴氏(南海熙安人南爲軍士早夭戴矢志守節孝事)
(舅姑有求聘者告其軍主戴知事不得已遂自縊死元嘉中刺史陸徽為立貞節坊)︹唐︺七歲
女子(南海人武后時其兄進至京后命賦别兄詩即曰别路雲初起離亭葉正飛所嗟人異雁)
(不作一行歸)︹宋︺李昌期妻何氏(東莞人夫早逝何守志足不踰閾舅姑有疾禱)
(天求代尋愈咸淳十年縣令為立孝婦坊)劉元妻周氏(南海人宋季為強賊所逼投蘭)
(石海死後七日屍浮倚於石衣裾整然遂於其地建祠)李頤妻陳氏(東莞人生子佳)
(而頤死矢志教子宋少帝自閩入廣陳氏遣子佳應詔勤王與之訣曰汝宜竭忠勿以老人為念佳)
(既行陳氏趨至黃木灣赴水死佳至厓山得潮州教授還家哀母不見乃築望親臺於烏沙之陽陳)
(連撰精䘙詞弔之)︹元︺譚仲悦女(新會人年十七至正二年土寇作亂被執投潭水死)
(越八日父得其屍面目如生明洪武三年建祠於潭側扁曰丫髻廟)陳以安妻趙氏
(新會人至正十二年寇亂夫爲賊所殺氏被執以箭自刺而死)蕭積善妻何氏(新會)
(人至正十七年賊首殺其夫意在何氏遣賊衆環其居必刦致之何氏度不免白父母飲賊衆於堂)
(紿伴者曰吾埋金釵井旁石下往取爲飾伴者信之遂投井死)︹明︺王受祖妻萬氏
(南海人洪武初蘇友輕作亂萬氏爲官軍所獲獻於南海衛指揮盧諸諸愛其色欲納之氏哭罵不)
(絶死於南門外)梁紀慶妻關氏(南海人夫墮崖死關矢志養姑比姑卒貧不能葬因)
(併夫柩焚之薪既熾奮身躍入焰中死)岑甲妻林氏(番禺人甲爲富民佃富民見林)
(悅之賂其舅姑與夫將脅之林度不免自縊死)曹世興妻謝氏(番禺人夫卒自剄以)
(殉)周氏女(番禺人許字屈敏忠甫定聘而敏忠卒女欲奔喪父不許未幾密議以敏忠弟)
(續婚及親迎女私以綵服衷白衣搴帷而出則宛然奔喪婦也遂大哭曰吾此來固欲與吾夫同穴)
(豈可為亂倫事父知不可奪聽其守節終身)馬時安妻湯氏(新會人正統間為賊)
(所掠湯罵賊被殺時張寅妻蘇氏亦罵賊赴水死又有龐氏李氏俱自縊死)林興妻蘇
氏(香山人正統己巳黃蕭養攻城四境奔潰興時為指揮統屬軍於外孤城危在旦夕蘇率兵被)
(甲緣城拒守親冒矢石城賴以安)蕭思敬女(新會人年十八㬌泰初黃蕭養既平水軍)
(討鄉民之從亂者見女有色執之脅以利刃誓死不受辱被殺)熊睿妻伍氏(增城人正)
(德間為賊所掠逼之使行伍坐地哭罵不動賊怒殺之同邑曹子英女年十七匿竹林間為賊所獲)
(觸竹而死)陳雍妻顧氏(增城人夫卒遺腹生子母令改嫁顧變色曰吾忍以孤兒呼他)
(人父乎搶地幾死母知不可奪乃止正德間盜劫其鄉戒其黨曰此節婦鄕也母驚犯同邑黎日虞)
(妻湛氏早寡遺孤周歲母勸其再適湛抱孤泣曰兒不死以有此子耳及孤又殤遂自縊死又陳如)
(金妻劉氏夫亡父母欲奪其志不食死)姚以詵妻李氏(順德人以詵卒氏將身殉)
(家人防視甚謹一夕整妝潛出飛鳳橋下投水死)梁氏女(東莞人蜆蛹衬民之女嘉靖壬)
(辰賊許折桂掠其村女時年十七奮罵投水死又海南柵村王氏女三人嘉靖癸丑為劇賊何亞八)
(所掠俱不受辱聯袂投水)葉其瑞妻王氏(東莞人夫操舟為生歲大祲計無所出私)
(鬻王於博羅劵成泣語王故且示之金王知無反理佯謂夫曰得此亦足自活遂登舟及至寳潭忽)
(躍入潭中舟人遑遽走報其瑞其瑞從上流號哭奔赴尸躍出去所没處逆流已數十步若相迎者)
(人皆異之)方愫一妻張氏(東莞人夫死於寇張聞取遺衣招魂作藁以葬謂家人曰)
(我死必葬諸藁衣之側遂自縊死又同邑梁夢昌妻張氏夫卒值虞期晨起結束自縊)歐陽
勔妻黎氏(從化人嘉靖癸亥賊李亞元掠境黎攜幼子走避遇賊被執紿賊曰吾從若請)
(免吾子即囑其子逸去乃出金釧請贖賊不許厲聲詬賊為所殺同時又有歐陽騰妻蕭氏亦以罵)
(賊遇害)李伯亨妻許氏(新會人嘉靖間古兜盜發許被掠一子在抱盜逼以行許)
(奮罵不屈盜怒先殺其子罵益厲遂殺之同邑易鶴妻馮氏易天準妻劉氏戴彰緒妻林氏楊泮妻)
(伍氏李某妻莫氏及方曰載女林東老女俱以不受賊辱罵賊赴水死又陳興伯女年十六嘉靖甲)
(寅為海寇所掠誓不受辱乘間投水死越數日其父尋至石觜海得其屍狀貌如生)王道夫
妻譚氏(三水人嘉靖間為山賊所掠渡江中流紿賊渴甚乞釋縛就飲賊許之投水而死又)
(黎輔妻梁氏早寡事姑孝賊掠其鄉奮身救姑為賊所殺)蔡氏女(新寧人嘉靖初年十六從)
(父避亂何村為賊所掠縛至窯頭蔡抗聲大罵以首觸石流血賊怒殺之)利仁妻陳氏
(新安人嘉靖間與仁弟叔彝妻廖氏同為賊所掠不屈死之又有梁氏游氏二女及方時登妻鄭氏)
(方時爵妻鄭氏俱以罵賊被害)黎彭齡妻陳氏(番禺人生子方璐而夫死陳撫孤守)
(節尋聞從兄子壯死難遂匿方璐於眢井自赴水死又同縣彭烈女本良家子貧鬻為富家婢已許)
(字某僕矣主瞰其美欲私之女堅不可主遂數撻僕背流血復逐之以絶其意女知不免自扼吭死)
(事聞令罪其主使治葬北郭樹華表萬歷中勒石旌其墓)梁夢陽妻李氏(順德人年)
(二十而夫卒欲從死以家貧舅姑在堂身有遺娠而止越月生子矢志飬翁姑紡績以給翁殁典衣)
(殮葬姑喪亦如之御史葛徵竒題旌建坊)梁宏道妻胡氏(龍門人早寡其父強令改)
(嫁服毒自盡同邑譚經濟妻徐氏劉耀妻葉氏俱以夫亡絶粒死)劉氏女(香山人萬歷間)
(海賊劫其鄉家人奔潰女力梯其母踰牆脫避復還欲襁負其幼妹為賊所執擁之登舟女乘間赴)
(水死)黃鶴仙妻盧氏(番禺人明末城破為亂軍所脅盧大罵曰吾命婦豈受辱乎遂)
(投水死同邑郭景相妻黃氏屈一鳴妻黃氏黎士奇妻樊氏李應春母樊氏樊良佐妻周氏及女媳)
(十餘人皆以被難不屈死又何大化妻陳氏年二十為賊所執堅不受辱投烈火死)李䕫妻
張氏(順德人崇禎末為盜掠至大陂徑不屈被殺同邑梁公詔妻陳氏少寡守志賊劫其鄉赴)
(江死)林公燮妻張氏(東莞人明末城破張氏抱兒赴水死越四日尸浮兒猶在抱見)
(者傷之同時有盧上&KR2462;妻張氏以頭觸石死)陳喬宇妻梁氏(增城人崇禎中流賊)
(掠縣梁被執不屈奪賊刀自刎同邑陳戴妻曾氏及聶氏女俱引刀自刎死黃燦陽妻張氏及黃一)
(祁三女黃森然二妹俱墜樓死黃無隅妻馮氏黃華石妻賴氏為賊所逼不從遇害)吳元明
女(新安人崇禎末劉香入寇隨母避亂為賊所得女以石擊賊遂為所殺同邑林氏女為葉麗明)
(家婢賊縛其主將殺以祭旗林奔投賊營泣請身代賊殺之主竟得釋)
︹本朝︺盧健吾妻李氏(南海人夫亡守節時年二十二順治七年年百歲沐浴隠几無)
(疾而終)方齋姑(南海人明少保方獻夫元孫女與寡嫂某氏同居順治七年兩藩入粤屯)
(兵北郊齋姑恐遭掠與嫂同赴水死)樊應元女(番禺人順治三年花山賊亂女被掠罵賊)
(而死五年李成棟發兵剿村郝載霞妻何氏同二女自焚同時馮當世妻何氏家於沙灣值遷界之)
(役有兵狎之義不受辱抱二女自沈於海)梁仕昌妻黃氏(番禺人順治七年廣州城)
(破恐遭掠投井死同時參將張某妾王桂卿羅士賢妻鍾氏王家泰妻張氏林氏女天濠街婦人逸)
(其夫姓均因城破自盡又梁氏婦因夫被害視殮畢自刎以殉十年海寇掠境劉若纘妻李氏被執)
(不屈死同時關氏逸其夫名亦死於是難又許氏三女長智聰次智隆許和宗女次智積許明宗女)
(值寇掠潭山三女懼辱同投一井里人憐而合葬之)劉氏女(番禺人受聘於黎氏未嫁夫卒)
(父母欲奪其節自經死)何子攸聘妻劉氏(順德人未嫁夫亡守節順治十六年)
(旌)黃緝熙聘妻梁氏(順德人未嫁夫亡守節順治十四年海賊掠境拒賊被害)
(同縣胡贊釐妻嚴氏夫亡守節遭黃圃寇亂被掠死之)鍾諧玉妻林氏(東莞人夫)
(亡守節養姑教子順治間旌同邑趙儒妻鍾氏夫亡守節順治十八年旌)黃虞彦妻
范氏(東莞人順治三年山寇破城范與虞彦訣揮之去解囊中金授之驅二女同投井中其後)
(虞彦被俘竟以金贖得免又同縣蕭子居妻林氏夫婦被難爲兵所執林紿兵釋其夫還取金夫去)
(已遠遂觸刃死)曾昇妻李氏(從化人順治三年花山賊掠境李攜子女走避被執以頭)
(觸石死)何弼生妻廖氏(龍門人順治初爲山賊所掠與其女士敬及何元正妻王)
(氏何鴻羽妾陳氏廖通元女何岸子妹俱義不受辱死之又廖閏奇妻劉氏順治十八年賊破杜潭)
(與其女弟相對自刎)張思敏妻周氏(新會人夫亡守節飬姑教子順治十三年旌)
利應昌女(新會人順治三年遇寇逼之紿賊引至井旁猝躍以入)馮亞斗妻
潘氏(新會人順治十一年李定國圍城急城中兵殺人以食潘偕亞斗碎戶爲薪舉火自焚同)
(時梁學慊女以身代父林應雒妻莫氏林宜逢妻陳氏以身代姑吳孟&KR2420;妻譚氏吳師讓妻黃氏夏)
(月賓妻關氏以身代夫均死之魯赫妻徐氏夫婦同被執徐願以身代徐俟夫去遠罵賊而死妾李)
(氏亦以不受辱死又李氏莫氏亡其夫名李代夫死莫早寡爲兵所脅觸牆而死古嘉賢妻勞氏與)
(其姒任氏及二女勞氏女正娘湯世耀聘妻黃金繡楊春魁妻胡氏古周平妻李氏女靈娘陳基砥)
(妻許氏黃日耀季女尹振明女黃圭瓚妻黎氏同幼女英姬李仲珍妻何氏周三可女陳念其女與)
(其母黃氏張耀思妻徐氏潘時益妻李氏張光初妻區氏余孚先妻潘氏張某妻馮氏楊苑秋妻伍)
(氏俱以懼辱捐軀王聲桂妻歐陽氏魯氏二女吳細權妻林氏許康策妻陳氏俱以罵賊被害)容
士望母麥氏(新會人時亂兵肆掠麥登樓自縊未絶兵解繯驅至&KR3383;步江猝投水中鄉)
(人立祠祀之號麥仙娘廟又二馮氏者張雲際之母無妻遭賊劫俱投井捐軀)黃肇揚妻
麥氏(香山人順治十年爲亂兵所掠乘間投水同時繆志臯妻楊氏遭梁賊之變懼爲所汚偕)
(子婦唐氏俱投水死)方氏女(香山人名秀貞許字李棐龍順治十二年海寇竊發母女皆爲)
(所執女紿賊令母歸辦贖度母行已遠即躍入海中其後又有盧尚雍妻鄭氏陳昌昆妻梁氏俱遭)
(海寇之難不從遇害)何月客妾譚氏(香山人僑寓順德月客爲把總以戰亡輿尸歸)
(譚投水以殉)蕭欽相妻毛氏(香山人順治九年賊梁子直犯城毛與其小姑許字)
(繆昆卿者恐為賊污同時自沈於池同邑楊思誠妾夏氏李鳳侣妻高氏王簡生妻程氏俱以不受)
(賊辱投井蕭子讓妻胡氏李公憲妻郭氏麥君貺妻李氏何嘉會妻袁氏俱以夫亡殉節烈女劉氏)
(許字楊貫六未嫁夫亡葬柩經其門遂投繯獲救後聞有求婚者復自經又楊氏女許字鄭式徽夫)
(殁訃聞即嘔血誓死父母知不可奪乃歸鄭仍不食死)金有庫妻白氏(南海人夫)
(亡守節康熙六年旌同邑尚之忠妻孔氏李天佑妻馬氏舒尚夢妻殷氏姪婦姚氏徐尚友妻蘇)
(氏陳廷璣妻羅氏莫自強妻佟氏蔡長泰妻賴氏劉德明妻張氏潘于俊妻倫氏潘啟相妻蘇氏葉)
(光龍妻黎氏邱紹金妻劉氏羅作谋妻何氏陳宗行妻何氏何松兆妻劉氏何體甡妻杜氏張萃雄)
(妻梁氏蒙帷彦妻李氏黃耀型妻梁氏徐翰選妻梁氏盧崇修妻龐氏潘恪賢妻馮氏洗臯客妻黃)
(氏麥宏泰妻徐氏龐宇璧妻招氏麥宣馥妻黃氏陳瑜文妻洗氏馬遠妻陳氏梁鼎妻姚氏陳在思)
(妻楊氏吳貫之妻謝氏麥齊性妻馮氏甘作甫妻何氏何德麟妻高氏羅子恒妻林氏潘憲忠妻彭)
(氏何相魯妻林氏何光弼妻梁氏張全仁妻周氏區起敬妻李氏方士成妻吳氏梁俊客妻陸氏何)
(騰兆妻梁氏李貞子妻關氏張廷連妻區氏許海涵妻龐氏何昌文妻陳氏曹槐三妻盧氏郭顯妻)
(黎氏杜文韜妻陳氏羅國𥙿妻何氏羅淑最妻黎氏烈婦馮夢蓮妻霍氏王命召妻滕氏貞女鄧吉)
(生聘妻譚氏葉勤成聘妻盧氏黃志麟聘妻梁氏關福階聘妻易氏陳師臣聘妻莫氏李飛鴻聘妻)
(區氏曾翔遠聘妻黎氏李遇榮聘妻潘氏烈女黃望吕聘妻鄧氏均康熙年間旌)林烈女
(南海人名秀姑康熙十年賊劫其鄉逼之就道秀姑堅不肯行賊縛而鞭之斫其項棄於路夜有虎)
(銜復其家顔色如生同時林某女蘭妹甫及筓與秀姑同被掠不屈死之其父殮屍歸與秀姑合葬)
(題碣曰林氏二貞烈墓又程氏逸其夫名亦以罵賊被害)潘通儒妻梁氏(南海人康)
(熙十九年為山賊所劫大罵不屈賊怒剖腹而去其小姑曰娓娘亦投井死同邑梁佐卿妻關氏早)
(寡守節康熙二年為賊所掠罵賊受害朱協&KR1567;妻盧氏海賊掠其家盧被執捐軀其妾周氏李氏婢)
(張氏并三女俱被害)林必登妻左氏(南海人歸四月而夫卒誓以死殉母姑咸止之)
(俟葬畢即寢室自經同邑洗澤翹妻梁氏陳謙士妻彭氏林元隆妻鄞氏俱以夫亡殉節)王純
臣妻趙氏(番禺人夫亡守節康熙五十九年旌同邑馮達兆聘妻歐氏黃德憲聘妻吳)
(氏均康熙年間旌)潘二姑(父公調山隂人寓番禺業鹽筴二姑年十四許字袁氏子袁初)
(利公調貲後知其貧欲悔婚搆穢語榜其門二姑夜投井捐軀明其志鄉人醵金立祠並亭其井)
梁林健妻馮氏(順德人夫亡守節康熙三十八年旌同邑梁材慶妻鄭氏梁友廷)
(妻何氏蕭英俊妻張氏鄧雍讓妻譚氏盧宗信聘妻黎氏胡宣徽聘妻陳氏葉國祐聘妻梁氏楊觀)
(杲聘妻周氏麥譽舟聘妻余氏麥可興聘妻朱氏周作輔聘妻鄭氏蘇惟簡聘妻李氏均康熙年間)
(旌)李氏六貞女(順德人生員李朝宗女曰簡姑敬甫女曰潔姑文甫女曰琔姑玠姑)
(雲生女曰寅姑雪生女曰璿姑從堂姊妹居亦比廬康熙十五年年皆及筓時逆周入寇有欲掠以)
(獻者六女知不免連臂赴池中次日六屍浮出面色如生康熙二十三年旌)梁伯仁妻
黎氏(順德人早寡守節康熙三年鄉為賊擾黎出避賊迫之抱石自沈死同邑梁氏女阿蘭阿)
(喜墜樓而死阿蟾阿明及梁錫蓮妻蘇氏俱以罵賊被害時又有陳宋謙女賊入境與弟走避至壘)
(石海賊逼之麾其弟去自投於水)劉三姑(順德人劉始暘女許字蔡氏子康熙四年新會)
(賊劉寳掠境女被追抱石自投於江五年吳三桂入寇蘇秩妻張氏妾霍氏俱以不受賊汚捐軀投)
(水八年山賊焚劫盧伯芳女因母龐氏傷於礮抱哭不去遂俱焚同時張懿滿女以救父被害葉之)
(炳妻黃氏以夫死殉難十七年海寇肆掠鄭德璽妻周氏辛相臣妻鄭氏陳沛若聘妻何氏唐貴𥙿)
(女曹煥斌女曹齋彬女俱以懼辱捐軀梁彦旬妻馮氏梁彦倫妻李氏區仞正妻何氏蔡毓先女慶)
(娘俱以拒賊被害)黃兼蒨妻蘇氏(順德人同邑胡紳其妻何氏左島文妻張氏黎)
(宁標妻陳氏均夫亡殉節)徐輪美妻張氏(東莞人夫亡守節康熙三十七年旌同)
(邑祁能𥙿妻袁氏盧其漸妻謝氏李耀絃妻翟氏張天然妻何氏尹宏祖妻李氏丁光祺妻尹氏鍾)
(韶妻濮氏翟元岱妻趙氏蔡玫妻羅氏趙奕爵妻李氏庾瑚妻黎氏周祥慶妻袁氏尹衍梧妻徐氏)
(尹廷榮妻陳氏李青紘妻姚氏庾叶文妻林氏梁嘉鈁妻張氏尹漸進妻羅氏鄧繼章妻濮氏祁禹)
(績妻尹氏烈婦袁裔相妻黎氏貞女陳翹進聘妻麥氏羅烈祖聘妻李氏均康熙年間旌)温
氏女(東莞人許字葉氏康熙初海寇掠境執其母女懼辱自投於水賊義之歸其母同時黎氏)
(女八娘及筓未字賊美其色驅之行女罵賊被害十九年海賊復掠黎式妻曹氏黎昂妻周氏盧掄)
(上妻尹氏林張敘妻陳氏何天祺妻黎氏周子顯妻黎氏何衷文女俱以拒賊被害又殷奕垣妻廖)
(氏夫亡殉節)謝亦昇女(東莞人康熙二十年海寇掠其村驅之行以白刃逼之即引頸)
(就刃未殊復墜樓死同邑馮宜園妻張氏爲賊所執投水死王汝梅妻陳氏寇殺其姑與其子瑞樑)
(女英娘均赴井以殉徐乾修妻周氏名鳳珍少寡盜寇其鄉恐受辱赴石塘死周阿興聘妻林氏未)
(嫁夫卒父母議改婚梁姓林知之泣而歸周事姑至孝逾年父卒梁姓以悔婚訟官林捐軀明志又)
(柳氏許字蘇華昇夫亡殉節陳氏嫁劉姓失其夫名家貧為人織蓆其人以金挑之遽自經)張
朝玉妻李氏(從化人夫亡守節康熙三十五年旌同邑李有連妻鄧氏毆陽飛遠妻)
(鄧氏均康熙年間旌)湛粹繼妻馮氏(增城人夫亡守節康熙三十七年旌同)
(邑謝卓君妻陳氏康熙四十五年旌)李象觀妻簡氏(新會人夫亡守節康熙四)
(十年旌同邑林輝嗣妻黃氏李遠立妻歐陽氏莫奕昌聘妻屈氏均康熙年間旌)鍾世
恩女(新會人康熙十五年馬雄入寇女被掠死之同時勞君衍女名勝娘逃賊捐軀伍瑞昇妻)
(陳氏拒賊遇害暴尸旬日不壞十九年海賊擾境陳用享妻伍氏同夫逃亂伍不能行賊追及之嚼)
(舌以血噴賊遂遇害陳鍾崙妻黃氏為賊所掠乘間躍入海中林子昭女與其弟偕避寇樓上賊焚)
(樓女念姊弟俱死父嗣將絶乃約弟於背覆身墜地裂腦而死卒全其弟過之者咸指為孝烈樓又)
(趙貴御妻楊氏貴御他出有強暴迫之楊引刀斷喉死)陳瑞昇女(新會人名阿蘭幼受)
(聘馮氏父母以馮落魄悔婚女泣諫不從改字之及婚期引刀自裁又謝廷玉女幼許婚某家後廷)
(玉死其叔悔婚欲别字之女即閉門自經)張耀高妻何氏(新會人歲祲與夫依於外)
(家每忍饑飯其夫夫病疫人遠避之何侍藥不離側及夫卒遂自縊母救之甦不復飲食是夜投江)
(死同邑翁萬可妻張氏夫死於兵張求尸不得遂殉節林子暄妻陳氏夫亡殯畢即投繯死許越翹)
(妻宋氏夫早卒無子屬纊日宋囓一指訣曰妾未即死以嗣子未定故泉下相見請俟三年後服釋)
(定嗣畢乃嚴粧拜木主入室自縊家人救甦終不食而卒)鄭一岳妻穆氏(香山人夫)
(亡守節康熙四十七年旌同邑麥景仞妻羅氏毛建周妻繆氏均康熙年間旌)黃聲叔
妻何氏(三水人夫亡守節康熙三十八年旌同邑何𥙿斯聘妻盧氏湯始明聘妻陸氏何)
(殿升聘妻龐氏陸懋德聘妻蘇氏均康熙年間旌)胡占泰妻周氏(三水人康熙中)
(遭兵掠投水同邑劉亞長妻黃氏遇強暴捐軀李朝逵聘妻陸氏未嫁夫亡守貞父母欲奪其節捐)
(軀明志)歐瑛女(名蒂祐清遠人許字禢氏子康熙元年為賊所掠不辱遇害)盧烈
婦(清遠人夫操舟載客有宦家子窺其色以勢撻其夫復擠於清遠江中婦號哭不能救遂自剄)
(死)鄧兆光妻何氏(新安人夫亡守節康熙四十五年旌同邑廖露其聘妻游氏)
(萬子復聘妻陶氏均康熙年間旌)陸卜上妻區氏(南海人夫亡守節雍正二年)
(旌同邑黎文朝妻潘氏梁敬天妻陸氏梁同仁妻李氏黎君選妻潘氏麥宏遜妻馮氏李朝元妻麥)
(氏杜賢英妻梁氏陳仲才妻招氏陳崇佳妻林氏譚揆忠妻麥氏陳宜齋妻張氏麥齊顯妻簡氏趙)
(君憲妻王氏黃扶先妻陳氏馮瞳妻霍氏梁仲桂妻孔氏林應禧妻勞氏李錫騊妻方氏陳宗政妻)
(羅氏郭德惠妻梁氏陳隆恩妻龔氏陳華祉妻李氏鄒遠平妻陳氏陳榮祉妻蘇氏麥宗翹妻譚氏)
(甘子茂妻潘氏林秉仁妻羅氏潘宇猷妻唐氏邵池道妻簡氏馮鼎昌妻練氏徐達偉妻龐氏廖航)
(位妻譚氏潘元生妻莫氏莫位五妻梁氏葉起浦妻陳氏馬協妻勞氏馬藎斯妻何氏陳玉聖妻王)
(氏黃翰榮妻梁氏陳德先妻陸氏莫義長妻郭氏羅國洵妻何氏譚恭侯妻劉氏霍廷橋妻鄺氏何)
(後然妻簡氏梁位五妻鄧氏羅兼三妻馮氏黃錫庸妻潘氏甘飛塵妻李氏甘祖朋妻杜氏霍寅法)
(妻李氏李伯培妻沈氏關朝臨妻吳氏陳晉甫妻李氏黃元俊妻李氏游達九妻羅氏甘嗣英妻高)
(氏崔維祚妻李氏李君臨妻梁氏梁萬芝妻謝氏陳秉淵妻江氏張俊妻譚氏黃廷輔妻陳氏顔建)
(謀妻吳氏黃文錫妻霍氏李象芳妻陳氏梁遇隆妻甘氏邱作連妻洗氏羅雲生妻徐氏顔建智妻)
(黃氏龐介臣妻潘氏陳聖訪妻霍氏馮士瑛妻謝氏鄧潤妻馮氏陸廷佐妻陳氏羅聞韶妻郭氏葉)
(公玉妻羅氏葉捷聘妻張氏陳聖起妻龔氏何君璧妻梁氏羅尹宰妻葉氏廖起倫妻白氏黃日新)
(妻廖氏方邦俊妻胡氏陳文瑞妻莊氏陳孝長妻劉氏蕭恒標妻張氏潘爵英妻梁氏潘晉公妻陳)
(氏葉伯宣妻鄧氏黎作玉妻鄺氏梁宏章妻何氏李弼卿妻張氏林士行妻孔氏崔作郎妻程氏馮)
(天輔妻李氏貞女崔雲平聘妻馮氏葉公鐸聘妻何氏周演正聘妻林氏周長曉聘妻區氏崔善凝)
(聘妻梁氏仇逸芝聘妻趙氏邵雲昭聘妻簡氏邵聞道聘妻陳氏鄺調元聘妻曾氏李嘉齊聘妻羅)
(氏李啟裔聘妻陸氏林斯萬聘妻勞氏烈女林氏均雍正年間旌)劉文達妻黎氏
(番禺人夫亡守節雍正二年旌同邑鍾喬祉妻陳氏何信安妻郭氏李德遠妻崔氏何寵拔妻李)
(氏陳羽長妻孔氏高維節妻謝氏黎漢公妻曾氏戴玉侯妻李氏媳謝氏崔廷平妻謝氏何遇五妻)
(謝氏何瓊賓妻謝氏謝錫章妻何氏黎靖如妻蘇氏凌長源妻何氏黃大賓妻屈氏李簡書妻陶氏)
(陳士璘妻蔣氏張法禹妻蔡氏秦明馨妻簡氏黃授之妻凌氏蘇宏益妻李氏謝其旋妻李氏何得)
(樞妻梁氏鄺飛鵬妻洗氏王澍妻戴氏簡躍龍妻何氏王章之妻李氏張公客妻蘇氏崔殿璋妻孔)
(氏崔鍾乾妻衞氏屈大夀妻何氏簡爾連妻李氏馮元妻黎氏宋釗妻曾氏劉和禮妻李氏吳正卿)
(妻杜氏吳獻妻蔡氏何某妻郭氏黃如見妻屈氏烈婦韓罕言妻何氏貞女陳錫蒲聘妻曾氏謝紹)
(則聘妻高氏簡英祿聘妻馮氏梁倫聘妻黎氏陳賚始聘妻禇氏張邱白聘妻李氏均雍正年間)
(旌)李輔臣妻曹氏(順德人夫亡守節雍正二年旌同邑麥長啟妻霍氏李商連)
(妻譚氏陳而枚妻龐氏蘇文廣妻陳氏梁台伯妻李氏勞鸞君妻辛氏張宏毅妻黃氏梁永勷妻張)
(氏胡為翰妻陳氏梁成階妻黃氏蘇雲卿妻凌氏梁啟謙妻麥氏馮以臯妻董氏胡勷彦妻陳氏梁)
(家弼妻張氏陳憲修妻薛氏嚴繩矩妻陳氏羅國御妻唐氏胡應恒妻吕氏黃德光妻吳氏何公益)
(妻麥氏陳文標妻黃氏何卷頌妻陳氏楊文明妻胡氏何翎妻羅氏關子玠妻歐氏馮信才妻梁氏)
(楊漣斯妻羅氏王識定妻胡氏區用梁妻胡氏貞女廖紹熙聘妻麥氏黃鴻熙聘妻關氏吳尊良聘)
(妻伍氏李興佳聘妻林氏游秩仙聘妻吳氏何夢鼐聘妻胡氏何連翰聘妻游氏黎惠後聘妻何氏)
(游元侯聘妻潘氏盧蒂綽聘妻周氏李時楊聘妻黃氏羅徵裁聘妻何氏馮亞定聘妻梁氏劉就予)
(聘妻麥氏馮廷儀聘妻楊氏楊景運聘妻梁氏廖作昇聘妻鄧氏盧亞四聘妻潘氏烈女何昺聘妻)
(譚氏何瑞謙聘妻胡氏均雍正年間旌)陳如松妻李氏(順德人與同邑張澤泗妻)
(黎氏均夫亡殉節)蔡麟瑞妻張氏(東莞人夫亡守節雍正三年旌同邑祁觀慶)
(妻李氏子孫衍妻張氏劉藩是妻尹氏鍾潁濱妻黃氏張夢麒妻祁氏陳名世妻許氏鄧奕振妻張)
(氏何而韜妻陳氏何肆史妻黎氏劉惪妻翟氏方宣文妻張氏蔡彬妻黎氏祁奕聞妻張氏鍾元會)
(妻何氏袁輝祖妻李氏李宏達妻劉氏張國萃妻陳氏劉芳屏妻尹氏劉祖五妻李氏黎宜亮妻張)
(氏李繼白妻陳氏袁式昆妻李氏周靜軒妻張氏翟翼翔妻陳氏鍾星象妻梁氏王佐元妻陳氏尹)
(周上妻封氏陳淇妻温氏劉士興妻黎氏方鏜妻王氏貞女封祖傅聘妻尹氏均雍正年間旌)
譚亦瑶妻葉氏(從化人夫亡守節雍正四年旌)盧汝玢妻劉氏
(增城人夫亡守節雍正十年旌同邑熊璧客妻姚氏湛帝長妻莫氏均雍正年間旌)何雲
年妻尹氏(新會人夫亡守節雍正四年旌同邑劉上美妻李氏何川望妻鄺氏張俊妻)
(譚氏鄧熙參妻潘氏李調叔妻容氏陳廣惠妻馮氏馮天輔妻李氏羅世贊妻吳氏貞女李林芳聘)
(妻黎氏歐陽翼藩聘妻李氏李輝盈聘妻陳氏均雍正年間旌)梁慶蕃女(新會人名)
(羅生康熙十五年馬雄入寇女年十七與從母譚氏被執驅登舟至中流自投於水同邑李遇熙聘)
(妻梁氏亦以被掠不辱投水捐軀並雍正三年旌)胡宣猷女(新會人許字陳維心同邑)
(吕紹全女名愛許字陳竒昌均未嫁夫亡殉節)李職名妻何氏(香山人夫亡守節雍)
(正三年旌同邑梁敬存妻黃氏李孟義妻劉氏楊文耿妻梁氏繆敬妻譚氏梁泰滋妻羅氏何維)
(傑妻羅氏鄭紀常妻梁氏黃傑卿妻蔡氏霍文育妻楊氏劉上正妻鄭氏楊欽子妻藍氏鄭衡嶷妻)
(汪氏繆時發妻鄭氏高冀善妻黃氏黃燦卿妻唐氏譚廷謀妻繆氏黃時舉妻何氏方東炳妻高氏)
(何一賢妻曹氏何晉生妻鄭氏何紹衮妻李氏梁定海妻唐氏貞女毛憲周聘妻李氏均雍正年間)
(旌)胡烈女(香山人許字黃成康及䈂而成康卒女欲奔喪父母止之遂自經距黃死僅三)
(日)梁采苹妻蘇氏(三水人夫亡守節雍正三年旌同邑林文新妻陳氏梁為鶚)
(妻陳氏麥瑞芝妻何氏蘇佐斌妻張氏蘇雅文妻區氏梁帝華妻徐氏梁純諏妻區氏洗佐大妻温)
(氏阮能長妻陳氏林先讓妻區氏阮畢正妻鄧氏舒繼貞妻麥氏劉象賢妻周氏陳禧旦妻陸氏貞)
(女陸涵遇聘妻何氏均雍正年間旌)李冠鐸妻黃氏(新寕人夫亡守節雍正九)
(年旌同邑雷尚春妻黃氏雷允鰲妻伍氏李兆麟妻甄氏伍世厚妻羅氏伍德見妻趙氏均雍正)
(年間旌)黃成煥妻劉氏(清遠人夫亡守節雍正三年旌同邑黃裳妻孔氏何章)
(秀妻朱氏均雍正年間旌)鄧儒妻廖氏(新安人夫亡守節雍正四年旌同邑廖)
(湛君妻鄧氏鄧光客妻龍氏鄧文英妻譚氏何元燦妻鄧氏鄧信侯妻何氏貞女萬中道聘妻廖氏)
(曾能超聘妻陳氏陳殿選聘妻曾氏均雍正年間旌)梁秩侯妻馮氏(南海人夫)
(亡守節乾隆元年旌同邑李漪長妻徐氏吳祖嘉妻勞氏李奕公妻潘氏李兀扆妻張氏區則謨)
(繼妻高氏廖子健妻陳氏麥卓銓妻高氏姚祚妻陳氏黃公棐妻洪氏譚會生妻陸氏黃宸宣妻馮)
(氏黃朝長妻龐氏鍾尚禮妻鄺氏吳天燕妻鍾氏鍾簡良妻孔氏鍾建先妻曹氏陳繼實妻顔氏鄭)
(廷英妻王氏林贊公妻陳氏盧俊長妻崔氏梁存萬妻潘氏黃天寵妻陳氏林文燦妻孔氏黃省夫)
(妻梁氏黃顯夫妻邵氏劉沛子妻何氏何𥙿永妻葉氏王德倫妻麥氏何開之妻潘氏林朝雄妻譚)
(氏黎敏雄妻張氏李皆賢妻梁氏梁文光妻莫氏區大志妻趙氏李侣平妻麥氏李近仁妻黃氏李)
(天全妻陳氏吳民超妻劉氏廖燕蕃妻陳氏蔡太朝妻勞氏薛昇侯妻陸氏薛子耀妻黃氏區超文)
(妻蘇氏龐勵斯妻陳氏譚彤士妻朱氏洗元璧妻陳氏陳鼎千妻劉氏洗若人妻張氏黃家瑶妻何)
(氏左方岳妻高氏葉瑛球妻彭氏左廣有妻霍氏黎朝楨妻劉氏范殿元妻周氏羅國元妻何氏游)
(燦長妻黃氏蕭益謙妻翟氏麥殿鼇妻梁氏梁文教妻楊氏高聘九妻黃氏崔運珍妻何氏霍能瞻)
(妻陳氏馮仕贊妻黃氏潘純一妻鄧氏陳理垣妻梁氏羅淑公妻譚氏黃殿書妻林氏龐見龍妻霍)
(氏馮作屏妻李氏梁振綱妻何氏陳瑞妻李氏陳大綸妻鮑氏吳憲明妻梁氏盧依中妻劉氏楊儒)
(聰妻張氏張作鼇妻梁氏江以萬妻招氏招毓都妻吕氏簡彦侯妻甘氏鄧拓先妻招氏楊天慧妻)
(徐氏區徫衡妻蕭氏崔咸一妻關氏招建豪妻陳氏蘇君德妻區氏梁與平妻李氏勞元恭妻黃氏)
(王元堪妻譚氏何魯卿妻陸氏陸允泗妻簡氏麥齊瞻妻黃氏薛尚拔妻張氏勞民祿妻簡氏鄧德)
(耀妻杜氏劉嘉南妻陳氏李非碔妻羅氏黃仞展妻羅氏彭應登妻林氏梁炳之妻蘇氏李楚輝妻)
(陸氏劉鐫昌妻徐氏曹起龍妻劉氏方與章妻馮氏邑相臣妻馮氏關美儼妻馮氏梁維德妻温氏)
(梁廷彩妻潘氏馮元康妻潘氏方東伯妻胡氏謝端侯妻羅氏梁英湛妻潘氏陳惠芳妻杜氏梁湛)
(斯妻羅氏羅風會妻潘氏羅乃鼇妻梁氏羅敦元妻李氏盧遐昌妻龐氏朱裔曾妾何氏馮名業妻)
(霍氏何佳士妻梁氏張綸客妻游氏何萬瞻妻馬氏李天貴妻楊氏徐彦能妻陸氏陳𡵨千妻胡氏)
(方熙伯妻梁氏黃伯觀妻李氏黃周玉妻何氏羅其發妻梁氏蘇翰伯妻張氏何夢蘭妻鄧氏邱卓)
(南妻陳氏梁炎妻潘氏區振廷妻鄧氏陳方平妻梁氏黃伯維妻高氏黃叔滋妻麥氏龐達士妻何)
(氏梁熙皥妻倫氏梁琦玉妻羅氏邱廷珍妻黃氏姚雲昭妻邱氏黃祥梅妻鄧氏廖夀臣妻麥氏嚴)
(嘉行妻霍氏何長先妻陳氏陳省惠妻梁氏梁玉環妻李氏陳輔侯妻楊氏龐裔泰妻招氏林必彰)
(妻李氏羅宣輝妻馬氏關倫章妻岑氏梁禹玉妻吳氏龔文燦妻黃氏關殿揚妻李氏潘宸廣妻何)
(氏周譽臯妻梁氏張昱漢妻黃氏林雲士妻梁氏曹章新妻林氏黎子興妻梁氏何彩尚妻黃氏戴)
(恒發妻蔡氏唐雲客妻白氏潘作俸妻何氏余鎮妻何氏黃叔滿妻甘氏黃元泰妻嚴氏杜乾昇妻)
(陳氏吳其秀妻潘氏杜舉韜妻鄧氏杜廷芳妻陳氏梁南邦妻張氏關鼐子妻馮氏方漢長妻徐氏)
(陳大年妻關氏陳伯昌妻馮氏張子御妻龐氏陳作聘妻張氏羅淑行妻杜氏麥德長妻潘氏黃同)
(光妻鄧氏潘廣雍妻何氏梁乃烈妻陳氏陳顯榮妻王氏顧元柏妻彭氏陳作斯妻蘇氏馮吉永妻)
(簡氏吳端玉妻孔氏吳宏初妻陳氏陸文鼇妻張氏謝玉章妻譚氏陸言蒼妻霍氏李作上妻梁氏)
(霍鼎來妻李氏招錦文妻龐氏霍敏剛妻潘氏蘇元芳妻李氏潘仲南妻陳氏羅長夫妻馮氏黃張)
(翰妻龐氏龐贊台妻劉氏馮尚卿妻陳氏馮作卿妻徐氏霍作獻妻林氏洗熺妻區氏楊作尚妻劉)
(氏黃泳妻李氏麥宣諾妻陸氏潘遂千妻鄧氏朱彩英妻盧氏鄒奕珍妻謝氏曾德仁妻鄒氏金步)
(雲妻徐氏林文雄妻鄭氏王仰卿妻何氏王楚珍妻葉氏何澤昭妻杜氏何藹昌妻曾氏梁震川妻)
(楊氏龐堯妻何氏吳君義妻黃氏何榮昌妻李氏區卜彦妻羅氏馮佩芝妻李氏李士階妻潘氏潘)
(相一妻黃氏杜最賢妻黃氏李齊寬妻劉氏李振遠妻陳氏葉敬一妻陳氏馮世澤妻陸氏曹賢傑)
(妻李氏麥榮登妻何氏吳華玉妻邱氏吳宗儀妻楊氏易稱瑜妻歐陽氏汪堯仙妻閔氏何洪冕妻)
(梁氏阮德平妻陳氏蘇萬榮妻鄧氏方迪思妻陳氏方适思妻陳氏羅肇略妻關氏何廷彰妻梁氏)
(黎三連妻張氏陳昌言妻梁氏梁萬遠妻陳氏蔡統經妻李氏黃浩公妻黎氏黃叔靈妻陳氏吳炎)
(光妻陳氏陳瓚五妻何氏梁昌振妻黃氏麥錫芳妻余氏何建開妻曾氏霍瑜妻潘氏陳濬簡妻鄧)
(氏龐錫剛妻陳氏李沾榮妻馬氏崔眷成妻廖氏曾拔芳妻招氏黎宗昌妻高氏高睿進妻陳氏羅)
(仿山妻潘氏麥榮光妻陳氏霍樹妻黃氏蔡拱妻梁氏蔡中和妻甘氏劉成玉妻胡氏盧光裔妻陳)
(氏謝文龍妻鎖氏史玉崑妻李氏張霖妻宋氏趙興祖妻楊氏梅興妻薛氏耿之明妻汪氏宋保妻)
(劉氏沈起潮妻李氏楊乾妻岳氏吳連芳妻崔氏站住妻關氏烈婦馮應兆妻游氏郭以文妻劉氏)
(陳景和妻黃氏貞女麥章斐聘妻霍氏梁榮紳聘妻黃氏黃家瑛聘妻羅氏方式大聘妻陳氏林喬)
(長聘妻黃氏顔定魁聘妻馮氏黃存生聘妻洗氏盧東俊聘妻曾氏李鳳攜聘妻黃氏黎廷望聘妻)
(林氏湯簡臣聘妻黃氏羅遐美聘妻龐氏何萬貴聘妻楊氏周文豪聘妻黎氏何廷昌聘妻黃氏郭)
(大偉聘妻陳氏周有光聘妻宋氏馮福貴聘妻黃氏陳奕文聘妻梁氏潘秋進聘妻黎氏羅其應聘)
(妻陳氏劉華祐聘妻諸氏邱禮榞聘妻麥氏烈女吳繼微聘妻汪氏均乾隆年間旌)衛士
許妻梁氏(番禺人夫亡守節乾隆元年旌同邑蘇崙起妻何氏鍾元炎妻鄭氏李潘長)
(妻屈氏陳俊行妻袁氏李崇遇妻韓氏倫作長妻鄥氏鍾洪善妻陸氏劉式傑妻何氏林麗玉妻陳)
(氏謝錫塘妻吳氏明覲章妻陸氏王清遠妻顧氏甘國文妻羅氏劉雲沛妻林氏徐綬妻劉氏區徵)
(遠妻杜氏鍾彩之妻陸氏梁起臯妻陳氏何彩芝妻陳氏何果聚妻麥氏陳適齊妻黃氏羅權生妻)
(秦氏崔政可妻凌氏梁子瑞妻周氏衞英儒妻方氏衛松宇妻高氏陳泉長妻林氏林光復妻陳氏)
(衛祖鄷妻梁氏林益師妻馮氏邱文彬妻蒙氏吳長君妻李氏陳潤生妻李氏鄧夢颺妻謝氏李薛)
(知妻何氏高炳元妻駱氏曾文雄妻馮氏黃旦妻鄔氏高殿章妻陸氏陳顯三妻馮氏簡放梅妻周)
(氏李鵬先妻屈氏唐尊五妻袁氏樊性恭妻蘇氏曾汝為妻陳氏李邦豪妻邵氏簡捷郎妻黃氏周)
(秉鈞妻江氏黃宜寀妻謝氏湯燕天妻馬氏岑存顯妻蘇氏曹子來妻黃氏李信祿妻何氏何天一)
(妻梁氏林輅妻張氏劉苑聲妻游氏曹麟萬妻勞氏林閣書妻黎氏黎文相妻潘氏黎海妻梁氏黃)
(允楫妻梁氏劉俊兼妻何氏林尚喜妻周氏林之姸妻樊氏謝采石妻吳氏方竒鳳妻陳氏謝雲遠)
(妻李氏何玉章妻陳氏何仲祿妻孔氏馮叶佳妻伍氏蔡名焻妻余氏尹連繼妻梁氏妾姚氏尹湛)
(妻蔡氏陳瑞予妻羅氏陳兆熊妻熊氏陳岳東妻蔡氏林簡臣妻張氏黎彦旬妻張氏黎啟泰妻吳)
(氏申佩元妻李氏江磊方妻李氏林天路妻陳氏何叔翺妻蘇氏吳桂成妻何氏徐洪旭妻李氏倪)
(逸圍妻黃氏謝學文妻黎氏張元妻黃氏何公述妻謝氏何廷滚妻高氏崔申浩妻李氏梁占平妻)
(陳氏崔申琳妻劉氏陳梓妻殷氏鄧雲錦妻蔡氏烈婦梁給妻何氏龐喜集妻馬氏曾宜彭妻陳氏)
(郭仁瑞妻洪氏周賢江妻鍾氏區賢勇妻李氏潘歲集妻李氏貞女孔肇安聘妻簡氏蘇探鼇聘妻)
(何氏秦廷梓聘妻徐氏孔衍紀聘妻簡氏林成緒聘妻歐氏衞應公聘妻李氏韓彦昌聘妻李氏何)
(庸昭聘妻李氏高緝五聘妻何氏韓科士聘妻梁氏李運祥聘妻陳氏簡聯德聘妻曾氏梁仁彦聘)
(妻羅氏馮昭廷聘妻黃氏何文獻聘妻季氏烈女胡亞伍均乾隆年間旌)陳際楚妻
陸氏(順德人夫亡守節乾隆二年旌同邑楊約其妻何氏潘修容妻張氏何瑞雲妻馬氏黃)
(夢麟妻某氏何振聲繼妻杜氏楊卓卿妻胡氏羅履尚妻馮氏媳何氏江翰斯妻盧氏梁長蔭妻張)
(氏何允孚妻周氏陳爾會妻鄭氏歐允韜妻羅氏何淡虚妻周氏何濟貞妻黃氏余聚軒妻陳氏吳)
(勤卿妻羅氏李紹唐妻鄭氏胡環妻梁氏曾李秩妻周氏方潔璋妻趙氏胡永賢妻張氏辛楚淑妻)
(勞氏何標榜妻麥氏梁乾友妻勞氏李昌祿妻韓氏邵康衛妻龍氏歐信人妻李氏蘇正萬妻周氏)
(何兆遐妻王氏歐嘉熾妻羅氏何仲瑜妻盧氏羅士遴妻吳氏劉作賓妻潘氏鄧超琨妻何氏黃君)
(翔妻麥氏梁庶彰妻陸氏胡涘妻劉氏麥祖成妻何氏羅俊明妻嚴氏胡謨拔妻陳氏廖國漢妻盧)
(氏龍文博妻潘氏陳際盛妻羅氏羅子睿妻潘氏葉嗣君妻岑氏梁學源妾李氏梁彦聖妻崔氏唐)
(體斯妻陸氏魯卞章妻胡氏楊振千妻胡氏雷賢勤妻洗氏梁宗迎妻區氏黎偉慶妻陳氏魯士長)
(妻胡氏梁汝高妻黎氏魯燦章妻陳氏老瑞琚妾葉氏梁子潮妻何氏何怡斯妻盧氏何上槤妻嚴)
(氏李重參妻陳氏潘紹衣妻張氏梁雩五妻歐氏李台蕃妻何氏何勤可妻梁氏羅夀亭妻何氏潘)
(子喜妻吕氏蘇應秋妻伍氏陳宗一妻李氏張贊可妻辛氏劉艷光妻黎氏胡憙正妻岑氏陳務政)
(妻羅氏陳懋卓妻梁氏劉子嚴妻蕭氏朱知三妻蘇氏鄭世廣妻麥氏袁心永妻蘇氏楊仁忠妻辛)
(氏張修憲妻蔡氏羅履若妻譚氏張泰盈妻蔡氏杜九牧妻陳氏李公儒妻周氏杜九連妻勞氏康)
(邦裔妻羅氏廖維樂妻黃氏尹元芝妻廖氏張价臣妻梁氏何英贊妻關氏李捷妻馮氏何又三妻)
(梁氏關廷尚妻何氏吳鳳翔妻崔氏蔡岳成妻黃氏陳我典妻林氏梁敦全妻潘氏梁耀妻關氏蔡)
(嗣君妻鄧氏胡雲澗妻羅氏蕭上華妻梅氏歐陽幹一妻羅氏歐陽履元妻馮氏盧朝贊妻左氏胡)
(撝者妻陳氏黎榮琦妻陳氏蘇其進妻李氏尹卓漢妻張氏張化度妻劉氏胡迴容妻談氏伍樂子)
(妻林氏胡君化妻李氏梁廷相妻蘇氏歐陽廷選妻羅氏黃經如妻譚氏何華翰妻龍氏歐陽飛雲)
(妻容氏胡斐然妻何氏伍務誠妻譚氏蔡佳平妻馮氏黎江甫妾張氏潘象賢妻盧氏張右文妻陳)
(氏温啟孳妻葉氏温賢重妻黎氏楊昭宇妻李氏李周臣妻尹氏李介眉妻康氏關韶榖妻陳氏何)
(昌卿妻杜氏李瀚澤妻馮氏烈婦區健維妻鄭氏姚景華妻鄭氏陳彬才妻楊氏陳祐開妻蘇氏何)
(華静妻潘氏梁添稼妻潘氏吳泰客妻麥氏岑立敬妻周氏貞女蘇某聘妻李氏吳性文聘妻羅氏)
(張文光聘妻何氏甘明仲聘妻阮氏陳凌翰聘妻楊氏梁宏熙聘妻黎氏鄧仲德聘妻李氏朱日彌)
(聘妻李氏周恒仲聘妻梁氏鄧達容聘妻蘇氏何卜五聘妻陳氏黃扶輪聘妻林氏胡朝昇聘妻張)
(氏何熙衿聘妻廖氏陳文友聘妻梁氏盧永昌聘妻馮氏梁明偉聘妻鄭氏胡德純聘妻梁氏馮此)
(臣聘妻麥氏馮元爵聘妻倫氏王大猷聘妻梁氏盧世炳聘妻胡氏鄭克摯聘妻周氏張爵仁聘妻)
(李氏葉昌龍聘妻陳氏袁德恭聘妻梁氏林方賢聘妻陳氏吕顯宗聘妻林氏黃光鉽聘妻何氏蘇)
(滋培聘妻鄧氏何賢卓聘妻潘氏蘇德棉聘妻胡氏關科照聘妻陳氏陳前聚聘妻羅氏左如光聘)
(妻康氏李復如聘妻羅氏楊大成聘妻胡氏楊大五聘妻羅氏吳源流聘妻鄧氏麥大訓聘妻李氏)
(勞絜斯聘妻梁氏徐司發聘妻何氏烈女何顯元女伍盛大女麗珠均乾隆年間旌)黃守
憙聘妻李氏(順德人與同邑陳應秋聘妻李氏均未嫁夫亡父母欲别字捐軀明志)
何友佩繼妻陳氏(東莞人夫亡守節乾隆元年旌同邑張聯馨妻黃氏張祚禧)
(妻方氏李梅友妻葉氏簡良松妻陳氏李彩尚妻蔡氏祁事五妻李氏鄧交兩妻陳氏葉玉士妻杜)
(氏陳其祥妻張氏李良受妻鄭氏李春盛妻麥氏葉佩玉妻謝氏李櫻其妻簡氏温昌賓繼妻李氏)
(祁條遠妻李氏李作楨妻何氏李時若妻鄧氏蘇諦遠妻鍾氏陳元詵妻尹氏衛津初妻翟氏徐宗)
(昇妻方氏陳國英繼妻李氏鍾長伯妻葉氏盧貞木妻何氏袁挺江妻陳氏庾聖英妻李氏何有佩)
(妻程氏李繼泌妻彭氏陳燦臣妻王氏葉條遠妻李氏余月士妻鍾氏陳策妻黎氏陳殿陞妻徐氏)
(祁能𥙿妻袁氏鄭祥聲妻王氏李潤香妻陳氏何泰參妻陳氏李英幹妻鍾氏陳上達妻蔡氏鄭南)
(樹妻祁氏梁友超妻封氏封上達妻謝氏何安匯妻房氏羅潛略妻李氏朱仲妻方氏陳瑞新妻彭)
(氏劉惠儔妻謝氏陳憲唐妻方氏劉瑞伯妻馬氏文鳴瑜妻李氏張留餘妻黎氏李振子妻劉氏李)
(兆斌妻葉氏翟洪祜妻鄧氏張維章妻梁氏張鶚立妻簡氏朱灼然妻李氏陳駿英妻姚氏張昭遠)
(妻方氏王暄妻黎氏劉杰妻王氏余又新妻王氏馮泮妻譚氏莫同光妻余氏尹廷綱妻方氏王仁)
(士妻黃氏李培廣妻楊氏劉建君妻胡氏方逄灼妻王氏陳光文妻黃氏張道焯妻王氏余萼侣妻)
(李氏王非石妻吳氏劉日斯妻陳氏劉達泰妻陳氏袁閱五妻周氏袁容士妻張氏陳王望妻方氏)
(盧石瀾妻王氏鄧良友妻鍾氏王公遜妻鄭氏尹屏方妻方氏方永良妻陳氏李慎長妻許氏陳上)
(交妻王氏莫宜振妻袁氏黃文吉妻陳氏馬魁俊妻鄧氏陳瑞興妻張氏張天樂妻袁氏何廷璟妻)
(陳氏羅煥章妻吳氏鄧肇儀妻余氏陳昇長妻王氏李煥斯妻陳氏梁淑潁妻祁氏盧廷翰妻王氏)
(陳澤遠妻葉氏鄧秋萼妻盧氏林尚宗妻黎氏張昌潤妻房氏周即學妻廖氏陳學高妻黎氏方朝)
(鼎妻王氏盧景賢妻詹氏劉士龍妻陳氏劉葉茂妻尹氏王英翹妻梁氏劉卜臣妻李氏劉公意妻)
(姚氏陳維念妻鄭氏李金潤妻陳氏朱式享妻黃氏羅公達妻黎氏陳恒兆妻袁氏劉錫侯妻袁氏)
(何法孔妻陳氏陳詔稷妻王氏陳次文妻何氏陳祖思妻鄭氏陳文英妻王氏鄭夢憲妻張氏莫自)
(谷妻湛氏鄧宙公妻王氏鍾元炎妻鄭氏温尚震妻黎氏王秋見妻詹氏陳廷獻妻王氏黎節動妻)
(何氏鄧又遜妻陳氏霍廷仲妻秦氏張祚漸妻李氏李儒光妻姚氏李映榴妻尹氏鄭亮如妻莫氏)
(黎國幹妻何氏鄧履上妻王氏王英璘妻鄧氏王登庸妻陳氏羅超若妻李氏謝文若妻鍾氏陳湛)
(上妻鄭氏袁賦君妻楊氏王冀一妻李氏趙聯玉妻羅氏謝元静妻黃氏陳桐彦妻黃氏鍾萬石妻)
(謝氏張贊士妻尹氏陳國輝妻彭氏陳壯祖妻方氏梁迴漢妻吳氏謝天瑞妻何氏鍾楚木妻余氏)
(謝金鼎妻劉氏張平長妻何氏周昌麟妻張氏李衮斯妻王氏方殷聘妻陳氏張日信妻馬氏黎博)
(之妻袁氏翟文蓮妻李氏李錦英妻黃氏樊興俊妻陳氏吳公大妻陳氏陳協三妻黃氏張方軾妻)
(鄧氏張濟妻唐氏朱挺儔妻陳氏李伯友妻袁氏鍾嘉寵妻謝氏李象賢妻陳氏謝文思妻朱氏陳)
(仲孫妻羅氏李宗沆妻翟氏陳文㷓妻黃氏袁上達妻楊氏袁瑞周妻王氏翟文蘭妻方氏黎挺連)
(妻陳氏許㬌昭妻王氏李旭筠妻陳氏王霖浩妻陳氏簡企宣妻李氏袁衍漢妻張氏何裔燦妻李)
(氏李應元妻林氏曾上連妻尹氏李錫侯妻張氏王煥宇妻張氏吳安泗妻袁氏王世燦妻周氏劉)
(兆鸞妻黃氏李國柱妻翟氏陳仲王妻葉氏黃元俊妻鍾氏李文煒妾楊氏黃之琇妻袁氏尹岳四)
(妻寗氏黎曉日妻林氏劉昌基妻尹氏方怡吉妻尹氏王西長妻劉氏王監昆妻鄭氏尹慰禰妻黃)
(氏伍貴懋妻鍾氏鄧佩蒼妻王氏謝美卓妻羅氏黎仁長妻尹氏陳爾榖妻尹氏尹崧妾盧氏陳林)
(若妾蘇氏陳簡士妾周氏陳捷新妻劉氏李慶如妻盧氏鄭可臣妻梁氏鄭約金妻尹氏黎惠宣妻)
(吳氏陳安妻盧氏黎常卿妻丁氏何士和妻吳氏沈啟方妻陳氏羅正宗妻方氏尹駉妻鍾氏羅正)
(矩妻尹氏霍金鈿妻陳氏羅全德妻葉氏張宇侃妻黎氏黃易乾妻歐氏張映台妻王氏莫上聰妻)
(伍氏羅集思妻李氏黃廣善妻鄧氏尹元升妻王氏錢楚竒妻朱氏何萼卿妻黃氏李季美妻陳氏)
(鄒文連妻林氏王汝璧妻張氏盧珍士妻陳氏陳祖耕妻姚氏丁勲上妻陳氏蔡培妻劉氏李潤武)
(繼妻張氏何乾鉅妻翟氏盧乾長妻陳氏徐文瑞妻何氏李肅威繼妻黎氏袁嘉文妻趙氏陳金宣)
(妻潘氏王坦謙妻吳氏朱述卿妻袁氏馮雲上妻黎氏陳台友妻譚氏鄭二昭妻陳氏李錫爵妻林)
(氏劉奕啟妻王氏徐元鼇繼妻蔡氏陳渭大妻張氏張士鋐妻尹氏張輝璧妻馮氏譚文葉妻林氏)
(王安宇妻陳氏陳理昭妻方氏鍾紹元妻李氏尹亮公妻黎氏袁尚貴妻陳氏陳廷允妻王氏黃明)
(遠妻李氏李應祥妻黃氏陳元森妻沈氏袁庸尚妻盧氏李崇詰妻周氏李呼萬妻陳氏陳配參妻)
(樊氏黎清賜妻庾氏劉淮妻祁氏譚英士妻蘇氏李璿武妻劉氏徐建長妻朱氏鍾還夏妻朱氏蘇)
(汝侯妻楊氏張聯攀妻䘙氏譚履中妻陳氏謝尚友妻蔡氏錢聖式繼妻方氏黎秀生妻李氏張作)
(良妻黎氏李煥文妻黃氏劉憲紀妻張氏鍾朝友妻朱氏梁梓上妻朱氏梁挺上妻陳氏張巨千妻)
(衛氏王隆妻盧氏植由已妻張氏李德著妻劉氏何雋平妻彭氏李彦六妻黃氏李廷友妻梁氏陳)
(昌仁妻朱氏蔡登泰妻張氏李德仁妻陳氏黎西顯妻梁氏葉又章妻黎氏葉朝友妻黎氏許自佑)
(妻張氏蔡傅彦妻曾氏何昌華妻阮氏尹次大妻黃氏鍾公述妻黃氏李朝科妻袁氏黎鴻正妻徐)
(氏尹良彦妻盧氏何奇鼎妻張氏何行極妻陳氏張文遐妻彭氏劉參尚妻邱氏林必得妻李氏謝)
(子晉妻尹氏李暎區妻陳氏袁敬昭妻葉氏黃廷梅妻王氏姚次能妻鄺氏鄧蕃斯妻鄭氏張昌妻)
(林氏袁承衍妻唐氏李鄴竒妻盧氏鍾荷千妻駱氏姚三錫妻彭氏鍾功尚妻陳氏張銓貴妻祁氏)
(王奕光妻易氏謝光映妻梁氏梁耀生妻尹氏方國璽妻陳氏方德彩妻劉氏何曰震妻張氏陳錫)
(祚妻袁氏尹煥若妻韓氏王學天妻袁氏尹佩琮妻丁氏尹仲聲妻陳氏尹懷璧妻方氏李尚鑰妻)
(羅氏張掌衡妻黎氏張會士妻何氏祁彩章妻尹氏何印波妻周氏張竟芳妻葉氏梁鳴鸞妻張氏)
(鄧逢三妻李氏莫兼善妻蕭氏梁虞友妻陳氏林錫鬯妻孫氏王若恒妻蕭氏馮能方妻余氏張之)
(炯妻徐氏李世耀妻盧氏庾廷芳妻黎氏烈婦何友佩妻羅氏李祥育孀嫂陳氏蔡茂三妻鄧氏黃)
(廷貴妻陳氏詹進儔子婦封氏何博文妻李氏貞女鍾桂毓聘妻袁氏陳元英聘妻葉氏麥尚琬聘)
(妻黃氏錢夢陽聘妻羅氏李昆俊聘妻柳氏萬大枚聘妻陳氏王平一聘妻萬氏袁朝召聘妻王氏)
(蔡華尚聘妻李氏劉開泰聘妻趙氏莫敏耀聘妻文氏何乾極聘妻張氏鄧保民聘妻林氏陳輔國)
(聘妻鍾氏楊畹聘妻謝氏王汝勵聘妻陳氏鄺寰洲聘妻劉氏何售一聘妻鄭氏謝國寳聘妻羅氏)
(陳宏學聘妻李氏張叶秀聘妻萬氏姚天宏聘妻茹氏烈女吳昌遠女五妹陳儀錫女亞蟬李全新)
(女亞四霍丕勲聘妻黎氏鄭長福聘妻盧阿賡葉沃若聘妻李氏王宏著婢秋香均乾隆年間旌)
廖佩紳妻吳氏(東莞人夫亡殉節)譚拜資妻歐陽氏(從化人守)
(正捐軀乾隆三十四年旌)何成創妻黃氏(龍門人守正捐軀乾隆三十六年)
(旌同邑林應𥙿聘妻李氏五十八年旌)趙彝周妻黃氏(增城人夫亡守節乾隆元)
(年旌同邑鄭存善妻廖氏吳日吉妻霍氏黃德州妻陳氏黃作一妻吳氏張品松妻鄭氏温命臣)
(妻姚氏陳衍基妻鄺氏烈婦盧永振妻單氏劉佳木妻莫氏周學濂妻何氏毛守文妻馮氏烈女吳)
(恪甫女陳其昌女何由均乾隆年間旌)胡張來妻關氏(增城人夫亡殉節)謝
子阮妻譚氏(新會人夫亡守節乾隆二年旌同邑黃忠照妻吕氏鄧定昇妻聶氏李)
(衍泗妻盧氏黃河清妻趙氏馬士元妻李氏馮祚洪妻吕氏何濤妻霍氏梁上昇妻黃氏何澤沐妻)
(譚氏梁浩雲妻潘氏甘熙宜妻易氏陳宏衍妻黎氏何瀚妻屈氏鍾自青妻林氏黃攀桂妻張氏蘇)
(揖汝妾陳氏黃朝拱妻吕氏陳紹宗妻鍾氏陳上桂妻莫氏區亮聖繼妻余氏鍾煒餘妻陳氏陳積)
(芳妻黎氏陳駒芳妻聶氏陳思賢妻盧氏阮遇雲妻劉氏阮耀祖妻林氏盧和欽妻鄧氏許培妻何)
(氏何廷輔妻蘇氏莫燮元繼妻譚氏蘇楨妻陳氏蘇爌妻譚氏陳毓韜妻吳氏林剛任妻吕氏廖奕)
(翰妻張氏馬箕裘妻陳氏葉永愷妻李氏梁臯九妻陸氏李上玲妻陳氏鄺廷揖妻張氏劉宏聽妻)
(吕氏陳廷燦妻唐氏陳廷彩妻甘氏李文拱妻黃氏陳洛之妾梁氏譚茂林妻張氏謝道浤妻譚氏)
(何文炯妻李氏譚惠臣妻關氏盧學曾妻陳氏區統會妻黎氏蘇九韶妻林氏林彩侯妻黎氏王元)
(敏妻鍾氏馬貽煥妻李氏何鍹英妻劉氏李國翰妻黎氏楊集孚妻黃氏楊集楨妻李氏楊苑贊妻)
(陳氏趙公予妻張氏劉敷德妻歐陽氏何天佐妻陳氏葉永成妻張氏葉興貴妻鄒氏吕璸妻陳氏)
(林集侯妻容氏陶維英妻劉氏黃光祐妻余氏何珍妻張氏謝沅妻譚氏唐尭曰妻曾氏徐翰章妻)
(容氏梁駿光妻陳氏李立盛妻尹氏李積瑚妻湯氏陳殿偉妻吕氏張揚邦妻區氏莫文泗妻李氏)
(張柱瑄妻李氏盧和鼎妻李氏張連妻夏氏許芳榮妻葉氏陳元茂妻鄧氏黃振今妻李氏潘儉和)
(妻李氏李修眷妻何氏張世籍妻蘇氏梁經詩妻譚氏陳如玉妻聶氏陳如月妻聶氏阮秩章妻譚)
(氏梁上承妻葉氏烈婦陳廷樞妻伍氏尹以智妻馬氏貞女譚俊卓聘妻黃氏譚章國聘妻伍氏何)
(相騰聘妻李氏何質之聘妻張氏烈女陳熙定女暨世錦二女均乾隆年間旌)蔡景五
妻李氏(香山人夫亡守節乾隆二年旌同邑袁以貞妻容氏張文伯妻李氏李侯錫妻麥)
(氏蕭金榮妻何氏李全五妻羅氏梁林五妻周氏何微含妻鄭氏孫兆祥妻潘氏梁和彩妻黎氏郭)
(在公妻方氏劉文傑妻高氏徐超漢妻劉氏程振舉妻鄭氏全雲生妻梁氏鄭卜甫繼妻楊氏繆川)
(任妻何氏許覺菁妻阮氏陳景勝妻林氏李振庸妻鄧氏楊敷文妻鄭氏麥大悦妻李氏黃儒光妻)
(劉氏李國州妻何氏毛倚日妻高氏鄭善容妻何氏龐殿紀妻邱氏麥周文妻李氏蕭俊客妻方氏)
(龐儒妻李氏劉始焜妻高氏何大陞妻高氏何起蛟妻李氏湯郁蘭妻梁氏鄭侯捷妻黃氏麥斐成)
(妻何氏嚴炳臣妻程氏麥周舉妻李氏何楚眷妻李氏麥華典妻何氏陳衍基妻鄺氏林聚伍妻劉)
(氏烈婦周澤和妻黃氏楊衛添子婦鄧氏貞女李作梅聘妻曹氏葉天燦聘妻徐氏鄭佐之聘妻馬)
(氏烈女黎阿鑽均乾隆年間旌)鄧與參妻陸氏(三水人夫亡守節乾隆二年)
(旌同邑范純禧妻黎氏林士隆妻潘氏林緯妻區氏郭學聰妻梁氏陸海似妻區氏郭杰英妻鄧氏)
(梁爾瞻妻徐氏陸瞻璪妻周氏梁采璣妻歐陽氏梁為龍妻張氏林宗煥妻陳氏林維宗妻潘氏歐)
(陽蟾妻郭氏鄧嗚容妻陳氏李迴凡妻馮氏陳殿輝妻陸氏郭俊侯妻鄧氏蘇定理妻鄧氏鄧其景)
(妻梁氏李紹廣妻馮氏鄧子卿妻徐氏陸盈仰妻甘氏陸蘭生妻區氏陸邦文妻潘氏李允彝妻鄧)
(氏劉國賢妻陸氏陳尚信妻陸氏董侯就妻何氏重侯樂妻周氏梁方傳妻林氏范瑞晟妻駱氏陸)
(子英妻區氏梁采雍妻黃氏梁承用妻張氏陸秋江妻王氏董侯權妻袁氏區侣匯妻蘇氏郭運顯)
(妻陸氏董濟今妻李氏陳世安妻謝氏蘇佐宸妻林氏陸榮杼妻周氏烈婦吳上賢妻賴氏麥聯茂)
(母賴氏貞女郭觀英聘妻梁氏陸應吉聘妻黃氏李宗鵬聘妻何氏梁廷彦聘妻謝氏郭以敬聘妻)
(陳氏陸登聖聘妻趙氏周惟贍聘妻郭氏均乾隆年間旌)雷德亢妻張氏(新寕)
(人夫亡守節乾隆元年旌同邑温俊雲妻何氏伍上英妻林氏趙季質妻譚氏伍嘉凖妻雷氏梅)
(元述妻伍氏馮祚颺妻李氏馬成武妻胡氏伍德裔妻李氏馮習斌妻蕭氏朱開濂妻趙氏張樹廷)
(妻鄭氏陳開逢妻趙氏雷德資妻甄氏雷本珍妻鄧氏高宏思妻林氏李道用妻甄氏關應宣妻王)
(氏陳汝翼妻趙氏鄺馥妻陳氏趙同建妻李氏李文邁妻馮氏梅瑞燾妻陳氏李長臧妻伍氏雷天)
(長妻李氏烈婦鄧亞長妻黃氏梅耀妻陳氏貞女伍鳴岐聘妻趙氏均乾隆年間旌)温德
象妻朱氏(清遠人子以尚妻徐氏均夫亡守節乾隆八年旌同邑黃琛妻曹氏烈婦梁)
(勝章妻温氏烈女曾永隆聘妻李氏均乾隆年間旌)温起茂妻梁氏(新安人夫)
(亡守節乾隆三年旌同邑樊擴振妻曾氏賴經斐妻鄧氏陳聖惠妻曾氏鄭元猷妻鄧氏黃夢桃)
(妻葉氏吳國琇妻李氏文翔千妻鄭氏鍾卓孟妻文氏鄧策妻麥氏陳迪祥妻葉氏鄧衍其妻黃氏)
(陳必捷妻葉氏藍芝五妻鄭氏文和廷妻陳氏文迭光妻麥氏鄧昌又妻吳氏曾平容妻葉氏麥舜)
(遜妻洗氏羅祐傳妻陳氏洗名遠妻陳氏曾京弼妻陳氏鄧允眷妻何氏鄭經天妻鄧氏葉金友妻)
(鄭氏葉有玉妻鄭氏鄭夢瑜妻關氏文毓秀妻陳氏鄭之位妻黃氏方俊侯妻張氏鄭漸登妻林氏)
(尹埰妻侯氏林世任妻尹氏鄭喬叔妻姜氏王廷彦妻劉氏鄧恒圖妻文氏吳應簡妻黃氏文㺺妻)
(黃氏陳荷義妻黃氏庾傳鳳妻葉氏陳積厚妻莊氏廖叶姬妻鄧氏何彩文妻鄧氏王汝智妻劉氏)
(龍雲現妻鄭氏蔡廷拔妻黃氏潘君儀妻梁氏陳兆熊妻蔡氏鄧遇那妻廖氏文曰孚妻杜氏廖世)
(炳妻鄧氏鄭奕蕃妻鄥氏鄭儒成妻吳氏吳廷煒妻鄧氏侯震妻鄧氏烈婦胡得勝妻楊氏貞女陳)
(廷耀聘妻楊氏文諦聘妻曾氏黃可成聘妻鄭氏文捷選聘妻黃氏陳成恪聘妻鄧氏黃天玉聘妻)
(鄭氏鄧位育聘妻鄭氏鄭履剛聘妻鄧氏鄭祥發聘妻鄧氏文南碩聘妻曾氏陳步鼇聘妻麥氏烈)
(女趙登穏女癸長均乾隆年閒旌)駱克稠妻林氏(花縣人夫亡守節乾隆三年)
(旌又同邑畢漢章妻湯氏羅如傑妻盧氏邱萃侯妻黃氏任宜長妻湯氏湯虞伯妻畢氏邱俊傑妻)
(鄒氏曾文波妻陳氏均乾隆年間旌)梁端妻何氏(南海人夫亡守節嘉慶元年)
(旌同邑何佐堅妻黎氏余程客妻陳氏梁西亭妻何氏梁崇伍妻黎氏劉樂然妻簡氏邱公錦妻羅)
(氏林鐘妻馮氏麥超𡵨妻高氏羅挺文妻葉氏何景聰妻麥氏潘湛維妻區氏羅成德妻林氏顔洪)
(鈞妻李氏麥丙高妻潘氏倪廷綸妾朱氏張仕南妻李氏關啟妻羅氏高廷楠妻劉氏董文端妻任)
(氏楊廷清妻于氏王電妻楊氏朱有光妻范氏馬文禄妻高氏趙玉妻朱氏于子昇妻李氏何貴圖)
(妻李氏張仕南妻李氏門廷元妻張氏朱松齡妻陶氏李名魁妻張氏常安妻萬氏裴朝宣妻趙氏)
(董釗妻高氏姚朝君妻徐氏鄺殿君妻葉氏勞秀谷妻鄧氏勞鼎彝妻方氏毛文彬妻周氏梁叶貞)
(妻鍾氏施耀輝妻吳氏游耀光妻陳氏張有賓妻陳氏陳曰昌妻蔡氏張傳亮妻黃氏姚富妻韓氏)
(鄭廣耀妻彭氏黃仕堅妻蘇氏吳應瑞妻楊氏樊瑞齡妻劉氏孫福生妻耿氏吳秉衡妻楊氏張炳)
(珍妻曹氏梁佩章妻羅氏鄺紉蘭妻陳氏鄺亮昭妻劉氏潘炎妻郭氏陳淇潤妻黃氏陳輔軒妻胡)
(氏勞國重妻梁氏勞超泰妻徐氏黃炳都妻劉氏杜琦珅妻陳氏譚天敘繼妻馮氏黃醇妻馮氏羅)
(以謙妻邱氏董萬貞妻鄧氏董萬祥妻梁氏黃泗英妻曾氏曹士文妻陳氏梁羽長妻潘氏梁震長)
(妻陸氏梁昭長妻黎氏方思謨妻徐氏馮瀚京妻邱氏劉宜泰妻馮氏張垣有妻王氏何英儒妻潘)
(氏郭誠賓妻黃氏黃漢照妻胡氏周善與妻黃氏羅奕衍妻陸氏黃三成妻衛氏陳善英妻孔氏黃)
(弼祥妻鄧氏朱名揚妻潘氏邵啟平妻關氏烈婦周葉算妻龔氏謝亞齊妻馮氏蔡琳媳馮氏貞女)
(何統緒聘妻張氏馮國安聘妻鄧氏徐以文聘妻楊氏黃義元聘妻陳氏區輔相聘妻曾氏陳琪潤)
(聘妻黃氏烈女李岳昆女李氏均嘉慶年間旌又廣州駐防官兵六十三妻倪氏五十五妻周氏)
(和全保妻吳氏得興妻高氏花沙布妻何氏孝順阿妻何氏蘇明阿妻于氏托雲妻李氏得存妻徐)
(氏蘇爾芳妻富查氏伊明阿妻金氏台漢妻查氏台里保妻吳氏舒敏妻伊爾根覺羅氏噶爾兵阿)
(妻馬佳氏八十五妻于氏海蒙阿妻劉氏孝順阿妻烏蘇氏塔住妻何氏均以節孝於嘉慶年間)
(旌謹附記)章家驤妻鄭氏(番禺人夫亡守節嘉慶二年旌同邑簡麗東妻李氏高)
(明松妻衛氏陳輝瑚妻何氏羅彦章妻康氏韓允錫妻區氏黎進賢妻何氏莊士燮妻蔡氏凌芳妻)
(蘇氏黎俊登妻孔氏陳敏圖妻何氏吳翼舒妻薛氏柳廷榮妻王氏劉長慶妻胡氏何道匝妻謝氏)
(高兼仁妻鄺氏吳啟文妻沈氏陶元弼妻沈氏黃達存妻盧氏沈國能妻陳氏車簡妻劉氏魯文祥)
(妻倪氏倪琮妾李氏倪鳳疆妻李氏王章錫妻何氏何朔妻羅氏王旭亭妻梁氏朱學正妻洪氏朱)
(國材妻凌氏劉靜齋妾何氏崔西聘妻鄧氏何詢妻衛氏馮文灼妻高氏朱夀先妻周氏馮珍倫妻)
(何氏區昌秀妻雷氏屈成羣妻李氏林踰常妻衛氏尹焕文妻鄺氏烈婦洪某妻張氏貞女屈占聰)
(聘妻陳氏車曜聘妻黃氏盧鼎聘妻張氏屈慶璿聘妻鄭氏凌鳳璋聘妻馮氏王茂均聘妻簡氏烈)
(女馮祖發聘妻史氏均嘉慶年間旌)陳友榮妻羅氏(順德人夫亡守節嘉慶七)
(年旌同邑黃玉霞妻梁氏周𥙿後妻林氏陳燕鼇妻曾氏張振豪妻葉氏蔡超士妻何氏葉士榮)
(妻馬氏羅依仁繼妻陳氏子婦龍氏周有登妻陸氏蔡靜夫妻葉氏吳樂德妻鄭氏孔鷹揚妻吳氏)
(胡誕先妻嚴氏蘇麟千妻梁氏何沃陽妻梁氏胡文科妻盧氏麥秉朝妻林氏劉體妻梁氏胡昌雄)
(妻何氏麥曉堂妻梁氏何養叢繼妻李氏蘇匯中妻高氏佘臣良妻羅氏簡兆昌妻蔡氏烈婦張端)
(顯妾羅氏何景南妻梁氏周龔氏梁才先貞女伍文光聘妻林氏何元理聘妻吳氏盧豫堂聘妻李)
(氏蕭紀官聘妻鄧氏烈女李厚昌女亞姆梁漸可均嘉慶年間旌)鄧世錫妻葉氏
(東莞人夫亡守節嘉慶元年旌同邑孫餘慶妻王氏葉則剛妻簡氏庾樹勲妻李氏梁展能妻賴)
(氏曹德勝妻謝氏羅如棟妻陳氏彭濟常妻姚氏余朝瑞妻戴氏莫爵一妻陳氏黃悅賓妻林氏李)
(衡軒妻陳氏陳叶驥妻劉氏蘇雲錦妻尹氏黎朝恩妻翟氏張焕儔妻葉氏葉遇霖妻張氏陳聖傳)
(妻何氏鄭廷美妻萬氏祁國柱妻張氏子永焒妻莊氏游掄魁妻劉氏陳慶雲妻鄭氏王肇遠妻李)
(氏李應杓妻林氏柳東亮妻周氏葉占秋妻張氏陳梅軒妻鄭氏翟茂禧妻尹氏鄧瑩焕妻陳氏丁)
(柱妻尹氏張焜妻鄔氏姚大球妻吳氏袁翊軒妻王氏張鐄妻王氏梁扳大妻周氏鍾孚上妻羅氏)
(葉榮長妻陳氏烈婦尹鄺氏貞女杜煥明聘妻賴氏何居義聘妻羅氏莫賢佑聘妻蕭氏陳馥秋聘)
(妻鄭氏孝女梁經翰女窩哥均嘉慶年間旌)洪欣才妻張氏(龍門人守正捐軀嘉)
(慶十五年旌)劉士祥妻盧氏(增城人夫亡守節嘉慶二十五年旌同邑宋桂香)
(妻潘氏劉天錫妻陳氏姚裕堂妻單氏陳繞輝妻王氏劉富波妻王氏陳士元妻黎氏貞女徐聖畿)
(聘妻鍾氏均嘉慶年間旌)黃顯章妻張氏(新會人夫亡守節嘉慶四年旌同)
(邑陳君德妻屈氏黃傳祖妻何氏陳鎤賢妻李氏梁業球妻鄧氏陳徵發妻張氏區師靖妻聶氏莫)
(天與妻陳氏聶大中妾林氏莫錫公妻蘇氏伍會鍊妻許氏甄偉章妻吕氏李仰蘭妻馮氏顧顯元)
(妻梁氏鄭上達妻周氏聶魁首妻伍氏黎仕進妻鍾氏莫茂妻李氏李朝綱妻盧氏鍾植森妻李氏)
(張寬堂妻李氏梁崇禮妻黃氏林作賢妻李氏梁道高妻林氏黃如玉妻屈氏李嶠英妻吕氏陳芳)
(興妻盧氏陳為則妻余氏鍾懋仁妻何氏盧正從妻莫氏曾尚行妻李氏關言荃妻屈氏黃忠極妻)
(吳氏李德行妻陳氏貞女盧芳迴聘妻區氏何朝泰聘妻李氏何惠貞聘妻黎氏莫勝培聘妻張氏)
(張耀啟聘妻盧氏陳家琴聘妻李氏烈女陳瑞蓮與從妹和姑均嘉慶年間旌)何城保
妻麥氏(香山人夫亡守節嘉慶元年旌同邑何張輝妻李氏何長仁妻麥氏何㬌清妻李)
(氏譚立元妻卓氏鄭必祿妾梁氏張意昌妻曾氏嚴學聘妻程氏林昌球妻譚氏黃敏詩妻鄭氏黃)
(沃楷妻吕氏何士瓊妻楊氏唐明中妻何氏陳乃章妻黃氏楊鳳齡妻劉氏陳大鵬妻鄭氏陳獻廷)
(妻李氏劉和文妻鄭氏劉載觀妻鄭氏鄭起鵬妻黃氏劉天保妻何氏高祺妻鄭氏黃驂五妻方氏)
(李儀厚妻程氏黃爾賢妻林氏盧啟經妻黃氏左邦麟妻梁氏蘇熙和妻黃氏梁文炘妻蔣氏李嘉)
(元妻梁氏王援南妻韓氏梁廷佐妻何氏李陞妻何氏徐朝賢妻李氏劉邦翰妻蕭氏鄭一鵬妻劉)
(氏李升元妻林氏麥貞潤妻何氏鄭兼祥妻莫氏鄭受祿妻佘氏鄭希道妻梁氏何禄妻李氏李宜)
(陞妻何氏梁添漢妻陳氏楊輝比妻劉氏李向榮妻鄭氏何國琬妻鄭氏陳夢鼇妻劉氏烈婦何任)
(良妻黃氏何燦甫妻鄭氏貞女李觀佳聘妻何氏李科北聘妻胡氏陳映垣聘妻黃氏李學元聘妻)
(黎氏鄭植堂聘妻黃氏烈女何瑞祥聘妻麥氏均嘉慶年間旌)陳俊成妻黃氏
(三水人子德昌妻李氏均夫亡守節嘉慶七年旌同邑鄧良瑞妻陳氏陳邦大妾馬氏陳亮南妻)
(鄧氏陳彦妻李氏陳爾梅妻鄧氏陳始華妻潘氏周元槐妻鄧氏鄧輔權妻陸氏鄧秀儒妻陳氏鄧)
(發儒妻馮氏烈婦鄧某妻梁氏貞女梁掌儒聘妻周氏張明煥聘妻陳氏鄧宗澤聘妻陳氏陳銘聘)
(妻鄧氏鄧自新聘妻陸氏均嘉慶年間旌)趙定富妻陳氏(新寧人夫亡守節嘉)
(慶九年旌同邑鄺興循妻黃氏烈婦黃啟昆妻譚氏烈女朱昌芊女阿卯薛阿華聘妻馮氏均嘉)
(慶年間旌)伍會貞妻彭氏(新寕人夫亡食貧守節其子阿生未娶而殤聘妻雷)
(氏亦來守節擇嗣以撫事姑四十八年姑卒雷語子孫曰姑既終吾當不久人世矣逾年亦卒嘉慶)
(二十一年同旌建坊曰姑節婦貞)練日妹妻趙氏(清遠人守正捐軀嘉慶十八年)
(旌同邑烈女吳竒玉女辛妹黃氏女阿招均嘉慶年間旌)葉明禮妻陳氏(新安)
(人夫亡守節嘉慶四年旌同邑曾耀斗妻文氏陳式文妻鄭氏貞女歐陽斆忠聘妻李氏烈女戴)
(亞嬌均嘉慶年間旌)楊福集妻鄺氏(花縣人夫亡守節嘉慶二十五年旌)
︹仙釋︺︹周︺浮邱公(南海人周靈王時偕王子晉入嵩山後適羅浮得道)︹唐︺何仙姑
(增城人何泰女生而紫氣繞室項有六毫住雲母溪夢異人授服餌雲母法遂得輕身往來山嶺其)
(行如飛唐天后遣使召見中路不知所之)軒轅集(東莞人為羅浮山道士年數百歲顔色不)
(老坐暗室目光長數丈嘗著太霞十二篇武宗召問長生術對曰絶聲色薄滋味哀樂一致德施無)
(偏自然與天地合德日月齊明堯舜禹湯之所以致上夀者此也乃復還山)
︹土産︺銀(唐書地理志廣州南海郡土貢銀明統志番禺清遠東莞出)鐵(明統志番禺清遠各)
(山出)錫(明統志新會縣出)布(元和志廣州貢絲布竹布蕉布)鹽(唐書地理志東莞新會有)
(鹽)簟(唐書地理志廣州土貢又貢竹席)香(元和志廣州貢沈香甲煎香占臘香唐書地理)
(志廣州土貢詹餹香)藥(元和志廣州貢鍾乳石斛蚺蛇膽唐書地理志廣州土貢鼈甲宋史地理)
(志廣州貢肉苴&KR1740;丁香零陵香𥙷骨脂舶上茴香没藥没石子)五色藤(寰宇記廣州産)荔
枝(東觀漢記南海舊獻茘枝奔馳險阻為患孝和時唐羌上書言狀遂罷元和志廣州貢)餘
甘子(元和志廣州貢)鼈皮(唐書地理志廣州土貢)水馬(宋史地理志廣州貢)魚
(元統志廣州有赤魚魚鱘龍魚鳳尾魚短頭魚馬交魚之屬名品甚多)鵕䴊(南越志增城縣)
(多鵕䴊水經注鵕䴊山雞也光彩鮮明五色眩耀利距善鬭以家雞鬪之則可擒也)
協修官(臣)許應藻恭纂
總纂官(臣)廖鴻藻恭覆輯
校對官(臣)牛鎮恭校
︹建置沿革︺禹貢揚州之域(按輿地紀勝引圖經以為荆州之域蓋因曾屬桂陽)
(郡而誤今從寰宇記)春秋屬越戰國屬楚秦為南海郡地漢
初屬南越武帝平南越屬桂陽郡後漢置始興都
尉(元和志今州即都尉所部)三國吳甘露元年始分桂陽南部
置始興郡治曲江晉因之宋太豫元年改曰廣興
郡齊復曰始興郡梁承聖中於郡置東衡州(按陳書歐)
(陽頠傳元帝以始興郡為東衡州頠為刺史時有衡州治含洭故謂此為東衡)隋開皇九
年平陳郡癈改東衡州曰韶州(按元和志取州北韶石為名而隋志)
(不載置韶州事又以東衡州注入始興縣下恐誤)十一年州廢入廣州十
二年移廣州來治(元和志開皇十二年自南海縣移廣州理曲江之廢韶州城即)
(今州理是也按隋書開皇十一年番禺夷王仲宣引兵圍廣州州之移治蓋以此)開皇末
廣州還治南海大業初屬南海郡(元和志仁夀元年改廣州為番)
(州大業二年又於今始興故鎮移番州治南海縣今廣州理是也按隋志廣州總管移向南海在)
(開皇末與元和志不同)唐武德四年置番州(唐書新舊志及元和志皆同而)
(輿地紀勝引韶州廳壁記武德二年已有番州刺史鄧文進)尋改曰東衡州貞
觀元年復曰韶州天寶初復曰始興郡乾元初復
曰韶州屬嶺南道五代屬南漢宋亦曰韶州始興
郡屬廣南東路元至元十五年置韶州路總管府
屬廣東道明洪武元年改韶州府屬廣東布政使
司
本朝因之屬廣東省領縣六
曲江縣(附郭東西距二百一十里南北距一百九十里東至南雄州始興縣界一百五十里)
(西至乳源縣界六十里南至英德縣界一百一十里北至仁化縣界八十里東南至翁源縣界七十)
(里西南至英德縣界一百二十里東北至始興縣界一百六十里西北至樂昌縣界四十里漢置曲)
(江縣屬桂陽郡後漢因之三國吳為始興郡治晉及宋齊以後因之隋屬南海郡唐五代宋俱為韶)
(州治元為韶州路治明為韶州府治本朝因之)樂昌縣(在府西北八十里東西距一百)
(八十五里南北距一百九十里東至仁化縣界六十里西至乳源縣界一百二十五里南至乳源縣)
(界六十里北至湖南桂陽縣界一百三十里東南至曲江縣界四十里西南至乳源縣界四十里東)
(北至仁化縣界七十里西北至湖南宜章縣界一百五十里漢曲江縣地梁天監七年析置梁化縣)
(屬始興郡十七年又分梁化縣置平石縣隋開皇十八年改曰樂昌屬南海郡唐五代宋俱屬韶州)
(元屬韶州路明屬韶州府本朝因之)仁化縣(在府東北一百里東西距一百五十里南)
(北距一百四十里東至南雄州界九十里西至樂昌縣界六十里南至曲江縣界二十里北至湖南)
(桂陽縣界一百二十里東南至曲江縣界五十里西南至曲江縣界六十里東北至江西大庾縣界)
(一百三十里西北至湖南桂陽縣界六十里漢曲江縣地南齊置仁化縣屬始興郡後省唐垂拱四)
(年復置仁化縣屬韶州五代因之宋開寳五年省入樂昌咸平三年復置仍屬韶州元屬韶州路明)
(屬韶州府本朝因之)乳源縣(在府西少南九十里東西距一百七十里南北距一百五)
(十里東至曲江縣界三十里西至連州陽山縣界一百四十里南至英德縣界一百二十五里北至)
(樂昌縣界二十五里東南至曲江縣界五十里西南至陽山縣界二百九十里東北至樂昌縣界一)
(百二十里西北至湖南宜章縣界二百八十里漢曲江縣地隋唐為曲江樂昌二縣地宋乾道二年)
(分置乳源縣屬韶州元屬韶州路明屬韶州府本朝因之)翁源縣(在府東南一百八十)
(里東西距一百五十三里南北距一百二十五里東至惠州府連平州界一百五十里西至英德縣)
(界三里南至英德縣界三十里北至曲江縣南雄州始興縣夾界九十五里東南至惠州府長寕縣)
(界一百五十里西南至英德縣界五里東北至江西龍南縣界二百五十里西北至曲江縣界一百)
(十里漢桂陽郡湞陽縣地梁承聖末分置翁源縣屬清遠郡隋平陳郡廢屬南海郡唐武德五年屬)
(洭州貞觀元年改屬韶州五代宋因之元初廢大德五年復置改屬英德州明洪武初屬韶州府)
(本朝嘉慶十六年改屬南雄府十七年仍屬韶州府)英德縣(在府西南二百二十里東西距)
(三百八十五里南北距二百二十五里東至翁源縣界一百三十五里西至連州陽山縣界二百五)
(十里南至廣州府清遠縣界一百十五里北至曲江乳源兩縣夾界一百十里東南至惠州府長寕)
(縣並佛岡廳夾界一百三十里西南至清遠縣界一百十五里東北至翁源縣界一百二十里西北)
(至乳源縣界一百八十里漢置湞陽含洭二縣屬桂陽郡後漢因之三國吳改屬始興郡晉及宋齊)
(因之梁天監六年於含洭縣置衡州隋平陳改曰洭州開皇二十年州廢屬南海郡唐武德五年復)
(置洭州貞觀元年州廢仍屬廣州五代南漢乾和五年於湞陽縣置英州宋初因之屬廣南東路宣)
(和二年改湞陽郡慶元元年升英德府元至元十五年置英德路二十三年降爲州大德五年復爲)
(路至大初又降爲州省湞陽含洭二縣入之屬廣東道明洪武初降州爲縣改屬韶州府本朝因)
(之)
︹形勢︺控扼五嶺韶爲交衝脣齒江湘咽喉交廣(宋余靖修)
(州衙記)地高氣清(唐皇甫湜朝陽樓記)樂石竒怪而甲出曹溪
甘爽而泌湧八泉會而同沼二流合爲曲江(宋許申張)
(曲江祠堂記)
︹風俗︺其民短力弱材不能勤作故啙窳媮生而無積
聚(圖經)士多愿慤少浮華可與進於道(朱子濂溪祠堂記)惟
簡質是安市井貿易自日用飲食外珍竒之貨不
售(宋州郡志)
︹城池︺韶州府城(周九里三十步門五東南池長六百丈東北池長四百四丈西臨武水北)
(倚筆峯山南漢時建本朝康熙十六年修北門添築子城乾隆十年嘉慶十三年重修曲江縣)
(附郭)樂昌縣城(周三百六十丈門四南臨武水東濱禄溪明洪武二年建本朝順治十)
(六年修雍正七年重修)仁化縣城(周二百八十丈門四東臨河西南北有池共二百八)
(十五丈明成化四年建本朝康熙二十三年修)乳源縣城(周一百八十三丈有奇門)
(二南臨河東西北有池長七十五丈明洪武元年建本朝康熙二年修二十五年重修)翁源
縣城(周四百六十七丈門三池廣二丈明天順六年建本朝順治十年修康熙十三年乾隆)
(二十一年重修)英德縣城(周三百四十八丈門四西北池一百丈東南臨江無池明天順)
(五年建本朝順治十八年修乾隆二十九年重修)
︹學校︺韶州府學(在府治南宋至和二年建明萬歷間重建本朝康熙十二年修雍正五)
(年重修入學額數二十一名)曲江縣學(在縣治西宋紹興初建於城東隅明宏治隆慶)
(間屢遷萬歷八年遷今所本朝順治十六年修康熙十年二十二年重修入學額數十五名)樂
昌縣學(在縣東門外南灣明萬歷八年由東城外遷建本朝康熙五十四年修入學額數)
(八名)仁化縣學(在縣治西宋嘉定三年建後改建於縣治東淳祐元年復舊所本朝順)
(治八年修康熙二十年重修入學額數八名)乳源縣學(在縣東門外吳塘宋乾道三年)
(建本朝順治十八年遷於登雲坊康熙泗十九年復建舊所六十年修入學額數八名)翁源
縣學(在縣治東明洪武間由縣北高嶺下遷建本朝康熙十年修雍正五年重修入學額數)
(八名)英德縣學(在縣城内通遠街明萬歷中由湞陽驛遷建本朝乾隆二十八年遷於)
(大慶山嘉慶十九年復建舊所入學額數十五名)韶陽書院(在府城内乾隆元年建)
濂溪書院(在府城北一里筆峯南麓原名相江書院在府學東宋乾道中建祀提刑周敦)
(頣淳祐中改建今所明正德五年易今名本朝康熙十年重建)昌山書院(在樂昌縣)
(北門外康熙六年建)雲門書院(在乳源縣城東門外嘉慶五年建)城東書院
(在乳源縣康熙二十四年建)會英書院(在英德縣通遠街明嘉靖間建本朝嘉慶十)
(九年重建)文瀾書院(在英德縣浛光街康熙四十七年建)文昌書院(在英德縣)
(治西康熙三十三年建)近聖書院(在英德縣城内康熙三十七年因湞江書院舊址建)
(改今名)甘棠書院(在英德縣西門外順治十七年建)八泉義學(在曲江縣)
(城内乾陸五年建)仁化義學(在仁化縣城内雍正七年建按舊志載曲江書院在曲)
(江縣城内康熙四十三年建翠峯書院在曲江縣西北五里明嘉靖中建龜峯書院在樂昌縣南一)
(里明嘉靖中建仁陽書院在仁化縣城内本朝乾隆十年建乳源書院在乳源縣城内乾隆五年)
(建仰止書院在乳源縣東丰里明嘉靖三年建祀唐韓愈宋周子涵暉谷書院在英德縣南南山下)
(宋景德初並廢謹附建今記)
︹戶口︺(原額人丁八萬六千五百八十大小共一百二萬一千四百八四今滋生男婦十二名口又屯)
(民男婦共六千七百二十名口)
︹田賦︺(田二地山分有塘共一萬六千九百八奇額徵地丁正雜銀七十三頃十八畝萬六百九十二)
(兩兩九錢五分三分九釐遇閏加徵銀二千一四釐米一萬二千六百二十二百七十四石一斗二)
(升九勺屯田共奇額徵屯米二一百五十三頃七十千二百一十二石六九畝一分有斗四升七合)
(三勺)
︹山川︺錢石山(在曲江縣東寰宇記引湘川記其狀四方有若臺巨石三回壁立上有碎石如)
(錢故名明統志在縣東八十里)玉山(隋書地埋志曲江縣有王山元和志在縣東南十里始興)
(記郡東有玉山草木滋茂泉石澄澈)蓮花山(在曲江縣南宋史開寶三年潘美伐南漢劉鋹)
(使其將李承渥列象為陣拒英於蓮花峯下即此輿地紀勝山以形得名為州治對山明統志在縣)
(南五里)寳石山(在曲江縣南輿地紀勝在縣南十五里一名伏虎山圖經寳石山多伏虎)
(相傳唐時有人徙其一石去至夜虎街其石復回舊處鄉人神之立廟其上)虎榜山(在曲)
(江縣南四十五里一名迴龍山西南臨江有石高十餘丈闊五十丈形如張榜中有小洞可容二百)
(餘人)南華山(在曲江縣南六十里溪水廻環峯巒奇秀産茶與椒上為象嶺唐儀鳳初僧盧)
(能傳法於此亦名儀鳳山)髻山(在曲江縣南九十里延袤一百餘里山路險塞本朝康熙二)
(十二年建營於此)芙蓉山(在曲江縣西五里始興記郡西南有芙蓉岡高若玉山鄰枕郊)
(郭可四十餘里荆州記芙蓉岡丰有石室伏穴自西山潛通江東岸漢末道士康容得仙於此)銀
山(隋書地理志曲江縣有銀山元和志在縣西二十二里)招隠山(在曲江縣西四十里)
(宋新州盧居士隱此耿南仲書招隱二字於石因名又西十里有鳳凰山脈接桂山)桂山(有二)
(一在曲江縣西四十里亦名桂源山寰宇記山多菌桂通志山上有温泉四時沸湧其下桂水出焉)
(一在樂昌縣北三里為縣主山舊多桂樹因名山頂有寨亦名寨山其下有塘俗呼桂塘寨)靈
鷲山(在曲江縣北水經注本名虎羣山亦名虎布山以多虎暴故也晉義熙中沙門釋僧律葺)
(宇巖阿猛虎遠跡因改曰靈鷲山元和志在縣北六里九域志山似天竺靈鷲因名)石頭山
(在曲江縣北十三里高三十餘丈舊志上有巨石特起俗名難冠石石上有洞一竅通天亦名貂蟬)
(嶺)林源山(在曲江縣北一名臨沅山亦名洹山後漢書郡國志縣北有臨沅山水經注林)
(水出曲江縣東北洹山舊志在縣北七十里)大峒山(在曲江縣東北宋余靖遊大峒山序)
(自州治水行七十里得月華山捨舟道樵徑又十五里乃至大峒其山磅礴聳峭秀倚天際絶頂之)
(上千里在目澗聲泠泠清入毛骨舊志在縣東北八十里)浮嶽山(在曲江縣東北五溪水中)
(水經注邸水出浮嶽山山躡一處則百餘步動若在水也按水經注邸水在利水之上此山應在)
(韶石之東始興縣界方輿勝覽在州東北五里明綂志在府東北二十里皆誤)昌山(在樂昌縣)
(東寰宇記引拾遺志云山有石平廣數十步上多竹木交映每至佳節為士庶嬉遊之所時呼為樂)
(石因取為縣名縣志在縣東三里有二石山相連上下大小如昌字其下産石疏理有聲可為懸磬)
七星山(在樂昌縣東九里狀如七星又一里有將軍山五峯聳立如介胄之士)覽山
(在樂昌縣東三十里臨江東岸四面壁立登之可以眺遠)龜山(在樂昌縣南半里環抱縣治横)
(截武水為一邑關鍵又象山在縣南一里許)鳳樓山(在樂昌縣南六十里形如樓臺)藍
豪山(在樂昌縣西北水經注山廣圓五百里悉曲江縣界岸壁峻阻巖嶺干天交柯雲蔚霾天)
(晦景謂之瀧中元和志藍豪山在縣西北一百九十里省志在縣西北六十里三瀧之水經焉舊志)
(又有鳳山在縣西北一百十里其上尖秀形如翠鳳與楊古嶺蔚嶺皆藍豪之支阜也)五指
山(在樂昌縣北五里桂山之後聳秀特立又十里為周山一名寳山又名白石嶺唐沈佺期有自)
(樂昌泝流至白石嶺下詩)沿溪山(在樂昌縣北五十里路險人跡稀至下有澗水回合成溪)
(其北為九峯山延亘二十里上列九峯路通桂陽宜章西連楊古嶺下有巡司)泠君山(在樂)
(昌縣東北一名靈君山水經注泠水東出泠君山晉太元十八年崩千餘丈於是懸澗瀑挂傾流注)
(壑頽波所入灌於瀧水輿地紀勝靈君山在縣東北四十五里山下有靈君神因名山頂有池周四)
(十步深五尺省志在縣東北三十里下有湯泉)駱駝山(在仁化縣東一里高二十丈下臨深)
(潭盤繞縣治)雲峯山(在仁化縣東五里平地崛起高一百八十丈周十里又東四十餘里)
(有筆架山)涼&KR1259;山(在仁化縣南十里圓如張蓋與錦石巖相對又南六里有半山峭壁危立)
丹霞山(在仁化縣南十七里高一百二十丈周二十餘里重巖絶巘踞錦巖之巔又觀音山)
(在縣南四十里潼口下有巨石高二十丈背江面山謂之觀音石)白星山(九域志仁化縣)
(有白星山明統志在縣西南五十里相傳唐武德中有星墜山頂光如曳練故名)五臺山
(在仁化縣西三十里上有巖深廣四丈許)鵬風山(在仁化縣西四十里相傳有巨鳥止此故)
(名山畔一泉湧出溉田千畒名龍王坑舊有石龍大小二寨為一方保障)廉石山(在仁化縣)
(北二十里縣之主山也山有石井其泉清冽又石罅中有槍杆相傳黃巢過此所投者至今不朽)
金琖銀瓶山(在仁化縣東北七十里兩山對峙為長江水口)斗山(在乳源縣東二)
(里形如北斗)石龍山(在乳源縣東十五里石筍森列峙立如城亦名石城山又名横石砦)
碧山(在乳源縣東南二十五里多産乳石)文秀山(在乳源縣南五里三峯尖秀為縣案)
(山其下有蜈蚣寨)泰豐山(在乳源縣西南十五里連亘數百里今名大東山其西為巾子)
(峯峯上有九仙巖小溪出此)雙峯山(在乳源縣西一里兩峯對峙高百餘仞周數十里)
風門山(在乳源縣西十五里兩山夾立中通一徑風從中出故名)雲門山(在乳源縣)
(北十三里前接金仙障連樂昌縣界又北二里為秀頂山三峯連峙)青雲山(在翁源縣東一)
(百里一名須彌山連亘百餘里高聳秀拔上接翁山下带羅江)靈池山(在翁源縣東一百二)
(十里一名翁山寰宇記山有石人或藏或現鬚眉皓白酷肖老翁人居此原皆享夀考因名翁山翁)
(水出焉明統志山頂有石池池中有泉八曰涌泉香泉甘泉温泉震泉龍泉乳泉玉衆乃翁溪之源)
(曲江祠堂記云八衆會而同沼即指此)利山(寰宇記翁源縣有利山一名甲子山縣志在縣)
(東一百二十里又東十里有鐡山)紙山(在翁源縣東南八十里産竹可造紙)烏石山
(在翁源縣西二里其頂盤環為縣石障)太平山(在翁源縣西北二十里山石嵯峨亦名太)
(平石)羊徑山(在翁源縣西北五十里兩崖對峙岑水中流石徑二十餘里峻險曲折不亞羊)
(腸明宏治聞鑿石為坦道半道有石門扼塞可以拒守舊志嶺南每深山窮谷中通一路則謂之徑)
(縣境萬山環合以徑名者甚衆而羊徑最著)雞籠山(在翁源縣西北六十餘里接連狗耳)
(嶺為入郡孔道山石對峙如筍插天萬樹盤嵐一崖坦潤)寳山(在翁源縣北二十五里高千仞)
(周百餘里石山之巔復戴一石其下有池環繞左右東巖出泉深不可測多蓮藕舊産銅礬或曰岑)
(水源出於此)水源山(在翁源縣北三十里秀麗聳拔下有龍潭又北十里有挂竹山多薇)
(蕨居民採以為粉)華蓋山(在翁源縣北四十里一名淨源山絶頂有泉曰躭石其西有帽)
(峯寨)玉華山(在翁源縣東北八十里旁有池塘廣四十畝中有玉華徑多芃蘭一名蘭㹵山)
(陽為羅江溪)九仙山(在翁源縣東北一百十里周三十里頂有天池九石環列俗穪九仙)
(壇相近有青龍山南連利山絶頂有高蓋峯)桂丫山(在翁源縣東北三百五十里路通始)
(興龍南二縣又東北二十里有展旗山周四十里以形似名)湞石山(在英德縣東水經泣)
(湞陽縣東有湞石山廣圓三十里挺崿大江之北盤阯長川之際其陽有石室漁叟所憩行者必於)
(石室前泛舟而濟縣志有英山在縣東三十里産竒石蓋即古湞石山也)觀音山(在英德縣)
(東南九十里接從化縣界高峯卓絶林木隂翳中有紫竹下有龍潭瀑布飛空名白水蓋即沱水)
(所出之茗茶山也又三十里有獨王山一名天馬山亦接從化縣界)南山(在英德縣南輿地紀)
(勝謂之南巖在州南二里前枕真水其背為鳴絃峯相傳虞舜南巡撫琴於此因名峯下為涵暉谷)
(谷中有飛霞嶺晞陽島凌烟嶂夢弼巖風穴潛靈棲雲桃花三洞山之陽為蓮花峯)臯石山
(在英德縣南十五里一名湞陽峡始興記梁鮮二水口下流有湞陽峡長二十餘里山嶺紆鬱叢流)
(曲勃水經注溱水西南歷臯口太尉二山之間是曰湞陽峡兩岸傑秀壁立虧天昔嘗鑿石架閣令)
(兩岸相接元和志湞陽峽一名臯石山在縣南二十五里岸壁千仞猿狖所不能遊輿地紀勝有團)
(山即真陽峽又有牯牛石在縣南十九里真陽峡中真水為峽山所東兩石相抄水勢湍急名抄子)
(灘其下又有磯石横截爲行舟之害宋嘉祐六年轉運使榮諲開峡至洸口作棧道七十餘間至明)
(嘉靖四年壘石修復舊棧水陸便之)周峒山(在英德縣南一百餘里本朝初有土賊據此)
(順治十年討平之)太尉山(在英德縣西南二十二里湞水之西相傳漢鄧彪嘗至此召還)
(爲太尉因名又西數里爲鷲水巖景象幽絶)西山(在英德縣西五里又西二十五里爲藍岡)
(山有水居民資以灌溉)白鹿山(在英德縣西始興記含洭縣有白鹿城城南有白鹿岡咸)
(康中郡人張魴爲縣有善政白鹿來遊故城及岡並取名焉元和志白鹿山在含洭縣東南三十里)
(縣志在縣西六十里又有鶴子山在含洸司對江)石梯山(在英德縣西一百二十里又西)
(三十里有獅子山接陽山縣界)堯山(在英德縣西北水經注陶水東出堯山山盤紆數百里有)
(赭巖迭起冠以青林與雲霞亂采山上有白石英山下有平林有大堂基耆舊云堯行宫所元和志)
(堯山在含洭縣北四十里寰宇記在縣東北四十五里四面有瀑布泉傾瀉萬丈)五山(在英)
(德縣西北其間有雁止嶺取雁飛不過嶺為名)湞山(在英德縣西北四十里湞水所出縣之主)
(山也秦末趙佗築萬人城於此)大慶山(在英德縣北即古英州治西有流杯池舊志龍山在)
(縣北半里大慶山在縣北二里蓋即一山而異名也)金紫山(在英德縣北十里石山聳拔支)
(脈左出即今縣治中出為大慶山其右則連亘數十峯自西北抵於南山)龍頭影山(在英)
(德縣北六十里江東岸山勢雄特石多玲瓏南臨清溪)輪石山(在英德縣北一百十里一)
(名彈子磯壁立江滸崖半有窩廣圓數尺)目嶺(寰宇記曲江縣有目嶺水巖間有石穴如人眼)
(極大瞳子白黑分明故名明統志在縣東一百十里省志今無水)白鶴嶺(在樂昌縣南三)
(十里)泐溪嶺(在樂昌縣西北宋余靖有泐溪石室記輿地紀勝仙人石室在縣西五里石高)
(三十餘丈室外藤蘿交連登之者攀援而入有石床石臼仙經七十二福地之一縣志俗名西石巖)
(有飛來石相傳飛自武當上刻真武贊八句字古異不能盡識)楊古嶺(在樂昌縣西北八十)
(里路通宜章為入粤要路又十里為蔚嶺高出雲漢周約三十里亦通宜章上有甘泉)銅鑼
嶺(在樂昌縣北三十里北接九峯山)吳竹嶺(在仁化縣西北三十里下有溪曰吳溪又)
(三十里有黃嶺登之可見韶石有水曰斯溪)康溪嶺(在仁化縣北六十里康溪水出焉又)
(北十里曰青雲峯為康溪後山高聳霄漢四山環拱一水縈迴)恩溪嶺(在仁化縣北一百二)
(十里接湖南桂陽縣界前為蓮花嶺其下為恩溪其左又有羅帶水環流相連為馬嶺亦名馬繫髮)
(嶺)紫嶺(在仁化縣東北五十里嶺上常浮紫氣故名扶溪水合流於此)臘嶺(在乳源縣)
(西南七里壁立峭拔夏月常寒又名支嶺以其為郴州騎田嶺之支壠也)梯雲嶺(在乳源縣)
(西北五十里高百餘仞升躡如梯俗呼梯上梯下路接梅花峒通宜章縣)關春嶺(在乳源縣)
(西北一百七十里俗名官村嶺東通管埠北通宜章左有梅花峒)豐岡嶺(在乳源縣北三)
(里一名鍾乳嶺為縣主山北有鍾乳巖産鍾乳充貢明成化初督臣韓雍奏革山腰有巖巖穴中有)
(水南流入河)獅子嶺(在翁源縣東南二十里山骨嶙峋形如獅子為東南要道舊名猿藤)
(徑宋提刑楊萬里討惠潮賊嘗經此有詩曰徑仄無平地林開忽見天下産白土居民置窰燒為器)
(具穪不苦窳)大臘嶺(在翁源縣南七里與獅子嶺相接山氣高寒盛暑如臘又有小臘嶺)
(在縣東北八里形如大臘為縣主山)九曲嶺(在翁源縣北三十里盤旋九曲路通始興又北)
(四十里有狗耳嶺接曲江縣界兩峯對峙中通行路迤北為鉛山産鉛)蒲嶺(在英德縣東三)
(十里絶高峻延袤二十餘里西連英山東通翁源)熊耳嶺(在英德縣西輿地紀勝在含洸)
(縣東四十里兩峯嵯峨狀若熊耳又有浮雲嶺在含洸縣西四十餘里大嶺盤鬱二十餘里峯巒屹)
(立)苲嶺(在英德縣西北一百二十里礦徒入山淘錫必由之路後漢志湞陽縣有苲嶺山即)
(此)觀州嶺(在英德縣東北五里盤礴蜿蜒登之可以下觀一州又有羊嶺在縣北百里隆)
(水所出)帽子峯(在曲江縣北一里團圞如帽為州治主山明成化九年知府蘇韡改曰筆)
(峯)皇岡(在曲江縣北宋方信孺記韶之西北有山連亘如屏障是為皇岡虞帝祠奠其麓有)
(泉出自東崖甚甘而潔命匠刻石名之曰虞泉府志皇岡在縣北三里)塔岡(在樂昌縣南四)
(里岡頂舊有浮屠故名其麓有泉)鳳凰岡(在樂昌縣西北二里)龜岡(在英德縣東輿)
(地紀勝在州東八里平地突起為郡印山又有天子岡在州東十五里峻極侵雲寕宗自英王入位)
(蓋兆於此)蛾眉岡(在英德縣西輿地紀勝含洸縣南有蛾眉岡高三百餘丈東西望如蛾眉)
(又石蓮岡在含洸縣西十五里有石如蓮花又傘頂岡高七百餘丈以形似名)書堂巖(在曲)
(江縣東南方輿勝覽在城東十五里巖洞劃然泉清石潔為張九齡讀書之所舊志有元結題石又)
(仁化縣南十里亦有讀書巖壁立千仞巖竇隠現無路可攀宋余靖嘗讀書於此舟中遥望隱若書)
(案)十字巖(在樂昌縣東四里巖内横穿形若十字其上直透日光居民嘗依此避兵)禪
龕巖(在仁化縣南十里輿地紀勝禪龕石高三十五丈下臨大江旁有石室)青雲巖
(在仁化縣南十五里高峯絶頂四山環拱)錦石巖(在仁化縣南十七里與丹霞山相連輿地)
(紀勝有三巖分上中下其徑彎環直上千餘級决道杉松高凌霄漢宋鄧嘉猷遊錦石記其巖石紋)
(四時改易五色俱備巖前江水周迴區曲名曰錦江)石瓜巖(在乳源縣東七里又東三里有)
(國公巖為邑人遊賞之地)白石巖(在翁源縣東南七十里一名白面石山勢高峻為諸山冠)
(周七十里許石室光朗處可容千人秉燭窮入深逾數里石上流泉味極香冽)梅巖(在翁源縣)
(北三十里内極深廣以宋進士梅鼎臣讀書其中得名)觀音巖(在英德縣東三十五里石)
(峯壁立下跨重淵有小洞深入數十步復沿崖而出有觀音石像)潮水巖(在英德縣東一)
(百里泉出石竇與海潮相應)金龍巖(在英德縣南七里石門如滿月内可坐百人)通
天巖(在英德縣西十里一名九龍巖輿地紀勝横岡峻嶺其中石乳聳峙千萬狀有大竅通明)
(闊六七丈仰望天日煥然)香鑪峽(在英德縣西南四十里下通清遠峽)紫微洞(在曲)
(江縣西南十里方輿勝覽紹興間朱新仲自詞亘謫居曲江遇父老指示始得此洞容數百人)紫
簫洞(在樂昌縣北十五里深闊二丈舊産紫竹可為簫管故名又北五里有白雲洞秀麗峭拔)
馬洞(在翁源縣東三里水繞山環相傳越王之子白馬王煉丹於此鄉民祠之因曰馬洞壇址)
(尚存又縣西十五里有龍眼洞山路險絶)鴉鵲洞(在翁源縣東北一百二十里接始興縣界)
碧落洞(在英德縣南十五里下通溪流懸石如霓旌羽蓋狀旁有小洞曰雲華深不可測)
黎洞坑(在英德縣西南七十里多出竹木其旁為鐵溪)鍾乳穴(在英德縣北四十五)
(里有乳水融結成石又有龍穴在縣北五十里)韶石(在曲江縣北水經注利水南流經韶石下)
(其高百仞廣圓五里兩石對峙小大略均似雙闕名曰韶石古老言昔有二仙分而憩之自爾年豐)
(彌歷一統寰宇記韶州科斗勞水間有韶石昔舜南遊登石奏韶樂因名縣志在城東北六十里)
靈石(在曲江縣東北水經注利水南經靈石下一名逃石高三十丈廣圓五百丈耆舊傳言石)
(本在桂陽臨武縣因夜迅雷之變忽然遷此彼人來見歎曰石乃逃來因名逃石以其有靈運徙又)
(曰靈石其傑處臨江壁立霞駮有若繢焉水石驚潄傳響不絶按元和志有牢石在曲江縣東六)
(十里高七十丈周迴二十一里色備五采狀若樓觀上多零羊蓋即逃石以逃牢聲近而相訛也)
潼夾石(在仁化縣南六十里二石對峙潼水經其中)屯軍石(在仁化縣西南二十)
(里平地突起簇簇如林又名石林)三峯石(在乳源縣東三十里聯絡鼎峙高數十丈連亘)
(曲江界其下溪流湍激為紫瀧)當石(在乳源縣東南二十五里水流兩山間中有石高出丈餘)
(横截十餘丈舟楫往來甚險)真石(在英德縣北輿地紀勝在州北二十八里東枕真水又有)
(崑崙石在縣北大慶山前高一百五十丈亦枕真水)始興大江(即古溱水一名肆水源出)
(湖南衡州臨武縣經郴州宜章縣流入乳源縣西北又經英德縣東又西南入廣州府清遠縣界漢)
(書地理志溱水東南至湞陽入洭行七百里水經注溱水導源臨武縣西南北流與武谿合山海經)
(曰武谿水南入重山悉曲江縣界謂之瀧中瀧水南逕曲江縣東號北瀧水水左即東谿口亦名東)
(江又名始興水東江又西注於北江謂之東江口溱水自此有始興大江之名南逕湞陽縣西又西)
(南歷湞陽峡出峡則湞水注之又西南洭水入焉又西南至中宿縣按水經以溱水為經流尋源)
(既遠又合武谿東江諸水故謂之始興大江以别於東江後人混溱於湞即以始興水為湞水乃併)
(東江而混之且謂湞武二水抱城迴曲因名曲江無論道元以曲為山岡之名非江流廻曲之謂即)
(以水道考之溱水自北而南合武水先逕曲江縣東然後南逕湞陽縣西又西南歷湞陽峽而後湞)
(水注之安得曲江縣遂有湞武抱城之說元和志於湞陽縣云溱水一名始興大江北自韶州曲江)
(縣界流入是溱由曲江而及湞陽與湞水為二與水經合乃於曲江縣又云湞水在縣東一里漢征)
(南越下湞水即此則語屬牽合殆以溱水本在縣東而訛也又寰宇紀云湞水源從虔州信豐縣分)
(流西合大庾嶺銀岡水入湞陽縣界至韶州合始興樂昌水入海通志則以出信豐者為昌水又謂)
(湞水源出庾嶺殆皆因水經注東谿連谿源出南康既混始興大江於東江遂混東江為湞水而發)
(源亦混矣明統南謂曲江至英德縣又名始興江通志又謂溱水源出清遠縣之溱源山按英德本)
(湞陽縣地而清遠即漢之中㝛縣又在英德下流紛紜謬戾今一依漢書注及水經語正之)東
江(一名始興水一名湘江以晉置湘州故也在曲江縣東荆州記始興郡有東江發源南康大庾)
(嶠下南流西轉與北江合水經注曲江縣東旁瀧谿谿水左即東谿口也水出江州南康縣界石閻)
(山西流而與連水合連水南琉注於東谿東谿一名東江又名始興水又西邪階水注之又西逕始)
(興縣南又西入曲江縣邸水注之又西與利水合利水南注東江東江又西注於北江謂之東江口)
(按曲江縣所以名江及溱水有始興大江之名者本以東江入縣合流之故江源出今南安府之)
(南康縣而與大庾嶺之連水合流自寰宇記以湞水出虔州之信豐東合大庾嶺銀岡水流自韶州)
(於是東江之迹晦而湞水併奪溱水之名今依水經注另為標出)利水(水經注利水出曲江)
(縣之韶石北山南注東江舊志潼錦二溪之下流也潼溪源出潼嶺流經仁化縣西錦石溪有二源)
(一出崇義縣仙人嶺一出大平山合流四十里受扶溪水又西南至仁化縣南為會溱水又南過錦)
(石巖與潼溪水合曰潼口南流至曲江縣入於始興江按通志謂利水即修仁水今考元和志謂)
(修仁水出始興縣東嶠山與利水所出不同通志混而為一誤)邸水(在曲江縣東南齊書五行)
(志永明二年曲江縣山崩壅底溪水成陂即此水經注邸水出浮巖山南流注於東江)岑水
(一名膽礬水又名銅水在曲江縣南七十里源出翁源縣羊徑山分二派一西流經縣南入武水一)
(南流入江鎮水曲江縣志其水出生熟膽礬能浸生鐡成銅宋時置岑水銅場翁源縣志水極腥惡)
(兩旁石色皆赭不生魚鱉禾稼在縣西北三十里)雙下水(在曲江縣西五十里兩澗合流)
(成溪東南流五十里入溱水)桂水(在曲江縣西北四十里源出桂山東南入武水)林水
(在曲江縣北七十里西流入武水水經注林水出縣東北洹山西流入瀧水)雲水(在曲江縣)
(北西北流入武水水經注雲水出縣北湯泉泉源沸湧浩氣雲浮以腥物投之俄頃即熟其中時有)
(細赤魚遊之不為灼也西北合瀧水按水經注瀧水自合林水又合雲水後人併雲林二水為一)
(者誤)武谿水(古名虎溪又名北瀧水唐改為武溪又名武陽溪在曲江縣東北自湖南衡州)
(府臨武縣西經郴州宜章縣流入乳源縣西北又東經樂昌縣西又東南流入曲江縣界合東江又)
(西入英德縣水經注武溪水出臨武縣西北桐柏山東南流右合溱水亂流東南武水又南入重山)
(謂之瀧水又南出峡謂之瀧口又南合泠水左合林水又南歷靈鷲山又南逕曲江縣東號曰北瀧)
(水水左即東溪口也李紳詩注南人謂水為瀧自郴南至韶北有八瀧皆急險不可入南中輕舟迅)
(疾可入此水者名曰瀧船善游者為瀧夫輿地紀勝有三瀧水源出湖廣莽山與樂昌分界曰新瀧)
(垂瀧腰瀧明統志三瀧在樂昌縣西六十里樂昌縣志三瀧以韓愈所經亦曰韓瀧後以險處頗多)
(又增三名曰崩瀧金瀧白茫瀧謂之六瀧又東南下岐門灘峻急如瞿塘下經樂昌縣南入曲江界)
(元至正初始鑿新瀧西路明正德中鑿東路嘉靖間知府苻錫沿江開鑿曡石為徑以便行人乳源)
(縣志武陽溪在縣西北二百二十里自宜章縣白沙司東南入縣界徑石村又東過武陽司南合七)
(姑灘水又左合濲溪又東過管埠入樂昌縣界按輿地紀勝謂三瀧源出湖廣莽山通志又謂武)
(水源出湖廣郴州之武崗皆與水經不合又按後漢桂陽太守周昕開六瀧是六瀧之名已古樂昌)
(志三瀧以韓愈所經名韓瀧後增三名云云亦似與舊說不合姑存之)泠水(一名靈溪在樂)
(昌縣東水經注泠水東出泠君山懸澗瀑挂傾流注壑頽波所入灌於瀧水縣志靈溪源出靈君山)
(西南流四十里入瀧有渡在縣東三十里)五渡水(一名夫溪又曰扶溪在仁化縣東北百里)
(源出南安府珠子山西南流合錦石溪按五渡水元和志謂在始興縣東北九域志謂在仁化縣)
(今考縣東北界之水惟有錦扶二溪而扶溪源出南安與東嶠山尤近蓋即五渡水也)洲頭
水(一名大溪在乳源縣南源出梯雲山下東流逕瀧尾至縣城南又東流八十里至曲江縣虎榜)
(山水口入江又縣東三十里有紫瀧水縣西二十里有渣溪源出潺山又有小溪源出泰豐山俱入)
(於大溪)七始灘水(在乳源縣西北二百里有二源一出宜章縣長寕鄉莽山一出縣境)
(之遼水村至漂源堡合流過平山入武陽水又石高水濲溪水俱出宜章縣界流經縣界入武陽溪)
巖前水(在翁源縣東二里源出縣東北老虎巖南流合周村水繞大臘嶺西出馬蹄塞入横)
(石水又縣西二里有雪溪水源出縣東北小臘嶺下詹公坑西南流入横石水)崑山水(在翁)
(源縣東三十里源出青雲山之陽西流合周陂水又西經九牛鋪入羅江水)翁水(在翁源縣)
(東西流入溱水元和志翁水出縣東北一百四十里寰宇記翁水出靈池山)龍仙水(在翁)
(源縣東九十七里源出青雲山下西流至龍仙峡又西入南浦水)周陂水(在翁源縣東南)
(八十餘里源出陳磜諸鋪北流入崑山水)湞水(在翁源縣南發源惠州府龍川縣經連平州流)
(入至縣南又東流經英德縣東南入溱水漢書地理志注應劭曰湞水出南海龍川西入溱水經注)
(湞水出湞陽峽左則湞水注之水出南海龍川縣西經湞陽縣南右注溙水通志有龍川水源出河)
(源縣界西流入翁源連平縣志有銀梅鋪水入縣界經英村鍾南曰南浦水又西南與龍仙水合曰)
(三合水又西與貴塘芙蓉水合又西南至利陂鋪曰羅江水南折為小瀧二十里至唐縣治與攬陂)
(水合又西南至九龍與周陂水合又西南至縣西南五里瀧口與横石水合又西入英德縣界蓋即)
(古湞水也按道元之說實本應劭而通志謂龍川水出河源縣界者河源即漢龍川地也連平州)
(地在漢亦屬龍川銀梅水西流入江其為湞水無疑自元和志有湞水在曲江縣東一里之說輿地)
(紀勝有溱水亦名湞水避仁宗嫌名改曰真水之說而湞與溱始混寰宇記又有湞水源從虔州信)
(豐縣分流西合大庾嶺銀岡水入湞陽縣界至韶州之說而湞與東江又混考元和志所據漢書征)
(南越出豫章下湞水語不知龍川本與豫章郡接界出虔州而至龍川則下湞水矣寰宇記所謂湞)
(水源出信豐者乃誤因水經注文道元云東谿水出始興東江州南康縣界石閻山晉之南康縣則)
(唐宋之信豐縣也道元又云西流與連水合水出南康縣涼熱山連谿山即大庾嶺則寰宇記所謂)
(西合大庾銀岡水者也不知出信豐者乃是東谿亦名東江亦曰始興水而與龍川之湞水無與若)
(韶州湞水經行之道則斷從翁源始後人既知此為古湞水仍牽於元和寰宇之說不得已加南字)
(以别之誤矣)横石水(在翁源縣西三里源出曲江縣界曰油溪南流經大坪曰漁溪又南)
(至江鎮曰江鎮水又南流至龍口入羅江水)新塘水(在翁源縣西北二十里源出華蓋山)
(耽石泉西南流繞太平山又西入江鎮水)攬陂水(在翁源縣東北三十五里源出鴉鵲峒南)
(流入羅江水)羅江水(在翁源縣東北七十五里南折為小瀧合於湞水)將軍徑
水(在翁源縣東北一百十里源出九仙山下一名流田峡水南流至芙蓉東合貴塘上莊水又西)
(合茶園水又南流出龍仙峽至南塘入三合水)隆水(在英德縣東一百二十里源出羊嶺下東)
(南流與湞水合)沱水(在英德縣東南九十七里源出茗茶山北流入翁水省志瀧頭水源出觀)
(音山至獅子口合流即此)瀧頭水(在英德縣南十五里源出翁山經象岡至此與瀧水合瀧)
(水即溱水也其地險隘兩山夾峙水多激石宋史潘美伐南漢克英州次瀧頭即此)麻江水
(在英德縣西源出縣西二十五里南流入湞水)陶水(一名桃溪在英德縣西四十里水經注陶)
(水東出堯山西經含洭縣北右注洭水輿地紀勝有桃水在含洸縣東五里源出縣東北崇山下合)
(洸水又有五溪在含洸縣北二十里源出堯山流會桃溪又有長湖在縣東二里源亦出堯山南流)
(入縣郭内)洭水(一名湟水一名洸水即洭匯水也在英德縣西北四十二里自連州陽山縣界)
(西南流入溱水漢書地理志含洭縣洭水所出水經注洭水自陽山縣東南過含洭縣左合翁水又)
(東南左合陶水又經含洭縣西又南出洭浦關爲桂水右合溱水謂之洭口山海經謂之湟水徐廣)
(曰湟水一名洭水出桂陽通四會亦曰漼水桂水其别名也)風水(在英德縣北一百里源出)
(重嶺下南流入湞水)滄湖(在樂昌縣東南十里元和志周迴三十五里南通瀧水)梨溪
(在曲江縣東七十里源出縣界東坑嶺以岸多棠梨故名又有零溪亦在縣東七十里源出縣界清)
(化嶺皆西流合溱水)曹溪(在曲江縣東南五十里源出縣界狗耳嶺西流三十里合溱水以土)
(人曹叔良捨宅為寺故名又溪在縣南四十里源出寳石山南流入曹溪)宣溪(在曲江縣)
(南八十里源出羅坑東流六十里與溱水合唐韓愈詩韶州南去接宣溪即此)榮溪(在樂昌縣)
(南三十里源出乳源縣界嶺中東流徑石山匯而為潭至榮村入武水)泐溪(在樂昌縣西北)
(源出泐溪嶺西流入武水又有祿溪分泐溪水東南流經縣城東至縣南入武水北通官陂)盧
溪(即古黃泠水也在樂昌縣西北一百五十里自宜章縣流入縣境入武水水經注黃泠谿水出)
(郴縣黃泠山西南流合武溪水寰宇記盧水合武水處甚險名曰新瀧有太守周昕廟即始開此瀧)
(者按武水自此南入藍豪山始有瀧中之名)平石溪(在樂昌縣北源出縣東將軍嶺西流)
(經九峯山北至腰瀧入武水)琅溪(在英德縣南十五里源出縣西大布山前南入湞水)羅
溪(在英德縣西北輿地紀勝在含洸縣西四十六里源出縣西北重山下南流十五里入洸水又)
(有鳳溪桂溪皆源出五山入於羅溪又有江泉在含洸西五十里北流入洸水)翁溪(在英德縣)
(西北水經注翁水出東北利山湖湖水廣圓五里潔逾凡水西南流注於洭謂之翁水口口已下東)
(岸有聖鼓枝即陽山之鼓枝也横在川側雖衝波所激未嘗移動百鳥翔鳴莫有萃者輿地紀勝翁)
(溪在含洸縣西四十里源出浮雲嶺南流入洸水又有監溪在含洸縣西二十里)皇潭(在曲)
(江縣北皇岡下西流二里合武水寰宇記潭側有舜祠昔為舜遊之處)鼓面潭(在樂昌縣)
(西五里深二十餘文闊半之潭邊有石如鼓)青龍潭(在仁化縣東六十里山谷中其深英)
(測)流杯池(在英德縣西北五里山泉兩道合流石壁間盤迴曲折可以流觴)大湧
泉(在曲江縣東南二十里湧出石罅中西流十里入溱水宋余靖作湧泉亭)卓錫泉(在曲)
(江縣東南曹溪六祖浣衣卓錫所在宋蘇轍有銘)湯泉(有四一在曲江縣東南五十里每霜)
(雪時泉氣上蒸能熟生物一在樂昌縣東北三十里泠君山下一在乳源縣西二里一在翁源縣東)
(北桂塘山按舊注一在樂昌縣北周山下句誤蓋泠君山即靈君山在縣東北前注東北三十里)
(下有湯泉云云可據此云周山下則是湯泉有五而不止四矣謹附記)虞泉(在曲江縣北三)
(里)燕子泉(在翁源縣治右春出秋伏故名)躭石泉(在翁源縣北三十里華蓋山高)
(峯絶頂巨石如屏有泉自石中湧出宋余靖磨崖記之)玉泉井(在曲江縣西芙蓉山上泓)
(登如玉)
︹古蹟︺曲江故城(在今曲江縣西漢置屬桂陽郡三國吳於縣置始興郡晉元興三年徐道)
(覆陷始興義熙七年孟懷玉克始興道覆伏誅水經注曲江縣東傍瀧溪元和志江流迴曲因以為)
(名唐書武德初鄧文進為本州刺史移州於水西蓋自晉末徐道覆移治水東至是復還故治也輿)
(地紀勝古州城在今州西一里即鄧文進所移府志五代梁乾化初錄事李光冊又移治中洲在武)
(水之東溱水之西即今治也)仁化故城(在今仁化縣北蕭齊置後廢唐復置宋開寳五)
(年廢入樂昌咸平三年復置乃改建於光澤鄉即今治也元和志縣南至韶州陸路一百十里府志)
(唐時縣址在今縣北三里走馬坪)乳源故城(在今乳源縣西宋史地理志韶州乳源縣)
(乾道二年析曲江之樂昌依化鄉於洲頭津置輿地紀勝在州西百里縣志宋分曲江之乳源崇信)
(二鄉十二里樂昌之新興鄉三里置縣治於花村頭津口地名虞塘在今縣西七里元至正十二年)
(爲郴寇所陷明洪武元年知縣張安仁遷於洲頭津即今治)翁源故城(在今翁源縣東)
(六十里元和志縣西北至韶州二百八十里本漢湞陽縣地梁承聖未蕭勃分安陽立因縣界翁水)
(之源爲名貞元元年刺史徐申移於今理寰宇記英州東北至翁源縣一百四十里縣志縣治凡五)
(徙梁時故址在今縣東北六十里横江頭嶺下今猶穪曰南門坪宋淳化中遷下窖在今縣北五十)
(里址涇㬌祐五年遷曲江縣界濛&KR2712;驛在今縣西北九十五里建炎三年又遷細革岡在今縣東南)
(四十里址湮元時縣治江鎮在今縣西北三十里俗稱舊縣場明初縣治長安鄉即今治也)湞
陽故城(在英德縣東漢置屬桂陽郡三國吳改屬始興郡劉宋泰始三年改湞曰貞梁復曰)
(湞陽元和志湞陽縣南至廣州四百二十五里本漢舊縣在湞水之陽因名隋開皇十年改為貞陽)
(十六年廢入曲江尋復置唐貞觀元年復曰湞陽寰宇記南漢乾和五年於縣置英州九域志乾興)
(元年改曰真陽縣志古英州城五代南漢置在今城北一里大慶山宋遷今治)含洭故城
(在英德縣西漢置屬桂陽郡三國吳改屬始興郡梁天監六年分湘廣置衡州隋書地理志含洭縣)
(梁置衡州陽山郡平陳郡廢改州曰洭州二十年州廢縣屬南海郡唐書地理志含洭縣武德五年)
(置洭州貞觀元年州廢縣屬廣州元和志縣東南至州五百里本漢舊縣以縣界洭水為名其漢時)
(故城在今縣東四里九域志含洸縣即漢含洭縣開寳六年改屬英州在州西七十五里有含洸鎮)
(蓋即故縣也元省入英德州明初置含洸巡司正德初修築故城為縣西保障)建福癈縣
(在曲江縣東南宋史地理志韶州始興郡建福縣宣和三年以岑水場析曲江翁源地置南渡後省)
(按輿地紀勝岑水場出産銀銅慶歷七年置會要云崇寕元年升岑水為建福縣撥曲江之廉平)
(建福二鄉翁源之太平鄉隸焉不知廢於何時又按翁源縣志云建福廢縣在縣西北四十八里地)
(名岑水場考九域志岑水本屬曲江其地應在曲江縣界)臨瀧廢縣(在曲江縣南舊唐書)
(地理志武德四年置番州領臨瀧縣貞觀八年併入曲江)梁化廢縣(在樂昌縣東元和志)
(本漢曲江縣地梁武帝分置梁化縣屬始興郡隋開皇十年改屬廣州十八年改樂昌縣唐武德中)
(改屬韶州輿地紀勝在州北八十里廢城在縣西南二里周五里即任囂所築縣志梁時故址在今)
(縣東郭隋遷於趙佗所築古城在今縣西南隔河二里上抵瀧口今呼為城頭元至正十二年為郴)
(寇所焚明洪武初知縣索彦勝遷治於城南都即今治)平石廢縣(在樂昌縣西北隋書)
(地理志梁分梁化置平石縣隋開皇十二年省縣志今縣西郭有平石村又縣西北有平石溪皆以)
(故縣得名)故郡城(在曲江縣南元和志王城一名故郡城在曲江縣南六里地勢險固晉義)
(熙初盧循克廣州循將徐道覆移始興郡據此城輿地紀勝在州南官灘下十里地名古城是也宋)
(武討盧循遣沈田子伏軍於此連築一城其旁今呼為將軍壘)任囂城(在樂昌縣西南水經)
(注瀧口西岸有任將軍城南海都尉任囂所築也囂死尉佗自龍川徙居之元和志任囂故城在縣)
(南五里)趙佗城(在仁化縣北九十里城口村輿地紀勝昔尉佗據粤以五嶺為界乃築此)
(城以定粤境)萬人城(在英德縣東元和志尉佗為城於湞山上名曰萬人城)五婆
城(在英德縣北彈子磯下縣志唐末有五女築此以禦黃巢)永通監(在曲江縣西宋置九)
(域志縣有永通錢監輿地紀勝在州水西一里慶歷八年三司上言本州天興場銅大發請置監鑄)
(錢詔以為永通監縣志即水西故城今猶號曰監前)風度樓(在府治南唐張九齡為相明皇)
(重之每用人必曰風度得如九齡乎郡人因取以名樓)朝陽樓(在曲江縣東城堞上唐建)
(皇甫湜有記)韶陽樓(在曲江縣南&KR0916;江唐建許渾有詩元末圯)煙雨樓(在英德縣)
(治東千巖萬壑羅列遠近極登眺之勝)金鑑堂(在府治内取張九齡所上金鑑錄為名)
清淑堂(在府治内宋王安石侍其父益守韶時讀書於此)思古堂(在舊府治南宋)
(郡守狄咸建蘇軾書扁左右有燕譽魚樂二亭)政寳堂(在府治西中有宋蘇軾黃庭堅石刻)
邵謁書堂(在翁源縣東四十里江水中江中有石高九十丈周五里謁建堂於上為讀書)
(之所)相江亭(在曲江縣東一里宋建為餞送之所又曲江亭在通津門外亦宋建)整冠
亭(在曲江縣北帽子峯宋淳熙時建郡守梁世安記云左瞰真水右俯武溪萬山悉在目前亭名)
(蓋取韓愈詩上寳虞舜整冠裾之句)韶亭(在曲江縣東北韶石之東宋建余靖有記又有望韶)
(亭在縣東八十里宋范端臣有記又東二十里有盡善亭蘇軾嘗登此望韶石賦詩)寒翠亭
(在英德縣南涵暉谷晞陽島之北又衆樂亭在涵暉谷外下臨澄江宋郡守方信儒建)三灣
亭(在英德縣北六十里清溪輿地紀勝岑水曲江合流至此而洑水有三灣環山而瀦澄澈可鑒)
(宋元祐間廣帥蔣之竒建亭於此)薰風亭(在英德縣鳴弦峯下宋李修有記)九成
臺(舊名聞韶臺在府治北城上宋郡守狄咸建府志宋建中靖國元年蘇軾與蘇伯固北歸狄守)
(延飲臺上伯固謂舜南逕奏樂於此臺宜名九成軾即席為銘自書刻石臺上後以元祐黨事碑毁)
(臺圮)逍遥臺(在曲江縣南五里武水東隋刺史薛道衡建唐張九齡有陪王司馬登薛公逍)
(遥臺序)澄光臺(在英德縣南涵暉谷)張九齡宅(在曲江縣東寰宇記在州西二)
(里宋陶榖清異錄張曲江里第之側有古枹嘗因狂風發其一根解作器具花紋甚奇人以公之手)
(筆冠世目之曰文章樹宋史楊大異傳大異提點廣東刑獄訪張九齡故宅建曲江書院以祀之輿)
(地紀勝在曲江縣東六十里平圃驛畔今廟宇乃其宅基)王導宅(在曲江縣西輿地紀勝在)
(水西今為光運寺)侯安都宅(在曲江縣西北輿地紀勝在豐樂鄉大圃里桂山之下明)
(統志今爲司空廟)梅鼎臣宅(在翁源縣西北三十里江鎮今猶曰梅村)余靖西
園(在曲江縣城内)
︹關隘︺風門關(在乳源縣西十五里風門山下)小梅關(在乳源縣西北三十里地名馬)
(頭)洭浦關(在英德縣西南水經洭水南出洭浦關爲桂水元和志洭浦故關在縣西南四)
(十五里山谷深阻實禁防之要地)臺嶺隘(在曲江縣南六十里又馬渡隘黃村隘皆在縣)
(西六十里大嶺隘在縣東北五十里)黃土嶺隘(在樂昌縣東三十里接仁化縣界明初置)
(高勝巡司防守萬歷中裁又企岡嶺隘在縣東南五十里九牛嶺隘在縣南二十里金岡嶺隘在縣)
(西南五里皆路通乳源)赤石徑隘(在仁化縣西四十里平山都人七里徑隘在縣西北)
(七十里石塘都路通樂昌)城口隘(在仁化縣北九十里康溪都路通桂陽)長江隘
(在仁化縣東北九十里扶溪都界連江西湖南山川盤結黎民稠集舊有墟曰維賢坊宋元間鄉民)
(貿易其間明初以山寇亂始廢至今猶稱曰墟裏北有高岡聳峙圍堡社學在焉又縣東北有風門)
(四隘)分水凹隘(在乳源縣西南一百二十里接英德縣界有隘長又深莊隘在縣東南平)
(址隘沿山隘皆在縣南月坪隘木角隘大嶺隘䂪石隘皆在縣西南)平頭隘(在乳源縣西南)
(一百四十里梅花洞又高車嶺隘黃金峒隘皆在縣西北縣志又有火燒隘在縣西北青石隘在縣)
(東北)甲子磜隘(在翁源縣西北二十里又江鎮隘在縣西北四十里九曲隘在縣北三十)
(里路通始興)赤竹&KR1217;茅隘(在翁源縣東北一百四十里接連平州界又佛子凹隘在)
(縣東南一百二十里接長寕縣界桂丫山隘在縣東北一百五十里接始興縣界南北嶺隘在縣東)
(北一百八十里接江西龍南縣界通志縣境又有東瓜嶺道姑巖二隘)攬坑隘(在英德縣)
(東甘棠都明初有乒戍守)濛&KR2712;巡司(在曲江縣南八十里白沙堡明洪武十六年置)平
圑巡司(在曲江縣東北六十里上道堡明洪武十六年置)羅家渡巡司(在樂)
(昌縣西北一百二十里塘口隘明洪武二十八年置又西北四十里舊有黃圃巡司明初置防守象)
(牙山隘本朝順治十四年裁)九峯巡司(在樂昌縣北八十里銅鑼坪隘元置明洪武初)
(裁二十八年復置路通湖南桂陽四山壁立稱為險要)扶溪巡司(在仁化縣東北五十)
(里紫嶺接江西大庾縣界明洪武七年置又縣北八十里水西村舊有恩衬巡司亦洪武七年置後)
(移城口村尋廢)武陽巡司(在乳源縣西北一百六十里武陽渡明嘉靖八年置)磜下
鄉巡司(在翁源縣東南本朝雍正十年置)桂山巡司(在翁源縣東北一百二十)
(里南浦都明初置於茶園鋪嘉靖八年移駐)象岡巡司(在英德縣東一百里明洪武中)
(置)洸口巡司(在英德縣西南五十里大江之北洭水之東明初置據大小羅山陳黎二)
(峒之衝又縣西舊有含洸巡司明正德九年置本朝順治十五年併入洸口)三華鎮(在翁)
(源縣東北三十里縣志明嘉靖末山賊張廷光等倡亂隆慶六年討平之因請置鎮築城今圯)清
溪鎮(在英德縣北九域志縣有清溪洸口回口板步四鎮縣志清溪鎮在城北七十里有巡司)
(明洪武二年置成化中築甎城周一百五十文今圮)韶州所(在府治東南明洪武初建)白
土營(在曲江縣南五十里虎榜山東又濛漢營在縣南八十里縣志明初水營八曰中堂蘇渡)
(亂石魚梁磨刀皆在縣東白芒蓑衣黃茅皆在縣南崇禎八年又增九營曰九曲麻坑羊瀨古廟灣)
(頭皆在縣東河西尾車前白土界灘皆在縣南分上下兩江戍守)厚塘營(在仁化縣東四)
(十里又東有盤山營東北有平安營皆在扶溪都縣北七十里有水西營在康溪都)白花營
(在乳源縣西北一百八十里瓦窯峒)猺田營(在英德縣東象岡都又朱峒營在縣南大陂都)
(燕石營在縣西清泉都又縣西南有黎峒營大廟營皆明正德中置塘角營黃寨大塘營皆明嘉靖)
(中置)跌牛石營(在英德縣西二十里通志明初設金阜口虎尾徑魚梁埠燕石麻埠丹竹)
(徑六處戍兵嘉靖三十四年議以跌牛石爲適中地因置營於此增設官兵倚爲重地)虎尾
徑營(在英德縣西北五十里清遠西山猺民出没道每經此明初設戍兵嘉靖中置營)高
橋營(在英德縣北彈子磯上接曲江縣界迤南有龍頭影營高坡營朗孤營江灣營萊洲營皆)
(在縣北江東岸石尾渡營老地灣營饅頭營波羅坑營老虎山營連州營黃土坑營蟁蟲營香鑪聊)
(營樟木峒營皆在縣西南江東南岸均防江要地)雞冠寨(在曲江縣北十里又古羊寨在)
(縣東五十里上窯寨在縣西北三里老龍寨在縣北三十里)天德寨(在乳源縣東十五里)
(一名石門寨周迴砌石如城元至正中郴寇陷城義士鄧可賢率鄉民固守於此又蜈蚣寨在縣南)
(半里文秀山下石圍俱存)麻沙寨(在翁源縣東南五十里一名横石寨)蓮塘寨(在英)
(德縣西四十里)繁華堡(在仁化縣東五十里又石塘堡在縣西四十里高岡堡在縣東北七)
(十里)東山徑(在翁源縣東十里石壁險峻明嘉靖中知府符錫命鄉人開鑿往來便之又象)
(獅徑在縣東一百里路通連平州茶藤徑一名青山徑在縣南十里長七十三里路通龍門縣祥符)
(徑俗名鵝公&KR3231;在縣西北四十里路通英德縣大坪徑在縣西北五十里長二十里路通曲江縣陂)
(子徑在縣北三十里長三十里鐵寨徑在縣東北四十里長十五里桂花徑在縣東北一百里長五)
(里皆路通始興縣)芙蓉驛(在曲江縣南宋景祐中建湞陽館在湘江門外明洪武中改置)
(芙蓉驛宏治中遷於津頭廟下本朝順治十二年又遷於此有驛丞今裁)湞陽驛(在英)
(德縣西南何公橋東宋置芙蓉驛在縣南二里明初移置於此改今名舊有驛丞今裁又清溪驛在)
(縣北清溪鎮本朝順治十三年併入湞陽)清平市(在曲江縣北筆峯山下明嘉靖中置)
管埠市(在乳源縣西北一百五十里武陽鎮東水陸通郴桂商民雜居市井繁盛)龍溪
公館(在乳源縣西北四十里又三十里至均豐又三十餘里至白牛坪又四十里至梅花洞又)
(十五里至武陽司皆有公館又十五里入宜章縣界皆明萬歷三十六年巡按李應魁置)
︹津梁︺東河浮橋(在曲江縣東門外宋慶元中建又西河浮橋在縣西門外宋天聖中建)
嘉泰橋(在曲江縣西桂水上以宋嘉泰中建故名)綠溪橋(在樂昌縣東南宋進士鄧)
(純建又惠政橋在縣東明洪武初知縣索彦勝建)斗門橋(在乳源縣東三里又平田橋在)
(縣東十里)鎖青橋(在翁源縣東街)湞峽橋(在英德縣西南舊有十七座明知府符錫)
(開峡路疊石為之後為暴水衡壞本朝康熙元年重建下至清遠上至湞陽增為五十三座)何
公橋(在英德縣西夀英坊跨滑溪宋郡守何智甫建蘇軾有詩一名政和橋)
︹隄堰︺東河隄(在府城東明嘉靖十八年符錫通判韶州見東水為患衝隄决障倡議營修築)
(隄二百三十有五史而水患以息士民便之)西河隄(在府城西逼邇武溪每歲盛夏潢潦)
(泛漲衝激隄岸剝及二百餘丈城幾頽毁明成化十四年郡守王賓計令出民欺隠田糧者捐貲宥)
(罪得贖鍰二千餘金以堅築之毫不擾民民受其賜)龍塘都陂(在曲江縣南縣志龍塘濛)
(&KR2712;對過山中源出高圳塘深且廣其田數十頃水有毒沾足即爛食其田禾不一二年輒死今號蠱)
(毒悉皆荒蕪水多魚亦不敢食)官陂(在樂昌縣東北三十里有水自西坑山峽中來南流通祿)
(溪灌田百餘頃)
︹陵墓︺南北朝︹陳︺侯安都墓(在曲江縣西北冡廟記在城西四十里桂山下)︹隋︺
麥鐵杖墓(在曲江縣東北韶石之北)︹唐︺張九齡墓(輿地紀勝在曲江縣北二)
(十五里羅源村徐浩撰碑縣志又有九齡祖墓在河西黃田嶺去城半里)鄧文進墓(在樂)
(昌縣東長徑即其故居)︹南漢︺劉鋹墓(輿地紀勝在曲江縣北獅子岡省志在越王山)
︹宋︺余靖墓(在曲江縣北四十里韶石山歐陽修撰碑)︹明︺鄧容墓(在樂昌縣西戴)
(上坪)陳璘墓(在翁源縣東)
︹祠廟︺余襄公祠(在府治東南宋治平中建祀余靖)昭忠祠(在府城南門外武英)
(山本朝嘉慶八年建)張文獻公祠(在曲江縣城南祀唐張九齡元宗幸蜀遣使至)
(韶弔祭因立祠於州東故第鑄鐡像祀焉郭祥正詩當年致主陳金鏡後世空祠見鐡胎縣志曲江)
(祠始建在武水西宋天禧間遷今所)四賢祠(在曲江縣城南張文獻公祠之東本朝康熙)
(七年郡守馬元建祀周濂溪以王守仁陳獻章湛若水配之有碑銘)忠義祠(在乳源縣西二)
(里祀元義士鄧可賢)虞舜廟(在曲江縣北七里皇岡後改為翠華亭今遷城東舊王府唐謝)
(楚虞帝廟碣曲江虞帝廟故老言舜奏樂於邑東盤石上故石號韶而州以韶名)鄧使君
廟(在樂昌縣城西一里又縣東北舊學左亦有廟皆祀唐刺史鄧文進)周府君廟(在樂)
(昌縣西北寰宇記新瀧有太守周昕廟即始開此瀧者縣志在縣西北一百二十里三瀧上流西岸)
峽山廟(在英德縣南二十里明統志廟藏先秦犧尊制作竒古宋宣和間往來者以勢取去)
(舟出峡遭風濤懼甚乃還之)寨將夫人廟(輿地紀勝在英德縣西十三里麻寨岡唐)
(未黃巢破西衡州有銀城鄉虞夫人率兄弟及鄉兵禦之遇賊戰亡鄉人即麻寨岡立廟祀之號寨)
(將夫人舊志又名冥助廟)堯舜二帝廟(在英德縣西北輿地紀勝在含洸縣北二十五)
(里又有禹廟在含洸縣東一里)
︹寺觀︺大鑒寺(在府治南興賢坊宋紹定間建)南華寺(在曲江縣南六十里輿地紀勝)
(梁天監元年天竺國僧智藥建後為六祖演法道場唐萬歲通天初則天皇后錫賚宣詔元和間賜)
(塔曰靈照之塔其寺為嶺外禪林之冠府志唐開寳間賜寺名南華唐柳宗元有曹溪第六祖大鑒)
(禪師碑按指月錄曹溪寳林堂宇湫隘六祖謁里人陳亞仙捨宅廣之即此寺也)光運寺
(在曲江縣西隋建俗稱五祖寺然非黃梅五祖也宋余靖有光運寺重建證真照寂大師塔碑記)
延祥寺(在曲江縣西縣志初在湘江門内宋時殿宇壯麗經樓有五百羅漢像極精巧朱翌)
(舍人嘗寓此後以寺基增建王府遷於縣治西即朱舍人園亭故址)臨瀧寺(在樂昌縣北宋)
(紹聖四年建今名衆善寺)臨江寺(在仁化縣北五十里梁大通間建又縣西五十里有大雲)
(寺唐咸通初建縣北七十里有厚山寺宋淳熙間建)雙峯寺(在乳源縣西雙峯山又合龍寺)
(在縣西三十里宋建)雲門寺(在乳源縣北雲門山五代時文偃禪師建南漢賜名大覺寺)
寳慶寺(在翁源縣東八里宋寳歷間建寳慶間重修因名)聖夀寺(在英德縣東舊)
(名果業寺梁建)善化院(在曲江縣北)耽石院(在翁源縣北三十里宋余靖有記)
︹名宦︺︹漢︺衞颯(河南修武人爲桂陽守先是含洭湞陽曲江諸縣去郡遠者或千里吏事往來)
(輒發民撥掉名曰傳役百姓苦之颯乃鑿山通道五百餘里列亭置驛於是役省勞息流移復還境)
(内大治在郡十年清素如一日)周昕(下邳人爲桂陽太守開昌樂六瀧熹平三年曲江長區祉)
(與邑人龔臺郭蒼等建碑瀧上勒銘紀勲立廟尸祝寰宇記瀧上有太守周昕廟)︹三國︺︹吳︺
羊衜(南陽人初爲桂陽太守甘露元年分桂陽南部置始興郡改始興太守益研政術南嶠率)
(服)︹晉︺尹虞(長沙人永嘉初爲始興太守治民弭盜張弛有法)王導(琅邪人懷帝時)
(為始興内史寬宏博大吏民安之)鄧騫(長沙人為始興太守恩威並著)張𥙿(吳人義熙)
(中為始興相經盧循寇後𥙿創立城廨弔死撫傷收集離散戸口漸復)︹南北朝︺︹宋︺徐
豁(姑幕人元嘉初為始興太守文帝聞其政績下詔嘉之曰嶺南荒弊郡境尤甚豁拯卹有方濟)
(厥飢饉雖古良守蔑以尚焉宜褒賚以旌清績)孫奉伯(莒人明帝時為始興太守治重禮教)
(泰始五年太子納妃中外臣僚各獻方物奉伯獨獻琴書不肯虐民取媚)︹齊︺范雲(舞隂人永)
(元初為始興内史郡界得亡奴婢例付部曲賣銀輸官雲先聽百姓認之百日無主始依判送臺又)
(相承後堂有雜工作雲悉省還役並為帝所賞郡多豪猾寇盜前内史皆以兵刃自衞雲人境撫以)
(恩德罷亭候商賈露宿郡中稱為神明)︹梁︺劉覽(彭城人高祖時為始興内史有清節)蕭
介(蘭陵人大同中為始興太守宣布威德境内肅清)何遠(東海郯人高祖時為始興内史)
(好開塗巷葺牆垣民居市里城隍廏庫所過若營家焉田秩俸錢並無所取歲暮擇民尤窮者充其)
(租調以此為常)︹唐︺韋迢(京兆人大歷間遷韶州刺史治尚清靜民懷其惠)徐申(京兆)
(人建中中為韶州刺史韶自兵興四十年刺史以縣為治署而令丞雜處民間申按公田之廢者募)
(人假牛犂開墾以所收半卑之歲入凡三萬斛諸工計所傭受粟有差乃徙治故州未幾邑閈如初)
(創驛候作大市器用皆具始來韶戶止七千比六年增倍)韓會(南陽人以起居舍人貶韶州刺)
(史多善政卒於官)周君巢(太原人元和初為韶州刺史治以廉静為主而才幹頗𥙿能勤)
(於政韶人戴之)于琮(高陵人咸通時貶韶州刺史治尚清簡甚得民和)︹宋︺許申(朝陽)
(人天禧初知韶州愛民勤政令驛程夾道植松榕數萬遂成茂林行旅便之)陳宗慶(天聖)
(初知韶州修東西二江浮橋復造水車引水入城以防火患百姓賴焉)王益(臨川人天聖八)
(年知韶州韶俗男女少别益廉姦淫傷化者一切窮治之風俗以變有屯兵五百人因代不至欲謀)
(為變益捕首謀五人立斷流之衆乃怗然)常九思(河内人仁宗時知韶州歲例課丁夫刺船)
萬里(吉水人孝宗時為本道常平使者復持憲節適臨江有警勢連梅潮即日以羽檄召兵歷)
(翁源陂子徑抵循梅風飱露宿力戰擒賊孝宗稱為仁者之勇)鄒非熊(宜黃人淳熙間授樂)
(昌尉修渠溉田民蒙其利遷令曲江多理冤獄累擢廣東提刑)曾造(南豐人淳熙中知乳源縣)
(籍官田及民廢業幾四百畝入為學産創立&KR1274;宫立職長嚴課試士風翕然調樂昌縣遷學於城東)
(復籍官田以供諸生於是樂昌文教方軌中州士人祀於學宫)徐天麟(臨江人開禧中權英)
(德府興學明教有惠政)方信孺(興化軍人嘉定初知韶州時赤水峒賊踰嶺入寇信孺遣)
(義士秦網禦之斬其渠魁尋復募兵欲搗賊巢會朝議招降乃止)熊飛(東莞人德祐二年守)
(潮惠二州聞趙溍至即以兵應之遂復韶州元兵圍韶飛率兵巷戰兵敗赴水死)曾逄龍
(寕都人景炎初以趙溍薦判韶州將兵禦元斬叛將李性道吕師夔統大軍至逢龍拒戰於南雄師)
(潰乃正衣冠自縊死)︹元︺買住(蒙古人為韶州同知以廉介聞至正十二年郴寇攻韶州急前)
(後兩戰大敗之復樂昌乳源又力疾出剿戰死)張鳳儀(蒙古人爲韶州經歷與同知買住禦)
(寇被執不屈死子萬里敗賊復仁化縣獲賊首剖肝生食之事聞補父官至正二十二年陳友諒遣)
(將圍韶城破罵賊被殺)李鼎(湖南人家於樂昌鄉人剽掠州同知買住欲屠之鼎勸止乃以)
(鼎爲護民巡檢尋以功升乳源主簿知縣事及寇攻乳源鼎出禦賊望見曰是救我輩屠戮者解甲)
(去)︹明︺索彦勝(燕山人洪武二年任樂昌知縣時無城郭百姓散處乃築城濬池均賦役)
(招流移民始復業)張安仁(九江人洪武初爲乳源知縣以興學建城功行省參政周禎奏)
(請旌賚)王詢(永豐人永樂中韶州推官中官鄭和奉使海外横捕韶民三人伴送家人贖以)
(金不許詢至舟徑挾以歸)湛禮(錢塘人正統間知韶州府奏免歲貢黃藤嘗遣吏督稅樂昌多)
(求索令械繋以來禮嘉奬之甲乙爭田禮斷歸乙甲訴於藩司司知其僞拘甲付府第慰遣去約五)
(日來辨其寬厚類如此)杜宥(江隂人天順中知英德縣時鄰境多寇遣死士焚其營賊始驚)
(潰)劉信(鳳陽人成化中知乳源縣政簡刑清性至孝母卒一慟而絶貧無子士民葬之東城)
保睿(南通州人宏治中知曲江縣鋤姦恤苦清介自持)顧節(嘉興人宏治中知翁源縣)
(修城興學不科斂而用足歲飢請賑生沽甚多邑之羊徑山峯高路隘每多伏莽節治為坦途行旅)
(便之)李增(龍溪人正德中知樂昌縣東西山猺嘯聚增訓兵緝捕所向皆克後流賊千餘攻城)
(開門迎敵敗走之時有湖兵指良為賊增白於兵備王大用釋之皆感泣)黃天暘(南安人正)
(德中知英德縣中官遣使取英石天暘曰無用之物何必勞民卒却之)李渭(思南人嘉靖末)
(知韶州府先是民苦役多為盜渭集僚屬諭曰欲民無盜君輩當先弭盜心否則是身為盜幟也聞)
(者凛然治最當遷民相率乞留詔進一官留任)符錫(新喻人嘉靖初通判韶州毁淫祠興社學)
(剿平九連山賊李英等改徵銀發驛以絶驛傳科擾至今便之)唐必治(平樂人隆慶中為乳)
(源縣丞嘗自言不愛官不愛錢不愛生翁源大征奉檄督剿殞於陣邑人立祠祀之)胡尚仁
(全州人萬歷中知英德縣奉例清丈按圖親臨至今稅畝秩然)嚴遵試(賀縣人萬歷中知英)
(德縣讞訟平允贖鍰悉令薙藥草根以代服毒輕生之風遂息時稅璫横行含洭之津梁堯山之錫)
(礦羣姦因此嘯聚遵試嚴治姦完戍配之因議補其稅編入條鞭民得不擾)王孫蘭(無錫)
(人崇禎中歷官廣東副使分巡駐韶州有平猺賊功張獻忠由長沙衡州來犯乞援於督撫不應歎)
(曰事不可為矣吾盍先死遂自縊)潘復敏(新昌人崇禎時知曲江縣視事未久即修城積)
(粟為戰守計人或迂之後楚寇自樂昌薄韶竭力捍禦城賴以完)
︹本朝︺李棟(蘄水人順治中知樂昌縣廉介自持賑恤窮困置義倉建書院士民戴之)蔡嘉
復(西安人順治四年知仁化縣時兵燹後人民離散嘉復開誠招撫百姓聞風而歸在任一年卒)
(子鍾台奔喪亦卒士民袁之葬水南塔下)郭宏纘(漳浦人順治四年知乳源縣山賊謀攻乳)
(源纘詗知預上方略及賊至纘陽坐城樓痛飲賊易之無何援兵至出賊不意徑渡河擊之賊衆披)
(靡俘斬甚夥)劉世豸(雄縣人康熙二年守韶州在任七年圜扉生草捐修學舍創建書院)
(以憂去郡人思之二十一年祀名宦)李煦(奉天籍昌邑人康熙十七年知韶州府招集流亡修)
(復學校力行教化弊絶風清改任時民為立遺愛祠於湘江門外)苟金薇(合州舉人性孝)
(友潛心理學康熙三十七年宰曲江愛民如子培飬士林邑人立祠尸祝)熊惟祺(孝感人康)
(熙七年知仁化縣鹽引遞年報商折納士民挈家逃竄村市為墟惟祺設法招商承折除報充之害)
(又捐金建學宫振興士類四民樂業)徐應仕(籍未詳康熙中署翁源縣時王碧山賊寇城應)
(仕率兵登制勝樓親冒矢石挽弩射賊多應弦斃城獲全)田從典(陽城人康熙進士三十四)
(年任英德令朔望宣讀上諭集耆老子弟諄諄告誡修葺學宫建近聖齊捐俸買田以為課)
(誦之費邑當衝道賦役不均從典革去陋規俾無偏累邑中連岡複嶂不逞之徒盜採銅鉛兼胠篋)
(探丸從典嚴緝之盜源以清旱魃為災率士庶虔禱甘霖立沛丙子丁丑洊飢民多仳&KR0867;設賑平糶)
(流民德之)
︹人物︺︹漢︺何丹(字伯張湞陽人鴻嘉初舉茂才爲含洭長累遷中大夫以忤王莽出爲松滋令)
(慈祥豈弟卒於官)︹晉︺張魴(字叔魚曲江人太寕初舉孝廉咸康中爲含洭令惠政流洽關)
(津夜行無驚白鹿羣遊民因以名其邑城與城南之山徵爲尚書郎)︹南北朝︺︹梁︺張偲
(曲江人侯景寇京師陳高祖率兵赴援偲率千餘人從之破蔡路養殺李遷仕及與景戰於石頭皆)
(有功授江州刺史)︹陳︺侯安都(字成師曲江人高祖爲始興太守入援臺城安都募驍勇)
(從之以平侯景功封富川縣子襲王僧辯破徐嗣徽及拒齊師於姑熟累戰皆捷進曲江郡公尋都)
(督南豫州兼刺史討余孝勱及王琳將曹慶常衆愛等悉平之文帝即位晉司空威名甚重羣臣無)
(出其右留異據東陽復奉詔東討躬自接戰大敗之異脱身奔晉陽安都收其人馬甲仗振旅而歸)
(以功加侍中大將軍累增食邑五千戶)︹唐︺鄧文進(曲江人武德中爲本州刺史蕭銑攻)
(樂昌文進堅守累立戰功殁贈鷹揚上衞將軍廟食樂昌)張九齡(字子夀曲江人七歲知屬)
(文張說謫嶺南一見厚遇之景龍元年擢進士授校書郎歷官秘書少監集賢院學士擢工部侍郎)
(知制誥尋居母喪有紫芝白鳩之異開元中徵拜同平章事中書令封始興伯時天長節百僚多獻)
(珍異惟九齡進千秋金鑑錄具陳前古廢興之道帝賞異之會范陽節度使張守珪以斬可突千功)
(帝欲徵爲侍中九齡曰宰相惟賢是授安可以賞功遂止李林甫奏對稱旨帝欲相之九齡曰恐異)
(日爲社稷憂帝不聽林甫既相引牛仙客爲尚書預政事九齡持不可帝不悅以尚書右丞相罷政)
(事卒諡文獻九齡文學冠一時諤諤有大臣節天下稱曲江公而不名武惠妃謀陷太子英九齡力)
(持之安禄山討奚契丹敗帝欲曲宥九齡曰祿山喪師不可不誅且弗誅必爲後患帝卒不聽及遷)
(蜀思其先見爲流涕遣使祭之厚恤其家弟九臯九章皆有名於世子拯居父喪有節行爲伊闕令)
(祿山䧟河洛終不受僞職賊平擢太子贊善大夫)張仲方(曲江人九臯孫貞元進士補秘)
(書省正字歷官鄭州刺史敬宗即位徵為諫議大夫會詔淮南節度使王播造競渡船三十艘費用)
(甚鉅仲方論諍堅苦帝為減三之二鄠令崔發以辱黃門繫獄逄赦不見宥仲方曰恩被天下流昆)
(蟲而不行御前乎發由是得不死累加光禄大夫上柱國封曲江縣伯卒贈禮部尚書諡曰成)劉
柯(字希仁曲江人童年嗜學著書甚多後登進士第歷官史館馬植穪其文為韓愈流亞薦之朝)
(累遷侍御史)邵謁(翁源人少為縣吏令有客目使搘床者三瞪視曰吏豈搘牀者耶令怒撾)
(之掉臂出截髮懸縣門去築室羅江水石中博通經史百家工詩尤長古樂府有司舉之隸太學明)
(王佐得其集於秘間梓傳之)︹五代︺︹南漢︺薛崇譽(曲江人仕南漢累官至開府儀)
(同三司僉書點檢司事宋太祖遣師克廣州崇譽義不降被執死之)︹宋︺李訪(曲江人善事父)
(母居喪廬墓有白鳥集廬之祥事聞仁宗詔旌其門)王式(字用之曲江人唐宰相珪之後初珪)
(子敬直貶嶺南子孫遂家焉式耿介自立以孝行稱天聖初登進士累官大理寺丞知梅州子陶博)
(學有俊才亦登進士官至京東提刑所至著績)余靖(字安道曲江人天聖進士累遷集賢校理)
(會范仲淹貶饒州靖言仲淹以刺大臣得重譴臣恐鉗天下口疏入落職監筠州酒税尋起為太常)
(博士進修起居注擢知制誥時元昊既降朝廷方擬冊封而遼人以兵臨西境請母與和當為中國)
(討賤朝議難之靖言遼人不可輕信即遣靖假諫議大夫往見遼主於九十九衆辨論如流卒屈其)
(議朝廷遂封元昊邊陲晏如儂智高反邕州乘勝掠九郡乃以靖為秘書監知桂州經略廣東西路)
(同狄青孫沔討賊於歸仁敗之智高遁入海島邕州平晉工部侍郎鎮撫嶺海復遣人入特磨道擒)
(智高母子弟三人械至關下斬之詔加集賢院學士徙知潭州尋改青州皇祐五年交阯蠻寇邕州)
(殺五巡檢拜靖廣西體量安撫使靖至移檄交阯召其用事臣費嘉祐貴之嘉祐歸致首惡五人斬)
(欽州境上尋以尚書右丞知廣州首奏罷番舶税務英宗即位拜工部尚書卒贈刑部尚書諡曰襄)
譚必(字子思樂昌人甫六歲日誦萬言慶歷中進士調邕州推官交阯破邕必死之累贈太子)
(太傅明景泰中追諡忠愍)李渤(字子文樂昌人以學行稱登嘉祐進士官至朝奉郎知白州弟)
(巖嘉祐中以上書召見崇政殿特賜同進士出身官至朝奉郎知象州)梅鼎臣(翁源人天)
(聖二年進士官至殿中丞直諫有聲子佐天聖五年進士知藤州操履清白為時所稱)鄧弼
亮(乳源人祖戡天聖進士官至殿中丞父堂皇祐進士官至郡守弼亮登元祐進士為新興令力)
(行教化不尚刑罰當時稱之)侯晉升(字德昭曲江人元豐進士為程鄉令與蘇軾善嘗著)
(新論利害炳然文亦温麗軾極稱之後知南恩州期年而卒)劉暐(翁源人博學洽聞熙寕中)
(進士歷官中外有聲崇寕初置廣南東路提舉學事司歲察師儒優劣諸生勤惰命暐充之其教士)
(子立課程稽實行崇信讓雖鄉曲一無所私)成倬(翁源人年二十餘始讀書通晤經術尤深)
(易數熙寕間王安石薦為閤門祇候終西京左藏庫使)石汝礪(英德人精通五經尤深於)
(易嘗進所著易解易圖於朝為王安石所抑蘇軾謫惠州與論易理竟日不忍别又以琴準樂律著)
(碧落子琴斷鄭樵稱之)鄭敦義(字尚仁英德人以鄉薦歷潮陽令哲宗朝諫止市牛革徽)
(宗即位復上書陳時政詔進一階)李南仲(英德人性敏慧日誦數千言十歲舉神童授從)
(仕郎省親歸讀書羅浮著羅浮賦提舉儒學韓謹劉暐皆重其學行人呼其讀書處曰李秀巖云)
蕭雅(樂昌人徽宗朝與弟雄及維同擢高第雅以承事郎判廣州雄以奉議郎守桂陽維以宣)
(教郎宰吉水皆有政聲時稱爲三蕭)鄧孝廉(字淸臣曲江人建炎進士爲韶州教授擢通判)
(邕州攝郡事歲饑發廩賑之不足繼以俸金全活甚衆尋遷德慶知府)胡彦忠(曲江人性)
(孝友五世同居慶元中經幹吳豐以狀聞詔旌其門)鄭玠(字太玉英德人嘉熙中對策極言天)
(下事正言李昴英亟稱之淳祐中釋褐知博羅縣廉清自持政成人和部使者薦之擢爲太府丞)
︹元︺鄧可賢(乳源人至正中郴寇䧟乳源可賢率民置砦矢死守諭衆曰忠孝大節生死常)
(事因遣子一源趨韶上方略於同知買住遂率兵破賊賊復悉衆來攻凡兩月糧盡可賢奮身出戰)
(被執子弟七人俱死之砦民四百家無一降者)︹明︺李時秀(字廷實英德人洪武中舉於鄉)
(永樂朝為御史劾藩王不法貶交阯縣吏中途召還擢山東按察副使)鄭子誠(字本明乳)
(源人洪熙間舉賢良官御史正統元年奉勅巡視西邊又廵宣大奏築土木城以防不虞不報引疾)
(歸)黃裳(曲江人正統進士授監察御史法司會審疑獄俄頃辨析多得其情都御史陳鎰雅)
(重之嘗按兩浙鹽法及蘇常諸郡所至有惠政己巳扈從北征殁於土木詔恤其家)鄧容(樂昌)
(人正統進士奉使楚藩却其金後為永豐知縣閩寇犯境容伏兵大破之寇復悉衆至力戰被害事)
(聞贈光祿少卿諡忠毅)白瑩(字潤禧樂昌人正統進士官戸科給事中嘗奏土木陣亡諸臣)
(子弟宜徵入國學讀書請賜&KR0564;臣鄧文進死節臣譚必鄧容諡疏罷樂昌河泊所及減桑絲紅船額)
(税諫垣重之)鄧瑗(樂昌人容長子景泰中鄉舉歷官湖廣僉事有清操湖廣與貴州接壤徵)
(發煩劇民甚苦之瑗不奉檄遂致仕歸)蒙景澄(仁化人母喪廬墓盡歸省父夜宿廬及父)
(卒景澄年八十復廬墓以終)龔鎮和(樂昌人正德間從知縣李增督兵禦寇調勦華林砦)
(搗其巢復解乳源之圍戰死撫按命勒碑題其墓曰義勇)陳璘(翁源人嘉靖末潮州賊張連作)
(亂璘獻策軍門領兵平翁源乳源英德河源諸賊大征羅旁開建一州二縣援朝鮮戰錦山勲績甚)
(著萬歷中以湖廣總兵官征播州奪楊應龍尸生擒酋子累官左都督特進光祿大夫卒贈太子太)
(傅)范漢(字印泉英德人萬歷中流賊行劫漢兄弟率兵追賊至野猪灣殺百餘人奪回被擄)
(男女數百以援兵不至與弟潮皆戰死南韶兵備劉穏旌之)李能一(英德人崇禎四年流)
(賊掠境能一與賊力鬭斬八九人賊以槍刺之即奪其槍復斃二賊被執逼令跪厲聲罵賊不屈而)
(死)鄧葵(樂昌人容之裔孫崇禎四年流賊破城葵身護縣令林開馥罵賊而死)
︹本朝︺歐士擢(樂昌人性至孝明末流寇掠樂昌士擢負七旬母避難歷盡險阻旬日乃止順)
(治五年饑發已粟存活甚衆死不能殮者施棺槨聽民自取邑人至今思之)胡甲桂(翁源)
(人順治十六年父獻忠為賊所掠甲桂時年十三涕泣辭母乞食行扺長寕縣叩賊營痛哭求以身)
(代釋父歸辦贖賊從之迄冬大兵進剿賊竟殺甲桂又仁化縣孝子蒙化鵬雍正九年旌)李
晨(英德人乾隆己酉拔貢四川候補州判署墊江縣丞嘉慶三年教匪擾蜀晨領鄉勇禦於高灘)
(賊猝至被執不屈死事聞入祀昭忠祠)張英(翁源人官南雄協把總嘉慶三年隨征川)
(匪陣殁於雲臺山八年祀昭忠祠)
︹流寓︺︹宋︺鄭俠(福清人神宗時吕惠卿執政俠上疏論列坐訕謗編管英州既至得僧屋將壓)
(者居之英人無貧賤富貴皆加敬爭遣子弟從學為築室以遷哲宗立始得歸元符七年再竄於英)
(徽宗立赦還)孔平仲(新喻人紹聖中以黨籍謫惠州别駕安置英州)劉安世(大名)
(人以元祐黨章惇尤惡之安置英州)家愿(眉山人徽宗時以曾入黨籍謫監英州酒税)朱
翌(安慶人紹興中官中書秦&KR1912;惡其不附已謫韶州十四年名山勝地皆翌所題詠時稱為詩豪)
洪皓(番陽人紹興中使金歸秦檜忌之安置英州居九年始復朝奉郎)吕祖儉(婺州)
(人寕宗時因上書訴趙汝愚之忠送韶州安置在謫所讀書窮理賣藥自給)龔茂良(興化)
(軍人淳熙中疏恢復六事謝廓然劾之遂責降安置英州父子卒於貶所)
︹列女︺︹唐︺虞氏(英德人唐末黃巢破西衡州其夫為寨將戰殁虞氏躬擐甲胄率昆弟及鄉兵)
(迎戰賊敗北虞氏亦死之鄉人為立廟以祀)︹宋︺吳琪妻譚氏(湞陽人紹興中英州)
(盜起被執盜欲妻之譚怒罵曰良家女豈偶賊耶遂被害)龔自立妻張氏(樂昌人嘉)
(定三年郴寇入境夫妻襁負二稚竄匿為賊所獲張與夫訣曰妾死無憾二子幸善撫之中道紿賊)
(曰吾渴欲就飲可暫解縛遂投江死郡守方信儒建祠祀之)︹元︺吳貞秀(湞陽人年及筓)
(許嫁未適至正十二年郴寇陷城貞秀被執義不受辱投井而死)︹明︺劉細奴妻伍
氏(曲江人永德中偕夫往翁源傭工一日夫汲水被虎噬去伍氏徒手逐之曳其夫足虎棄其夫)
(轉噬伍氏夫妻俱死)鄧朝觀妻李氏(曲江人嘉靖三十二年羅山賊至氏年二十二)
(並其兒被掠賊欲污之驅至樹下紿賊曰勿怖吾兒需解縛乃從汝乘間員其兒投水死明日屍浮)
(負兒自若)蒙士彦妻趙氏(仁化人嘉靖中與其姑譚氏俱為賊執賊欲殺其姑趙抱)
(姑願以身代賊併殺乾)黃思位妻羅氏(英德人年二十生子方襁褓崇禎初賊至)
(被執至塘邊罵賊赴水死賊義之為置孤於地而去)張子厚妻廖氏(樂昌人崇禎末)
(流寇破城被執抗罵不屈死)吳驤之妻劉氏(仁化人崇禎末為亂兵所掠扶之上)
(馬劉知不免乃從容騎坐以釋其疑行至赤石徑見路旁有大塘遂投塘而死)
︹本朝︺易氏女(名閨超乳源人年十八未字順治四年叛兵羅士璧刦掠城市父肇文被執閨)
(超洎縊又順治八年曹寇掠楊家圍圍破楊婦陳氏亦自縊死)李三近妾孫氏(樂昌)
(人順治八年曹寇破城與女紅姑俱被掠母女罵賊同時遇害)李光亨妻張氏(翁源)
(人與妾劉氏俱擄於賊義不受辱投懸崖以死同邑林萬妻沈氏有硃色賊掠之亦大罵不屈死)
朱元泰妻招氏(曲江人早寡奉翁姑孝撫繼子慈康熙四十七年旌)鄺宏
毅妻張氏(樂昌人宏毅病亟張以死訣及葬畢遂自盡同邑張日晃妻蘇氏夫卒慟哭七)
(日不食而死)張紱妻蕭氏(樂昌人年二十一守節養舅姑撫孤子越七十餘年同邑)
(張綋妻蕭氏守節五十五年均康熙年間旌)莫蔡元妻李氏(曲江人夫亡守節雍)
(正七年旌同邑許學賢妻袁氏烈婦周彬妻楊氏譚夢韶妻鄭氏均雍正年間旌)李霞
妻鄧氏(樂昌人夫亡守節雍正四年旌同邑李樹崧妻羅氏蘇著妻駱氏薛謙六妻駱氏)
(均雍正年間旌)黎人質妻葉氏(仁化人夫亡守節同邑譚康國妻蒙氏均雍正)
(六年旌)賴大為妻許氏(翁源人夫亡守節同邑趙熙元妻劉氏妾許氏均雍正十)
(三年旌)鄧朝輔妻莫氏(曲江人夫亡守節乾隆三十九年旌同邑烈婦李經書)
(妻曾氏張文魁妻華氏烈女侯瑞安女均乾隆年間旌)李一韓妻鄧氏(樂昌人夫)
(亡守節乾隆十年旌同邑鄧求達妻陸氏蕭公耀妻熊氏烈婦傅井滿妻陳氏烈女沈廷現女仙)
(妹均乾隆年間旌)劉德中妻盧氏(仁化人夫亡守節乾隆十八年旌同邑烈婦)
(劉文達妻葉氏陳謙瑞妻楊氏均乾隆年間旌)羅開飬妻邱氏(乳源人守正捐)
(軀乾隆十九年旌)張麗纓妻胡氏(翁源人夫亡守節乾隆二十九年旌同邑甘)
(發棠妻熊氏何汝貞妻羅氏朱典集妻劉氏張四妹妻吳氏烈婦林耉七妻江氏羅輔成妻朱氏烈)
(女張氏女首齡均乾隆年間旌)張文載妻何氏(英德人夫亡守節乾陸二年)
(旌同邑吳銳妻鍾氏鄭源寵妻范氏蕭茂妻黃氏陳爾驥妻劉氏陳履亨妻張氏烈婦龍士達妻鄧)
(氏林大猷妻吳氏巫友聰妻江氏范永祥妻張氏李緝易妻范氏朱昌文妻姚氏烈女吳天崇女細)
(嬌莫廷昌妹大滿姐均乾隆年間旌)譚志仁妻鄧氏(曲江人夫亡守節嘉慶六)
(年旌同邑李成斐妻陳氏二十五年旌)張長娣(樂昌人及笄未字守正捐軀嘉慶九)
(年旌)楊發孫妻吳氏(仁化人夫亡守節嘉慶十三年旌)李秀姬(乳源)
(人守正捐軀嘉慶二十二年旌)劉雲鵬妻張氏(翁源人夫亡守節嘉慶四年)
(旌同邑羅金聲妻李氏許魁道妻戴氏林作材妻李氏鄒亮疇妻凃氏沈子浩妻李氏張某妻戴氏)
(戴某妻楊氏烈婦華某妻林氏均嘉慶年間旌)楊照妻李氏(英德人夫亡守節嘉)
(慶二十二年旌同邑烈婦林氏陸某妻吳氏均嘉慶年間旌)
︹仙釋︺︹唐︺慧能(姓盧氏其先范陽人父官新州生能得法於黃梅五祖傳其衣鉢在廣州法性)
(寺披度受戒乃歸曹溪元和十年詔謚大鑒禪師塔曰靈照之塔柳宗元有曹溪第六祖賜諡碑文)
︹五代︺︹南漢︺文偃(嘉興人張氏子參睦州悟入再見雪峯密授宗印遂出嶺徧謁諸方)
(後住雲門光泰寺乾和七年示寂宋乾德元年秀華宫使特進李託監修韶州諸寺院啟塔顔貌如)
(生封慈雲匡正宏明禪師天下目爲雲門宗)范嵩(大陂人年二十二歲貧不識字因牛特水)
(最險嵩日修路遇二人舁之過水以一丸與嵩吞之遂解悟能吟詩後入羅浮不知所終)︹明︺憨
山(全椒人蔡姓年十二祝髠於金陵古長干寺長入五臺山後遠遁東海之牢山神宗再徵不應)
(賜帑金固辭使者強之因以賑飢者使持籍還報尋住曹溪演法一日浴罷焚香危坐而逝先是有)
(採珠開礦使入粤殊驛騷過曹溪憨山徐與言利害由是珠罷採礦額令有司歲解粤人誦其德)
行臘(姓劉氏少爲諸生錄科冠軍好讀貞復白沙集明季祝髮依朝宗和尚本朝順治初欲)
(&KR1050;嶺往寳華未果駐錫青蓮庵坐化留偈云處處皆爲般若場山山自有白雲莊丈夫各解翻身去)
(豈肯甘心負臭囊)
︹土産︺銀(元和志曲江縣有銀山出銀九域志曲江翁源樂昌真陽含洭皆有銀場)銅(九域志曲)
(江真陽二縣有銅場輿地紀勝始饒之張潛博通方伎得雙鐵爲銅之法使其子甲詣闕獻之朝廷)
(行之鉛山及潮之興利韶之涔水潭之永興皆其法也)鐡(九域志仁化縣有鐵場)鉛(九域)
(志翁源樂昌仁化二縣有鉛場)布(元和志韶州貢麻布竹布九域志英州貢紵布明統志翁源出)
(紵霜布)蘭桂(元和志韶州貢)甲香水馬蚺蛇鮫魚皮
(寰宇記俱韶州産)鍾乳(元和志韶州貢鍾乳柳宗元與崔連州書鍾乳始興為上次乃廣連)
石斛(元和志韶州貢)英石(輿地紀勝英之山石擅名天下明統志英德縣出峯巒聳秀巖)
(竇分明無斧鑿痕有金玉聲又樂昌出樂石)
協修官(臣)許應藻恭纂
總纂官(臣)廖鴻藻恭覆輯
校對官(臣)吳思權恭校
