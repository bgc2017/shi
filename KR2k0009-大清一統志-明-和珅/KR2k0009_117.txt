大清一統志
九江府(二)
︹關隘︺九江鈔關(在德化縣西二里明景泰初置戶部分司以榷商税嘉靖初以磯險湍急)
(立新厰於海天隄尋復還舊所本朝康熙二十一年移駐湖口縣設税厰於鐘山之側每年差部)
(臣一員監督雍正元年口關形甚險商船不利停泊世宗憲皇帝念湖特命移歸九)
(江别設分司於大姑塘停差監督令巡撫選賢能官二員駐劄收税商船由湖廣抵江西者納税九)
(江由江西至湖廣者納税大姑塘自是商民往來咸稱便焉)大姑塘巡司(在德化縣)
(東南三十五里大姑塘本朝雍正二年置并設千總駐防)城子鎮巡司(在德化縣)
(西四十里大江北明洪武初置巡司本朝康熙初裁尋復置雍正二年移駐大姑塘乾隆七年復)
(置二十三年移駐小池口五十二年改石城縣赤江巡司復置)小池口巡司(在德化縣)
(北本朝乾隆二十三年置)肇陳口巡司(在瑞昌縣西肇陳口與湖北興國州接界)
(本朝乾隆九年置)馬當鎮巡司(在彭澤縣北三十里元至正中置於馬當山麓明洪)
(武六年移置本朝因之)南湖嘴鎮(在德化縣東四十里臨彭蠡湖口明洪武初置巡司)
(成化十三年置南湖營於此南岸起下巢湖東至馬當山計三百二十五里北岸起湖北廣濟縣龍)
(坪鎮東至安徽宿松縣沙灣計二百四十里皆爲汛地後罷天啟四年并裁巡司)龍開河
鎮(在德化縣西明洪武初置巡司天啟二年裁)湖口鎮(在湖口縣南一里明初置巡司)
(嘉靖中移建上石鐘山西本朝康熙五年裁)柘磯鎮(在湖口縣北四里柘磯旁磯出半江)
(甚險舊設遞運所明萬歷中廢又有湖口禁江河泊所在縣治北一里沙頭港明洪武二年置嘉靖)
(間廢)茭石磯鎮(在湖口縣北二十五里明初置巡司嘉靖十一年移於黃茅潭去茭石五)
(里本朝康熙五年裁)峯山磯鎮(在彭澤縣西南三里長洑嶺之陽明初置於縣西三)
(十里正統十一年因地僻改置於此今裁又縣西南二十里有黃土港河泊所東北四十里有仰天)
(池河泊所俱明初置今廢)南湖營(在湖口縣西南上鐘山右明成化十三年設守備於德化)
(縣之南湖嘴正德六年廢嘉靖四十一年以江湖多盜復設守備於湖口仍名南湖營本朝康熙)
(元年增設南湖營水師遊擊分轄沿江營汛後裁遊擊設守備十總各一員及把總二員駐防雍正)
(十年改守備為都司)鶴問寨河泊所(在德化縣西南十五里宋元時置寨以近鶴問)
(湖而名明洪武初於此置河泊所今裁又小江河泊所在縣北十里封郭洲明正統五年以沙池高)
(頭湖二處河泊所併入今裁又官湖旁有官湖河泊所城西龍開河渡口有魚苗厰舊皆官收魚税)
(處)白水堡(在德安縣西一百里東界瑞昌之新義西接武寕之眉山北距瑞昌之南劉坂)
(南距建昌之河滸四界相連舊設官兵成守)通遠驛(在德化縣南六十里明初設驛丞於)
(此本朝乾隆二十七年兼管巡檢事)潯陽驛(在德化縣東北江濱宋元以來皆置城西)
(門外明萬歷四十一年改置於此本朝雍正四年裁)瀼溪驛(在瑞昌縣治東南宋紹興)
(中置後廢)彭蠡驛(在湖口縣南一里明初置本朝雍正四年裁)龍城驛(在彭澤縣)
(治北半里舊名彭澤水驛明洪武元年更名後遷縣治左本朝雍正四年裁又縣北四十里舊有)
(楊枝馬站元至正初置明初與縣南舊縣站俱廢)湖口税厰(在湖口縣治西南上鐘山)
(麓明嘉靖四十二年添設榷安慶入鄱陽往來商税隆慶初言者以湖口兩山夾峙岸石巉阻江濤)
(汛激舟不能泊因罷萬歷二十六年復置四十三年復撤本朝康熙二十一年移九江鈔關於湖)
(口縣改南湖營參將舊署為關署五十七年巡撫白潢以湖關處江湖交滙之區商舟停泊屢患漂)
(溺疏請於關右里許開濬武曲港以泊商船改建關署於港之西北岸後港漸淤塞商旅仍蹈前險)
(雍正二年移歸九江舊署)女兒港市(在德化縣東南三十五里彭蠡北出之道今大姑塘)
(巡司駐此人小池口市在縣北大江北岸接湖北黃梅縣界清江鎮)清湓市(在瑞昌縣南四)
(十里)劉家市(在湖口縣南四十里商旅居民極為繁盛都昌湖口二縣俱貿易於此)
︹津梁︺太平橋(在德化縣東南白鶴鄉跨廬山澗路通鶴問湖唐開元中建明成化萬歷中修)
思賢橋(在德化縣南甘棠湖上元時建以思李渤而名本朝移建南門外)玉波橋
(在德化縣西湓浦港上俗名花橋)龍開河浮橋(在德化縣西龍開河上舊在小江南)
(岸海天隄宋建明宏治中修後移置上流以避水勢明末廢本朝康熙六年重建設船十二夫四)
(名德化瑞昌兩縣管之又有龍開河渡明嘉靖中督關岑萬以河岸土疎雨後難行築石隄於兩岸)
(長六十餘丈廣二丈萬歷末移水滸廟前)虎溪橋(在德化縣廬山東林寺前上有三笑亭相)
(傳即晉慧遠送陶潛陸修靜過溪處)女兒橋(在德安縣西北一里許跨箬山河路通建昌武)
(寕)潘溪橋(在德安縣東北二十五里通德化分水諸流大雨則百川會合人莫敢渡明成)
(化中建石梁)輿梁橋(在德安縣東北明洪武五年建木橋後屢為山水衝圯嘉靖二十九)
(年易以石)白龍橋(在瑞昌縣治西瀼溪上宋建又西里許為汪家橋明成化中建)下歷
橋(在瑞昌縣西二十五里為武寕德安孔道)虹橋(在湖口縣城南門外虹橋港上元大德中)
(建)文橋(在湖口縣南三十里宋淳熙中建本朝順治十三年重建)南湖嘴渡
(在德化縣東五十里又縣南五十里有鶴問寨渡縣北有潯陽渡)盧家灘渡(在德安縣)
(西二十里為義寕州及武寕縣通衢本朝康熙十二年知縣姚文燕造舟二置田二十畝為渡夫)
(食)蒼城渡(在瑞昌縣西南一里路通德化又百涉渡在縣北二十里路通廣濟)勞家
渡(在湖口縣南十里春夏水漲居人駕舟往來其北岸有勞家渡橋本朝康熙二年架石為梁)
(水漲始以舟渡)雙溪渡(在彭澤縣北七十里)
︹隄堰︺甘棠湖隄(在德化縣南本名南湖隄唐長慶二年刺史李渤築隄長三千五百尺李)
(翶為記府志郡城前臨湖水藉湖為濠以通舟楫李隄久廢明嘉靖中增修復圯夏秋則苦泛溢冬)
(春則病淺涸萬歷四十一年兵備副使葛寅亮築石隄一百八十餘丈增廣一重名西城隄又建石)
(閘以備蓄洩亦曰西城閘即今新壩)秋水隄(在府境唐書地理志潯陽東有秋水隄太和三)
(年刺史韋珩築西有斷洪隄會昌三年刺史張又新築以窒水害省志今失其址)謝公隄
(在德化縣西地名泥塗嘴上為龍開河官簰夾二水衝激崩陷無常明嘉靖中兵備謝迪築隄備之)
(長半里)海天隄(在德化縣西五里一名海船窩元時海運造舟處也路通瑞昌舊為湖澤)
(行者必資舟楫以濟明正德初始募築隄長五六里植柳千株於上以春秋水漲若海天無際故名)
(今廢)李公隄(在德化縣北明正德九年郡守李從正甃石為隄以護庾樓磯一帶城址)封
郭洲隄(在德化縣東北大江北岸其洲綿亙三十餘里民田三萬六千餘畝及南昌九江蘄)
(州三衞屯田皆在焉每患江水侵溢無所捍蔽明萬歷三年知縣俞汝為築隄自小池口抵德化嘴)
(延袤三千餘丈三十六年又建石閘以為蓄洩四十一年霪雨壞隄兵備副使葛寅亮修復之)桑
落洲隄(在德化縣東北江北岸明萬歷初巡撫潘季馴役德化湖口黃梅宿松四邑之民南)
(昌九江蘄州三屯之卒分地築隄令九江同知宋純仁專董其事五閱月而訖工延袤七十餘里)
東隄(在瑞昌縣城東明萬歷十六年築延袤三里)江公隄(在瑞昌縣南縣志瀼溪舊)
(自倉城西折而東去城半里許明宣德中知縣劉仁宅改濬新河令直抵城下折而東萬歷七年以)
(溪水齧城復開舊道引河南徙歲久衝激愈甚本朝康熙十一年知縣江皋復濬新河築隄長五)
(十八丈障回水勢人呼江公隄)長虹隄(在湖口縣虹橋港口明萬歷中築以捍波濤泊商船)
(本朝康熙年間修)蘇觀隄(在湖口縣蘇觀渡舊有古隄長二里許後圯於水明天順中知)
(縣董紱修築數百丈萬歷中重築後復圯本朝順治年間重修林木蔭翳湖光瀲灧為一縣之勝)
流陂堰(在瑞昌縣西二十里溉田數百頃明崇禎中邑人蔡廷寵築)赤松閘(在德)
(化縣西七十里明萬歷四十八年建又縣北三十里有嚴家閘接湖北黃梅縣界亦明萬歷中建)
︹陵墓︺︹晉︺陶侃母墓(在德化縣西白鶴鄉相傳陶侃葬母於此有異人化鶴而去今鶴問)
(湖以此而名)陶潛墓(在德化縣西南楚城鄉面陽山麓有祠)︹唐︺鄭善果墓
(在德安縣葛洪山下善果爲江州刺史卒於官葬此)︹宋︺馬適墓(在湖口縣南馬家灣幞頭)
(山)周元公墓(在德化縣西栗樹嶺南周元公先葬其母於此後卒即葬母墓之左)王
韶墓(在德安縣望夫山下)姚興墓(在彭澤縣南八十里鮑家嶺欽宗時戰殁和州收葬)
(於此)岳飛母墓(在德化縣西南五十里株嶺之麓飛鎮江州時母姚氏殁高宗賜葬於此)
(明正德中建祠)顔希孔墓(在彭澤縣鳳凰山麓)︹元︺燕公楠墓(在德安縣烏石)
(山)
︹祠廟︺陶桓公祠(有三一在府城東一在府城南龍溪一在湖口縣城内祀晉陶侃)李
忠文祠(在府治東祀元總管李黼明宏治中以從子秉昭配祀)岳忠武祠(在府)
(治南明正德七年建)白樂天祠(在府治西湓浦門内宋徐鉉有記)陶靖節祠
(有三一在德化縣柴桑山下一在湖口縣一在彭澤縣治東)濓溪祠(在德化縣廬山之麓)
(明正統初御史徐傑副使焦宏即書院故址改建爲祠肖像其中)張横渠祠(在德化縣)
(赤松鄉元建後廢本朝順治十一年重建)五賢祠(在德安縣祀宋郡守李澗楊沂王秬)
(李邦獻李若川五人多遺惠民爲立祠)義烈祠(在瑞昌縣城東明嘉靖四十年流賊犯廣)
(信巡撫胡松檄瑞昌柯談吳黃王五姓鄉兵剿之事平錄死事者三十人立祠祀之)元次山
祠(在瑞昌縣西瀼溪旁)陶狄二賢祠(在彭澤縣南唐景龍中建祀陶潛狄仁傑後縣)
(移治祠廢元周錯守江州復合祠祀之)狄梁公廟(在彭澤縣南四十里宋賜額顯正廟)
(范仲淹記明賜額曰唐司空梁國狄文惠公之廟又有祠在湖口縣下觀音巖)
︹寺觀︺能仁寺(在府治東梁建舊名承天院明宏治中改今名)龍池寺(在德化縣甘棠)
(湖北舊名龍泉精舍晉僧慧遠建明洪武十一年改今名)東林寺(在德化縣南廬山麓晉太)
(元九年慧遠創建謝靈運為鑿池種蓮號蓮社初為律寺宋改為禪寺紹興間燬明洪武六年重建)
(本朝順治十三年重修)西林寺(在廬山麓與東林寺相對晉太元中僧慧永建隋開皇中)
(修唐宋尤盛元時燬明洪武十四年復建)上大林寺(在廬山西大林峯南晉建元末燬明)
(宣德中重建寺前有寶樹二曲幹垂枝圓旋如蓋又中大林寺在廬山錦澗橋北下大林寺在橋西)
上化成寺(在廬山講經臺下相近有上崇福寺皆晉慧遠建又中化成寺在香鑪峯右隋)
(開皇中建下化成寺在香鑪峯下晉建)天池寺(在廬山巔宋嘉定中建上有池名天池其)
(水四時不竭寺因以名)羅漢寺(在德安縣南二里羅漢橋西楊吳順義元年建宋大中祥)
(符元年改淨土院明成化間重建輿地紀勝南唐時有鐵羅漢五百軀宋曹翰拔江州載置潁川新)
(造佛舍)東山寺(在瑞昌縣治東宋祥符中建)上鐘山寺(在湖口縣南上鐘山)
(唐咸通元年建名崇壽寺宋隆興中重建改今名本朝康熙中重建)下鐘山寺(在湖)
(口縣北下鐘山唐龍紀元年建名寶鐘院宋嘉祐中改今名本朝順治中重建)太乙觀
(在德化縣廬山雙劍峯下又名祥符觀即晉董奉種杏處)夀聖觀(在府城西明統志宋慶元)
(間大疫有楊真君施符水飲者即愈民請立祠寕宗親書額曰洞庭順利之祠嘉定間又書壽聖觀)
(三大字賜之)太平宫(在德化縣南三十里唐開元中建名九天採訪祠宋宣和中改太平)
(興國宫)萬夀宫(在府治南明洪武中建)
︹名宦︺︹三國︺︹吳︺徐盛(琅邪莒人以别部司馬統兵五百人守柴桑長拒黃祖祖子射嘗率)
(數千人下攻盛盛時吏士不滿二百與相拒擊傷射千餘人巳乃開門出戰大破之射遂絶迹不復)
(為寇)陸抗(吳郡吳人赤烏九年遷立節中郎將與諸葛恪換屯柴桑太平二年拜為柴桑督)
︹梁︺沈瑀(吳興武康人天監中出為安南長史尋陽太守性崛強每忤刺史蕭穎達穎達銜之)
(瑀謂人曰我死而後已終不能傾側面從遂為所害)︹陳︺孔奐(山陰人光大二年出為康樂侯)
(長史尋陽太守行江州事奐在職清儉多所規正)徐儉(東海郯人後主時遷尋陽内史為政)
(嚴明盜賊靜息)︹隋︺韋洸(杜陵人陳平拜江州總管率步騎二萬略定九江)︹唐︺鄭善
果(榮澤人貞觀初拜江州刺史卒)李亶(高祖孫封豫章王高宗時治江州有美政)狄仁
傑(太原人武后時為來俊臣所搆貶彭澤令邑人為置生祠)韋應物(長安人德宗時調江)
(州刺史)白居易(下邽人憲宗時貶江州司馬既失志能順適所遇久之徙忠州刺史後江)
(州人為立祠焉)李渤(洛陽人元和中遷江州刺史度支使張平叔斂天下逋租渤上言度支所)
(收貞元流戶賦錢四百四十萬臣州田二千頃今旱死者千九百頃若徇度支所斂臣懼天下謂陛)
(下當大旱責民三十年逋賦臣刺史上不能奉詔下不忍民窮無所逃死請放歸田里有詔蠲責渤)
(又治湖水築隄七百步使人不病涉入為職方郎中)錢徽(吳興人穆宗時貶江州刺史初州有)
(盜刦貢船捕吏取江濱惡少年二百人擊訊徽按其枉悉縱去數日舒州得真盜州有牛田錢百萬)
(刺史以給宴飲贈餉者徽曰此農耕之備可他用哉命代貧民租入)︹五代︺︹南唐︺胡則
(後主末為江州指揮使金陵陷曹彬以後主手書喻郡縣悉以城降書至江州刺史謝産賓集將佐)
(謀納欵則率同列入攻彦賓殺之衆推為刺史號令肅然堅壁死守太祖命曹翰攻之堅不可破翰)
(軍死傷者衆會則疾革不能起城始陷)︹宋︺康戩(高麗人太宗時知江州以清白幹力聞)
吕誨(開封人嘉祐六年出知江州)劉述(湖州人神宗時以忤王安石出知江州踰歲提)
(舉崇禧觀卒)唐敏求(當塗人宣和六年調德化簿盜起敏求挺身率衆捍賊度力不能支)
(諭以禍福賦憤詆觸譟而前遂遇害)趙士嶐(太宗之後以功授江東路鈐轄李成遣其黨馬)
(進圍九江守臣姚舜明與士嶐及副鈐轄劉紹先禦之時僅罷卒數千捍賊百餘日城中食盡舜明)
(紹先棄城去士嶐獨糾合部曲餘民守域城破衆號呼曰無殺我趙鈐轄成素服士嶐之義欲以為)
(偽安撫使士嶐怒罵隂裂帛以書示諸子遂仰藥卒賊怒并害其家數十口贈武功大夫)趙士
遒(宗室子守官江州紹興五年馬進寇江州士遒遇害贈武德大夫)岳飛(湯隂人紹興二)
(年授武安軍承宣使屯江州甫入境安撫李回檄飛捕劇賊馬友郝通劉忠李通李宗亮張式皆平)
(之三年春召赴行在江西宣諭劉大中奏飛兵有紀律人恃以安今赴行在恐盜復起不果行時虔)
(吉盜連兵寇掠諸郡飛悉破降之)郭彦章(高宗時爲瑞昌令宣撫使張俊駐師九江遣卒)
(以書至瑞昌彦章揣知卒與獄囚通乃械繫之俊訴於朝彦章坐免張綱言近時州縣吏多獻諛當)
(路彦章不隨流俗是能奉法守職今不奬而黜何以示勸)葉義問(壽昌人通判江州豫章守)
(張宗元忤秦檜或中以飛語事下漕臣張常先宗元道九江常先檄義問拘其舟義問曰吾甘得罪)
(不爲不祥常先白檜罷去)林栗(福清人孝宗初知江州有旨省併江州屯駐一軍栗奏本州上)
(至鄂渚七百里下至池陽五百里萬一有警鄂渚之成上越荆襄池陽之師下流增備中間千里藩)
(籬誠為虚闕無以一夫之議而廢長江千里之防由是軍得無動)韓彦直(延安人乾道中)
(進江西轉運兼權知江州時朝廷還岳飛家資産多在九江歲久業數易主吏緣為奸彦直搜剔隱)
(匿盡還岳氏)唐文若(眉山人孝宗時知江州金復大入官軍悉戍淮文若謂上流當嚴兵)
(備以定民志奏籍鄉丁五萬訓練有法人倚以固解嚴和糴大起郡之數八萬文若以勞民堅請得)
(減什三)黃灝(都昌人孝宗時知德化縣以興學校崇政化為本歲饑行賑給有方)劉穎
(衢州西安人光宗時除江西運判江州德化縣田逃徙大半守乞蠲税不報穎以見種之税均於荒)
(萊民願耕者第減之上供自若而田盡復)李孟傳(上虞人寕宗時知江州獄訟止息)趙
崇憲(餘干人寕宗時知江州郡民歲苦和糴崇憲疏於朝永蠲之且轉糴旁郡穀别廩儲之以)
(備歲儉瑞昌民負茶引錢新舊累積為緡十七萬有奇皆困不能償會新劵行視舊價幾倍蓗崇憲)
(歎曰負茶之民愈困矣亟請以新劵一償舊券二詔從之受賜者千餘家修陂塘以廣溉灌凡數千)
(所)董槐(定遠人嘉熙三年知江州秋流民渡江來歸者十餘萬槐發粟賑之至者如歸焉時)
(襄漢揚楚間無頼者往往為羣盜浮光人翟金寓黃陂有衆三千餘稍出擄掠槐令客說下全徙之)
(陽烏洲使雜耕蘄黃間用為禆將於是曹聰劉清之屬皆來自歸淳祐二年復為沿江制置副使兼)
(知江州視其賦則吏侵甚下教且誅之吏震恐槐因除民患大計軍實常若敵至禆將盧淵凶猾不)
(受命斬以徇軍中肅然)︹元︺曹靖國(大德中彭澤尹為政簡而廉諸廢墜多修復民德之)
(為立惠愛亭)李黼(潁人授江州路總管至正十一年盜𧺫黼治城濠修器械募丁壯分守要)
(害且上攻守之策於江西行省請兵屯江北以扼賊衝不報十二年正月賊渡江陷武昌乘勝破瑞)
(昌兵至境黼身先士卒大呼陷陣賊大敗逐北六十里殺獲二萬餘謂左右曰賊不利於陸必由水)
(道以舟薄我乃以長木冒鐵錐暗植沿岸水中謂之七里樁賊舟果至遇樁不得動發火翎箭射之)
(焚溺死者無算巳而賊勢更熾黼守孤城無日不戰中外援絶賊入與之巷戰知力不敵揮劍叱曰)
(殺我母殺百姓與從子秉昭俱罵賊而死郡民哭聲震元相率具棺葬東門外贈隴西郡公謚忠文)
(詔立廟江州賜額日崇烈)張士熙(莒人至正中湖口尹有惠政民勒碑頌之)︹明︺孔復
(博興人永樂初以御史出知九江府號廉明)王銘(建安人永樂中知德安縣邑有虎患銘禱)
(於城隍一夕雷擊於縣西之箬山隴)求䎦(新昌人宣德中授九江通判禁民淫祀時敕建天池)
(寺督役者擾民民訴於䎦䎦遂躬督之人喜赴工歲歉勸富民出粟以賑民頼全活)劉仁宅
(華容人宣德末知瑞昌縣流民千餘家匿山中邏者索賄不得誣以反衆議加兵仁宅單騎招之民)
(爭出訴遂罷兵擢廣西副使)馬驄(臨桂人正統中知德化縣甘棠湖隄歲久浸壞驄甃以巨)
(石植柳於隄上以護之修葺濓溪祠升工部主事未去卒於官民為葬廬山麓)王春(嘉定人宏)
(治中知德安縣廉能謹恪百廢具舉嚴緝盜賊境内肅然去之日攀轅者塞道)黃源(閩縣人正)
(德初知瑞昌縣有介節邑故無城亟請於上鳩工甃築不日落成)藍淦(閩縣人嘉靖中知湖)
(口縣御史按部至立清廉貪酷四表令屬吏自揣其行立表下衆莫敢措步淦直趨廉字下御史曰)
(藍令之賢不止此當更進一步即以嶺北一人薦之)朱公節(山隂人嘉靖中知彭澤縣時海)
(寇竊發日閱士卒修城守寇不敢窺先是屯軍雜居境内蔑視縣令公節令每屯按數出一軍束以)
(伍法給之餉使屯小孤并分守縣四門同民兵訓練是後屯軍始就縣官約束)俞汝為(華亭)
(人隆慶中知德化縣濱江有封郭洲民田其中歲苦水泛汝為築隄數千丈以絶産變價為之不煩)
(公私人享其利)宋子恭(榮經人萬歷中知彭澤縣蠲無名之征罷非時之役有飲人以藥而)
(攫其財者積十餘年隣里莫能知一日子恭過其門有鴝鵒自樓投袖中子恭異之曰是必有冤一)
(訊即服人以為神)謝廷訓(晉江人萬歷中知德化縣歲薦饑民相刦廷訓躬至潯關坐待)
(米舫之下水者量其多寡而平糴之時申時行柄國吳商倚為名廷訓并留之以是獲罪去父老號)
(哭相送)吳秀(吳江人萬歷中知九江府開南薰門建甘棠湖閘開便商河掘老觀塘多所修)
(具舉)崔掄奇(夏邑人順治中以兵部郎中榷關九江值郡火災出三千金以賑好儒學新濓)
(溪書院復烟水亭搆樓以祀古賢)江殷道(漢陽人康熙九年知九江府值歲荒捐俸設粥)
(不給請帑銀二萬餘兩米七千餘石以賑存活甚衆)甯維邦(奉天人康熙二十一年授德化)
(知縣行次潛山聞征滇回師將過九江維邦疾馳赴任軍士有射殺人者走匿舟中維邦廉得之請)
(置於法自是過者秋毫無犯先是征糧責成里長奸猾乘機侵蝕弊端日滋維邦勒碑永禁民困始)
(甦)
︹人物︺︹晉︺周訪(本汝南安城人漢末避地江南至訪四世因家尋陽少沈毅果斷元帝渡江以)
(為揚烈將軍屯尋陽鄂陵討斬華軼遂平江州帝以訪為尋陽太守復命與諸軍共征杜&KR0802;&KR0802;將張)
(彦陷豫章訪追彦斬之&KR0802;遣杜宏出海昏湓口騷動訪步上柴桑與賊戰斬首數百賊退保廬陵訪)
(追擊敗之遂奔臨賀進龍驤將軍賜爵尋陽縣侯時荆州賊帥杜曾等聚兵數萬寇害江沔元帝命)
(訪擊之曾大潰遂定漢沔以功遷梁州刺史屯襄陽務農訓卒遠近悦服訪智勇過人為中興名將)
(王敦雖懷逆謀終訪之世未敢為非卒贈征西將軍諡曰壯二子撫光撫歷益州刺史進爵建城縣)
(公光為尋陽太守撫子楚監梁益二州襲爵建城公世在梁益甚得物情)陶侃(本鄱陽人吳平)
(徙家尋陽早孤貧為縣吏察孝廉除郎中劉宏辟為南蠻長史破襄陽賊張昌封東鄉侯陳敏亂宏)
(以侃為江夏太守所向必破遷武昌太守拜荆州刺史破杜&KR0802;克長沙王敦忌侃功左轉廣州刺史)
(杜宏等反侃擊破之以功封柴桑侯進征南大將軍都督荆雍益梁州諸軍事領荆州刺史蘇峻作)
(逆侃與温嶠等會石頭督諸軍斬峻封長沙郡公都督交廣寕七州軍事又督江州移鎮武昌西伐)
(樊城平襄陽拜大將軍年七十六薨諡曰桓侃在軍四十一載雄毅有權明悟善斷自南陵至夷陵)
(數千里中路不拾遺尚書梅侃稱其機神明鑒似魏武忠順勤勞似孔明陸抗諸人不及也子十七)
(人瞻為蘇峻所害諡敏悼兄子臻有勇略智謀咸和中為南郡太守領南蠻校尉臻弟輿果烈善戰)
(以功略遷武威將軍後與杜&KR0802;戰被重創卒侃哭之慟贈長沙太守)翟湯(尋陽人篤行純素仁)
(讓廉潔不屑世事耕而後食人有餽贈雖釡庾無所受永嘉末寇害相繼聞湯名德皆不敢犯司徒)
(王導辟不就隱於縣界南山咸康中征西大將軍庾亮上書薦之徵為國子博士不起康帝復以散)
(騎常侍徵固辭老疾不至年七十三卒於家)翟莊(湯子少以孝友著遵湯之操不交人物耕)
(而後食端居蓽門歠菽飲水州府禮命及公車徵並不就子矯亦有高操屢辭辟命)周虓(訪曾)
(孫楚子少有節操歷官梓潼太守寕康初苻堅將楊安寇梓潼虓固守涪城遣步騎送母妻從漢水)
(抵江陵為堅將朱彤邀獲虓遂降安堅欲以為尚書虓不從乃止每見堅輒箕踞坐後與堅兄子謀)
(襲堅事泄堅引問狀虓曰世荷晉恩生為晉臣死為晉鬼復何問乎堅曰殺之適成其名徙太原竟)
(以病卒子興迎喪謝幼度上疏表其節雖蘇武不復過贈龍驤將軍益州刺史)陶潛(侃曾孫少)
(有高趣博學善屬文嘗著五柳先生傳以自况親老家貧起為州祭酒不堪吏職少目自解歸州召)
(主簿不就躬耕自資後為彭澤令郡遣督郵至縣吏白應束帶見之潛曰吾不能為五斗米折腰向)
(鄉里小兒即日解印綬去職賦歸去來辭義熙末徵著作郎不就自以曾祖晉世宰輔耻復屈身後)
(代自宋高祖王業漸隆不復肯仕所著文章皆題其年月義熙以前明書晉氏年號自永初以來唯)
(云甲子而巳卒年六十三世號靖節先生)︹南北朝︺︹宋︺翟法賜(矯之子少守家業立)
(室廬山項喪親後便不復還家不食五榖以獸皮及結草為衣雖鄉親中表莫能見焉徵辟一無所)
(就後家人至石室尋求因復遠徙違避徵聘遁迹幽深卒於巖石間)︹梁︺張孝秀(南陽宛人)
(徙居尋陽仕州中從事史遇刺史陳伯之叛孝秀與州中士大夫謀襲之事覺逃入東林伯之得其)
(母郭殺之孝秀遣妻妾入匡山修行學道性通率不好浮華嘗冠榖皮巾躡蒲履手執并閭皮麈尾)
(服寒食散盛冬卧於石上博涉羣書專精釋典普通三年卒)︹隋︺周羅㬋(尋陽人陳宣帝)
(時與齊師周將戰勇冠三軍都督霍州諸軍事平山賊十二峒除右軍將軍始安縣伯賜金銀三千)
(盡散之將士宣帝歎美之晉王伐陳都督巴峽緣江諸軍事陳主被擒上江猶不不晉王遣陳主手)
(書命之羅㬋大臨三日乃降拜上儀同三司煬帝即位漢王諒反詔副楊素討平之陳主卒羅㬋請)
(一臨哭衰絰送至墓所葬還釋服而後入朝世稱其有禮時諒餘黨據絳晉等州詔羅㬋行絳晉吕)
(三州事進兵圍之為流矢所中卒)︹宋︺夏承皓(德安人太宗時上平晉策遷右侍禁契丹)
(南侵承皓由間道發兵與契丹遇戰没河朔褒贈崇儀使子竦歷官樞密使封英國公)許祚
(德化人八世同居長幼七百八十一口太平興國七年旌其門閭淳化二年本州言祚家春秋嘗乏)
(食詔歲貸米千斛)陳兢(德安人陳宜都王叔明之後叔明五世孫兼唐右補闕兼生京秘書)
(少監無子以從子褒為嗣褒生灌灌孫伯宣避難泉川註司馬遷史記行於世後游廬山因居德安)
(以著作佐郎召不起宣伯子崇為江州長史益置園田為家法戒子孫擇羣從掌其事建書堂教誨)
(之僖宗時嘗詔旌其門南唐又為立義門免其徭役崇子衮衮子昉十三世同居長幼七百口不蓄)
(僕妾上下婣睦人無間言每食必羣坐廣堂未成人者别為一席有犬百餘亦置一槽共食一犬不)
(至羣犬亦皆不食建書樓於别墅延四方之士肄業者多依焉鄉里率化爭訟稀少開寶初平江南)
(知州張齊請仍舊免其徭役昉弟之子鴻兢即鴻之弟淳化元年知州康戩言兢家常苦食不足詔)
(本州每歲貸粟二千石兢死其從父弟旭每歲止受貸粟之半云省嗇而食可及秋成太宗以遠民)
(義聚復能固廉節為之歎息大中祥符四年以旭為江州助教旭卒弟藴主家事天聖元年又以藴)
(為助教藴卒弟泰主之泰弟度太子中舍從子延賞可並舉進士為職方員外郎)王韶(德安)
(人第進士客游陜西訪邊事熙寕元年詣闕上平戎策三篇其略以為西夏可取欲取西夏當先復)
(河湟神宗召問方略以韶管秦鳳路經略司機宜文字蕃部俞龍珂在青唐最大韶引數騎直抵其)
(帳諭之龍珂率屬内附帝志復河隴築古渭砦為通遠軍以韶知軍事擊諸羌破之遂城武勝建為)
(鎮洮軍復擊走轄戩降其部落更鎮洮為熙州以熙河洮岷通遠為一路進韶龍圖閣待制知熙州)
(六年取河州連拔宕岷二州曡洮羌酋砦以城附七年入朝聞景思立敗於踏白城賊圍河州韶馳)
(至熙以兵繞出踏白後焚八十帳俘轄戩以獻拜觀文殿學士禮部侍郎召為樞密副使轄戩舊)
(作瞎征今改正)王厚(韶子少從父兵間暢習羌事官累通直郎紹聖中幹當熙河公事會羌酋)
(轄戩隆贊爭國厚獻議復故地元符元年師下邈川降轄戩次青唐隆贊出迎遂定湟鄯崇寕初朝)
(廷患衆羌扇結命厚安撫洮西遂拔湟州以功進威州團練使熙河經略安撫三年厚將大軍擊羌)
(大敗之諸酋開鄯州降遂入廓州拜武勝軍節度觀察留後入朝提舉醴泉觀隆贊舊作龍拶今)
(改正)連萬夫(德安人補將仕郎建炎四年羣賊犯應山萬夫率邑人保山砦賊不能犯寇浪)
(子者以兵至圍之三日卒破之賊知萬夫勇敢有謀欲留為用萬夫怒厲聲罵賊為所害贈右承務)
(郎)王阮(韶曾孫父彦博靖康勤王有功阮少好學尚氣節辭辨奮發見朱子於考亭朱子大)
(悦之登龍興元年進士時孝宗即位有詔經理建業以圖進取而大臣巽懦幸安計未決阮試禮部)
(對策言之知貢舉范成大讀之歎曰人傑也調都昌主簿移永州教授獻書請罷吳楚牧馬而積馬)
(於蜀以省綱繹之費歲時分牧之資凡數千言紹興中知濠州日講守備金不敢南侵改撫州韓侂)
(胄宿間阮名將誘以美官夜遣客詣阮阮不答陛對畢拂衣出關侂胄大怒批旨予祠於是歸廬山)
(盡棄人間事從容觴詠而已)王登(德安人少讀書喜古兵法慷慨有大志不事生産出制置)
(使孟珙幕府淳祐四年舉進士吳淵爲制置使邊事甚急憶登才略具書幣招之登至立奇功於沮)
(河趙葵爲制置使見登握手曰景宋一身膽惜相見晚也俾參宣撫州兼京西兩節馬光祖爲制置)
(使辟充參謀官遷軍器少監京西提點刑獄登威聲目振忌者讒之以是議論不合開慶元年提兵)
(援蜀約日合戰登經理軍事怱絶倒五臟出血而卒)顔希孔(彭澤人爲縣主簿元師南下取)
(安慶江州希孔率民兵八百人聚舟載石戰於江中飛石四擊敵舟幾敗已而石盡力屈被害)︹元︺
趙復(德安人太宗命太子科綽帥師伐宋德安以嘗逆戰其民皆俘戮無遺復掛俘籍以九族)
(俱殘不欲北與姚樞訣欲投水樞曉以徒死無益復強從之先是南北道絶載籍不相通至是復以)
(所記程朱所著諸經傳註盡錄以付樞至燕學子從者百餘人世祖在潛邸嘗召見問曰我欲取宋)
(卿可導之乎對曰宋吾父母國未有引人以伐吾父母者世祖悦因不強之仕楊維中聞復議論始)
(嗜其學乃與樞建太極書院請復講授其中由是許衡郝經劉因皆得其書而尊信之北方知有程)
(朱之學自復始學者稱之日江漢先生科綽舊作闊出今改正)黃澤(其先長安人唐末徙)
(資州父儀可隨兄驥子官九江因家焉澤生有異質慨然以明經學道為志好為苦思屢以成疾疾)
(止復思久之如有所見作易春秋二經解二禮祭祀述略大德中江西省臣聞其名授景星書院山)
(長又為山長於洪之東湖書院學者益衆秩滿辭歸閉門授徒以養親不復言仕吳澄嘗觀其書以)
(為平生所見明經士未嘗有能企及之者)戴羽(德安人隱居積學徵辟皆不就著武侯通傳三)
(卷史評一卷虞集為之序)范士奇(江州人累世同居詔表其門)劉受二(德化人至)
(正間為池州推官張士誠兵起受二戰於城西渡口敗績衆皆逃受二還城死守城陷不屈死之)
︹明︺張羽(德化人從父宦江浙兵阻不得歸與友徐賁卜居吳興領鄉薦為安定書院山長與)
(高啟輩為詩友洪武初徵至京師授太常司丞以事竄嶺表未半道召還知不免投龍江死羽文章)
(精潔有法尤長於詩作畫師小米所著有静居集)黃信(彭澤人洪武中由太學生擢監察御)
(史有能聲遷廣西按察使尋改湖廣持正不撓官至都察院右副都御史)豐慶(瑞昌人正統進)
(士景泰中以給事中諫易儲事逮繫詔獄英宗復辟井河南左參政論周府内官不法帝嘉之擢右)
(布政使)黃材(德化人天性孝友父病刲股和粥以進父殁後妻見其股瘢始知之)王廷
翰(彭澤人正德十四年宸濠兵掠縣廷翰率鄉兵與賊戰死之)丁湛(彭澤人嘉靖進士歷)
(禮科給事中疏發嚴嵩罪狀廷杖幾死謫邵武推官累遷浙江副使嵩以舊恨追罪之落職嵩敗遂)
(不復仕)歐陽一敬(彭澤人嘉靖進士歷刑科給事中劾罷禮部尚書董份遷兵科都給)
(事言廣西總兵不當用勲臣因劾恭順侯吳繼爵罷之以俞大猷代寇入陜西劾總督陳其學巡撫)
(戴才俱奪官又以軍政劾英國公張溶總兵官董一奎等九人不職俱貶斥隆慶初劾大學士高拱)
(專擅宜罷斥巳而陳兵政八事皆議行南京振武營兵由是罷去積患遂除中官吕用等典京營一)
(敬力諫事寢俄擢太常少卿拱再起柄政一敬即日告歸)田化龍(德化人以材武署南湖營)
(守備進剿永豐賊斬獲甚多賊退伏山林化龍深入被重圍矢盡援絶力戰而死永豐人立廟祀之)
董四民(九江衞世職百戶明末總制袁繼咸聞其技勇召致麾下授都司左良玉兵東下四)
(民見事急命其妻史氏妾姚氏並二子先投池登城射殺數人拔刀自刎本朝乾隆四十一年)
(賜諡烈愍)徐行可(九江衞世襲指揮僉事幼讀書明大義左良玉兵陷城行可母汪氏)
(投井死妻鄒氏婦陳氏繼之行可大書於屏曰世受國恩合門殉節以報投筆向北自經於望京門)
(城樓一年本朝乾隆四十賜諡烈愍)
︹本朝︺廖士貞(德化人由舉人知四川營山縣逆賊彭時亨陷城被執不屈遇害贈按察使)
(僉事廕一子入監)周岱生(德化人由拔貢授貴州餘慶知縣丁内艱服闋知廣西平南縣)
(招撫流民開墾荒蕪又以地不産蔬教民樹藝康熙十三年吳三桂叛賊將緱成德來攻岱生率鄉)
(兵擊却之踰月復至岱生奮力拒戰賊攻益急死者三十餘人矢且盡入城固守旬日援絶城陷妻)
(楊氏自刎死賊執岱生誘之降大罵不屈遇害長子儒罵賊亦見殺次子儻尋父母兄屍告潯州守)
(上其事僉事贈按察使予祭葬)張孺子(湖口人同父刈蘆於洲有虎突至攫其父)
(孺子追及之以杖連擊虎首砰然有聲遂脱父難療治而愈)劉鎮寶(彭澤人給事中堂子)
(康熙庚子舉人授雲南烏蒙通判雍正八年逆蠻為亂鎮寶不屈遇害贈按察使僉事予)
(祭葬)廖介(德化人孝行著聞乾隆年間旌)陳奉兹(德化人乾隆進士由知縣歷安)
(徽江寕江蘇布政使勞心庶務政肅風清曾任建昌道往來西藏開誠布信所至多感化之在江寕)
(時值徐屬水潰獨捐俸廉遣吏散給灾黎卒於官入祀鄉賢祠)文德翼(瑞昌人崇楨進士司)
(理嘉興平反得釋者甚多持法不避權貴值國變遠遯歙之商山研究經史著述極富入祀鄉賢祠)
劉曉(彭澤人少負志節國朝定鼎曉挾策行間佐參帷幄由宜章令遷永寕知州從將軍傅)
(宏烈進剿吳逆有功授平樂知府攻拔賀縣殺賊萬計晉參議旋加監軍道進剿蠻苗以勿掠勿擄)
(為戒西人德之建祠祀焉因病乞休卒於家入祀鄉賢祠)
︹流寓︺︹南北朝︺︹宋︺周續之(建昌人入廬山事沙門慧遠時彭城劉遺民遁迹廬山陶)
(淵明亦不應徵命謂之尋陽三隱)宗炳(涅陽人高祖辟為主簿不起乃入廬山就釋慧遠考)
(尋文義兄臧為南平太守逼與俱還)雷次宗(南昌人少入廬山事沙門慧遠篤志好學尤明)
(毛詩隱退不交世務)︹齊︺宗測(炳之孫永明三年徵太子舍人不就遂往廬山止祖舊宅魚復)
(侯子響為江州厚遣贈遺測曰少有狂疾尋山採藥遠來至此量腹而進松术度形而衣薜蘿淡然)
(巳足豈容當此横施建武二年徵為司徒主簿不就)︹梁︺劉慧斐(彭城人為梁安成王法曹)
(行參軍嘗途經尋陽游匡山過處士張孝秀相得甚懽遂有終焉之志因不仕居東林寺又於山北)
(搆園一所號曰離垢園人謂為離垢先生)︹唐︺李白(成紀人安祿山反轉側宿松匡廬間未王)
(璘辟為府僚佐璘起兵逃還彭澤璘敗當誅郭子儀請解官以贖有詔長流夜郎會赦還潯陽坐事)
(下獄宋若思將兵赴河南道潯陽釋囚辟為參謀未幾辭職)元結(河南人天寶末兵興嘗家)
(瀼濱自稱浪士)蕭存(穎士子建中初遷比部郎中疾裴延齡之奸棄官隱廬山卒韓愈少為存)
(所知自袁州還過存廬山故居而諸子前死惟一女在為經贍其家)︹宋︺楊徽之(浦城人常)
(肄業於潯陽廬山)周惇頣(營道人熙寕中知南康軍因家廬山蓮花峯下前有溪合於湓)
(口因取營道所居濓溪以名之)陳瓘(沙縣人徽宗時復承事郎卜居江州復有譖之者至不許)
(輒出城)張所(青州人高宗時言黃潛善奸邪不可用恐害新政乃罷御史謫鳳州團練副使)
(江州安置)王庶(慶陽人紹興中御史中丞勾龍如淵劾庶本趙鼎所薦欺君罔上庶罷歸至九)
(江被命奪職徙家居焉)︹元︺趙汸(休寕人聞九江黃澤有學術往從之游澤之學以精思自)
(悟為主其教人引而不發汸一再登門乃得六經疑義千餘條以歸已復往留二歲得口授六十四)
(卦大義與春秋之要)︹明︺桑喬(揚州人官御史嘉靖間謫九江居廬山北林隱菴所著有廬山)
(紀事)
︹列女︺︹晉︺陶侃母湛氏(尋陽人侃就學母紡績資給侃為尋陽吏監魚梁以鮓一罌遺)
(母母不啟視遺書責之曰爾為史以官物遺我是增吾憂也范逵來寓宿時大雪母出所卧薪薦剉)
(以秣其馬又密截髮供殽饈逵聞之太息曰非是母不能生此子侃後以忠正為名臣)陶潛
妻翟氏(尋陽人能安苦節與潛同志夫耕於前妻鋤於後)︹明︺劉相妻黃氏
(德化人相為諸生迎父喪於臨清哀毁死柩至家黃觸頭流血欲以死殉時年二十一形毀骨立衰)
(絰十餘年事繼姑益謹姑殁殯葬盡禮閨門肅然雖處貧苦而怨聲不聞人皆賢之)張仲偉
妻周氏(名端秀湖口人年十九歸張生子一歲夫亡舅姑以家貧子幼欲奪其志周曰願為)
(張氏鬼不作他人妻守節三十年鄉里敬重之)王守邦妻陶氏(彭澤人年二十夫暴)
(亡翁痛其子越宿亦亡陶歎曰吾死姑何依乃營葬夫豫虛其右以示同穴孀居二十餘年事姑盡)
(孝人無閒言)計偉妻劉氏(名玉蘭彭澤人年十八適偉五載夫亡哀痛嘔血不食而)
(卒)余孝繡(湖口余志通女年十八家貧未受聘正德七年為流賊所刦投河死又有諶烓)
(妻失其姓烓為湖南巡司吏妻與二女居流賊突至欲汚之三人罵不絶口俱被支解而死)曹
鉦妻徐氏(湖口人年十七夫死有富民厚聘求之徐沐浴更衣自縊死)衞廷珪
妻孫氏(吳縣人隨夫商販寓潯陽小江口宸濠陷九江夫適他往所親急邀孫共逃孫謂兩)
(女金蓮玉蓮曰我輩異鄉人汝父不在逃將安之女曰生死不相離要當為父全此身耳於是母女)
(共一長繩自束赴河死同時有九江衛李溥妹年十五未字賊至投井死)孫光啟妻黃
氏(湖口人年十七歸孫七月而夫亡遺腹四月其父以家貧欲奪其節遂引刀截耳絶食七日後)
(生子夢陽補弟子員萬歷八年旌)朱貞女(德化人年十六許字勞欽亮未嫁夫亡女奔喪)
(自縊合葬南薰門外萬歷九年旌)王佳傳妻歐陽氏(彭澤人事姑至孝夫亡氏)
(年十八撫遺腹子紡績爲生父母欲嫁之乃鍼刺其額爲誓死守節字用宇黔涅之深入膚裏里人)
(稱爲黑頭節婦)朱元初妻吕氏(德化人嘗刲股救姑疾夫病又刲股進之亦愈三乳)
(生六子人謂孝德所致)馮士一妻丁氏(彭澤人嫁踰年而寡止遺一女哀毁欲死)
(以姑老強起姑病刲股和藥及姑殁女嫁氏曰吾事畢矣竟觸夫墓死其女葬之去馮墓數十步冢)
(上木枝悉向夫墓)吳氏女(名四貞湖口人崇禎初許聘周氏未嫁其夫不得於繼母欲罷)
(婚女聞之赴水死)黃開先妻李氏(德化人事舅姑孝撫前妻子如巳出左良玉兵)
(至李誓不辱赴金魚池死同縣舉人萬有年妻毛氏被執不辱賊裂其尸繆用中妻陳氏廖士貞祖)
(母王氏後母萬氏妻史氏朱召廉妻金氏並二女一婢俱自縊死)朱景賢妻張氏
(德化人通經傳事舅姑孝左良玉兵陷城積薪自焚死同縣楊氏南贛總兵徐必達妻聞夫戰死石)
(陽之螺山即投繯以殉李氏女年十六許聘黃氏未嫁夫亡誓不再適為賊所執引頸受戮魏光宇)
(妻陳氏同婦孫氏投井死)萬堯化妻樊氏(德安人為賊兵所掠不從斫胸死)文
華衮妻何氏(瑞昌人遇闖賊敗兵欲汚之罵賊死)汪應祥妻沈氏(湖口)
(人左良玉兵至應祥負母走氏自經死姪女年十三亦死其旁)王秉陽妻洪氏(彭澤)
(人避地陶潭鄉左良玉兵掠之厲罵被殺)
︹本朝︺鄧之元妻孫氏(瑞昌人順治五年金聲桓叛氏為賊兵所掠憤罵被殺)王
娥(德化人王屠女值火延燒其家屠醉卧娥年僅十二奔烈焰中呼之不醒遂共死)周岱
生妻楊氏(德化人隨夫在平南康熙十三年賊陷平南岱生被執楊從之罵賊不絶口行)
(至桂平和墟社自剄死經歷董英瘞之後次子儻收其骨歸葬事聞贈宜人)桂登琛
妻孫氏(德安人年十九將嫁而登琛殁孫泣請奔喪父母不可遂持服矢節一日其姊歸諷)
(以他適厲聲答曰人各有志母多言服闋自經死事聞旌表)劉焜妻高氏(德化)
(人年二十五夫亡矢志守節祖姑年老不能食高日以乳進閱數載祖姑貌若嬰兒年九十二乃卒)
(教四子俱成立)岳繼忠妻湯氏(德化人夫亡守節同縣萬昭妻黃氏邢繼楷妻馮氏)
(吳繼珖妻張氏孫纘穎妻廖氏黃鉞妻王氏萬朝璽妻繆氏黃士熹妻陳氏陳文漋妻龔氏饒士銓)
(妻羅氏汪文昇妻楊氏烈婦吕瑞瑚妻凌氏均乾隆年間旌)鄔顯秀妻曹氏(德安)
(人年十七嬪於鄔氏二十五顯秀亡遺子甫一齡姑七十有一氏守節自矢養姑以終天年教子克)
(有成立壽八十有五同縣熊學源妻廖氏鄧瑞子妻張氏閔柱妻劉氏李仲生妻羅氏鄒霖妻戴氏)
(鄒上選妻熊氏烈婦李繁明妻徐氏均乾隆年間旌)熊士駒妻李氏(瑞昌人年)
(十七歸熊六載夫殁誓以死殉時祖姑在堂舅姑止之氏敬事祖姑與翁姑克盡婦職教子祥繩列)
(庠序年七十七卒同縣范以璋妻黃氏楊亶生妻余氏周加位妻桂氏向登庸妻胡氏董愛山妻王)
(氏陳應孚妻郭氏陳以旗妻胡氏李加甄妻周氏張宋業妻鄧氏李大羣妻蔡氏李時序妻陳氏聶)
(主寬妻熊氏吳洪彬妻陳氏曹之權妻周氏周正趙妻陳氏文存洛妻楊氏朱宗魯妻陳氏周定尚)
(妻鄒氏烈婦劉尚義妻何氏貞女朱漋甸未婚妻陳氏周洪未婚妻盧氏均乾隆年間旌)江
正任妻饒氏(湖口人年二十喪夫遺孤三歲翁姑無倚氏上事下教守節六十餘年同)
(縣王為伊妻曹氏周召西妻吳氏楊永祿妻吳氏蕭瓚玉妻余氏楊以悦妻張氏周立逢妾丁氏屈)
(家俐妻江氏崔仕甲妻吳氏沈文著妻曹氏譚文煥妻余氏周學臣妻柳氏段澳淇妻梅氏烈婦殷)
(懷昇妻徐氏余廷賢妻段氏余繼椿妻曹氏沈萬里妻梅氏周儼妻彭氏方云來妻沈氏王鄭氏曹)
(瑞毛妻許氏烈女沈道銈未婚妻柳氏均乾隆年間旌)湯基元妻歐陽氏(彭澤)
(人年二十一夫亡越七月子鍾繼始生撫孤子奉舅姑歷五十年如一日同縣歐陽垓妻張氏歐陽)
(瑜妻汪氏柯在楊妻屠氏許自洪妻歐陽氏項秉芳妻汪氏丁名忠妻柯氏諶煥妻歐陽氏方學龍)
(妻項氏烈婦胡文光妾江氏胡瑞節妾王氏均乾隆年間旌)項之綱妻李氏(德化)
(人夫亡守節同縣黃步鰲妻鄒氏邢廷珍妻陳氏烈婦李運貴妻朱氏貞女蔡辨佳未婚妻駱氏均)
(嘉慶年間旌)陳明顯妻尤氏(德安人夫亡守節同縣鄭立豪妻王氏鄭立棟妻閔)
(氏徐中濬妻聶氏廪生羅克紱妻鄧氏烈婦洪楊氏貞女汪際輝未婚妻熊氏烈女邱妹均嘉慶年)
(間旌)何平夀妻徐氏(瑞昌人夫亡守節同縣周彭繡妻楊氏周宜也妻王氏馮)
(信儒妻陳氏陶粤風妻萬氏均嘉慶年間旌)張拱妻潘氏(湖口人夫亡守節同縣曹)
(本萃妻楊氏曹繼慶妻饒氏楊嵐妻崔氏貞女曹繼賢未婚妻沈氏均嘉慶年間旌)李萬
檉妻宗氏(彭澤人夫亡守節同縣烈婦程令儀妻朱氏貞女項琮璡未婚妻洪氏均嘉慶)
(年間旌)
︹仙釋︺︹晉︺董奉(侯官人居廬山太乙觀為人治病不取錢愈者使栽杏數年得十餘萬株後杏)
(大熟作一倉榜示人曰欲買杏者不須報奉但將穀一器易杏一器有置穀少而取杏多者虎輒吼)
(而逐之奉得穀盡以散貧者一旦竦身入雲中去在人間三百餘年顔狀如三十時人)楊羲
(隱廬山得道嘗與紫微夫人諸仙遊諸仙各授學道丹訣并說羣仙事迹義秘錄其書為司馬朗得)
(之常有雷電光怪後又為陸修靜所得)慧遠(姓賈氏雁門樓煩人年十三通六經莊老二十)
(一聞沙門道安講般若經豁然開悟遂與弟慧持俱出家太元中至廬山立精舍江州刺史桓伊為)
(建寺居之號曰東林與衆百二十三人結白蓮社同修淨土之業其間譽望尤著者劉程之雷次宗)
(周續之宗炳張野張詮慧持慧永慧叡道昺竺道生道敬曇順曇恒曇詵佛䭾耶舍佛䭾跋陀羅并)
(遠為十八賢而遠為之冠居山三十年迹不入俗義熙十二年終年八十三)慧永(河内繁氏)
(子年十二出家事竺曇太元初至尋陽刺史陶範捨宅為西林以居之於峯頂别立茅室至其室者)
(嘗聞異香因號香谷有一虎同居人至輒驅去)︹宋︺緣德(錢塘黃氏子住廬山圓通寺曹翰下)
(江州率部曲入寺僧驚走緣德獨端坐不起翰怒曰獨不聞殺人不轉眼將軍乎緣德曰汝安知有)
(不怕生死和尚翰曰衆僧安在答曰聞鐘則來翰擊鐘而僧不集緣德自起擊之僧皆至因謂曰公)
(鳴鐘有殺心耳翰乃服一日集衆曰吾寂後以青石為塔塔紅吾當再至趺坐而逝)黃知微
(江州人得道佯狂人謂之黃風子一衲百結寒暑弗易行常攜兩囊隨所得雜投其中而不臭名曰)
(錦香又善噫氣噫輒經時不絶響徹雲漢素不攻詩而多佳句後忽化去)道旼(仙遊蔡氏子建)
(中靖國時住圓通寺入院之夕緣德之塔忽紅衆皆駭謂應祖讖崇寕二年賜紫號旼古再來妙覺)
(大師政和三年逝敕贈妙空寶塔)楊權(旴江人少穎悟不羣聞張真牧有道行往從之真牧)
(授以九返之術曰逢江莫行至泥則止後舟次九江泥沱觜始悟遂結茅修煉其中時大疫施以符)
(水輒效後作頌而逝咸淳中封通慧孚惠真人)︹明︺住德(湖口人人號赤脚僧常居廬山洪武)
(中詣闕求見不報已而太祖不豫復齎藥自進云天眼尊者及周顛仙人所送服之即愈)
︹土產︺葛(元和志江州貢葛府志葛布苧布多出德安)紙(唐書地理志江州土貢紙寰宇記產)
(布水紙省志楮皮紙出瑞昌草紙出德安)碌(唐書地理志江州土貢碌按省志今德化產無名)
(土可入漆而無碌)雲母(寰宇記江州土產省志德化縣出)蠟(省志瑞昌出有黃白二種)
漆(省志瑞昌出)桐油(省志瑞昌出)茶(明統志德化縣出省志五邑俱產唯廬山出者)
(味香可啜)石斛(唐書地理志江州土貢生石斛省志德化出)石耳(明統志廬山石上出)
鱅魚(見明統志省志有鰣魚鱘魚按舊志載唐書地理志潯陽有銀有銅又彭澤有銅今無)
(謹附記)
大清一統志
建昌府(在江西省治東南四百里東西距二百二十里南北距三百八十里東至福建邵武府光)
(澤縣界一百八十里西至撫州府宜黃縣界四十里南至寕都州石城縣界三百四十里北至撫州)
(府臨川縣界四十里東南至福建邵武府泰寕縣治二百三十里西南至寕都州治三百六十里東)
(北至撫州府金谿縣治一百十里西北至撫州府臨川縣治一百五十里自府治至京師五千四)
(百八十里)
︹分野︺天文斗分野星紀之次
︹建置沿革︺禹貢揚州之域春秋吳南境戰國屬楚秦
屬九江郡漢置南城縣屬豫章郡三國吳太平二
年分屬臨川郡(時郡治臨汝縣卽今撫州)晉及劉宋因之蕭齊
移臨川郡治南城梁因之陳仍屬臨川郡隋因之
唐撫州地屬江南西道五代屬南唐析南城縣置
建武軍宋太平興國四年改曰建昌軍屬江南西
路元至元十四年改建昌路總管府屬江西行省
明初改肇昌府尋改建昌府屬江西布政使司
本朝因之屬江西省領縣五
南城縣(附郭東西距一百三十里南北距一百二十五里東至新城縣界九十里西至撫州)
(府宜黃縣界四十里南至南豐縣界八十五里北至撫州府臨川縣界四十里東南至新城縣界一)
(百二十里西南至撫州府宜黃縣界七十里東北至瀘溪縣界九十里西北至撫州府臨川縣治一)
(百五十里漢置南城縣屬豫章郡後漢因之三國吳太平二年分屬臨川郡晉宋因之䔥齊移臨川)
(郡來治梁因之陳屬臨川郡隋平陳屬撫州大業初屬臨川郡唐屬撫州南唐置建武軍治此宋太)
(平興國四年為建昌軍治元為建昌路治明為建昌府治本朝因之)新城縣(在府東南)
(九十里東西距一百三十里南北距一百十五里東至福建邵武府光澤縣界七十里西至南豐縣)
(界六十里南至福建邵武府泰寕縣界七十里北至南城縣界四十五里東南至福建邵武府泰寕)
(縣冶一百四十里西南至福建邵武府建寕縣界七十里東北至瀘溪縣治一百里西北至南城縣)
(界四十里漢南城縣地三國吳分置永城東興二縣並屬臨川郡晉以後因之隋併二縣入南城縣)
(唐武德五年復置二縣屬撫州七年省宋紹興八年始析置新城縣屬建昌軍元屬建昌路明屬建)
(昌府本朝因之)南豐縣(在府南少西一百二十里東西距一百五十里南北距一百二)
(丨里東至新城縣界六十里西至撫州府宜黃縣界九十里南至廣昌縣界八十里北至南城縣界)
(四十里東南至福建邵武府建寕縣界七十里西南至廣昌縣界八十五里東北至南城縣界三十)
(五里西北至撫州府宜黃縣界四十里漢南城縣地三國吳太平二年析置南豐縣於今廣昌縣界)
(屬臨川郡晉以後因之隋開皇九年併入南城縣唐景雲二年復置南豐縣先天二年省開元八年)
(復置屬撫州後移縣治此宋淳化二年屬建昌軍元至元十九年升為南豐州直隷江西行省明洪)
(武三年仍為縣屬建昌府本朝因之)廣昌縣(在府西南二百四十里東西距一百六十)
(里南北距一百四十里東至南豐縣界一百里西至寕都州界六十里南至寕都州石城縣界一百)
(里北至南豐縣界四十里東南至福建汀州府寕化縣治一百九十里西南至寕都州治一百二十)
(里東北至南豐縣治一百二十里西北至撫州府樂安縣治二百里漢南城縣地三國吳置南豐縣)
(於此晉以後因之隋省南豐為南城縣地唐復為南豐縣地宋紹興八年始析置廣昌縣屬建昌軍)
(元屬建昌路明屬建昌府本朝因之)瀘溪縣(在府東一百五十里東西距九十五里南)
(北距六十里東至福建邵武府光澤縣界十五里西至南城縣界八十里南至福建邵武府光澤縣)
(界二十里北至貴溪縣界四十里東南至福建邵武府光澤縣治九十里西南至新城縣治一百里)
(東北至廣信府貴溪縣冶一百四十里西北至撫州府金谿縣治一百十里自漢至元皆為南城縣)
(地明洪武三年置瀘溪巡司萬歷六年始析置瀘溪縣屬建昌府本朝因之)
︹形勢︺控五嶺封疆之要(唐刁尚能南城縣羅城記)據江西一道東
南上游其地山高而水清(宋朱子建昌軍進士題名記)左臨旴
水右瞰麻源(王象之輿地紀勝)減贛之曠幾撫之饒遠信
之衝鄰汀之僻與邵武並閩楚之喉酌諸府之中
號爲樂區(明羅玘送舒太守序)
︹風俗︺地無土山濁水民秉是氣往往清慧而文(唐劉禹錫)
(文)其民氣剛而才武其士多以經術議論文章致
大名(朱子建昌軍進士題名記)比屋絃誦與鄒魯同風(宋張允修平遠)
(臺記)市肆繁密屋邑華好(祝穆方輿勝覽)
︹城池︺建昌府城(周九里三十步門四東臨江流西南北有濠廣一丈四尺宋元豐中築自)
(明以來屢加修築南城縣附郭)新城縣城(周五里七十六步門四明正德七年築)
(本朝乾隆二十五年修)南豐縣城(周七里一百四十二步門四濠廣七尺明正德九年)
(築本朝康熙二十二年修乾隆十年五十八年嘉慶八年重修)廣昌縣城(周五里一)
(百五十六步門四明正德九年因舊址改築本朝順治康熙年間屢修乾隆十年五十八年嘉慶)
(八年重修)瀘溪縣城(周二里二百八十步門四濠廣七尺明萬歴六年築)
︹學校︺建昌府學(在府治西宋太平興國四年建明宏治五年遷府治北本朝康熙二十)
(一年復還故址入學額數二十名)南城縣學(在縣城南宋紹興十二年建明末燬本)
(朝順治十五年重建入學額數二十名)新城縣學(在縣冶東南宋紹興十三年建本)
(朝順治十二年重建雍正三年再建入學額數二十名)南豐縣學(在縣治南宋慶歷中)
(建本朝康熙十三年燬十九年重建入學額數十五名)廣昌縣學(在縣治東南宋嘉泰)
(二年建本朝康熙年間修入學額數十五名)瀘溪縣學(在縣治西明萬歷十五年建)
(本朝康熙年間修入學額數八名)旴江書院(在府治北宋李覯教授之所元末燬本)
(朝雍正七年重建)崇儒書院(在府城萬壽宫左本朝康熙五十二年建)南豐
書院(在南豐縣治東元至正初知州史文彬建)明德書院(在南城縣鳳凰山下明參)
(政羅汝芳講學之所)東園書院(在廣昌縣明何文淵讀書處)進修書院(在瀘)
(溪縣宋元豐進士石松建其孫石致平重修)
︹戶口︺(原額人丁七萬六千六百七十三今滋生男婦大小共一百四十五萬五千九百九十七名口)
(計二十七萬九千九百二十七戶又所屯軍男婦大小共一萬七千九百五十六名口計二千四百)
(十二戶)
︹田賦︺(田地一萬七千三十五頃二十七𤱔二分三釐有竒額徵地丁銀九萬八千三百四十一兩六)
(錢四分七釐米四萬七百五十石四斗六升建昌所屯田在廣昌縣共八十六頃三𤱔二分三釐有)
(奇額徵地丁銀一千一百二十一兩三錢四釐)
︹山川︺東芙蓉山(在南城縣東十里以宜黃縣有芙蓉山在西也)梓木山(在南城縣)
(東十五里深廣數十𤱔惟生梓木故名梅溪出此)東界山(在南城縣東二十里宋元祐八)
(年有甘露降於松柏間其南五里有銅鉢坪山巔平坦可容數千人)石魁山(在南城縣東三)
(十里山石煅灰最良)席帽山(在南城縣東五十里山形上銳下闊如席帽通志云相傳南唐)
(保大間范越鳳擇地於此寘帽因名又東十里爲龍門山上有天井)橫山(在南城縣東七十里)
(横亘三十餘里相近有禪山端聳如生禪狀)斂山(在南城縣東八十里一名劍山高數百仞)
(延袤數十里相近有甘山韓山澚港所出)魚&KR2883;山(在南城縣東八十里接瀘溪縣界高數百)
(仞山腰有龍潭俗呼爲海眼)大旭山(在南城縣東八十五里以其面東最高日出先見而)
(名自麓至嶺竟日方逹可望數百里宋時避神宗諱改名大竹又長慶山在縣東百餘里俱接瀘溪)
(縣界)從姑山(在南城縣東南五里以次於麻姑而名緣石磴而上數百級有雙石對峙如門)
(名鐵關又數十級乃至山巔有㐲虎洞亦名玉洞又有秋澤巖巖側有定應泉)畢姑山(在南)
(城縣東南四十里極高峻又十里爲大盤山周四十餘里)高空山(在南城縣治南一名登高)
(山又名黃家山與陳家山郭家山相連稱城中三山)麻姑山(在南城縣西南寰宇記在縣西)
(南二十二里山頂有古壇相傳麻姑得道於此壇東南有池又有瀑布淙下三百餘尺西北有麻源)
(謝靈運入華子岡是麻源第三谷詩曰銅陵映碧澗石磴瀉紅泉卽此處也顔眞卿撰仙壇碑備詳)
(其事方輿勝覽山在縣西南十五里高九里五十步周一百四十四里山麓有尋眞亭亭東隅有石)
(磴盤旋山腰而上至山之半有界青軒對第二谷水飛流而下又二里間有瀑布立雙練枕流二亭)
(又登萬巘亭旁有石池百餘步入山門榜曰丹霞小有洞天至忘歸亭亭跨青流下有水簾巖自是)
(而入地勢寬平膏腴數百𤱔路東南隅則碧蓮池由池畔坦途徑會仙亭人仙都觀舊志山在縣西)
(南十里有仙羊五老萬壽秦人葛仙逍遥等峯道書以為第二十八洞天又西七里有丹霞山亦曰)
(丹霞洞道書以為第十福地其旁為出雲山絶頂有虎穴)紅屏山(在南城縣西五里又名赭)
(面石高百仞形如赤城郡治目為印山)垛甲山(在南城縣西十里麻源山嶺北粗石層曡)
(如垛甲形又西五里為銅山謝靈運所謂銅陵也)北界山(在南城縣西北七十里與臨川)
(縣分界嶺峻路狹)鳳凰山(在南城縣北二里郡之主山也山麓有寨)伏牛山(在南)
(城縣北四十里臨江下有市)章山(在南城縣東北五里喬松修竹森列交蔭為郡水口相近)
(為烏江山路險而隘下有烏江潭)太平山(在南城縣東北五十里以山勢寬平而名)白
馬山(在南城縣東北九十里壁立十仞綿亘百里為金谿雲林之祖上有出雲峯絶頂有龍潭)
(相近有馬鞍山俱接金谿瀘溪兩縣界)東山(在新城縣東縣城跨其上)東巖山(在新)
(城縣東四十里五峯聯絡亦名巖嶺傳權紀略山之隂巖谷深邃林莽窈窕凡十五里舊為奸惡窟)
(穴宋紹聖五年南城尉鄒天錫始開平之名曰鄒公新路)旗山(在新城縣東七十里飛鳶分派)
(高展如旗)大寒山(在新城縣東南四十里極高峻綿亘十餘里山頂平曠至冬則寒甚諸山)
楓山(在新城縣南里許其側又有垕山二山之下居民繁密稱南津街垕山中阜曰仰天峯)
福山(在新城縣南四十里高數千仞延袤數十里縣之鎮山也舊名覆船山寰宇記南城山在)
(南城縣東南一百四十里舊名覆船山唐天寶六年勅改名南城山省志唐懿宗賜名福船山宋大)
(中祥符間去船宇曰福山絶頂有蕭曲峯與會仙雲門諸峯相映)暘山(在新城縣西南俯臨)
(長川相近有迷姑山隔溪横帶當縣之前)竹山(在新城縣西南十五里突起平地二峯相連竹)
(木叢茂俗稱天馬)高臺山(在新城縣西南二十五里會仙之西其巔有石高數丈寬平如)
(臺又五里有仙臺山)寶山(在新城縣西南五十里高數百仞聯峯曡嶂中有平田數千頃頗稱)
(沃壤)秀峯山(在新城縣西南七十里層巒曡壁高插雲漢為邑西南之望)日山(在新)
(城縣西隔溪百步一名天峯周六七里全山皆石形勢峭拔日初出必先見故名其巔有石洞古仙)
(壇山腰舊有片深不可測云通海眼)仙居山(在新城縣西北三里與石峽嶺隔溪相對兩崖)
(雄峙盤踞中流峽水環繞洲林森鬱為縣治水口下有龍湖潭)棲靈山(在新城縣西北三十)
(里峯巒聳秀中有石壇多靈跡)聖山(在新城縣西北四十餘里與棲靈山相接綿亙數里有水)
(入黎水相近又有明月漈高百餘仞闊一里許曠潔無草木月出則先見故名)大龍山(在南)
(豐縣東五十里山有瑜岡烟霞洞)雲蓋山(在南豐縣東南七十里與閩交界峻險難登頂)
(有泉曰靈泉)南山(在南豐縣南隔溪與縣治對峙每重九日士民游其山亦名登高山又南)
(里許有南臺山上有塔一名塔嶺)金峯山(在南豐縣南數里又名金華山)石龍山
(在南豐縣南九十里接廣昌縣界勢如游龍繚繞有芭蕉洞)旗鼓山(在南豐縣西南三十)
(里左如展旗右如仆鼔)福善山(在南豐縣西南五十里崚嶒高峻與軍山並峙産茶最佳)
廩山(在南豐縣西南五十里上有大石如禾廩一名廩石)金嶂山(在南豐縣西南一百)
(里南去廣昌縣四十里跨兩縣界高十餘里根盤百餘里)軍山(在南豐縣西寰宇記在縣西北)
(二十五里下有神祠能興雲雨歲旱祈禱皆應地生班竹曾肇軍山廟碑軍山南豐之望也其高十)
(九里餘二百步見於百里之外舊傳吳芮攻南越駐軍此山其將梅鋗祭焉禮成若有士騎麾甲之)
(狀因號軍山縣志山在縣西四十里一名南山其陽爲南豐隂爲宜黃有筆架頭陀等四峯有山茶)
(金沙二洞有王母野鴨二池旁有飛瀑一瀉千尺其下龍潭不一巖石洞壑皆稱奇勝)蕨岡
山(在南豐縣西四十里産蕨人多採之上有鐘峯又名中華山)華蓋山(在南豐縣西八)
(十里聳峙如華蓋又名金蓋山)龍口山(在南豐縣西北十五里下有龍潭三穴)中華
山(在廣昌縣東二十里亭亭孤峙又縣東五里有東華山縣南三十里有南華山縣西一里有西)
(華山縣北五里有北華山)天堆山(在廣昌縣東南二十里江中明統志宋紹興間一夕雷雨)
(大作聞沙礫聲旦視之屹然高丈餘童謠云天雷飛石頭一夜成汀洲五十年内興公侯)翔鳳
山(在廣昌縣南五十里九峯相聯形若翔鳳又大小崖山在縣南挂湖水繞其下)金華山
(在廣昌縣西南四十里又金雞山在縣西南五十里)望軍山(在廣昌縣西南四十五里突兀)
(萬仞以俯視南豐之軍山而名上有巖洞中有石佛獅龜等皆天然形肖)盤峯山(在廣昌縣)
(北三十里山形若盤四面皆石崖惟西南有鳥道側足可上容萬餘人)石笋山(在瀘溪縣)
(東二十里其峯最高有巨石决銳如笋故名)五鳳山(在瀘溪縣東南二十五里)蓮華
山(在瀘溪縣南十里諸峯矗峙高下相錯宛如蓮花)雲溪山(在瀘溪縣西南又都溪山)
(亦綿亘數里與雲溪並峙)魚山(在瀘溪縣西一里以形似名相近有普濟山下有潭清瑩如鏡)
岐山(在瀘溪縣西北二十里有黃雀琵琶鸞頭諸峯)望州嶺(在南城縣東二十五里由)
(山麓而上盤曲十五里巔有巨石可登陟俯瞰郡城如在几席西南三百步有鬼巖洞横深五六里)
(廣數尋前後有石門)箬嶺(在南城縣西南七十里接宜黃縣界)駝鞍嶺(在南城縣西十)
(里俗名麻嶺從此入麻源三谷多茂林修竹土田沃衍而層巒曡巘回環映帶稱為絶勝三谷者第)
(一為麻姑山南澗第二為北澗第三為華子岡)寒婆嶺(在南城縣東北四十里接金谿縣界)
(舊有寨)飛猿嶺(在新城縣東六十餘里亦曰悲猿嶠後又訛為飛鳶嶺又杉嶺在縣東七)
(十里杉關置此)極高嶺(在新城縣東南三十里路通邵武亦險峻)紅水嶺(在新城縣)
(東南四十里德勝關西黎水出此)四望嶺(在新城縣南七十里與福建泰寕縣接界甚高)
(峻登之則四遠皆在望中故名九折水出此)招軍嶺(在新城縣西南六十餘里路通福建)
(建寕縣上有昂頭峯)東興嶺(在新城縣西三十里因東興廢縣而名)石硤嶺(在新)
(城縣北三里)百丈嶺(在南豐縣南寰宇記在縣西南八十里高百丈與福建將樂縣分界)
(舊志在縣南七十里亦名百大隘即古刊都銀場旁有石牛洞在縣東南六十里山高路險外固中)
(寬唐僖宗時朱從立知刊都鎮務豎旗山上因名頓旗峯後遂據石牛洞為亂尋敗死明時嘗設巡)
(司)捲嶺(在南豐縣南八十里江西福建交界與雲蓋山相近其嶺峻險路徑縈迴形與風捲)
(練帶相似故名)盤湖嶺(在南豐縣南八十里亦江西福建之分界一名盤湖隘有湖若盤又)
(名大嶺以徑寬廣故名)大羅嶺(在南豐縣西南一百六十里一名竹節隘相近有小羅嶺)
(亦名苦竹隘俱與廣昌寕都接界)梅嶺(在南豐縣西寰宇記在縣西南一百三十五里與虔)
(州虔化縣分界梅嶺水出此)弔鐘嶺(在南豐縣西七十里峻如懸鐘又五里有雞源嶺二)
(嶺相望上通行路)九子嶺(在南豐縣西八十里接宜黃縣界高二百餘丈九堵相連又棟)
(柱嶺在縣西北四十里亦接宜黃界)仙君嶺(在南豐縣北門外宋曾致堯讀書之地)禪
嶺(在廣昌縣東七十里又車干嶺在縣東南去福建建寕縣一百二十里舊置巡司)血木
嶺(在廣昌縣南一百二十里旴水源出此)黃潭嶺(在廣昌縣西南二十里)修嶺
(在廣昌縣西南六十里接寕都州界俗呼為秀嶺)軍營嶺(在廣昌縣北一里相傳吳芮征)
(南越時遣將梅鋗營其下前多稻田左右皆平阜惟此嶺獨高)螺旋峯(在新城縣東六十里)
(地名渥口層巒曡嶂盤延聳秀)華蓋峯(在新城縣東南二十五里峯頂圓聳如蓋)積仙
峯(在新城縣東南六十里一峯卓起周數十里)羊頭峯(在新城縣西南八十里接福建)
(建寕縣界相近為烏孤峯尖聳如筆巍然出於衆山之表)大雞小雞峯(在新城縣西南)
(七十里地名西城接南豐縣界大小兩峯並立狀如雞冠)金船峯(在新城縣北十五里當石)
(硤水口)金竹峯(在新城縣東北六十里又十里曰白雲峯俱高數百仞)何竺峯
(在南豐縣東三十里有二峯一曰何家峯一曰竺家峯二峯相連縣之水口山也又有擊鼓峯亦相)
(連並稱爲三峯)武陵峯(在南豐縣東六十里接新城縣界相近又有武石峯二峯相連彭武)
(溪水繞其麓)連珠峯(在南豐縣東六十里山脈自閩來北行而西羣峯聯屬取五星連珠)
(之義爲名)鼓樓峯(在瀘溪縣東十八里亦名鼓樓岡高峻爲金谿諸山之祖)妙高峯
(在瀘溪縣北三里又金鵝峯在縣北八里)雙螺峯(在瀘溪縣東北十五里兩峯並峙特出雲)
(表)華子岡(在南城縣西十五里世傳角里弟子華子期得仙於此)太平岡(在南)
(豐縣東數里一名太平嵊高四五丈盤六七里平坦無石明嘉靖末建兵營於此)龍岡(在廣)
(昌縣治西北山勢陡起縣城跨其上亦名金榜山)東山嶂(在新城縣東南十五里一名鵝)
(藪陀山勢壁立頂平廣可容百人)牙梳嶂(在廣昌縣南七十里内有三穴大風出焉當寒)
(則煖當暑則涼)五藏巖(在南城縣東五十里俗稱孚子巖巖前流水縈帶其東一石如囷高)
(數百仞絶頂平坦有田數十畝極旱而常稔名曰天湖相近又有仙人巖臨溪峭壁數百仞有五巖)
(連屬深廣各數十丈)天堂巖(在新城縣南三十里嵯峨萬仞中緣一徑上半廣可容數百人)
會仙巖(在新城縣南六十里層峯矗立儼如筆架)華陽巖(在南豐縣南九十里一名)
(著棋巖臨流絶險)壺公巖(在南豐縣西南九十里紫霞觀後明統志有懸壺先生者不知)
(何許人委蛻此巖巖極高峻人迹罕至中有一榻其木如沈香又有石函丹竈在焉)滴水巖
(在南豐縣西二十里不四五尺有泉從巖巔而下寺僧以甕承之無復汲引之勞)龍鳳巖
(在廣昌縣南巖外半里許小溪沿洄蒼崖曡峙山腰架木始通巖周數丈中有樓亭嘉木隂森東北)
(石壁迴蟠)黃土巖(在廣昌縣東北十里徑口爲燕巖北五里爲程公巖又東五里爲寶陀巖)
(有靈泉疫者飲之多愈又縣西北七里有聖棲石乳二巖)大覺巖(在瀘溪縣東三十里山頂)
(峻絶攀援而上上有石覆出成巖巖如空堂宏敞可容數百人梘溪發源於此)龍池洞(在南)
(豐縣南數里九劇水繞入崖壁峭立游觀勝地)豬婆洞(在南豐縣西南七十里四面險峻惟)
(一徑可入)梯雲洞(在南豐縣西南九十里有石磴百餘級方至㓊門)石門(在南豐縣)
(東北三十里盤迴斗絶巨石為門可容百家)晒禾石(在南城縣東四十里明統志每秋穫)
(鄉人晒禾其上宋紹興間雷震石裂成四大字縱横交錯不可曉鏤板傳世有道人視之曰此介我)
(黍稷字也衆熟視之率以為然自是郡境屢豐)落峭石(在南城縣寰宇記在縣東南六十五)
(里去飛猿館一百十五里在飛猿水邊巍峩嵌空數里可望謝靈運詩朝發飛猿嶠暮宿落峭石即)
(此處也舊志今訛為消石又訛為哨石)響石(在南豐縣輿地紀勝在縣東五十里有巨石臨)
(路高百餘仞其上平坦可容數百人往來其傍者笑語高低應答如響)旴江(在府城東一名)
(建昌江源出廣昌縣南血木嶺東北流繞廣昌南豐二縣南又東北過南城縣東轉西北入撫州界)
(漢書地理志南城縣旴水西北至南昌入湖漢寰宇記旴水在南城縣東二百十步源出南當山西)
(北沿流至臨川縣石門改爲汝水明統志旴水源出血木嶺流二十里爲巴溪又十五里爲小勲溪)
(又七十里至廣昌縣界又三十里入南豐縣境東北流至府城東南會新城縣飛猿水又北流二百)
(餘里入撫州境舊志水自嶺北流過崖山又四十里到白水鎮又四十里到廣昌縣是爲平西大河)
(又一百二十里至南豐縣治前又東北入南城縣界至束津龜峯渡與黎川飛猿二水合又東北流)
(至縣東北折而西入撫州界)黎川水(在新城縣東南一名黎灘水源出紅水嶺西北流經)
(天堂巖與九折水合又西繞縣城北合龍安水逕藍田鎮入南城縣界至落峭石與飛猿水合回旋)
(凡百四十里至府城東雙港口入旴水縣志以此爲中川飛猿水爲東川龍安水爲西川亦謂之三)
(川水其在府城者又謂之東江以别於旴江也)九折山水(在新城縣東南源出四望嶺下)
(流入黎水)九龍潭水(在新城縣東南四十里山高百丈上有石磴壁道險絶下有九潭相)
(近又有&KR1515;源潭一名游源發源黃土嶺下二水分流至縣雨熊村市而合又西與極高義陽二嶺水)
(合又西至縣南與東巖水合入黎水)七星澗水(在新城縣南亦名赤芾澗亦名南津源出)
(福山北流與高臺山西溪水合又逕竹山入黎水又九曲水源出棲靈山南三里其流九曲入黎水)
龍安水(在新城縣西南源出會仙峯西逕龍安鎮折而北入黎水又桃溪水在縣西南黃家)
(嶺水瑞溪水梅溪水在縣西俱入龍安水)飛猿水(在新城縣東北寰宇記飛猿水在南城縣)
(東南一百三十三里源出邵武縣界飛猿嶺沿流入旴水縣志水有三源並流下飛猿合洵溪水又)
(逕石峽至五福亦名五福港又流至南城縣界合黎水洵溪水在縣東流至洵口入飛猿)斤竹
澗水(在南豐縣東五十里源出連珠峯又彭武溪水源出何家峯大樂港水南塘港水樂田港)
(水源出軍山皆流入旴水)菰河水(在南豐縣西南源出縣西七十里東南流至縣南七十里)
(入旴水又泉陂港水密港水九勮水在縣南了溪水百丈水在縣西南大南澗水滄浪水宋家港水)
(在縣東南皆入旴水)紫溪水(在南豐縣西南源出縣西九十里黃家尖南流六十里合瞿溪)
(水又至縣南八十里入旴水瞿溪水源出縣西南百餘里)軍港水(在南豐縣西五里源出軍)
(山東南流入旴水又布溪水源出縣西北蓮花峯下有瀑布周二十餘派瀉下數百丈東流入軍港)
官濠水(在南豐縣北有二源一自縣北入城出關一自縣西隅二濠同流至萬歲湖入旴水)
(又雙港水梓源水在縣東北俱源出梓源東流入旴水)長橋港水(在廣昌縣東有三源)
(並流至中坊橋入旴水又南村港青銅港石壁港皆在縣東頭陂港石梁港丈會港唐坊港在縣南)
(皆入旴水)瀘溪水(在瀘溪縣東源出福建崇安縣之五鳳山黃石口其水深黑故名又北流)
(入貴溪縣界為上清溪縣志水自黃石口流入逕縣東入雙港口抵三溪折東北至縣北二十里高)
(埠入貴溪縣界三洪砦口自高埠以上俱有石灘止通浮簰至三洪口石峽洶激自上授下極稱險)
(阻自此達富柎嶺方通小舟入小巖渡乃安流矣)梘溪水(在瀘溪縣東十里發源大覺巖)
(流入瀘水又税溪水在縣東北巖槎港在縣西俱流入高埠入瀘水)三溪水(在瀘溪縣西亦)
(名長古水源出福建光澤縣自烏培流入逕縣西曰南港又北為三溪入瀘水又嶺村港在縣西南)
(源亦出光澤縣西流入黎川)龍溪水(在瀘溪縣西北源出縣西北高陂流逕龔家灘可通)
(小舟下入金谿縣界又彭田港在縣西源出雙畬流合數小水入龍溪水又陽溪水在縣西北亦入)
(龍溪)磁龜溪(在南城縣西南七十里有磁石如龜伏溪中溪流阨塞於巖竇間衝嚙怒號袤)
(四里注而為瀑有聲如雷凡十五六里而山開水平又十里乃達於旴江又有海溪一名石頭溪在)
(縣東八里澚港在縣東四十餘里郭石溪在縣北三十里岳溪在縣西北三十里皆入旴江)學
溪(在廣昌縣西南源出金嶂山流經城北分為二一經城中一經城外至縣西南合流入旴水以)
(縈繞縣學而名又龍溪澚溪俱在縣東北下流入旴水)龜湖(在南城縣東五里一名蟜湖)
金龜湖(在南城縣東五藏巖下深可五六尋中有一石宛然如龜)蛟湖(在南城縣東五)
(十五里又東十五里有龍湖)鯉湖(在南城縣南四十里其南為上湖其北為下湖故又名三)
(湖)天井湖(有三一在南城縣西南三十里高山上水色藍碧淺則旱溢則雨里人以是卜)
(豐歉一在南豐縣東北三十里一在廣昌縣西南三十里)蛤湖(在南城縣西南四十里有石磜)
(百丈飛瀑淙下入湖中多蠏蛤)高梘湖(在南城縣北十五里湖面闊半里餘衆流所聚舊名)
(聚水湖宋熙寕中付陂長灌漑高梘莊官田因改今名)萬歲湖(在南豐縣東門外一里許)
(今易名曰蔓翠城中濠水皆瀦於此下入於旴)挂湖(在廣昌縣南七曲廻流經崖山至白水鎮)
(入旴)塵落潭(在新城縣南福山東五里潭圓而小﨑險不可下)南臺潭(在南豐縣)
(南南臺山下一名塔下潭水流最為險急)擂鼓潭(在南豐縣南七十里兩崖峭壁夾溪中有)
(一穴深十餘丈圓徑數尺了溪水經此湍激聲震如鼓因名)黃梅潭(在南豐縣南四十里)
(其西有京潭旴水所經也)梓潭(在南豐縣西北二十五里流二十餘里入軍港)米洲潭
(在廣昌縣西北七里歲熟則洲草茂歲歉則洲草枯)曲澗(在瀘溪縣西去南城縣七十里明孫)
(奎記旴東北有水兩山夾輔而行名曲澗其源發自閩境無慮數百派皆自深谷中穿巖壑而流至)
(澗以會於旴蓋環數百里水流之曲未有若是之竒絶者)殷家源(在南城縣西二里自西郊)
(旋繞入城出北關入旴水)白蓮池(在廣昌縣西南五十里輿地紀勝唐儀鳳間居民曾延種)
(紅蓮數歲變為白於花中得金觀音像因捨宅為寺後又變白為碧)湯塘泉(在南城縣東八)
(十里有泉湧出如湯至冬尤熱又東北八十里有靈泉亦名湯泉)神功泉(在南城縣西南)
(麻姑山清而甘美宜釀酒故旴江有麻姑酒)紅泉(在南城縣西南麻源第三谷泉自砂中流)
(出其色紅宋謝靈運山居賦訊丹砂於紅泉卽此)鳳山泉(在南城縣西北其泉甘冽用以)
(釀酒並於神功)第一泉(在新城縣西暘山下清澈不涸較他水特重有亭額曰黎川第一泉)
温泉(在南豐縣東南七十里甘露寺前有泉三支土人以石甃為三池冷池雖伏如冰熱池雖)
(遷今治)南豐故城(有二一在廣昌縣東吳置一在今南豐縣東唐時徙置舊志三國吳)
(始置南豐縣其故址在今廣吕縣東十五里地名土屯耆隋唐間再經廢置益徙而東開元七年撫)
(州刺史盧元敏奏言廢南豐縣田地豐饒川谷重深時多剽刦乃復置縣繼而縣令游茂洪徙縣治)
(於今縣東一里嘉禾驛開成二年再徙治西理坊卽今南豐縣至宋紹興八年安撫使李綱又奏分)
(南豐縣之揭坊耆天授南豐興城三鄉置縣曰廣昌卽今廣昌縣也)永城廢縣(在新城縣)
(北三國吳析南城縣置屬臨川郡晉宋齊以後因之隋平陳縣廢唐武德五年復置屬撫州七年省)
(入南城明統志在新城縣北三里地名城頭)東興廢縣(在新城縣東北三國吳析南城)
(縣置屬臨川郡隋廢唐復置屬撫州尋省舊志故縣在今新城縣東北三十里東興鄉石門里地名)
(城口又南豐縣東門外有桂華坊舊名東興坊或以為卽古東興縣治)都軍城(在南城縣)
(南六十里唐乾符末危全諷築以屯兵後為會潭鎮今名都軍舖又有土城在縣南三十里亦全諷)
(所築周數里久廢)都巡寨(今瀘溪縣治本古南城縣地宋元豐四年邵武賊廖恩作亂知)
(建昌軍事鄭掞請於南城東北鄉市置寨設撫建都廵檢使戍之紹興三年燬於叛兵就瀘溪南廣)
(仁院駐泊二十六年都巡陳通始復還舊址元至正十二年又燬明洪武三年改瀘溪巡檢司仍屬)
(南城縣萬歴六年知府王之屏始請割南城縣南城藍田二鄉置縣仍治廣仁故址)看都銀
場(在南豐縣南七十里卽百丈嶺九域志南豐縣有看都茨湖蒙池太平四銀場按看都後訛)
(為刊都太平卽今白舍鎮茨湖在今廣昌縣蒙池無考)東平社(在南城縣南八十里宋紹)
(興中鄉民吳伸與弟倫發私穀四千斛應詔建義倉於此遺址猶存朱子為之記)老彭村
(在南豐縣曾潭宋淳祐間有老翁彭氏年百餘歲知軍事鍾季玉書老彭村三字表其門隨奉朝請)
(今額字猶存)奉親坊(在南豐縣東隅前街宋曾致堯故居也以諸子宦逹顯揚故名又榮)
(親園在縣東方家洲上亦致堯居也)李泰伯故里(在瀘溪縣西北赤境橋地名賢良里)
(基址猶存)恒山精舍(在南城縣麻姑山下明宋濂記宋尚書丞王安中陽曲人其孫秬往)
(來旴江築室麻姑山名其精舍曰恒山示不忘本也)勅書樓(在新城縣治前宋邑宰趙觀建)
三清樓(在新城縣東輿地紀勝何淵何潛何濱同登慶歴三年進士淵諡清節潛諡清敏濱)
(諡清忠後人臨江起三清樓以紀其盛)鳳山閣(在府治東廳後與鳳山對因名宋知軍徐)
(瑑建)崇山閣(在府治東宋建瑰壯為平遠臺之亞)擁清閣(在南城縣治宋建)藏
書閣(在南城縣麻源第三谷元程鉅夫建)十賢堂(明統志在南城縣麻姑山顔魯公祠)
(内宋紹興中建祀郡先逹陳彭年李覯曾鞏曾布曾肇王無咎吕南公鄧潤甫朱京朱彦)武夷
堂(在新城縣福山宋慶元二年朱子避韓侂胄游江右與門人講學於此以崇安故居曰武夷精)
(舍因以名堂韓元吉有記)秋雨堂(在南豐縣旴江上宋太宗聞江南旱語曾致堯以内帑所)
(藏貫朽莫校致堯曰未若江南秋雨一夜之富後人因以名堂)妙墨亭(在南城縣輿地紀勝)
(名七星)
總纂官(臣)李菡恭纂輯
提調官(臣)張日章恭覆輯
校對官(臣)沈維鈺恭校
校對官(臣)章詒燕恭覆校
大清一統志
建昌府(二)
︹關隘︺杉關(在新城縣東七十里杉嶺上接福建光澤縣界)德勝關(在新城縣南五十里)
(馬嘴嶺下地本名磡頭嶺隘後改置關)茱萸隘(在廣昌縣東六十里相近有船尖隘又盤)
(湖隘在縣東北八十里邱坊隘在縣東南一百里接福建汀州府界又曾田隘貴陽九曲隘遷善隘)
(俱通廣東嘉應州)新豐市巡司(在南城縣北舊名瀘溪巡司明萬歷八年移駐伏牛)
(市本朝又移此)極高巡司(在新城縣東五十里泃溪市縣志舊為石陂寨在縣東南)
(極高嶺東二里為七閩鹽盜所出没宋熙寕中置寨設捕盜使臣於此十年改為巡司紹興初遷於)
(縣北七里妙智寺七年遷長義溪西九年遷溪東元至正末遷極高嶺下改名極高巡檢司明初遷)
(水口村在縣東南二十五里後又移於德勝關明末又遷於此仍曰極高巡司今因之)同安
巡司(在新城縣西南五十五里路通福建泰寕建寕地名宏村市宋置同安寨元末改為巡司)
(明嘉靖三十七年徙於縣西六十里樟村萬歷中復還宏村今因之)龍池鎮巡司(在南)
(豐縣東南二十里舊置於縣西南四十里黃沙源坪明嘉靖三十八年徙於縣南雙港口萬歷中又)
(遷刊都後又徙今所今因之)羅坊巡司(在南豐縣南七十里本朝乾隆四十三年置)
白水鎮巡司(在廣昌縣南四十里卽舊白水寨二水夾流聚若城市明設巡司今因之)
藍田鎮(在南城縣東公十里與新城縣接界宋置稅務元改為驛明改置巡司今裁又曾潭)
(鎮在縣南六十里卽都軍城岳口鎮在縣北三十里舊皆置巡司明初廢)石峽鎮(在新城縣)
(東四十里一名石溪鎮距飛鳶杉關三十里江閩通道溪初不能通舟明時邑人張檟鑿石闢河遂)
(與五福並為巨鎮又熊村鎮在縣東南四十里)龍安鎮(在新城縣西南三十里路通南豐本)
(名上隆鎮後改今名又中溪鎮一名鍾田在縣西北二十里)五福鎮(在新城縣東北二十)
(五里有公館地臨東川上通石峽杉關下通撫州許灣居民稠市商賈交會為縣巨鎮)白舍
鎮(在南豐縣西南六十里卽宋太平銀場也崇寕中兼置太平巡司明洪武二十九年廢)仙
君鎮(在南豐縣北二十里仙君嶺宋崇寕中置世賢巡司元至元二十年立鎮於此至正十七)
(年廢)秀嶺鎮(在廣昌縣西南修嶺下舊名修嶺鎮明設巡司本朝乾隆三十年裁)鳳
山寨(在南城縣北鳳凰山麓宋開慶元年知軍事雷宜中築堡城周三里浚濠五里并置鳳山)
(寨共為守禦景定三年知軍事饒應孫增修元初廢)猛虎寨(在南豐縣南五十里宋紹興中)
(自新城縣遷此以制東鄉之盜設巡司元初廢為寨改曰猛虎翼元末燬故址尚存又鎮安寨在溪)
(南塔寺宋景定四年置設巡司元初改鎮安翼尋廢)龍當砦(在南豐縣南七十里萬峯矗立)
(一水穿繞石壁十仞接梯而石磴盤紆數里又有兔子砦艾角磜砦割藕砦皆在縣南雞籠寨安仁)
(寨盤石砦皆在縣西南俱明末土人所築也)陽石砦(在廣昌縣北十餘里亦名羊石上有)
(五峯崢嶸崔巍有石池可容數百家四面壁立下瞰深潭後有一徑曰布弔關相連有滴水寨懸崖)
(峭璧人不得並行旁有二路曰舊關曰巖關險峻異常其他諸關曰金星曰溪嶺曰橋西皆鳥道﨑)
(嶇一夫可守)白玕公館(在瀘溪縣西八十里與南城縣接界為入郡適中之地大港取)
(徑明萬歷中置巡司尋廢)旴江驛(在南城縣東南唐置旴江館宋端平元年改為驛明洪武)
(初兼置遞運所今皆廢又峭石鎮在府東四十里舊有驛又游源驛在府北四十里皆宋置元廢)
︹津梁︺太平橋(在南城縣東旴江上宋建名萬壽橋長百餘丈元改今名本朝康熙元年重)
(建)通福橋(在南城縣東一里東江上宋咸淳中建以路通福建為名)迎仙橋(在南)
(城縣城外東南)萬年橋(在南城縣東北六里明崇禎中建凡二十四壘)通濟橋(在新)
(城縣西元建)楊溪橋(在新城縣北五里)濟川橋(在南豐縣治南宋建)紫溪
橋(在南豐縣西南紫霄觀前)銀溪橋(在廣昌縣南白水鎮北)椒㵎橋(在瀘溪縣)
(東五里跨椒澗)
︹隄堰︺陳公隄(在瀘溪縣東城以瀘溪水為隍暴漲嚙城明萬歷中知縣陳王庭築隄障之長)
(一百六十丈)平西壩(在廣昌縣西南二里宋縣令黃應德築明時屢經修治)
︹陵墓︺︹唐︺游茂洪墓(在南豐縣西南四十里)︹宋︺曾致堯墓(在南豐縣東南)
(十五里子易占孫鞏墓皆祔焉)鄧潤甫墓(在新城縣禮教鄉)李覯墓(在南城縣)
(北鳳凰山麓)曾肇墓(在南城縣東北三十里)王無咎墓(在南城縣禮教鄕王)
(安石誌墓)何坦墓(在廣昌縣西南蓮花臺)包恢墓(在南城縣南十里洪源)︹元︺
程鉅夫墓(在南城縣東南繞堆)︹明︺何文淵墓(在廣昌縣東順化坪)何喬
新墓(在廣昌縣東譚家園)鄧棨墓(在南城縣杜林鄉棨死土木之難其子瑺不得父遺)
(體以平日所收爪髮遺稿衣冠等殮葬於此)羅圯墓(在南城縣頊山寺左)劉大年
墓(在廣昌縣潭山鋪)
︹祠廟︺王侍宸祠(在府城内明統志侍宸名文卿嘗遇異人授以道法能召風雷宋徽宗朝)
(號為金門羽客凝神殿侍宸賜賚一無所受時揚州大旱詔求雨乃仗劍噀水曰借黃河水三尺後)
(三日揚州奏得雨水皆黃濁元時始建祠)三忠祠(在南城縣麻姑山明嘉靖中建祀唐顔眞)
(卿宋李綱文天祥)四賢祠(在新城縣學宋建祀郡人李覯王無咎鄧潤甫呂南公)曾
文定祠(在南豐縣治西宋建)忠協廟(在府治東宋建祀唐張巡)孚佑廟(在南)
(城縣東八十里神曰三侯莫知氏名宋國子監簿吳俊記云有寇廹境忽大風雷晦明中見靈旗怒)
(戈賊驚遁咸淳中賜額)
︹寺觀︺景德寺(在府治東舊名景雲唐白居易作記)太平興國寺(在南城縣東二)
(里唐建在縣治南明時徙此)淨居寺(在新城縣城内東山下唐建在縣南二十五里宋治)
(平初改建今所)夀昌寺(有二一在新城縣東石峽鎮唐建名永居院宋名壽昌院明遷於黃)
(龍峯下賜額夀昌禪寺本朝順治十年重建一在南豐縣城西隅舊名水安唐初建)西林
寺(在南豐縣北門外里許唐建牛僧孺書額)資福寺(在南豐縣東門外唐建舊藏南唐賜)
(余書法華經七卷)保福寺(在南豐縣東門外南唐建)永興寺(在廣昌縣治北)法
水寺(在瀘溪縣西北舊名靈泉院唐建宋景德中改今名)元妙觀(在府城内西南舊名)
(靈仙唐鄧紫陽棲眞之地宋名天慶觀元改今名)石崇觀(在南城縣西五里唐建宋改冲)
(虛後復今額)仙都觀(在南城縣麻姑山唐建卽麻姑仙壇又西七里有丹霞觀皆詳見麻)
(姑山下)鶴仙觀(在新城縣治東宋建)紫霄觀(在南豐縣西北九十里唐名妙仙觀)
(术改今名)清修觀(在南豐縣北門外世傳許吳二眞君煉丹於此舊名仙君觀唐名福壽宋)
(改今名)靈都觀(在南豐縣治東南唐建名眞元宋改今名)
︹名宦︺︹唐︺游茂洪(崇仁人開元中令南豐恩威並行截溪水為五陂灌田四千餘頃又鑿石)
(渠以灌枯田迄今民祠祀之)︹宋︺管師仁(處州龍泉人哲宗時知建昌軍有善政)崔
與之(廣州人慶元時知新城歲大歉有強發民廩者執其首折手足以徇盜為止勸分有法貧)
(富安之開禧用兵軍旅所需大下騷然與之獨買以係省錢吏告月解不登欲行罷去和糴令下與)
(之獨以時價糴令民自槩)傅伯成(濟源人嘉定中知建昌軍蔡元定謫死道州歸葬建陽伯)
(成雪其冤於朝)徐鹿卿(豐城人理宗時知建昌軍未至而崇教龍會兩保與建黎原鐵城之)
(民修怨交兵鹿卿馳書諭之斂手聽命旣至則寬賦斂禁掊克汰贓濫抑強禦恤寡弱黜黠吏訓戍)
(兵剙百丈砦擇官兵城屬縣治行大孚田里歌誦督府横取秋苗斛面鹿卿爭之曰守可去米不可)
(得民恐失鹿卿請輸之以供命鹿卿曰民為守計則善矣守獨不為民計乎卒與爭以免)鍾季
玉(饒州樂平人理宗時知建昌軍會有旨江西和糴屬歲旱度其經賦不能辦季玉請於朝得減)
(三之一)︹元︺胡長孺(婺州永康人元貞初教授建昌適錄事員缺以長孺攝之時程文海)
(方貴顯其家樹外門侵官道長孺命撤之)︹明︺馮堅(洪武年南豐典史上考言九事帝覽而嘉)
(之稱其知時務達事變命擢左僉都御史)吳致文(浙江平陽人永樂中知建昌府以官田賦)
(重奏乞折徵布帛民甚便之)陳鼎(新興人宣德初知建昌府時民多桀驁鼎至治最強者十)
(餘人始知畏法荆王承奉蕭韶護衛指揮文斌怙勢暴横鼎封章上聞置之法官校斂迹)衡岳
(汝寕人宣德中知南豐縣清操介節以古循良為法官舍蕭條種蔬自給家人宴如)陳員韜
(臨海人宣德中知新城縣撫循備至得士民心)謝士元(長樂人天順中知建昌府地多竊盜)
(為將軍所庇不可詰士元得其狀以他事持將軍奸無所伏大新學宮立觀德亭行射禮購書萬卷)
(資學者誦習表孝子節婦閭務化民成俗府中事大小備舉)曾璵(瀘州人正德間知建昌府)
(宸濠之變璵集義師會王守仁於鄱湖合廣信知府周朝佐收復南康)王祐(祁縣人正德中)
(昌府耿精忠叛天爵念建昌不守則南昌危因請兵自將防其西出募壯丁繕城垣躬擐甲胄與賊)
(戰於東門萬年橋被執入閩不屈死贈太僕寺卿賜諡忠烈雍正四年加贈禮部尚書)陳
貞(鄞縣人安親王恢復建昌題授廣昌知縣駐南豐已而城陷不屈死贈按察使僉事)王應
魁(錦州人康熙中知南豐縣時耿精忠叛所在山寇響應應魁率家人與鎮兵分城而守鎮將失)
(守城䧟應魁自刎贈按察使僉事)
︹人物︺︹唐︺危全諷(南城人乾符末多寇亂全諷能保聚鄉里後追封南庭王)︹宋︺曾致
堯(南豐人太平興國進士三遷著作佐郎直史館改秘書丞眞宗時歷官戸部郎中好纂錄有仙)
(鳧羽翼三十卷廣中台志八十卷清邊前要三十卷西陲要紀十卷為臣要紀十五篇二子易從易)
(占皆登進士第)陳彭年(南城人太平興國進士調江陵司理參軍眞宗卽位屢上書言事召)
(試遷秘書丞景德初直史館兼崇文院檢討獻大寳箴預修册府元龜遷右正言充龍圖閣待制數)
(有建白歷諫議大夫兼秘書監同修國史國史成遷工部侍郎參知政事彭年性敏給博聞強記所)
(得俸賜唯市書籍所著文集百卷唐紀四十卷)江白(建昌人景德進士父禹錫有節義高年不)
(仕躬自教授大中祥符初獻東封詩十五篇有詔嘉美賜粟帛歲時存問及卒白自鄞尉罷還負土)
(營葬廬於墓側藜羹芒屩晝夜號泣終制猶然事聞詔賜粟帛)瞿肅(建昌軍人四世同居家百)
(五十口長幼孝弟鄉人化之眞宗時旌表)李覯(南城人親老以教授自資學者嘗數百人皇祐)
(初范文正公薦為試太學助教上明堂定制圖召為說書著有周禮致太平論平土書禮論熙寕中)
(門人鄧潤甫上其退居類稿官其子參魯郊社齋郎)曾鞏(易占子少警敏援筆成文歐陽修一)
(見竒之登嘉祐進士歷知齊襄洪福明亳滄諸州所在多竒績拜中書舍人卒鞏性孝友父亡事繼)
(母益至撫四弟九妹於委廢單弱之中宦學婚娶一出其力為文原本六經斟酌於司馬遷韓愈一)
(時作者莫能過也後追諡文定所著有續元豐類稿四十卷傳世)曾肇(鞏弟舉進士元祐中)
(歷中書舍人吏部侍郎屢有讜言徽宗即位遷翰林學士崇寕初落職安置汀州卒自熙寕以來四)
(十年大臣更用事邪正相傾軋肇身更其間數不合兄布在相位移書切告謂當引用善人以杜章)
(惇蔡卞復起之萌布不能從卒不免肇天資仁厚而容貌端嚴自少力學博覽經傳為文温潤有法)
(更十一州類多善政紹興初諡文昭所著有曲阜集四十卷西掖集十二卷内則五十卷外則三十)
(卷)曾叔卿(鞏族兄家苦貧一介不取妻子困於饑寒而拊庇孤&KR1103;唯恐失其意起家進士)
(至著作佐郎)鄧潤甫(建昌人皇祐進士熙寕中遷翰林學士哲宗立惟潤甫在院一夕草)
(制二十有二修神宗實錄以母喪去終制除禮部尚書章惇議重謫吕大防劉摯潤甫不以為然曰)
(俟見上當力爭無何暴卒諡安惠)何坦(廣昌人淳熙進士知將樂縣擢連州所至以善治聞)
(屢遷廣東提刑廉平為嶺南之冠卒諡文定所著有西疇常見百川學海)陳宗禮(南豐人淳)
(熙進士累官參知政事以直言清節著卒贈旴江郡公諡文定)王無咎(南城人嘉祐進士為)
(天台令棄官從王安石游好書力學寒暑行役不少釋學者歸之常數百人)吕南公(南城)
(人熙寕中試禮闈不遇築室灌園益著書借史筆以褒善貶惡以衮斧名所居齋元祐初曾肇疏稱)
(其讀書為文不事俗學安貧守道志希古人堪充師表科廷議欲命以官末及而卒遺文曰灌園先)
(生集)朱京(南豐人父軾有隱德京博學淹貫登進土甲科神宗朝擢監察御史風神峻整見者)
(憚之目為眞御史)李涓(南豐人知鄂州崇陽縣靖康之難募兵六百勤王或靖徐之涓曰事)
(急矣當持一信報天子為東南倡出家錢買牛酒犒軍衆感泣卽日引而東北至蔡州大與敵遇血)
(戰死焉)曾怘(鞏孫補太學内舍生官通判温州須次於越建炎初金人陷越怘被執辭氣不)
(屈金盡驅其家屬四十口同日殺之越南門外肇孫悟宣和進士靖康閒為亳州士曹金人破亳悟)
(被執抗詞嫚罵衆刃劘之妻奴同日被害)張大經(南城人紹興進士知龍泉儀眞俱有善政)
(召拜御史言諸路荒政不實飛蝗順多願加恐懼申飭大臣又言民力竭而愁歎多軍士貧而怨嗟)
(衆願疏出憸腐抑絶倖門以通奉大夫致仕人方之孔戣)包恢(建昌人嘉定進士為光澤主簿)
(平寇亂教授建寕監虎翼軍募土豪討唐石之寇改沿海制置司幹官歲饑盜起金壇溧陽閒恢部)
(諸將誅夷之通判台州討温寇景定初擢禮部侍郎尋為中書舍人林希逸奏恢守法奉公其心如)
(水後為刑部尚書僉樞密院事封南城縣侯)蕭雷龍(新城人景定進士通判衢州權知府)
(事元兵薄城下不降脫還建昌與里人黃巡檢起兵為縣尹劉聖仲所獲死之)吳楚材(南城)
(人德祐元年建昌降楚材糾集民兵自領村率衆將攻城甫至近郊之龜湖北兵三道蹴之進攻領)
(村楚材失利且乏援衆多解去走光澤為人所執及其子應登以獻吳浚為江西制置招討使斬楚)
(材父子傳首諸邑益王立贈朝奉郎卽邵武境上立廟賜名忠勇)︹元︺程鉅夫(名文海避)
(武宗諱以字行其先自徽州從家建昌世祖召見竒之屢遷集賢直學士奏陳五事又請興建國學)
(搜訪遺逸帝嘉納之奉詔求賢於江南薦趙孟頫等二十餘人帝皆擢用僧格專政鉅夫上疏極諫)
(累官翰林學士承旨致仕卒進封楚國公諡文憲僧格舊作桑哥今改正)黃覺經(南城)
(人五歲因亂失母稍長誓必求母所在渡江涉淮行乞而往衝冐風雪備歷艱苦於汝州梁縣得其)
(母以歸有司請旌其閭)︹明︺魏源(南城人永樂進士官御史多建白宣德時由浙江按察副)
(史擢刑部右侍郎拜尚書出理宣府大同邊務易將卒增亭障實軍伍邊備大飭稱一時能臣)何
文淵(廣昌人永樂進士授御史歷按山東四川時烏蒙奸民什伽告其知府禄詔謀逆詔發軍)
(討文淵檄止所調軍白其誣英宗北狩起爲吏部侍郎額森請迎車駕還京廷議不決文淵曰此事)
(雖十上章不得請不巳草奏詣闕力請鑾輿南還進本部尚書額森舊作也先今改正)鄧棨
(南城人永樂進士授御史巡按蘇松有聲宣宗從父老請再巡一年以才望超擢陜西按察使召拜)
(右副都御史正統十四年從帝北狩没於土木贈右都御史諡襄敏)謝定住(廣昌人性至孝)
(年十二母抱幼子覓牛遇虎定住奮前擊之虎逸去扶母行虎復追嚙母頸再擊之去行數武虎嚙)
(母右足定住取石亂擊虎乃舍去母子三人並全成祖特召見嘉奬賜旌其門)何喬新(廣昌)
(人景泰進士宏治中歷官刑部右侍郎劉吉等忌喬新剛正出為南京刑部尚書拜疏乞歸博綜羣)
(籍聞異書輒借抄積三萬餘帙皆手校讐著𫐠甚富尤篤濓洛之學與人寡合氣節友彭紹學問友)
(邱濬而巳卒賜諡文肅所著有宋元史臆見周禮集註策府羣玉續編勲賢琬炎集椒邱集五世孫)
(源嘉靖進士累官吏部侍郎濤嘉靖鄕薦第一篤行博學與兄源弟沆齊名人稱何氏三鳳)張
昇(南城人成化進士及第授修撰宏治中遷庶子劉吉當國昇因天變歷數其納賄縱子等十罪)
(歷禮部尚書遇災異輒進直言正德初劉瑾竊柄昇謝病歸卒諡文僖所著有柏崖文集十四卷詩)
(集二十二卷和唐詩十卷行世)羅玘(南城人成化末領京闈鄉試第一舉進士授編修臺諫以)
(救劉遜盡下獄玘言當優容以全國體正德初遷南京太常劉瑾亂政李東陽依違其閒玘為東陽)
(所舉士貽書責以大義且請削門生籍累擢南京吏部右侍郎遇事嚴謹僚屬畏憚考績赴都遂致)
(仕宸濠慕其名遣使餽玘避之深山及叛玘巳病馳書守臣約討賊木舉而卒學者稱圭峯先生所)
(著有類說及圭峯奏議圭峯文集行世)黎崇(南城人居父喪哀禮兼至及葬結廬墓側三年)
(不櫛沐免喪猶縞衣糲食與同縣潘烈新城余永壽皆以孝行重於鄉國)何垕(新城人宏治進)
(士曾祖澄仁宗時以學行推擇與楊溥共直文淵閣垕與鄭康等五六人夙夜淬厲為克已愼獨之)
(學窮年不出山母卒廬墓三年宏治中歷官戸部員外郎劉瑾聞垕有古琴欲得之垕曰琴非所惜)
(毀吾行耳竟不與乃出為程番知府境内苗獠雜居垕善撫綏所著有易經諸解)夏良勝
(南城人正德中舉鄕試第一成進士為考功員外郎流賊方熾條上用兵便宜及有詔南廵具疏極)
(言禍患且至廷杖除名世宗立復官大禮議起數偕僚長力爭及張璁等超擢又連章執不可為議)
(禮者切齒謫茶陵知州尋黜為民戍遼東三萬衛卒穆宗立贈太常卿)羅汝芳(南城人嘉)
(靖進士除太湖知縣召諸生論學公事多決於講坐歷寕國知府民兄弟爭產汝芳對之泣民亦泣)
(訟乃巳創開元會罪囚亦令聽講後遷雲南參政為嚴嵩所惡劾罷初汝芳從永新顔鈞學後鈞繫)
(獄汝芳供養獄中鬻產救之得減戍汝芳罷官鈞亦赦歸事之飲食必躬進人皆以為難)鄧元
錫(南城人博覽經史喪父水漿不入口年十七行社倉法惠其鄉人從羅汝芳游嘉靖中舉於鄕)
(復從鄒守益劉邦采劉陽諸宿儒論學學者稱潛谷先生先後論薦不赴萬歷中詔以翰林待詔徵)
(之甫離家而卒元錫之學雖本於王守仁而不盡宗其說時心學盛行元錫力排之所著五經緯函)
(史上下編明書並行於世)李經綸(南豐人覃精經籍作詩教考禮經類編王守仁湛若水兩)
(家之學盛行經綸申程朱之意作衛道錄及大學稽中傳)譚青(南豐人永樂甲申下詔求賢編)
(修朱紘以青應詔除旌德知縣四年𫐠職京師吏都課最書上擢工科給事命往江淮復奏稱旨旌)
(德父老望青轍不返詣闕請留詔還青旌德以内秩往久之無事乃退再調龍陽卒祀旌德名宦)
黃釗(南豐人舉嘉靖戊子鄉試授廣州通判廣多盜釗虚平訊察一無枉濫有劇盜以重賄營)
(脫釗論如法東莞寇起郡邑震動指揮督兵扞捕兵敗乃委罪縣尉巡檢釗力爭曰指揮世享國祿)
(職主征伐遇寇輒奔遁自保反委罪下吏乎得不罪調判萊州末幾報罷歸休)周朝瑞(南城)
(人萬歷中爲給事中泰昌初以愼初三要諫忤旨降級天啟初復官首疏沈㴶爲邪黨後同楊漣左)
(光斗以忤魏璫備受慘酷斃獄崇禎初追贈太僕卿諡忠毅著有兩朝奏議)吳煥(南城人八)
(世同居天啟中旌表)鄧思銘(南城諸生聞李自成陷京師集其儕數十人爲庠兵朔望習射)
(學技擊圖報國仇及南都陷益王舉兵建昌召致幕下城陷死之本朝乾隆四十一年入祀鄉賢)
(祠)張紹登(南城人萬歷丁酉舉人崇禎中爲應城知縣賊來犯偕訓導張國勲力却之賊)
(復來攻紹登力守乞援上司副將鄒祖禹來救賊乘間登南城紹登還署端坐堂上賊大至被殺)
(本朝乾隆四十一年賜諡烈愍)湯來賀(南豐人崇禎進士司理揚州以廉著歲饑)
(設賑全活萬計興平伯高傑淫毒州民來賀設竒計擒之擢主事出爲粤東海道海寇羅亞福聚衆)
(數萬勢強甚縶其父數年來賀曰罪人不孥顧及其父耶釋之三日亞福降累官兵部侍郎兼巡撫)
(告歸卒入祀鄉賢祠)蕭漢(南豐人崇禎進士知鍾祥縣不徇請謁武備修舉十五年冬將入覲)
(聞襄陽陷慨然請上官罷行賊薄城漢辭家廟設帨於妻媵曰男死忠女當死節佐巡撫宋一鶴拒)
(賊殺傷甚衆元旦突圍謁獻陵賊騎環之漢大呼鍾祥令在此若革不得侵陵寢賊挾之去送吉祥)
(寺令僧謹視之漢覓死具不得於僧榻得剃刀自剄詔贈大理寺丞本朝乾隆四十一年)
(賜諡忠烈)劉大年(崇禎進士授兵部主事奉使南京還道歷城城破遂抗節死贈光祿少卿)
(本朝乾隆四十一年賜諡節愍)黃端伯(新城人崇禎進士福王立授儀制主事南)
(京潰有勸入山隱空門者答曰臨難無苟免藉口釋氏以偷生耶及被繫獄中作明夷錄臨刑一卒)
(左刃之手戰慄而退又一卒右刃復然端伯曰須先刺我心頭始可斷從之乃絕本朝乾隆四十)
(一年賜諡烈愍)
︹本朝︺黃熙(南豐人順治進士居父喪三年疏食不入内室奉母居山砦母殁忽所居延燎熙撫)
(棺大慟願以身同燼俄而風返人以為純孝所感)黃汝榜(南豐人順治丙戌歲貢生授徒)
(十里外暮必歸省母不入内辛卯教諭臨川僅數月盡以所得俸金贖祭田歸祠先是其祖釗嘗捐)
(俸贖田人以為祖孫繼美云)梅遇(南城人順治中為奉新教諭土寇攻城今皇遽失措遇代)
(督民兵登陴固守飛礮及左右傷數人不為懼寇退城全擢知陜西郿縣縣經兵燹後田半荒蕪遇)
(力請上官奏減逋賦開古横渠四十里漑田皆成沃壤終叙永同知)魯瑗(新城人康熙進士授)
(檢䚯典試山西稱得士為國子司業時集諸生講論娓娓不倦累升右通政致仕主教豫章書院平)
(生無疾言遽色人自不敢干以私學者稱西村先生)梅之珩(南城人康熙進士歷官少詹事)
(當閩逆搆亂躪及建郡之珩奉父母避兵窮谷豫儲糗脯以奉啜蕨自給通籍之後屢司文衡所得)
(皆名士一時有知人之目)趙師璟(南豐人順治甲午貢於鄉豐邑虛糧絶丁莫可究詰致里)
(長恒破家鬻妻孥死囹圄者纍纍相隨屬璟為請命有司集紳士正直者討其弊源創立彙戸法糧)
(始有實數可稽丁始有定名可指飛詭絶弊邑人如去湯火人祀鄉賢祠)趙希階(南豐人康)
(熙丙午舉於鄉授公安令守下屬縣索例金階曰書生安得剝民以媚上吾不忍為也邑濱江苦盜)
(階下車悉得其黨羽淵藪掩捕皆服辜斗湖決戶口流亡相地築月隄亙四里捍之雨晴祈禱應如)
(響百姓稱神焉任滿致政歸)魏方泰(廣昌人康熙進士歷官禮部侍郎三歲喪母曰夜號)
(泣不止家人竒之及長嘗以不得奉母為恨言及輒泣下康熙五十四年以右通政督運西陲軍糧)
(進秩禮部踰年致仕歸厚恤貧乏鄉人德之)湯椿年(南豐人孝行著聞乾隆年間旌)
甘京(南豐諸生時邑荒且苦寇京出力免荒稅均賦役賑饑民平砦寇皆得行其志京文原本)
(經術著述甚富入祀鄉賢祠)鄒昌祺(南豐人順治鄉舉恥事干謁有影占其產者弗與爭)
(嫠婦為虛糧累不得巳改適竭財賑之耿逆變焚僇慘甚賊相戒勿毀其垣入祀鄉賢祠)李長
祚(南豐人康熙進土知衡山縣修學宫創文峯書院舊令於賦役外加派雜費倍正供長祚申請)
(禁革勒碑以示久遠調溆浦行李蕭然告歸卒入祀鄕賢祠)譚尚忠(南豐人乾隆辛未進)
(士授戶部主事累官山西安徽雲南巡撫内召為刑部吏部侍郎矢志清勤秉性孝友教民取士具)
(有實心卒於官入祀鄉賢祠)
︹流寓︺︹宋︺李綱(邵武人欽宗時以綱專主戰議喪師費財授保靜軍節度副使建昌軍安置)
吳潛(寕國人泰定十年進士第一開慶時特進左丞相先是元兵渡江賈似道在漢陽御史饒)
(應子請移之黃州似道以為潛欲殺已銜之令御史沈炎劾潛措置無方落職謫建昌軍)陳蒙
(咸淳間為太府寺主簿嘗入對極言似道為相國政闕失後為淮東總領似道誣以貪汙安置於建)
(昌軍籍錄其家)
︹列女︺︹宋︺謝泌妻侯氏(南豐人家貧事姑孝謹盜起姑疾篤不能去侯號泣姑側盜刃)
(之仆溝中賊退漸甦後姑與夫俱亡子幼艾母欲嫁之侯曰吾守貧以養子雖餓死亦命也)樂
氏二女(南豐人紹定二年盜入境將逼之一赴水死一見殺)︹元︺曾闓妻李氏
(南豐人夫亡守節至元中峒寇猝至翁遇害李奔窖中賊引之出罵賊受刃而死)曾粉娘
(南豐曾塔卿女年十八值紅巾賊掠之去至吳家坊橋仆地大罵曰我良家女子豈從汝耶賊怒殺)
(之)揭貞女(廣昌人早失父母同兄嫂避亂山中倉皇相失獨抱兄子竄身荆棘中為邏卒)
(所獲誘之不可遂受刃死)︹明︺甯顔孫妻危氏(南城人夫亡時年二十七誓不二志)
(翁姑老而子幼氏勤紡績以資養姑殁營葬盡禮守節四十四年洪武中旌)羅撝妻胡
氏(南豐人撝官南充陸路先行胡舟覆抱楫浮沈舟人手援輒引去遂死焉越二旬夫至溺所祭)
(之屍出自舟旁容體不變)趙從顯妻熊氏(南豐人年二十四而寡斷指自誓撫孤及)
(長娶李氏甫得孫而子卒李氏與姑並居一室有慮其連孀勸之他適者李氏哭益哀遂盲所撫三)
(歲孤旣長復先兩節婦卒所娶婦符氏復寡年二十七子方二歲當是時一孤免三寡婦人益危之)
(符氏曰苦節三世是呱呱者而不予卑乎事姑及大姑益謹隆慶初旌)趙從傅妻李
氏(南豐人年二十二夫亡長子三歲幼甫四月有強嫁之者輿及門李氏始知時方炊卽以釡中)
(糜沃其首首爛髮盡脫輿夫皆反走後愈遂秃里人無不知趙氏有光頭節婦者)馮紹綱
妻盧氏(南豐人年二十寡矢志守節姑將嫁之盧氏趨夫墓所縊死)高宏妻揭
氏(廣昌人宏卒於建昌喪歸揭迎之朝夕哀哭屢絶而甦月餘自縊事聞旌表)黃繪妻
饒氏(南城人事繼姑盡孝年二十七夫亡遺孤半歲亦卒有富家附其賢欲娶之饒斷髮自誓)
(守節終身)何永孚妻李氏(廣昌人年十四于歸越二年永孚死柩前設木橙坐而哭)
(橙爲之刓姑病朝夕祝告請以身代旣殁哀慟嘔血死)張文孺妻劉氏(南城人年)
(二十六夫亡姻戚憐其子幼家貧咸勸改適劉朝夕號泣喪明守節三十餘年正統中旌)張世
昌妻劉氏(廣昌人年十九于歸生二子俱卒世昌病二年不起劉侍湯藥不離左右世昌)
(卒劉拔髮納於棺中誓不改節卒踐言奏開旌表)何本容妻聶氏(廣昌人年十六)
(于歸本容病聶割股救治不效卒守節終身)劉敏妻揭氏(廣昌人年十六于歸閱七)
(月敏疾革囑揭改適揭號泣曰脫有不幸當相從於地下但念公姑垂老妾當誓死無他敏亡孝養)
(舅姑尋舅卒夫之姊夫窺鬻產之利百計圖改其操揭忿詈欲自經操執益勵事聞旌表)謝勝
華妻朱氏(南豐人年二十六夫卒子幼家貧躬織絍以養老姑歷艱危不少變姑殁號泣)
(喪明正統中旌)邱宏妻儲氏(南豐人正德中流寇猝至宏卧疾度不能免自投於池儲)
(牽衣隨夫溺死同縣李楽妻曾氏為賊所執投崖死李惟廣女貴姑罵賊被磔死)黃鵾妻
李氏(廣昌人正德中為流寇所執欲辱之罵曰我儒家婦欲殺卽殺豈從汝耶復持其子刦之)
(李不顧賊遂刃之)胡泰妻趙氏(南豐人正德中寇至與妯娌符庶姑鮑同奉姑陳避)
(難溪口坪陳老病相持不忍去遇賊驅之趙罵賊被殺符及鮑皆投水死)魏寵妻何氏
(廣昌人年二十五夫亡守節正德中寇至何攜幼子走母家遇賊掠之義不受汚賊奪子刃之何遂)
(投水死)劉祥妻黃氏(廣昌人年十八于歸家貧紡績供養老姑半載祥卒黃事姑益)
(謹里豪聶姓慕其色私賄父姑受聘黃度不免赴水死)李氏二女(南城人長名銀瑛次)
(名玉瑛嘉靖中寇起見他婦為賊所掠並赴水死)吳宗澄妻傅氏(南豐人嘉靖中)
(流寇逼荷石砦將破傅拜告於夫投崖而死同時有吳氏女名友弟亦投崖死)鄧氏雙節
婦(新城鄧塤母徐氏年二十三而寡守節撫孤塤長娶王氏嘉靖中閩寇入境掠二婦至水尾洲)
(欲殺徐以逼王二人相持痛哭罵賊而死縣立雙節祠以表之)胡汝棡妻曾氏(南豐)
(人事姑至孝年二十二夫亡夫兄欲奪其志赴水死)毛貞女(南城人許字何中德未嫁而中)
(德死女趨赴執喪遂留事姑姑殁不食死)劉三善妻胡氏(南城人早寡守節舅姑將)
(嫁之自縊死)何貞女(南城人許字馮時行時行死何年十四毀容易服母諒其志遣歸馮)
(氏會母殁何慟曰末亡人忍死者懼傷母心耳母巳殁矣奚生焉遂不食死)揭廷才妻
傅氏(廣昌人年十七于歸夫亡哀慟欲殉姑曰吾老且肓爾死安能獨生乃止姑病刺血和湯)
(以進及姑殁遂絶粒七日而卒)徐汝寬妻唐氏(廣昌人年十七于歸未幾汝寬疾將)
(終執手與訣唐曰母憂君特先數武耳殮葬畢自縊死)
︹本朝︺饒子鼎妻李氏(廣昌人年十六歸饒生一女夫殁將葬囑匠作一虛穴姑以年)
(耄女少諭之乃不死越六年姑殁女復夭遂自刎)王夢蘭聘妻張氏(南城人未)
(嫁而夢蘭卒張赴弔遂從王氏守貞奉姑終身)盛鍾琦妻李氏(南城人夫殁哀毀自)
(盡順治十二年旌)葉調元妻傅氏(南城人未嫁而調元客死喪歸傅泣告父母往)
(弔痛夫無兄弟乃留養姑守節五十年康熙六十年旌)湯大勲妻李氏(南豐人幼)
(聰敏通毛詩内則年二十六夫亡居常衣布茹蔬而延師課子必極豐潔康熙六十年旌)揭
斯䄔妻吳氏(南豐人年二十一夫亡撫遺腹子事舅姑至孝一日歸母家忽心動恐舅)
(姑有變急歸明日舅果卒里有為債家所逼鬻妻以償者吳脫簪釧保全之守節三十載雍正四年)
(旌)譚易妻符氏(南豐人易善屬文屢冠童子軍而不售卒時符年始二十八長子四)
(齡幼子甫晬符氏夜課子不為姑息每襲拾夫遺文祭則出之輒拊卷悲哀至課孫猶末巳屏左道)
(絶鉛華貞靜之操聞於里閈雍正四年旌)楊大&KR4648;妻鄧氏(南城人舉人鄧炅女)
(歸楊六年夫亡遺腹一子城時舅姑俱殁東明官舍會耿精忠叛南北道梗閒關扶櫬歸撫幼叔同)
(所生丙辰竄居山砦賊攻危急盡出簪珥裂尺帛裹置兩免袖閒書其上曰取此活兩免命自懷利)
(刃坐井欄上砦破擬自裁幸保無恙年八十餘以壽終城復早隕妻涂氏事孀姑極孝遺腹生一子)
(尚鑾舉於鄕均雍正七年旌)易鴻岸妻徐氏(南城人年二十三而寡翁死閩中徐)
(拮据歸其柩喪葬如禮撫遺腹子守志四十四年)饒典妻梅氏(南城人年十九夫亡)
(撫孤守節及子夭猶撫兩孫苦節五十二年雍正八年旌)馮宗岱妻胡氏(新城)
(人年二十七夫亡守節事舅姑以孝聞兄銓知范縣數以書招甥胡令勿往且貽兄書勸以潔已愛)
(民四子俱夭撫孫成立守節五十年雍正八年旌)梅國棟妻鄧氏(南城人幼淑慧)
(能讀曲禮女火諸書事舅姑孝謹雍正甲辰國棟赴公車客死河南鄧聞訃呼搶不欲生念夫柩未)
(歸一子羸弱暫起食拮据迎夫柩營葬畢作遺囑累千言而卒)李巽妻胡氏(南豐人年)
(二十六夫亡家貧冬夜織紝以供姑膳姑病扶掖摩撫常達旦苦節三十六年)李偉妻封
氏(南豐人年十八歸偉值閩寇亂避斗門砦賊帥踞城肆掠逼開砦門氏懼辱與李四兒妻沈氏)
(李士先妻包氏俱投崖死)范揚先妻王氏(南城人夫亡守節同縣余淇妻錢氏江士)
(華妻吳氏傅鈞妻崔氏陶度妻高氏高淮妻王氏梅溶妻黃氏李標妻余氏黃登選妻羅氏邱甘望)
(妻傅氏李國鼎妻黃氏劉秉乾妻徐氏周君任妻劉氏黃其芳妻李氏邵曰鵬妻龔氏胡文藻妻吳)
(氏劉艮妻黃氏王聖瑞妻余氏李杜吟妻王氏劉錫佩妻陶氏梅廷任妻周氏陶應麟妻倪氏吳之)
(璜妻萬氏陶治安妻劉氏黃朝棟妻李氏梅善卿妻羅氏楊日酥妻羅氏歐陽士俊妻崔氏胡君贊)
(妻阮氏鄧儆妻林氏李占甲妻陶氏羅良璧妻曾氏周維瑜妻王氏劉士實妾熊氏曾邵妻丁氏王)
(元祜妻閻氏楊炳妻王氏鄢君能妻崔氏汪紹宸妻黃氏危九疇妻王氏鄧觀逵妻雷氏崔琮妻蔡)
(氏胡學禹妻王氏朱輪妻黃氏鄧蘭妻朱氏全夢聖妻徐氏劉希式妻王氏姚俶妻林氏丁僎妻章)
(氏張鴻業妻黃氏余來元妻黃氏曾勣妻趙氏丁箕山妻許氏廖庭雋妻吳氏雷厚也妻楊氏梅輝)
(如妾鈕氏陶䕫妻丁氏劉孔章妻程氏羅朝宗妻徐氏吳魯瞻妻鄧氏吳元勲妻夏氏謝恩妻毛氏)
(羅興詩妻黃氏曹天祐妻劉氏烈婦周維藩妻吳氏邱惟邠妻黃氏聞斌妻程氏均乾隆年間旌)
李士照妻封氏(南豐人夫亡守節同縣李天植妻鄒氏余兆球妻羅氏劉宣妻李氏)
(余允愚妻劉氏湯大垣妻劉氏生員劉嘉沐妻李氏李軾妻劉氏鄧鳳儀妻唐氏李邦彦妻胡氏傅)
(濂妻趙氏廿監二妻吳氏湯民懷妻譚氏趙與鳧妻湯氏趙與迅妻胡氏劉尚衡妻饒氏趙與勲妻)
(鄧氏謝紹琪妻盧氏李良義妻曾氏李邦彬妻張氏趙孟諮妻張氏趙宜福妻許氏唐家釗妻甘氏)
(黃振榮妻聶氏甘邦壽妻羅氏趙蔚南妻胡氏譚廷柱妻趙氏趙宜抃妻胡氏劉易妻李氏趙宜霈)
(妻黃氏監生聶有蔚妻李氏劉應泰妻高氏危良燦妻黎氏曾孕慶妻彭氏劉茂順妻戴氏李鳳誥)
(妻黃氏聶時禧妻唐氏周傅景妻杜氏湯廷鼎妻吳氏傅聖睿妻包氏趙湘妻黃氏傅高竒妻趙氏)
(謝方舟妻熊氏程藹妻李氏曾塾詔妻揭氏曾文燈妻湯氏曾章旬妻陳氏徐嘉經妻湯氏鄒秉乾)
(妻姚氏邱良佑妻儲氏陳嘉政妻張氏譚自伯妻趙氏揭士妻胡氏甘夢洪妻林氏楊家罕妻黃氏)
(吳夢麟妻李氏周裔洪妻饒氏何曰欽妻湯氏彭元龍妻梅氏黃應綬妻湯氏揭承懋妻謝氏鄧盛)
(旭妻趙氏蕭珮璜妻林氏張士鉅妻王氏陳廷綬妻平氏平兹鍇妻李氏湯朝楫妻譚氏黃尚行妻)
(彭氏李宏嵩妻曾氏唐致三妻趙氏張日斗妻吳氏黃邦驤妻曾氏周學秀妻陳氏譚必發妻甘氏)
(熊士黌妾馮氏魯廷璧妻朱氏江大昇妻李氏陳以忠妻李氏杜繼凱妻潘氏譚尚恕妻潘氏趙宜)
(棟妻嚴氏烈婦劉夢松妻李氏江勝章妻李氏貞女趙氏均乾隆年間旌)鄧全縉妻
楊氏(新城人幼孝父母旣歸全縉考舅姑不數年而寡抱幼兒避兵亂蒙難堅貞卒完其節同)
(縣朱大紳妻魯氏魯津妻楊氏魯鐸妻涂氏黃有瑗妻饒氏魯福妻鄧氏魯宁妻潘氏黃國言妻程)
(氏楊大業妻黃氏余世隆妻鄧氏鄧在憲妻黃氏鄧侯汝妻孔氏鄧鍾䕫妻黃氏黃紹眉妻涂氏黃)
(疇九妻江氏潘大儒妻魯氏潘超妻張氏馮策妻涂氏吳朝簡妻劉氏涂學英妻鄧氏楊瑄妻吳氏)
(黃紹愷妻張氏魯興妻鄧氏鄧代獻妻甘氏裘紹晉妻楊氏楊大祥妻裘氏王從賢妻蕭氏潘丹桂)
(妻湯氏黃甲奎妻李氏黃臨妻鄧氏劉光甡妻陳氏李亦瑄妻張氏程大鵾妻敖氏李世興妻王氏)
(汪叔仁妻李氏黎惟一妻黃氏鄧聖表妻黃氏楊璋妻饒氏涂才徵妻饒氏魯薦妻饒氏鄧湯盤妻)
(嚴氏孔繼澄妻鄧氏涂廻波妻李氏涂性之妻鄧氏涂尚仁妻鄧氏李廷聘妻黃氏謝大魁妻李氏)
(饒欽妻薛氏鄧其韶妻孔氏李文瑞妻黃氏李文約妻江氏李輝霈妻葉氏涂士祥妻楊氏涂志超)
(妻楊氏楊以登妻李氏陶世䕫妻張氏楊大經妻劉氏何國柱妻江氏鄧楫妻黃氏王藹吉妻黃氏)
(汪廷賓妻鄧氏陳大紳妻饒氏蔡彌萬妻饒氏陳大鵬妻嚴氏涂志淇妻江氏吳大邦妻鄧氏楊瑞)
(龍妻鄧氏江世嵩妻張氏余元紳妻潘氏孔傳槐妻胡氏涂建五妻陶氏王尚殷妻黃氏潘天爵妻)
(徐氏張登輝妻余氏武敬五妻歐氏涂志翺妻何氏楊帝簡妻黃氏涂學讚妻黃氏熊曰堯妻楊氏)
(張元貞妻熊氏李希賢妻黃氏饒緝熙妻鄧氏武贊玉妻蕭氏潘文中妻涂氏涂成錦妻楊氏嚴倫)
(妻饒氏黃念祖妻李氏鄧宗保妻郭氏蔡大貞妻楊氏饒廷樞妻孔氏鄧汝艅妻魯氏黃惕虔妻吳)
(氏孔廣仁妻吳氏余聯璧妻薛氏潘代冕妻江氏黃在璇妻江氏涂憲樞妻李氏吳慶璠妻鄧氏胡)
(倫恩妻孔氏涂元銳妻魯氏黃學曾妻涂氏涂肇宗妻楊氏楊宗璐妻吳氏烈女孔傳麟未婚妻劉)
(氏貞女胡昌期未婚妻張氏均乾隆年間旌)陳九䶖妻魏氏(廣昌人夫亡守節同)
(縣何起生妻劉氏黃竒齡妻揭氏魏必達妻黃氏魏藩屏妻姚氏陳象乾妻封氏謝鳴玉妻魏氏劉)
(歲允妻何氏李長發妻魏氏魏應錦妻劉氏賴尚修妻王氏李獻虞妻何氏黃暎勲妻何氏劉貴恒)
(妻黃氏董德茂妻魏氏揭永垂妻黃氏黃鴻儒妻何氏高同鵬妻李氏魏嚴妻何氏劉居鼐妻揭氏)
(何碁妻鄭氏黃鵬年妻魏氏均乾隆年間旌)徐位中妻黃氏(瀘溪人曉章句年十)
(七歸徐值夫久病旦夕焚香祝以身代越二年夫喪無嗣投繯者再翁姑力勸乃止守節三十餘年)
(人罕見其面事姑如母常禮佛祈姑壽同縣夏璨妻江氏鄧挺立妻盧氏于御駿妻鄧氏鄧昌妻魏)
(氏徐永升妻林氏朱定川妻周氏均乾隆年間旌)李步雲妻黃氏(南城人夫亡守)
(節同縣何思桂妻劉氏上官世漋妻王氏鄧承勲妻崔氏鄧璵妻崔氏李允青妻劉氏劉康年妻池)
(氏羅宏謀妻崔氏劉大琳妻袁氏蕭鈺妻王氏丁起微妻黃氏黃雲龍妻鄧氏丁方春妻寗氏張有)
(文妻饒氏徐蘭妻吳氏商河知縣萬人模妻李氏蘇秉中妻孫氏黎維潔妻李氏陶徵妻甘氏何廷)
(璪妻喻氏梅秉和妻葉氏廩生鄧勲妻廖氏丁行可妻吳氏監生劉九敷妻鄧氏黃廷臣妻王氏余)
(兆龍妻連氏陶汝昱妻梅氏梅沛勲妻陶氏王必洪妻陳氏李成琬妻黃氏林湘妻鄧氏寗昌時妻)
(劉氏萬萃妻胡氏萬崇妻梅氏余兆鳳妻王氏劉濤妻揭氏吳華章妻黃氏章占鼇妻黃氏王聖傳)
(妻包氏陳賡宁妻周氏元鶴松妻梅氏李有容妻甯氏貢生李國泰妾鄢氏吳光珏妻趙氏寗于岡)
(妻李氏丁躍鼇妻李氏李紳妻嚴氏鄒光煥妻喻氏鄭經炳妻鄧氏陶大偉妻周氏嚴應元妻孔氏)
(均嘉慶年間旌)趙由僖妻丁氏(南豐人夫亡守節同縣胡煒妻劉氏趙由春妻)
(吳氏黃甲魁妻樂氏湯聘尹妻官氏危良燭妻吳氏趙由廣妻黃氏趙孟杰妻譚氏鄒太績妻楊氏)
(湯文浴妻吳氏黃政宰妻何氏均嘉慶年間旌)王家珦妻魯氏(新城人夫亡守)
(節同縣裘繼亭妻潘氏涂以轍妻丁氏楊鳴鳳妻魯氏楊以淮妻饒氏包嘉識妻李氏郭志泰妻陶)
(氏郭盤妻孔氏楊錦泉妻饒氏胡慕經妻魯氏劉紹年妻潘氏涂學琳妻吳氏涂永然妻黃氏陳士)
(彰妻張氏吳邦華妾李氏黃玉堂妻李氏涂志紀妻許氏過兆周妻黃氏過映梅妻劉氏涂茂廷妻)
(鄧氏芮榮瑶妻游氏楊淑馨妻魯氏趙啟文妻李氏饒盛煌妻鄧氏張懷冉妻程氏楊以淮妻胡氏)
(潘愼餘妻楊氏民人黃英先妻吳氏儒童吳永年妻陳氏監生潘積逵妻童氏吳起潛妻魯氏饒家)
(樑妻王氏楊維青妻黃氏黃徽章妻何氏涂憲書妻江氏魯方泰妻梅氏監生薛起賢妻潘氏魯儼)
(妻余氏武尚貴妻涂氏監生武緒妻黃氏武福青妻邱氏監生涂憲詒妻孔氏何因三妻李氏職員)
(潘安忠妻涂氏捐職州同鄧鏜妾陳氏張兆熙妻程氏鄧歷衢妻楊氏廩生鄧希錫妻涂氏職員黃)
(亮揆妻孔氏監生黃超繼妻蕭氏鄧勝和妻嚴氏庠生潘奉掞妻鄧氏鄧洪榮妻黃氏監生郭敏堂)
(妻黃氏孔昭鏡妻鄧氏均嘉慶年間旌)廖甸芳妻易氏(廣昌人夫亡守節同縣吳)
(新濤妻揭氏易煥章妻魏氏盧瑞原妻謝氏鄒章大妻曾氏揭秉紱妻李氏謝步青妻饒氏魏艮泰)
(妻易氏陳盛萬妻謝氏劉永球妻陳氏郭喬松妻裘氏曾立權妻魏氏陳通升妻李氏黃兆莘妻高)
(氏廖佐銓妻黃氏曾毓妻黃氏劉士寵妻謝氏魏洪祚妻朱氏魏鴻圖妻黃氏黃綠筠妻魏氏高騰)
(汀妻游氏劉若永妻易氏饒學昭妻黃氏黃明道妻胡氏魏映嶠妻何氏陳軒庚妻何氏揭邦治妻)
(楊氏廖載賡妻李氏魏風倫妻王氏附生賴履誠妻李氏劉世隆妻甘氏生員劉光照妻魏氏監生)
(魏廷搢妻劉氏魏映嶽妻黃氏烈婦揭符氏均嘉慶年間旌)黃允年妻易氏(瀘溪)
(人夫亡守節同縣鄧江屏妻李氏曾步廷妻石氏曾步周妻盧氏林約妻鄧氏烈婦席徐氏均嘉慶)
(年間旌)
︹仙釋︺︹漢︺麻姑(王方平妹修道得仙居建昌山中山以之名)︹宋︺景祥(姓傅氏南城人)
(永豐令翼之子少警敏嗜學廣記參禮名師受戒後進明湘眞如法席心法益明四方迎請俱不受)
(建炎末避地天台後居浮山久之跏趺而逝得五色舍利王彦章撰記)馮伯達(建昌人有)
(神術常南行阻風謂船主曰欲得速還須安眠勿開眼其夜聞舟去如飛迅若電逝聲喇喇如行樹)
(杪未曉巳達舍矣)饒廷直(南城人第進士嘗過武昌遊黃鶴樓遇異人得秘術自是不近)
(妻妾後為鄧州通判卒舉柩甚輕蓋尸解云)︹明︺行保(南城人幼慕禪教入慈眞院為僧言)
(訥而心明洪武中住持天安寺大振宗風後舉天下高僧十一人行保與焉)
︹土産︺絹(宋史地理志建昌貢)葛布(省志各縣出)斑竹(寰宇記南豐軍山出)紅朱
稻米(省志卽今赤珠粳色純紅而堅唐時貢)銀朱米(省志卽今八月白色白而香宋)
(時常獻)菜(省志新城縣出)麻姑酒(省志卽麻姑山神功泉所釀)茶(明統志出)
(新城蕭曲峯者曰白茶)吳茱萸(寰宇記建昌土産吳茱萸又有承露仙俗謂之白藥按)
(舊志載省志宋史地理志南城有太年等四銀場今無謹附記)
