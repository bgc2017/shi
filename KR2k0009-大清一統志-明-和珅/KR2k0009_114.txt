大清一統志
南昌府(二)
︹古蹟︺建昌故城(在奉新縣西後漢永元十六年分海昏置建安中孫策嘗以太史慈為建)
(昌都尉劉宋元嘉二年徙縣治海昏而故城廢按寰宇記有太史城在奉新縣西四十里太史慈)
(創置周廻三里西南有城角山東南有磐山北枕江水其地險固基址尚存蓋即建昌故城也)南
昌舊城(在今南昌縣東漢置水經注南昌縣城漢高祖六年始命灌嬰以為豫章郡治此即)
(灌嬰所築也圖經南昌縣凡三改五移隋開皇中自郡西南徙之城北唐貞觀中徙附邵城明初又)
(移今治城邑考漢城周十里八十四步南曰松陽門西曰臯門昌門東北二門各以方隅為名晉咸)
(安中飥守范甯更闢東北西北二門唐初築城之西南隅垂拱初都督李景嘉又增築之凡八門元)
(和四年刺史韋丹更築城東北隅於是廣倍漢城宋築洪州城又倍於舊周三十里門十六紹興六)
(年李綱帥洪州以城北歲湧江沙截城東北隅入三里許爲十二門元因宋舊其城西面瞰江不利)
(守禦明太祖定洪都乃命改築今城古今記漢豫章城亦曰灌嬰城在今縣東灌城鄉城隍橋西今)
(爲黃城寺府志城中故有子城三國吳五鳳二年太守張俊於城東城造雙闕亦曰雙門南唐建爲)
(南都俗呼雙門爲東西華門仍舊都之號也元建行省於子城内明永樂元年爲寕王府正德十四)
(年宸濠反府廢乃闢中爲行道通行旅)鍾陵舊城(在進賢縣西北漢南昌縣之東境晉)
(析置鍾陵縣後省梁陳時復置南史梁武帝擢郭祖深爲豫章鍾陵令又陳武帝封從子褒爲鍾陵)
(縣侯是也隋時廢唐武德五年復置八年又廢入南昌宋改置進賢鎮崇寕二年升爲縣即今治也)
(縣志宋時割南昌縣歸仁崇禮崇信真隱四鄉及新建縣玉溪東西二鄉置縣大觀二年復返新建)
(二鄉而割南昌欽風鄉益之今有鍾陵市在縣東南昌縣界又有鍾陵鄉故城蓋在今二縣界)豫
寕舊城(在武寕縣西寰宇記武寕縣在州西北三百六十里後漢建安中分海昏立西安縣)
(晉太康元年改為豫寕宋書王僧綽封豫寕侯即此陳武帝立豫寕郡隋廢郡以豫寕入建昌隸洪)
(州唐長安四年分建昌置武寕景雲元年又改豫寕寶應元年以避御名依舊為武寕縣志故城在)
(縣西二十里甘羅村唐天寶四年移於今治按唐會要貞元十五年武寕縣民鄧廣奏武寕所隸)
(凡二十鄉而太清鄉甘羅村縣令所治在焉據此則貞元時猶治甘羅村移治當在其後非天寶時)
(也又寰宇記別載西安故城在分寕縣西二十里即今義寕州之西兩地相隔甚遠疑誤)孫州
故城(在南昌縣西南唐武德五年分豫章縣地別置南昌縣又置孫州治焉八年州縣俱廢)
豐城故城(在今豐城縣西南本富城縣晉改置豐城唐徙今治顧野王輿地志後漢建安)
(中初立富城縣於富水之西晉太康元年改為豐城縣移於豐水之西元和志豐城縣北至洪州一)
(百四十七里晉故城在今縣南四十一里即雷孔章得寶劍處也寰宇記縣在州西南一百三十里)
(又故豐城豫章記云吳末時恒於此有小赤氣見於牛斗之間占者以為吳方興惟張華以為不然)
(雷煥謂寶物精在豫章之城遂以煥為令至縣掘獄地得龍泉太阿二劍曹學佺名勝志唐永徽初)
(遷縣於章水東始為今治縣志富城故城在縣南六十里富城鄉豐城故城在縣西南劍池側又有)
(吳臯城在縣西赤岡山下一名黃金城今為榮塘市)廣豐故城(在豐城縣東梁置寰宇記)
(梁大通二年分豐城立廣豐新安二縣屬巴山郡陳初廢新安入廣豐尤大二年移巴山郡於廣豐)
(縣西二里獨瀦水南岸築立城郭隋開皇九年廢巴山郡又併豐城縣入廣豐即故巴山郡城也又)
(避諱改豐城縣大業十三年林士宏毁城邑遂廢唐武德五年復立縣志故城在縣東二十五里今)
(為廣豐鄉)新吳故城(在奉新縣西後漢置宋書州郡志豫章新吳漢靈帝中平中立隋書)
(地理志開皇九年併新吳入建昌唐書地理志武德五年析建昌置新吳縣八年省永淳二年復置)
(元和志縣東至洪州一百五十里舊隸楚今新屬吳故曰新吳宋史地理志隆興府奉新唐新吳縣)
(南唐改縣志故城在今縣西三十里唐神龍二年東徙於馮川之北即今縣治也)分寕舊
城(即今義寕州治唐會要貞元十五年武寕縣民鄧廣等奏曰縣治太清鄉西鄉趨縣餘三百里)
(小民往返疲於道路伏見並西八鄉有常洲亥市居其中於八鄉道里實為均一請即市建縣為便)
(詔可明年因建為縣元和志分寕縣東南至洪州六百五十里刺史李巽奏分武寕西界置因以為)
(名寰宇記縣本武寕之亥市其地凡十二支去武寕二百餘里)艾縣舊城(在義寕州西本)
(春秋吳邑左傳哀公二十年吳公子慶忌出居於艾漢置縣屬豫章郡隋省入建昌寰宇記分寕縣)
(有古艾城新志艾城在州西百里龍岡坪故城猶存)西平舊城(在義寕州寰宇記在分寕)
(縣西二百九十七里漢書云鄧通西平人即此縣也隋省按西平未詳建置疑舊屬西安之地)
劉繇城(豫章記劉繇城在豫章縣北四十里寰宇記在南昌縣東北三十八里蓋孫策略地)
(曲阿攻揚州刺史劉繇敗奔豫章築城自保人號為劉繇城)齊城(在南昌縣東南輿地志吳)
(大帝太元二年立孫奮為齊王都武昌諸葛恪徙奮於此水經注豫章郡東南二十餘里有一城號)
(曰齊王城蓋孫奮離宫也)墌口城(在南昌縣西南七十里梁末廣州刺史蕭勃舉兵遣其將)
(歐陽頠傅泰出南康趨豫章傅泰據墌口城與周文有相持即此或曰城在吉安府北七十里似誤)
(墌一作蹠)都尉城(在南昌縣南三十里北與府城相連縣志隋大業二年置三年廢)昌
邑城(在新建縣西北六十里慨口劉昭後漢志注海昏縣有昌邑城豫章記曰城東十三里江)
(邊名慨口昌邑王每乘海東望至此輒憤慨而還故謂之慨口寰宇記城在州北水路一百三十七)
(里縣志今名遊塘城)椒邱城(在新建縣北虞溥江表傳孫策在椒邱遣虞翻說華歆豫章記)
(建安五年孫策起兵破劉勲於尋陽謀取豫章太守華歆築此城以禦之寰宇記椒邱城在州北水)
(路屈曲一百四十八里)王步城(在新建縣北水經注贛水東北逕王步步側有城云是孫)
(奮為齊王鎮此)吳城(在豐城縣東南三十里俗傳吳孫權祖鍾居此)黃中城(在進賢縣)
(南五里一名黃牛城)余城(在奉新縣西寰宇記在奉新縣西十五里梁書云于慶入洪州遂攻)
(新吳縣余孝頃起兵拒之築此城周三里百五十步)黃城(在奉新縣西南奉新鄉野田中有平)
(坡周圍一里相傳宋岳飛引兵經此累土為屯宿之所)越王城(在奉新縣西五十里明統)
(志相傳越王勾踐伐楚屯兵於此)武安城(在武寕縣東南十五里武安山上四面如壁其)
(上平坦元末邑人胡紹遠兄弟保障鄉民於此立寨亦名武安寨)升平里(故新建縣治寰)
(宇記新建縣本南昌縣地太平興國六年割南昌水西十四鄉置縣仍於州城升平里故唐將林仁)
(肇私第充縣廨署府志故縣治在郡城東隅)度支步(在新建縣西北水經注贛水北歷度)
(支步是晉度支校尉立府處步即水渚也縣志度支步在縣西北五里)梅福宅(在南昌縣)
(寰宇記在州東北三里西接開元觀東西墨池書堂餘址猶存)徐穉宅(在南昌縣南水經注)
(贛水北歷南塘塘之東有孺子宅際湖南小洲上寰宇記在州東北三里梅福宅東)戴叔倫
宅(在進賢縣東棲賢山今為書院)吳猛宅(在義寕州南東津側今為丹霞觀亦名吳仙里)
黃庭堅宅(在義寕州西二十五里雙井北岸有永思堂旁有釣臺下有水曰明月灣)物
華樓(在南昌縣洗馬池上宋嘉祐中建王安石詩千里名城楚上遊江山多在物華樓其址今)
(為府學射圃)夕佳樓(在新建縣西北元末齊哩克扣闔門死難有司徙其樓於西北城角)
(以旌忠烈名齊家樓明萬歷間更名夕佳樓齊哩克扣舊作偰列篪今改正)涵虚閣(在南)
(昌縣東湖北宋國子博士李寅建楊億作記)滕王閣(舊在新建縣西章江門上西臨大江)
(唐顯慶四年滕王元嬰都督洪州時建後都督以九日宴僚屬於閣上王勃省父過南昌與宴為序)
(後又有王緒為賦王仲舒為記韓愈所謂讀三王所為序賦記壯其文詞者也宋元時俱重修明太)
(祖幸南昌嘗宴詞臣閣上後頽廢景泰中重搆在章江門外額曰西江第一樓成化間葺治復曰滕)
(王閣後再燬本朝康熙年間凡三建閣左有亭以奉御書滕王閣序)秋屏閣(在新)
(建縣城北十五里宋曾鞏云豫章城中凡樓觀見西山正且盡者惟秋屏閣耳本朝康熙二十八)
(年重建於北蘭寺内)逍遥閣(在新建縣西山宋洪炎有詩)三賢閣(在奉新縣治東)
(祀宋周敦頣蘇軾黃庭堅元歐陽原功爲記)碧波亭(一名渌波在南昌縣東湖西)望
江亭(在南昌縣東湖百花洲上唐韋丹築南塘隄以捍潦水因建亭)列岫亭(在新建縣)
(北龍沙前對西山取謝朓窗中列遠岫句爲名)龍沙亭(在新建縣北龍沙岡本唐洪州熊氏)
(清風亭權德輿有序明萬歷中移建龍光寺南)寶氣亭(在豐城縣西北瞰大江有二碑刻唐)
(李德𥙿劍池賦)四望亭(在武寕縣治西宋李綱建)豫章臺(在新建縣北七里龍沙岡)
(南宋元時有之後圯明太祖破陳友諒駐南昌築臺諭父老於此)嘯臺(在進賢縣北龍岐山)
(元辛好禮建)施肩吾石室(在新建縣西去天寶洞十里唐元和中肩吾舉進士退隱)
(於此嘗著山居百韻詩)蘇翁浦(在南昌縣東湖百花洲上宋隱士廣漢蘇雲卿蒔蔬織屨)
(於此亦稱三洲蘇圃)
︹關隘︺市汊巡司(在南昌縣南六十里章江濱舊置巡司今因之又舊置驛南去豐城縣之)
(劍江驛百里)生米渡巡司(在新建縣南四十里生米渡口本朝乾隆三十年改烏)
(山巡司置又舊有趙家圍巡司在縣東北七十里今移於武寕之高坪市)大江口巡司
(在豐城縣西大江岸本朝乾隆三十年改柿源巡司置又舊有江滸口巡司在縣西南早禾洲明)
(宣德四年置今裁)梅莊巡司(在進賢縣東南六十餘里梅莊市本朝乾隆三十年改)
(鄔子寨巡司置兼管潤陂巡司舊置水驛於其右今廢又舊有花園巡司在縣東南四十里明置)
(本朝雍正六年裁龍山巡司在縣北一百里明正統初置後廢)羅坊巡司(在奉新縣西六)
(十里明初置今因之又白沙場在縣西七十里亦名富溪舊置巡司今廢)高坪巡司(在武)
(寕縣西北六十里高坪市本朝雍正六年置)八曡嶺巡司(在義寕州南八曡嶺明正)
(統四年置巡司後廢本朝雍正六年復置)排埠塘巡司(在義寕州西南武鄉本)
(朝雍正六年置)三江口鎮(在南昌縣東南舊里巡司本朝雍正七年移駐長來館乾隆)
(四十四年裁巡司置主簿仍駐此)吳城鎮(在新建縣北一百八十里吳城驛南本朝雍)
(正七年移南康府同知駐此乾隆三十年改屬南昌府兼移昌邑巡司駐此四十四年裁巡司置主)
(簿仍駐此)芊韶鎮(在南昌縣南一百里陳永定初周文育擊歐陽頠自豫章偽遁由間道兼)
(行至芊韶芊韶上流則苦竹灘諸營下流則墌口城石頭諸營文育據其中築城饗士頠等大駭退)
(入泥溪即此泥溪在臨江府新淦縣)樵舍鎮(在新建縣西北六十里九域志新建縣有大安)
(新城樵舍大通西嶺松湖六鎮明正德中王守仁擒宸濠於此舊置巡司及驛丞今皆裁)松湖
鎮(在豐城縣西北六十里接新建縣界)港口鎮(在豐城縣東此九域志豐城縣有港口河)
(湖曲江赤江四鎮舊志明初置巡司於縣北三十里大港口後移於縣東北十五里小港口正德七)
(年革又有河湖巡司亦廢)曲江鎮(在豐城縣東北十里又赤岡市在縣西十五里赤岡山下)
(即古赤岡鎮也)昌邑鄉(在新建縣西昌邑山舊置巡司本朝乾隆四十四年裁)柿源
鄉(在豐城縣南一百里明洪武初置巡司本朝乾隆三十年移駐大江口)銅鼔營(在義)
(寕州西南一百五十里明萬歷四年建設守備駐此有城周一里有竒本朝雍正二年移瑞州府)
(同知南瑞鎮後營遊擊及千把總駐此)鄔子寨(在進賢縣東北一百餘里與餘干瑞洪鎮)
(相對明洪武初置巡司本朝乾隆三十年移駐梅莊)百丈寨(在奉新縣西百丈山下明)
(萬歷五年設哨寨於此)馬腦崖寨(在靖安縣西二十里葛仙山上明正德六年華林賊)
(胡雷二立寨於此八年春始平之)定江寨(在義寕州西南一百五十里宋建炎中置寨元)
(末巡檢劉儼保障於此明洪武八年改為巡司萬歷四年遷於新昌黃岡今為定江上下市)雙
坑堡(在靖安縣北明萬歷中設哨於此)黃竹汛(在武寕縣西八十里清江坪接義寕)
(州界又丫髻汛在縣東北丫髻山接建昌德安界楓林汛在縣南銀鑪汛在縣西南接靖安奉新界)
(莘野汎在縣西北接通山界舊皆設哨久廢)黃家渡市(在南昌縣東三十里明正德中)
(伍文定等擊宸濠處輿程記自黃家渡東四十里為趙家圩又東四十里為團魚洲逹饒州府餘干)
(縣界)潤陂市(在進賢縣東七十里九域志南昌縣有潤陂鎮即此朱子有過潤陂詩明洪武)
(初置巡司今裁)土坊市(在進賢縣西五十里九域志南昌縣有土坊鎮縣志舊并置土坊驛)
(今廢為鋪)梁口市(在義寕州東四十里舊置稅場又稅課局在州東六十步後遷州東四十)
(里又酒稅務在州東二里後遷州東六十步又茶埸在州東二百步皆宋置久廢)修口市
(在義寕州西四十餘里修水之口又查田市在州西八十里舊置稅場九域志分寕縣有奎田市即)
(查田之訛也)杉市(在義寕州西一百里杉木寨明洪武八年置巡司宏治十七年移置州西)
(崇鄉今裁)烏山鋪(在新建縣西七十里宋置大通驛元改烏石驛明設巡司本朝乾隆三)
(十年移駐生米渡)渣津(在義寕州有州同駐此)木高(在武寕縣有縣丞駐此)南
浦驛(在南昌縣西南廣潤門外有驛丞舊有遞運所大使今裁又武陽驛在縣東南四十里道)
(出撫州久廢)新興驛(在新建縣西北六十里舊置新興鋪本朝康熙十三年改置為驛)
(今裁)劍江驛(在豐城縣北門西半里水程上抵蕭灘下抵市汉舊置驛丞今裁又舊有馬驛)
(二久廢)仁和驛(在義寕州東一百八十步今改公館又碧峯驛在州南二十五步梁口驛)
(在州東六十里皆久廢)
︹津梁︺躍龍橋(在南昌縣學官之右横跨東湖亙三十丈舊名高橋明萬歷十五年重修改今)
(名)洪恩橋(在南昌縣東湖北唐觀察使李巽建宋少府監杜植修又名杜公橋)百花
橋(在南昌縣東隅百花洲之閱武亭南)南浦橋(在南昌縣南塘灣之西南通蓼洲路明洪)
(武初都督朱文正建永樂中御史石篪重造)程公橋(在新建縣西山崇勝院前宋守程師)
(孟有德政嘗至院盤桓後寺僧建橋溪上題曰程公)洪崖橋(在新建縣西山翠巖寺側洪井)
(上劉宋雷次宗有記)龍瑞橋(在新建縣洪崖鄉通奉新高安路)吳溪橋(在新建縣)
(忠孝鄉路當南瑞要衝)華嚴橋(在新建縣新興驛北十里爲南北孔道)石鎮橋
(在新建縣西北十里石頭渡明萬歷中邑人張位建并築隄七里)文岡橋(在豐城縣東南)
(八十里跨槎水)石灘橋(在豐城縣東南二十五里又雙乘橋在縣東南六十里皆跨富水)
中溪橋(在豐城縣南十五里又伏溪橋在縣南六十里俱跨豐水)洪源橋(在進賢縣)
(東十五里日月湖上流明萬歷中建併築隄延袤二里許)鍾陵橋(在進賢縣東五十五里元)
(大德中建)雲橋(在進賢縣西二十里)馮川橋(在奉新縣南門外爲邑要路長五十餘丈)
陽烏橋(在奉新縣東二十里寰宇記五橋相續横截川原嘗有羣烏棲集此側故村館俱名)
(陽烏而橋亦名之)藏溪橋(在奉新縣西十里寰宇記長五丈五尺許遜斬蛟之所蛟入穴)
(遜以片石書篆文鎮穴口今現在)青雲橋(在靖安縣東南一百五十步)清湖橋
(在靖安縣西一里宋建)錦橋(在靖安縣北三百步一名繡谷橋)北津橋(在靖安縣)
(北門外一里許宋邑人舒邁建後圯本朝順治十六年邁裔孫應中重建)看鶴橋(在武)
(寕縣治東二百五十步世傳丁令威留迹於此又卧象橋在縣西五百步)望蓮橋(在義寕州)
(東一里又東一里有伏龍橋俱跨秀水)棲霞橋(在義寕州東南七十五里跨毛竹山水長)
(二十丈)温湯橋(在義寕州西南一百四十里跨温湯水元建)玉峽橋(在義寕州)
(西南一百七十里跨山源水)跨鼇橋(在義寕州西一里跨鼇坑瀑布水)留仙橋
(在義寕州西一百四十里跨黃龍山水宋建相傳葛仙翁嘗憩於此)章江渡(在新建縣西又)
(名沙井渡江闊十餘里每風濤舟子多載往往遭溺後有司禁約大舟不得過二十人勒石滕王閣)
(下與南浦渡同)
︹隄堰︺萬柳隄(在南昌縣東湖上湖舊與江通漢永平中太守張躬始築隄以通南路謂之南)
(塘劉宋景平中太守蔡廓乃於西起隄唐元和三年刺史韋丹又築隄長十二里設斗門以洩暴漲)
(俗呼為南塘堘宋嘉定中通判豐有俊植柳其上故名明萬歷中知府盧廷選重造内外閘築隄岸)
(甃石五百餘丈并置五橋植柳環之又曡土阜三以固水口)萬公隄(在南昌縣東每撫河)
(水漲田塍浸没明太常卿萬思謙築隄五里甃閘三座以時啓閉)章江隄(在新建縣章江)
(門外宋趙槩知洪州始作石隄二百丈後圯明成化宏治中重築又周公隄在城北德勝門外明嘉)
(靖中巡撫周相築以捍江水又譙隄在縣西南當章旴二水之衝明嘉靖中知府譙孟龍築隄障民)
(田數萬畝)豐城江隄(在豐城縣西北章江岸南接清江樟樹鎮北至宋坊圩接南昌界隄)
(壋凡百餘里自唐至今歷歲修築改建石工以障章江之水)斗門南隄(在豐城縣南以)
(障豐富水之逆入者明永樂初知縣范約築)長樂港隄(在豐城縣西南十里豐水出江)
(故道元嘗塞而復决明永樂間重築)舒家壋(在南昌縣嵩安鄉南通撫河每春夏泛漲周迴)
(百里田禾浸沒本朝康熙八年郡人羅顯汶倡築新限十餘里)繩灣壋(在豐城縣西劍)
(江西延袤數十里明洪武中築)滕坊壋(在豐城縣西七十里濱瑞河長二十餘里明正統七)
(年修築隨圯俗傳中有水怪乃鑄三鐡牛鎮之始成)豫章溝(在府城東湖東北舊有古溝一)
(道為宣洩省會全城積水年久淤塞本朝乾隆三十三年重修)
︹陵墓︺︹周︺澹臺滅明墓(在南昌縣東湖上總持寺後相傳滅明南遊至江卒葬於此宋)
(漕使程大昌建祠寺旁堂曰友教大昌有記)︹漢︺徐穉墓(在南昌縣南水經注贛水歷白)
(社西有徐孺子墓吳嘉禾中太守徐熙於墓隧種松太守謝景於墓側立碑永安中太守夏侯嵩於)
(碑旁立思賢亭至今謂之聘君亭通志墓在南昌進賢門外望仙寺東隧道深五尺墓居其中前有)
(石刻隸書漢南州高士徐孺子之墓)許劭墓(在南昌縣南寰宇記在洪州南三里南昌縣南)
(六里按雷次宗豫章記云劭就劉繇於曲阿繇敗隨繇至豫章中路疾卒因焚屍柩吳天紀中太守)
(沈去秀招魂葬劭於此)海昏侯劉賀墓(在新建縣北昌邑城中有大冡一小冡二)
(百許舊名百姥冡)︹三國︺︹吳︺太史慈墓(在奉新縣南鄉地名感古宋隆興元年敕)
(於墓側建順應廟)吳王墓(在武寕縣東南八十里吳王峯相傳孫鍾葬母於此其後孫權)
(稱吳王因追稱焉)︹晉︺桓伊墓(在府城南門外石馬街寰宇記在州南十六里石闕存焉)
(仆在道旁)温嶠墓(在南昌縣城南宣妙寺前濱江)︹南北朝︺︹宋︺胡藩墓(在府)
(城南十九里)︹唐︺王季友墓(在豐城縣東櫧山之南)劉眘虚墓(在奉新縣)
(西北越王山東原)︹南唐︺徐鉉墓(在新建縣西山鸞岡又鉉父延休弟鍇墓皆在焉世)
(稱三徐墓)︹宋︺黃疇若墓(在豐城縣沇江上)徐經孫墓(在豐城縣南桂村)
吳居厚墓(在進賢縣歸仁鄉人物志初勅葬鍾陵鎮賜奮德褒賢碑後又勅改葬麻仙山)
(命學士強淵明誌即今處)羅必元墓(在進賢縣東六十里)黃庭堅墓(在義寕州)
(西二十五里雙井)︹元︺黃沖墓(在南昌縣招賢鄉死偽漢之難越六月其父得其元斂而)
(葬之)廖立孫墓(在豐城縣西南長安鄉揭徯斯題其碑曰有元純孝廖立孫之墓)揭
徯斯墓(在豐城縣西北興仁鄉富陂)︹明︺况鍾墓(在靖安縣西五十里富仁都)
︹祠廟︺五賢祠(在府學内祀漢梅福陳蕃徐穉晉范甯唐韋丹)梅仙祠(在府城内南昌)
(府學旁祀漢梅福宋紹興初封為吏隱真人)八隠祠(在府城内磨子巷王文成祠左本)
(朝康熙六十年建祀漢梅福徐穉晉范宣陶潛周續之唐臧嘉猷陳陶宋蘇雲卿)大忠祠
(有二一祀宋岳飛文天祥謝枋得一祀元末齊哩克扣俱在府城内齊哩克扣改見前)王文
成祠(有二一在府城内大忠祠右明嘉靖中建一在磨子巷本朝康熙六十年建俱祀明新)
(建伯王守仁)徐孺子祠(有二一在府治南東湖之南南唐徐廙續豫章志以穉宅在州)
(東北陳蕃為遷於南塘湖南際小洲是也宋曾鞏始即故處結茅為堂圖孺子像有記其一南唐所)
(建前臨大道徐鉉有記明洪武初遷於南昌縣學之左本朝康熙二十九年再建)周濂溪
祠(有二一在南昌府學右宋隆興中建朱子有記一在義寕州東二里旌陽山麓明宏治中學使)
(邵寳即講堂遺址祀之)理學名賢祠(在南昌縣進賢門内祀周澹臺滅明晉范甯唐)
(韓愈宋范仲淹歐陽修周敦頣程珦羅從彦朱熹張栻陸九韶陸九齡陸九淵黃幹李燔張洽黃灝)
(蔡元思真德秀饒魯陳澔元吳澄明胡儼吳與弼張元禎羅倫胡居仁邵寶蔡清王守仁羅欽舜鄒)
(守益羅洪先歐陽德羅汝芳舒芬胡直胡敬方鄧以讚魏良弼萬思謙李材王時槐萬廷言鄧元錫)
(章潢鄒元標凡四十七人按進賢門内舊有豫章先賢祠祀宋羅從彦等十二人後增祀歐陽德)
(等改為二十四賢祠本朝康熙二十九年巡撫宋犖增祀澹臺子羽等二十三人改今名)忠
節名賢祠(在南昌縣進賢門内舊為同仁祠祀明孫燧許逵王守仁胡世安伍文定唐龍)
(六人本朝康熙二十九年巡撫宋犖增祀晉陶潛唐狄仁傑張九齡顔真卿宋李綱張叔夜楊邦)
(乂胡銓洪皓歐陽珣岳飛文天祥謝枋得江萬里及明黃子澄練安胡閏周德顔瓌王省王艮曾鳳)
(韶鄒瑾魏冕李時勉劉球于謙并增周憲黃宏馬思聰宋以方熊浹韓雍林俊蔡懋德李邦華吳甘)
(來凡四十三人改今名)旌忠祠(在南昌縣進賢門内明嘉靖三年建祀孫燧許逵周憲黃)
(宏馬思聰宋以方六人謝遷有記)賢良祠(在南昌縣廣潤門内本朝雍正十年)
(勅建)蘇雲卿祠(在南昌縣百花洲上明正統七年建)大節祠(在南昌縣躍龍橋南)
(祀明建文壬午死事諸臣黃子澄及練安等十五人萬歷四年詔建萬恭有記)劉樞密祠
(在奉新縣寶雲寺後宋樞密劉珙鎮隆興奏蠲無産之稅民德之為立祠)高令祠(在奉新縣)
(驛舍側宋高南夀知縣事邑民頼以全活者甚衆為之立祠)柳貞公祠(在栽寕縣柳山)
(祀唐柳渾宋章鑑有記)江東廟(在府治南元妙觀内舊志神姓石名固相傳漢高祖時有)
(功德於民故祀之)睢陽廟(在府治南祀唐張巡)諶侯廟(在府城南祀漢奉車都尉)
(荆州長史諶重)風神廟(在府城内磨子巷本朝乾隆三十七年建)武陽郡公
廟(在南昌縣鐵柱宮祀唐觀察使韋丹明宣德末按察使石璞奏建成化中移於三橋東巷)忠
臣廟(在南昌縣一桂坊西明洪武初建祀文武諸臣與偽漢陳氏戰死者後翼統軍元帥趙德)
(勝右副指揮使劉齊左翼元帥牛海龍樞密院判李繼先左副元帥趙國旺統軍元帥許圭右翼元)
(帥同知朱潛千戶張子明臨江府同知趙天麟百戶徐明士伍張德山夏茂成洪都知府葉琛行省)
(都事萬思誠凡十四人)温忠武廟(在南昌縣進賢門外祀晉江州刺史温嶠)黃司
空廟(在南昌縣進賢門外祀陳江州刺史黃法氍)王中尉廟(在新建縣昌色山祀)
(漢中尉王吉)章江廟(在新建縣德勝門外明統志昔漢灌嬰討定南方居人章文獻地於)
(嬰請築郡城郡人懷之立祠章江上因名宋賜號霈澤王廟)龍沙廟(在新建縣治北寰宇)
(記龍沙廟即西漢末太守賈萌也萌與安成侯張普共謀誅王莽普反告莽收萌殺之時人為之立)
(廟按漢書王莽傳末云九江連率賈萌守郡不降為漢兵所誅樂史所記事正相反水經注又謂)
(萌與張普争地為普所害即日靈见津渚民為立廟傳聞各異如此)何無忌廟(在新建縣)
(生米鎮無忌晉江州刺史以討盧循戰死民為立廟)龍津廟(在豐城縣西劍池祀晉張華以)
(雷煥配食初名張雷廟宋紹興中改今名)密都統廟(在進賢縣西四十里祀宋都統密祐)
樊修職廟(在進賢縣北六十里明統志宋時賊王虎作亂樊率鄉民力戰死之虎亦敗&KR1518;)
(事聞贈修職郎民為立廟)昭靈廟(在靖安縣西祀楚三閭大夫屈原每歲端午邑人競渡弔)
(祀之)
︹寺觀︺普賢寺(在南昌縣惠民門内舊為龍興院唐觀察使裴休迎黃蘖禪師居此南唐時改)
(名本朝康熙四十一年重建)延慶寺(在南昌縣順化門内晉建唐咸通中重建本朝順)
(治中重修)應天寺(在南昌縣進賢門内唐光啓初建)繩金塔寺(在南昌縣進賢)
(門外唐天祐中建内有繩金寶塔)佑清寺(在新建縣治東舊為上藍禪院唐馬祖道一以)
(梁葛鱏宅建宋改能仁寺明為永安寺本朝順治五年重建改今名為有司祝釐習禮之所)香
城寺(在新建縣西山晉沙門曇顯建為西山最幽絶處)翠巖廣化寺(在新建縣)
(西四十里梁景明初建名常緣唐名洪井又改翠巖南唐改今名)大安寺(在新建縣北門)
(内晉僧安世高建明初重建寺有吳赤烏元年所鑄鐵鑪高六尺許)北蘭寺(在新建縣德勝)
(門外南唐建後廢本朝康熙十六年重建并建秋屏閣列岫亭烟江曡嶂堂)壽昌寺(在豐)
(城縣治東唐馬祖建今為祝釐之所)福勝寺(在進賢縣南寺後有玉版居明提學黃汝亨建)
百丈寺(在奉新縣西百丈山唐僧大智建為鄉導菴宣宗勅建大智夀聖禪寺柳公權書碑)
寶雲寺(在奉新縣東北梁大清元年建名信誠寺後馬祖講經致紫雲之祥改今名)寳
峯寺(在靖安縣北石門山唐貞元中馬祖示寂藏塔於此寺内多勝蹟)雙林寺(在靖)
(安縣北五里梁天監中西域沙門竺曇過此愛其山水遂居焉)元妙觀(在南昌縣南惠民門)
(外唐時有大樟樹為妖物所憑真人胡惠超焚其樹創信果院元改今名)建德觀(在新建縣)
(東易俗坊晉咸和中建相傳南嶽魏夫人煉丹之所本朝康熙八年重修)開元觀(在新)
(建縣修仁坊舊有唐滕王元嬰碑文為真人萬振作今毁)翊真觀(在新建縣西南梅嶺觀内)
(有二松根株既分相去五尺仍合為一幹名曰義松宋黃庭堅有贊)宗華觀(在新建縣西舊)
(名彭真觀乃彭真君故居)丹陵觀(在新建縣北鄉象牙潭晉鍾離權修道之所宋賜額萬年)
(宫後改為觀易今名)白鶴觀(在豐城縣西嚴家山真君甘戰飛昇於此建飛仙菴後改廣福)
(菴唐高宗改今名)崇真觀(在進賢縣治西宋建相傳王郭二仙寓此)昭德觀(在奉)
(新縣西晉劉道成故宅也舊名闓業觀宋改今名)真常觀(在奉新縣越王山舊名招仙觀)
(相傳文簫吳彩鸞跨虎之地宋改今名)棲霞觀(在靖安縣治西明統志東晉女冠劉懿真)
(得道之所)精靈觀(在武寕縣東三十里相傳丁令威冲舉處一名丁仙觀)旌陽觀
(在義寕州東二里一曰得日觀)石亭觀音院(在新建縣章江門外唐觀察使韋宙以父)
(丹有遺愛碑在此築石亭覆之奏為院本朝順治中於前建鈞天閣與滕王閣並峙)雲溪
院(在新建縣西梅嶺宋南昌袁陟嘗與曾鞏王安石遊此陟後卜居其旁)雙嶺崇勝
院(在新建縣西北晉刺史胡尚捨宅為院延天竺僧曇顯居之有謝靈運繙經臺)海慧院
(在豐城縣北又名感仙院唐馬祖建)妙濟萬夀宫(在南昌縣西南廣潤門内一名鐵柱)
(宮左有井與江水相消長中有鐵柱相傳許旌陽所鑄以鎮蛟螭之害唐咸通中額曰鐵柱宋大中)
(祥符中賜名景德觀政和中改延真觀嘉定間御書鐵柱延真之宮明嘉靖中賜今名本朝康熙)
(十年重建雍正元年修)紫極宫(在南昌縣惠民門外晉建面西山之勝中有吳彩鸞寫韻)
(軒)黃堂隆道宫(在新建縣松湖舊名黃堂觀相傳許吳二真君並師丹陽諶母及歸)
(母取香茅望南擲之二人歸尋飛茅止處建黃堂祠黃堂以諶母所居名也元虞集揭徯斯俱有記)
玉隆萬壽宫(在新建縣西逍遥山舊名遊惟觀真君許遜故宅也相傳遜飛昇時所御)
(錦惟自雲中墮故宅鄉人因置遊帷觀宋祥符中改今名)文昌宮(嘉慶八年建係奉新縣捐)
(職州同岳廷塈豐城縣捐職州同金名標仝捐修)
︹名宦︺︹漢︺梅福(九江壽春人爲郡文學𥙷南昌尉後去官歸壽春)周生豐(泰山南武)
(陽人建武七年爲豫章太守清約儉惠)張躬(永平中守豫章築東湖隄以通南路謂之南塘)
(水有所瀦人皆德之)欒巴(魏郡内黃人順帝時遷豫章太守郡土多山川鬼怪小人常破貲產)
(以祈禱巴悉毁壞房祀剪理奸巫如是妖異自消百姓始頗爲懼終皆安之)劉寵(東萊牟平)
(人恒帝時爲豫章太守)陳蕃(汝南平輿人桓帝時爲豫章太守性方峻不接賓客士民亦畏)
(其高徵爲尚書令送者不出郭門)華歆(高唐人獻帝時拜豫章太守爲政清靜不煩吏民感)
(而愛之)︹三國︺︹吳︺孫鄰(堅從子嗣父賁領豫章太守在郡垂二十年討平叛賊政績修)
(理)顧邵(吳人為豫章太守下車視先賢徐孺子之墓優待其後禁淫祀非禮之祭小吏資質)
(隹者輒令就學擇其先進擢置右職舉善以教風化大行)謝景(南陽宛人赤烏中出為豫章太)
(守在郡有治績吏民稱之以為前有顧邵其次即景)︹晉︺謝鯤(陳國陽夏人出為豫章太守涖)
(政清肅百姓愛之)甘卓(丹陽人元帝波江以功拜豫章太守卓外柔内剛為政簡惠善於撫)
(綏卒贈驃騎將軍)劉允(東萊掖人元帝時出為豫章太守郡人莫鴻南土豪族因亂殺本縣)
(令横恣無道百姓患之允至誅鴻及諸豪右界内肅然)范甯(南陽順陽人孝武時為豫章太)
(守大設庠序遠近至者千餘人資給衆費一出私禄并取郡四姓子弟皆充學生課讀五經由是江)
(州人士並好經學)︹南北朝︺︹宋︺蔡廓(考城人起家著作佐郎出為豫章太守漢張躬)
(所築南塘每於夏月江水溢塘而過多水害廓乃起隄開塘為水門水盛則閉之内多則洩之居民)
(少患)︹齊︺王綸之(琅邪臨汾人永明中出為豫章太守下車祭徐孺子許子將墓圖陳蕃華)
(歆謝鯤像於郡堂為政寬簡稱良二千石)顧憲之(吳人永明中為豫章内史在任清簡務存)
(寬惠)︹梁︺邱仲孚(烏程人武帝時遷豫章内史在郡更勵清節及卒喪將還豫章老幼號哭)
(攀送車輪不得前)張緬(范陽方城人武帝時為豫章内史為政任恩惠不設鉤距吏民化其)
(德亦不敢欺故老咸云數十年未有也)張綰(緬弟大同中為豫章内史在郡逑制旨禮記正)
(言義四姓衣冠士子聽者常數百人安城人劉敬宫挾妖道聚黨攻郡有衆數萬進寇豫章新淦縣)
(綰修城隍設戰備募召敢勇得萬餘人旬月間賊黨悉平)蕭勵(武帝從子遷豫章内史道不拾)
(遺男女異路去郡之日吏人悲泣數百里中舟乘填塞各齎糧以送)︹陳︺周羅㬋(尋陽人宣)
(帝時為豫章内史獄訟庭決不關吏手民懷其惠立碑頌德)︹隋︺豆盧通(昌黎陡河人開)
(皇中遷洪州總管在職寬惠)杜彦(雲中人開皇中拜洪州總管甚有治名)榮建緒
(無終人開皇中為洪州刺史有能名)蘇孝慈(扶風人仁壽初為洪州總管有惠政)︹唐︺吳
兢(浚儀人遷洪州刺史表臧嘉猷劉眘虛之里以勵風俗)韓朝宗(長安人為洪州刺史)
(在郡乞罷貢梅煎以乳柑代之天寶初召為京兆尹)︹宋︺王明(大名成安人開寳中金陵平詔)
(明安撫諸郡因命知洪州)袁逢吉(鄢陵人開寶中為豐城令知州王明與轉運使張去華條)
(上治狀)李虛巳(建安人太宗時通判洪州時父寅春秋高寅母尚無恙虚巳雙舉迎侍臨)
(東湖築第宇以居後人知洪州)欒崇吉(封邱人真宗時知洪州有司歲歛民財造舟崇吉至)
(奏罷之)夏竦(德安人仁宗初知洪州洪俗尚鬼多巫覡惑民竦索部中得千餘家勅還農業)
(毁其淫祠以聞詔江浙以南悉禁絶之)楊告(綿竹人為豐城主簿邑有賊殺人投屍於江人)
(知主名而畏不敢言告聞親往擒賊有言賊欲報怨者告不為動既而果乘夜欲刺告告又捕致於)
(法境内肅然)余靖(曲江人仁宗時知新建縣)趙概(虞城人仁宗時知洪州城西南薄章)
(江有泛溢之虞概作石隄二百丈高五丈以障其衝水不為患僚吏鄭陶饒奭挾持郡事為不法前)
(守莫能制州之歸代卒皆故時羣盗奭造飛語曰卒得廪米陳惡有怨言不更給善米且生變概不)
(答卒有自容州戌逃歸而犯夜者斬之以徇因收陶奭抵罪闔府股栗)張瓌(全椒人仁宗時)
(知洪州營校督役苛急其徒三百人將以夜殺之求不獲持鍤譟其門請易校瓌召問諭遣明日推)
(治黠者十人不為易校)程師孟(吳人知洪州積石為江隄濬章溝揭北牐以節水升降後)
(無水患民為立生祠)周敦頤(道州營道人為分寕主簿有獄久不决敦頣至一訊立辨邑人)
(驚曰老吏不如也知南昌南昌人皆曰是能辨分寕獄者富家大姓黠吏惡少惴惴焉不獨以得罪)
(於令為憂而以汚穢善政為恥)曾鞏(南豐人神宗時知洪州歲大疫鞏命縣鎮亭傳悉儲藥待)
(求軍民不能自養者資其飲食衣衾之具分醫視診書其全失多寡為殿最師征安南所過州為萬)
(人備他吏暴誅亟飲民不堪命鞏先期區處師去市里不知)孔宗翰(孔子四十六代孫知)
(洪州以治間)胡世將(晉陵人高宗時知洪州兼江西安撫制置使屬建昌兵變殺守倅嬰)
(城以叛世將以便宜發兵討平之)張浚(綿竹人紹興二十五年以觀文殿大學士判洪州)
吳芾(仙居人孝宗時知隆興府芾前後守六郡各因其俗為寬猛吏莫容奸民懷惠利)楊
萬里(吉水人孝宗時知奉新縣戢追胥不入鄉逋賦者揭其名市中民懽趨之賦不擾而足縣)
(以大治)程迴(應天寕陵人孝宗時知進賢縣縣大水無稻麥郡蠲租稅至薄迥白於府悉蠲)
(之境内有婦人傭身紡績以養姑其子為人牧牛亦乾飯以養祖母迥白郡給以錢粟)韓邈
(嘉泰中知隆興府奏隆興惟分寕産茶他縣無茶而豪民武斷者乃請引窮索一鄉使認茶租非便)
(於是禁非産茶縣不許民擅認茶租)王居安(黃巖人寕宗時知隆興府初盗起郴黑風峒羅)
(世傳為之倡李元勵之徒並起江西列城皆震朝廷以居安為帥督戰於黃山勝之賊走韶州密為)
(方略誅元勵斬世傳羣盜次第平居安在軍賞厚罰明將吏盡力用以賊擊賊之策故兵民無傷江)
(西人祠而祝之刻石紀功)趙崇憲(餘干人寕宗時知南昌縣事奉行荒政所活甚衆)真
德秀(浦城人嘉定中知隆興府承寬弛之後稍濟以嚴尤留意軍政欲分鄂州軍屯武昌及通)
(廣鹽於贛與南安以弭汀贛鹽寇未及行值母喪歸明年蘄黃失守盗起南安討之數載始平人服)
(其先見)趙良淳(餘干人度宗時知分寕縣分寕江西劇邑俗尚譁訐良淳不用刑戮不任)
(吏胥取民之敦孝者身親尊禮之至甚桀驁者乃繩以法俗為少革)︹元︺李廉(廬陵人龍興路)
(錄事日治公事夜課諸生)綽哈(扎拉台氏靖安縣逹嚕噶齊至正十二年蘄黃賊數萬來寇綽)
(哈率衆戰於象湖大破之乃起進士胡斗元等謀畫而以勇士黃雲為前鋒自二月至八月戰屢捷)
(而賊黨益盛黃雲戰死綽哈被圍尋為賊所執殺於富州子明安圖襲父職為逹嚕噶齊十三年率)
(衆敗賊將復縣治十四年賊兵復至明安圖迎戰力竭賊執而咼之綽哈舊作潮海扎拉台舊作)
(扎刺台逹嚕噶齊舊作逹嚕花赤明安圖舊作民安圖今俱改正)黃紹(臨川人至正中為靖)
(安尹蘄黃賊起與達嚕噶齊綽哈同集義兵為禦賊計賊來宼紹赴行省求援道阻絶既至龍興亦)
(被圍後圍解與明安圖招諭叛境遇賊於建昌之高坪與戰不勝正衣怒罵為賊所害)︹明︺葉
琛(麗水人知洪都府降將祝宗康泰反琛被執不屈大罵死之追封南陽郡侯祀功臣廟)張
冲(龍巖人正統中知進賢縣多惠政有瑞蓮靈芝野蠶成繭之異秩滿奏留又九年卒於官百姓)
(巷哭祀之)吕聲(桐廬人天順中知進賢縣敏捷有才幹凡所修舉功能立就邑嘗多疫聲剪瓜)
(齋沐禱神七晝夜不少怠又建社學數十區以訓蒙人咸感之)張翥(長洲人成化中知南昌府)
(性剛鯁達吏事剖決如流中官王慶索賂不與臨行挾翥上舟欲挫辱之民號擁登舟奪翥以歸)
祝瀚(山隂人宏治中知南昌府廉明有威出餘金墾田二萬畝以贍諸生築圩五百餘處有靈)
(鵲巢梁馴雁隨車之異)李承勲(嘉魚人由工部郎中遷南昌知府正德六年贛州賊犯新)
(淦靖安賊據王嶺瑪瑙崖華林賊陷瑞州諸道兵不敢前承勲督民兵剿數有功華林賊殺副使周)
(憲憲軍大潰承勲單騎入憲營衆復集都御史陳金即檄承勲討賊大破之賊遂平)萬士賢
(南海人正德中任靖安知縣瑪瑙賊亂士賢練兵築城佐知府李承勲討平之宸濠反遣宋祥四等)
(募瑪瑙餘黨士賢斬祥四等以定衆志宸濠擒後省刑節用撫恤瘡痍尤至)劉源清(東平)
(人正德中授進賢知縣宸濠反源清誓衆以死守計積薪環室命家人曰事急火吾家一僕逸手刃)
(以徇縣中諸惡少與賊通者悉杖殺之宸濠妃弟婁伯歸上饒募兵源清邀戮之賊檄至立斬其使)
(會餘干知縣馬津龍津驛丞孫天祐亦起兵拒賊賊遂不敢東窺)劉守緒(興國州人正德)
(中知奉新縣宸濠反守緒率兵出間道夜襲賊伏於新舊墳厰破之遂復南昌)顧佖(成都人正)
(德中知豐城縣積粟數萬石水旱減價以糶宸濠反佖捕斬從逆者四十八人以徇極力備禦後從)
(王守仁討賊有功遷大理丞)商大節(鍾祥人嘉靖中知豐城縣縣無城累遭寇掠大節始)
(城之捕境内巨寇幾盡)
︹本朝︺楊泰(偏關人順治初知靖安縣金聲桓叛城陷泰自殺)徐鳳鳴(奉天人順治中)
(知進賢縣土寇入侵鳳鳴率衆與戰矢集其面氣益奮手殺數十人賊懼引去)黎士毅(長汀)
(人順治中知南昌縣邑舊稅溢額士毅力請上官奏除之山賊彭氏以偽劄聚衆攻剽四出督兵捕)
(斬其魁)林鍾(南平人順治中由豐城丞知靖安縣邑多盜官兵進剿賊拒險不出鍾屏騎間)
(入賊營諭以禍福衆感動悉出就撫賊既平議請蠲租減耗與之更始)屠尚(江南常州人順)
(治中知靖安縣盧洪十倡亂華坊坪尚與參將張允重率兵協攻踰月平之會兩粤用兵奉檄造舟)
(尚設法措置而民不知在官三載無封殖之私)張慎行(南宫人順治中知靖安縣時安義黠)
(寇猝至慎行募集鄉勇出奇計追逐殲之)魏雙鳳(獲鹿人康熙中知新建縣大兵自楚入)
(廣軍需旁午雙鳳理之𥙿如以暇創立縣治學宫修驛築塘課士西昌書院績最擢御史)王斗
樞(諸城人康熙中知進賢縣繕城隍新學校墾荒田若干頃時閩亂土賊間起南康盜李標等溯)
(湖上焚掠連晝夜斗樞奉檄進剿多斬獲)董宏毅(奉天正紅旗人康熙中知奉新縣時耿逆)
(煽亂賊至逼城宏毅率官兵捍禦手斬為内應者發矢先斃偽左將軍生擒六人賊潰城賴以全明)
(年賊萬餘踞城北獅山礮石雨下宏毅殲其前鋒又斬賊於邑之棉花地賊悉平邑遭亂後丁缺田)
(荒為繪圖申請減賦之半在職四載勤勞奉公)任暄猷(汝寕人康熙中知寕州戍卒亂連山)
(賊入攻把總周焜戰殁暄猷練鄉勇數千三戰皆破之)楊周憲(大興人知新建縣江西舊)
(多火患教民疏列火巷遇災多免延燎遞卒役勞而食薄購田贍之修學建書院善政畢舉嘗葺邑)
(志著羣書衍義)
前總纂官(臣)許應藻恭纂輯
提調官(臣)張日章恭覆輯
校對官(臣)李孚忠恭校
校對官(臣)沈維鈺恭覆校
大清一統志
南昌府(三)
︹人物︺︹漢︺李淑(豫章人更始初為軍師將軍時所授官爵皆羣小賈䜿淑上書諫更始怒繫淑)
(詔獄)何湯(南昌人事桓榮為高弟以才名拜郎中守開陽門候上微行夜還湯閉門不納明旦)
(賜食建武十六年夏旱公卿皆暴露請雨洛陽令著車蓋出門湯將衞士鉤令車收案詔免令官拜)
(湯虎賁中郎將上嘗歎曰赳赳武夫公侯干城何湯之謂也後以明經授太子尚書推薦桓榮榮之)
(顯由湯云)程曾(南昌人習嚴氏春秋講授數百人著書百餘篇皆五經通難又作孟子章句建)
(初三年舉孝廉除海西令)唐檀(南昌人習京氏易韓詩顔氏春秋元初七年郡界有芝草生太)
(守劉祗欲上言檀曰方今外戚豪盛陽道微弱斯豈嘉瑞乎乃止永建中舉孝廉除郎中是時白虹)
(貫日檀因上便宜三事陳其咎徵棄官去著書二十八篇名唐子)徐穉(南昌人家貧常自耕)
(稼非其力不食恭儉義讓所居服其德屢辟公府不起太守陳蕃在郡不接賓客惟穉來特設一榻)
(去則懸之後舉有道家拜太原太守皆不就延熹二年陳蕃胡廣等上疏薦穉宜登三事桓帝以安)
(車元纁修禮徵之不至時稱南州高士)徐允(樨子篤行孝弟亦隱居不仕太守華歆禮請相)
(見不詣漢末宼賊縱横皆轉相約敕不犯其閭)︹三國︺︹吳︺聶友(豫章人少為縣吏虞翻徙)
(交州縣令使友送之翻與語竒焉為書與豫章太守謝斐以為功曹使至都諸葛恪友之時論謂顧)
(子嘿子直其間無所復容恪欲以友居其間由是知名)楊迪(豫章人黃龍時為宣詔郎時廷)
(尉監隱蕃交結豪傑自衞將軍全琮等皆傾心敬待惟迪及南陽羊衜拒不與通蕃後叛衆乃服之)
︹晉︺熊遠(南昌人元帝初累遷尚書左丞散騎常侍帝每歎其公忠轉御史中丞時尚書刁協)
(用事遠奏免協官冬雷電遠上疏陳三失補會稽内史王敦作逆加遠將軍拒不受還拜太常卿敦)
(深憚之)幸靈(建昌人少號為癡後為人療疾去妖怪輒有驗性至恭見人即先拜言必自名)
(周旋江州間十餘年賴其術以濟者極多)羅企生(豫章人為殷仲堪諮議參軍仲堪敗文武)
(無送者惟企生從焉桓元至荆州或勸其詣元企生曰殷侯遇我以國士不能共殄醜逆亦何面目)
(復求生乎元聞之大怒即收企生問所欲言惟乞一弟以養母遂遇害)︹南北朝︺︹宋︺胡
藩(南昌人少孤居喪以孝聞過江陵知殷仲堪必敗武帝召參軍事從征伐屢立竒功封山陽縣)
(男累遷太子左衞率卒謚壯侯)雷次宗(南昌人少入廬山篤志好學尤明三禮毛詩不受徵)
(辟元嘉十五年徵至都開館難籠山聚徒教授久之還廬山後又徵詣都築室鐘山謂之招隱館使)
(為太子諸王講經卒於鐘山子肅之頗傳其業)︹梁︺滕曇恭(南昌人五歲母楊氏患熱思食)
(寒瓜土俗不產曇恭歷訪不能得銜悲哀切俄遇一桑門曰我有兩瓜分一相遺還以與母舉室驚)
(異尋訪桑門莫知所在及父母卒哀慟幾絶蔬食終身豫章内史王僧虔引為功曹不就王儉號為)
(滕曾子)︹唐︺沈季詮(洪州豫章人事母孝未嘗與人争皆以為怯季詮曰吾怯乎為人子)
(者可遺憂於親乎貞觀中侍母渡江暴風母溺死季詮號哭投江中少頃持母臂浮出水上都督謝)
(叔方具禮祭而葬之)劉眘虛(新吳人開元中為崇文館校書郎與孟浩然王昌齡友善評者)
(目其詩情幽興遠思苦語竒可以傑立江表)臧嘉猷(南昌人開元中刺史吳兢召之不赴)
(著無求論以見志天寶間詔至都堂論政左相李適之稱其學究天人宜加拔擢嘉猷以親老不仕)
(賜束帛歸命以所居里為旌賢坊)王季友(豐城人家貧賣屨博極羣書善為詩李勉觀察)
(江西引為賓客甚敬之)︹宋︺胡仲堯(奉新人累世聚居至數百口雍熙初詔旌其門淳化)
(中州境旱仲堯發廪減市直以賑饑太宗嘉之除本州助教累遷國子主簿致仕弟仲容淳化五年)
(賀壽寕節授試校書郎又以御書賜之公卿多賦詩稱美累遷光祿丞致仕)陳恕(南昌人太)
(平興國進士通判灃州歷知大名府皆以吏幹聞拜鹽鐵使釐去宿弊太宗深器之題殿柱曰真鹽)
(鐵陳恕真宗時拜吏部侍郎知貢舉取王曾為首歎曰名世才也母亡哀慕過甚遂至羸瘠遷尚書)
(左丞病劇薦寇準自代恕多識典故精於吏理前後掌利柄十餘年強力幹事胥吏畏服有稱職之)
(譽)袁抗(南昌人舉進士累遷益州路轉運使三司歲市綾錦鹿胎萬二千匹抗奏蠲其半黎)
(州歲售蠻馬詔擇不任戰者却之抗以諸部仰此衣食請如舊制召為三司鹽鐵副使改少府監卒)
(抗喜藏書至萬卷江西士大夫家鮮及也子陟刻厲好學善為詩終殿中丞)陳執中(恕之)
(子以父任為秘書正字真宗時大臣無敢言建儲者執中進演要三篇以早定天下根本為說帝䄂)
(其疏示輔臣遂立皇太子慶歷中同中書門下平章事封岐國公在中書八年不敢干以私四方問)
(遺不及門卒贈太師諡曰恭)余良肱(分寕人第進士調荆南司理參軍通判杭州知虔州)
(皆有善政除三司判官關陜用兵朝議貸都下民錢良肱爭之議遂格提舉汴河司時議伐汴隄木)
(以資狹河良肱屢爭不能得請不與其事遷光祿卿知宣州治為江東最子卞博學多大略知沅州)
(討平五溪叛蠻卞弟爽尚氣自信應元豐詔上便宜十五事言過剴切元祐末復請太皇太后還政)
(章惇恨爽不附已除名竄封州崇寕中與卞俱入黨藉)黃庠(分寕人博學強記超敏過人初)
(至京師就舉國子監開封府禮部皆第一比引試崇政殿以疾不時入天子遣内侍即邸舍撫問賜)
(藥劑時庠名動京師所作程文傳誦天下近世布衣罕比)黃廉(分寕人第進士歷州縣神宗詔)
(訪時務對甚悉擢監察御史裏行河決曹村壞民田廬受詔安撫所活二十五萬元祐初為戸部郎)
(中陸師閔茶法為川陜害遣廉按察奏罷其太甚者累拜給事中)黃庭堅(分寕人幼警悟)
(讀書數過輒成誦舉進士調葉縣尉知太和縣以平易治哲宗立召為校書郎神宗實錄成擢起居)
(舍人性篤孝母病彌年衣不解帶及亡廬墓下哀毁幾殆紹聖初出知鄂州章惇蔡卞惡之貶涪州)
(别駕黔州安置徙戎州徽宗初起知太平州復謫宜州卒庭堅學問文章天成性得與張耒晁補之)
(秦觀俱遊蘇軾門天下稱為四學士而庭堅尤長於詩世以之配軾稱蘇黃自號山谷道人)范
璿(豐城人政和進士知甌寕縣柣滿人爭留之列治狀十事於郡守以聞遷兵部員外郎上言帝)
(王弔伐事語剴切時秦檜主和議璿力爭曰宰相須開懷聽天下人言安可以私意害公議耶出知)
(南劍州著有松谿集)徐俯(分寕人父禧以獻策累官給事中元豐中城永樂詔禧往相其事夏)
(人趨新城禧亟赴拒戰城陷死之贈吏部尚書諡忠愍俯以父蔭授通直郎累至司門郎張邦昌僭)
(位遂致仕建炎初用薦為右諫議大夫累擢權參知政事俯有俊才與曾幾吕本中遊有詩集六卷)
李大性(本端州人其先積中入元祐黨籍始家豫章大性少力學習本朝典故以父任入官)
(累遷工部郎陳傅良彭龜年等以言事相繼去大性抗疏力諫孝宗崩光宗疾未能執喪大性疏言)
(若待金使祭奠然後執喪則貽譏中外歷戸部尚書開禧將用兵大性條陳利害忤韓侂胄出知江)
(陵府除刑兵二部尚書再知平江府卒諡文惠與弟大異大東並為名臣)黃疇若(豐城人淳)
(熙進士知廬陵縣治為諸邑最開禧初應詔言急務拜監察御史多所陳奏吳&KR2846;叛後朝廷擇人命)
(疇若知成都府蠲積欠罷冗員平諸蠻留蜀四年弊根蠹穴苗耨髮擳召權兵部尚書以煥章閣學)
(士致仕所著有竹坡集)范應鈴(豐城人開禧進士調永新尉累知崇仁縣吉州皆有政績)
(召為金部郎官遷尚左郎官所言皆讜直歷大理少卿卒應鈴開明磊落守正不阿别白是非見義)
(必為不以得失利害動心徐鹿卿稱其經術似兒寬决獄似雋不疑治民似龔遂風米似范滂理財)
(似劉晏而正大過之人以為名言所著西堂雜著十卷對越集四十九卷)羅必元(進賢人嘉)
(定進士調撫州司法參軍知餘干縣皆有風力淳祐中通判贛州賈似道總領荆湖尅剝日甚必元)
(上疏以為蠧國脈傷民命似道銜之改知汀州為丁大全按去度宗朝直寶章閣致仕必元嘗從危)
(禎包遜學見理甚明風節甚高鄉人皆尊慕之)徐鹿卿(豐城人博通經史以文學名於鄉嘉)
(定中第進士都城火應詔上封事真德秀稱其氣平論正有憂愛之誠心歷知安南縣建昌軍治行)
(大孚擢度支郎官入對極陳時弊為江東轉運判官兼領太平移浙東提點刑獄皆有政績擢太府)
(少卿請定國本正紀綱立規模上嘉納之累官禮部侍郎卒諡清正鹿卿居家孝友喜怒不形居官)
(廉約毫髮不妄取所著有泉谷文集奏議講義及手編唐宋文類文苑菁華)黃㽦(分寕人嘗)
(從朱熹學熹深期之而㽦亦以道自任反覆辨論必無所疑然後上舉進士知盧陽縣獠人感悅遷)
(知台州葉適謂㽦條目建置憂民如家著有復齋集)徐經孫(初名子柔豐城人寶慶進士累)
(官太子詹事輔導東宫敷陳經義隨事啟廸景定三年春雷詔求直言經孫所對切中時病公田法)
(行經孫條其利害忤賈似道免歸)冷應徵(分寕人寶慶進士調廬陵主簿即以廉能著知)
(萬載縣葉夢得列其行事風厲餘邑景定初知德慶府擒伏峒獠經略雷宜中薦應徵可大用累遷)
(直寶章閣廣南東路經略安撫使屢平大宼未嘗輕殺笞杖以降亦加審慎至其臨事輒斷雖勢要)
(不為撓奪)黃介(分寕人制置使朱禩孫帥蜀介上攻守策禩孫愛之以自隨後家居率鄉民為)
(保聚計元兵至介堅守且射且詬面中六矢不為動再戰身被鏇如蝟面頸復中十三矢倚柵而死)
(家童陳力亦戰死子用中以母劉氏被掠及壯求母四方逾十年得於京師以歸州里稱黃孝子云)
︹元︺熊朋來(豫章人教授生徒儒者倚以為重朝廷以東南儒學之士惟福建廬陵最盛特)
(起為兩郡教授所至考古篆籀文字調律吕協歌詩以興雅樂既滿考家居門人歸之者日盛旁近)
(舍皆滿至不能容朋來為說經義老益不倦其學尤深三禮有集三十卷學者稱天慵先生)雷
光霆(寕州人家居教授程鉅夫詹天遊皆其徒也嘗著九經輯義史子辨詩義指南若干卷至)
(元中遣使徵之未至卒學者稱龍光先生)陰幼遇(奉新人家數百口五世同居著有韻府羣)
(玉兄幼達字中夫為注釋)趙一德(新建人至元中被俘至燕為鄭留守家奴歷事三世一日)
(拜請於其主鄭阿爾薩蘭欲歸視父母伏地涕泣阿爾薩蘭母子感動許之期一歲而返一德至家)
(父兄已殁惟母在年八十餘一德葬父兄畢如期而返阿爾薩蘭母子歎其孝縱為良將辭歸會阿)
(爾薩蘭以冤被誅詔簿錄其家羣奴各亡去一德獨留詣中書訴枉得雪還其籍阿爾薩蘭之母嘆)
(曰疾風勁草於汝見之遺以田廬不受而去皇慶元年旌其門阿爾薩蘭舊作阿思蘭今改正)
揭徯斯(富州人父來成宋鄉進士徯斯讀書刻苦父子自為師友大德間程鉅夫盧摯薦於)
(朝三入翰林天歷初開奎章閣首擢授經郎教勲戚大臣子孫文宗時有諮訪恒以字呼之而不名)
(甚見親重元統初累升侍講學士知經筵修遼金宋三史卒追封豫章郡公諡文安徯斯少窮約暨)
(有祿入輒愀然曰吾親未嘗享是為文嚴整簡當詩尤清婉麗密朝廷大典冊及元勲茂德銘辭必)
(以命焉)熊凱(南昌人精理學以明經開塾四十餘年時稱遥溪先生子東造詣高遠從遊益)
(衆凱門人熊良輔最知名有易傳集疏風雅遺音小學入門等書)熊復(新建人以五經教授)
(鄉里四方來學者常數百人著春秋成紀)湯霖(新建人少喪父事母至孝母嘗病熱曰惟得冰)
(我病可愈時天氣甚燠霖求冰不得累日號哭池上忽聞池中戞戞有聲乃冰澌也取以奉母病果)
(愈焉)齊哩克扣(本輝和爾人父文質官於江西因家龍興兄弟五人俱登第克扣由翰林)
(出監潮州罷歸至正間紅巾賊起檄守北門城陷投井死妻妾子女死者十一人齊哩克扣舊作)
(偰列篪輝和爾舊作畏兀今俱改正)胡斗元(靖安人至正十年領鄉薦第一署鰲溪書院山)
(長賊至靖安斗元以鄉兵擊敗之入縣治與達嚕噶齊綽哈共圖戰守及綽哈被執賊脅之使降罵)
(不屈以土埋其腰不死又縛至暗室斗元仆牆以出逃入深山而死)巴延子中(其先西域)
(人祖父仕江西因家焉由東湖書院山長辟為分省都事使守贛州陳友諒破贛子中間道走閩出)
(竒計復建昌浮海如元都獻捷累遷吏部侍郎持節發廣東何真兵救閩至則廖永忠已降何真子)
(中墮馬折足致軍前脅降之不屈義釋之乃潛隱進賢之北山明洪武十二年詔以幣聘使者至子)
(中曰事晚矣為歌七章飲鴆而死巴延舊作伯顏今改正)︹明︺李叔正(靖安人年十二)
(能詩為江西十才子之一洪武初以薦徵為國子學正改渭南丞復召為助教時帝方加意國學而)
(諸生多貴胄不率教叔正嚴立規條旦夕端坐督課無倦色擢監察御史累遷禮部尚書卒於官妻)
(夏氏當陳友諒陷南昌時投井死叔正遂終身不再娶)朱善(豐城人九歲通經史能屬文隱)
(山中著詩經解頤史輯洪武八年廷試第一授修撰擢文淵閣大學士論說多稱旨嘗講家人卦心)
(箴帝大悦告歸卒正德中謚文恪)朱夢炎(進賢人以博洽聞洪武初召居賓館命集古事)
(為質直語以教公卿子弟除國子博士累拜禮部尚書帝方稽古右文夢炎援古證今剖析源流如)
(指諸掌朝論甚服)曾秉正(南昌人洪武初為海州學正以天變詔羣臣言事秉正上疏數)
(千言帝嘉之召為思文監丞歷通政使數言事忤旨罷免貧不能歸鬻其四歲女帝聞大怒置腐刑)
(死)包實夫(進賢人父希魯嘗受尚書於吳澄動履端嚴為後進楷法實夫明經篤學事親)
(至孝洪武中嘗暮歸遇虎曳入林中實夫拜且告曰爾食我何恨如父母衰老缺義何虎復曳至故)
(處而去人因名其地為拜虎岡)胡儼(南昌人洪武中舉鄉試歷三縣教諭建文初授桐城知縣)
(多善政桐人祀之朱邑祠成祖即位以解縉薦授檢討直文淵閣拜國子監祭酒朝廷大著作多命)
(儼居國學二十年教範嚴肅進太子賓客致仕宣德初以禮部侍郎召辭歸)黃宗載(豐城)
(人永樂初為湖廣僉事姦猾莫敢犯坐事謫横青驛驛夫起為御史彈劾不少避巡按交阯及歸無)
(私槖累遷南京吏部尚書乞休歸宗載持廉守正學問文章皆負時望)向寶(進賢人授兵部)
(員外擢應天府尹永樂時累遭譴謫宣宗即位召為右都御史兼詹事尋掌南京都察院致仕寶有)
(文學居官廉介士論重之)龔鐩(南昌人永樂中歷雲南僉事秩滿還朝言時政闕失忤旨下獄)
(用薦起原官宣德末再用薦擢四川按察使決淹獄杜牽連居官四十餘年家無儲蓄)劉端
(南昌人官大理丞成祖即位遣端還職命治方孝儒獄時方暑月坐縱孝孺息樹陰劓鼻死同邑王)
(高與端同年進士又同為大理丞亦坐縱孝孺劓死隆慶初俱勅祀南昌大節祠)王譲(南昌)
(人由舉人為國子學錄成祖知其孝行命入侍皇太孫說書太孫升儲由助教擢贊善既即位超拜)
(吏部右侍郎讓言誠行篤有儒者矩度居官亦善自守)史安(豐城人永樂進士授禮部郎中)
(宣德二年交阯復叛安從兵部尚書李慶及安遠侯柳升討之升連破賊柵有矜色安曰驕者兵家)
(所忌賊示弱以誘我未可知宜設備升不聽果中伏敗沒安死之)熊㮣(豐城人永樂進士授)
(御史擢廣西按察使調廣東宣德初擢大理卿巡視江南浙西八郡捕治豪惡不少貸於是奸宄帖)
(息閭閻清靜賜壐書獎勵遷右都御史兼署刑部尋感風眩卒)萬觀(南昌人永樂進士授御史)
(出知嚴州府居九年考績為天下第一改陽平府治聲益著擢山東布政使)范衷(豐城人永)
(樂進士歷壽昌知縣汝州知州一以清節自持妻子告乏亦不顧吏部尚書王直舉天下廉吏數人)
(衷為第一性至孝廬父墓瓜生連枝有白兔三常馴擾墓側鄉人莫不高其行)况鍾(靖安人永)
(樂中由吏員授禮部主事遷郎中宣德中擢知蘇州府賜勅以遣之至則鋤強植弱興利除害不遺)
(餘力秩滿當遷郡人乞留詔進二秩再任卒於官吏民聚哭立祠祀之)熊尚初(南昌人始)
(為吏以才擢都察院經歷正統中用薦遷泉州知府盜起上官檄之監軍不旬日降賊數百已而賊)
(逼城下守將不敢禦尚初提民兵數百拒於古陵坡力戰而死郡人哀之為配享忠臣廟)丁鉉
(豐城人以進士歷刑部郎中正統三年超拜右侍郎嘗理茶四川賑饑山東河南皆著惠愛十四年)
(扈駕北征死於土木之難景泰初贈尚書後謚襄愍)王得仁(新建人本姓謝五歲喪母哀號)
(如成人初為衞吏以才薦授汀州府經歷秩滿當遷軍民數千乞留詔贈秩再任推官缺英宗從軍)
(民請就令遷擢政績益著率兵討賊遘疾卒喪還哭奠者屬路天順末詔立祠祀之子一夔天順四)
(年進士第一授修撰進諭德成化七年彗星見應詔陳五事語極剴摯被旨切責累遷工部尚書卒)
(贈太子少保謚文莊)李裕(豐城人景泰進士授御史廵按陜西有強直聲擢山東按察使平大)
(峴山賊寨七十餘累遷右副都御史總督漕運兼巡撫江北諸府皆有治績後以吏部尚書致仕)
楊瑄(豐城人景泰進士授御史剛直尚氣節天順中印馬畿内至河間民遮訴曹吉祥石亨奪)
(其田瑄以聞並列二人怙寵專權狀帝語閣臣曰真御史也後為亨等所陷下獄論死會大風雨雹)
(得從末減改戍半道赦還或謂當詣亨吉祥謝卒不往復戍南丹憲宗即位還故官遷浙江副使歷)
(十餘年政績卓然進按察使卒於官)熊懷(豐城人天順進士由刑部主事知廣平府歷廣東左)
(布政使皆有治行性嚴重寡言笑薄嗜慾議論侃侃居官嚴於自守未嘗通問政府終南京刑部侍)
(郎)張元禎(南昌人五歲能詩登天順進士選庶吉士授編修憲宗立疏請行三年喪預修)
(英宗實錄與執政議不合引疾歸居家講求性命之學閱二十年宏治初詔修憲宗實錄疏勸帝行)
(王道反覆萬言累進學士充經筵日講官掌詹事府帝晚年德益進元禎因請讀太極圖說通書西)
(銘諸書帝亟取觀之喜曰天生斯人以開朕也武宗立進吏部左侍郎尋卒天啟初追謚文恪)劉
志清(豐城人六世同居成化中旌表)楊峻(進賢人成化進士知丹徒縣有治聲擢御史清)
(軍湖廣除衞所勾戸補軍之害摘奸發弊吏莫能欺歷浙江布政使鎮守太監横取於民峻面數其)
(罪勢稍戢遷南京光祿卿諸上供常制外悉從減省致仕歸所居與縣鄰十年未嘗入其庭親喪廬)
(墓至老不宴飲)艾璞(南昌人成化進士累官都御史巡撫蘇松諸郡平崇明巨寇施鈕魏國公)
(徐俌爭民田璞勘實歸之民俌賄劉瑾搆璞逮獄編管海南為民瑾誅復官致仕璞嘗奉詔求言陳)
(修德六事聖政七事為光祿請減齋醮供事冗費侃侃有直臣風)楊廉(豐城人父崇受業吳)
(與弼門人胡九韶得其端緒官至永州知府廉承家學早以文行稱成化末舉進士選庶吉士授南)
(京戸科給事中數言時政歷順天府尹擢南京禮部右侍郎武宗將南巡疏諫不報及至南京命百)
(官戎服朝見廉乞用常儀更請謁見太廟報許世宗嗣位就遷尚書疏爭大禮不納遂乞歸廉與羅)
(欽順友善為居敬窮理之學自禮樂錢穀至星歷算數具識本末著書二十餘種學者稱月湖先生)
(卒贈太子太保諡文恪)陳伯宣(靖安人為諸生親喪廬墓子恩復刺血和藥愈母疾宏治)
(中父子並旌)楊源(瑄子以通曉天文授五官監候正德初劉瑾亂政源以星象摇動霾霧時)
(作奏言小人擅權下將叛上瑾怒矯旨杖三十尋又奏火星入太微垣帝座前乞收攬政柄思患預)
(防瑾復矯旨杖六十謫戍肅州以創卒於河陽驛其妻斬蘆荻葬之熹宗時賜謚忠懷)葉釗
(豐城人宏治進士歷南京刑部員外郎武宗立應詔陳八事中言中官典兵之禍且國初宦官悉隸)
(禮部請復舊制易置司禮罷革東厰使不得擅權亂政劉瑾見疏憤甚又乞詔還劉大夏宥諫官戴)
(銑等瑾益怒逮下詔獄削籍歸講學嶽麓石鼓書院瑾誅起禮部員外郎已先卒學者祀之石鼓書)
(院)朱廷聲(進賢人宏治進士授御史正德初尚膳太監劉杲以病乞改督京倉廷聲言方)
(議改革不當復增以失信天下尋與御史趙佑徐鈺等交章極論中官之罪劉瑾指為奸黨勒罷之)
(瑾誅起浙江僉事嘉靖中歷右副都御史巡撫湖廣終刑部右侍郎)宋景(奉新人宏治進士知)
(睢州以廉辦稱嘉靖中歷山西副使布政使皆有政績累遷南京兵部尚書參贊機務奏裁守備參)
(隨私人汰革冗費省公私錢六十餘萬入為左都御史景練達國體志行剛方不通私情卒贈太子)
(少保諡莊靖)熊浹(南昌人正德進士授禮科給事中宸濠將變浹與同邑御史熊蘭草奏授)
(御史蕭淮上之出覈松潘邊餉劾副總兵張傑貪虐狀奪其職世宗踐阼疏言宜推崇本生累遷右)
(都御史掌院事會刑部郎中魏應召按張福獄浹是應召議帝怒禠職久之起為南京禮部尚書尋)
(召入為兵部尚書改吏部以疏論乩仙之妄忤旨斥為民浹雖由議禮顯然不甚黨比尤愛護人才)
(其去吏部也善類多思之隆慶初復官卒謚恭肅)熊蘭(南昌人正德進士授御史宸濠蓄異)
(志蘭發其謀巡按廣東所至旌廉黜貪人莫敢犯弟葛以學行聞宸濠招之不可羈禁歲餘終不附)
辜增(南昌人宸濠反見迫抗節不屈一家百口皆死)葉景恩(新建人居吳城宸濠捕景)
(恩脅降之不屈死濠兵過吳城弟景充以二百人邀擊不勝族衆四十九人皆死之)萬木(新建)
(人宸濠反與同邑鄭山集鄉人結寨自固賊黨謝重一馳馬入村執縛睢陽廟前并馬生焚之後與)
(山飲江上為賊所傷趨見宸濠烙而椎之皆罵賊死)趙楠(南昌人為諸生兄模嘗捐粟佐賑宸)
(濠夜捕模索金楠代兄往脅以威不屈被掠而死)舒芬(進賢人正德十二年進士第一授修)
(撰時武宗數微行芬疏諫不報及議南巡復偕編修崔桐等上疏極諫帝怒命跪闕下五日杖三十)
(謫福建市舶副提舉世宗即位召復故官帝欲尊崇本生芬偕其僚連章極諫尋與同官楊慎等伏)
(左順門哭爭帝怒下廷杖旋遭母喪歸卒芬負氣峻厲以倡明絶學為已任貫串諸經尤精於周禮)
(學者稱梓溪先生萬歷中追諡文節)萬潮(進賢人正德進士官禮部主事以諫南巡下獄廷杖)
(與舒芬夏良勝陳九川稱江西四諫世宗立起故官歷浙江參政忤權貴調廣西累遷右都御史廵)
(撫延綏所至著政績)余禎(奉新人正德進士嘉靖初為兵部主事以伏闕爭大禮廷杖死穆宗)
(立贈光祿少卿)周期雍(寕州人正德進士授南京御史劉瑾既誅為瑾斥者悉起兼劾羣閹)
(者未得錄期雍偕同官王佩力請遂皆召用焦芳劉宇猶在列劉大夏韓文楊守隨林瀚張敷華未)
(雪期雍皆極論之嘉靖初授浙江參議討平温處礦盜累遷右僉都御史巡撫順天終刑部尚書)
魏良弼(新建人嘉靖進士歷刑科給事中巡視京營劾罷保定侯梁永福太僕卿曾直等直)
(聲大著南京御史馬敡等以劾吏部尚書王瓊被逮良弼請釋之帝怒下詔獄贖職遷禮科都給事)
(彗星見劾罷大學士張孚敬踰月復劾吏部尚書汪鋐忤旨奪俸及孚敬再起柄政與鋐修前隙遂)
(以考察削職隆慶初即家拜太常卿卒天啓初追謚忠簡)魏良政(良弼弟王守仁撫江西與)
(良弼弟良器良貴咸學焉良政功尤專孝友淳樸燕居無惰容嘗曰不尤人何人不可處不累事何)
(事不可爲舉鄉試第一而卒良弼嘗言吾夢中見師伊輙汗流浹背其爲兄敬憚如此)魏良
器(性超穎絶人王守仁亟稱之主白鹿書院生徒至數百人其學雖宗良知而踐履平實學者稱)
(藥湖先生弟良貴亦以學行重官右副都御史)李遂(豐城人少從歐陽德學登嘉靖進士歷禮)
(部郎中忤尚書夏言下獄謪湖州同知累遷右僉都御史提督操江軍政忤旨罷歸會倭擾江北以)
(故官撫鄖陽四府前後二十餘戰賊盡殄遷南京兵部侍郎振武營軍變遂撫安之密捕首惡治罪)
(以功擢南京參贊尚書捕斬妖僧申嚴什伍留都自是無患以老致仕卒贈太子太保諡襄敏弟逢)
(由進士爲吏枓給事中侍郎劉源清下吏逢救之坐並繫得釋改戸科世宗幸承天偕同官諫下獄)
(謫永福典史終德安知府)曾鈞(進賢人嘉靖進士擢禮科給事中奏罷四方銀埸劾罷參贊尚)
(書劉龍又劾翊國公郭勛禮部尚書嚴嵩等直聲震一時出爲雲南副使四川參政皆有聲累遷右)
(副都御史總理河道四年功績甚著入爲刑部右侍郎乞歸卒贈尚書諡恭肅)萬虞愷(南昌)
(人嘉靖進士擢南京兵科給事中覈武職冗員黜戚畹冒襲及他越資遷授者百二十人尋劾罷南)
(京戸部尚書閔楷督儲都御史劉渠出爲山東參議歷右副都御史總督漕儲所至著政績終刑部)
(右侍郎虞愷敦樸有行義不務爲名高一時推爲長者)萬思謙(南昌人學宗王守仁嘉靖)
(進士知嘉定縣築城備倭歷官南京太常卿會張居正奪情視事移書責之坐罷)萬恭(南昌)
(人嘉靖進士歷大理卿寇逼通州帝方急兵事遂擢兵部右侍郎恭列上選兵議將練兵車火器諸)
(事皆報可後巡撫山西總理河道皆有功績恭強毅敏達諳國家大計一時稱才臣)吳桂芳
(新建人嘉靖進士歷禮部主事揚州知府禦倭有功累遷兵部右侍郎提督兩廣軍務羣盜李亞元)
(葉丹樓連歲為患新舊倭繼至桂芳次第討平之萬歷初總督漕運兼撫鳳陽開草灣及老黃河故)
(道修築高郵東西二堤尋命兼理河漕進工部尚書卒贈太子少保)江治(進賢人幼有孝行受)
(知於孫燧王守仁嘉靖中舉進士歷廣東僉事公廉有聲掌鹽政吏以羡金進叱却之隆慶初累遷)
(南京工部右侍郎力裁織造浮費湖口舊設關榷稅治言於戸部尚書馬森罷之致仕歸杜門謝客)
(惟與窮交子弟講勵德行年九十餘卒天啓初諡恭恪)李遷(新建人嘉靖進士隆慶中累擢)
(兵部右侍郎總督兩廣與巡撫殷正茂等討平古田擒巨寇韋銀豹黃朝猛等又擊破惠潮山寇召)
(為南京刑部尚書引&KR1282;歸遷出入中外三十年不妄取一錢歸時年七十母喪廬墓不怠卒謚恭介)
劉顯(南昌人膂力絶人家貧入蜀為武生嘉靖中宜賓苗亂顯從官軍陷陣格殺五十餘人擒)
(首惡三人諸軍繼進賊盡平由是知名歷蘇松參將大破倭於安東遷副總兵倭刧江北又盡殄之)
(擢署都督僉事節制振武營軍尋以總兵官鎮廣東與參將戚繼光等共破福建倭又以江北倭未)
(平移鎮狼山隆慶初改鎮貴州剿平㺜賊會四川都蠻反命顯往鎮屬以軍事不期月羣蠻蕩平復)
(擊四川番沒舌丟骨人荒諸砦斬其首惡撫餘衆諸番畏威咸獻首惡西陲以安)蔡國珍
(奉新人嘉靖進士嚴嵩當國欲羅致門下不應出為福建提學副使以侍養歸家居垂二十年起廢)
(籍歷吏部侍郎進尚書三殿災率諸臣請修省又倡廷臣詣文華門請舉皇長子冊立冠婚言必得)
(請方退不許尋稱疾乞休國珍素有學行為時望所屬卒贈太子太保謚恭靖)魏時亮(南昌)
(人嘉靖進士官兵科給事疏言四方多盜皆由民貧而吏不恤請安輯災民蠲除逋課酌常平義倉)
(以贖鍰備糴詔允行隆慶初上疏諫不視朝劾中官王本無人臣禮尋又極言宗祿不給邊餉不支)
(公私交困請立宗學給宗田又興屯鹽諸政語皆切實其他陳奏甚多萬歷中累遷右副都御史攝)
(京營戎政終南京刑部尚書卒諡莊靖)衷貞吉(南昌人嘉靖進士知松江府以廉直聞累)
(遷河南巡撫歲荐饑表請發栗分部周賑全活數十萬衆召為左都御史卒贈太子太保諡簡肅)
李材(遂子少受學於鄒守益得王守仁之傳嘉靖末舉進士累遷廣東僉事討平羅旁賊又殲)
(倭於海口進副使萬歷初張居正柄國引疾去起歷雲南洱海參政備兵金騰大破𬗟甸擢鄖陽巡)
(撫巡按劾材在雲南冒軍功逮下詔獄論死幽繫五年乃戍鎮海衞所至輒講學至戍所學徒益衆)
(久之赦還卒學者稱見羅先生子熲父逮獄時始婚於家聞變挾一蒼頭囚服詣獄侍奉六載父出)
(戍又隨侍十三年天啓改元伏闕訴父冤得雪内外薦辟不就)鄧子龍(豐城人驍勇絶倫嘉)
(靖中應辟平江西賊累功為廣東把總萬歷初從張元勲平巨盜賴元爵陳金鶯羅紹清等累遷湖)
(廣參將討平麻陽靖州諸苗緬甸犯雲南詔移永昌屢破賊衆進副總兵丁改十寨賊作亂奮擊大)
(破之倭陷朝鮮子龍提水軍為前鋒時年踰七十意氣彌厲攜壯士二百直前奮擊忽他舟誤擲火)
(器入子龍舟中舟焚乘勢來攻力戰死贈都督僉事廟祀朝鮮)鄧以讚(新建人隆慶五年會)
(試第一廷試第三授編修萬歷初座主張居正柄政移疾歸後歷南京祭酒就擢禮部侍郎轉吏部)
(再疏請建儲且力斥三王並封之非事竟寢召爲吏部右侍郎力辭不拜以讚生有異質好讀書講)
(學而篤於孝行立志端潔登第二十餘年在官僅一考居母憂不勝喪而卒贈禮部尚書謚文潔)
涂杰(新建人隆慶進士由龍游知縣入爲御史擢光祿少卿三王並封詔下杰與本寺丞王學)
(曾合疏力争忤旨削籍熹宗時贈太常少卿)萬國欽(新建人萬歷進士爲御史時不避權)
(貴和爾齊諸部犯臨洮鞏昌帝召閣臣咨方略申時行以欵貢足恃爲言國欽抗疏極言時行等朋)
(奸誤國且列其納賄數事謫劍州判官後終南京刑部郎中和爾齊舊作火落赤今改正)劉
幼安(南昌人萬歷進士授編修歷左中允直皇子講幄時冊立未舉外議紛紜幼安旁慰曲喻)
(依於仁孝光宗心識之礦使四出幼安發憤上疏極言稅監李道王朝諸不法狀不報以母病歸起)
(南京祭酒三載復奉母歸後召爲禮部侍郎未至卒贈尚書諡文簡)陳道亨(新建人萬歷進)
(士歷南京吏部郎中同里鄧以讚衷貞吉亦官南都人號江右三清由湖廣参政遷山東按察使右)
(布政使轉福建所至不私一錢以右副都提督操江光宗立總理河道妖賊徐鴻儒作亂道亨守濟)
(寕扼諸要害運道獲通拜南京兵部尚書楊璉劾魏忠賢被譙責道亨偕九卿力争不納遂乞歸崇)
(禎初贈太子少保諡清襄子宏緒好學能文為晉州知州坐事謫湖州經歷罷歸累薦不起)饒
伸(進賢人萬歷進士授工部主事時黃洪憲典順天鄉試首錄閣臣王錫爵子衡申時行壻李鴻)
(亦預焉禮部郎中高桂發其事反奪俸伸抗疏争之下詔獄削籍起南京工部主事累遷刑部侍郎)
(熹宗時魏忠賢亂政告歸所輯學海六百餘卷時稱其浩博兄位亦進士累官工部侍郎母劉氏年)
(百歲兄弟同歸侍養稱盛事)劉一燝(南昌人萬歷進士選庶吉士累官禮部侍郎光宗立)
(晉尚書兼東閣大學士帝崩李選侍匿皇長子不出一燝入臨畢大言誰敢匿新天子者乃出之一)
(燝急趨前呼萬歲掖升輦至文華殿即東宮位明日羣臣疏請移宫一燝偕同官請即日降旨竚立)
(宫門以俟選侍不得已移他宫事始大定熹宗踐祚與韓爌同心輔政發内帑抑近倖登俊良搜遺)
(逸中外欣欣望治已而魏忠賢客氏漸用事羣小附和力攻一燝遂致仕歸忠賢矯旨削奪崇禎初)
(復官卒贈少師後追謚文端兄一焜萬歷進士歷考功郎中掌京察盡斥執政私人累官右僉都御)
(史巡撫浙江政績甚著)朱謀㙔(獻王權七世孫封鎮國中尉曾祖宸浫石城鎮國將軍却)
(宸濠餽遺以方正著父多奉國將軍端謹好經術親課謀㙔經史謀㙔束修自好貫串羣籍通曉)
(朝家典故萬歷中以中尉理石城王府事典藩政三十年宗人咸就約束所著書百二十種皆手自)
(繕寫及卒南州人士私諡為貞靜先生又朱多&KR1463;瑞昌王府鎮國中尉博學工詞賦草書得晉人遺)
(法多煃字用晦封奉國將軍專意著述王世貞定為續五子之一多炡亦奉國將軍敏穎絶人善詩)
(歌兼工繪事皆謀㙔諸父行也多炡子謀堚亦能詩湯顯祖嘗序其集)章潢(南昌人年十六)
(即有志聖賢之學以通天地人曰儒自命輯自古河圖太極諸圖及天道地道人道悉以類編次凡)
(百二十七卷曰圖書編又著周易象義詩經原體書經原始春秋竊義禮記劄言論語約言諸書弟)
(子從遊者甚衆主白鹿書院御史吳達可薦之吏部侍郎楊時喬請遥授順天府儒學訓導如陳獻)
(章來知德故事報可私謚文德先生)劉綎(顯子勇敢有父風每遇敵提刀陷陣軍中號曰劉大)
(刀初以廕為指揮使從顯平九絲蠻先登勇冠諸軍緬甸犯雲南擢遊擊往征賊首岳鳳聞其至懼)
(乞降乘勝攻蠻莫及孟養二酋皆削平進副總兵鎮其地坐事革任羅雄土司者繼榮叛遣綎進討)
(斬繼榮賊盡平錄功為廣西參將朝鮮用師充禦倭總兵官斬獲獨多遷四川總兵討平播酋楊應)
(龍進左都督建昌猓亂命綎討之傾其巢萬歷四十七年同楊鎬出遼東遇大兵於阿卜達喇戰)
(死綎於諸將中最驍勇大小數百戰威名震海内天啓初贈少保祠曰表忠本朝乾隆四十一年)
(賜謚忠壯阿卜達喇舊作阿布達里今改正)張神武(新建人萬歷中武會試第)
(一遼左兵興以經略袁應泰薦命從征神武率親丁二百四十餘疾馳至廣寕遼陽已失巡撫薛國)
(用留之不可遂率所部前進戰殁餘人俱死之贈都督僉事本朝乾隆四十一年賜諡烈)
(愍)萬燝(恭之孫萬歷進士天啓初遷工部員外郎時楊漣等以劾魏忠賢被嚴旨燝憤甚抗)
(章極論忠賢大怒矯旨廷杖一百又命羣閹毆之遂卒崇禎初贈光祿卿後謚忠貞)胡良機
(南昌人萬歷進士天啓初擢御史疏論乳媪中涓請停内操又疏言魏忠賢之惡不減汪直劉瑾忠)
(賢深恨之出按貴州遂斥為民崇禎初起按宣大又為中官王坤劾罷後為南京吏部主事)吳
羽文(南昌人萬歷進士崇禎中歷官文選郎中痛絶諸弊數與温體仁牴牾賊毁皇陵有詔肆)
(赦體仁令刑部以逆案入詔内羽文執止之而議起錢龍錫李邦華等體仁搆之坐謫戍久之復官)
萬時華(南昌人性至孝以文名海内學使侯峒曾稱為真儒祀之學宫著有溉園集)姜
曰廣(新建人萬歷進士授編修天啓時使朝鮮還陳海外情形有裨軍國者八事魏忠賢以其)
(為東林黜之崇禎初官至詹事掌南京翰林院福王立拜禮部尚書兼東閣大學士與高宏圖協心)
(輔政為馬士英所惡嗾其黨誣劾之遂力求去位曰廣骨鯁廉介有古大臣風扼於憸邪未竟其用)
李曰輔(南昌人萬歷中舉于鄉爲成都推官偕諸將攻復重慶崇禎四年擢南京御史帝遣)
(中官出鎮抗疏争之謫廣東布政使照磨歸隱西山香城寺讀濂洛書不輟十餘年卒)傅冠
(進賢人天啓初進士及第崇禎中累官東閣大學士罷歸唐王時以原官督師恢復江西尋致仕後)
(被執不屈死於汀州血漬地久而猶鮮本朝乾隆四十一年賜諡忠烈)李右讜
(豐城人天啓進士擢御史號敢言崇禎五年出按淮揚時中官在外率横恣衆懼莫敢言右讜獨列)
(上督理鹽漕太監楊顯名貪恣事狀請并治其黨顯名遂誣訐右讜調他曹南渡初復官)萬元
吉(南昌人天啓進士歷潮州歸德推官崇禎中楊嗣昌出督師奏爲軍前監紀甚著勞績累官南)
(京兵部郎中福王時進太僕少卿監視江北軍務四鎮不協元吉輯和之及南都覆走福建唐王擢)
(爲兵部右侍郎總督江西湖廣諸軍兼巡撫南贛與楊廷麟等守贛州城破赴水死本朝乾隆四)
(十一年賜諡忠節)武起潛(進賢人天啓進士初爲武清知縣有諸生爲人所訐納金)
(酒甕以獻起潛召學官及諸生發之治縣一年有聲調繁遵化縣坐事被劾解官候代會大兵臨)
(遵化起潛與後任知縣徐澤憑城拒守城破並殉難本朝乾隆四十一年賜諡節愍)李
汝璨(南昌人崇禎初進士知蘄水縣有政聲入爲刑科給事中數有論建久旱求言疏諫回天)
(四要忤旨下獄削籍歸京師陷衰絰哀號作祈死文未幾卒)諶吉臣(南昌人父應華萬歷)
(時以參將援朝鮮戰殁吉臣由舉人爲雲夢知縣李自成陷城不屈見殺本朝乾隆四十一年)
(賜謚烈愍)陳美(新建人崇禎中由鄉舉薦爲常山知縣再知宜城縣嘗擊敗張獻忠兵巡)
(撫薦於朝未及擢用李自成兵寇宜城美固拒八晝夜城陷抗罵不屈爲賊支解本朝乾隆四十)
(一年賜諡忠烈)魏時光(南昌人崇禎時爲廣濟典史邑遭殘破長吏設排兵三百)
(人委之教練賊據州河口憚時光不敢渡時光募死士乘夜襲其營手殺數賊賊不敢逼俄賊大至)
(部卒皆散時光單騎據高坡又殺數人賊環繞之靷絶被執不屈死本朝乾隆四十一年)
(賜諡烈愍)龔新(南昌人崇禎時為内鄕知縣李自成陷城不屈死本朝乾隆四十一年)
(賜謚節愍)萬敬宗(南昌人崇禎末由貢生為光化知縣到官以死自誓賊薄城闔門殉)
(節賊義之城獲全本朝乾隆四十一年賜諡節愍)王錫(新建人崇禎進士知巴縣)
(張獻忠攻重慶悉力捍禦城陷被執大罵不屈賊縛樹上射之又臠而烙之既死復燬其骨本朝)
(乾隆四十一年賜謚節愍)熊緯(南昌人崇禎末進士授行人兩都既覆常涕泣悲憤)
(後走延平唐王擢為給事中從至㓅州城潰不屈死本朝乾隆四十一年賜諡節愍)萬
文英(南昌人崇禎進士為鳳陽推官賊破城時文英卧病賊索之子元亨年十六泣語父曰兒)
(不得復事親矣出門呼曰若索官何為我即官也賊縶之顧見其師萬師尹亦被縶紿賊曰若欲得)
(者官耳何縶此賤吏賊遂釋之元亨乃極口大罵賊怒斷頸死文英獲免福王時起禮部主事丁艱)
(不赴唐王授為兵部員外監黃道周諸軍協守廣信諸軍敗於鉛山文英舉家赴水死本朝乾隆)
(人授順昌宣化知縣歷升太僕寺卿太朝入祀鄉賢祠)徐文漣(奉新人明萬歷丁酉舉人)
(由教諭升漵州府同知當奢酋蹂&KR1011;之後奉檄經略永寕請建城於大壩及古藺州控扼險阻又改)
(土歸流丈田起科於是荒徼土田盡入版圖本朝入祀鄉賢祠)涂文煥(奉新人明萬歷)
(癸未進士仕至浙江温州府知府潔已愛民所至豪猾爲之歛跡本朝入祀鄉賢祠)甘文
翰(奉新人天性純篤事母以孝聞選嘉魚知縣修學校治津梁減火耗革陋規訟至立即剖决邑)
(以大治嘉人以名宦祀之本朝入祀鄉賢祠)宋士中(奉新人明萬歷庚子舉人授豐縣知)
(縣有異政擢淮安府同知以開河工議敘擬内擢以事忤逆璫寢不行遂拂衣歸卒祀鄉賢祠)帥
衆(奉新人明萬歷丙辰進士授淳安知縣擢浙江道御史逆璫擅政抗疏指陳時政語侵璫上怒)
(鐫職尋召還在臺前後數十疏多切中時事祀金華名宦入祀鄉賢祠)張應辰(奉新人甫)
(一歲而孤依於叔父母事之如所生德養醇厚學問深邃家貧以教授生徒爲事歲入給用外悉以)
(周井里窮乏卒入祀鄉賢祠)
︹本朝︺辜正(南昌人順治初知河南濟源縣墾荒千餘頃以勞卒官貧不能殮士民賻助乃)
(得持喪歸)朱師聖(進賢人金聲桓叛掠其家師聖與父易衣父逸而師聖被執抗節不屈賊)
(怒殺之)彭士望(南昌人少有雋才及長好談經濟慕漳浦黃道周為人裹糧走謁及道周)
(繫獄為之傾身營救嘗參揚州幕辭歸徙家寕都與魏禧輩讀書金精山之易堂諸人各以名節詩)
(文相砥礪士望尤重躬行務實學鄉人有死節者子幼被掠士望傾槖贖之為娶婦其急風義類如)
(此)劉崑(南昌人順治進士由束鹿知縣擢雲南府同知吳三桂叛遣使諭降不屈被杖遣戍)
(騰衝衞雲南平詔授登州府同知遷知常德府致仕)張焜(南昌人順治中由鄉舉知)
(永夀縣縣數遭寇躪城廬盡燬焜至重築新城邑故無井焜披榛得泉山巔疏導入城父老相傳此)
(宋吕大防惠民泉涸廢數百年一旦復之是歲境内穀多雙穗有至八九穗者吳三桂叛總督摩囉)
(檄焜參贊軍務以勞卒摩囉舊作莫洛今改正)羅士毅(新建人順治進士知廣東信宜)
(縣民多積逋士毅請上官奏除不可則鬻產代償豁冤獄十餘人報最為粤東第一遷知陜州致仕)
(歸率僮僕耕作飦粥不給怡然若素)郭曰燧(新建人順治進士由郎中出知台州府海寇入)
(侵曰燧身先士卒擊却之繕治城垣多方捍緝以母老乞養杜門不履城市三十餘年)喻昌
(新建人讀書精醫術兼通釋典遊吳中僑居常熟治療多竒中年八十預知死期坐論而化所著醫)
(門法律尚論篇行於世)傅宏烈(進賢人順治初知慶陽府首發吳三桂逆謀謫戍廣西甲)
(寅之亂陷賊中宏烈佯與賊結而密通𣢾於朝備陳賊可滅狀賊平即軍中授廣西巡撫時梧柳)
(諸郡猶未下加撫蠻滅寇將軍使規取象林以討賊宏烈感激拜表即行次柳州降卒復叛挾如賊)
(營遇害贈兵部尚書諡忠毅)朱紱(進賢人順治進士由庶吉士改浙江道監察御史巡視漕)
(務力却饋遺巡視河東鹽政亦然累升都察院左僉都御史致仕歸家無餘財入祀鄉賢祠)李
永昌(奉新人以把總守南豐閩賊犯城永昌率其子名芳出戰斬四百餘級追至沙洲賊衆突)
(至名芳馬陷見殺永昌戰益力矢盡猶手刃數十人乃自刎事聞贈永昌參將名芳都司僉)
(書賜祭葬廕子弟一人)熊一瀟(南昌人康熙進士由庶吉士改御史有直聲累遷順)
(天府尹建貢院號舍疏免地租以紓民困歷工刑二部侍郎改兵部督捕督捕職緝逃人例嚴連坐)
(一瀟請止罪家長餘不問從之以工部尚書致仕在官四十餘年以清慎稱)曹家甲(新建)
(人康熙進士性剛毅知龍溪縣以不能事上官罷職尤精形家言登眺名勝足跡半天下著地理原)
(本四卷聖祖仁皇帝特召相視蒙古地形理藩院奏請官之以老病辭歸卒大學士朱軾誌)
(墓)周尚功(豐城人由行伍任陜西略陽守備轉江南福山都司海寇入京口尚功率兵赴)
(援寇解去升福延永安營遊擊擒山賊李月高又搜捕餘黨陳楚生等悉平之調陜西興安右營遊)
(擊簡蒐軍實夙弊以清調永寕中營遊擊吳逆之亂不從去官住永寕康熙十九年賊胡國柱圍城)
(踰月城陷尚功被執罵賊不屈全家被害乾隆二十九年入祀昭忠祠)丁蕙(豐城人以孝稱)
(父病亟刺血和藥飲之即愈康熙中舉進士改庶吉士累官福建提學僉事登萊副使所至有聲致)
(仕歸濬沙湖及蘆花港以資灌溉鄉人利之)甘顯祖(奉新人舉于鄉以孝稱年十六土寇)
(竊發身負七旬祖母陳暨母熊並幼弟走竄山谷遇賊泣請以身代祖母及母弟死賊釋之三任教)
(職以正學勖諸生以子汝來貴贈兵部尚書)甘汝來(顯祖長子康熙進士知淶水縣有侍)
(衞畢里克欺擾邑民汝來治之以擅鎖職官罣吏議聖祖仁皇帝廉其實即復職罷淶民雜)
(派歲六千餘金調新安開白楊隄以溉民田知太平府罷龍州土司定思明土司與安南祿州界招)
(撫土官岑應宸擒姦逆莫東旺羅文罡累官吏部尚書贈太子少保謚莊恪)帥我(奉新人康)
(熙舉人官中書甲寅寇變奉父母匿深山時母病與僕舁竹輿走踵血淋漓不止後父病篤祈天請)
(代夢神告以松節可療輒應所著有墨瀾亭集簡齋詩文稿)劉吳龍(南昌人雍正癸卯進)
(士由庶吉士改吏部主事在任十年銓務公平冰蘖自守後任江蘇學政得士甚盛及入為刑部尚)
(書留心讞決無枉無縱卒於官諡清慤與甘顯祖甘汝來帥我俱入祀鄉賢祠)周萬達(新建)
(人為諸生數十年踐履篤實學問該博學者多尊師之雍正元年舉於鄉尋卒)李湖(南昌人乾)
(隆丙辰進士歷任至廣東巡撫守已清約綜練政務知無不為在巡撫任整飭吏治規條肅然粤東)
(積弊一清卒贈尚書謚恭毅入祀賢良祠)曹秀先(新建人乾隆丙辰進士由編修歷官)
(至禮部尚書讀書務砥礪為有用之學歷任部職謹慎恪勤凡數典試皆稱得士視學江蘇以整飭)
(士習為務嘗奉命勘浙西水道籌畫水利奏行之工書刻石最富卒贈太子太傅謚文恪)
裘曰修(新建人乾隆巳未進士由編修歷官至工部尚書太子少傅曰修學品端醇才猷練)
(達入直内廷屢膺使命審理案件查勘河南江南直隸水利盡心經畫卒謚文達)吳一嵩
(新建人乾隆乙慶知府三十八丑進士知河南正陽縣歷四川重年以用兵金川調辦站務總理大)
(營糧務逆酋薄大營率糧臺官吏悉力拒守被害於木果木贈道銜祀昭忠祠又彭元瑋南昌人)
(四川候補知府亦在木果木軍營陣亡賜卹入祀昭忠祠又馬雄南昌人任陜西略陽守備)
(乾隆三十八年以陣亡予䘏入祀昭忠祠又黃彬南昌人任廣東崖州樂安巡檢以被匪拒)
(捕射傷身死贈按察司知事)彭元瑞(南昌人乾隆丁丑進士由編修累官至工部尚書孝)
(友承家文章經國性廉潔而好施人皆德之卒贈協辦大學士諡文勤入祀鄉賢祠)裘行
簡(曰修子欽賜舉人授内閣中書累官兵部侍郎署直隸總督所至興滯補弊廉介自矢)
(公俸所餘於義舉絶不少吝以勞瘁卒恩給一品卹典謚恭勤入祀鄉賢祠)黃麒瑞
(南昌人由監生候選同知性孝友置義田千畝以贍族設義塾教之歲饑於捐賑常數外復出千金)
(以資展賑又捐二千金於漏澤園為掩胔之資生平義舉不可悉數入祀鄉賢祠)萬承風
(義寕州人乾隆辛丑進士改庶吉士授檢討累官兵部侍郎居心正直立品端方任廣東學政首革)
(陋規歷主文衡俱能得士卒晉贈禮部尚書諡文恪入祀鄉賢祠)
︹流寓︺︹晉︺范宣(陳留人家於豫章太守殷羨見宣茅茨不完欲為改宅宣固辭之庾爰之以宣)
(素貧厚餉給之宣又不受閑居屢空常以誦讀為業譙國戴逵等皆聞風宗仰自遠而至諷讀之聲)
(有若齊魯)︹唐︺權臯(丹徒人安祿山亂客洪州時南北道梗踰年詔命不至有中人過州頗求)
(取無厭南昌令王遘欲按之謀於臯臯良久不答泣曰今何由致天子使而遽欲治之遘悟厚謝之)
施肩吾(分州人以洪州西山為仙靈窟宅卜居終隱著西山集)︹五代︺︹南唐︺鍾
蒨(隨兄懷建家豫章仕唐為檢校勤政殿學士宋師入金陵蒨朝服坐於家兵入闔門殉難)陳
陶(嶺南人隱居洪州西山種柑橙令山童賣之自給妻子亦知讀書陶以修鍊為事後不知所終)
︹宋︺邵成章(欽宗朝内侍康王即位上疏具黃潛善汪伯彦之罪帝怒除名南雄州編管久)
(之帝思成章忠直召赴行在其徒譖之遂止之於洪州金人入洪聞其名訪得之謂之曰知公忠直)
(能事吾主可享富貴不應脅以威亦不從金人曰忠臣也吾不忍殺)蘇雲卿(廣漢人紹興中)
(來豫章東湖結廬獨居灌園織屨鄰曲稱曰蘇翁少與張浚為布衣交浚為相馳書幣屬豫章帥漕)
(親造其廬必為致之帥漕密物色得之出書函金幣請共載辭不可期以詰朝上謁旦遣使迎伺排)
(闥入書幣不啓翁已遁竟不知所往)︹元︺黃雲(撫州人寓靖安以勇捷稱至正中蘄黃賊攻靖)
(安達嚕噶齊綽哈以雲為前鋒戰屢捷後賊黨益盛衆寡不敵雲身中數十創噴血罵賊而死達)
(嚕噶齊綽哈譯俱見前)︹明︺謝復(祁門人初從吳與弼遊晚卜室西山之麓學者稱西山先)
(生)
︹列女︺︹南齊︺萬晞(豫章人少孀居無子事舅姑尤孝父母欲奪而嫁之誓死不許内史顧憲)
(之賜以束帛表其節義)︹唐︺段居貞妻謝氏(字小娥豫章人居貞本歷陽俠少年)
(娶歲餘與謝父同賈江湖上並為盜所殺小娥赴江流人救免夢父及夫告所殺主名為申蘭申春)
(兄弟乃名盜亡命者也小娥詭服為男子物色歲餘得蘭於江州春於獨樹浦因託傭蘭家見所盜)
(服用故在出入二期一日蘭盡集羣偷釃酒與春醉卧小娥閉戸拔刀斬蘭首大呼捕賊鄉人踰牆)
(擒春得贓千萬其黨數十小娥悉疏其人上之官皆抵死乃還豫韋人争聘之不許祝髮事浮屠道)
(垢衣糲飯終身)︹宋︺彭烈女(分寕人從父泰入山伐薪父遇虎將不脫女拔刀斫虎奪其父)
(而還事聞詔賜粟帛勅州縣歲時存問)吳中孚妻(進賢人少寡景定元年兵亂攜孤女)
(自沉於縣之染步曰義不辱吾夫)︹元︺霍榮妻段氏(龍興人榮無子嘗乞人為養子)
(榮卒段年二十六養舅姑以孝稱舅姑歿榮諸父仲汶貪其産謂段曰汝子假子也可令歸宗汝無)
(子宜改適即入室引鍼刺面墨漬之誓死不二大德二年旌其門)鄭伯文妻丁氏
(新建人大德間伯文病將殁丁與訣曰君脫有不諱妾當從但君父母已老妾且忍死以奉其餘必)
(不改適他人以負君伯文卒丁年二十七居喪哀毁服除父母屢議奪嫁之丁每聞必慟哭父遂止)
(舅姑常病丁夙夜護視衣不解帶及死喪葬盡禮事上表其門)陳淑真(富州人陳璧女璧故)
(儒者避亂移家隆興淑真七歲能誦詩鼔琴至正十八年陳友諒寇隆興淑真取琴彈之曲終流泣)
(曰吾絶絃於斯乎父母怪問之曰陷城必遭辱不如早死明日賊至其居鄰東湖遂溺焉水淺不死)
(賊抽矢脅之上岸淑真不從射殺之)劉氏二女(龍興人長曰貞年十九次曰孫年十七皆)
(未嫁陳友諒寇龍興其母泣謂曰城或破置汝何地二女曰即死不辱父母也城陷二女登樓自縊)
(婢鄭奴亦自縊)高烈女(寕州人年十七有殊色元季盜起匿巖穴中盜得之抗聲曰我室女)
(無父母命豈敢擅事人盜甘言誘之不屈拔刀欲殺欣然受刃而死)︹明︺劉天瑞妻熊
氏(南昌人年二十三而寡生子仲高娶喻氏年二十亦寡生子觀方四歲婦姑紡績自給觀竟成)
(立孫曾二十餘人熊年九十一喻亦八十二人以爲節孝之報)余繼妻熊氏(字謇奴豐)
(城人年二十一歸繼繼疾不起熊出篋中衣對繼紉二襲泣謂曰有不幸吾當服之俱死繼卒眎殮)
(畢即衣所紉衣自經同日合葬)徐試妻胡氏(豐城人試卒未葬鄰家火子婦李氏撫柩)
(籲天誓與俱焚火及屋泣謂胡曰婦在此姑亟自全胡不肯去姑婦抱持號泣天忽反風環燒百餘)
(家唯柩所獨存觀者嘆異)賴文璧妻胡氏(字負貞豐城人歸賴僅兩旬夫溺死即自)
(沉於水家人救免母憐其少欲嫁之胡不從聞納聘遂自經)葉氏女(字兆姺南昌人幼字)
(新建李氏子光庭光庭死女年十三誓不改嫁父母以其幼強受他人聘即自縊)潘濡妻
熊氏(豐城人熊懷女夫溺死熊破鏡以半納夫柩半自隨年八十三卒遺命以半鏡殉)郭
匡晉妻温氏(新建人事舅姑極孝姑失明晨夕侍側飲食親調以進行必扶攜伺就枕)
(然後即安姑疾刲股療之立愈及夫卒温年二十一子幼或諷更適誓以死守至九十餘乃卒)趙
孝女(名郡珍進賢人趙叔式女正德中叔式為吏攜家京師母萬氏病郡珍親嘗湯藥衣不解)
(帶者累月母殁遂自縊)胡鍠妻何氏(進賢人正德六年寇至姑老疾不能行何負之)
(踰牆避焉姑尋卒其冬寇復至衆皆逃避何泣守姑柩不去被執投水死)諶珂妻蕭氏
(南昌人正德七年流賊至蕭攜幼子避東坪圩賊追及欲辱之投井死)諶烓妻陳氏
(豐城人烓為南湖嘴巡司吏正德七年流賊執陳與女壽英欲汚之厲聲罵賊俱被支解)余陽
妻張氏(奉新人年二十一華林賊入境掠張至旅店欲辱之張大罵見殺同縣易功廉妻江)
(氏年二十五為賊所執驅之行據地不起賊斷其首而去)樊鳳英(南昌人樊昱女字新建萬)
(尚宏將嫁而尚宏病鳳英為廢寢食及聞訃至即登樓自縊)萬氏女(字會貞新建人萬國)
(龍女許字南昌胡欽恭欽恭痘殤會貞易縞衣白母欲臨其喪不許乘間自經同縣萬言女字考英)
(許字閔士毅士毅殀欲往哭之父母不可亦自經死)聶莊妻潘氏(豐城人莊行賈泗洲)
(病殁舅姑促令改嫁投水死同縣蔣欽妻黎氏嘉靖中寇至恐為所汚投小池以面入泥中死)葉
惟青妻魏氏(新建人年十九夫亡遺腹生子自昂教之成立凡三刲股一救姑一救夫)
(一救父世稱其節孝)祝氏(寕州人許聘同里盧榮未嫁而榮病革女請往視慰之曰君不諱我)
(為立後遂斷一指以誓榮卒立兄弟子繼之一日忽謂諸婦曰我將浴若等且去浴竟更衣無疾而)
(逝)黃廷繼妻陳氏(南昌人于歸半載廷繼客遊南畿家甚貧夜分紡績以供菽水)
(三年夫殁於外訃至七日不食自經死)涂崇義妻淦氏(靖安人崇禎末紅巾賊至)
(與崇義弟崇信妻張氏俱登樓賊聚薪焚樓呼二氏下不從遂俱死)劉鳳儀妻張氏
(武寕人明末闖賊至抱二子匿山中為賊所得欲辱之罵賊被殺同縣盛彌俊女亦為賊所執甘言)
(誘之張目大罵而死)張士璵妻王氏(寕州人闖賊陷城士璵投楚謀舉義兵王匿山)
(中以二子付其僕焚香告天整衣自縊死)熊明遠妻吳氏(進賢人性端莊儉約年二)
(十七而寡撫子成立賊至同子婦走避龍岐沙洲為所獲俱死之)楊太沖妻(新建人)
(大兵至夫婦不食三日及城破左右相向而縊有鼠銜棗栗祭之)饒宇棨妻張氏
(進賢人大學士位孫女戊子兵亂夫被殺氏觸石死)
︹本朝︺劉元鏜妻吳氏妾朱氏(南昌人順治五年金聲桓叛兵縱掠元鏜以家)
(東渡騎突至吳伏溝草中朱被執罵甚厲騎縛以行過東溪奮躍索斷騎怒殺之騎去吳出行數十)
(步騎忽大集遂被執兵以刀背步步擊之且罵且哭行過南陂躍入水死時七月三日越三日元鏜)
(取歸殮之肌體容髮並如生同縣劉徵妻黃氏亦為賊所掠不從死)劉氏(南昌人劉永參女字)
(新建萬承雋未嫁而承雋卒遂自殉)朱統鈾妻萬氏(南昌人年二十二夫亡苦節守)
(志歷七十餘年夀九十三)涂文舉妻蕭氏(南昌人年二十七而寡家貧紡績易米養)
(孀姑自採野菜和羹食姑病湯藥備至姑嘗言垂暮無子不失所以有媳也遺孤歲餘撫而教之成)
(立)周朝榮妻劉氏(南昌人夫亡絶粒數日姑無依以死持之強起治喪姑失明扶)
(持奉養備至立嗣撫之如巳出)涂存恒妻熊氏(南昌人夀至百歲)徐文璠
妻朱氏(新建人年十八歸徐金聲桓叛為遊騎所掠逼之上馬厲聲曰吾可殺不可辱兵怒)
(刺其乳罵益厲遂殺之)羅廷璠妻楊氏(新建人廷璠知楚雄府卒官楊扶櫬歸葬)
(值金聲桓兵亂避於桐源為流寇所掠不從見殺)熊州俊妻甘氏(豐城人寇至慮)
(見逼急囑俊負母逃俊猶豫甘指水訣曰吾死所矣遂赴水死)黃承芳妻楊氏(豐城)
(人夫亡葬畢自縊家人救免外氏欲奪其志楊正色拒之終身不歸)陶某妻姜氏(進賢)
(人為賊所掠不從死)余觀生妻陳氏(奉新人年十六歸觀生時曾祖姑猶在舅㩦子)
(館他邑家食不給為糜粥奉堂上自酌水漿居十載夫殁撫三遺孤成名年八十有二)涂璋
妻舒氏(靖安人年十七歸璋璋病舒刲股和藥服之不愈時子生始三月舒欲從殉或曰若)
(孤何乃撫子基卒成立)項金妻龔氏(靖安人年二十六夫亡家貧無子苦節六十餘)
(年)甘應俊妻熊氏(奉新人夫亡守節養姑教子兼盡其道康熙四十六年旌)
李汝暹妻彭氏(南昌人年二十一夫故欲以身殉姑諭以撫孤斷髮而起績紡養姑)
(教子有成同縣朱中和妻黃氏曾唯妻錢氏范維榮妻鄧氏徐國韜妻裴氏劉運池妻趙氏章世謙)
(妻吳氏王宏組妻喻氏劉崇鼐妻魏氏涂居位妻姚氏朱中樞妻盛氏萬士軒妻熊氏向士驥妻熊)
(氏徐德妻李氏熊文燦妻胡氏陳而志妻劉氏涂以儀妻吳氏胡良國妻鍾氏陶唐德妻徐氏吳)
(相夏妻劉氏黃士錦妻熊氏文廷啓妻熊氏喻文宏妻周氏熊玉漣妻丁氏宗開萬妻徐氏聶日錕)
(妻齊氏楊天櫻妻吳氏楊天榕妻黃氏王輔旦妻辛氏涂居達妻陳氏姚琦妻萬氏蕭東山妻李氏)
(吕振輝妻葉氏柏藴章妻王氏萬尚進妻趙氏萬正任妻王氏左良雍妻周氏魏虺作妻蕭氏梁以)
(梧妻朱氏胡俊妻黃氏涂羲畫妻吕氏魏懋昌妻喻氏胡忠桂妻李氏李惠十妻毛氏李應符妻鄒)
(氏辛正修妻鄧氏徐大忠妻李氏吳國祚妻徐氏吳于朋妻汪氏梁今堡妻陶氏傅廷松妻徐氏周)
(朝發妻胡氏樊實度妻萬氏黃先經妻彭氏文士楷妻萬氏秦大同妻唐氏黃安燦妻楊氏萬本鉉)
(妻涂氏萬本鉞妻彭氏姚標德妻胡氏姚標衡妻喻氏徐本欽妻唐氏吳國憲妻龔氏趙學森妻袁)
(氏趙孟桂妻胡氏黃雲章妻張氏蔡鼎元妻彭氏夏維周妻張氏劉元正妻萬氏楊)
(利寬妻李氏萬聖育妻張氏鄧良煥妻龔氏姚才炯妻趙氏李濟瑞妻涂氏齊啓癸妻章氏李創業)
(妻魏氏胡永達妻章氏彭朝瑚妻李氏劉思豐妻錢氏吳靄妻廖氏魏載育妻熊氏羅光宗妻朱氏)
(李有裕妻熊氏潘念禮妻魯氏彭符先妻藍氏沈祖桂妻朱氏熊正銓妻戴氏馬英妻張氏徐肇桂)
(妻熊氏龔應恒妻萬氏鄧萬植妻陶氏龔鳳翔妻劉氏傅兆標妻閔氏張廷馥妻王氏朱議漢妻薛)
(氏辜光謙妻李氏喻宗鉅妻龔氏朱總熿妻汪氏萬運祁妻李氏鄧萬圲妻李氏胡永鍾妻鄧氏黃)
(士夔妻李氏彭廷蓁妻羅氏彭宗錕妻淦氏胡忠烺妻李氏譚正乾妻鍾氏魏懋泰妻黃氏李應彩)
(妻黃氏陶建鳳妻張氏應肅哲妾涂氏繆光顯妻熊氏李廷章妻陶氏熊大受妻徐氏胡習俊妻陳)
(氏胡讚黃妻楊氏魏龍伯妻但氏熊懋度妻尚氏熊象文妻劉氏李迪龍妻熊氏陳士遷妻熊氏羅)
(尤試妻郭氏羅興綱妻陸氏劉興麒妻黃氏陶建轟妻劉氏周常律妻熊氏黃清祖妻羅氏胡世校)
(妻閔氏熊重宣妻喻氏龔懋魁妻劉氏吳之璽妻閔氏仇方烈妻諶氏劉與清妻涂氏李迪霖妻董)
(氏李廷武妻楊氏熊之源妻宗氏吳相采妻劉氏劉君正妻羅氏閔㨒妻陳氏劉繼曾妻項氏左成)
(湘妻任氏鍾㯋妻王氏熊世培妻賴氏張嗣興妻龔氏楊天民妻熊氏文士榛妻張氏劉舜龍妻黃)
(氏挴志敏妻衷氏楊承詔妻龔氏黃炆妻羅氏李明哲妻蕭氏王守義妻姚氏舉人彭元珥妻閔氏)
(張緒昉妻晏氏劉昌仁妻張氏吳正河妻傅氏閔正萃妻魏氏甘曰賡妻張氏龔建惠妻胡氏劉永)
(旭妻熊氏姜遠英妻萬氏楊昌熾妻趙氏吳曰輝妻萬氏魏懋銘妻譚氏萬興敏妻彭氏熊孟泰妻)
(于氏吳士法妻尚氏劉昌恕妻喻氏胡泰繩妻謝氏王三謨妻羅氏徐鎮殿妻李氏萬懋騶妻喻氏)
(萬本黻妻熊氏拔貢楊垕妻危氏李裔煥妻鄧氏鄭啟泰妻涂氏陶自溶妻孫氏鄭啟奏妻曾氏李)
(賢璟妻熊氏段文橿妻吳氏萬承燦妻熊氏張興侃妻萬氏萬四錞妻黃氏任師錫妻萬氏狄應奎)
(妻黃氏仇啟芬妻萬氏喻元聽妻夏氏熊之堂妻趙氏周垂桂妻李氏萬承成妻周氏蔡世美妻羅)
(氏又烈婦趙石妻喻氏羅錫紛妻熊氏魏劉氏貞女徐日溥未婚妻郭氏秦應琢未婚妻羅氏秦)
(來蘭未婚妻劉氏熊祿居未婚妻米氏李其謝未婚妻王氏周常禧未婚妻胡氏均乾隆年間旌)
曹振先妻羅氏(新建人年二十二歲夫亡斷左食指以示不二鄉人稱為折指女同)
(縣杜國鴻妻李氏熊湘妻涂氏沈祖松妻朱氏萬興灝妻易氏杜正綱妻張氏黃士成妻戴氏萬象)
(厚妻吳氏夏懋樟妻凌氏程稽巘妻姜氏高虎妻申氏劉鳳妻曹氏熊世謨妻范氏胡垣妻張氏唐)
(啟鑕妻胡氏裘思鍵妻朱氏李長忠妻章氏宋文鶴妻陶氏高朋妻申氏萬敬禮妻劉氏喻誌妾萬)
(氏徐嘉鳳妻劉氏曹良選妻談氏陳在泗妻龔氏洪明錫妻程氏袁求安妻李氏鄧萬貫妻魏氏夏)
(永祐妻林氏金銳妻陳氏鄧文綸妻陳氏羅星晏妻吳氏夏德隆妻姜氏閔文峻妻程氏戴光賢妻)
(羅氏嚴惟政妻劉氏顏懋仁妻李氏李嘉試妻杜氏羅興邠妻聶氏熊仲任妻朱氏劉啟隲妻陳氏)
(范復俊妻柏氏熊宏謀妻陶氏胡景陶妻熊氏李山妻熊氏劉此浩妻陳氏喻時憲妻周氏何維泮)
(妻段氏葉汝誾妻夏氏萬懋㚡妻蕭氏胡思易妻程氏胡秉哲妻熊氏鄭應羆妻胡氏萬文驊妻吳)
(氏申為宰妻閔氏萬人宰妻任氏裘思鑾妻徐氏裘德光妻王氏熊季運妻裘氏蕭士相妻杜氏萬)
(興益妻陳氏萬承文妻葉氏陳秉懿妻余氏趙汝賢妻魏氏張文登妻葉氏雷思元妻徐氏郭一萬)
(妻程氏郭懋功妻任氏蔡昌琦妻楊氏凌之智妻夏氏劉本濬妻楊氏蔡曰偉妻徐氏葉方發妻胡)
(氏趙儒灃妻吳氏朱定政妻李氏胡大鈿妻熊氏胡承鑾妻熊氏熊輝略妻徐氏喻調昌妻譚氏熊)
(世奕妻邱氏王應鍾妻胡氏裘君儀妻舒氏丁嘉寬妻夏氏劉立榮妻沈氏趙嗚玉妻劉氏許國裕)
(妻劉氏王元濟妻蔣氏周士潁妻喻氏凌之鵠妻陳氏葉宗聰妻陳氏羅克述妻閔氏熊尚玉妻凌)
(氏劉伯先妻李氏謝希偁妻鄧氏熊邦賢妻歐陽氏劉尚梅妻萬氏邱士透妻夏氏楊政珍妻上官)
(氏胡大忠妻謝氏談有後妻萬氏張一茂妻龔氏萬興才妻熊氏葉一漢妻宋氏龔如遠妻閔氏徐)
(新任妻艾氏李公青妻羅氏周以梓妻陳氏趙汝樓妻萬氏蕭吾禮妻羅氏章至騶妻楊氏趙士智)
(妻萬氏張顯忠妻劉氏李士延妻趙氏凌承鶴妻黃氏黃華欽妻謝氏劉宏楷妻邱氏謝蘭初妻劉)
(氏張福蕃妻萬氏楊煌謨妻王氏何誦文妻朱氏周定烱妻謝氏陳士炳妻閔氏仕捷妻蔡氏劉遇)
(坤妻歐陽氏李紹宗妻鄧氏汪應元妻黃氏朱之欽妻夏氏郭廷珩妻胡氏裘允煌妻范氏裘曰曖)
(妻郝氏萬承緒妻劉氏夏德亮妻李氏鄧禮謨妻楊氏况士璋妻熊氏裘元諶妻陸氏胡世楠妻秦)
(氏閔良柱妻諶氏鄧咸統妻熊氏萬人起妻章氏朱總灴妻王氏安麒妻温氏涂日煒妻王氏裘維)
(畎妻杜氏伍永述妻葉氏雷正耀妻劉氏陸立光妻李氏楊盛妻陳氏楊文楩妻劉氏均乾隆年間)
(旌)陸宗道妻楊氏(豐城人夫亡矢志守節荼苦自甘撫孤有成同縣萬伯壎妻任)
(氏何岳妻張氏甘成妻佘氏潘非諒妻熊氏匡懋賢妻崔氏葉錫宗妻徐氏熊明達妻余氏江都主)
(簿朱熿妻楊氏周惟政妻張氏丁朝印妻徐氏游煥章妻甘氏游洪甲妻李氏揭鎮妻丁氏鄒惟秀)
(妻魏氏羅興兀妻毛氏陳愈蕃妻揭氏余欽爵妻聶氏熊偉妻酆氏甘曰焜妻陸氏周光葉妻鄭氏)
(浙洪蘭妻熊氏李敬妻劉氏徐之軔妻何氏熊大秀妻褚氏劉文漢妻李氏龔珩妻郭氏龔定遠妻)
(甘氏周廷相妻傅氏袁應楫妻蔣氏熊元宦妻胡氏周久聖妻鄧氏李樒妻胡氏鄔汝權妻劉氏孫)
(志學妻李氏揭朋妻江氏楊肇龍妻諶氏黃甲俊妻鄒氏余山簣妻陸氏甘汾妻曾氏劉以傑妻任)
(氏劉維珍妻鄒氏吕鍾珏妻徐氏甘班妻劉氏鄢維康妻周氏李誥妻潘氏林象明妻余氏袁孔訓)
(妻夏氏蕭仕福妻熊氏陳漢度妻聶氏李紹宗妻熊氏曾日柱妻徐氏唐秉泰妻涂氏范士謨妻丁)
(氏雷士錩妻吳氏熊揚銓妻李氏陸躍龍妻李氏熊紹魁妻余氏熊高李妻楊氏傅沛桂妻鄢氏于)
(世啟妻熊氏李允剛妻袁氏熊嗣掞妻曷氏楊應棟妻熊氏熊儀森妻金氏烈婦袁道庚妻吳氏杜)
(成九妻熊氏均乾隆年間旌)雷兆英妻于氏(進賢人夫亡守節勤苦自持同縣王)
(藩妻陶氏胡江魁妻傅氏趙孟旦妻洪氏王浩妻周氏樊秉謙妻鍾氏胡天錫妻文氏黃先耀妻熊)
(氏王昇遠妻饒氏張人龍妻蕭氏黃文周妻吳氏胡昭文妻樊氏萬景信妻焦氏艾顯達妻熊氏傅)
(紹賓妻曹氏萬守相妻孫氏支傅妻熊氏喻公掖妻雷氏雷乘齡妻徐氏陳啟煃妻萬氏羅興俊妻)
(雷氏黃居唐妻朱氏陶自龍妻王氏周叔宣妻樊氏吳政發妻胡氏吳心佑妻熊氏文思傑妻胡氏)
(齊汝成妻喻氏張賢濱妻曾氏樊鳴謙妻鄭氏舒懿彦妻熊氏黃文德妻章氏陶御添妻王氏王連)
(杏妻朱氏齊以武妾易氏梁氏章華膴妻盧氏雷鳴時妻萬氏楊啟嵩妻焦氏烈婦齊汝成妻喻氏)
(舒懿夏妻姜氏胡西妻熊氏胡受俚妻吳氏周孔受妻熊氏閔日漢繼妻李氏烈女朱衣未婚妻陳)
(氏貞女樊本麟未婚妻閔氏均乾隆年間旌)宋三汶繼妻朱氏妾郭氏
(奉新人朱適三汶未期夫殁年二十撫前妻子與郭氏遺腹子共持紉績教子有成乾隆三年以雙)
(節旌同縣甘來衮妻高氏李獻遇妻徐氏周一沂妻余氏劉上智妻胡氏甘懋謙妻單氏胡國連)
(妻翟氏徐方揆妻帥氏余一選妻錢氏李文景妻陳氏彭鳳彩妻楊氏廖昌蕃妻熊氏周鍈妻帥氏)
(胡世懋妻徐氏張懋爵妻宋氏涂星移妻李氏廖邦春妻陳氏唐顯衆妻馮氏汪良珙妻劉氏徐楫)
(彦妻王氏陶邦興妻羅氏李繼龍妻況氏帥士弼妻熊氏熊志妻胡氏周時虎妻晏氏劉待晉妻徐)
(氏余天定妻陳氏宋一銦妻劉氏高承俊妻宋氏徐膺發妻熊氏涂士選妻趙氏劉秉輒妻彭氏劉)
(宏鳳妻甘氏涂祖茂妻胡氏趙以恭妻鄧氏謝大焯妻周氏陳宗儒妻謝氏陳奕慶妻廖氏張之均)
(妻廖氏廖軾妻趙氏徐業錦妻羅氏余應良妻李氏嚴盛&KR2420;妻趙氏趙祖略妻洪氏謝椗妻黃氏宋)
(士琇妻劉氏王之俊妻廖氏羅克昱妻黃氏趙正昭妻羅氏魏大瑺妻宋氏鄒國正妻甘氏劉調英)
(妻陳氏涂鍾本妻左氏謝日華妻廖氏袁懋新妻羅氏趙祖宣妻彭氏吳上達妻袁氏李顯芳妻廖)
(氏熊應德妻周氏宋士誠妻羅氏劉希攽妻徐氏舒一科妻徐氏羅興典妻劉氏許人淑妻章氏涂)
(驤生妻吳氏涂駿生妻張氏徐光球妻鄒氏羅秉泰妻徐氏涂士春妻江氏涂獻杰妻陰氏熊來七)
(妻周氏廖鼒妻陳氏劉艮鎮妻廖氏鄧瞻淑妻張氏甘士煒妻羅氏閔宏烈妻鄒氏周晨妻舒氏劉)
(秉亮妻涂氏徐應紀妻黃氏鄧學誥妻蔡氏甘鶴齡妻趙氏余寀妻鄧氏帥斯吉妻徐氏胡周爵妻)
(趙氏趙真祥妻帥氏劉宏鑑妻彭氏嚴亦慈妻廖氏宋五翰妻余氏汪有舟妻皮氏蕭亮妻張氏徐)
(維統妻帥氏王國渾妻涂氏羅克翼妻劉氏鄒人文妻陳氏甘鴻逵妻彭氏甘崑妻宋氏許聘妻龔)
(氏烈婦鄧沐振妻王氏貞女涂上遴未婚妻廖氏均乾隆年間旌)漆鳳翔妻徐氏
(靖安人年十七喪夫遺腹生子撫之方長又喪復撫二孤孫成立苦志貞操堅如金石同縣漆鳳來)
(妻舒氏舒國楨妻余氏舒斯竒妻余氏舒運珽妻宋氏徐廣文妻涂氏涂楠妻余氏涂星炆妻李氏)
(舒時俊妻劉氏舒正誠妻熊氏漆學遜妻舒氏應大德妻周氏涂進妻余氏舒亮楷妻劉氏舒運幹)
(妻陳氏會應舉妻鄭氏蕭斯鳳妻舒氏舒亮樞妻涂氏熊軾妻應氏舒天燦妻徐氏舒涵妻劉氏張)
(招妻余氏趙廷寬妻周氏陳之炎妻徐氏王萬進妻趙氏均乾隆年間旌)熊啟茹妻
葉氏(武寕人夫亡苦志撫孤勵節冰蘖為里黨所欽同縣盧宣雲妻陳氏石孔文妻張氏李素)
(松妻劉氏李萬煓妻熊氏李仲玉妻劉氏盧奎妻王氏葉大備妻陳氏盧熖妻徐氏羅賓籲妻申氏)
(聶瑞明妻余氏貞女黎氏均乾隆年間旌)王頤妻張氏(義寕州人歸頣數年夫亡)
(紡績自持撫孤有成同州廖會文妻温氏陳宗瑗妻鄒氏何榜妻劉氏李其尤妻張氏周子牛妻盧)
(氏帥匡瓚妻張氏帥匡璠妻周氏曾起修妻陳氏蕭大斌妻鍾氏曹光&KR1921;妻余氏鄒玉陞妻黃氏帥)
(正元妻袁氏烈婦劉正笏妻余氏余德獻妻陳氏烈女羅安遠未婚妻湯氏均乾隆年間旌)傅
善漢妻萬氏(南昌人夫亡守節同縣毛振文妻萬氏萬承璋妻熊氏萬鎬妻徐氏吳士)
(榛妻伍氏傅惟星妻熊氏趙尚梅妻龔氏喻崇電妻王氏態存愫妻劉氏余秉紱妻黃氏丁成曨妻)
(朱氏張由鏘妻黃氏舉人萬廷藩妻彭氏周汝鵠妻夏氏魏宇鵠妻萬氏章昌岐妻鄧氏喻道謨妻)
(熊氏黃明漋妻萬氏黎麟祥妻張氏胡芳瑄妻熊氏熊中棟妻李氏萬承雍妻彭氏萬必霦妻羅氏)
(劉昌渭妻羅氏陳志塏妻楊氏徐啟㷏妻劉氏彭世煥妻朱氏涂昭河妻羅氏黃忠恕妻丁氏彭承)
(柄妻周氏涂昭燃妻羅氏吳夀谷繼妻謝氏羅鳳儀妻胡氏劉以淋妻樊氏秦一烘妻李氏邱元鈖)
(妻聶氏萬其中妻劉氏徐啟孔妻吳氏熊奉章妻胡氏黃期佑妻萬氏李天祐妻鄔氏賴仁魁妻涂)
(氏萬表柱妻李氏趙士年妻余氏許文懸妻胡氏葉世濟妻吳氏萬于倫妻潘氏熊漢圀妻劉氏任)
(邦璘妻左氏盧世訓妻楊氏熊存悅妻吳氏周斯妻李氏周用佶妻劉氏烈婦萬元長妻熊氏烈)
(女何孔堂之女喜英貞女吳士逢未婚妻熊氏閔賢煌未婚妻熊氏袁氏史靜姑劉懋寬未婚妻樊)
(珍姑高訓埈未婚妻李氏陳宗行未婚妻羅氏均嘉慶年間旌)王英鄰妻郭氏
(新建人夫亡守節同縣左光員妻毛氏鄒以煊妻李氏錢會忠妻陶氏李同連妻熊氏吳嗣茂妻葉)
(氏王世誠妻程氏王緒鑑妻葉氏熊瑞妻涂氏胡論寬妻樊氏戴典茂妻徐氏陳方權妻熊氏傅學)
(雲妻徐氏夏德沼妻陳氏羅允凰妻李氏杜藩妻魏氏葉和蘇妻何氏鄧國輪妻李氏鄭英蓉妻李)
(氏徐綿珍妻黃氏徐明遠妻申氏趙大年妻陶氏熊安逵妻劉氏涂本蕘妻夏氏陸泰妻倪氏裘翼)
(妻徐氏葉殿池妻范氏羅興遐繼妻陳氏舉人方璨妻胡氏方可聰妻熊氏翰林院編修裘麟妻鍾)
(氏陳賓惠妻程氏夏學荃妻吳氏夏學莘繼妻危氏烈婦熊安恕妻謝氏楊謙呈妻戴氏烈女胡中)
(馳之女胡毛女貞女彭氏曹顓業未婚妻王氏均嘉慶年間旌)章添琳妻楊氏
(豐城人夫亡守節同縣胡時梅妻毛氏楊尚廣妻劉氏王遴妻徐氏鄒之碧妻鄧氏毛廷機妻諶氏)
(周洪瑞妻萬氏范守元妻熊氏甘肇魁妻蔡氏周洪鈞妻李氏朱其維妻楊氏衞正煒妻丁氏涂勁)
(妻雷氏孫光族妻黃氏黃曰山妾汪氏朱光誥妻陳氏陳英唐妻蔡氏金安宴妻鄒氏袁名衍妻黃)
(氏烈婦萬光旭妻楊氏楊浹妻袁氏袁克福妻周氏胡允竒妻張氏陳言七妾張氏范志薰妻熊氏)
(李事興妻陳氏夏道仁妻徐氏熊祥麟妻李氏鄒學超妻楊氏貞女徐氏徐綏祖未婚妻李氏陳襟)
(章未婚妻徐氏均嘉慶年間旌)胡抑廷妻楊氏(進賢人夫亡守節同縣饒棖妻)
(葉氏饒昌貴妻段氏王志傳妻陳氏龔宏江妻陳氏李左宜妻温氏陳大漢妻胡氏龔序爵妻許氏)
(胡士繩妻萬氏均嘉慶年間旌)彭敏祚妻劉氏(奉新人夫亡守節同縣胡文郡)
(妻諶氏羅克恭妻陳氏袁國洪妻童氏詹益誠妻余氏徐正功妻來氏涂建萱妻宋氏鄧基誠妻唐)
(氏汪有宋妻陳氏張億廣妻諶氏金正行妻劉氏鄧冕妻羅氏舉人蔡勷繼妻張氏余開任妻諶氏)
(賴日璠妻隂氏胡運新妻王氏彭祓祖妻趙氏周貞銘妻章氏陳鍾檀妻廖氏嚴有恒妻蔡氏甘立)
(材妻彭氏胡洋俊妻魏氏帥開歡妻胡氏鄧自適妻魏氏彭煇祖妻李氏甘本塏妻涂氏童承公妻)
(閔氏張家俊妻吳氏章士欽妻夏氏章士錦妻傅氏周成邵妻龔氏均嘉慶年間旌)余蘭
妻鄒氏(靖安人夫亡守節同縣舒鍵妻李氏舒瑞麟妻熊氏劉賢璞妻李氏項文林妻舒氏)
(王斯信妻涂氏舒斯模妻周氏烈婦周春桂媳楊氏均嘉慶年間旌)瞿志開妻劉
氏(武寕人夫亡守節同縣劉廣蕃妻盧氏葉挹霖妻陳氏熊高燿妻冷氏均嘉慶年間旌)張
大煤妻胡氏(義寕州人夫亡守節同縣徐肇樸妻周氏胡起鳳妻王氏張熒成妻胡氏)
(王山妻張氏孫榮祖妻戴氏徐彩五妻匡氏周緒瑋妻袁氏袁璘妻胡氏徐完璧妻萬氏朱悅心妻)
(查氏陳寕晃妻王氏陳美山妻黃氏陳麟佩妻嚴氏蕭菁妻謝氏張問政妻李氏胡祖德妻陳氏彭)
(采藻妻盧氏傅琴堂妻韓氏王浩妻徐氏劉榮千妻熊氏賴錫書妻鄒氏李開贊妻郭氏樊天篤妻)
(幸氏烈婦冷秀庭妻樊氏保康縣知縣陳世章妻殉難節婦朱氏均嘉慶年間旌)
︹仙釋︺︹晉︺許遜(世居許昌父肅避地南昌因家焉少從吳猛得神方秘法太康初爲旌陽令尋)
(去官謁諶母於丹陽授以道術時斬除蛟蛇毒物以濟人精修山中年百三十六歲於寕康二年八)
(月一日拔宅上昇)吳猛(新吳人幼以孝聞夏月不驅蚊蚋恐噬親也仕吳爲西安今年四十)
(遇異人授以神方秘術後又同許遜謁諶母受法還豫章嘗渡江值風猛以白羽扇畫水而渡觀者)
(駭異遜上昇之歲猛亦於西平乘白鹿車與弟子四人沖虚而去)彭伉(蘭陵人仕晉爲尚書)
(左丞永康中來南昌事許遜遜以長女妻之永和二年舉家上昇又施岑沛郡人徙居九江雄偉多)
(力弓劍絶倫遜每出使與甘戰執劍從侍寕康初乘雲而去又甘戰豐城人有孝行從遜遊異其材)
(器凡奥文秘訣委命掌之及遜上昇歸豐城布德施惠鄉人感化陳大建初乘彩麟車上昇又盱烈)
(豫章人事母至孝慕遜道結草宅旁得聞道要遜飛㫒日母子相隨去又鍾離嘉南昌人母為遜妹)
(遜教以神方隨遜冲舉又時荷四明山道士遜昇天持龍節前驅又周廣從遜執僮僕之禮又陳勛)
(慕遜道為旌陽縣吏因得師遜為入室弟子又曾亨豐城人從遜同昇)︹唐︺吳彩鸞(猛女)
(也唐太和末書生文簫寓紫極宫一日遊西山與彩鸞遇因約與歸簫貧不自給彩鸞寫孫愐唐韻)
(日得一部鬻之得錢五緡如是十載稍為人知乃往越王山各跨一虎陟峯巒而去)張氲(晉州)
(人號洪崖子隱姑射洞明皇召見問曰先生善嘯可得聞乎應聲而發響若鸞鳳拜官不受還山服)
(氣洪州大疫有狂道士賣藥得者必愈明皇曰必氲也三召不赴天寶末忽大霧尸解張說有洪崖)
(子傳一卷)道一(漢州什邡人姓馬氏故稱馬祖得法於南嶽懷讓自建陽遷臨川次至南康大)
(歷四年開道場於鍾陵開元寺元和三年賜諡大寂禪師塔曰大莊嚴塔本朝雍正十二年加封)
(普照大寂禪師)希運(閩人幼出家於黃蘖山額間隆起如珠遊天台至京洛及來南昌馬祖已)
(示寂乃往石門參百丈師後觀察使裴休迎住龍興寺大中間示寂諡斷際禪師本朝雍正十二)
(年加封正覺斷際禪師)嚴陽尊者(初結庵嚴陽山天祐間居明心寺據坐磐石常有二)
(虎一蛇馴擾左右及入滅建塔寺中宋淳熙時起塔髮垂至踵指甲過臂)︹五代︺錢朗(南昌)
(人讀書西山以五經登科仕唐累官光祿卿文宗時歸隱廬山得𥙷腦還元法吳越王錢鏐迎至臨)
(安師事之雲孫數人以明經為縣宰皆皓首矣而朗猶如童子後尸解蓋百七十餘歲云)傅得
一(鐵柱宫道士兒時入山遇奕者啖以果後往來新淦蹤跡狂詭嘗夜卧深雪中鼻息如雷淳熙)
(初召對德壽殿賜號靈寶)超慧(住寕州黃龍寺初遊嶽麓遇一僧曰東北行遇洪即止逢龍可)
(住及至黃龍山有雙峯庵馬和尚以法付之而去後禪侣雲集黃龍一派被天下)慧南(信州)
(章氏子住黃龍寺初依泐潭再造石霜慈明於言下大悟開法同安嘗發三問學者莫契其旨叢林)
(目之為黃龍三關)祖心(傳誨機之教於慧南住黃龍名其方丈曰誨堂人因呼為晦堂黃廷)
(堅乞指捷徑處晦堂曰論語吾無隱乎爾請公詮釋黃擬對至再不然其說一日相隨行次時巖桂)
(盛開秋香滿院晦堂曰聞木犀香乎黃曰聞晦堂曰吾無隱乎爾黃即拜)︹元︺大訢(南昌人博)
(通經典旁及儒家道流之說文宗時召赴闕特賜三品文階嘗編禪林清規所著有四會語錄蒲室)
(集)︹明︺來復(豐城人少出家明内典通儒術善為詩文元時與虞集歐陽原功諸人游明初)
(以高僧召至京與宗泐齊名所著有蒲庵集)
︹本朝︺張逍遥(居新建西山虎洞時與虎狎初至夜卧傾崖下霜雪覆面盎若春醪之溢久之)
(乃結小石屋於古松間幅巾羽扇靜坐其中談人休咎歷歷皆驗問以金丹不言順治十八年一夕)
(尸解去)等可(居新建西山吳原里生時父夢老僧拈黃菊笑曰吾雲堂貫休也覺而志之及)
(重九日等可生生不飲乳六七歲即能詩後遊方二十餘年還南昌卓錫古泰定寺)
︹土產︺葛(府境俱出元和志洪州貢通志出西山厚田者佳)紵布(府境俱出元和志洪州貢)
(唐書地理志又貢絲布)茶(府境出茶譜洪州西山白露鶴嶺茶號為絶品今紫青香城者為最)
(雙井茶芽亦佳)梅煎(唐書地理志洪州土貢梅煎乳柑寰宇記唐開元二十五年都督韓朝宗)
(以梅煎難得取乳柑代之今並停)甘橘(寰宇記洪州土產)藥(元和志洪州貢丹參旋覆)
(花通志南昌出苦參西山中出黃精武寕香柔山產香薷)蠟(寰宇記洪州土產按舊志載唐書地)
(理志洪州有銅坑明統志唐時西山出豐城縣東八十里溪水沙中出金豐城進賢二縣出鐵舊有)
(冶今廢俱謹附記)
前總纂官(臣)許應藻恭纂輯
提調官(臣)張日章恭覆輯
校對官(臣)李孚忠恭校
校對官(臣)沈維鈺恭覆校
大清一統志
饒州府(在江西省治東北三百里東西距五百三十里南北距三百七十里東至浙江衢州府開)
(化縣界三百七十里西至南康府都昌縣界一百六十里南至撫州府臨川縣界二百里北至安徽)
(池州府建德縣界一百七十里東南至廣信府治四百五十里西南至南昌府治三百里東北至安)
(徽徽州府治六百里西北至九江府彭澤縣治三百二十里自府治至京師五千二十里)
︹分野︺天文斗分野星紀之次
︹建置沿革︺禹貢掦州之域春秋時為楚東境後屬吳
(史記吳世家吳王闔閭十一年使太子夫差伐楚取番)戰國屬楚秦置番陽
縣屬九江郡漢屬豫章郡後漢因之建安十五年
孫權分置鄱陽郡屬揚州晉元康元年改屬江州
宋齊因之劚掦州梁承聖二年於郡置吳州陳光
大二年州罷大建十三年復置隋開皇初平陳廢
郡改置饒州大業初仍為鄱陽郡唐武德四年復
曰饒州天寶元年仍曰鄱陽郡乾元元年復曰饒
州屬江南西道五代屬南唐(明統志南唐置永平軍)宋仍曰
饒州鄱陽郡屬江南東路元至元十四年升饒州
路總管府隸江浙行省明初改鄱陽府尋又改饒
州府屬江西布政使司
本朝因之屬江西省領縣七
鄱陽縣(附郭東西距二百五十里南北距二百三十五里東至樂平縣界九十里西至南康)
(府都昌縣界一百六十里南至餘干縣界七十五里北至安徽池州府建德縣界一百六十里東南)
(至萬年縣治一百二十里西南至南昌府進賢縣治二百六十里東北至浮梁縣界一百五十里西)
(北至南康府都昌縣治二百四十里春秋時楚番邑秦置鄱陽縣漢曰鄭陽屬豫章郡後漢建安十)
(五年置鄱陽郡晉初移郡治廣晉以鄱陽為屬縣劉宋因之蕭齊復移郡來治陳梁為吳州及鄱陽)
(郡治隋開皇中為饒州治大業初復為鄱陽郡治唐仍為饒州治宋因之元為饒州路治明為饒州)
(府治本朝因之)餘干縣(在府南少西一百二十里東西距九十五里南北距一百二十)
(五里東至萬年縣界三十五里西至南昌府進賢縣界六十里南至撫州府東鄉縣界八十里北至)
(鄱陽縣界四十五里東南至安仁縣治八十里西南至東鄉縣界六十里東北至鄱陽縣界四十里)
(西北至南昌府南昌縣界九十里春秋時越西境干越地漢置餘汗縣屬豫章郡後漢因之三國吳)
(改屬鄱陽郡晉因之劉宋曰餘干蕭齊復曰餘汗隋開皇九年復改餘干屬饒州大業初屬鄱陽郡)
(唐屬饒州宋因之元元貞元年升爲州屬饒州路明洪武初仍爲縣屬饒州府本朝因之)樂
平縣(在府東一百二十里東西距一百二十里南北距一百四十里東至德興縣界九十里西)
(至鄱陽縣界三十里南至廣信府貴溪縣界八十里北至浮梁縣界六十里東南至廣信府弋陽縣)
(治二百十里西南至萬年縣治八十里東北至安徽徽州府婺源縣治二百里西北至安徽池州府)
(建德縣治三百二十里本漢餘汗縣地三國吳及晉宋齊梁俱爲鄱陽郡楽安縣地陳爲銀城縣地)
(唐武德四年始置樂平縣屬饒州九年省後復置仍屬饒州宋因之元元貞元年升爲樂平州屬饒)
(州路明洪武四年仍爲縣屬饒州府本朝因之)浮梁縣(在府東北一百八十里東西距)
(一百二十里南北距一百八十里東至安徽徽州府婺源縣界六十里西至鄱陽縣界六十里南至)
(樂平縣界六十里北至安徽徽州府祁門縣界一百二十里東南至德興縣治一百八十里西南至)
(餘干縣治三百里東北至安徽徽州府休寕縣治三百二十里西北至安徽池州府建德縣界一百)
(十五里本漢鄱陽縣地唐武德四年折鄱陽置新平縣屬饒州八年省開元四年改置新昌縣仍屬)
(饒州天寶元年改曰浮梁宋因之元元貞元年升為州屬饒州路明洪武初仍為縣屬饒州府本)
(朝因之)德興縣(在府東二百四十里東西距一百十五里南北距一百二十里東至浙江)
(衢州府開化縣界八十五里西至樂平縣界三十里南至廣信府弋陽縣界八十里北至安徽徽州)
(府婺源縣界四十里東南至廣信府上饒縣治二百十里西南至廣信府貴溪縣治二百四十里東)
(北至安徽徽州府婺源縣治一百十里西北至浮梁縣界一百八十里漢餘汗縣地三國吳置樂安)
(縣屬鄱陽郡晉及宋齊梁因之陳天嘉元年縣廢唐為樂平縣地五代南唐昇元閒改置德興縣屬)
(饒州宋因之元屬饒州路明屬饒州府本朝因之)安仁縣(在府南少東二百十里東西距)
(五十里南北距九十里東至廣信府貴溪縣界二十里西至撫州府東鄉縣界三十里南至撫州府)
(金谿縣界八十里北至餘干縣界十里東南至貴溪縣治六十里西南至金谿縣治一百四十里東)
(北至萬年縣界三十里西北至餘干縣界二十里漢餘汗縣東南地晉析置晉興縣永嘉七年改興)
(安縣尋廢陳天嘉中置安仁縣隋開皇九年併入餘干唐武德四年析置長城縣屬饒州八年省入)
(餘干宋開寶八年置安仁埸於此端拱元年升為安仁縣仍屬饒州元屬饒州路明屬饒州府本)
(朝因之)萬年縣(在府東南一百二十里東西距八十里南北距五十五里東至廣信府貴)
(溪縣界五十里西至餘干縣界三十里南至安仁縣界十五里北至樂平縣界四十里東南至貴溪)
(縣治一百五十里西南至餘干縣界十五里東北至德興縣治一百六十里西北至鄱陽縣界五十)
(里漢鄱陽餘汗縣地明正德七年割鄱陽餘干樂平及廣信之貴溪四邑地置縣名曰萬年屬饒州)
(府本朝因之)
︹形勢︺地沃土平(唐歐陽詢帖)地居澹浦邑帶鄱川(唐王德連饒州)
(記序)廣谷大川當吳楚之交會(明統志宋黃唐語)南接豫章
西接楚東姑蔑北鵲岸東北鳩兹西南艾西北灊
延袤千里山川序列道路四達(府志)水匯西南山環
東北(鄱陽志)
︹風俗︺語有吳楚之音(唐歐陽詢帖)忠孝繼出吳芮遺風(唐王)
(德連鄱陽記)其人喜儒故其俗不鄙(宋彭汝礪夏侯處士誌)物產
豐饒(方輿勝覽)工巧足用懋遷以給(府志)
︹城池︺饒州府城(周九里三十步門六負芝山瞰鄱江左右環東湖蠙洲三面阻水濠深廣)
(大餘明初因舊址改築本朝康熙十七年修二十二年乾隆四十三年嘉慶十九年重修鄱陽)
(縣附郭)餘干縣城(周六里二百四十步門九水門三正面及西北瀕水餘多枕山明嘉)
(靖四十一年創築萬歷中重築本朝順治十六年增建東西北三樓康熙二年修二十年重修)
樂平縣城(周五里一百八十步門四明正德五年創築本朝康熙十年建四城樓築壩)
(引洎水以衞城郭乾隆五十三年修)浮梁縣城(周四里有奇門六濠廣一丈五尺元至正)
(中築明永樂中甃石嘉靖三十七年更築本朝康熙三年修十年嘉慶十二年重修)德興
縣城(周六里二十四步有奇門六水門一水洞七南北東三面依山西帶河為濠明嘉靖四十)
(一年築本朝順治年閒修)安仁縣城(周七里門八西南北三面俱臨大河明正德五)
(年土築嘉靖五年甃石四十一年增築)萬年縣城(周三里二百四十步門四濠廣丈餘)
(明正德七年築本朝康熙九年修二十一年重修)
︹學校︺饒州府學(在府治西明初建於縣治東天寕寺後燬本朝順治七年以明淮藩故)
(址改建康熙元年繚以石垣自後屢加修葺入學額數二十名)鄱陽縣學(在府城東東湖)
(濱舊在城北隅明宏治中遷建本朝康熙年間修入學額數二十名)餘干縣學(在縣)
(治東明嘉靖三十六年自東岡山遷此後燬本朝康熙六年重建入學額數十五名)樂平
縣學(在縣治東宋熙寕五年建明宏治二年重建後燬本朝順治八年重建康熙年閒屢修)
(入學額數十二名)浮梁縣學(在縣治東南宋元豐中建後燬明洪武初重建本朝康)
(熙年間屢修入學額數十二名)德興縣學(在縣治東南宋治平中建明洪武三年重建)
(本朝順治康熙年間屢修入學額數十二名)安仁縣學(在縣治東宋建炎中建明末燬)
(本朝順治十一年重建雍正三年修入學額數十二名)萬年縣學(在縣治東明萬歷四)
(十三年建明末燬本朝順治九年建於縣西康熙四年遷縣東十三年復遷於此雍正七年修入)
(學額數十二名)鄱江書院(在府城北宋朱子門人講學之所)忠宣書院(在鄱)
(陽縣龍山巖宋建祀洪忠宣皓明時其裔孫洪春請建於府治西丹霞觀故址李瓚記)忠定
書院(在餘干縣治南琵琶洲宋丞相趙汝愚與朱子講道處)東山書院(在餘干縣)
(東羊角山中峯舊在山側宋趙汝愚暨從弟汝靚建汝愚子崇憲師事朱子於此講學謝枋得有記)
(明正德中改建於此本朝乾隆二十四年重建)南溪書院(在餘干縣東萬年縣西境)
(宋柴中行講學之所元時其子孫作書院以教里族程鉅夫記)南谷書院(在餘干縣東南)
(南極峯明儒胡居仁講學處)慈湖書院(在樂平縣東登高山舊在縣治東南宋楊簡為)
(令以禮讓變俗時號慈湖先生簡殁因立書院明萬歷中改建於此按舊志載長薌書院在浮梁)
(縣西南景德鎮宋慶元三年監鎮李齊愈建新田書院在浮梁縣新田都宋侍郎李椿年建久廢又)
(蒙齋書院在德興縣治東舊在縣之遊奕塢宋朱子門人程端蒙講學之所其子孫改建於此初庵)
(書院元邑人傅立建立號初庵故名銀峯書院在縣東南肯堂山舊在縣之延福坊宋淳熙間邑人)
(余澣余淵延朱子講學其中明崇禎中改建於此錦江書院在安仁縣西南四十里宋倪玠講學處)
(元至正中其子鏜請賜額石洞書院在萬年縣治東舊在萬年鄉宋儒饒魯建明正德中改建於此)
(謹附記)
︹戶口︺(原額人丁一十四萬八千三百六十二今滋生男婦大小共一百七十七萬八千一百七十一)
(名口計三十二萬三千二十三戶又衞所屯軍男婦大小共五萬三千九百一十九名口計八千四)
(百十七戶)
︹田賦︺(田地六萬九千六百頃五十八畝一分二釐有奇額徵地丁銀一十八萬五千四百六十兩六)
(錢七分二釐米一十二萬五千三百一十五石一斗三升二合饒州所屯田在鄱陽縣共九十五)
(頃九十畝三分八釐額徵地丁銀九百六十三兩二錢七釐)
︹山川︺薦福山(在鄱陽縣東三里東湖濱舊有萬松關百花洲茶園諸勝)白鹿山(在鄱)
(陽縣東五十里明統志唐永徽中張蒙遊獵逐白鹿於此)巍石山(在鄱陽縣東九十里一名)
(獅子山自頂至麓皆石巉巖峭壁下臨深溪)郭璞山(在鄱陽縣東一百里高百仞盤亙五)
(十里東抵樂平界為鄱陽羣山之冠相傳郭璞嘗寓此一名鄡陽山)閣山(在鄱陽縣南十里亦)
(名仙閣山寰宇記上有仙人白子高壇兼祠宇南對白溪水)表恩山(在鄱陽縣西南四十)
(里濱鄱陽湖每春水漲則山在湖中)強山(在鄱陽縣西南六十里一名狂山兩山特起濱鄱陽)
(湖接都昌界)龍王山(在鄱陽縣西十五里雙港口前瞰鄱江為一郡水口上有龍王廟一)
(名塔山)堯山(在鄱陽縣西三十里寰宇記堯九年大水人居此避水因以為名又鄱陽記云)
(州北有堯山嘗以堯為號又以地饒衍遂加食為號)蓮荷山(在鄱陽縣西四十里鄱陽湖中)
(周百餘里望之如荷葉浮水)連山(在鄱陽縣西北一百里周四十餘里林木森鬱雲合即為)
(雨候)石步山(在鄱陽縣西北一百四里中有石室如堂殿常有煙靄不可入一名龍嶺)鄱
陽山(在鄱陽縣西北一百十五里鄱陽湖中府志初名力士山亦名石印山唐改今名)獨
山(在鄱陽縣西北一百五十里一名獨角山峭石濱湖)大小巖山(在鄱陽縣西北一百)
(七十里北曰大巖南曰小巖高聳對峙一名密巖山自大巖分支向西南者爲黃金山接都昌界)
浩山(在鄱陽縣西北一百八十里高數百仞周百餘里唐初置浩州以此爲名)芝山(在鄱)
(陽縣北一里周十餘里爲負郭之勝明統志初名土素山唐刺史薛振於山巔得芝草三莖因改名)
(山下有能仁寺登其閣可望匡廬)嶽廟山(在鄱陽縣北五里一名千峯山山凹有嶽廟故)
(名)博士山(在鄱陽縣北十里又北五里有風雨山舊爲雩壇)韓山(在鄱陽縣北六)
(十里上有韓信祠因名明淮王葬此改名安山又北十里爲望湖山可望鄱陽湖又北十里爲荆山)
八稜山(在鄱陽縣北九十里峯巒危聳八稜攢峙盤亙七十里近郭諸山皆分脈於此)論
石山(在鄱陽縣北一百四十里)馬迹山(在鄱陽縣東北二十里山勢縈旋衆峯環拱明)
(統志道書爲五十二福地晉王遙煉丹其上有斗壇煉丹井藥盂遺跡)鐵籃山(在鄱陽縣)
(東北一百里)逍遙山(在鄱陽縣東北一百五十里八稜諸山皆由此發脈)萬斛山
(在鄱陽縣東北一百八十里一名禮城山盤亙百里東連樂平北接浮梁界)馬頭山(在鄱)
(陽縣東北一百八十里高百仞古木蒼鬱下臨清流)餘干山(在餘干縣東門外一名冠山寰)
(宇記其山兩峯曲轉相向狀如羊角舊名羊角山唐天寶六年敕改餘干山省志冠山平地崛起巍)
(然如冠一名雙覆峯上多奇樹怪石前瞰琵琶洲唐陸羽於此煮茶有龍泉池雲風堂乘風亭今廢)
(縣志冠山前有二嶺下瞰市湖左曰煙波右曰白雲)冕山(在餘干縣東五里與冠山相對上有)
(龍潭龍岡岡下有泉味甘明統志隋末林士宏退保餘千市氏避此得免遂名免山後人以邑有冠)
(山改曰冕山)支機山(在餘干縣東二十五里又東五里爲仙居山)黃蘖山(在餘)
(干縣東南八十里亦名小廬山後有龍泉歲旱禱之有梁僧曹晞坐禪石)玉馬山(在餘干縣)
(南十里俗訛王母山寰宇記自撫州南城縣入臨川縣凡歷三邑乃分一支入縣境山下有白石如)
(馬俗號白馬山唐天寶六年敕改今名)五彩山(在餘干縣西南八十里明統志戰國時吳)
(申自鄱陽徙居之生子芮時山有五彩雲氣故名)李梅山(在餘干縣西南八十里一名平)
(原峰又名貞女峰周三十餘里接東鄉縣界)藏山(在餘干縣西一里明統志上有梅巖宋時)
(趙汝愚讀書其下理宗為書梅巖二字)洪崖山(在餘干縣西北六十里瀕鄱陽湖明統志)
(相傳唐張氲煉丹其上有丹井遺跡)康郎山(在餘干縣西北八十里鄱陽湖中明初舟師救)
(南昌與陳友諒戰於此後建忠臣廟於其上明繞志相傳有姓康者居之因名一名抗浪山謂能與)
(風濤抗也譌曰康郎輿程記山在湖中為風帆表幟東至袁岸口三十里道出饒州東南至瑞虹八)
(十里道出安仁及撫州西至團魚洲二十里道出南昌東北至饒河口五十里道出都昌北至都昌)
(六十里道出南康九江)石虹山(在餘干縣北十里有横石跨水故名又有一石室甚廣旁)
(列石障如屏)武陵山(在餘干縣東北三十里臨大湖即古之武林史記東越傳元鼎六年)
(東越王餘善發兵拒漢道入白沙武林梅嶺天子使樓船將軍楊僕出武林索隱今豫章北二百里)
(接鄱陽界地名白沙沙東南八十里有武陽亭亭東南三十里地名武林此白沙武林當閩越之京)
(道)萬春山(在餘干縣東北七十里接萬年縣界兩峰峭拔中有池水清味甘)康山
(在樂平縣東二里縣之主山也其麓有康氏居此故名又名東山相近有登高山)翥山(在樂)
(平縣東十里北臨樂安江又東十里為天分山山石黑白相半故名)軍山(在樂平縣東六十里)
(明統志山勢崇高唐末鄉軍保山捍寇故名)芙蓉山(在樂平縣東六十里)石城山
(在樂平縣東南六十里一名石城巖又名仙人城方輿勝覽石城巖在縣南六十里山徑委深行十)
(餘里皆怪石縈結中有空洞李常題曰叢玉李伯時繪為圖縣志山有洞曰會仙西曰潛光巖)文
山(在樂平縣東南七十里山勢磅礡連亘弋陽貴溪二縣界多幽險)利石山(在樂平縣)
(南四十里唐時取其石以供銀冶)仙鶴山(在樂平縣南六十里寰宇記上有三峰峰有湖)
(春冬不竭中峰古觀壇地高三丈古老相承是張道陵學道處今立仙鶴壇舊名鵠鳴山唐天寶六)
(年改為仙鶴按此山今在樂平縣南寰宇記云在鄱陽縣南八十里誤)樂平山(在樂平縣)
(西南二十里寰宇記在縣西三十八里按鄱陽記云其山有石如墨舊名石墨山唐天寶六年敕改)
(今名)吳溪山(在樂平縣西十五里寰宇記山有石室東西七十步)乳泉山(在樂平縣)
(西北四十里寰宇記在縣北六十七里内有石如硯山西出乳泉舊名石硯山唐天寶六年敕改今)
(名)鏹山(在樂平縣北五十里)鍊銅山(在樂平縣北六十里唐時嘗置場冶銅因名)
烏聊山(在樂平縣東北五十里山南有龍停湖其東為釣臺山仙女潭其西為鵝塘之盤石)
(石下有潭曰大汾)石屋山(在樂平縣東北六十里俗譌為石吳山吳溪水流經其下)&KR3092;
崌山(在樂平縣東北八十里介饒徽間其東為葛山兩山間有洪巖風巖氣巖天井桐木冷水)
(諸巖而洪巖特著山腰有石室南北相通方四十丈雲氣泉聲不絶山中多奇石洪氏世居其麓名)
(洪源)鳳游山(在樂平縣東北八十里山勢盤礡為徽饒間巨鎮舊名濬源唐改今名山麓有)
(石竅廣尺許日常兩潮其出洶湧收則立涸謂之潮泉)青峰山(在浮梁縣東一里舊名鳳)
(岡山宋程瑀讀書其上相近有金鼇山)王師山(在浮梁縣東五里明統志宋朱貔孫未顯)
(時居其下有道人過云茲山秀拔當出王者師後貔孫果拜太子諭德爲度宗師)程山(在浮)
(梁縣東六十里界連樂平即石吳山之别峰此明統志程氏居其下族盛大遂改山名)芭蕉
山(在浮梁縣東八十里翠巘插天望之如芭蕉)同瞻山(在浮梁縣東南四十里自蒙嶺)
(盧嶺而來至此特起形勢高秀其東爲黃山北爲瓦屋山)大游小游山(在浮梁縣東南)
(六十里高越諸山延袤百餘里左支爲大游入婺源界右支爲小游)最高山(在浮梁縣南一)
(里宋辛次膺嘗僑居此)顯教山(在浮梁縣南三里古新昌縣治此後爲顯教寺因名)九
英山(在浮梁縣南五十里省志唐寗賡有九子據此以禦黃巢後人因名山曰九英)石門
山(在浮梁縣南六十里宋彭汝勵讀書處旁有龍池)石埭山(在浮梁縣西南一名石觜)
(頭山腰有道通景德鎮)陽府山(在浮梁縣西南二十五里景德鎮峭立溪側下有陽府寺)
(泉石幽勝縣志地煖無積雪物皆早秀故名)萬戶山(在浮梁縣西南三十里奇秀聳拔與)
(陽府山並峙)金魚山(在浮梁縣西三十里下有金魚灘)江山(在浮梁縣西北四十)
(里江山水出此)黃連山(在浮梁縣西北六十里建師港水西源出此)孔阜山(在浮)
(梁縣北五里山勢北來重峰曡秀狀類覆釜)石鼓山(在浮梁縣北三十里臨溪有石如鼓)
白石山(在浮梁縣東北七十里峭壁萬仞白石磷磷上有瀑布一瀉千丈與芭蕉山對峙又)
(北三里為虎頭山險峭不可登上有龍池)鹿角山(在浮梁縣東北八十里東為牛軛嶺横槎)
(水所出西為雞籠尖江家山水所出)鄧公山(在德興縣東三里舊名銀山元和志銀山在樂)
(平縣東一百四十里每歲出銀十萬餘兩寰宇記鄧公山在德興縣北六里本名銀山因鄧遠為名)
(明統志山在縣東三里唐總章初因邑人鄧遠之請置場至宋天聖間山穴傾搉而銀課未除范仲)
(淹守郡請罷於朝有詩云三出專城鬢已霜一封奏罷鄧公場)南山(在德興縣東二十里又東)
(十里為箬坑丁山宋姜夔隱居讀書之所)少華山(在德興縣東三十里一名三清山高五百)
(丈盤亙數百里跨饒信衢三州諸峰羅立巖洞幽奇最高者為玉京峰值天氣清朗匡廬彭蠡明滅)
(可見)洎山(在德興縣東八十里洎水發源於此)肯堂山(在德興縣東南二里明統志宋)
(邑人余歛持節江南詔許歸省侍其親乃構堂山下張商英扁曰繡綵其子瀚復新之朱熹扁曰肯)
(堂因以名山)將坑山(在德興縣東南七里其西相連者曰鳳凰山又西曰理旗山大花山)
高湖山(在德興縣東南三十里四圍聳峭絶頂平曠相近有紫駝山其北有桂湖)龍潭
山(在德興縣東南五十里横溪水出此)大茅山(在德興縣東南一百里千峰萬嶂為縣境)
(諸山之冠相近又有小茅山)歲寒山(在德興縣西南五里又名獅子山屹然臨溪素崖壁)
(立白波奮流自成潭渚水石搏擊噌&KR4226;鏜嗒有聲宋至和間周冕隱居於此鐫歲寒二字於上汪藻)
(故居亦在焉)福泉山(在德興縣西南八十里上有天池湧泉下注可資灌溉)天門
山(在德興縣西半里周十里高二百二十丈下有怪石嶙峋横障洎河諸水)葛峰山(在德)
(興縣西十里長亙百餘里界連樂平)洪雅山(在德興縣西北五里寰宇記德興縣有洪崖山)
(疑即此)銅山(在德興縣北三十里唐置銅場處)張古山(在安仁縣東五十步一名)
(張徽山其東為挹仙嶺明統志相傳晉張徽學道於此)泉塘山(在安仁縣東八里山足有)
(七孔泉流不竭)鐵山(在安仁縣東十五里其石堅固居民取為碓磑)金盤山(在安仁縣)
(東十五里鐵山北綿亙三十里當安仁貴溪之衝上有花尖嶺)積煙山(在安仁縣西南七十)
(里宋末陳羍死節處)華山(在安仁縣西北七里山高數百丈環繞二十餘里狀類池州九華山)
(又名曰雲蓋峰為邑屏障)紫雲山(在安仁縣西北三十里)玉真山(在安仁縣治北)
(瞰臨錦江曹學佺名勝志唐進士柳敬德寓此讀書刻玉真臺三字於石壁)吳山(在安仁縣)
(北二十里本名盧山明正德三年姚源寇起參政吳廷舉立營於此因名)牛頭山(在安仁縣)
(北二十五里聳秀數百仞其左為吉泉峰)青山(在安仁縣東北十里)犁壁山(在萬年縣)
(東五里許絶壁峭峙一名掛榜山今名奇壁峰)雲蓋山(在萬年縣東望之如蓋高出雲表產)
(竹木茶笋居民資以為生)武山(在萬年縣東四十里接貴溪界怪石巉巖瞰江滸有仙人巖龍)
(穴諸勝山頂有石池四時泉流不竭又東十里有文山接樂平貴溪界)團湖山(在萬年縣)
(西南接餘干安仁二縣界其下有團湖坪宋末張孝忠與元兵戰死於此)托裏山(在萬年縣)
(西十餘里屹峙河濱為縣水口)軸山(在萬年縣西北平坂中特起峭壁百丈西南臨江)木
瓜嶂山(在萬年縣北十里南麓即梁山坂又北有馬耳山)齋堂山(在萬年縣北崛)
(起數百仞)南冲嶺(在鄱陽縣西北一百五十里高百仞周二十餘里峰巒秀拔元時為驛路)
龍嶺(在鄱陽縣北九十里綿亙數里)斜坑嶺(在鄱陽縣北一百九十里高百仞周三十)
(里瀑布飛流林木蔭蔚上生秋蘭)和尚嶺(在浮梁縣東五十里慈溪水出此又東二十里)
(有高嶺與婺源石城山相連最險峻)夕陽嶺(在浮梁縣東婺源縣界上有黃竹嶺長豐嶺旁)
(為新嶺巖嶺明統志在縣東一百二十里相傳藍采和吹笛於此)南村嶺(花浮梁縣南五)
(十里與樂平縣接界)庫源嶺(在浮梁縣北三十里磨刀港水出此)桃樹嶺(在浮梁縣)
(北一百五十里下有桃樹鎮又梁和嶺在縣北為江南徽池界小北港水出此)萬年嶺(在德)
(興縣西南七十里)黎浦嶺(在安仁縣南五里嵯峨綿亘金谿之田埠貴溪之龍虎山二水)
(流經其下)吳嶺(在安仁縣西南六十里明統志相傳吳芮與東越王嘗戰於此其嶺有洗馬池)
(石上有巨人迹)金竹嶺(在安仁縣北五十里產修竹皆黃碧色)百丈嶺(在萬年縣)
(東五十里接貴溪縣界相近有石牛嶺)桃嶺(在萬年縣東南三里)禪嶺(在萬年縣南十)
(里又南充嶺在縣南環溪水出此)三界嶺(在萬年縣西當萬年及餘干安仁之交故名)
寅吉峯(在鄱陽縣東高百仞盤亙二十餘里)南極峯(在餘干縣東南五十里又雕峯)
(在縣西南三十里石螺峯在縣西南五十里巉巖多石山陽有石室其紋如螺故名)五花峯
(在浮梁縣東八十里五峯並峙狀如蓮花亦名蓮花峯在縣北一百里上有瀑布懸流百丈)石
榴峯(在浮梁縣東南五里一名塔尖山)楊梅峯(在德興縣西南六十里峯勢高出數)
(十里外即見麓多楊梅)吉泉峯(在安仁縣東北三十五里數峯高數百仞)萬年峯
(在萬年縣北十里壁立數百仞林木蓊蔚其南一支直至北城接真武嶺為縣之主山因以名縣西)
(北有奎光峯)雙峯(在萬年縣東北十五里宋儒饒魯宅當其前因以為號)雩紫峯
(在萬年縣東北五十里屹立千仞盤屈十餘里南為梅嶺北為銅錢嶺)雷岡(在鄱陽縣東北)
(寰宇記大雷岡在縣東北七十里後漢雷義所居小雷岡在大雷岡側晉雷煥所居省志東曰大雷)
(西曰小雷岡盤六七里)福屯岡(在餘干縣南五里多石無草木)月巖(在樂平縣北五)
(十里鄭氏世居其麓)梅花巖(在樂平縣東北六十餘里巖深三十丈南北相通有井有田有)
(竈有澗有池皆石也池深莫測一山之水歸焉上有古梅數十株)洞靈巖(在浮梁縣東三)
(十里有洞四曰慶雲蓮花含虛張公皆幽勝)水龍巖(在浮梁縣東四十里有二巖黃壇水)
(入注巖中潛行二里復出迤南曰鳳游巖有大石室)仙巖(在安仁縣東南七十里接貴溪界明)
(統志巖半有穴二十四大小相對下有溪流舟人仰視穴中有杵臼織機紡車牀具水桶倉板之類)
(每占其倉板開則歲豐閉則歲歉云名勝志此外又有燕巖鎖巖白雲鹽倉鈎藤馬嘴楊子金仙諸)
(巖相去不過十里)馬祖巖(在安仁縣南六十里四面壁立仰觀有隙如線上有瀑泉飛下)
(十餘丈巖間禪舍極幽邃相傳馬祖道一於此卓錫)滴乳巖(在安仁縣北五十里縣志宋尚)
(書湯漢讀書其側每晨巖下滴乳香一撮以供鑪炷後漢殁乳遂絶)管坊洞(在安仁縣南七)
(十里羣峰峭立其中深邃可容萬人有田可耕又縣南有雲錦洞相傳漢張道陵修道處)姚源
洞(在萬年縣東門外里許洞深十五里兩山並峙林木蓊蔚土田肥美明正德間為盜據縣由此)
(設)龍舌嘴(在鄱陽縣東六十餘里平岡長二十餘里)鄱江(在鄱陽縣南一名長港樂)
(安江自東南來昌江自東北來流至城東會為一名鄱江環城南而西折北流又分二支名雙港分)
(流入鄱陽湖漢書地理志鄱陽鄱水西入湖漢水經注鄱水出鄱陽縣東西逕其縣南武陽鄉又西)
(流注於贛寰宇記浮梁樂平餘干等三縣水合為鄱江經郡城南又過都昌縣入彭蠡湖鄱陽縣志)
(鄱江上流有二一自安徽婺源縣徑德興樂平流入徑縣東六十里曰大渡一自安徽祁門縣徑浮)
(梁流入徑縣東北三十里曰小渡至縣東合流徑城南又西而廣信西界諸水復自餘干來合焉折)
(北十餘里又分二支一支自西而北又折西徑棠隂鎮出饒河口入鄱陽湖一支自西而北復折西)
(注於堯山港又二十里入老鸛港匯於烏坽湖由湖西南出徑虬門入鄱陽湖又老鸛港一支轉北)
(十餘里折東入車門港匯為北珠湖其經流一名長港一名雙港宋時知州史定之植柳江濱亦名)
(柳林港)樂安江(在樂平縣南上流名大溪水源出安徽婺源縣芙蓉嶺西流入德興縣境)
(至縣東北六十里海口村合銀港南部諸水流徑縣北二十里又西南至港口合洎水又西至樂平)
(縣明口合長樂水爲樂安江至桐山港口合建節水又西合吳溪水徑縣南又西至鄱陽縣界會諸)
(水爲鄱江寰宇記樂安江源出樂平縣東北扶餘嶺合餘干水又有明溪銀溪石吳溪並流合樂安)
(江)昌江(在浮梁縣南門外亦名大河又名北河即祁門縣大北港之下流也自祁門縣流入)
(縣東北界西南流滙小北港及鄱源歷降大演諸水入鄱陽縣境又西南流百餘里會樂安江爲鄱)
(江縣志自倒湖流入縣界西南十里至白沙洲又十里至桐林寺又十里至青石灘又十里至武林)
(溪口會小北港水又十五里至明溪合梅湖水又十五里爲没潭又五里合建師港水又三里爲鑑)
(潭又二里爲石鼓合磨刀港水又南二十五里至縣東南爲昌江口合東河水又西二十里至景德)
(鎮西港口合西河水又南五里至小港嘴合南河水又二里至金魚灘又三里至官莊入鄱陽縣界)
錦江(在安仁縣南即貴溪之信河下流也自貴溪縣西北流入安仁縣界至縣東南會白塔河)
(西流徑縣南又西北入餘干縣界至縣西瑞洪入鄱陽湖在安仁者一名安仁港在餘干者又名龍)
(窟河寰宇記興業水一名安仁港在餘干縣南一百二十里發源自貴溪縣西漏石村經縣過合餘)
(干江水港中有崩崖橫石懸水千仞湍走浪激聲合風雷舟楫所歷少有程準或篙工失手則人墜)
(舟破居民賴其膏澤之利首冠一境溉田一百二十頃明統志江有雲錦石故名餘干縣志龍窟水)
(在縣西南十五里自安仁縣流入又北至縣東南桐口灘分流其經流西出縣南佈村又西北注瑞)
(洪入鄱湖大抵縣境之水代有變更漢時西津塞則龍窟為大河齊梁間龍窟河塞則馮田西津為)
(大河隋開皇中何杞塞西津開龍窟既而龍窟復塞馮田西津復為大河宋咸平間陳襄塞西津龍)
(窟復為大河今大河直走龍窟而馮田西津冬涸如行陸地)鄱陽湖(在鄱陽縣西四十里)
(即禹貢彭蠡隋時始曰鄱陽以接鄱陽山而名也會江饒衢徽之水滙於大江跨南昌南康饒州九)
(江四郡周四百五十里其東境屬饒中有雁泊小湖每春漲則與鄱江連接水縮則黃茅白葦曠如)
(平野餘詳見南昌南康九江三府)澹津湖(在府城中央一名市心湖納一城之水穿城而)
(出入於鄱江水雖淺大旱不涸)東湖(在鄱陽縣東相傳吳芮習水戰於此有督軍臺亦名督軍)
(湖納風雨薦福山諸水南入鄱江又有西湖在府城西門外)大雷湖(在鄱陽縣東南九十)
(里合諸山水徑大渡入鄱江相近又有方家湖陶家湖灌塘湖白水湖獺湖皆納諸水并鄱江支流)
(仍入鄱江)南珠湖(在鄱陽縣西南三十里納餘干古埠沙港諸水入鄱江相近有楓木湖亦)
(納各支水入鄱江又北珠湖在縣西北受老鸛港支水入鄱江按鄱陽縣境諸水會於鄱陽湖者)
(為大合會於珠湖者為小合諸小湖在鄱陽南岸者凡一百九十二雙港南岸者凡一百七十隨地)
(異名難悉數記)烏坽湖(在鄱陽縣西北納童子樹長石門諸港水西南入鄱陽湖又利池湖)
(在縣西堯山下博士湖在縣北博士山下)桂湖(在鄱陽縣東北三十五里相近有道汊湖俱受)
(諸山水南徑小渡入鄱江又孔目湖亦在縣東北三十五里東納大渡支流西徑南湖入鄱江相近)
(又有角尾湖又縣東六十里有沙隔湖俱納大渡支流西入鄱江)市湖(在餘干縣治前餘水)
(入此省志市湖中有越水不與眾水相混唐陸羽取以煮茶謂味似鏡湖水)清湖(在餘干縣)
(南七十里無源不流其深莫測歲旱不竭)族亭湖(在餘干縣西寰宇記在縣西水路八十里)
(湖中流與南昌分界按鄱陽記云後漢時張遐封族亭侯因此為名)龍停湖(在樂平縣西南)
(四時不竭下流入樂安江)北湖(在浮梁縣治東北亦名蓮荷塘亦名柳溪其水引流入城南入)
(昌江)倒湖(在浮梁縣東北一百三十里與祁門縣接界當往來經行之路)内河(在樂平縣)
(南縣志自鏹山而西分為三支中支起康阜為縣治左支挾傅賢塘水右支挾西塘水至縣前二水)
(始合抱市西流號内河過龐公橋入樂安江)白塔河(在安仁縣東南有二源一即建昌之)
(瀘溪北流至貴溪縣界為上清水一出金谿之雲林麓名青田港水二水合流入縣境又北至縣東)
(南入錦江又龍泉水在縣南六十里淵深莫測引流入白塔河)竹屯河(在萬年縣西南亦名)
(姚源水自貴溪縣流入徑縣南又西流至餘干縣東三十里古樓埠會馮田水在餘干者又名古埠)
(水灘高水淺少旱則流絶舟楫難行餘干縣志古埠水一出貴溪鶴嶺一出安仁洪大源至三公橋)
(合流至餘干之古埠會馮田水入珠湖)殷河(在萬年縣北源出百丈嶺滙東南諸溪入洎江)
(又文溪水在縣東北源出雩源會荷溪諸水入殷河以其縈繞曲折勢若迴文故名又南溪源出岳)
(源亦入殷河)餘水(在餘干縣南即今馮田西津諸水也漢書地理志餘汗縣餘水北至鄡陽)
(入湖漢寰宇記餘干水自信州貴溪縣流入又干越渡在西南二十步置津吏主守四時不絶唐大)
(中元年縣令倪衍置浮橋明統志餘水在餘干縣治前會縣之東南諸溪餘水故名以其三道而入)
(又名三餘或曰吳楚越之餘水也故名三餘縣志即安仁港水之支流也其水自桐口灘分流一為)
(馮田水北徑縣東馮田渡至沙港合萬年古樓埠水又合陳塘港水北入珠湖一為西津水西北流)
(入破穴徑縣南即干越渡也迤西北又分為二一南流會龍窟河一北流入珠湖)潤陂水
(在餘干縣西南六十里其源一出縣界李梅山一出臨川縣大梅嶺一出進賢縣贊皇嶺同過巖前)
(陂北合為潤陂水西流至族亭湖會龍窟河)吳溪水(在樂平縣北三十里源出婺源游汀)
(鄉西流入縣界繞石屋山過苦竹渡與浮梁計坑水合瀦為吳溪又西入樂安江)明溪水
(在樂平縣東六十里自德興縣流入樂安江曰明口又文溪在縣東五十里槎溪在縣東六十里清)
(溪在縣東八十里三溪在縣西三里俱入樂安江)鄱源水(在浮梁縣東今名東河源出婺)
(源縣張公山西流入縣界又西南三十餘里合天寶水又二里合横槎港水又三里合江家山水又)
(十里合壽溪水為龍潭又四十五里入昌江曰昌江口)天寶水(在浮梁縣東南有二源東)
(源出同瞻山隂西源出彭充塢西至程村合流又西北十五里入鄱源水又橫槎港水在縣東有二)
(源東源出牛&KR2771;嶺西源出桃溪大小源南流十餘里合橫槎港又西南十里入鄱源水又江家山水)
(在縣東源出雞籠尖南流合慈谿水又南入鄱源水又壽溪水在縣東南源出同源西北流二十里)
(亦入鄱源水)歷降水(在浮梁縣南今名南河有二源南源出婺源長溪北源出同瞻山陽)
(合流而西至景德鎮西南入昌江又鯉魚橋水在縣東南源出婺源程坑西流入縣界又西流二十)
(餘里入歷降水又黃壇水亦自婺源縣流入縣界西北流合鯉魚橋水又柳家灣水在縣南源出樂)
(平縣北流入縣界又東北流四十里入歷降水)大演水(在浮梁縣西三十五里今名西河源)
(出安徽建德縣東南流入縣西北界流八十里合江山水又東南二十里合洗馬橋水又南十里出)
(西港口入昌江其江山水源出江山南流四十五里入大演水洗馬橋水源出焦坑東南流十五里)
(合桂湖又東南流六里入大演水又梅湖水在縣北有二源西源出滕溪嶺東源出柳木合流二十)
(里入昌江)建師港水(在浮梁縣北十五里有二源西水出黃連山東流三十五里合東水)
(東水出郎溪東南流十八里合西水為小西河又東十里至建師港入昌江)小北港水
(在浮梁縣北有二源東源出梁和嶺西南流二十里合葉坑水又三十里與西水合西源出宗流坑)
(南流三十五里合桃樹嶺水又二十五里與東水合為小北港又南流十五里合苦竹坑水又南流)
(二十五里入昌江)苦竹坑水(在浮梁縣東北源出祁門縣禇公嶺西南流五十里入縣)
(界又十五里至凌村港口入小北港)磨刀港水(在浮梁縣東北有二源一出庫源嶺一出)
(棗木灣西流十里合流又西三里至磨刀港入昌江)南部水(在德興縣東九十里源出洎水)
(東七里西北流徑縣東三十里南部鄉又北入大溪)洎水(在德興縣南源出洎山下洎灘里西)
(流徑縣南又二十里入樂安江下流通名洎川今樂平縣亦名洎陽以此水為名又隴頭水在縣東)
(南七十里源出廣信玉山縣西北流至縣東南入洎水又有桐水源出縣東五里西流至縣南入洎)
(水)長樂水(在德興縣南四十里源出大茅山西流合上饒桐川水又西流為長樂水又西)
(至樂平縣明口會大溪為樂安江又横溪水在縣東南源出龍潭山下西流合渾溪瑞港入長樂水)
(渾溪水在縣東南五十里源出港頭山瑞港水在縣西南三十里源出石榴源下流俱合橫溪水)
建節水(在德興縣西南五十里源出弋陽縣霧山北流會上饒僚源諸水又逕縣西至樂平)
(桐山港入大溪)泉塘水(在安仁縣東源出泉塘流入錦江)白家汀港(在鄱陽縣)
(東南九十里東承餘干溪流西入鄱陽湖又新開河亦在縣東南南接白家汀港北會鄱江)樹
長港(在鄭陽縣西北一百二十里源出箬嶺西流合石門小港入烏坽港)童子渡港
(在鄱陽縣北五十里受建德山澗諸水合張公犂耙水西南流入烏坽湖)鄔子港(在餘干縣)
(西寰宇記在縣西北二十里餘干水之一支水口即擔石湖也)銀港(在德興縣東北九十里一)
(名寅港源出浙江開化縣界西流入縣經銀城堡入大溪水)龍溪(在德興縣東二十里初名)
(浮溪宋學士汪藻居此徽宗賜名龍溪)雲錦溪(在安仁縣南源出福建光澤縣峭壁千仞)
(絢草成章故名雲錦西北流入錦江)藍溪(在安仁縣西有三源一出盧山一出青山一出紫雲)
(嶺俱南流入錦江)環溪(在萬年縣南源出南充諸山會九芝水入竹屯河)玉石澗
(在安仁縣治東其水自縣東南十里合掌塘流入錦江)烏石澗(在安仁縣南三十里源出)
(臨川縣流徑縣南入白塔河又鵝湖澗在縣南四十里亦流入白塔河)洪源澗(在安仁縣)
(東北五十里水出縣東三十里大源西流入萬年竹屯河又南山水在縣北五十里源出南山下流)
(亦入竹屯河)螺洲(在鄱陽縣東寰宇記一名鼈洲在舊縣東三里縣志今名螺螄洲)蠙
洲(在鄱陽縣西南二十五里寰宇記蠙洲在縣南二十五里鄱陽記云貞觀中因雨雹有蚌出珠)
(百姓採之其水平淺可涉)琵琶洲(在餘干縣治南寰宇記江山迴抱積沙而成狀如琵琶)
汰金洲(在樂平縣西十五里寰宇記平沙臨水先有麩金場開元後廢又有五里水口亦出)
(麩金)唐家洲(在安仁縣治西捍蔽江口)懷蛟潭(在鄱陽縣南鄱江中寰宇記懷蛟水)
(在縣南二百步江中石際有潭往往有蛟浮出時傷人馬每至五月五日鄉人於此以船競渡刺史)
(張栖貞懸孝經於標竿賞之俗謂懷蛟水或曰孝經潭)大汾潭(在樂平縣東北三十里鵝)
(塘盤石下深不可測)吳王潭(在德興縣東南五十五里清澈可鑑潭底有巖如屋縣志宋張)
(燾毁長沙王廟投其像於江祝曰隨所止復祀之像溯流三里許止潭中遂為立廟因名又有徐公)
(潭在縣南四十里)銀潭(在德興縣東北九十里崖深數丈有眼直通山頂)流杯池
(在府城西南千戶所宋范仲淹所鑿又有白蓮池在府西匯桃源山水)天仙池(在樂平縣)
(東北十里)龍泉池(在浮梁縣南六十里明統志水深莫測歲旱投以楮鏹有魚銜之而下即)
(雨)淬劍池(在德興縣南七里相傳吳芮淬劍於此又化龍池在縣學東宋紹興中鑿)甯
家陂(在浮梁縣南其水北注昌江名小坑港相傳梁末所鑿溉田二千餘畝明正德間重浚)
東良陂(在萬年縣東門外水極深廣明正德間用石築)清潔灣(在鄱陽縣東螺洲南)
(岸寰宇記在縣東南七里隋開皇中太守梁文謙蒞官清潔取此灣水以自供後人思其德號為清)
(潔灣)佛指泉(在浮梁縣西能仁寺前井底有石指其泉從上湧出味甘洌冬夏不竭明統志)
(作市佛泉)膽泉(在德興縣有二一在縣東十五里一在縣東三十里亦曰銅泉以泉浸鐵數日)
(輒類朽木刮取其屑鍛鍊成銅元史至正十二年中書省臣張理獻言德興三處膽水浸鐵可以成)
(銅宜各立銅冶場即此)白沙(在鄱陽縣西漢武帝使下瀨將軍出白沙即此史記索隱今豫)
(章東北二百里接鄱陽界地名白沙有小水入湖名曰沙坑寰宇記白沙在縣西水路一百二十里)
(沙白如雪因以為名)七星井(在府城内宋范仲淹鑿舊有七竅如北斗形今湮)龍井
(在餘干縣東南八十里歲旱汲水禱之輒有應焉)龍女井(在餘干縣西南六十里明統志)
(相傳楊吳時有蔡氏女年十六父母欲嫁之女不從父母撻之因投井追至無跡但見雙履浮水上)
(時以為龍女今歲旱輒禱焉)劍井(在浮梁縣治東明統志相傳晉藺真人卓劍處其水清洌)
(大旱不竭)
