大清一統志
濟南府(二)
︹古蹟︺東平陵故城(在歷城縣東春秋齊平陵邑劉向說苑齊桓公之平陵見家人有年)
(老而自養者漢置東平陵縣以右扶風有平陵故此加東也濟南郡治焉晉永嘉後移郡治歷城以)
(東平陵為屬縣後去東字劉宋因之酈道元水經注武原水逕東平陵縣故城西故陵城也後乃加)
(平周省隋末土人李義滿據堡自守武德二年歸唐於堡復置平陵縣及譚州以滿為總管封平陵)
(郡公貞觀元年州廢以縣屬齊州十七年齊州都督齊王祐叛滿及男君球固守賊平縣廢有詔重)
(置改名全節以旌其功縣西南至州七十里元和十五年併入歷城太平寰宇記平陵城在縣東七)
(十五里廢全節縣在平陵西北十五里齊乘東平陵故城在濟南東七十五里周二十餘里)歷
下故城(在今歷城縣治西春秋時齊邑也史記晉世家平公元年伐齊齊靈公與戰靡下徐)
(廣曰靡一作歷又田儋傳漢三年韓信襲破齊歷下軍三齊記歷下城南對歷山城在山下故名歷)
(下城也郭緣生述征記曰歷城到營城三十里自城以東水瀰漫數十里南則迫山實爲險固于欽)
(齊乘金亂土人阻水立邑號曰水寨歸元後始移置今縣)臺縣故城(&KR0965;歷城縣東北春秋)
(齊邑晏子春秋公爲之封邑使田無宇致臺與無鹽漢爲侯國屬濟南郡安帝延光三年濟南上言)
(鳳凰集臺縣丞霍收舍樹上晉省宋時僑置魏郡及聊城縣後魏立東魏郡理臺魏書地形志東魏)
(郡宋孝武置後自歷城徒治臺城又領聊城縣有臺城是也北齊郡縣俱廢章懷太子曰臺縣故城)
(在平陵縣北寰宇記臺城在癈全節縣北十三里又齊天保七年改濟南郡還冶歷城臺城遂廢)
陽邱故城(在章邱縣東南漢文帝四年封齊悼惠王子安爲陽邱侯國於此後爲縣屬濟)
(南郡後漢省水經注百脈水西北逕陽邱縣故城中世謂之章邱城非也元和志章邱縣本漢陽邱)
(縣也高齊天保七年自高唐故城移高唐縣理於此隋開皇十六年以博州亦有高唐縣改爲章邱)
(取縣南章邱山為名寰宇記高唐故城在今章邱縣東南十五里)亭山故城(在章邱縣)
(西南劉宋僑置衞國縣屬頓邱郡後魏改屬束魏郡隋開皇六年改曰亭山屬齊郡唐屬齊州元和)
(志縣西北至州九十里本漢平陵縣地縣東南有亭山隋因以為名元和十五年省入章邱齊乘故)
(城在縣東南六十里)菅縣故城(在章邱縣西北漢文帝四年封齊悼惠王子罷軍為菅侯)
(國於此後為縣屬濟南郡後漢至晉因之劉宋省晉書慕容德載記南陽太守閭邱羡師次菅城魏)
(書地形志東魏郡聊城縣有菅城隋開皇六年改置朝陽縣於此十六年改曰臨濟唐武德元年於)
(縣置鄒州八年州廢屬譚州貞觀初仍屬齊州元和志臨濟縣西南至齊州一百二十里本漢菅縣)
(隋移朝陽縣理此後改臨濟宋咸平四年省入章邱金史地理志章邱有臨濟鎮肇域志故菅城在)
(今章邱縣西北二十五里今名水寨)朝陽故城(在章邱縣西北漢置縣為侯國屬濟南郡)
(應劭曰在朝水之陽後漢曰東朝陽以南陽郡有朝陽故此加東也晉改屬樂安國宋仍曰朝陽還)
(屬濟南郡後魏因之齊周時省隋開皇六年改置朝陽於故菅縣十六年改曰臨濟仍分置朝陽縣)
(於此大業初仍廢入臨濟縣寰宇記朝陽故城在臨濟縣東四十里齊乘在章邱縣東二十五里)
猇縣故城(在章邱縣北漢征和元年封趙敬肅王子起為侯國屬濟南郡後漢省蘇林曰)
(今東朝陽有猇亭)平原故城(在鄒平縣東宋武帝置平原縣屬平原郡後魏因之寰宇)
(記冋齊天保七年自今長山縣界移平原縣於今鄒平縣理東南三十五里漢梁鄒故城屬廣川郡)
(周不改隋開皇三年復自梁鄒城移平原入鄒平城舊志平原城在今鄒平縣東十二里今為平原)
(莊)鄒平故城(在今鄒平縣北漢置鄒平縣屬濟南郡晉永嘉後省魏書地形志臨濟有)
(鄒平城元和志鄒平縣東南至淄州一百二十里本漢舊縣隋開皇三年自梁鄒城移平原縣入鄒)
(平城十八年改為鄒平寰宇記鄒平故城俗名趙臺城在縣西南十五里唐武德二年築八年移於)
(今理舊志有故城在今縣北孫家鎮去齊東縣東南四十里唐時所治也宋景德元年移治濟陽城)
(而此城廢俗訛為梁鄒城)濟南故城(在鄒平縣北隋開皇十六年分長山置濟南縣大業)
(初仍省入長山元和志隋於後漢梁鄒城地置濟南縣齊乘隋濟南城在鄒平東北十五里舊志又)
(有濟南郡城在縣北十八里未詳)般陽故城(今淄川縣治漢置縣應劭曰在般水之陽)
(晉縣省而城存宋書沈文秀傳王元貌據盤陽城魏書地形志東清河郡治盤陽城元和志淄川縣)
(本漢般陽縣也)萊蕪故城(在淄川縣東南漢置縣屬泰山郡後漢及晉初因之後省應劭)
(曰即魯萊柞邑昭公七年季豫所以與孟氏臣謝息者水經注淄水出泰山萊蕪縣原山東北流逕)
(萊蕪谷屈而西北流逕其縣故城南從征記曰城在萊蕪谷當路阻絶兩山間道由南北門漢末有)
(范史雲為萊蕪令言萊蕪在齊非魯所得引舊說云齊靈公伐萊萊民播流此谷邑落荒蕪故曰萊)
(蕪元和志萊蕪故城在今淄州東南六十里按魏書地形志東清河郡貝邱縣有萊蕪城即漢縣)
(也又泰山郡牟縣亦有萊蕪城蓋漢晉間已嘗西徙於今萊蕪縣界也)土鼓故城(在淄)
(川縣西漢置縣屬濟南郡後漢因之晉省宋復置後魏因之又地形志東魏郡博平縣有土鼓城蓋)
(嘗徙治也北齊併入平山)逢陵故城(在淄川縣西北宋永初中置屬濟南郡後魏因之又)
(地形志東魏郡博平縣亦有逢陵城蓋嘗徙治也北齊省寰宇記故城在淄川縣西北四十里齊大)
(夫逢丑父之邑齊乘商諸侯逢伯陵封於此逢丑父其後也)昌國故城(在淄川縣東北)
(古齊邑亦名昌城史記趙世家惠文王二十五年燕周將攻昌城取之樂毅傳燕昭王封樂毅於昌)
(國號為昌國君漢置昌國縣屬齊郡後漢及晉宋魏皆因之魏孝昌三年清河民房頃作亂據昌國)
(城時東清河郡治盤陽又所領武城縣有昌國城蓋縣嘗徙治也高齊時廢括地志故城在淄川縣)
(東北四十里)武強故城(今長山縣元和志長山縣東南至淄州六十四里本漢於陵縣)
(地宋武帝於此立武強縣開皇十八年改武強為長山縣取長白山為名)於陵故城(在長)
(山縣西南本齊於陵邑漢置縣屬濟南郡為都尉治後漢建武中嘗改封侯霸子昱侯於此宋永初)
(後省魏書地形志逢陵有於陵城元和志齊記曰於陵城西三里有長白山陳仲子夫妻所隱也寰)
(宇記於陵故城在長山縣南二十五里舊志在縣西南二十里)濟南郡城(史記齊悼惠王)
(世家高后立其兄子吕台為吕王割齊之濟南郡為吕王奉邑正義引括地志云濟南故城在淄州)
(長山縣西北二十五里後漢書章帝紀元和二年進幸濟南章懷太子注縣名今淄州長山縣西北)
(按兩漢止有濟南郡並治東平陵在今歷城縣距此百餘里而無濟南縣不知括地志後漢書注)
(皆何所據也)高苑故城(有二俱在今新城縣漢高帝六年封丙倩為高苑侯又文帝十)
(六年分齊為膠西王國史記表都宛水經注高苑有東西二城東城則膠西王都西城則丙倩侯國)
(劉宋時縣省魏書地形志東平原郡鬲有高苑城括地志高苑故城在淄州長山縣北二十四里參)
(考道里今新城縣當即西高苑又縣志有古城在縣東十二里牆址猶存蓋即東高苑也)延鄉
故城(在新城縣東漢置縣為侯國屬千乘郡後漢省魏書地形志樂陵郡濕沃有延鄉城水經)
(注蓋野溝水源導延鄉城東北世人謂故城為從城延從字相似讀隨字改所未詳也)平安
故城(在新城縣東北漢置平安侯國屬千乘郡後漢省水經注濟水又東北迤為淵渚謂之平)
(州濕沃側有平安縣故城俗謂之會城非也應劭曰博昌縣西南三十里有平安亭故縣也世尚存)
(平州之名矣唐武德初復置平安縣屬青州八年省入博昌舊志會城在縣東北四十里與高苑縣)
(接界或謂之高會城即古平安也)著縣故城(在濟陽縣西南漢書曹參傳從下齊收著)
(漯陰顏師古注詩齊風俟我於著乎而即著縣也寰宇記著城在臨邑縣東南五十里相傳地生蓍)
(草每年上貢故名齊乘著本音竹庶韋昭誤以為蓍蔡之蓍後人緣此有貢蓍之說)阿陽故
城(在禹城縣東亦曰陽阿漢置縣屬平原郡後漢省水經注河水經陽阿縣故城西應劭曰漯陰)
(縣東南五十里有陽阿鄉故縣也寰宇記阿陽城在廢禹城縣西北五十里今縣南去七里)瑗
縣故城(在禹城縣南即齊轅邑也左傳哀公十年夏趙鞅帥師伐齊取犂及轅注祝阿縣西)
(有轅城漢書地理志平原郡有瑗縣後漢省寰宇記瑗城在縣南一百里一作援杜預曰轅即瑗也)
源陽故城(在禹城縣南唐武德元年置縣屬齊州貞觀元年省入禹城寰宇記源陽城在)
(縣南一百里隋末喪亂縣令桓孝才立墅於家側率宗親共守不屬諸賊唐武德初大使崔同就築)
(城奏授孝才爲縣令城在源陽河側因以爲名六年廢)禹城故城(在今禹城縣西南舊)
(曰祝阿隋唐間自長清縣界移治此天寶元年改曰禹城元和志在齊州西北八十五里寰宇記乾)
(元二年史思明侵河南守將李銑於長清縣邊家口決大河東注縣因淪陷移理遷善村即今治也)
(舊志有祝阿故城在今縣西南十七里蓋即唐初遷治處)高唐故城(在禹城縣西南春秋)
(齊邑左傳襄公十九年齊夙沙衛奔高唐以叛哀公十年趙鞅帥師伐齊取犂及轅毁高唐之郭史)
(記齊威王曰吾臣有盼子者使守高唐趙人不敢東漁於河杜預左傳注高唐在祝阿縣西北寰宇)
(記古高唐邑在禹城縣南五十里是也漢時於其地置縣屬平原郡應劭十三州記在平原郡南五)
(十里晉廢後改置於漢靈縣界舊志高唐城在今縣西四十里即漢縣也按齊高唐邑在今禹城)
(縣南漢縣在今縣西二地雖殊界實相近至今東昌府之高唐州乃漢靈縣地取古名耳)漯陰
故城(在臨邑縣西本齊之犂邑亦曰犂邱又名曰隰左傳哀公十年趙鞅帥師伐齊取犂及轅)
(二十三年晉荀瑶伐齊戰於犂邱知伯親禽顏庚二十七年陳成子召顏涿聚之子晉曰隰之役而)
(父死焉杜預注犂邱隰也漢置漯陰縣屬平原郡應劭曰縣在漯水之南因名後漢因之晉省水經)
(注漯水又東北逕漯隂故縣城北故犂邑也歷北漯陰城南伏琛謂之漯陽城地理風俗記曰平原)
(漯陰縣今巨漯亭是也寰宇記漢濕陰廢城在今臨邑西十里宋武平齊移理於縣西北五十里北)
(濕陰城亦謂漢城爲南濕陰城按後漢志作濕陰地形志有濕陰城蓋傳寫之譌)臨邑故
城(在臨邑縣北漢置臨邑縣屬東郡在今茌平縣界劉宋孝建二年僑置於此後魏至隋唐皆因)
(之元和志縣南至齊州六十里宋史地理志建隆元年河決公乘渡口城壞三年移治孫耿鎮即今)
(治也)盧縣故城(在長清縣南春秋齊邑左傳隱公三年齊鄭盟於石門尋盧之盟襄公十)
(八年晉伐齊趙武韓起以軍圍盧漢初置盧縣屬泰山郡都尉治焉文帝封東牟侯興居為濟北王)
(都盧和帝後分泰山置濟北國亦都此後魏改屬太原郡魏書地形志太原郡盧縣晉後自濟北改)
(屬有盧城蓋縣嘗徙治也孝昌二年又移東太原郡治此隋書地理志長清縣有東太原郡齊廢蓋)
(縣隨郡廢也寰宇記盧城在長清縣南五十里内有隔城舊志在今縣南二十五里按漢書濟北)
(王傳國除為北安縣而地志不載)長清故城(在長清縣西南本盧縣地隋開皇五年置)
(鎮十四年廢鎮置縣宋史地理志長清至道二年徙城於縣之刺榆店即今治也舊志故城在今縣)
(東南三十里)山茌故城(在長清縣東北漢置茌縣屬泰山郡應劭曰茌山在東北後漢)
(因之三國魏改曰山茌魏明帝紀景初元年山茌縣言黃龍見是也晉升平三年慕容雋以賈堅為)
(太山太守屯山茌劉宋永初後省元嘉十年復置并僑置太原郡治焉孝建元年改屬濟北後魏仍)
(屬太原郡隋大業初廢入歷城唐武德元年復置屬齊州天寶元年改曰豐齊元和志縣東北至州)
(四十里十五年省入長清寰宇記廢茌縣在長清縣東北四十里齊州西三十六里金史地理志長)
(清有豐齊鎮即此)祝阿故城(在長清縣東北禮記武王封黃帝之後於祝春秋襄公十)
(九年諸侯盟於祝柯左傳作盟於督揚杜預注督揚即祝柯也公羊傳作祝阿漢為縣屬平原郡後)
(漢改屬濟南國晉亦為祝阿縣劉宋元嘉十年屬太原郡後魏因之隋屬齊郡唐初移今治禹城縣)
(而故縣廢章懷太子曰祝阿故城在山茌縣東北元和志在豐齊縣東北二里寰宇記在長清縣東)
(北四十五里禹城縣東南八十里乾元二年始移理遷善村即今禹城縣)東太原城(在長)
(清縣東北亦曰升城晉義熙中僑置太原縣於此劉宋元嘉十年立太原郡孝建初以縣為郡治後)
(兼置并州於此魏書地形志太原郡太原縣治升城房崇吉傳宋明帝以崇吉為并州刺史領太原)
(太守戍升城北齊郡縣俱廢按水經注隋志俱作東太原郡以故太原為西故加東也)德州
故城(今陵縣治即漢安德縣也後魏太和中於此置安德郡隋改德州平原郡自後因之明史)
(地理志洪武七年移德州於故陵縣十三年復置陵縣於此縣志故德州城壁塹高深城門内起直)
(城前障掩蔽内外左右幔道其尾相屬傳云顏魯公制也周二十餘里永樂初徙其甎以築今之德)
(州而縣遂廢為土城)歸化故城(在陵縣南亦曰福城寰宇記元和中程權奏言德州安德)
(縣渡黃河南鄰齊州臨邑縣有灌家口草市頃者成德軍於市北十里築城名福城城緣隔河與臨)
(邑縣對岸又居安德德平平原三縣界疆境闊遠請置為縣從之太和四年廢為鎮入臨邑金史地)
(理志安德有嚮化鎮即此)長河故城(今德州治漢置廣川縣在今直隸棗強縣界北齊廢)
(隋開皇六年復置仁夀初改名長河舊唐書地理志隋於舊廣川縣東八十里置新縣尋改長河為)
(水所壞元和四年移就白橋於永濟河西岸置縣東去故城十三里十年又移治於河東岸小胡城)
(即今治也元和志縣東至德州五十里五代周時省為鎮入將陵宋景祐元年移將陵縣來治元為)
(陵州治)重邱故城(在德州東春秋襄公二十五年諸侯同盟於重邱漢置重邱縣屬平)
(原郡後漢濟南王康傳建武三十年以平原之重邱益濟南而志無此縣蓋尋省也應劭曰安德縣)
(北五十里有重邱鄉故縣也歐陽忞與地廣記隋於重邱故城置將陵縣)將陵故城(在德)
(州東漢書外戚恩澤侯表將陵侯史會宣帝元康二年封神爵四年除而志未嘗有縣蓋鄉亭名也)
(隋開皇十六年始分安德置將陵縣屬平原郡唐屬德州元和志縣南至德州五十里取安德縣故)
(城為名宋景祐元年移治於長河鎮而此城廢)鬲縣故城(在德州北古鬲國也春秋襄公)
(四年傳言靡奔有鬲氏後屬齊為鬲邑漢書曹參傳從下齊還收平原鬲盧是也漢置鬲縣屬平原)
(郡後漢建武十三年封朱祐為侯國晉宋皆屬平原郡後魏改屬安德郡北齊省括地志鬲縣故城)
(在安德縣西北五十里)平昌故城(在德平縣西南漢縣後漢顯宗時曰西平昌以北海)
(有平昌故加西也後魏始復曰平昌寰宇記縣在德州東北八十里漢平昌故城在今縣西南三十)
(里後魏永熙二年移於廢平昌城高齊天保七年又移於今理)重平故城(在德平縣西北)
(漢置重平縣在今直隸吳橋縣界後魏孝昌中復改置於此屬安德郡北齊省入平昌後漢書注故)
(城在今安德縣西北縣志今有重平鎮在縣西北三十里)般縣故城(在德平縣東北漢置)
(縣屬平原郡後漢晉因之後魏改屬渤海熙平中屬樂陵中興初别置安德郡於此屬滄州北齊郡)
(縣俱廢入平昌隋開皇十六年復置屬平原郡唐貞觀十七年仍省入平昌寰宇記在平昌縣東北)
(二十五里)平原故城(在今平原縣南古平原邑齊西境地屬趙趙惠文王封弟勝爲平原)
(君漢置縣并立平原郡於此後魏太平真君三年併入鬲尋復置舊唐書地理志平原故城在今縣)
(西南二十五里今縣治城北齊所築縣志有古城二一在縣南二十餘里一在縣西南三十里)鄃
縣故城(在平原縣西南亦曰隃漢高后四年封吕陀爲俞侯又景帝六年封欒布爲俞侯如)
(淳曰即鄃也後爲縣屬清河郡溝洫志武安侯田蚡爲丞相其奉邑食鄃鄃居河北河決而南則鄃)
(無水災後漢書馬武傳建武十三年增邑更封鄃侯後魏太和中改屬平原郡後屬南清河郡北齊)
(省入平原隋復置在今夏津縣界而故城廢括地志鄃縣故城在平原縣西南五十里)繹幕
故城(在平原縣西北漢置縣屬清河郡後漢晉因之後魏太平真君三年併入武城太和二十)
(一年復置屬安德郡高齊省入平原隋開皇十六年復置大業初省入安德寰宇記在平原縣西北)
(二十里)梁鄒舊城(今鄒平縣治漢高帝五年封武虎為梁鄒侯國於此後為縣屬濟南)
(郡晉書樂安王鑒傳咸寕初以齊國之梁鄒益封地理志不載蓋尋省也宋武帝僑置平原郡後魏)
(曰東平原郡隋廢入長山唐改置濟陽縣元和志縣東南至淄州九十四里景龍元年於漢梁鄒城)
(置舊唐書地理志元和十五年併入高苑宋史地理志景德元年移鄒平治濟陽廢縣至今不改)
肥鄉癈縣(在歷城縣東宋書州郡志魏郡領肥鄉縣晉太康地志屬廣平魏書地形志肥)
(鄉有平陵城隋書地理志齊郡亭山舊曰衞國後齊併土鼓肥鄉入焉)營城癈縣(在歷)
(城縣東隋開皇十六年置屬齊郡大業初廢入章邱唐武德二年又置屬譚州八年廢入平陵述征)
(記歷城到營城三十里寰宇記營城在歷城東四十里又有營城在縣西二十七里漢本始初趙充)
(國所封營平邑也齊乘營平城在府東三十里即隋唐營城縣)博平廢縣(在章邱縣東南)
(宋書州郡志冀州魏郡孝武僑立領博平縣魏書地形志東魏郡仍領博平縣隋書地理志宋東魏)
(郡後齊省入章邱而博平不復見舊志有博平鎮在章邱縣東南三十五里蓋即宋所置縣又有魏)
(郡郭林鎮在縣西北六十里疑即故東魏郡也)濟北廢縣(在長清縣界隋開皇六年分盧)
(縣置大業初省寰宇記故城在長清縣西三十里)鮑城(在府城東三十里寰宇記歷城縣鮑)
(城在歷城縣東三十四里相傳鮑叔牙所食邑也)譚國城(在歷城縣東春秋莊公十年冬)
(十月齊師滅譚注譚在濟南平陵縣西南水經注武原水出譚城南北逕譚城東俗謂之有城也譚)
(國也齊桓之出過譚譚不禮焉魯莊公九年即位又不朝十年滅之寰宇記譚城在廢全節縣東南)
(十五里)巨里城(在歷城縣東亦曰巨合城漢書王子侯表巨合侯發城陽頃王子元鼎元)
(年封後漢書郡國志濟南國歷城有巨里聚耿弇傳建武五年張步分遣弟敢守巨里弇進兵先脅)
(巨里注巨里聚名也一名巨合城在今齊州全節縣東南水經注巨里水北逕巨合故城西耿弇之)
(討張步也守巨里即此城也三面有城西有深坑坑西即弇所營也元和志全節縣巨合城在縣東)
(南十三里齊乘在歷城縣東七十里宋改為龍山鎮)黃巾固城(今章邱縣治後漢末黃巾)
(保聚於此齊人謂壘保為固故名晉太元十三年後燕青州刺史慕容紹自歷城退屯黃巾固燕主)
(垂因置徐州於此水經注百脈水北逕黃巾固蓋賊所屯故固得名焉元和志章邱縣理城即黃巾)
(城也高齊移高唐理此隋改為章邱)崔氏城(在章邱縣西北左傳襄公二十七年齊崔成請)
(老於崔注濟南東朝陽縣西北有崔氏城水經漯水東北逕崔氏城北唐書宰相世系表齊丁公伋)
(嫡子叔乞讓國食采於崔遂為崔氏通志崔氏城在章邱縣西北二十五里)樂安城(在章)
(邱縣北寰宇記臨濟縣東北八十里有樂安城齊乘樂安城在章邱臨濟鎮東北八十里蓋漢元帝)
(時匡衡所封非千乘故縣也)甯戚城(在章邱縣東北水經注楊渚溝水北逕甯西寰宇記)
(甯戚城在章邱縣東北三十里即楊渚水所經也)長城(在淄川縣南西接長清縣界水經注)
(瀧水南出長城中即此)晏城(在齊河縣西北寰宇記禹城縣有晏嬰城城内有井水和膠入)
(藥方金史地理志齊河有晏城鎮舊志晏嬰食邑於此故名本朝乾隆二十二年高宗純)
(皇帝經此有御製晏城詩三十年於此建行宫三十六年四十一年四十五年四十九年)
(俱有御製齊河縣行館詩)魏王城(在齊東縣西南三十里縣志相傳李密所築有)
(遺址)邿城(在濟陽縣西二十五里相傳為古邿國)鍾城(在禹城縣東南百餘里後漢書)
(耿弇傳建武五年詔弇進討張步步使其將屯祝阿别於泰山鍾城列營以待弇弇先擊祝阿拔之)
(故開圍一角令衆得歸鍾城鍾城人聞祝阿己潰空壁亡去胡三省通鑑注鍾城在泰山郡界故曰)
(泰山鍾城)楊虛城(在禹城縣西南亦作楊墟漢書王子侯表楊墟侯將閭齊悼惠王子文帝)
(四年封後漢書馬武傳定封為楊墟侯水經注河水又逕楊墟縣之故城東漯水又東北過楊墟縣)
(東注地理志曰楊墟平原之隸縣也城在高唐城之西南)斗城(在禹城縣西南晉太元張願屯)
(祝阿之瓮口後燕慕容隆討之至斗城去瓮口二十五里還擊願大破之是也又瓮口戍在縣南十)
(六國春秋隆兵至斗城願兵奄至隆擊却之遂進戰於瓮口願敗走蓋斗城在河津之南而瓮口又)
(在斗城東南也)禹息城(在長清縣界寰宇記在廢禹城縣西南三十里又有龍額城在廢禹)
(城東南二十五里漢故縣後漢省周宣帝時祝阿縣曾理於此)石塞城(在長清縣西南晉義)
(熙二年南燕西中郎將封融奔魏與羣盜襲石塞城即此)垣苗城(在長清縣西南魏書地形)
(志太原縣有糜溝垣苗二城水經注濟水逕垣苗城城西故洛當城也宋武西征令垣苗鎮此)白
石城(在陵縣史記齊悼惠王世家膠東王雄渠齊悼惠王子以白石侯文帝十六年為膠東王)
(正義曰白石古城在德州安德縣北二十里)三汊口城(在陵縣東南唐書李納傳棣州)
(有蛤鹽池歲産鹽數十萬斛為納所據築壘德州南跨河以守蛤謂之三汊城貞元八年納子)
(師古嗣鎮冀帥王武俊引兵至三汊詔師古毁其城)臨齊城(在陵縣東北水經注屯氏别河)
(東北逕臨齊城南始東齊未賓魏築城以臨之故城得其名也)十二連城(在德州北十里)
(明建文中李景隆帥師禦燕兵於此)龍湊城(在德州東北後漢書袁紹傳公孫瓚遣兵至龍)
(湊挑戰紹擊破之又建安九年袁譚屯龍湊胡三省注龍湊在平原渤海間為河津要口也)張
公城(在平原縣南水經注大河又北逕張公城臨側河湄魏青州刺史張公治此故世謂之張)
(公城水有津焉名之曰張公渡)石&KR1038;邑(在長清縣東南左傳成公二年齊侯以辟司徒之妻)
(有禮予之石窌注縣東有地名窌杜佑通典長清縣齊之石窌邑元和志在縣東三十餘里)驛
臺鎮(今新城縣治元史地理志新城本長山縣驛臺太宗在潛以人民完聚割置為縣屬般陽)
(路齊乘縣在府北八十里本長山之驛臺鎮元時置縣)耿濟鎮(今齊河縣治本祝阿縣地)
(後漢建武五年耿弇進討張步從朝陽橋濟河以渡先擊祝阿拔之故名齊乘齊河縣本濟南之耿)
(濟鎮金時劉豫家此鎮縣志耿濟渡縣東一里即今大清河橋口)齊東鎮(今齊東縣治金)
(史地理志鄒平有齊東鎮齊乘齊東縣舊曰趙巖口金為齊東鎮劉豫置夾河巡檢司以瀕大清河)
(故名元因置縣也舊志有齊東舊城在縣東大清河東岸遺址尚存明初縣境地狹民少分青城縣)
(之青城正德嘉會三鄉宏治三年割章邱之臨清鄉十二年復割章邱之固均鄉及鄒平之梁鄒會)
(仙二鄉益之而縣境始大)孫耿鎮(今臨邑縣治齊乘宋孝武孝建二年置臨邑縣取東郡故)
(臨邑城為名至宋建隆元年決河壞城徙治孫耿鎮介漢著漯陰之間是今治為孫耿鎮無疑也)
(按金史齊河有新孫耿鎮濟陽有舊孫耿鎮而縣治之名孫耿者未詳寰宇記稱漯陰城在縣西十)
(里揆其遠近似今治為北漯陰故城豈宋時遷孫耿未久而復徙於此也存之以備參考)明行
宫(在德州城西衞河東岸明永樂宣德間車駕往來兩京嘗駐於此今舊迹無存)會波樓
(在濟南府城北門上本朝乾隆十三年高宗純皇帝東巡登此有御製會波樓詩)
白雲樓(在歷城縣濯纓湖上元張養浩有賦後有白雲泉又有白雲樓在鮑城明李攀龍别)
(業)北極臺(在歷城縣城北大明湖上)曬書臺(在淄川縣東北黌山後鄭康成箋註)
(詩書於此)清涼臺(在新城縣境一名清冢縣志相傳齊高士顔斶所居)聞韶臺(在濟)
(陽縣東北三十里曲隄鎮縣志相傳為孔子在齊聞韶處元建大成殿於此有肅政廉訪使王士熙)
(記)韓信臺(在長清縣北二十五里臺高三級歲久風雨剝落舊傳信下齊所築臺側數里)
(有大溝乃其藏兵處今呼為韓信溝)看花臺(在陵縣西門隍塹外舊志云南有花圃北為臺)
(延袤二畝外環以水雜植芙蕖菱芡門前有橋四隅有井井有檻西北有釣魚磯東南有挽舟臺唐)
(書顔真卿為平原太守時安祿山逆節頗著真卿完城浚池陰料丁壯儲廪實佯會文士泛舟飲酒)
(賦詩紓祿山之疑今廢為僧寺池井湮塞惟西南隅一井猶存)繁露臺(在德州學内州志明)
(正統間知州韋景元修學得碑刻曰董子讀書之臺遂即遺址增築以繁露名之本朝乾隆二十)
(二年四十一年四十五年四十九年高宗純皇帝南巡經此俱有御製繁露臺詩)
歷下亭(在歷城縣大明湖西即古客亭杜甫詩海右此亭古齊乘面山背湖實為勝地本)
(朝乾隆十三年高宗純皇帝東巡有御製歷下亭詩又有水香亭在歷下亭旁宋曾)
(鞏有詩)北渚亭(在歷城縣水經注大明湖西有大明寺水成淨池池上有亭即北渚也宋)
(晁補之有賦曾鞏元郝經皆有詩)天心水面亭(在大明湖上元李洞建虞集有記亭)
(後有超然臺明建文時鐵鉉嘗犒軍於此)㟙山亭(在歷城縣㟙山湖上杜甫詩序登歷下新)
(亭亭對㟙山湖即此)繡江亭(在章邱縣東繡江之濱金元好問與張子鈞張飛卿觴於繡江)
(即此)古賴亭(在章邱縣西北左傳哀公六年齊侯陽生使胡姬以安孺子如賴十年晉趙鞅)
(伐齊毁高唐之郭侵及賴而還後漢書郡國志菅縣有賴亭)古于亭(在長山縣西左傳昭)
(公十年陳桓子召公子周與之夫于注於陵西北有于亭)古野井亭(在齊河縣東春秋昭)
(公二十五年齊侯唁公于野井漢書祝阿有野井亭縣志在齊河北岸)古清亭(在長清縣)
(東左傳哀公十年齊伐我及清注盧縣東有清亭按山東通志以清亭在東阿界内引杜預左傳)
(注濟北東阿縣有清亭水經注濟水自魚山北逕清亭為證然盧東阿皆漢縣而長清置自隋開皇)
(中宋至道中又移治於刺榆店以地考之當在盧東阿二縣之間且漢之東阿為今陽榖縣地而今)
(之東阿則明洪武中以故榖城移治者也當仍載入長清古蹟為是)歇馬亭(在德州北十里)
(相傳唐太宗征遼嘗駐此)齊州二堂(在府城西南歷山之陰濼水之上一曰歷山之堂一)
(曰濼源之堂宋曾鞏知齊州建此以館客有齊州二堂記)七聘堂(在歷城縣元張養浩謝政)
(歸里至元間七聘不起後人因名其堂)靜化堂(在歷城縣曾鞏建齊乘在舊府治後又有)
(禹功堂芙蓉堂名士軒竹齋凝香齋采香亭芍藥廳仁風廳俱在今布政司公廨)雲莊(在歷)
(城縣西北十里府志元張養浩致仕所居中有雲錦池雪香林掛月峯待鳳石遂閒堂處士庵綽然)
(拙逸樂全九臯半仙五亭並記)使君林(在歷城縣魏正始中鄭慤率賓僚避暑於此以簪刺)
(蓮葉令與柄通注酒飲之名碧筒酒)石門(在長清縣西南今圯於河春秋隱公三年齊侯鄭伯)
(盟於石門注石門齊地或曰濟北盧縣西南濟水之門京相璠曰今盧縣故城西南六十里有石門)
(去水三百步蓋水瀆流移故在岸側也)房家園(在歷城縣舊志云北齊博陵房豹之山池)
(也其中雜樹森聳泉石崇邃歷中祓褉以此為勝其參軍尹孝逸詩曰風淪歷城水月倚華山樹時)
(人以比謝靈運池塘十字)南園(在新城縣南郭外中有二如亭明浙江右布政王象晉著羣芳)
(譜於此)官桑園(長清縣志税課司大使樊童明建文中以刑部主事謫官值燕師至濟南)
(童上疏言周公輔成王之事死焉貧不能歸邑大夫以官桑園四十畝并勸農主簿廳給之今廢為)
(民居)河倉(在德州城北三里金史地理志將陵縣置河倉州志明永樂七年建水次倉於此)
︹關隘︺濼關(在歷城縣西北十二里有批驗所大使駐此)鄒關(在鄒平縣西北十三里)
鹿角關(在臨邑縣北十五里接陵縣界古大河所經也元和志臨邑有鹿角關在臨邑縣西)
(北七十里陵縣東南七十五里蓋跨大河以鹿角津為名齊乘有平原嶺在德州東南七十里嶺下)
(有鹿角津)四口關(在長清縣西接東昌府茌平縣界元和志在長清縣西南五十里後魏置)
(武德四年廢蓋即古四瀆津之口也)張公故關(在德州南元和志在陵縣東南七十里)
龍山鎮巡司(在歷城縣東七十里本朝乾隆三十一年設)盤水鎮(在歷城縣)
(東南金史地理志歷城鎮六盤水中宫老僧口上洛口王舍人店遥牆縣志上洛口有批驗所鹽艘)
(要津)柳埠鎮(在歷城縣南中宫鎮東南二十五里為縣巨鎮)堰頭鎮(在歷城縣東北)
(二十里亦曰下濼堰亦曰濼口即濼水入大清河處築堰以分其流舊有巡司今裁)普濟鎮
(在章邱縣東南五十里金史地理志章邱鎮四普濟延安臨濟明水)孫家鎮(在鄒平縣北三)
(十里金史地理志鄒平鎮三淄鄉介東孫家嶺)索鎮(在新城縣東四十里元史地理志新城大)
(宗創置以田索二鎮屬焉)張店鎮(在新城縣東南四十里接長山淄川益都三縣界)劉
宏鎮(在齊河縣西南三十里金史地理志齊河鎮三晏城劉宏新孫耿晏城驛在縣北後移於)
(縣治東南隅今裁)臨河鎮(在齊東縣南臨小清河宋明道二年大清河自東平溢入小清)
(河廢淄川之臨河鎮以避水患)回河鎮(在濟陽縣西南金史地理志濟陽鎮四回河曲隄舊)
(孫耿仁豐縣志回河鎮在縣西南二十里曲隄鎮在縣東北三十里有宋黃庭堅碑孫耿鎮在縣西)
(南四十里仁豐鎮在縣東北六十里有城明洪武元年設巡司八年裁)新市鎮(在濟陽縣)
(西六十里金史地理志臨邑鎮三新鎮安肅新市齊乘新市鎮舊屬臨邑元至元二年屬濟隄)新
安鎮(在禹城縣北金史地理志禹城鎮三新安仁水寨黎濟寨)張夏鎮(在長清縣東南)
(本朝乾隆二十四年設縣丞駐此)莒鎮(在長清縣西北金史地理志長清鎮六赤莊莒李家)
(莊歸德豐齊陰河)滋博鎮(在陵縣東四十里金史地理志安德鎮四滋博嚮化盤河德安)
邊臨鎮(在德州東五十里本朝乾隆二十七年移州判駐此)桑園鎮(在德州北)
(四十里即景州之廢安陵城也明正德中馬申錫駐桑兒園招流賊劉六等即此良店水驛置於此)
(有水次倉)懷仁鎮(在德平縣東南二十里金史地理志德平鎮二懷仁孔家鎮)水務
鎮(在平原縣東四十里金史地理志平原鎮一水務)德州衞(在州治東今存又有德州)
(左衞本朝康熙二十七年裁)石固寨(在歷城縣西南四十里四面皆險惟西南一徑可入)
(舊志南燕時嘗據此)石都寨(在長清縣東南七十里元明置有巡司)中公集(在歷)
(城縣南三十里本朝乾隆三十七年設主簿駐此)周村店(在長山縣南本朝移縣丞駐)
(此)苑城店(在長山縣北二十里齊乘長山縣北苑城店因故高苑為名縣志舊有白山馬)
(驛兼置遞運所在縣北門外俱裁)青陽店(在鄒平縣西三十里明初設馬驛兼置遞運所)
(後裁)神頭店(在陵縣東北即古厭次城也後漢書獨行傳劇賊畢豪等入平原縣令劉雄將)
(吏士乘船追之至厭次河齊乘漢高帝封爰類為厭次侯今為神頭店統志厭次在陵縣東北二十)
(里蓋即神頭鎮)禹城橋(在禹城縣西五里本朝乾隆五十四年設縣丞駐此)譚城
驛(在歷城縣西北五里舊有驛丞今裁又遞運所在縣西關外)龍山驛(在歷城縣東七)
(十里)晏城驛(在齊河縣東南隅舊置縣西北晏城鎮後移此)劉普驛(在禹城縣北十)
(五里明初置於縣西北成化十年移此)崮山驛(在長清縣東南明洪武初置於縣東北關)
(外成化中移此本朝康熙初改置長城崮山二驛一丞主之今裁)長城驛(在長清縣東南)
(九十里)安德驛(在德州南門外又舊有太平馬驛在州南七十里平原縣界有遞運所後)
(革又安德水驛在德州西門外又有梁家莊水驛在州南七十里接直隸故城縣界良店水驛在州)
(北六十里舊有驛丞今俱裁)桃園驛(在平原縣西南明永樂十八年置於桃園站在縣西)
(北十五里後移此)
︹津梁︺鵲華橋(在歷城縣大明湖南岸古名百花橋元易今名遂以百花名其南橋兩橋相望)
(中為百花洲洲上有百花臺環湖有七橋今惟百花濼源二橋曾鞏詩從此七橋風與月夢魂長到)
(木蘭舟本朝乾隆十三年高宗純皇帝東巡經此有御製鵲華橋詩)濼源
橋(在歷城縣西蘇轍有詩)黃岡橋(在歷城縣西五里明嘉靖十三年巡撫袁宗儒開濬)
(黃岡廢河自匡山鋪經長清界抵段店華家口諸水溢寨處悉疏掘之達於鹽河乃因匡山廢橋甃)
(石新之)繡江橋(在章邱縣東淯河上)錦江橋(在章邱縣東南明水鎮)利津
橋(在章邱縣西北)鳳江橋(在章邱縣西北水寨)從花橋(在章邱縣北八里回村跨)
(淯河)石橋(在鄒平縣南七里)段家橋(在鄒平縣西北三十里)蘇相橋(在淄)
(川縣西二十里)永安橋(在長山縣南一里孝婦河上二十九洞本朝康熙四十九年建)
通濟橋(在長山縣西一里孝婦河上二十七洞本朝康熙二十三年建)廣濟橋
(在新城縣東一里亦名司馬橋明兵部尚書王象乾重修故名)索鎮橋(在新城縣東三十里)
大清橋(在齊河縣東半里跨大清河為南北通衢明嘉靖二十七年羽士張演昇修數年告)
(成橋凡九洞石皆鈐鐵上置狻猊檻柱結構最工東西立二坊一曰大清橋一曰濟水朝宗本朝)
(順治八年重修)高家橋(在齊河縣西四十里跨趙牛河)齊家橋(在齊東縣南二里跨)
(減水河)蘇武斷糧橋(在濟陽縣西北五十里俗傳蘇武斷糧於此語甚不經今土人)
(以蘇橋曙色為八景之一)劉家橋(在齊東縣西延安鎮西南跨壩水河)漯河橋(在禹)
(城縣西北)廣福橋(在長清縣東南三十里跨山河)聖德橋(在長清縣南四十里又雍)
(盛橋在縣南二十五里樂凊橋在縣南三十里俱本朝雍正八年修建)崛山橋(在長清縣)
(東北三十里跨豐齊河)三里橋(在陵縣東三里)土河橋(在德州東南四十里)浮
橋(在德州西北衞河上本朝乾隆三十年四十一年高宗純皇帝巡幸經此有)
(銜製德州浮橋詩)惠濟橋(在德州北八里哨馬營支河上本朝雍正十三年建)義
渡橋(在德平縣西四十里)馬家橋(在德平縣北十五里跨鬲津河)方便橋(在德)
(平縣東北二十里跨鬲津河)三岔口橋(在平原縣東二十里)津期橋(在平原縣)
(西南五十里即平原津之地明永樂初改名永昌橋)鄢家渡(在濟陽縣東四十里)邊家
道口(在長清縣西十二里)
︹隄堰︺于家隄(在新城縣東鄭黃溝上)清沙隄(在新城縣西北清沙泊上)金剛
隄(在新城縣東北麻大泊中分新城高苑博興三縣之界)護城隄(在禹城縣城外明萬)
(歷九年築縣界又有石橋土橋流洪陂等三隄)古隄(在陵縣東北一里)陳公隄(在德)
(州東北五里宋陳堯佐知滑州築隄防河綿亘至海因名)鯀隄(在德平縣西南二十五里相傳)
(伯鯀所築約十餘里縣志土河兩岸舊有隄甚高廣明嘉靖間土人沿隄墾種遂盡平之每夏澇無)
(以捍水為秋成害)
︹陵墓︺古赫胥氏墓(在章邱縣西朝陽故城内)︹商︺太甲冢(在歷城縣南五十里)
(後漢書郡國志註皇覽曰太甲有冢在歷山上府志冢旁有甘露井石鐫天生自來泉五字乃古銘)
(也)︹周︺鮑叔牙墓(在歷城東鮑山下)閔子騫墓(在歷城縣東五里宋神宗)
(初年建祠墓前蘇轍撰碑蘇軾書)淳于髠墓(寰宇記在縣東六十七里唐柳宗元有詩)
陳仲子墓(在長山縣東唐張說古泉驛詩云昔聞陳仲子守義辭三公身耕妻織屨樂亦)
(在其中又云長白臨河上於陵入濟東正此地也)公孫丑墓(在淄川縣東南十五里)
萬章墓(在新城縣南縣志相傳萬章葬此)鄒衍墓(寰宇記在章邱縣東十里)王
蠋墓(在章邱縣東十五里)︹漢︺酈生墓(在章邱縣西北齊乘章邱臨濟鎮南有酈商冢)
樊將軍墓(在平原縣南一里縣志相傳為樊噲葬處)婁敬墓(齊乘在德平縣東南)
(二十里有祠周顯德間建)平陵王墓(寰宇記在章邱縣東北二里齊孝王也)雍齒
墓(在長山縣西北二里雍家莊)伏生墓(寰宇記在章邱縣朝陽故城東五里水經漯水)
(又東經伏生墓前是也又鄒平縣東北十八里亦有墓碑碣尚存)轅固冢(在新城縣東北)
(十八里今俗訛為牛堌冢)公孫宏墓(在淄川縣南十五里地名公孫莊)東方朔
墓(在陵縣東四十里水經注厭次縣西有東方朔墓其側有祠齊乘在古厭次城北祠在墓前縣)
(志在縣東北二十里神頭店西南按舊志武定府陽信縣亦軾有東方朔墓但西漢之厭次故城)
(在今陵縣東北三十里已詳武定府古蹟則墓應載於陵縣不必重載入陽信縣也)夏侯勝
墓(在歷城縣東十里古平陵東門外)朱雲墓(在歷城縣東平陵城南山東通志墓土生)
(草如劍名指佞草按漢書夏侯勝東平人宣帝時為長信少府卒官賜葬平陵雲本魯人徙平陵)
(上書折檻後不復仕卒葬平陵東郭外蓋漢時右扶風有平陵縣則二人之墓疑皆在右扶風之平)
(陵而舊志以歷城有東平陵因載於此今姑存之)歐陽歙墓(在德平縣西北魏書地理)
(志重平縣有歐陽歙冢)梁鄒侯墓(在鄒平縣東南一里舊志蓋武虎墓也)朱祐
冢(在德平縣東南故鬲城西北五里祐本光武功臣封鬲侯)董永墓(在長山縣東南三十)
(里府志水墓有三一在博興一在魚臺其在長山者墓所方十餘里秋晚無霜)馬融墓(在章)
(邱縣南融為郡太守卒葬於此見寰宇記)︹南北朝︺︹魏︺慕容白曜墓(在禹城縣)
(北一里白曜鮮卑人皇輿間以安南將軍平定全齊封濟南王卒葬於此)︹唐︺房產謙墓
(寰宇記在章邱縣西三十里趙山之陽高三丈舊志在縣西南七十里有李百藥碑文歐陽詢書)
褒公段志元墓(在齊河縣北二十里晏城南按唐書褒公陪葬昭陵齊河不應有)
(墓或子孫葬衣冠於此)趙寵墓(在德平縣西北碑尚存稱濟恒二州刺史)︹五代︺︹周︺
景範墓(在鄒平縣西南五里)︹宋︺韓贄墓(在長山縣北五里青邱店王巖叟撰誌)
廉復墓(在章邱縣東南二十里)穆賓墓(在章邱縣女郎山之陽洛陽王夀卿撰石)
(表文并書篆黃庭堅爲贊後徙岱嶽觀)王樵墓(在淄川縣西慕王莊墓前有祠)︹金︺楊
烈墓(在濟陽縣西北十五里烈太和間進士仕至太府少監宏農郡開國伯)︹元︺劉敏
中墓(在章邱縣東南五里)張養浩墓(在章邱縣東南十五里又張起巖墓亦在此)
張祐墓(在陵縣東南三里山東通志祐覃懷人官中書省參知政事封清河郡公)萬緡
墓(在德平縣西南八里木烏魯氏初名錫都爾瑚賜名萬緡官淮西廉訪使烏魯舊作兀魯錫)
(都爾瑚舊作識篤爾今並改正)朱和墓(在德平縣東南二十五里箕山鄉和鬲侯祐之後官)
(德州行省子佐懷遠大將軍墓祔側)︹明︺蘇祿國王墓(在德州北二里永樂十五年來)
(朝道卒葬此本朝雍正五年王後嗣王母漢末母拉律林遣使阿石丹入朝十年奏請葺墓)
(勅官重修)曹得墓(在德州東北十五里得本山西懷仁縣人永樂中以都督鎮德州七載而)
(卒勅葬於此其部曲環居墓所至今猶稱曹村)葛守禮墓(在德平縣東三里官營冢墓)
︹祠廟︺舜祠(在歷城縣南門水經注城南有山山上有舜祠本朝乾隆十三年高宗純)
(皇帝東巡有御製謁舜廟詩)閔子祠(在歷城縣東五里宋神宗初濟南太守李肅之)
(即墓前置祠立碑)四文公祠(在章邱縣學内祀唐文昭公房元齡元文簡公劉敏中文)
(忠公張養浩文穆公張起巖)曾鞏祠(在歷城縣東南千佛山側)七忠祠(在歷城縣)
(西門祀明建文死難臣鐵鉉陳迪胡子昭平安高巍王省鄭華萬歷中黜平安躋丁忠芳)女郎
祠(在章邱縣北女郎山見寰宇記)鄭康成祠(在淄川縣東黌山)范文正公
祠(有二一在鄒平縣西南三十里醴泉寺南一在長山縣南一里)三賢祠(在新城縣東北)
(錦秋湖側祀魯仲連諸葛亮蘇軾以三人皆嘗遊此故建祠祀之)晏子祠(在齊河縣西北)
(晏城鎮本朝乾隆三十年三十六年四十一年四十五年四十九年高宗純皇帝南巡俱)
(有御製晏子祠詩)濟水祠(在臨邑縣界水經注地理志曰縣有濟水祠王莽之殼城)
(亭也應劭風俗通濟廟舊在臨邑按山經地志俱稱泲水出臨邑故有泲廟今莫從考)東方
先生祠(在陵縣北二十五里晉散騎常侍夏侯湛作畫贊碑陰有唐顏真卿記)顏魯
公祠(有三一在陵縣城内一在德州小西門外一在平原縣治東)董子祠(舊在德州)
(城中明萬歷中改建於衛河東岸)管輅祠(元和志在平原縣西南一里)娥英廟
(水經注在歷城西南濼源上)平陵王廟(在章邱縣西南四十里危山上)樂毅廟
(在淄川縣東地名樂店唐李邕書開元寺碑今在廟中)河神廟(在德州城西河上祀衛河)
(神)
︹寺觀︺正覺寺(舊在府城内明永樂間徙歷山門外正統時勅賜藏經成化時易今名)華
林寺(在正覺寺東唐天寶十年建今僅存正殿)千佛寺(在歷城縣歷山下有隋開皇間)
(所鐫佛像)伸通寺(在歷城縣東南七十里元和志在琨瑞山中即苻秦時竺僧朗隱居也)
龍泉寺(在章邱縣南二十五里)醴泉寺(在鄒平縣西南三十里有誌公碑宋范仲)
(淹嘗讀書寺中)普照寺(古開元寺也在淄川縣東北舊志内有石佛高二丈四尺金石錄唐)
(淄川開元寺碑李邕撰并書)金華寺(在齊河縣西北縣志相傳即晏嬰宅址)靈巖
寺(在長清縣東南方山下後魏正光中法定禪師始建寺有摩頂松相傳為唐三藏法師遺迹又)
(有鐵袈裟山石黑銹如鐵覆地如袈裟披摺之狀齊乘為佛圖澄卓錫之地有立鶴泉佛日巖辟支)
(塔舊志唐相李吉甫作十道圖以潤之棲霞台之國清荆之王泉合此寺為四絶云本朝乾隆二)
(十二年二十七年三十年三十六年四十一年四十五年四十九年高宗純皇帝南巡駐蹕)
(於此有御製靈巖寺詩靈巖寺八景詩曰巢鶴巖曰甘露亭曰卓錫泉曰摩頂松曰鐵袈裟)
(曰白雲洞曰雨花巖曰愛山樓皆勒石凡御賜書額五聯一)臺頭寺(在德州城東三)
(十里古黃河岸上)廣教寺(在德平縣西二十五里有古塔曰麋鎮唐貞觀中建尉遲敬德)
(監造)淳熙寺(在平原縣城西宋嘉祐五年僧義海創建)長春觀(在歷城縣西邱處機)
(修真處殿後一洞蜿蜒數十里一名大庵)三陽道觀(在章邱縣北女郎山上縣志葆光子)
(姓郭不知何許人嘗居三陽洞學煉神服氣之術土人相傳於此成仙)慶雲觀(在新城縣)
(東四十五里縣志相傳宋時慶雲出因建)迎祥宫(在歷城縣北元張起巖作碑記)
︹名宦︺︹漢︺蕭望之(蘭陵人以諫大夫出為平原太守)匡衡(承人初除太常掌故調補)
(平原文學)温夀(祁人父序為隗囂别將苟宇所拘刧伏劍死光武聞而憐之除夀為鄒平侯相)
伏湛(東武人更始時為平原太守時天下驚擾湛獨晏然教授不廢建武三年為大司徒賊徐)
(卿等據富平帝知湛為青徐所信向遣到平原徐卿等即日歸降)趙憙(宛人光武時遷平原)
(太守時平原多盜賊憙捕斬其渠帥餘黨數千人奏一切徙京師近郡帝從之於是擢舉義行誅鋤)
(姦惡後青州大蝗侵入平原界輒死歲屢有年百姓歌之)何敞(平陵人濟南王康尊貴驕甚竇)
(憲出敞為濟南太傅敞至國輔康以道義康敬禮焉)劉寵(牟平人除東平陵令以仁惠為吏民)
(所愛母疾棄官去百姓將送塞道車不得進乃輕服遁歸)史弼(考城人桓帝時為平原相時詔)
(書下舉鈎黨弼獨無所上詔書前後切責弼曰他郡自有平原自無胡可相比若誣陷良善相有死)
(而已所不能也會黨禁中解濟活者千餘人弼為政特挫抑彊豪小民有罪多所容貸後弼被陷平)
(原吏人奔走詣闕訟之)滕延(北海人桓帝時為濟北相時小黃門段珪與侯覽並立田業近)
(濟北界侵犯百姓刧掠行旅延一切收捕殺數十人陳尸路衢延坐免)陳紀(許人獻帝時拜)
(侍中出為平原相)︹三國︺︹魏︺司馬芝(温人太祖以芝為管長時郡主簿劉節賓客千)
(餘出為盜賊入亂吏治芝差節客王同等為兵節藏同等芝乃馳檄濟南陳節罪太守即以節代同)
(行青州號芝以郡主簿為兵)︹晉︺阮种(尉氏人元康中遷平原相為政簡惠百姓稱之)︹南
北朝︺︹魏︺拓拔平原(河南王曜孫顯祖時齊州刺史善於懷撫邊民歸附者千有餘)
(家)鹿生(乘氏人顯祖時為濟南太守前後在任十年時三齊始附人懷苟且蒱博終朝頗廢)
(農業生立制斷之聞者嗟善)韓麒麟(棘城人孝文時拜齊州刺史在官寡於刑罰以新附)
(之人未階臺宦士人沈抑乃表請守宰有闕宜推用豪望廣延賢喆朝議從之臨終之日惟有俸絹)
(數十疋其清貧如此)薛聰(汾陰人宣武即位除都督齊州刺史政存簡靜卒於州吏人追思留)
(其所坐榻以存餘愛)路邕(陽平人宣武時除東魏郡太守莅政清勤經年儉日出家粟賑賜貧)
(窘靈太后下詔褒美)辛穆(狄道人正光中除平原相善撫導長子子馥亦除平原相父子並為)
(此郡吏民懷之)拓拔子華(高涼王孤平之後孝莊初除齊州刺史先是州境數經反逆邢)
(杲之亂人不自保子華撫集豪右委之筦鑰衆皆感悦境内帖然)︹隋︺韋藝(杜陵人高祖初)
(拜齊州刺史為政清簡士庶懷惠)趙軌(洛陽人高祖時為齊州别駕在州四年考績連最徵)
(入朝父老相送者各揮涕曰公清若水請酌一杯水奉餞軌受而飲之)房恭懿(洛陽人開)
(皇初遷德州司馬在職歲餘政為天下之最上甚異之因謂諸州朝集使曰房恭懿志存體國愛養)
(我百姓卿等宜師斆也)王伽(章武人開皇末為齊州行參軍送流囚七十餘人詣京師悉脱)
(其枷與期曰某日當至如致前却吾當為汝受死流人感悦依期而至上聞召見與語稱善久之)
公孫景茂(阜城人仁夀中拜淄州刺史有德政稱為良牧大業初卒於官人吏赴喪者數)
(千人)張須陀(閿鄉人大業中為齊郡丞會歲饑將開倉賑給官屬咸曰須待詔勅須陀曰待)
(報至當委溝壑矣吾以此獲罪死無所恨先開倉而後上狀帝知之不責也時賊寇掠郡境須陀悉)
(討平之威振東夏以功遷齊郡通守)︹唐︺陽嶠(雒陽人儀鳳中授將陵尉)李邕(江都人開)
(元中為淄州刺史著有聲譽)李隨(元宗時拜濟南太守安祿山反隨與單父尉賈賁濮陽人)
(尚衡起兵討賊)顏真卿(京兆萬年人元宗時為平原太守安祿山逆狀芽蘖真卿度必反陽)
(託霖雨增陴濬隍料丁壯儲廩實日與賓客泛舟飲酒以紓祿山之疑祿山反河朔盡陷獨平原城)
(守俱備募士得萬人大饗城西門慷慨泣下衆感勵賊破東都遣使傳李憕盧奕蔣青首來徇真卿)
(紿其衆曰我素識憕等其首皆非是乃斬賊使藏三首他日結芻續體殮而祭為位哭之)殷侑
(陳州人文宗時拜義昌軍節度使時痍荒之餘墟里生荆棘侑單身之官安足麤淡與下共勞苦以)
(仁惠為政歲中流戸襁屬而還遂與營田丐耕牛三萬詔度支賜帛四萬疋佐其市戸口滋饒廥儲)
(盈腐上下便安)曹全晸(昭宗時為淄州刺史韓簡率衆寇州城陷死之)︹五代︺︹唐︺張
錫(福州人同光末為淄川令不畏強禦專務愛民刺史有所徵不答馮道知錫介直奏為監察御)
(史)劉遂清(安邱人明宗時除淄州刺史淄俗尚強悍少親遜風遂清教以孝悌躬行督率)
(嘗迎養其母及郊親執轡行數十里州人咸感其孝)︹晉︺翟進宗(天福時為淄州刺史平盧)
(節度使楊光遠反以騎兵數百脅取至青州進宗不屈而死)︹周︺郭瓊(盧龍人世宗時為齊)
(州防禦使民饑瓊以已俸賑之人懷其惠相率詣闕頌其德政詔許立碑)張藏英(范陽人世)
(宗即位授德州刺史請於深州李晏口置砦及誘境上亡命者以隸軍從之遂築城李晏口募得勁)
(兵數千人會王彦超為遼兵所圍藏英率新募兵馳往擊之遼人解去)︹宋︺尹崇珂(天水)
(人太祖時為淄州刺史有善政民詣闕請刻石頌德太祖命李穆撰文賜之)李漢超(雲州)
(雲中人太祖時齊州防禦使在郡十七年政平訟理吏民愛之詣闕求立碑頌德太祖詔徐鉉撰文)
(賜之)王貴(并州太原人太宗時為淄州刺史從潘美北征頗立戰功又從楊業為遼兵所圍射)
(殺數十人矢盡又擊殺數人遂遇害)張藴(范陽人咸平初監淄州兵遼兵至青間州人棄城藴)
(拔刀遮止於門力治守備遼兵引去郡守掠為已功反陷以罪藴受而不校)靳懷德(博州)
(高唐人咸平中知德州遼兵至懷德固守城壁有詔褒之)韓琦(安陽人仁宗時授將作監丞通)
(判淄州留心民事凡所咨謀預儲經濟)唐介(江陵人仁宗時通判德州轉運使崔嶧取庫絹)
(配民而重其估介留牒不下且移安撫使責數之嶧怒馳檄按詰介不為動)曾鞏(南豐人嘉)
(祐中知齊州曲隄周氏雄里中州縣莫敢詰鞏取置於法章邱民聚黨號霸王社鞏配三十一人又)
(屬民為保伍使譏察出入自是外戸不閉河北濬河齊當給夫二萬鞏括其隱漏省費數倍又弛無)
(名渡錢為橋以濟往來人皆以為利)范純仁(吳人神宗時知齊州齊俗兇悍人輕為盜刧西)
(司理院繫囚常滿純仁盡呼至庭下訓使自新即釋去期歲盜減大半)蘇轍(眉山人神宗時)
(以陳州教授改著作郎齊州掌書記沉靜簡默文學頗著)李常(建昌人神宗時知齊州齊多盜)
(論報無虛日常得黠盜刺為兵使在麾下盡知囊括處悉發屋破柱拔其根株姦無所匿)趙叔
皎(秦悼王四世孫元豐中累遷至德州兵馬都監劉順等相繼謀叛叔皎皆設方略捕擒之建炎)
(元年金人圍城叔皎率兵禦之前後六戰勢窮被執怒罵不屈遂遇害)晁補之(鉅野人哲)
(宗時知齊州羣盜晝掠塗巷補之默得其姓名一日宴客召賊曹以方略授之酒行未竟悉擒以來)
(一府為撤警)向崇道(哲宗時知淄州修明學校增益生徒以勵風教)王巖叟(清平)
(人哲宗時知齊州先是巖叟言河北榷鹽法尚行民受其弊至是請以所言鹽法行之京東)張
叔夜(開封人大觀中知濟南府羣盜猝至叔夜度力不敵乃取舊赦賊文俾郵卒傳至郡盜聞)
(少懈叔夜發卒五十人擊之盜奔潰)趙不羣(太宗六世孫靖康初宰章邱縣縣當山東河北)
(之衝不羣募五千人增城浚濠為戰守備敵攻圍兩月不能下)︹金︺李瞻(玉田人天會中遷德)
(州防禦使為政寬平民懷其惠相率詣京師請留者數百千人)梁肅(奉聖州人世宗時為濟南)
(尹上疏曰漢文除肉刑罪至徒者帶鐐居役歲滿釋之家無兼丁者加杖准徒今取遼季之法徒一)
(年者杖一百是一罪二刑也臣實痛之未幾召拜參知政事)楊閏之(香河人大定中為齊)
(河縣主簿剖決如流庭無留訟)張萬公(東阿人大定中為長山令時土寇至城下者幾萬人)
(萬公登陴諭以鄉里親舊意衆感悟相率去邑人賴之後知濟南府山東路安撫使時連歲旱蝗萬)
(公慮民饑盜起上陳豫備賑濟及督責有司禁戢盜賊之方上皆從之)王擴(永平人明昌中)
(同知德州防禦使被詔賑貸山東西路饑民擴輒限數外給之泰和中山東盜起擴行章邱道中遇)
(一男子舉止不常捕訊果歷城大盜也衆以為神)完顏守貞(泰和中知濟南府事上以)
(山東重地須大臣鎮撫守貞久遷謫故移授之)齊鷹揚(淄州軍事判官貞祐初元兵取淄州)
(鷹揚募兵備禦城破率衆巷戰創甚被執欲降之鷹揚伺守者少怠即起奪槊殺人不屈死贈嘉議)
(大夫淄州刺史立廟於州以時致祭)梁昱(宣宗時以判官攝淄州遭李全亂昱率軍民力田徵)
(科有度餽餉不乏轉運使田琢奏其功遷同知淄州)舒穆魯元(懿州路胡圖瑚明安人宣)
(宗時同知淄州軍事劇盜劉奇久為民患一日捕獲方訊鞫聞赦將至亟命杖殺之閤郡稱快後移)
(知濟南府舒穆魯元舊作石抹元胡圖瑚明安舊作胡土虎猛安今俱改正)︹元︺趙炳(灤陽)
(人中統時濟南妖民作亂命炳為濟南路總管炳至止罪首惡餘黨解散歲凶發廪賑民而後以聞)
(朝廷不之罪)趙孟頫(湖州人至元中同知濟南路署總管府事官事清簡有元掀兒者役)
(於鹽場不勝艱苦因逃去其父求得他人屍遂誣告同役者殺掀兒既誣服孟頫疑其冤留弗決踰)
(月掀兒自歸郡中稱為神明)杜世昌(嘉州人至元中為長清尹時大軍南下所在騷擾世)
(昌出迎撫之秋毫無犯民賴以安)田夀(燕人至元中任臨邑尹&KR0681;政廉明豪猾斂手先是防)
(兵在邑以芻牧為名占民膏腴地二萬餘畝壽為申請得奉詔檢覈悉歸於民)高伯温(上都)
(人至元中為長清尹教民植桑一十七萬株立義倉百所招撫流民五百餘戸境内瀦水浸田乃開)
(渠洩水民樂其業立石頌之)王構(東平人成宗時為濟南路總管諸王從者怙勢行州縣民)
(莫敢忤視構聞諸朝徙之北境學田為牧地所侵者理而歸之官貸民粟歲饑而責儻不已構請輸)
(以明年)李惟肅(正定人大德中授章邱尹廉恕剛斷先教後刑常指繡江語人曰吾惟飲)
(此耳因築亭曰飲江)趙𣏌(南宫人至正中為禹城尹時河決金隄調夫役急禹城去曹州千有)
(餘里民不堪役𣏌親詣州請免民役州允之獨留𣏌董河事一年而還)杜翺(至正中知長山)
(縣設常平法翺思民力弗堪不事折配聽其自輸民賫糧至者相望不半年建縣廨廟學社稷壇社)
(學皆以次修葺)︹明︺崔亮(洪武初濟南太守修城堞建倉庾撫綏得宜士民感服)陳修
(上饒人洪武初濟南太守時兵燹之後民物凋瘵修招集流亡令其服業嘗上墾田之策帝嘉納之)
鄧瑜(洪武時為濟南衞指揮同知將從征囑其妻扈氏曰我為人臣當盡忠汝為人妻當盡節)
(瑜果殁於陣扈民守節終身)王省(吉水人建文時濟陽教諭會燕兵至省被執不降既而釋)
(之乃集諸生於堂曰此堂曰明倫今日之倫安在言訖痛哭隨觸柱死)薛慎(山陽人永樂時)
(知長清縣有惠政以親喪去民知慎服闋詣闕乞再任吏部尚書蹇義言長清已别除令更易不便)
(帝曰置令以為民也但得民心屢易何害竟復任)侯宣(封邱人天順間知歷城縣有威信勤)
(於吏治賑饑弭盜民立碑頌之)白行順(清澗人成化間知濟南府訪求治原緩刑罰興學校)
(勸耕種招流亡尋升山西參政士民遮道留之)劉鎰(羅山人成化間知鄒平縣時有蝗食禾稼)
(狼噬人鎰禱於神害皆息)李興(嵩縣人成化間知鄒平縣廉介自守政稱第一)王縉(山陰)
(人成化間知臨邑縣旁邑民為盜誣服直指以屬縉縉訊無左證乃極為囚原直指復屬他令治是)
(獄論死者如千人遂劾罷縉未幾真盜坐他事發前獄各有據乃直縉時稱縉為慈且明云)楊
武(岐山人宏治間授淄川令民幾無訟囹圄中惟種園蔬先是淄水悍決為民患武隄防疏道曲)
(盡機宜民甚賴之以治行第一擢監察御史)李恕(富平人宏治間知德平縣剛明果斷吏不)
(敢欺積穀備荒全活甚衆)俞諫(桐廬人宏治間知長清縣嘗憫流民失業境内凡有河壖地課)
(民耕種貧者貸以牛籽歲徵租儲倉凶年即以是賑之)喬遷岐(正德中知長山縣流賊入)
(境官民廬舍焚燬殆盡遷岐任甫一月竪栅堅守賊不能入)盧恭(萍鄉人正德間知平原縣)
(積榖二萬石以備凶荒種樹萬株以蔭行役時稱循吏)張淑勵(太原盂人嘉靖間知歷城)
(縣值災荒之後輕徭薄斂與民休息朔旦集諸生設俎豆論詩書士民戴之)茅世亨(溧水)
(人嘉靖間知禹城縣邑人苦徭役不均至有破家者世亨下車即編審均役民便之歲值大水世亨)
(親帥隄防屢陳災祲是年夏税得免)王九儀(長安人萬歷間為淄川令會民苦田不均九儀)
(善度田竟無敢欺者尤善摘發盜不敢犯淄川境)南拱極(安邑人萬歷間知陵縣時方大)
(旱妖民程章煽動饑民將約期為亂拱極乘其未發捕獲之搜得旗幢印信徒衆朋籍悉對衆焚之)
(人心以安尋獲雨是歲有秋)茅國縉(歸安人萬歷間知章邱縣邑中苦徭役民多鬻産轉)
(徙國縉立條鞭法一切富戸里甲歸之召募數年以後閭閻殷富)董復亨(元城人萬歷間)
(知章邱縣博學有文譽重修章邱縣志三十四卷士大夫皆善之)王上聞(祥符人萬歷間)
(知齊河縣行條鞭法罷里牌牌甲戸頭之役在任數年夜戸不閉民甚安之)白鯤(南和人萬)
(歷間知齊東縣鄒平令欲分漯水由淺水入大清河邑人懼有漂泊之患鯤力爭乃罷歲大饑廣設)
(粥厰以食餓者政聲甚著)張安豫(華亭人崇禎時知齊河縣饑饉之後&KR0841;苻多警安豫給牛)
(種蠲荒税募兵緝盜甃治城垣民至今思之)史能仁(鹿邑人崇禎時知新城縣值大旱蝗)
(為災能仁單騎巡行鼔勵捕逐自暴烈日中三日忽有馬蜂數萬自北來螫蝗蝗盡蜂亦不見調淄)
(川民攀轅號泣者萬人車不能行)苟好善(醴泉人崇禎時知濟南府城破死之同死者同)
(知陳虞卿通判熊列獻歷城知縣韓承宣)
︹本朝︺馮祥聘(山海衛人順治初知齊河縣時流賊逼城祥聘捍禦有方城賴以全)王用
體(高平人順治初知齊河縣時凋瘵之後頻值歲饑民間逋賦累萬用體毁家代償民甚德之)
牛友月(隰州人順治初知長清縣在任五年凡徵收銀米耗羡一無所取悉貯倉庫人莫識)
(其意也後值歲儉賑粟不敷察荒使者有難色友月曰吾籌之稔矣悉籍以助)羅文瑜(廣寕)
(人康熙初知濟南府時軍務旁午文瑜部署一切度支徭役民庶所擾嘗奉撥軍餉三十萬兩恐所)
(屬催科病民乃親歷州邑勸諭之)劉國楨(福清人知德州得士民心後以罣悮免官歸士)
(民留之不可去任之日雖婦穉亦哀號道左)崔懋(遼陽州人康熙中知新城縣時水旱頻仍)
(民多逋逃懋力請蠲赦墾荒捐給牛種召募耕種民皆樂其故業值小清河溢頗為邑患懋修築隄)
(堰一切貲費並不取之民間又修濬孝婦河以利民田居職十二年政簡刑清老幼咸德之)原
遜志(蒲城人乾隆庚子進士選授臨邑俸滿題升德州訪知河水為患春夏之交僱夫增築隄)
(岸民得安居兩次採買倉榖穀雖昂貴照市價給發奸民冒充浮橋橋夫苛索商旅下車即禁革政)
(暇訪疾苦勸耕耘懸賞捕蝗蝗不為災州有繁露書院生息銀虧缺捐俸資諸生膏火成材者衆購)
(馬應臺灣兵差民有未領價先預備者事後懇求充公堅拒之曰民用情我更當好信)
提調官前總纂(臣)鄭紹謙恭纂并覆輯
校對官(臣)林𣏌材恭校
大清一統志
濟南府(三)
︹人物︺︹漢︺田何(淄川人自魯商瞿受易孔子傳六世至何漢興言易者本之)伏勝(濟南)
(人秦博士孝文時求能治尚書者天下亡有聞伏生能治欲召之時伏生老不能行於是詔龜錯往)
(受之)楊何(淄川人從王同受田何易頓邱京房師之元光初徵官大中大夫)終軍(濟南)
(人少好學能屬文年十八至長安上書言事武帝異其文拜為謁者給事中初軍步入關關吏予軍)
(繻軍曰大丈夫西遊終不復傳還棄繻而去後建節東出關關吏識之曰此棄繻生也累擢諫大夫)
(後使南越卒時年二十餘故世謂之終童)王訢(濟南人遷被陽令武帝未御史暴勝之過被陽)
(欲斬訢訢巳解衣伏質仰言曰使君威振郡國殺一訢不足以增威不如時有所寬以明恩貸令盡)
(死力勝之壯其言貰不誅還薦訢徵為右輔都尉昭帝時為丞相封宜春侯薨諡曰敬侯)林尊
(濟南人事歐陽高為博士論石渠後至太子太傅授平陵平當梁陳翁生徒衆尤盛)高詡(般人)
(世傳魯詩以清操知名不仕王莽光武即位徵拜大司農)禮震(平原人受業歐陽歙受尚書歙)
(下獄當死震年十七自繫上書求代光武嘉其行義拜郎中)牟長(臨濟人少習歐陽尚書不)
(仕王莽建武初拜博士遷河南太守自為博士及在河内諸生講習者常有千餘人著錄前後萬言)
(著尚書章句俗號為牟氏章句復徵為中散大夫子紆亦以隱居教授門生千人肅宗聞而徵之)
徐巡(濟南人師事東海衞宏後從扶風杜林受學以儒顯光武以為議郎)成翊世(平原)
(人為郡吏深明道術安帝初諫和熹鄧后歸政鄧氏誅徵為尚書郎延光中皇太子廢翊世連上書)
(訟之詔免歸順帝立以虞詡等薦為尚書在朝正色百僚敬之)所輔(平原人為縣小吏時劇賊)
(舉豪入界縣令劉雄與戰被執賊將刺之輔願以身代賊縱雄刺輔貫心洞胸而死事聞詔書追傷)
(之)魏劭(平原人平原相史弼遷河東太守檻車徵劭毁變形服詐為家僮瞻護於弼弼受誣)
(當棄市劭與同郡人賣郡邸行賂侯覽得減死論)陶邱洪(平原人清達博辯文冠當代時)
(譏平原人行賂以免史弼洪曰昔文王羑里閎散懷金史弼遭難義夫獻寶亦何疑焉舉孝廉不就)
(辟太尉府掾年三十卒)王君公(平原人明易為郎數言事不用乃免歸儈牛自隱時人語)
(曰避世牆東王君公)襄楷(平原人好學博古善天文陰陽之術桓帝時災異尤數楷詣闕上疏)
(收送洛陽獄靈帝即位大傅陳蕃舉方正不就鄉里宗之每太守至輒致禮請中平中以博士徵不)
(至卒於家)劉瓆(平原高唐人有經術處位敦直言歷官太原太守以忤閹官下獄死)禰衡
(般人少有才辨而氣尚剛傲孔融愛衡才數稱述於曹操操欲見之衡不肯往操懷忿以其才名不)
(欲殺之送與劉表復侮慢於表表恥不能容以江夏太守黃祖性急故送衡與之黃祖大會賓客衡)
(言不遜遂令殺之時年二十六)︹三國︺︹魏︺王烈(平原人漢末與管幼安邴原等至遼東名)
(聞在幼安原之右辭公孫度長史商賈自穢太祖命為丞相掾徵事未至卒於海表)管輅(平原)
(人清河太守華表召爲文學掾安平趙孔曜薦於冀州刺史裴徽曰輅雅性寬大與世無忌仰觀天)
(文則同妙甘公石申俯覽周易則齊思季主宜蒙陰和之應得及羽儀之時徽辟爲文學從事徙部)
(鉅鹿遷治中别駕正元二年爲少府丞明年卒年四十八)劉惇(平原人明天官達占數尤明太)
(乙皆能推演其事窮盡要妙著書百餘篇)︹晉︺劉寔(平原高唐人博通今古清身潔巳以世多)
(進趣廉遜道闕著崇讓論以矯之後拜司空轉太傅太安初以老疾遜位薨年九十一諡曰元寔自)
(少至老篤學不倦尤精三傳辨正公羊又撰春秋條例二十卷)劉智(寔弟貞素有兄風少貧窶)
(每負薪自給誦讀不輟以儒行稱歷遷侍中尚書太常著喪服釋疑論多所辨明太康末卒諡曰成)
汜毓(盧人奕世儒素敦睦九族時人號其家兒無常父衣無常主毓少履高操安貧有志業武)
(帝召之不就凡所述造七萬餘言)華表(魏太尉華歆子表年二十拜散騎黃門郎累遷侍中)
(泰始中拜太子少傅遷太常卿以老病乞骸骨司徒李允司隸王宏等並嘆美表清澹退静以爲不)
(可得貴賤親疏也卒年七十二諡曰康)華廙(表于宏敏有才義泰始初累遷南中郎將都督)
(河北諸軍事緣有違忤之咎免官削爵土棲遲家巷垂十載教訓子孫講誦經典集經書要事名曰)
(善文行於世太康初大赦得襲封惠帝即位加恃中遷太子少傅動遵禮典得傅道之義進位開府)
(儀同三司年七十五卒諡曰元)華嶠(廙弟少有令聞武帝以嶠博聞多識凡治禮音律天文數)
(術南省文章門下撰集皆典統之嶠以漢紀煩穢改作之名後漢書文質事核有遷固之規元康三)
(年卒追贈少府諡曰簡)華混(廙子泰始中免廙官混以世孫當受封逃避斷髮陽狂病瘖不)
(能語故得不拜世咸稱之及嗣父爵清貞簡正歷位侍中尚書)華恒(混弟博學以清素稱尚武)
(帝女拜駙馬都尉元康初選爲太子賓友累遷散騎常侍咸和初以討王敦功封苑陵縣侯蘇峻之)
(亂恒侍帝左右從至石頭備履難厄困悴踰年及帝加元服又將納后寇難之後典籍靡遺恒推尋)
(舊典撰定禮儀并郊廟辟雍朝廷軌則事並施用卒年六十九贈侍中諡曰敬)解系(著人父修)
(魏琅邪太守梁州刺史考績為天下第一系清身潔巳甚得聲譽歷官散騎常侍會氏羌叛與佂西)
(將軍趙王倫討之倫信用佞人孫秀與系爭軍事系表殺秀以謝氏羌不從倫秀譖之系坐免官遂)
(害之永寕二年追贈光祿大夫弟結少與系齊名結弟育名亞二兄以系故俱被害)華軼(歆之)
(曾孫也少有才氣聞於當世汎受博納衆論美之初為博士累遷散騎常侍永嘉中歷振威將軍江)
(州刺史甚有威惠時天子孤危四方瓦解軼每遣貢獻入洛不失臣節)淳于智(盧人有思)
(義能筮易善厭勝之術消災轉禍不可勝紀而卜筮所占千百皆中)︹南北朝︺︹魏︺房法
壽(繹幕人少好射獵輕率勇果為平遼將軍與韓麒麟對為冀州刺史性好施親舊賓客率同饑)
(飽卒贈青州刺史諡敬侯曾孫豹拜西河太守遷博陵樂陵二郡太守風教修理稱為美政)房
士達(法夀從弟三益子起家濟州左將軍府倉曹參軍孝昌中其鄉人劉蒼生等作亂士達率)
(州郭之人二千餘東西討擊悉破平之武泰初就家拜平原太守抑挫豪強境内肅然時邢杲寇亂)
(憚其威名越郡城西度不敢攻逼永安末轉濟南太守士達不入京師而頻為本州郡時人榮之)
房景伯(法夀族子家貧傭書自給養母甚謹除齊州輔國長史會刺史亡敕行州事政存寬)
(簡百姓安之後除清河太守郡民劉簡虎曾失禮於景伯即署其子為西曹掾命喻山賊賊以景伯)
(不念舊惡一時俱下論者稱之孝昌三年卒贈左將軍齊州刺史)房景先(景伯弟幼孤貧)
(無資從師其母自授毛詩曲禮晝則樵蘇夜誦經史遂大通瞻太和中解褐太學博士時太常劉芳)
(侍中崔光當世儒宗歎其精博奏兼著作佐郎修國史累遷步兵校尉領尚書郎齊州中正所歷皆)
(有當官稱景先沉敏方正事兄恭謹卒贈洛州刺史諡曰文)房景遂(景伯幼弟重然諾好)
(施與事二兄至謹撫養兄孤恩訓甚篤益州刺史傅豎眼慕其名義啟為昭武府功曹參軍以母老)
(不應卒於家)崔承宗(齊州人父於宋世仕漢中母喪因殯彼後青齊歸魏遂為隔絶承宗)
(性至孝萬里投險偷路負喪還京師黃門侍郎孫惠蔚聞之曰吾於斯人見廉范之情矣於是弔贈)
(盡禮如舊相識)︹齊︺劉懷珍(平原人漢膠東康王寄之後也辟豫州主簿元嘉中討平司馬)
(順則讓功不肯當時人稱之齊高祖輔政徵為都官尚書建元初轉左衞將軍改霄城侯卒遺言薄)
(葬諡敬侯子靈哲懷珍卒當襲爵以兄子在魏固辭朝廷義之)劉善明(懷珍族弟宋元嘉末)
(青州饑善明開倉救鄉里百姓呼其家田為續命田魏克青州善明因母在代哀戚如持喪元徽初)
(贖母還沈攸之反善明獻計平之高帝踐阼拜淮南宣城二郡太守封新塗伯建元二年卒家無遺)
(儲惟有書八千卷)劉懷慰(平原人父喪不食醯醬冬月不絮衣養孤弟妹事寡叔母皆有)
(恩義仕宋為齊郡太守著廉吏論以達其志及卒明帝曰劉懷慰若在朝廷不憂無清吏也)明
僧紹(鬲人明經有儒術宋時隱長廣郡嶗山齊建元元年徵為正員郎不就聞沙門僧遠風德)
(往侯定林寺高帝欲出寺見之僧遠間僧紹曰天子若來居士若為相對僧紹曰山藪之人正當鑿)
(坯以遁若辭不獲命便當依戴公故事耳永明元年詔徵國子博土不就卒)︹梁︺劉峻(懷珍)
(從父弟峻好學聞有異書必往祈借人謂之書淫安成王秀好峻學引爲戶曹參軍給其書籍使撰)
(類苑未成以疾去因遊東陽紫巖山築室居焉初武帝招文學之士峻率性而動故不任用乃著辨)
(命論以寄其懷普通三年卒諡曰元靖先生)劉霽(懷慰子九歲能誦左氏傳十四居父憂有)
(至性每哭輙嘔血既長博涉多通天監中起家奉朝請出補西昌相入爲尚書主客侍郎未期除海)
(鹽令前後宰二邑並以和理稱母疾霽年巳五十衣不解帶者七旬及亡廬於墓哀慟過禮未終喪)
(而卒)劉杳(霽弟十三丁父憂每哭哀感行路杳博綜羣書沈約任昉以下有遺忘皆訪問焉大)
(通元年爲步軍校尉兼東宫通事舍人累遷尚書左丞卒杳清儉無所嗜好自居母喪便長斷腥羶)
(臨終遺命不得設靈筵祭醊其子遵行之)劉歊(杳弟幼有識慧及長博學有文才不娶不仕以)
(山水書籍相娛而已奉母凡以孝弟稱著革終論年三十二卒人以爲知命諡曰貞節處士)劉
訏(懷珍從孫幼稱純孝父母卒爲伯父所養事伯母及昆姊孝友篤至本州刺史張稷辟爲主簿)
(乃掛檄於樹而逃卒年三十一宗人至友諡曰元貞處士)︹北齊︺張買奴(平原人經義該)
(博門徒千餘人諸儒咸推重之歷太學博士國子助教天保中卒)趙彦深(名隱避齊廟諱)
(以字行平原人幼孤貧事母甚孝安閒樂道不雜交遊為雅論所歸服齊神武徵補大丞相功曹參)
(軍專掌機密文翰多出其手神武崩秘喪事文襄巡撫河南委彦深後事既而内外安静彦深力也)
(累遷司徒卒年七十彦深歷事累朝常參機近温柔謹慎喜怒不形於色子仲將沉敏有父風學涉)
(羣書善草隸位吏部郎)︹隋︺明克讓(鬲人少好儒雅博涉書史三禮禮論尤所研精龜算)
(歷象咸得其妙年十四釋褐湘東王法曹參軍歷官散騎侍郎高祖受禪拜太子内舍人轉率更令)
(進爵為侯詔與太常牛宏等修禮議樂當朝典故多所栽正卒年七十)王孝籍(平原人少)
(好學博覽羣言徧治五經頗有文翰開皇中召入秘書助修國史後歸鄉里以教授為業注尚書及)
(詩)房彦謙(法夀元孫通涉五經工草隸仕齊為齊州主簿清簡守法齊亡歸於家開皇中)
(韋藝薦之不得已應命累遷秦州總管錄事參軍煬帝嗣位遂去官後徵授司隸刺史為執政者所)
(嫉出為涇陽令卒於官)︹唐︺秦瓊(歷城人始為隋將來護兒帳内後歸王世充世充多詐因)
(降高祖拜馬軍總管破尉遲敬德走宋金剛從討世充竇建德劉黑闥先鋒鏖陣前無堅對進封翼)
(國公累拜左武衞大將軍卒贈徐州都督陪葬昭陵後改封胡國公圖形凌煙閣)羅士信
(歷城人隋大業時長白山賊攻齊郡士信年十四擊賊濰水上賊懼無敢亢後討王世充身被重創)
(見獲世充厚遇之士信恥與邴元真等伍來降高祖拜陜州道行軍總管賊平封郯國公從秦王擊)
(劉黑闥得一城士信願守之城陷不屈而死)高君狀(齊州人貞觀中齊王祏反引騎徇邑)
(聚君狀曰上親平寇難土地甲兵不勝計今王以數千人為亂如一手摇泰山其如君父何祏擒之)
(愧其言不能殺詔擢榆社令時有羅石頭刺祏不克被殺李君求房繼伯據縣不從抗表以聞太宗)
(嘉之賜敕曰縣依舊置改名全節)員半千(全節人羈丱通書史舉童子高第咸亨中調武)
(陟尉歲旱勸令發粟賑民不從及令謁州率千悉發之下賴以濟除棣豪蘄三州刺史所至禮化大)
(行累封平原郡公半千事五君有清白節年老不衰樂山水自放卒年九十四吏民哭于野)何
彦先(齊州人武后時位天官侍郎初與員半千同事王義方義方死行喪種松檟墓側三年乃)
(去)邵貞一(鄒平人以武后革命終身不仕隱於長白山)郭虔瓘(歷城人開元初)
(為北廷都護突厥默啜子同俄特勒圍北廷虔瓘斬之以功授冠軍大將軍安西副大都護封潞國)
(公)崔從(全節人少孤貧與凡能偕隱太原山中會歲饑拾橡實以飯講學不廢擢進士第累)
(官尚書左丞長慶初領鄜坊節度羌不敢犯境卒諡曰正從為人嚴偉立朝有風望内無聲妓娛玩)
(士大夫賢之子慎由聰警強記有父風由進士第累官吏部尚書卒贈司空慎由弟安潛進士擢第)
(累遷太子太傅卒贈太子太師安潛於吏事尤長雖位將相閱具獄未嘗不身聽之)孟簡(平昌)
(人舉進士宏辭連中累遷倉部員外郎王叔文任戶部簡以不附離徙他曹官終常州刺史太子賓)
(客分司簡工詩尚節義與之交者雖殁視䘏其孤不少衰)︹五代︺︹梁︺田敏(鄒平人少通春)
(秋之學詳明禮樂博涉典墳梁舉進士至周累官工部尚書以太子少保致仕子章官至殿中丞)
周景範(長山人顯德中官至中書侍郎同平章事出鎮魏郡并人來寇贊世宗北征世宗優)
(詔褒之)︹宋︺王杲(齊州人宋初征澤潞平揚州杲從行獲戰功乃拔遷散指揮使雍熙中遼)
(兵至杲率衆拒之上召見問狀命監河北有能聲李順亂杲敗賊斬首萬級咸平五年出為亳州水)
(城縣都監被召將入見以疾卒)范正辭(齊州人治春秋公羊榖梁登第遷國子監丞歷知淄)
(州饒州知上壯其敢斷累遷河東轉運使兼侍御史知雜事劾李昌齡軰貪墨舉吳奮等任大郡卒)
(年七十五子諷字𥙷之辨論激昂喜為名聲然亦操持在巳人不敢欺舉進士第通判淄州歲旱蝗)
(諷至鄒平發官廩貸民比秋民皆先期而輸累遷光祿卿)李惟清(章邱人開寳中以三史解)
(褐累官刑部侍郎惟清倜儻自任有鈎距臨事峻刻所至稱強幹卒贈戶部尚書)盧錫圭
(淄州人太平興國中進士咸平中累遷河北轉運使時北鄙未靖調發軍儲糧道不絶以職務修舉)
(召入遷秩刑部拜右誎議大夫錫圭勤吏職所至以幹集聞)韓贄(長山人登進士第爲侍御)
(史知諫院舉劾無所諱出知州府政簡而治以吏部侍郎致仕贄性行淑均平居自奉至約所得祿)
(賜買田贍族黨退休十五年謝絶人事讀書賦詩以自娱年八十五卒)崔遵度(江陵人徙)
(淄州之淄川純介好學太平興國中舉進士出知忠州李順之亂遵度領甲士百餘背城而戰賊入)
(投江中州兵援之得免景德初引對崇政殿改太常丞直史館遵度與物無競口不言是非淳淡清)
(素於勢利泊如也善鼓琴喜讀易卒年六十七子拜官者二人)張揆(其先范陽人後徙齊州擢)
(進士第歷大理寺丞以疾解官十年不出戶讀易因通楊雄太元經陳執中薦揆經明行淳召爲國)
(子監直講累遷龍圖閣直學士進言妃族太盛不可不裁損使保其家帝嘉納之後加翰林侍讀學)
(士知審刑院出知齊州卒贈尚書禮部侍郎揆性剛狷少容好讀書老而不倦)張掞(幼篤孝舉)
(進士累遷龍圖閣直學士知成德軍宦者閻士良爲鈐轄多撓帥權掞劾之累官戶部侍郎事凡揆)
(如父理家必諮而行爲鄉黨矜式)王樵(淄川人博通羣書尤善老子周易咸平中舉家被遼)
(兵所掠樵棄妻入遼訪父母累年不獲還宋山刻木以葬服喪六年哀動行路又爲屬之尊者次第)
(成服北望嘆曰身世如此自比於人可乎遂與俗絶自稱贅世翁晚年遊塞下畫策求滅遼不用乃)
(壘石自環謂之繭室病革入室自掩戶卒)趙自化(平原人以醫術稱撰四時養頤錄獻真宗)
(又喜爲篇什有漢沔詩集五卷)周起(鄒平人父意知衛州坐事削官起才十三詣京師訟父冤)
(父逎得復故官舉進士通判齊州知開封河中府所至有風烈累官樞密院副使卒諡安惠起性周)
(密凡奏事及答禁中語隨輒焚草故其言外人無知者)劉庭式(齊州人舉進士通判密州)
(後監太平觀以高壽終初庭式約取鄉人女及舉進士女以疾盲且貧甚其家不敢復言庭式卒娶)
(之及婦死哭之甚哀程頤蘇軾皆歎以爲不可及)單煦(平原人舉進士知洛陽縣歷知昌濮)
(合州皆有政績累官光祿卿煦友愛兄熙嘗毆人至死煦曰家貧親老仰凡以事義當代死即詣闕)
(待捕巳而死者蘇驚問之煦以情告其人感歎遂輟訟)李格非(濟南人幼時俊警異甚有)
(司方以詩賦取士格非獨用意經學著禮記說至數十萬言登進士第為鄆州教授入𥙷太學錶以)
(文章受知於蘇軾遷禮部員外郎以黨籍罷)李昭玘(濟南人少與晁補之齊名為蘇軾所)
(知擢進士第累遷太常少卿崇寕初入黨籍中閒居十五年自號樂静先生寓意法書圖畫貯於十)
(囊命曰燕遊十友初昭玘校試高密得侯蒙蒙執政使人致巳意昭玘惟求秘閣法帖而已靖康初)
(復以起居舍人召而已卒)吕頤浩(其先樂陵人徙齊州中進士第累官吏部尚書建炎二年)
(車駕南渡鎮江頤浩願留為江北聲援金人去揚州改江東安撫置使兼知江寕府時苗傅劉正彦)
(為逆逼高宗避位頤浩寓書張浚遂以兵發江寕舉鞭誓衆士皆感厲高宗復辟頤浩秉政屢請興)
(師復中原九年金人歸河南地高宗欲以頤浩往陜西以老病辭且條陜西利害卒贈太師諡忠穆)
(頤浩有膽略善鞍馬弓劍當國步艱難之際人倚之爲重)辛棄疾(歷城人少與党懷英同學)
(號辛党耿京聚兵山東棄疾爲掌書記勸京奉表歸宋會張安國殺京降金棄疾趨金營縛之以歸)
(獻俘行在歷官樞密都承旨棄疾豪爽尚氣節所交多海内知名士嘗同朱熹遊熹殁偽學禁方嚴)
(獨爲文往哭之雅善長短句有稼軒集行世卒贈光祿大夫德祐初加贈少師諡忠敏)王衣
(歷城人中明法科遷大理少卿韓世忠執苗傅劉正彦獻俘檻車幾百兩先付大理獄將盡尸諸市)
(衣奏自傅正彦妻子外皆釋之刪雜犯死罪四十七條成書帝嘉其議法詳明累除刑部侍郎衣質)
(直和易持法不阿議者賢之)︹金︺周馳(歷城人以策論魁天下貞祐間濟南破不肯降攜一)
(孫赴井死)馬驤(禹城人登進士歷官有聲貞祐三年爲濟隂令元兵克曹州被執不屈死之贈)
(朝列大夫)張順(淄州士伍淄州被圍行省遣兵救之順往覘兵勢爲所執使宣言行省軍敗宜)
(速降順陽許諾乃呼城中曰外兵無多節度軍且至堅守無降敵兵刃交下遂死淄人知救至以死)
(守城賴以全後贈宣武將軍)楊敏中(淄州人貞祐初元兵取淄州敏中與判官齊鷹揚及)
(州民張乞驢等募兵備禦城陷率衆巷戰鷹揚戰死敏中與乞驢被執亦不屈而死)︹元︺嚴實
(長清人略知書志氣豪放授東平路行軍萬戶約束諸將母敢妄有殺掠會大饑逃亡無所託實作)
(糜粥置道傍全活者衆卒年五十九遠近悲悼野哭巷祭旬月不巳中統初追封魯國公諡武惠)
劉伯林(濟南人好任俠善騎射金末爲威寕防城千戶入元以功累遷西京留守兼兵馬副)
(元帥伯林在威寕十餘年務農積榖與民休息鄰境凋瘵而威寕獨爲樂土卒累贈太師封秦國公)
(子黑馬名嶷驍勇有志略弱冠隨父征伐大小數百戰出人行陣略無懼色襲父職爲萬戶佩虎符)
(兼都元帥中統三年命兼成都路軍民經略使瀘州被圍時巳屬疾猶親督轉輸不輟左右諫其少)
(休嶷曰國事方急以此死無憾遂卒年六十三贈太傅盄忠惠子十二人元振元禮顯)張榮
(歷城人授山東行尚書省兼兵馬都元帥知濟南府事時民争發墓刦銀榮下令禁絶朝廷議取汴)
(榮請先六軍以清蹕道汴梁下河南民北徙至濟南榮令分屋與地居之俾得樹畜且課其殿最曠)
(野闢為樂土是歲中書考績為天下第一世祖即位封濟南公卒年八十二)孟德(濟南人由)
(鄒平令累官至同知濟南路事尋領濟南軍攻宋徐光濠蘄黃等州積有戰功以老告歸子義襲為)
(萬戶領兵守沂郯數戰有功累授昭勇大將軍招討使)張均(濟南人父山從軍伐宋以功為)
(百戶戰死均襲父職世祖時累立戰功加宣武將軍升松江萬戶大德初為和林等處都元帥鎮國)
(上將軍)劉通(齊河人從嚴實歸元為齊河總管尋授鎮國上將軍濟南知府宋將彭義斌攻)
(齊河率衆夜登通與六七人鼓嗓而進宋人驚懼墜溺死甚衆義斌以數騎免遷德州等處二萬戶)
(軍民總管卒子復亨襲為行軍千戶中統初進武衞軍副都指揮使李璮叛遣使招復亨復亨斬之)
(時兵集濟南乏食復亨盡出私蓄以濟師世祖嘉之至元中加奉國上將軍卒子五人浩澤澧淵淮)
劉斌(歷城人少孤有勇力從張榮起兵屢立戰功升濟南新舊軍萬戶移鎮邳州宋將憚之病)
(作謂其子曰居官當廉正自守毋黷貨以喪身敗家語畢而逝諡武莊子思敬襲職立功授濟南武)
(衞軍總管累遷江西行省參知政事卒諡忠肅)張炤(濟南人幼穎悟力學世祖時辟為中書省)
(掾尋知兗州事改授淮西等路行中書省左右司郎中時元軍進攻瓜州鎮江炤運糧儲給戰具贊)
(畫之力居多揚州未下炤躬往招諭皆望風欵附歷官揚州鎮江東昌三路總管所至吏民畏服以)
(治最稱卒封清河郡侯諡敬惠)劉敏中(章邱人幼卓異不凡嘗言其志曰自幼至老相見無)
(愧色乃吾志也至元中拜監察御史劾桑格奸邪不報辭職歸復起歷集賢學士商議中書省事上)
(疏陳十事累遷翰林學士承旨敏中生平身不懷幣口不論錢義不苟進進必有所匡救每以時事)
(為憂中夜歎息淚溼枕席著有中菴集卒贈光祿大夫封齊國公諡文簡桑格舊作桑哥今改正)
楊文郁(濟陽人兒時讀書過目輒成誦平生冲淡寡欲授闕里教授四方來學者多所成就)
(遷祭酒移疾歸大德初特詔乘傳入京歷翰林承旨卒諡文安)張養浩(濟南人幼有行義讀)
(書不輟授堂邑尹民為立碑頌德拜監察御史疏時政萬餘言後拜禮部尚書參議中書省事會元)
(日欲張燈為鼇山上疏罷之以父老棄官歸尋丁父憂累召不起天歷初關中饑特拜陜西行臺御)
(史中丞聞命即到官夜則禱於天晝則出賑饑民終日不少怠遂得疾不起卒封濱國公諡文忠)
張起巖(章邱人弱冠為福山縣教諭攝縣事聽斷明允嗣中延祐進士除同知登州事改集)
(賢修撰轉監察御史拜禮部尚書文宗親郊起巖充大禮使步武有節望之如古圖畫中所覩帝甚)
(嘉之轉燕南廉訪使搏擊豪強不少容貸滹沱河水為真定害起巖移文責河神水患遂息積階至)
(榮祿大夫卒諡文穆起巖美髯眉外和中剛名聞四裔性孝友卒之日家無餘財先是太史奏文昌)
(星明明日仁宗生起巖亦生後仁宗設科取士起巖第一論者以為非偶然也)韓鏞(濟南人延)
(祐中進士累除僉浙西廉訪司事擊姦暴黜貪墨郡縣肅然拜侍御史以剛介為時所忌乃罷去復)
(起授饒州路總管歷遷西行臺中丞卒於官)鮑興(鄒平人至正間隨父宦遊浙值兵避難於)
(淞母喪三年守墓哀毁骨立置一船載父隨寓為家父名隱號漁樵主者)潘昂霄(濟南人號)
(蒼崖雄文博學為當時推重官至翰林侍讀學士著有蒼崖類稿金石例子詡為江西提刑理問)
魏中立(濟南人由國子伴學歷官陜西行臺御史中丞遷守饒州徐夀輝陷湖廣分攻州郡)
(中立以義兵擊却之巳而賊復合遂為所執以紅衣被其身欲屈之大罵不巳遂被害)訾汝
道(齊河人居父喪以孝聞母嘗寢疾晝夜不去側母卒哀毁終喪不御酒肉性友愛二弟將析居)
(悉以美田廬讓之里中嘗大疫或曰癘氣能染人勿入也不聽益周行問所苦嘗出粟貸人至秋無)
(以償聚其劵焚之縣令李讓為請旌其家)劉琮(歷城人父久病盡賣妻女養父貲竭無措乃焚)
(書請代父死書牒坎地埋之遂得錢一窖出錢水涌父飲即愈因名其處曰孝感泉)張名德
(淄川人官至般陽路總管毛貴攻城名德死之贈河南行省右丞諡忠襄)許輔(臨邑人至正中)
(授青州路總管受詔勤王戰殁於陣)︹明︺王漣(長山人師事金華宋濂學問精邃洪武中擢史)
(館選入文華堂肄業尋攝御史按河南回奏稱旨太祖稱之曰宰相才也)宋性(德州人洪武中)
(以貢入國學嘗代所知草疏上奇其文召見除刑部主事永樂初位至四川右參政進北京刑部右)
(侍郎因病告歸被讒籍其家無餘貲上知其廉賜地十頃免其租)高咸安(濟南人建文時)
(貢士燕兵攻濟南城咸安心非之乃作周公相成王論射營中軍士執以見成祖欲官之不可遂遣)
(還卒年九十七)耿通(齊東人洪武中領鄉薦永樂初擢刑科給事中屢有彈劾朝端憚之遷大)
(理寺丞漢王高煦謀奪嫡通數言太子無過以開帝意帝怒假他事磔死天下惜之)張惠(德州)
(人永樂中任監察御史巡按雲南有御史張善以蛇妖病卧惠往視頃之妖蛇挾風雨而至惠射之)
(風雨止而蛇匿於樹焚其樹蛇墜善病尋愈過沅陵見居民延燒數百家皆言有惡鳥銜火惠為文)
(檄城隍神翼日惡鳥投死於江拜禮部尚書天順三年卒於官)張謹(長清人長於文藝纂成祖)
(實錄徵入史館臺省薦擢為刑科給事中彈劾不避權貴時交南叛謹知思南府兼提督軍務至則)
(單騎詣壘諭以威福酋皆畏服民以安堵子剛天順進士累遷僉都御史以邊功奏捷憲宗曰西有)
(王鉞北有張剛朕何憂哉)王允(歷城人正統進士任御史有直聲父母殁並廬墓三年有烏集)
(兔馴之異詔旌其門)李綱(長清人天順進士累官僉都御史綱性剛直與物寡合平江侯陳豫)
(素與綱有隙聞其殁即館檢其笥惟敝衣圖書而已乃嘆曰不意有此鐵御史也)李森(歷城)
(人天順進士授給事中有直聲成化初日食地震森疏陳十事時有貴幸侵民田率諸給事劾之不)
(問後諫萬貴妃專寵謫定州同知)張鼐(歷城人成化進士授監察御史抗疏劾李孜省出為)
(彬州判官尋起河南僉事累升都御史巡撫遼東詔入掌院忤劉瑾削職歸瑾敗復官學者稱為柏)
(山先生)徐以貞(長山人成化進士知晉寕縣發奸&KR0933;伏聽訟明察服闋復任政治益勵累)
(升都御史巡撫陜西有戰功後忤劉瑾左遷鳳翔府以病乞歸)王坦(平原人成化進士官給事)
(中上疏切諫皆中時弊外戚王源占地一千二百二十餘頃坦又以為言尋坐事貶北流主簿宏治)
(戶兵二科執法嚴明卒於官)劉珂(齊河人正德中流賊攻城城陷執珂及其子鎛賊以刃恐)
(之使索婦女珂不從賊先斷其子臂憤罵益力賊併殺之)王廷輔(德平人善騎射正德間流)
(賊倡亂廷輔與宋珏等三百餘人捍賊賊走追之賊反攻衆潰乃下馬步射矢盡遇害)葛守
禮(德平人嘉靖進士授彰德推官有聲遷禮部郎中會有行賂請繼封者事聞籍記遺賂無守禮)
(名帝由是重其廉累遷戶部尚書奏定國計簿式夙弊以清時徐階高拱張居正更用事交相軋守)
(禮周旋其間正色獨立人以為難卒贈太子太傅諡端肅)李開先(章邱人嘉靖進士能詩文)
(善填詞與唐順之趙時春等稱八才子累升太常少卿時邑人袁崇冕謝九容龔最並以詩詞名世)
葉洪(德州衞人嘉靖進士擢給事中性剛毅遇事敢言疏凡數十上皆軍國大事巳極論吏部)
(尚書汪鋐奸忤旨奪俸尋貶寕國縣丞)盧宗哲(德州衛人嘉靖進士選庶吉士嚴嵩秉政)
(欲籠致之不可累官南太僕寺卿有贖金三千或謂例當取宗哲笑曰豈有懷金盧濬卿哉入為光)
(祿卿時上供值不時予賈人苦之宗哲悉發羨金償之後推升戶部侍郎為嵩所格罷官歸)王
崇義(淄川人十歲通易傳毛詩小戴禮舉嘉靖進士授刑部主事會曹妃宫婢楊金英等謀逆)
(上怒欲族之崇義抗論曰外家安與知内庭猝發事律止坐其家長餘可無問也所全活七十餘人)
(奉命恤河南獄錄可矜者數百人以聞出守寕波致仕歸)李攀龍(歷城人嘉靖進士歷陜西)
(提督學副使居家十年復出累遷河南按察使好讀書工詩文高自標置築白雪樓於鮑山華不注)
(之間曰他無所溷吾目也與王世貞齊名世稱王李又與徐中行宗臣梁有譽謝榛吳國倫稱嘉隆)
(七子)劉祿(章邱人嘉靖進士除給事中疏救尚書王杲忤嚴嵩廷杖七十謫荔浦尉隆慶初詔)
(復職升太常少卿)劉中立(禹城人嘉靖進士任給事中張居正當國中立抗疏劾之出為)
(陜西參政轉山西時温峪有山賊嘯聚發兵平之父喪徒跣至家號痛感疾而卒)陳孟珂
(禹城人父守用為光山典史時牢山寇發被執賊刃脅之大罵不屈遇害)侯承恩(齊河人父)
(仲舉通渭縣典史賊至仲舉出敵被擒承思後至奮力擊賊救父父走脱賊復合圍磔承思撫臣嘉)
(其忠孝立祠神仙嶺)殷士儋(歷城人嘉靖丁未進士改翰林累官大學士高拱專政屢加排)
(擠遜避以歸築廬濼水之濱以經史自娛卒諡文莊學者稱曰棠川先生)耿鳴世(新城人隆)
(慶進士初知邢臺請減重税三之一引水灌城西田百頃歲增穀萬石按河西甫二月逐三墨吏餘)
(者皆望風去累官隴右參議再按應天以忤張居正左遷)趙世卿(歷城人隆慶進士萬歷初)
(授南京兵部主事陳匡時五要忤張居正意落職歸居正死累遷戶部尚書請停礦税又請發帑濟)
(邊前後疏累上署吏部推舉無所私世卿素厲清操當官盡職帝重之而不能用後連章乞去不報)
(乘柴車徑去亦不罪)王象乾(新城人祖重光嘉靖進士累官貴州右參議父之坦由進士累)
(官戶部侍郎象乾舉隆慶進士歷僉都御史巡撫宣府在任七年邊境無事以功加兵部侍郎總督)
(川湖貴州軍務時楊應龍初平播州銅仁諸寇相繼爲亂悉討平之尋總督薊遼朵顏結諸部頻抄)
(掠象乾至遣使諭之乃納𣢾秩滿進兵部尚書兼署吏部事疏薦鄒元標趙南星等不報崇禎初瑚)
(敦圖大入山西時象乾年八十三即家起總督宣大山西軍務瑚敦圖受約束如故象乾權警有膽)
(略前後歷官督撫威名著九邊累加太子太師以病乞歸卒弟象晉字康宇萬歷進士由中書歷遷)
(河南按察使時宗室蘭陽王起大獄象晉力持之全活甚衆遷浙江右布政使亦有聲績年七十引)
(歸著書凡數十種象晉子與蔭崇禎進士由翰林庶吉士改御史李自成陷京師與妻于氏子諸生)
(士和同縊死瑚敦圖舊作虎墩兔今改正)張一元(鄒平人隆慶進士累升右僉都御史)
(巡撫河南歲饑疏請留贖金借鄖餉河北漕米請發内帑上悉從之大盜自省挾饑民為亂一元計)
(擒之巡按希旨請開礦一元執奏不可事得寢姪延登萬歷進士歷縣令擢給事中以副都御史巡)
(撫浙江首毁閹祠討平閩賊周三老等累官工部尚書改左都御史卒諡忠定)邢侗(臨邑人萬)
(歷進士初授南宫知縣邑大治擢為御史按三吳捕大俠急荒政及代吳民夾江泣送以親老乞休)
(詩文書法擅妙一時有來禽館集及手書法帖傳于世)孫止孝(歷城人萬歷進士備兵密)
(雲以忤權貴歸巳卯城陷自縊死同時死者舉人劉敕穆遠劉化光賈槐張元英稽嵐胡顯宗米嘉)
(珠徐暉吉劉汝通丁振王啟亨貢生張允文劉檄史臣贊總兵吳安邦武進士王敬賢京營副將費)
(克讓指揮陳光先等數十人)程紹(德州人萬歷進士擢戶科給事中再疏請撤礦使不報轉)
(吏科多所劾奏謫歸光宗即位以副都御史巡撫河南儀封宗人為盜窟紹列上其狀廢徙高牆會)
(玉璽出臨漳紹言國之所寶在德不在璽因薦鄒元標馮從吾等疏上忤魏忠賢意嗾御史劾之遂)
(引疾而歸)畢自嚴(淄川人萬歷進士歷天津巡撫厲兵核餉公私賴之數忤魏忠賢意引疾)
(去崇禎中進戶部尚書綜核各鎮額餉客餉之數甚悉所條奏事宜悉報可時京師被兵旨中夜數)
(發自嚴奏答無滯不敢安寢頭目臃腫事幸無乏屢加太子太保致仕歸)王浩(萬歷進士署戶)
(部河南司篆有大璫銜上命索珠寳直溢額三十萬浩執不與曰貴人第云臣浩不可竟得寢知潞)
(安府有惠政升河南副使老幼擁車轍而泣至三日不得行)焦馨(章邱人萬歷進士歷官巡)
(撫寕夏道過堂邑聞魏璫建祠事馨曰吾頭可斷祠不可建及抵任將吏頻言馨曰倘有禍我獨當)
(也卒不為建尋解組歸搆一别業曰余香園蒔花植卉與親友笑歌卒祀鄉賢)王象復(象乾)
(從弟歷官保定府同知以不拜魏璫生祠罷歸崇禎辛未年李九成兵變象復時方屬疾語其子曰)
(吾家世受國恩義不可去與其子與夔率蒼頭數十人守南門而亂兵已焚北門入父子皆被執死)
(之屍相抱不可解事聞各贈卹有差)高舉(淄川人萬歷進士知完縣蒲圻皆有惠政徵為御史)
(時内璫張德毆死平人衆莫敢問舉抗疏致璫於法河決淮泗舉按其地築塞形勢卒如其言後巡)
(撫浙江省軍需萬緡捐贖鍰數千金築南湖隄)王三遷(臨邑人幼孤事母孝母卒殯茅屋鄰)
(火延燒茅已焦三遷抱柩大呼曰兒在此風應聲折而南火熄柩無恙葬之日匍匐哀號路人釋負)
(而嘆夜有甘露降墓柏有司一其事題其門曰節孝)盧世㴶(德州人九歲而孤哀毁如成人)
(事母及兄申之變世姊以孝弟聞舉天啟進士累官御史甲㴶與其鄉人擒斬偽官倡義討賊後數)
(年卒於家世㴶好賦詩即家創一亭祀杜少陵擁書萬卷客至飲酒其中隤然自放有文集行世)
︹本朝︺焦毓慶(章邱人順治初由貢生授江西永新令清白自誓會金聲桓為逆毓慶罵賊而)
(死妾劉氏并僕劉治張乾皆盡節死)趙尹振(齊河人性倜儻尚節氣順治丙戌進士任阜城)
(令有循聲尋調衡山時闖賊餘黨突陷湘潭或勸棄城去尹振不可城陷死之)董振秀(平原)
(人性警敏倜儻有志明末土寇蜂起乃練鄉勇為守禦值歲饑施粥活數萬人本朝順治中由貢)
(生通判太平瀕湖多盜振秀伏壯士舟中命羸弱者擊棹為商賈狀盜望見遽登舟伏甲突出盡擒)
(之累遷福建副使會建寕兵薄城下振秀完守備率死士擊敗之獲糧數萬斛兵民以安)劉開
文(鄒平人初任江西南瑞道調湖北下荆南道順治三年總兵王光恩結流寇叛刧襄陽府府庫)
(及光恩被逮其弟光泰成遂復煽衆寇鄖陽開文率城内衆官力禦之城陷遇害贈光祿寺卿廕子)
(鵬翀知州)索應運(德州人任陜西白水知縣順治三年流寇劉文丙攻城應運悉力捍禦城)
(陷殺胥役劉廷漢等應運巷戰遇害贈按察司僉事)王士正(新城人順治戊戌進士任揚州)
(推官以才名内遷部曹改翰林累遷左都御史刑部尚書以詩文領䄂藝林所著凡三十二種乾隆)
(三十二年賜謚文簡兄士祿順治乙未進士官考功員外郎亦工詩與士正齊名)于覺
世(新城人順治己亥進士除歸德府推官改知巢縣禁巫風賑饑饉威惠甚著巨寇宋某起安廬)
(謀據焦湖應滇逆揚帆自大江東下覺世偵知之設伏於南門之浮橋身率甲士邀擊之殱其魁安)
(廬之盜遂絶官至參議致仕歸奉繼母甚謹鄉黨稱孝焉)田雯(德州人康熙甲辰進士由中書)
(舍人歷戶部員外郎請以白糧附漕艘運費不煩而民力省著為定例累督江南學政由鴻臚卿出)
(撫江寕濬京口運河公私便之調撫貴州時苗狆猖獗粤省力議會剿雯移書制府謂制苗之法犯)
(則治之否則防之而巳議遂寢以戶部左侍郎督河工歸雯博綜史學詩文名一時)董訥(振秀)
(孫康熙丁未進士由編修累官左都御史尋總督兩江新屯蠧政訥奏罷之改督漕運設易知小單)
(剔弊釐奸漕政肅清)王俟(長山遷曲人康熙庚戌進士知興國州靖府同知苗蠻時刧敚俟單)
(騎入山委曲開導苗人皆帖服升知重慶府尤有善政)何世璂(新城人康熙己丑進士入)
(史館十餘年出督浙江學政尋改兩淮運使潔巳奉公累官直隸總督卒諡端簡)朱士含
(平原縣諸生幼以孝稱事繼母頗得歡心父遘疾延醫數百里外藥必親嘗經年不解衣帶及父殁)
(喪禮兼至既葬廬墓三年哀慕終身乾隆四年旌)袁承寵(長山人父景文戶部主事承寵)
(七齡母卒盡禮如成人閱三載父殁繼母李氏于歸方二載每欲身殉承寵百計防範任官後迎養)
(備至嗣李氏患㿈瘓病亟時侍湯藥衣不解帶者九十餘日承寵由湖北德安同知洊擢至臬司旋)
(簡太常廉介之操終始如一至周恤戚族修造橋梁人尤稱之)袁守俰(長山人乾隆庚寅舉)
(人歷官戶部刑部郎中少有至性常依依父母之側及長最得兩親歡父官戸部郎中其卒也兩兄)
(皆遠宦守俰親視舍斂哭絶者屢母卒盡哀目疾遂劇不復出仕長兄守侗於保定節署往返營護)
(次兄守仲蘭州同知以疾歸不能動履謹視湯藥一載有餘官刑部時留意平反有好司官之目邑)
(令謀修邑志守俰力贊成之後鳩捐重修郡學其他倡義之舉不可勝數)劉永泰(臨邑人由)
(藍翎侍衞授廣東增城營守備乾隆五十三年隨征安南擊賊於黎城遇害廕恩騎尉)龔殿
安(歷城人四川重慶鎮中營守備乾隆三十一年緬甸滋擾殿安擊賊猛密力竭遇害)周禮
(歷城人署長清營千總嘉慶元年隨剿賊匪力竭遇害廕雲騎尉)張齡霞(臨邑人由武舉)
(洊擢山西大同鎮守備嘉慶四年勦捕教匪賊敗而復合齡霞力戰身死廕雲騎尉)姚國棟
(歷城人由武舉洊擢湖北興國營參將嘉慶六年防守竹谿賊匪攻城國棟督兵堵禦並督催糧運)
(時戴家營賊黨又會合青藍號大股賊衆滋擾國棟奮勇迎擊路仄米凌馬力難施遂遇害廕雲騎)
(尉)胥泗起(歷城人由行伍洊升河南南陽鎮中營遊擊隨勦湖北賊匪多著戰功嘉慶七)
(年擊賊於馬鬃嶺山徑陡險墜崖卒廕雲騎尉)
︹流寓︺︹周︺扁鵲(渤海人善醫嘗居濟州盧縣遂號盧醫)︹漢︺鄭康成(北海高密人嘗)
(寄居陽邱之黌山山有草如薤土人名曰鄭公書帶)︹南北朝︺︹魏︺温子昇(太原人家)
(於濟南始為廣陽王深賤客在馬坊教奴子書熙平初射策高第𥙷御史齊文襄引為咨議參軍)
︹五代︺︹唐︺張易(未詳其籍少讀書長白山苦學自勵食無鹽酪者五歲齊有高士王遠靈)
(居海上博學精識少許可易從之遊數年)︹元︺李泂(滕州人僑居濟南有湖山花竹之勝作亭)
(曰天心水面文宗敕虞集製文以記之)
︹列女︺︹晉︺解結女(濟南著人惠帝時結被戮女適裴氏明日當嫁而禍起裴氏欲認活之女)
(曰家既若此我活何為亦坐死朝廷遂議革舊制女不從坐由結女始)︹南北朝︺︹魏︺孫
氏女(名男玉平原鄃縣人夫為靈縣民所殺女追執仇人以杖毆殺之有司處死以聞顯祖特)
(恕之)苟金龍妻劉氏(平原人世宗時金龍為梓潼太守梁遣衆攻圍金龍疾不能任)
(事劉修戰具一夜悉成城乏水劉集衆訴於天俄而雨澍人得以濟後援至賊退事聞世宗嘉之)
︹北齊︺趙彥深母傅氏(平原人彥深三歲傅便孀居家人欲使改適自誓以死彦)
(深五歲傅謂之曰家貧而汝小何以能濟對之流涕及彥深拜太常卿還不退朝服先入見母跪陳)
(幼小孤露蒙訓得至此母子相泣久之然後改服後為宜陽國太妃)︹唐︺盧惟清妻徐
氏(淄川人惟清貶播州尉徐還鄉里糲食斥鉛膏采絺不御會赦徐間關迎至荆州聞惟清死二)
(髯奴將刧徐歸下江徐數其罪不敢逼刧其貲去徐倍道行至播州足繭流血迎屍還葬)︹宋︺崔
志女(禹城人事母孝政和中母病忽思食魚不得女聞古有王祥事竟往河中卧凡十日得魚)
(三尾鱗鬛稍異歸以遺母食之病頓愈或問方卧時何如女曰以身試冰不覺寒也)︹元︺劉公
翼妻蕭氏(歷城人頗通書史至正中聞毛貴兵將壓境豫與夫謀願作清白鬼居無何城)
(陷蕭解絛自縊死)李伍妻張氏(鄒平人伍死戍所張飬舅姑及死喪葬無遺禮既而)
(歎曰夫骨暴遠土妾敢愛死乎乃行四十日至戍所見夫從子零詢夫葬地則榛莽不可識張哀慟)
(欲絶夫忽降於童指骨所在如其言得之遂與零護喪還)吕彥能妻劉氏(陵州人至)
(正中賊犯陵州彦能與家人謀所往其姊曰吾喪夫又無後不死何為遂赴并死劉語彦能曰君可)
(自往妾入井矣二女子婦王氏二孫女一門死者七人)︹明︺逯經生妻于氏(章邱)
(人經生殁足不出戶門内草生若無人嘗三日不舉火鄰人餽之粟却不受縣令武金過其里聞之)
(武故遺腹子重苦節造門求一見于辭曰孀居以來誓不見男子武拜於門外嘆息而去)韓震
吉妻楊氏(章邱人震吉少業儒忽遘疾呼楊語曰若能從吾地下否揚泣應曰能後一日)
(韓竟不起楊一痛而絶迨夜甦告舅姑曰新婦業許亡人死不得復事舅姑止之不從復召其母兄)
(諭之氏佯許迨夜乘間自縊死)姜守身妻楊氏(章邱人守身死楊號泣忽絶絶而復)
(甦者數四涕泣向母曰兒欲從亡人地下義不得為母留母防閑甚嚴越四月命諸侍女往墓祭留)
(一侍女盛兒者侍諸侍女甫出即浴身理髮自縊盛兒亦自縊楊氏傍有司請於朝賜廟曰雙烈)
申記兒(章邱人舊軍鎮民家女也記兒生而艷年十六端莊沉静不苟言笑正德中山東盜)
(起記兒被執賊百計誘之不從遇害勅表其門曰烈女坊)韓汴妻胡氏(淄川人年十七)
(適汴越明年汴病卒胡哭之痛絶而甦復自縊)王象節妻畢氏(新城人象節為翰林)
(檢討時畢從宦京師象節病不起畢氏請以象節弟子亮為後悉以管錀付嗣于閉戶自縊按舊)
(志載新城典史玉天民女年十二崇禎末遇兵變赴火死謹附記)劉應熊妻趙氏
(齊河人知縣趙鑑孫女應熊病殁趙潛入寢室自縊)宋氏女(齊河人許宇杜永實未娶永實)
(病殁女聞之不食欲以身殉父母阻之未幾有求配者父母欲許之女夜潛起佩永實原聘釵梳自)
(縊於寢門)崔瑞妻吳氏(濟陽人正德間從夫往萊蕪道遇賊欲汚之不從賊怒支解之)
(并殺其夫)馬拯妻邢氏(臨邑人名慈静拯為貴州布政使值苗亂盡瘁卒邢痛絶復甦)
(扶夫柩歸遇風濤輒大號曰柩存與存柩亡與亡耳後得歸氏自赴闕上言夫勞績上憫之贈拯太)
(常寺卿氏博學工詩文兼妙書畫與兄侗齊名)王繼宗妻張氏(長清人正德間流賊)
(剽掠清邑與張禮妻劉氏俱為賊所執欲汚之罵不絶口賊怒張被槊貫心死劉被刀削面死)趙
一楠妻劉氏(陵縣人萬歷間遇土寇一楠妾吳氏以刀自刺死吳妹亦一楠妾刺頸未)
(斷延數日亦死劉氏自母家歸而寇復至罵不絶口遇害時稱一門三烈)周光烈妻謝
氏(德州人御史廷策女通女範女則諸書十八歲適光烈克盡婦道光烈卒大慟整衣辭姑及母)
(屏漿絶粒誓以身殉母凡諭之觸階求死越五日卒)許氏女(德州人邑人上選女也崇禎末)
(女年十四城破藏地窖中及被發度不能免曰身不可辱也即自縊)蘄佑妻李氏(德平)
(人佑病篤與李訣曰予病在旦夕三子尚幼能守乎李敬諾潛自語曰與其後夫而死以致疑孰若)
(先夫而死以示信遂自縊)
︹本朝︺焦毓慶妾劉氏(章邱人毓慶令永新氏隨夫抵任時逆鎮金聲桓弄兵豫章毓)
(慶抗節遇害氏聞變自縊死)馬驌妾趙氏(鄒平人驌任靈壁縣知縣卒於官氏扶柩)
(歸葬自經死)董其纕妻王氏(臨邑人夫亡誓以死殉不食死順治九年旌)趙
明徵妻楊氏(歷城人年二十五夫亡守節六十年同縣趙士琦妻吕氏張幼智妻楊氏)
(均康熙年間旌)王延英妻張氏(章邱人夫亡守節撫孤毁家紓變康熙年間)
(旌)張憉居妻劉氏(鄒平人憉居早亡氏撫孤守節姑死貧不能葬氏勤勞織紡日)
(積數文積二十五年與夫喪並舉康熙年間旌)劉應蛟妻胡氏(淄川人年十九)
(夫亡姑老于幼又遭歲祲備嘗艱苦順治四年山賊竊發氏豫於崖側潛鑿一洞寇至匿姑及子於)
(洞中藉以得免苦節五十餘年同縣孫延齡妻袁氏與二女為賊所迫俱赴井死同時抗賊死節高)
(玫妻翟氏張泰瑞妻譚氏泰瑞子譜妻高氏唐之傑妻馬氏韓茂椿妻賈氏丁郕妻吕氏薛觀妻張)
(氏韓茂樞妻畢氏王泮繼妻殷氏均康熙年間旌)王楨妻韓氏(長山人楨歷仕太常)
(寺少卿順治三年山寇入城婦女皆驚避氏曰我命婦也不可先去以為民望翼日被掠罵賊而死)
(同縣高尹妻郭氏遇山寇掠城郭坐不為起賊掖之大罵被殺又烈婦沈鼎妻王氏許光妻李氏李)
(可與妻張氏總兵王應統繼妻劉氏均康熙年間旌)王與玟妻沈氏(新城人崇)
(禎壬午與玟殉難氏守節撫孤三十餘年同縣耿宏烈妻鄭氏侯爵妻周氏均康熙年間旌)韓
春魁妻杜氏(齊東人夫亡無子取外甥為韓後曰是亦一綫可寄也苦節六十餘年同)
(縣趙榮妻劉氏淄川山寇刧掠縣境氏拒賊死之就其地瘞焉越三年備棺改葬顔色如生參政張)
(惟養妾毛氏惟養卒不食而死均康熙年間旌)魏宏度妻紀氏(禹城人年二十)
(夫亡嗣子相繼夭殁氏守節四十餘年康熙年間旌)邢王允妻王氏(臨邑人年)
(十九夫亡遺孤方在襁褓氏守節撫孤四十年如一日康熙二十年旌)韋守官妻梁
氏(長清人自幼許字守官年饑其父攜氏就食河南鬻於富室及笄養主為之謀聘氏泣以幼許)
(韋姓不願改適乃使人達韋韋往迎歸巳而守官病殁親族謀嫁之氏曰吾夫迎於河南吾豈不能)
(相從地下乎衆議乃寢順治初山賊擾其村氏懼為所汚閉戶積薪自焚死康熙年間旌)任
明翰妻謝氏(德州人年十九夫亡號痛不食欲以死殉既而曰上有舅姑無奉之者下)
(有幼子無撫之者我敢以死塞貴耶苦節三十五年同縣陳復顯妻吕氏陳曰明妻顧氏張應泰妻)
(金氏均康熙年間旌)劉起妻王氏(章邱人守正捐軀雍正年間旌)張氏
女(長山人貢生張承年女鄰家無賴于窺而逼之堅不從遂見殺雍正年間旌)郭安妻
李氏(淄川人安為仇所誣繫獄死氏訟之得伸抵仇罪讞成不食死時年十八崴雍正年間)
(旌)李氏女(德州人戶部侍郎濤女字曲阜孔傳鉅未婚而傳鉅卒易縞衣歸孔守節終身)
(節同縣王有祿妻夏氏張銘新妻董氏王啟湛妻孟氏王啟瀛妻杜氏成兆洛妻梁氏王賜冠妻袁)
(氏均乾隆年間旌)張興旺妻王氏(淄川人夫早亡家貧無子氏堅志守節備歷艱)
(辛同縣孫贊元妻國氏趙心鏗妻馮氏孫宿房妻吕氏高肇雍妻畢氏李轂妻李氏孟芝蘭繼妻蘇)
(氏高肇和妻張氏高肇妻李氏沈一士妻王氏王連正妻蔣氏張鳳妻徐氏張鐸妻薛氏仇能妻朱)
(氏劉文成妻張氏畢海穡妻張氏王朝貴妻安氏王銑妻張氏劉浩元妻邊氏劉質秀繼妻王氏王)
(存笈妻孫氏張輕妻孫氏高之驂繼妻韓氏高之驜妻劉氏侯孟起妻張氏袁其雯妻張氏畢世涵)
(妻王氏王克温妻于氏韓維霣妻高氏王世謹妻牛氏高貽壯妻孫氏王介禟妻汪氏劉儀妻李氏)
(均乾隆年間旌)袁景文繼妻李氏(長山人景文官戶部主事病殁氏矢志守)
(節同縣邢明常妻高氏李斯禮繼妻劉氏劉導妻李氏李象春妻里氏李玉生妻許氏劉玠繼妻成)
(氏袁承緒妻曲氏趙光璽妻王氏賈與才妻李氏趙正生妻孫氏均乾隆年間旌)王曲氏
(新城人夫亡守節同縣董楊氏王伊氏周于氏王翟氏王徐氏王畢氏董榮氏王韓氏王董氏王于)
(氏王張氏伊袁氏伊楊氏均乾隆年間旌)馬象賢妻蕭氏(齊河人夫亡守節乾)
(隆年間旌)史育才妻耿氏(濟陽人夫亡守節同縣張克忠妻王氏楊汝楫妻任)
(氏楊化程妻王氏張會玉妻婁氏郝永士妻王氏楊廷佐妻李氏王璟妻張氏馬瓚妻楊氏王士宏)
(妻高氏周鑑妻洪氏張敬妻耿氏呼自評妻劉氏李琯妻樊氏均乾隆年間旌)韓廷薰
妻米氏(禹城人夫亡守節同縣霍世太妻鄒氏王景孟妻張氏石坤和妻周氏均乾隆年間)
(旌)朱鑑妻畢氏(臨邑人夫亡守節同縣烈女劉氏李希孟女贊姐烈婦張大任妻王)
(氏龐全儒妻朱氏楊文建妻盧氏于俊妻孟氏又郝氏女春姐因鄰人褻語羞忿自縊節婦鄧世幹)
(妻蘇氏劉誼妻孟氏均乾隆年間旌)石凝妻蘇氏(長清人夫亡守節同縣朱揆一)
(妻朱氏楊世鳳妻譚氏史祺妻任氏魏甡妻張氏邱萬妻王氏王㠎妻石氏董友菊妻張氏均乾隆)
(年間旌)魏鈖妻谷氏(陵縣人夫亡守節同縣許三順妻宋氏劉淵妻楊氏劉廷秀妻)
(曹氏劉縉妻李氏邢連璧妻李氏閻良梅妻王氏趙文楨妻李氏馬五妻劉氏均乾隆年間旌)
海安妻伍素哩氏(德州駐防馬甲滿洲人夫亡守節又阿林妻扎克塔氏均乾隆)
(年間旌)程慎妻徐氏(德州人夫亡守節同州馬顯智妻馬氏盧蘭妻張氏王光升妻)
(單氏羅适妻榮氏王朝笏妻李氏王繼先妻王氏魏玿妻劉氏吕黻妻湯氏盧道安妻李氏封運隆)
(妻李氏封璣妻任氏魏君端妻葛氏董魁亮妻劉氏劉守經妻范氏韓彰妻范氏梁允義妻顧氏馬)
(進舉妻張氏陳璵妻成氏金楫妻張氏陳廷桂妻李氏馬忠祿妻齊氏俞帝賓妻張氏李朝宣妻宋)
(氏鄭復義妻劉氏宋其樸妻袁氏任含貞妻吳氏陳念祖妻盛氏程彦栵妻趙氏李世昌妻杜氏謝)
(靖妻米氏楊繼榮妻趙氏李文明妻段氏楊昇妻任氏楊繼震妻高氏楊定國妻羅氏齊琳妻時氏)
(宿居仁妻顔氏趙繼璞妻吕氏盧道煥妻趙氏王如愚妻高氏吕貞尉妻魏氏封元恒妻陳氏宋巖)
(妻高氏魏章燦妻王氏何可邵妻劉氏張震妻楊氏宋瑢妻蕭氏趙定家妻李氏李元賁妻吳氏均)
(乾隆年間旌)張氏女(德平張有亮女守正捐軀同縣節婦張廷瓚妻郭氏宋炳妻王氏王)
(汝霖妻汪氏均乾隆年間旌)王元臣妻唐氏(平原人繼姑患疾而手攣氏扶侍甚)
(勤值夜失火冒烈焰救姑膚體焦爛死而復蘇年二十八夫亡翁姑亦繼逝拮据殯葬守節終身同)
(縣節婦海炯昆妻張氏邱文魁妻王氏袁介錫妻任氏姚悌妻王氏孫謨妻蔡氏王汝涵妻李氏黃)
(豹妻王氏張彦祥妻孫氏方懋迪妻周氏劉瀚妻張氏朱懷霖妻張氏朱懷橒妻徐氏姚王澤妻藺)
(氏石嶺妻張氏吳宣妻紀氏蕭玘妻劉氏張釗妻牛氏司進寳妻門氏趙之楨妻于氏孫九齡妻趙)
(氏王自浩妻姚氏盧秉輝妻張氏張堯豐妻劉氏均乾隆年間旌)劉理妻賈氏(歷城)
(人夫亡殉節同縣節婦蔣彦智妻李氏吕昭愚妻李氏王嘉臣妻焦氏沈德臨妻李氏侯崐妻高氏)
(蔣加福妻曹氏陳長齡妻姬氏高楹妻鈕氏吕成璉妻郭氏陳國治妻張氏鄒連如妻于氏唐汝霖)
(妻魏氏朱珽妻趙氏張曰璠妻劉氏范文煦妾金氏朱緒美妻劉氏蘇漢升妻李氏烈女高普女孝)
(女陳志芳陳信芳均嘉慶年間旌)王者英妻張氏(章邱人夫亡殉節同縣烈婦韓)
(袁氏節婦史泩繼妻張氏李焦氏劉王氏劉李氏李李氏李高氏姜鄭氏劉璜妻李氏均嘉慶年間)
(旌)胥清達媳郭氏(鄒平人夫亡守節同縣張億鎮妻夏氏時賓妻于氏韓家詩妻)
(張氏韓家誥妻張氏韓傳壎妻王氏均嘉慶年間旌)韓雯妻劉氏(淄川人夫亡守)
(節同縣李永安妻賈氏李湜妻石氏張耀宗妻高氏李維桷妻蘇氏孫洵良妻張氏孫清吉妻蔣氏)
(許嶔妻張氏韓繼龍妻孫氏王夙綸妻于氏均嘉慶年間旌)孟沈氏(長山人遇暴不從捐)
(軀明志同縣節婦袁承緒妾宋氏袁守仲繼妻趙氏韓廷珍妻甘氏徐作信妻崖氏尹茂柏妻王氏)
(樊維祥妻李氏袁繼儉妾周氏均嘉慶年間旌)何殿邦繼妻王氏(新城人夫)
(亡守節同縣成元士妻畢氏耿肇崐妻徐氏孫宏基妻張氏于汝為妻胡氏金允樂妻釋氏李莊子)
(妻張氏董二喜妻劉氏均嘉慶年間旌)宋學曾妻曹氏(齊河人夫亡哀毁如禮翁)
(姑亦繼逝拮据喪葬值歲饑母子孤孀日不再食守節三十餘年同縣王三妻曲氏王得振妻楊氏)
(李鈵妻王氏楊昇成妻蕭氏均嘉慶年間旌)張思牖妻周氏(齊東人夫亡守節同)
(縣張宜轅妻鄭氏均嘉慶年間旌)高積倩妻張氏(濟陽人夫殁自縊同縣節婦高)
(希文妻鄺氏畢文鹿妻劉氏尹松年妻王氏周善義妻靳氏周大武妻張氏王世貴妻汪氏黎雷妻)
(張氏尹枌妻王氏予景魁妻何氏均嘉慶年間旌)褚樑繼妻盧氏(禹城人夫亡守)
(節嘉慶年間旌)郝春姐(臨邑人守正捐軀同縣于孟氏節婦李英妻崔氏劉誼妻孟氏)
(鄧世幹妻蘇氏均嘉慶年間旌)郭邦桐妻劉氏(長清人夫亡守節同縣朱德盛)
(妻楊氏均嘉慶年間旌)喬氏女九姐(陵縣人喬尚義女守正捐軀同縣許淵妻馬氏)
(馮倫妻卞氏張嘉猷妻宋氏鍾希詩妻陳氏崔鍾氏均嘉慶年間旌)額勒渾繼妻
素察氏(德州駐防馬甲滿洲人夫亡守節又舍興額妻伍素哩氏特明阿妻必嚕氏崇福妻)
(塔塔喇氏德布陞額妻武嚕特氏花連泰妻餘瑚哩氏色欽佈妻納木都魯氏興阿善妻瓜勒佳氏)
(色布正阿妻方氏富尚阿妻司氏多陞阿妻巴岳特氏唐安妻餘瑚哩氏閑散達明阿妻東嘉氏德)
(通阿妻沙喇氏又蒙古馬甲阿勒坦妻梅勒氏必倫佈妻東嘉氏永明妻王佳氏均嘉慶年間旌)
鄧方猷妻夏氏(德州人夫亡守節同州桑永照妻陳氏吳朝卿妻畢氏劉永祥妻王)
(氏盧詰妻吕氏李敷妻趙氏牟增悅妻賀氏李元機妻張氏盧蔭恩妻秘氏蕭夭職妻孫氏任紹祖)
(妻張氏周國璞妻解氏封四連妻李氏吳榕妻王氏滿越章妻馬氏烈婦李王氏王馬氏均嘉慶年)
(間旌)閻敏妻孟氏(德平人夫亡守節同縣朱人傑妻牛氏均嘉慶年間旌)宋
大受妻朱氏(平原人夫亡守節同縣魯瑚妻張氏劉本妻吳氏李安仁妻趙氏張用中)
(妻宋氏均嘉慶年間旌)
︹仙釋︺︹漢︺鹿皮翁(淄川人少精木工岑山上有神泉人不能至也翁於泉上作轉輪懸閣又)
(於山顛作祠舍留止其傍七十餘年一日下山呼宗族六十餘人上山半俄淄水盡漂一郡後百餘)
(年賣藥於市不知所終)︹晉︺元陽子(長山人得金碧潛通書於伏生墓中細為註解修煉)
(華陽宫凡十九年仙去)︹五代︺︹周︺義楚(姓裴氏安陽人七歲來歷下後該覽大藏擬白)
(樂天六帖纂釋氏義理庶事羣品以類相從建其門目總括大綱計五十部隨事别列四百四十門)
(始從法王利見部終獅子獸類部物類撿括顯德元年進呈世祖勅付史館賜紫衣仍加號明教大)
(師)︹金︺李(濟南人寓臨安嘗詣淨慈寺見青衣道人林下斷筍揖之道人曰子來同食燒)
(筍食之甚美道人忽不見頓覺身輕神逸行步如飛不復飲食入蜀隱青城山乘雲而去)︹元︺
邱處機(棲霞人常隱於歷城之長春觀自號長春子今歷城南有長春洞遺迹)麻衣
先生(即李堅也元時居長清抱道潛真醉歌自娛嘗以妙藥愈人疾或豫告人吉凶無不應者)
(聲若巨鐘走若奔馬年踰百歲嘗過石澗巖指謂門人曰此吾葬地豫言其日而蜕化焉)︹明︺王
敕(歷城人少有仙骨穎邁絶人成化間讀書華不注山東卧牛山寺嘗晚眺見山坡火光敕隨發)
(地二尺許得石匣函書二册讀之能知未來休咎御風出神死後數年里人於良鄉道中見有鼔吹)
(從南來視之乃敕也)
︹土產︺絲(唐書地理志齊州土貢絲明統志章邱鄒平二縣出絲)絹(唐書地理志齊州土貢絹)
(德州土貢絹寰宇記淄州出絁絹)綿(唐書地理志齊州土貢綿元和志齊賦綿)綾(唐書地理)
(志德州土貢綾)葛(唐書地理志齊州土貢葛)麻(寰宇記淄州出麻布)石(唐書地理志齊州土)
(貢滑石雲母石元和志淄州貢理石宋史地理志濟南貢陽起石明統志歷城出白礓石鵝管石)
藥(唐書地理志齊州淄川土貢防風明統志歷城出澤瀉三稜草章邱出防風長清出半夏按)
(舊志載元食貨志産銀之所曰般陽曰濟南産鐵之所曰濟南明食貨志萬歷二十四年遣中使於)
(濟南等處開礦在昔未其非常産可知謹附記聞)
提調官前總纂(臣)鄭紹謙恭纂并覆輯
校對官(臣)葛英恭校
