大清一統志
江西統部(左京師西南四千八百五十里東西距九百七十里南北距一千八百里東至安)
(徽徽州府婺源縣界六百里西至湖南長沙府瀏陽縣界三百七十里南至廣東惠州府和平縣界)
(一千二百三十里北至湖北黃州府界五百七十里東南至福建建寕府崇安縣界五百八十里西)
(南至湖南郴州宜章縣界九百五十里東北至安徽池州府東流縣界五百六十里西北至湖北武)
(昌府興國州界五百七十里)
︹分野︺天文斗分野星紀之次(晉書天文志豫章入斗十度)
︹建置沿革︺禹貢揚州之域春秋為吳越楚三國之界
戰國屬楚秦屬九江郡漢初置豫章郡屬長沙國
(按漢書高帝紀四年立黥布為淮南王布傳豫章屬焉又高帝紀五年以長沙豫章等郡立番君芮)
(為長沙王紀傳不同其先後分割之故不可考)元封中屬揚州部刺史後
漢因之三國屬吳(後漢興平元年分置廬陵郡建安十五年分置鄱陽郡孫亮太)
(平二年置臨川郡孫皓寶鼎二年置安成郡)晉初亦隸揚州(太康三年增置南康)
(郡)元康元年分揚荆二州地置江州(晉書地理志割揚州之豫)
(章鄱陽廬陵臨川南康建安晉安荆州之武昌桂陽安成十郡因江水之名置江州永興元年又分)
(置尋陽郡按十郡中建安晉安二郡今屬福建武昌桂陽二郡今屬湖廣)初治豫章
後治武昌咸康六年徙治尋陽(按宋書州郡志江州初治豫章咸康)
(六年移治尋陽參考王敦温嶠諸傳江州皆治武昌李吉甫元和郡縣志云元帝時江州自豫章移)
(理武昌自後或理湓城或理尋陽)宋齊以後因之(按梁大寶元年以豫章置豫州)
(承聖二年以鄱陽置吳州太平元年分江州之巴山臨川安成豫章四郡置高州二年又移江州治)
(豫章以尋陽置西江州臨川置寕州新吳置南江州之類不可勝紀然皆不久廢省不為經制)隋
平陳置洪州總管府及江饒撫吉虔袁等州大業
初府廢復為豫章九江鄱陽臨川廬陵南康宜春
七郡唐武德初改諸郡為州復置洪州總管府貞
觀初屬江南道開元二十一年分為江南西道(初置)
(採訪使後改觀察領洪饒虔吉江袁信撫八州)咸通六年置鎮南軍節度
使(唐書方鎮表乾元元年置洪吉都防禦團練觀察處置使兼莫徭軍使治洪州廣德二年更號)
(江南西道都防禦團練觀察使建中四年升為節度使貞元元年廢節度復置都團練觀察使咸通)
(六年升為鎮南軍節度使乾符六年又廢為江南西道觀察使龍紀元年復升鎮南軍節度使)五
代初屬楊吳後屬南唐(保大中增置筠州交泰初建南都)宋置江
諒所據明初討平之洪武九年置江西等處承宣
布政使司治南昌府
本朝因之爲江西省乾隆十九年升贛州府之寕都
縣爲直隸州領府十三直隸州一
南昌府饒州府廣信府南康府九江
府建昌府撫州府臨江府瑞州府
袁州府吉安府贛州府南安府寕都
直隸州
︹形勢︺東通浙閩(廣信府東境接浙江衢州府界南境接福建建寕府界建昌贛州亦與閩)
(之邵武汀州接界)南盡大庾(在南安府南過嶺即廣東南雄州界)西連荆楚
(九江南昌袁州吉安南安諸郡皆與湖廣接界)北至大江(大江横亘九江府北廣二十里)
(江之北岸西入湖廣黃蘄東接安徽安慶)其名山則有廬山(在南康府北九江府)
(南)西山(在南昌府西)懷玉山(在廣信府玉山縣北)其大川則有九
江(即九江府北之大江自湖廣興國州東流百二十里經潯陽驛又百七十里入安徽望江縣界)
(亦名潯陽江)贛水(因章貢二水合流而名自贛州府城北會流北注經吉安臨江南昌三府)
(匯鄱陽湖出湖口縣西入大江)鄱陽湖(即彭蠡湖在南昌府東北百五十里饒州府西四十)
(里南康府東五里九江府東南九十里)重險則有梅關(在大庾嶺)湖口(在湖)
(口縣)
︹文職官︺
巡撫(駐南昌府兼提督銜舊有鹽政乾隆四十三年裁)
提督學政(駐南昌府)
布政使經歷理問庫大使(廣濟)
按察使(總理驛務)經歷(兼管驛鹽庫務)知事(兼管南浦驛)司獄
督糧道(駐南昌府兼巡南撫建三府)庫大使(廣裕)
鹽法道(駐南昌府管理全省鹽法統轄瑞袁臨三府)
分巡廣饒九南兵備道(駐九江府兼管水利事)
分巡吉南贛寕兵備道(駐贛州府督理贛關税務兼管水利事)
南昌府知府同知二員(督捕一員駐府城水利一員雍正七年由南康)
(府移駐吳城鎮乾隆三十年改屬)通判府學教授訓導
經歷照磨(兼管司獄事)知州(義寕舊為寕州嘉慶六年改)州同
(駐渣津)州判州學學正訓導吏目巡檢
二員(一駐八疊嶺一駐排埠塘)知縣七員(南昌新建豐城進賢奉新靖安武寕)
縣丞七員(南昌新建豐城進賢奉新靖安駐縣城武寕駐木高)縣學教諭
七員訓導七員主簿二員(南昌駐三江口新建駐吳城鎮)
巡檢六員(南昌屬市汊新建屬生米渡豐城屬大江口進賢屬㙁莊奉新屬羅坊武)
(寕屬高坪)典史七員
饒州府知府同知(駐景德鎮)通判府學教授訓
導經歷照磨知縣七員(鄱陽餘干樂平浮梁德興安仁)
(萬年)縣丞七員(鄱陽樂平浮梁德興萬年俱駐縣城餘干駐瑞洪安仁舊駐縣城嘉)
(慶十六年移駐鄧埠市)縣學教諭七員訓導七員巡
檢四員(鄱陽屬石門浮梁屬景德鎮德興屬白沙萬年屬石頭街)典史七員
廣信府知府同知(舊駐府城乾隆三十六年移駐河口鎮)通判
府學教授訓導經歷照磨知縣七員
(上饒玉山弋陽貴溪鉛山廣豐興安)縣丞六員(上饒玉山鉛山廣豐駐縣城弋陽駐)
(西鄉大橋貴溪駐江滸山)縣學教諭七員訓導七員巡
檢七員(上饒屬鄭家坊八房場玉山屬太平橋貴溪屬上清鎮鷹潭鎮鉛山屬湖坊鎮)
(廣豐屬洋口)典史七員
南康府知府通判(舊有同知乾隆三十年裁)府學教授訓
導經歷知縣四員(星子都昌建昌安義)縣丞三員(建昌)
(安義駐縣城都昌駐張嶺)縣學教諭四員訓導四員巡
檢三員(星子屬青山渚溪都昌屬周溪)典史四員
九江府知府同知通判(乾隆三十八年由瑞州府改屬)府學
教授訓導經歷照磨知縣五員(德化德安)
(瑞昌湖口彭澤)縣學教諭五員訓導五員巡檢五
員(德化屬大姑塘小池口城子鎮瑞昌屬肇陳口彭澤屬馬當鎮)典史五員
驛丞(德化屬通遠兼巡檢)
建昌府知府同知通判府學教授訓導
經歷(舊有照磨乾隆四十三年裁)知縣五員(南城新城南豐廣昌瀘溪)
縣丞四員(南城新城南豐瀘溪俱屬縣城)縣學教諭五員訓
導五員巡檢六員(南城屬新豐新城屬極高同安南豐屬龍池羅坊廣)
(昌屬白水鎮)典史五員
撫州府知府通判府學教授訓導經歷
照磨知縣六員(臨川金谿崇仁宜黃樂安東鄉)縣丞四員
(臨川東鄉駐縣城金谿駐許灣崇仁駐南城)縣學教諭六員訓導
六員巡檢五員(臨川屬温家圳東館崇仁屬鳳岡宜黃屬棠陰樂安屬招)
(攜鎮)典史六員
臨江府知府通判(駐樟樹鎮)府學教授訓導經
歷照磨(駐樟樹鎮)知縣四員(清江新淦新喻峽江)縣丞四員
縣學教諭四員訓導四員巡檢二員(新淦)
(屬杯山新喻屬水北墟)典史四員
瑞州府知府同知(舊駐府城雍正三年移駐南昌寕州銅鼓營嘉慶六年兼)
(轄義寕州舊有通判乾隆三十八年裁)府學教授訓導經歷
知縣三員(高安新昌上高)縣丞三員(高安駐南城)縣學教
諭三員訓導三員巡檢三員(高安屬灰埠新昌屬大姑)
(嶺黃岡洞)典史三員
袁州府知府同知府學教授訓導經歷
照磨知縣四員(宜春分宜萍鄉萬載)縣學教諭四員
訓導四員巡檢五員(宜春屬黃圃鎮澗富嶺萍鄉屬安樂蘆溪)
(市萬載屬珠樹潭)典史四員
吉安府知府通判府學教授訓導經歷
照磨蓮花廳同知(乾隆八年設)廳學訓導(乾隆八年)
(改永新訓導設)照磨(乾隆八年改永新屬栗傳巡檢設)巡檢(駐黃陂)知縣
九員(廬陵泰和吉水永豐安福龍泉萬安永新永寕)縣丞八員(廬陵泰和吉水)
(永豐安福龍泉萬安永新俱駐縣城)縣學教諭九員訓導八員
(廬陵泰和吉水永豐安福龍泉萬安永新)巡檢十六員(廬陵屬固江鎮永陽鎮富)
(田泰和屬早禾吉水屬阜田永豐屬層山沙溪表湖安福屬蘿塘龍泉屬左安北鄉秀州萬安)
(屬皂口灘頭永新屬上坪寨永寕屬升鄉寨)典史九員
贛州府知府通判府學教授訓導經歷
照磨定南廳同知(舊為定南縣乾隆三十八年改設)廳學
訓導照磨巡檢(下歷)知縣八員(贛縣雩都信豐興國會昌)
(安遠長寕龍南)縣丞(贛)縣學教諭八員訓導八員
巡檢八員(贛屬長興桂源雩都屬興仁信豐屬楊溪興國屬衣錦會昌屬筠門鎮安)
(遠屬板石長寕屬新坪)典史八員
南安府知府同知府學教授訓導經歷
(兼管横浦驛)照磨知縣四員(大庾南康上猶崇義)縣丞(上猶駐營)
(前)縣學教諭四員訓導四員巡檢七員(大庾)
(屬鬱林鎮赤石嶺南康屬潭口相安崇義屬金坑鉛廠長龍)典史四員驛
丞(大庾屬小溪水馬)
寕都直隸州知州州判州學學正訓導
吏目巡檢(下河寨)知縣二員(瑞金石城)縣學教諭二
員訓導二員巡檢二員(瑞金屬瑞林寨湖陂)典史二
員
︹武職官︺
撫標(駐南昌府左右二營)參將(左營兼中軍)遊擊(右營)守備二員
千總四員把總八員經制外委六員額
外外委六員
九江鎮總兵官(駐九江府前後二營舊為南昌鎮嘉慶五年改設)遊擊二
員(前營兼中軍後營舊為南昌城守營遊擊嘉慶五年改屬兼管水師事務)守備二
員千總四員把總六員經制外委十員
(七駐本營三分防建昌德安瑞昌各汛)額外外委三員(前二後一)
南贛鎮總兵官(駐贛州府中左後三營)遊擊二員(中營左營)都司
(後營)守備三員千總六員把總十二員經
制外委十二員(三駐本營九分防官村長寕水口塘安遠雩都興仁良富塘信)
(豐龍南各汛)
以上九江南贛二鎮均聽巡撫兼提督銜節
制
南昌協副將(駐南昌府舊為九江協嘉慶五年改設)都司守備
千總三員(舊設二員嘉慶五年增一員)把總七員(舊設六員嘉慶五年)
(增一員)經制外委八員(二駐本營六分防南昌新建豐城潤溪秦新靖安各)
(汛)額外外委四員
以上南昌一協隸巡撫兼提督銜管轄
廣信營參將(駐廣信府)守備千總(駐上饒縣)把總二員(一防)
(貴溪縣汛一防玉山縣汛)經制外委四員(分防下鎮墟弋陽廣豐興安各汛)
額外外委二員(分防高洲江滸山二汛)
饒州營參將(駐饒州府)守備千總二員(一駐本營一防鄧家埠汛)
(舊設一員嘉慶十六年增一員)把總二員經制外委四員(一駐)
(本營三分防餘干德興萬年各汛)額外外委二員(分防石門石鎮街二汛)
建昌營遊擊(駐建昌府)守備千總(駐南城縣)把總二員(一駐)
(南豐縣一駐新城縣)經制外委四員(一駐本營三分防石峽盤湖隘瀘溪各汛)
額外外委二員(分防黃沙塘飛鳶二汛)
浮梁營都司(駐浮梁縣)把總(駐景德鎮)經制外委一員(協防景德)
(鎮)額外外委一員
鉛山營都司(駐鉛山縣)把總(駐河口)經制外委一員額
外外委一員
廣昌營都司(駐廣昌縣)把總(駐頭陂)經制外委一員額
外外委二員
武寕營都司(駐武寕縣)把總(駐箬溪)經制外委一員額
外外委一員
瑞州營都司(駐瑞州府)把總經制外委一員(駐上高縣)額
外外委一員
撫州營都司(駐撫州府)千總把總二員(一駐樂安縣一駐金谿縣)
經制外委三員(分防崇仁宜黃東鄉各汛)額外外委二員(一駐)
(本營一防許灣汛)
銅鼓營都司(駐銅鼓石)千總一員(舊設二員嘉慶十六年裁一員)把總
三員經制外委四員(一駐本營三分防義寕州大石口黎源隘各汛)
(舊設三員嘉慶五年增一員)額外外委二員(一駐本營一防新昌黃岡口汛)
南康營都司(駐南康府)把總(駐星子縣)經制外委一員(防都昌縣)
額外外委一員
以上廣信等十一營均隸九江鎮管轄其鉛
山一營兼隸廣信營參將管轄浮梁一營兼
隸饒州營參將管轄
袁州協副將(駐袁州府)都司千總把總四員(分防萍鄉)
(分宜宜春新喻各汛)經制外委三員(分防太平關蘆溪市新喻各汛)額外
外委一員
寕都營參將(駐寕都州)守備千總二員(一駐黃陂一駐蘆)把
總四員經制外委四員(一駐本營三分防黃陂固村石城各汛)
南安營參將(駐南安府)守備千總二員把總四員
(分防南康上猶營前水城各汛)經制外委四員(一駐本營三分防新城塘譚邦)
(塘上猶各汛)額外外委二員
吉安營參將(駐吉安府)守備千總(駐泰和)把總二員
經制外委三員(分防吉水白羊坳安福各汛)額外外委二員
臨江營都司(駐臨江府舊為樟樹營隸撫標管轄乾隆二十六年改屬三十二年改名)
千總把總二員(一駐本營一防樟樹汛)經制外委二員
(分防臨江新淦二汛)額外外委一員(協防樟樹鎮汛)
龍泉營都司(駐龍泉縣)把總經制外委一員
萬安營都司(駐萬安縣)把總經制外委一員額外
外委二員
永豐營都司(駐永豐縣)把總(駐上固)經制外委一員(協防上固)
(汛)額外外委一員
永新營都司(駐永新縣)把總(駐蓮花廳)經制外委一員(防永寕汛)
額外外委一員
贛州城守營都司(駐贛州府)把總經制外委一員(防贛)
(縣汛)額外外委二員
興國營都司(駐興國縣)千總把總經制外委一員
(防均村汛)
文英營都司(駐崇義縣永安里)把總(駐崇義)經制外委一員
永鎮營都司(駐瑞金縣士田寨)把總(駐瑞金)經制外委一員
横岡營都司(駐定南廳下歷鎮)把總(駐定南)經制外委一員
羊角營都司(駐會昌縣羊角水堡)把總(駐會昌)經制外委一員
以上袁州一協寕都等十四營均隸南贛鎮
管轄其臨江一營並隸袁州協管轄龍泉萬
安永豐永新四營兼隸吉安營參將管轄
鄱湖水師營都司(駐餘干縣康郎山)把總(駐瑞洪)經制外委
一員額外外委一員
南湖水師營都司(駐湖口縣)千總(駐大孤山)把總二員(一防小孤)
(洑汛一防湖口縣汛)經制外委三員(一駐本營二協防大孤山小孤洑二汛)
額外外委一員
九江水師營守備(駐九江府舊為南昌水師營嘉慶五年改屬)把總(舊設)
(二員嘉慶五年裁一員)經制外委一員額外外委一員
以上鄱湖水師等三營均隸九江鎮管轄其
鄱湖一營兼隸饒州營參將管轄
南昌衞守備(督運)領運千總三員(前幫一員後幫二員)
袁州衞守備(督運)領運千總
贛州所守禦千總(舊設衞守備嘉慶二十四年改)領運千總
九江衞領運千總四員(前幫二員後幫二員)
吉安所守禦千總領運千總
永建所守禦千總領運千總
安福所守禦千總領運千總
撫州所守禦千總領運千總
廣信所守禦千總領運千總
鉛山所守禦千總領運千總
饒州所守禦千總領運千總
以上衞守備二員守禦千總八員領運千總
十六員均隸漕運總督統轄
︹戶口︺(康熙五十二年原額人丁一百三十萬八千七百二十五乾隆三十七年停編丁今滋生男婦)
(大小共二千三百六萬三百四十七名口計四百三十一萬七百二十九戶又屯軍男婦大小五十)
(九萬一千六百八十二名口計六萬七千六百二十五戶)
︹田賦︺(田地四十六萬二千四百五頃七十九畝一分六釐有奇額徵地丁銀一百七十萬七千六百)
(二兩六錢五釐米七十七萬二百六十六石一斗九升九合屯田四千八百十四頃八畝五分三)
(釐有奇額徵地丁銀四萬二千一百一兩三錢六分九釐)
︹税課︺(九江關額徵正税銀十五萬三千八百八十九兩銅觔水腳銀一萬八千三百九十二兩有奇)
(盈餘銀三十六萬七千兩贛關額徵正税銀四萬二千一百二十四兩有奇銅觔水腳銀五千三百)
(四十六兩有奇盈餘銀三萬八千兩)
︹名宦︺︹漢︺灌嬰(睢陽人高祖時將軍騎渡江定豫章築城以為郡治後世祀之)︹晉︺應詹
(南頓人明帝時為江州刺史時王敦新未安詹撫而懷之莫不得其歡心百姓平人心賴之)温
嶠(太原祁人咸和初為江州刺史鎮武能親祭徐孺子墓嘗陳豫章十郡之昌甄異行要宜以刺)
(史居之尋陽濱江都退不便宜選單車刺督宜鎮其史别撫豫地今以州帖府進章專理黎庶詔不)
(許)褚裒(陽翟人康帝即位除建威鎮半洲在官清約雖居方將軍江州刺史伯恒使私僮採)
(樵)桓伊(譙國境無銍人太元中遷江州刺虞宜以寬恤為務乃上史到鎮以邊疏言江州虚)
(耗加連歲不登今餘戶有五萬六除諸郡逋米移州還鎮豫章詔令千宜併合小移州尋陽其縣餘)
(皆聽之伊隨宜拯撫百姓賴焉)劉敬宣(彭城人元興三年遷建威將軍江州刺史課集軍糧)
(搜召舟乘軍戎要用常有儲擬桓元子亮寇豫章又遣苻宏寇廬陵敬宣並討破之)何無忌
(郯人義熙中爲江州刺史盧循遣徐道覆順流而下無忌自尋陽引兵拒之遇於豫章會西風暴急)
(賊乘風逼之衆奔敗無忌厲聲曰取我蘇武節來躬執督戰遂死之諡忠肅)王宏(臨沂人義)
(熙十四年遷江州刺史省賦簡役百姓安之)︹南北朝︺︹宋︺檀道濟(金鄉人元嘉中)
(遷江州刺史)︹梁︺王茂(太原祁人天監初江州刺史陳伯之叛以茂爲江州刺史討之伯之)
(奔魏時九江新離軍宼茂務農省役百姓安之十二年再爲刺史在州不取奉獄無滯囚居處佩服)
(同於儒素)蕭秀(文帝第七子天監六年出爲江州刺史至州聞前刺史取徵士陶潛曾孫爲里)
(司歎曰陶潛之德豈可不及後世即日辟爲西曹時盛夏水泛津梁斷絶外司請依舊僦渡收其價)
(直秀曰刺史不德水潦爲患可利之乎給船而已)︹唐︺李大亮(京兆涇陽人武德中使徇)
(廣州至九江會輔公祏反以計擒其將張善安)張鎬(博州人代宗初為洪州觀察使臨海賊袁)
(晁寇東境江介震騷鎬遣兵屯上饒斬首二千級又襲舒城賊帥楊昭梟之新安大豪沈千載連結)
(剽掠州縣不能擒鎬遣别將盡殄其衆改江南西道觀察使)李勉(高祖子鄭王元懿曾孫代)
(宗時徙江西觀察使厲兵睦鄰平賊屯)李泌(京兆人代宗時元載惡其不附已因江西觀察)
(使魏少游請僚佐載稱泌才以試秘書少監充判官載誅召還)路嗣恭(三原人代宗時出為)
(江西觀察使以善治財賦稱有賈明觀者素事魚朝恩朝恩誅當坐死丞相元載納其賄遣效力江)
(西魏少游畏載常曲容之及嗣恭代少游即日杖死)李皋(嗣曹王李希烈反遷江西節度使受)
(命日不宿家至豫章治戰艦裒兵二萬擢伊慎王鍔等為大將教以兵法凡大小三十二戰取州五)
(縣二十斬首三萬三千擒生萬六千未嘗敗師所過不敢伐桑棗踐禾稼朝廷仰食江淮而西道出)
(九江至大别皆與賊接皋轉戰數千里餉道遂通江漢依皋為固)盧羣(范陽人以監察御史)
(為江西行營糧料使嗣曹王臯節度江西奏為判官以勁正聞)李巽(贊皇人貞元五年徙江西)
(觀察使銳於為治持下以法察無遺私吏不敢少紿)韋丹(萬年人元和二年徙江南西道觀察)
(使計口受俸委餘於官罷八州冗食者收其財始民不知為瓦屋草茨竹椽久燥則戛而焚丹教為)
(陶聚材於場度其費為估不取贏利人能為屋者受材瓦於官徐取其償逃未復者官為為之貧不)
(能者畀以財身往勸督置南北市為營以舍軍歲旱募人就工厚與直給其食為衢夾兩營東西七)
(里以廢倉為新廐馬息不死築隄扞江長十二里凡為陂塘五百九十八所灌田一萬二千頃宣宗)
(時詔刻功於碑)王仲舒(并州祁人穆宗初除江西觀察使初江西榷酒利多他州十八民私)
(釀歲抵死不絶穀數斛易斗酒仲舒罷酤錢九十萬吏坐失官息錢五十萬悉產不能償仲舒焚簿)
(書脱械不問水旱民賦不入為出錢二千萬代之卒於官)殷侑(陳州人寳歷元年為江西觀察)
(使以潔廉稱)沈傳師(吳人為江西觀察使所涖以廉靖聞)周墀(汝南人武宗時徙江)
(西觀察使劾舉部刺史翦捕劇賊出兵戍彭蠡湖禁止剽刦)韋宙(丹之子宣宗時拜江西觀)
(察使政簡易南方以為世官)︹宋︺張齊賢(曹州人太平興國六年為江南西路轉運使至)
(官詢知饒信虔州土産銅鐵鉛錫之所推求前代鑄法取饒州永平監所鑄以為式歲鑄五十萬貫)
(先是諸州罪人多錮送闕下路死者十常五六齊賢道逢所送索牒視之率非首犯悉伸其冤因力)
(言於朝後凡送囚至京請委強明吏慮問不實則罪原問官自是江南送罪人者減大半凡江南前)
(代弊政悉論免之齊賢居使職勤究民弊務行寬大江左人思之不忘)王濟(饒陽人大中祥)
(符三年徙知洪州兼江南西路安撫使屬歲旱民饑躬督官吏為糜粥日親嘗而給之錄饑民為州)
(兵全活甚衆)凌策(宣州涇人真宗時授江西轉運使饒州產金嘗禁商市鬻或有論告逮繫)
(滿獄策請縱民販市官責其算人甚便之)張士遜(陰城人為江西轉運使辭王旦求教旦曰)
(朝廷榷利至矣士遜迭更是職思旦之言未嘗求利識者以為知大體)周湛(鄧州穰人仁宗)
(時為江南西路轉運使州縣簿領案牘混淆無紀且多亡失民訴訟無所質至久不能決湛為立號)
(以日月比次之詔下其法於諸路又以徭賦不均百姓巧於避匿因條詭名挾佃之類十二事且許)
(民自言凡括隱戶三十萬)蔡挺(宋城人仁宗時提點江西刑獄制置鹽事江閩鹽賊率千百為)
(州縣害挺諭所部與期使首納器甲原其罪得兵械萬計於是賊黨破散歲增賣鹽四十萬)程
師孟(吳人為江西轉運使盜發袁州州吏為耳目久不獲師孟械吏數輩送獄盜即成擒)張
洞(祥符人英宗時為江西轉運使江西薦饑徵民積歲賦洞為奏免之又民輸絹不中度者舊責)
(以滿匹洞命計尺寸輸錢民便之)張根(德興人徽宗時提舉江西常平言本道去歲蠲租四)
(十萬而戶部責儥如初祖宗立法運上供額給本錢數百萬緡使廣糴以待用比希恩者獻為羡餘)
(故歲饑不足至為無名之斂詔貸所蠲祖以糴本錢還之六路政和中為江南西路轉運副使歲漕)
(米一百二十萬石給中都江南州郡僻遠官吏難於督趣根常存三十萬石為轉運之本以寬諸郡)
(時甚稱之)盧知原(德清人徽宗時為江西轉運副使先是綱運阻於重江吏卒並緣為姦知)
(原悉意經理故先諸道上京師)岳飛(湯隂人紹興元年張俊請飛同討李成成將馬進犯洪州)
(連營西山飛自為先鋒率所部潛軍出賊右突其陣進大敗走筠州又設㐲敗之降八萬餘人引兵)
(至朱家山又斬其將趙萬李成自引兵十萬來飛於樓子莊大破之遂平江淮加神武右軍副統制)
(留洪州彈壓盜賊建宼范汝為陷邵武江西安撫李回檄飛分兵保建昌及撫州飛遣人以岳字幟)
(植城門賊望見相戒勿犯後平嶺表又屯江州平虔吉盜授江南西路沿江制置使)陳槖(餘姚)
(人紹興二年除江西運判瑞昌令倚勢受賂槖首劾罷之期年所按以十數至有望風解印綬者)
李綱(邵武人紹興中除江西安撫制置大使兼知洪州)張守(晉陵人紹興中知洪州兼)
(江南西路安撫使江西盜賊未息至部揭榜郡邑開諭禍福約以限期許之自新不數月盜悉平)
劉珙(崇安人孝宗時改知隆興府兼江西安撫使至鎮首蠲税務新額及罷苗倉大斛屬邑奉)
(新有復出租税窮民不能輸相率逃去反失正税并奏除之)龔茂良(興化軍人孝宗時為)
(江西運判兼知隆興府帝以江西連歲大旱知茂良精忠以一路荒政付之茂良戒郡縣免積稅上)
(戶止索逋發廩賑贍以右文殿修撰再任疫癘大作命醫治療全活數百萬)程大昌(休寕)
(人孝宗時為江西轉運副使會歲歉出錢十餘萬緡代輸吉贛臨江南安夏税折帛清江縣舊有破)
(坑桐二堰以捍江護田及民居地幾二千頃後堰壞歲罹水患且四十年大昌力復其舊)辛棄
疾(歷城人乾道中提點江西刑獄劇盜賴文政有功加秘閣修撰)平陸游(山陰人孝宗時)
(遷江西常平提舉江西水災奏撥義倉賑濟檄諸郡發粟以予民)沈作賓(歸安人寕宗時)
(除江西安撫兼知隆興府奏部内南安南康龍泉三縣迫近溪洞三縣令尉及近峒之砦曰秀洲曰)
(北鄉曰蓮塘并永新縣之勝鄉砦宜就委師憲兩司擇才辟置量加賞格在郡撙錢二十餘萬緡僚)
(屬請獻諸朝作賓謂平生未嘗獻羨以半歸帥司犒師半歸本府)張杓(綿竹人寕宗時知隆)
(興府兼江西安撫使奉新縣舊有營田募民耕之畝賦米斗五升錢六十其後議臣請鬻之始征兩)
(税和買且加折變民重困杓悉奏蠲之)趙希懌(太祖子燕王德昭八世孫寕宗時遷江西)
(茶鹽提舉歲饑惡少聚刦希懌身自臨給擒首謀者治之其黨遂散升本路帥按發粟賑兼漕事黑)
(風峒羅世傳寇郴陽姦民潛通賊陰濟以糧希懌捕治之賊乏食乃去未幾李元礪陳廷佐寇南安)
(復誘世傳與合刦掠至龍泉有何光世者能知賊動息希曎授光世計俾誘世傳誅元礪以自贖後)
(世傳果縛元礪以獻廷佐勢孤亦降)趙汝讜(太宗子商王元份八世孫慶元時提點江西刑)
(獄懲土豪雪冤獄民甚德之)趙崇憲(餘干人寕宗時提舉江西常平兼權隆興府及帥曹)
(司事遷轉運判官仍兼帥事初父汝愚捐私錢百餘萬創養濟院俾四方賓旅之疾病者得藥與食)
(歲久寖移為他用崇憲至尋修復立規約數十條以愈疾之多寡為賞棄兒於道者亦收鞠之社倉)
(久敝訪其利害而更張之)史彌鞏(鄞人提點江西刑獄歲大旱饒信南康三郡大祲彌鞏釐)
(戶為五甲乙以等弟賑糶丙為自給丁糴而戊濟全活一百十四萬有奇饒州兵籍溢供億不繼汰)
(冗兵令下營門大噪彌鞏呼諸校曰汰不當者許自陳敢譁者斬諸營帖然)李燔(建昌人寕)
(宗時添差江西運司幹辦公事洪州地下異時贛江漲隄壞久雨輒澇燔白漕帥修之自是田皆沃)
(壤漕司以十四界會子新行價日損欲抑民藏之以增價慢令者黥籍燔人劄爭之漕司即弛禁又)
(念社倉之置僅貸有田之家遂倡議裒穀以貸佃人)陳韡(侯官人紹定六年知隆興府贛寇陳)
(三槍據松梓山砦出沒江西廣東所至屠殘韡謂盜賊起於貪吏劾其尤者二人詔節制江西廣東)
(福建三路捕寇軍馬兼知贛州端平元年進文華閣待制江西安撫使至贛斬將士張皇賊勢及掠)
(子女貨財者所至克捷分兵守大石堡截賊糧道遂破松梓山三槍與黨縋厓而遁韡親督諸將夾)
(擊縱火燒賊巢賊首張魔王自焚三槍就擒斬隆興市初賊跨三路數州六十砦至是悉平)吳
淵(宣州人理宗時知隆興府江西安撫使兼轉運副使會歲大祲講行荒政全活者七十八萬九)
(千餘人後再為安撫使兼知江州尋為沿江制置副使提舉南康軍兵甲公事湖南峒寇蔓入江石)
(袁洪大震淵命將調兵擒其渠魁亂遂平)姚希得(潼川人理宗時提舉江西常平役法久壞)
(臨川富室有賂吏求免者希得竟罪之遂提點刑獄移治贛州盜有偽號崔太尉者據石壁連結數)
(郡劉老龍等聚衆焚掠希得指授方略不五旬平之)劉應龍(高安人理宗時知隆興府兼江)
(西轉運副使奏免和糴二十萬石)黃申(井研人理宗末提點江西刑獄司簽廳獄事多所辨)
(明)密佑(廬州人咸淳十年為江西都統明年十一月元兵逼撫州佑逆之進賢坪麾兵突戰)
(自辰至日昃佑面中矢拔之復戰身被四矢三槍衆皆死僅餘數十人佑乃揮雙刀砍圍南走渡橋)
(馬踏板斷遂被執元將都木達欲降之不屈以金符遺之許以官不受自解其衣請刑遂死都木)
(達舊作宋都䚟今改正)米立(淮人江西制置使黃萬石署為帳前都統制元兵略江西立迎)
(戰於江防被執不降行省遣萬石諭之立曰立一小卒何足道但三世食趙氏祿趙亡何以生為再)
(三說之不屈遂遇害)︹元︺李恒(西夏人至元十二年為江西宣慰司文天祥攻贛州急或言天)
(祥墳墓在吉州若遣兵發之則必下矣恒曰王師討不服耳豈有發人墳墓之理乃分兵援贑自率)
(精兵潛至興國天祥走追至空坑降其衆二十萬)達春(至元十四年為江西宣慰使尋授中)
(書左丞行中書省事初江西甫定帝命隳其城達春表言豫章諸郡瀕江為城霖潦泛溢無城必至)
(墊溺帝從之有謀叛者既敗獲達春謂同僚曰撫治乖方所致中間豈無詿誤止誅渠魁盡釋餘黨)
(瑞州張公明愬左丞吕師夔謀不軌達春廉知其誣斬公明而後聞帝是之達春舊作塔出今改)
(正)許楫(忻州人至元中為江西提刑按察副使行省命招討郭昂討叛賊董旗兵士俘掠甚)
(衆楫詢究得良民六百口遣還鄉里)賈居貞(獲鹿人至元十五年為江西行省參知政事時)
(逮捕民間受宋二王文帖者甚急坐繫巨室三百餘居貞至悉出之投其文帖於水火士卒有挾兵)
(入民家誣為藏匿以取財并取人子女為奴妾者皆痛懲以法大水壞民廬發廩賑之南安李梓發)
(作亂居貞慮兵擾民親往諭之賊衆聞居貞至皆散匿不復為用梓發閉妻子一室自焚死比還不)
(戮一人杜萬一亂都昌居貞調兵擒之有列巨室姓名云與賊連居貞火其牒朝廷再征日本造戰)
(艦於江南居貞極言民困必致亂將入朝奏罷其事未行以疾卒)張宏略(定興人至元十)
(六年遷江西宣慰使饒州盜起犯都昌宏略以為饒雖屬江東與南昌止隔一湖此寇不滅則吾境)
(必有相煽者乃使人直擣其巢生縛賊酋磔於市餘黨潰散)劉思敬(歷城人至元十七年)
(授冮西行省參知政事治吉贛盜民賴以安)管如德(黃陂人至元二十四年授江西行省)
(參知政事破豪猾去奸吏居民大悦時贛汀二州盜起如德指揮諸將討平之脇從者多所全宥二)
(十六年遷江西行尚書省左丞時鍾明亮以循州叛命如德統四省兵討之如德遣使諭以禍福賊)
(感其誠信即詣石城縣降)蒙古岱(蒙古人塔塔兒氏至元二十七年以丞相兼樞密院事出)
(鎮江西謹約束鋤強暴尊卑殊服軍民安業威德並著蒙古岱舊作忙兀台塔塔兒氏舊作達達)
(兒氏今俱改正)葉仙鼐(蒙古人至元時為江西行省平章政事巨盜鍾明亮積年為害仙鼐)
(討擒之舊作畏吾人今改正)董士選(藁城人成宗時拜江西行省左丞贛州盜劉六十聚)
(衆至萬餘朝廷遣兵討之士選請自往即日就道不求益兵但率掾史李霆鎮元明善二人持文書)
(至贛境捕官吏害民者治之至興國縣去賊巢不百里命擇將校分兵守地待命察知激亂之人悉)
(寘於法復誅姦民之為囊橐者於是民爭請自效不數日遂擒賊魁餘衆歸農遣使以事平報但請)
(黜贓吏數人不言破賊事廷議歎其知體不伐士選在江西以元明善為賓友又得吳澄師之延虞)
(汲於家塾遷南行臺又招汲子集及范梈等與俱皆以文學顯)元明善(大名清河人董士選)
(為江西左丞辟為省掾贛州賊劉貴反明善從士選討之擒賊三百人明善議緩詿誤得全活者百)
(三十人一日將佐白宜多戮俘獲以張軍聲明善固爭既又得賊所書贛吉民丁十萬於籍者有司)
(喜欲滋蔓為利明善請火其書二郡遂安)臧夢解(慶元人大德元年遷江西肅政廉訪副使)
(有臨江路總管李倜素狡獪又附大臣勢以控持省憲夢解按其贓罪一道澄清)郭貫(保定)
(人大德五年遷江西道賑恤民有惠政)敬儼(易水人皇慶二年拜江西行省參知政事舊俗)
(民有爭往往越訴於省吏得緣為奸利訟以故繁儼下令非有司不得侵民訟事遂簡詔設科舉儼)
(薦臨川吳澄金陵楊剛中為考試官得人為多)約珠(輝和爾人至順二年除江西行省平章政)
(事時有誣告富民負永寕王官帑銀八百餘錠者中書遣使諸道徵之約珠曰事涉誣罔不可奉命)
(民惟邦本傷本以斂怨亦非宰相福也令使者以此意復命丞相雅克特穆爾聞其言感悟命刑部)
(詰治得誣罔狀罪誣告若干人帝嘉之約珠舊作岳往輝和爾人舊作畏兀人雅克特穆爾舊作)
(燕帖木兒今俱改正)納琳(河西人天歷二年為江西廉訪使南昌歲饑行省難於發粟納琳曰)
(朝廷如不允我當以家貲償之乃出粟賑民全活甚衆平章政事巴克實呼圖克貪縱不法納琳劾)
(罷之納琳舊作納麟巴克實呼圖克舊作把失忽都今俱改正)王艮(諸暨人除江西行省)
(左右司員外郎吉之安福有小吏誣民欺隱詭寄田租九千餘石初止八家前後數十年株連至千)
(家行省遣官按問吏已伏其虚誑而有司復勒其民報合徵糧六百餘石艮到官首言是州之糧比)
(前已增一千一百餘石豈復有欺隱詭寄行省用其言悉蠲之)桑節(河西人至正中為江西行)
(省平章政事詔令守江州時江州已陷賊據池陽太平官軍止有三百賊號百萬衆皆欲走桑節貸)
(錢募兵一日得三千人具舟直趨銅陵克之又破賊白馬灣擒其渠魁奪船六百艘軍聲大振遂復)
(池州又大破賊於清水灣復進湖口縣克江州留兵守之命王惟恭栅小孤山自據鄱陽口以圖恢)
(復時湖廣已陷江西被圍日久無援士卒咸困或請他圖桑節曰吾奉命守江西必死於此賊乘大)
(船四集來攻軍死且盡從子布哈與親兵數十人死之桑節猶堅坐不動賊發矢射之乃昏仆賊素)
(聞其名不忍害舁置密室至旦乃蘇賊羅拜饋食桑節斥之遂不復食凡七日而死桑節舊作星)
(吉布哈舊作伯華今俱改正)道通(高昌人至正十一年以平章政事行省江西賊起蘄黃陷)
(湖廣道通與左右司郎中布延布哈等分門各守賊圍城兩月民無離志道通召死士數千人面塗)
(以青額抹黃布衣黃衣為前鋒又選精銳數千為中軍募助陣者殿後半夜開門伏栅下黎明奮擊)
(大破之歲大旱道通移咨江浙行省借米數十萬石鹽數十萬引約三日人糴官米一斗入昏鈔二)
(貫又三日買官鹽十斤入昏鈔二貫民皆便之十八年陳友諒攻江西道通退保撫州歎曰吾為大)
(臣城陷不守復何面目見人乎遂死之道通舊作道童布延布哈舊作普顔不花今俱改正)額
琳沁巴勒(西夏人至正十二年移江西行省左丞時妖寇由蘄黃陷饒州饒之安仁與隆)
(興接境民皆相延為亂額琳沁巴勒道出安仁駐兵招之來者厚加賞賚不從者攻之餘干久為盜)
(區亦聞風順服威聲大振所在羣盜咸謀歸款以疾卒於官所部為之喪氣額琳沁巴勒舊作亦)
(憐真班今改正)都哩布哈(蒙古人陳友諒陷江南詔拜江西行省平章政事與阿爾和碩)
(等分道進討遂泛海南下趨廣東駐師揭陽降土寇金元祐由海嶺圖江西會元祐叛變起倉卒都)
(哩布哈與參政楊泰元拒戰為槍所中創甚其子達蘭布哈率麾下力抗死之都哩布哈被執擁至)
(太平橋罵不絶口遂為賊殺其妻布延氏妾高麗氏皆遇害部將哈竒爾布延阿拉克布哈迪延布)
(哈等俱戰死都哩布哈舊作朵里不花阿爾和碩舊作阿里渾沙達蘭布哈舊作達蘭不花布延)
(氏舊作卜顔氏哈竒爾舊作哈乞布延舊作吳普顔阿拉克布哈舊作阿刺不花迪延布哈舊作歹)
(不花今俱改正)︹明︺鄧愈(虹人太祖取江西以愈為行省參政守之陳友諒寇南昌愈固守三)
(月太祖親征解圍使率兵徇江西未附州縣與常遇春悉平沙坑麻嶺諸寨進取吉安克贛州諸路)
(悉下進江西右丞愈持軍嚴肅卒有擄掠立斬以徇軍中所得子女盡遣還其家民大悦)趙德
勝(濠人洪武初為統兵元帥與朱文正鄧愈守南昌平羅友賢破漢將復臨江吉安撫州及陳友)
(諒大舉圍南昌晝夜攻城德勝率諸將死戰為流矢所中遂死)黃彬(江夏人從歐普祥攻陷袁)
(吉勸普祥納款太祖至龍興令普祥守袁而以彬為江西行省參政普祥故殘暴彬盡反其所為民)
(甚安之)陶安(當塗人洪武初為江西行省參政諭曰江西上游地撫綏莫如卿至江西政績)
(益著)韓宜可(山陰人洪武初出為江西按察使僉事時官吏犯笞罪以上悉謫屯鳳陽多至)
(萬計宜可請分别論遣又極論罪人不當没妻孥為奴婢皆報可)劉辰(金華人永樂初遷江)
(西布政司左參政奏蠲九郡荒田糧歲饑勸富民貸飢者蠲其徭役以為之息官為立劵期年而償)
(辰居官廉勤以與同官數爭坐免)顧佐(太康人永樂初遷江西按察副使剛直不撓吏民畏)
(服)邵玘(蘭谿人永樂中以御史巡按江西所過人不敢犯)林瑜(龍巖人永樂中為江)
(西按察使僉事升副使袁州流民為寇殱其魁撫定餘黨居江西二十餘年及去民爭挽留之)于
謙(錢唐人宣德初授御史出按江西雪冤囚數百人)賈諒(嶧人宣德五年以右副都御史)
(巡視江西按治豪強不少假)石璞(臨漳人英宗初年出為江西按察使坐逸囚降副使善斷)
(疑獄民娶婦三日歸寕失之婦翁訟壻殺女誣服論死璞禱於神夢神示以麥字璞曰麥者兩人夾)
(一人也比明械囚趣行刑囚未出一童子窺門屏間捕入則道士徒也叱曰爾師令爾偵事乎童子)
(首實果二道士匿婦稿麥中立捕論如法在江西數年風紀整肅雖婦豎無不知石憲使者)夏
時(錢塘人正統初為江西僉事奏守令多刻刑無辜傷和干紀乞令御史按察徧閱罪囚釋冤滯)
(逮按枉法官吏從之遷參議奏恤民六事多議行)王翺(鹽山人正統初以右僉都御史鎮江)
(西懲貪抑姦吏民畏愛)楊安(歙人正統中閩浙盜起安以刑部侍郎出鎮江西賊至輒擊敗)
(之暇則詢民瘼士民嚮服)韓雍(長洲人正統中以御史巡按江西黜會墨吏五十七人廬陵泰)
(和盜起設伏捕誅之景泰二年巡撫江西歲饑奏免秋糧請宋文天祥謝枋得諡首行均徭歲辦法)
(民皆便之)原傑(陽城人正統中以御史巡按江西捕誅劇盜姦宄斂跡景泰時擢江西按察使)
(發寕王奠培淫亂事革其護衞治行聞賜詔旌異成化中江西盜起以傑嘗再莅其地得民詔往治)
(之捕戮六百餘人餘悉解散)夏塤(天台人天順初以御史清軍江西發鎮守中官葉達恣横)
(狀達為斂跡累遷江右左布政)崔恭(廣宗人景泰中歷江西左布政使有廣濟庫官吏乾沒五)
(十萬恭白於巡撫韓雍典守者咸獲罪定均䍃法酌輕重十年一役遂為定例寕王奠培不法恭劾)
(之削其護衛王稍戢)王恕(三原人天順四年遷江西右布政使平嶺寇贛州)陳選(臨海)
(人天順中以御史巡按江西盡黜貪殘吏時人語曰前有韓雍後有陳選廣寇流入贛州奏聞不待)
(報遣兵平之)夏寅(華亭人成化初為江西副使堤督學校其教務先德行士經激勸者多為)
(聞人)林鶚(浙江太平人成化初遷江西按察使讞獄必麗情法不妄徇人有犯大辟賄達官求)
(生者鶚持之愈堅廣東寇剽贛州急調兵禦之遁走廣信妖賊妄稱天神惑衆捕戮其魁立解散歷)
(左右布政使歲饑奏減民租十五萬石)趙敔(武進人成化三年以御史出按江西值南昌諸)
(府大饑盡心賑救奏蠲逋賦免鹽鈔停運一年以所徵米十九萬石留賑民賴以濟敔周知利弊吏)
(民畏愛當代去民上章乞留就遷按察使)夏時正(仁和人成化六年以南京大理寺卿巡視)
(江西災傷除無名稅十餘萬石汰諸冗役數萬奏罷不職吏二百餘人增築南昌濱江隄及豐城諸)
(縣陂岸民賴其利)閔珪(烏程人成化中以右僉都御史巡撫南贛諸府多盜率強宗家僕珪)
(請獲盜連坐其主尹直輩謀之李孜省取中旨責珪不能弭盜左遷廣西按察使)楊守隨
(鄞人成化中授御史巡按江西所至以風采見憚)楊守隅(守隨從弟歷官江西參政有政)
(績寕府祿米石徵銀一兩後漸增十之五守隅入請於王裁減如舊)邵寶(無錫人宏治七年遷)
(江西提學副使廣白鹿書院學舍以來學者其教以致知力行為本江西俗好陰陽家言有親死數)
(十年不葬者寶下令親未葬不得試於是舉葬者千計宸濠索詩文峻却之後宸濠敗有司校勘獨)
(無寳跡)林俊(莆田人宏治中以右僉都御史督操江江西新昌民王武為盜巡撫韓邦問不)
(能靖命俊巡視俊榜賊許自新而身入武巢武驚率衆出迎請自效賊黨悉就擒詔即以俊代邦問)
(乃更定要約均糧平役立義學義倉義冢庶務一新王府徵歲祿率倍取於民以俊言大減省宸濠)
(貪暴俊屢裁抑之王怒伺其過無所得尋以憂去)王哲(吳江人宏治中以御史巡按江西時)
(大旱親錄罪囚出數百人翼日雨歲大稔有大家被盜誣其怨家賂鎮守論死哲訊釋之後果得真)
(盜民為之謠曰江西有一哲六月飛霜雪天下有十哲太平無休歇)吳一貫(海陽人正德初)
(遷江西副使討華林賊有功進按察使行軍至奉新卒士民立忠節祠祀焉)蔡清(晉江人正)
(德初為江西提學副使取士先德行而後文藝宸濠驕恣凡朔望諸司先朝王後謁文廟清不可先)
(文廟而後王王生辰令諸司朝服賀清曰非禮也去蔽膝而入王求復護衞已得請清有後言王怒)
(欲誣以詆毁詔旨遂引疾去)陳金(武昌人正德六年江西盜起詔金以左都御史總制軍務)
(許便宜從事時撫州則東鄉賊王鈺五等南昌則姚源賊汪澄二等瑞州則華林賊羅光權陳福一)
(等而贛州大帽山賊何積欽等又起官兵數年不能克金以屬郡兵不足用奏調廣西狼土兵遂進)
(兵東鄉移師姚源華林又擊大帽山賊半歲間俘斬殆盡即於東鄉立縣並立萬年縣以降人居之)
俞諫(桐廬人宏治中歷江西參政議平大帽山賊鍾志高正德八年姚源降賊王浩八叛諫以)
(右副都御史代陳金督諸軍剿平之又討擒東鄉萬年餘賊亂乃定命兼巡撫凡臨川新淦諸賊悉)
(就擒劇賊徐九齡者出没江湖間積三十年諸郡咸被其害諫討斬之羣盜悉平)周南(縉雲)
(人正德中以右副都御史督南贛軍務南贛巡撫之設自南始汀州大帽山賊張時旺等聚衆稱王)
(攻剽城邑延及江西廣東之境官軍討之輒敗南集諸道兵擊之於龍牙擒時旺等先後斬獲五千)
(人復移師會總督陳金共平姚源諸賊境内遂安)吳廷舉(梧州人正德中擢江西右參政)
(敗華林賊於連河從陳金大破姚源賊其黨走裴源復從俞諫破之賊首浩三既撫復叛廷舉往諭)
(為所執居三月盡得其要領誘使攜貳及廷舉得還賊果内亂遂擒之)周憲(安陸人正德中)
(為江西副使華林馬腦賊方熾憲督兵進剿先後斬獲千計進逼華林移檄會師夾擊諸將多觀望)
(憲攻北門與子幹先登賊下木石如雨軍潰憲中槍幹前救之力戰墮崖死憲被執大罵為賊支解)
(贈按察使諡節愍旌幹門曰孝烈)張嵿(蕭山人正德中擢江西參政進右布政使舉行卓異)
(遷左宸濠欲拓地廣其居嵿執不可宸濠大恚使人餽之發視則棗梨薑芥也未幾吕爲光祿卿)
李夢陽(慶陽人正德中爲江西提學副使振作士氣風教大行)胡世安(仁和人正)
(德中遷江西副使與都御史俞諫畫策討平王浩八以暇城廣昌南豐新城三縣寇警益稀時宸濠)
(有異志人莫敢言世安上疏發其驕横狀宸濠大怒列世安罪徧賂權倖必殺之逮捕下獄謪戍瀋)
(陽)鄭岳(莆田人正德時爲江西按察使就遷左布政使數與宸濠忤被誣奪官世宗初擢右)
(副都御史巡撫江西歲饑發廩賑貸奏以公帑一十二萬兩代民輸京師民深德之)范輅(桂陽)
(人正德中以御史清軍江西宸濠寵伶人秦榮僭擬如王居輅劾治之又極論鎮守太監畢真罪條)
(其貪虐十五事宸濠令諸司以朝服見輅不可抗章爭之廷議如輅言宸濠既怨輅而真銜之次骨)
(摭他事誣之逮下詔獄謫龍州宣撫司經歷嘉靖初歷江西副使右布政使)孫燧(餘姚人正)
(德十年以右副都御史巡撫江西宸濠有逆謀燧遣妻子還鄉止攜二童入南昌時南昌洶洶左右)
(皆爲宸濠耳目燧防察甚密託禦他寇曲爲備先城進賢次城南康瑞州以建昌縣多盜割置安義)
(縣以弭之請復饒撫二州兵備九江當湖衝最要害請重兵備道權以便控制廣信横峯青山諸窯)
(地險人悍請復通判駐弋陽又恐宸濠刧兵器假討賊盡出之他所於是密疏宸濠必反章七上輒)
(爲宸濠遮獲不得達會宸濠生日宴諸司伏兵縛燧斷左臂罵不絶口與副使許逵同遇害是日天)
(陰慘烈風驟起屍上常有黑雲蔽之蝇蚋無敢近者贈禮部尚書諡忠烈與逵並祠南昌賜額旌忠)
許逵(固始人正德中爲江西副使時宸濠横甚逵每繫其黨䋲以法巡撫孫燧知其忠勇每事)
(與密議及宸濠反縛燧逵爭之宸濠素忌逵問許副使何言曰副使惟赤心耳肯從汝反乎宸濠怒)
(遂並縛逵曳出斫其頸屹不動賊衆共推抑令跪卒不可得遂死世宗即位贈左副都御史諡忠節)
黃宏(鄞人正德中爲江西左參議按湖西嶺北二道王守仁討横水桶岡賊宏主餉賊閔念四)
(既降復恃宸濠勢剽九江宏發兵捕之走匿濠祖墓中盡得其輜重以歸宸濠反被執宏憤怒以手)
(梏向柱蹙項卒贈太常卿又馬思聰莆田人督糧江西宸濠反被執不屈絶食六日死贈光祿少卿)
(俱祀旌忠祠)王守仁(餘姚人正德十一年擢右僉都御史巡撫南贛時盜賊蜂起攻剽郡)
(縣守仁至檄閩廣會兵先破大帽山賊進兵大庾討横水左溪桶岡諸賊悉破之設崇義縣於横水)
(以控諸猺還討浰頭連破上中下三浰擒殺無遺乃於下浰立和平縣置戍而歸自是境内大定十)
(四年六月奉命勘福建叛軍行至豐城聞宸濠反即趨吉安起兵勤王宸濠襲下九江南康出大江)
(攻安慶守仁率衆直搗南昌宸濠聞南昌破自安慶還兵再戰皆大敗遂就擒凡三十五日而賊平)
(時帝已親征自稱威武大將軍命安邊伯許泰太監張忠將京軍赴南昌諸嬖倖欲令縱宸濠待帝)
(自擒守仁先俘宸濠至錢塘付太監張永以獻忠泰不得已班師當是時微守仁東南事幾殆嘉靖)
(初論功封新建伯)唐龍(蘭溪人正德中以御史巡按江西宸濠已擒張忠許泰率京軍駐南)
(失額罪小殃民罪大嚴嵩秉政親黨多強奪民田太初治之不少貸)鄭世威(長樂人嘉靖中)
(為江西副使嚴嵩柄國其族黨有犯者世威抵以重法副使熊楫抑買廢寺田千頃世威估平直鬻)
(田以賑饑民楫持嵩書屬之不聽)汪一中(歙人嘉靖中遷江西副使鄰境賊薄太和一中)
(列陳拒之賊至左右軍皆潰一中躍馬當賊鋒與指揮王應鵬千戶唐鼎皆死之贈光祿卿諡忠愍)
王宗沐(臨海人嘉靖中歷江西提學副使修白鹿書院引諸生講習其中)胡松(滁州)
(人嘉靖中以右副都御史巡撫江西時所部多盜州縣殘破松悉心經畫奏設南昌南豐萬安三營)
(遣將討捕以次削平會討廣東巨寇張璉及援閩破倭皆有功)俞大猷(晉江人嘉靖四十年)
(為南贛參將時廣東饒平賊張連數攻陷城邑積年不能平詔大猷合閩廣兵討之大猷以潛師搗)
(其巢執連等散餘黨二萬不戮一人擢副總兵協守南贛汀漳惠潮諸郡乘勝征程鄉盜平之)李
佑(貴州清平衞人嘉靖中為江西副使程鄉賊温鑑梁輝等奔瑞金佑邀擊之三戰皆捷又敗廣)
(東賊吳志高下歷賊賴清規進右參政與總兵官俞大猷大破劇賊李亞元擢僉都御史廵撫江西)
周如斗(餘姚人嘉靖末以右都御史巡撫江西知民困更徭創行一條鞭法躬自校勘積勞)
(得疾浹歲而卒其所創法後徧行之天下公私稱便)吳百朋(義烏人嘉靖末巡撫南贛討平)
(河源賊李亞元程鄉賊葉丹樓兵威大振先是三巢賊據下歷高砂岑岡積十年廣東和平龍川興)
(寕江西龍南信豐安遠咸受其害而下歷賊賴清規尤桀黠百朋籌兵食選練將卒擒清規於苦竹)
(嶂羣賊震懾改設定南縣境内以安)劉光濟(江隂人隆慶初巡撫江西先是周如斗議一條)
(鞭法未就而卒光濟銳意奏行自是徭役之困永除)張翀(柳州人隆慶二年以右僉都御史巡)
(撫南贛南椎劇盜黃朝祖流劫諸縣尋徙湖廣勢甚熾翀討平之)陳有年(餘姚人萬歷中)
(以右僉都御史巡撫江西尚方所需陶器多竒巧難成後有詔許量減既而如故有年引詔旨請乃)
(免十之三南畿浙江大祲詔禁鄰境閉糴商舟皆集江西而江西亦歲儉有年疏陳濟急六事中請)
(稍弛前禁令江西民得自救坐違詔奪職)陸萬垓(平湖人萬歷中以右僉都御史巡撫江西)
(行社倉法貯穀千萬石歲祲發賑全活甚多濱江圩壞令有司以時修築居官寬易不苛及卒民為)
(立祠)朱鴻謨(益都人萬歷中以御史巡撫江西奏蠲水災賦請減饒州磁器又疏薦建言削)
(籍者忤旨奪俸)謝杰(長樂人萬歷中以右副都御史巡撫南贛屬吏被薦者多賄謝杰曰賄而)
(後薦干戈之盜薦而後賄衣冠之盜人以為名言)王佐(鄞人萬歷中為南昌知府以節儉先)
(僚屬鋤強扶弱興學校浚河渠甚有聲歷提學副使督糧參政按察使右布政使並在江西後由廣)
(東左布政復升巡撫民聞其來皆喜寇盜頓息稅使潘相李道為民害佐以利害諭相使自請減稅)
(五千而劾道為民害得撤還歲大水設策賑救民困為蘇所在祠祀焉)吳達可(宜興人萬)
(歷中以御史巡按江西税使潘相毆折輔國將軍謀圮肢並繫宗人宗達誣以劫課又劾上饒知縣)
(李鴻主使帝切青謀圯等奪鴻官達可言宗人無故受刑將使天潢人人自危鴻無辜不當黜願亟)
(正相罪弗聽相又請開銅塘山采大木鑿泰和斌姥山石膏達可復極言不可閣臣亦爭之乃寢)
葛寅亮(錢塘人萬歷中為九江兵備湖口稅監李道擾民寅亮至痛䋲其下執首惡論罪分)
(謹守者百餘人為二番更聽約束虐𦦨為息歲饑遣官告糴湖襄以平價糶創陽明書院選諸生肄)
(業其中置社學以教貧民子弟築隄建橋設西城閘蓄水以制火患政績甚著)方大美(桐城)
(人萬歷中巡按江西抗税監飭吏治尤加意士風造就甚衆)蔡懋德(崑山人崇禎初為江)
(西提學副使頒王守仁拔本塞源論於諸生自著管見臆說數千言發明良知之學士多興起)解
學龍(揚州興化人崇禎五年以右僉都御史巡撫江西疏言所部州縣官七十人坐逋賦降罰)
(者至九十人由數歲之逋責於一歲數人之逋責於一人終無及額之日也請别新舊酌多寡立帶)
(徵之法報可四方賊盜蜂起江西獨無重兵學龍以為言詔增置千人都昌萍鄉盜發討平之封山)
(妖賊張普薇等横行合閩兵剿滅之)林日瑞(詔安人崇禎中為江西右參政分守湖東鉛山)
(界閩妖人聚山中謀不軌圍鉛山日瑞擊敗之搗其巢)侯峒曾(嘉定人崇禎中遷江西提)
(學參政益王勢方熾歲試黜兩宗生王怒使人誚讓峒曾不為動江右頌其公明謂數十年所未有)
王養正(泗州人福王時為副使分巡建昌大兵下江西列城望風潰養正與布政夏萬亨)
(知府王域推官劉允浩起兵拒守城破被執械至武昌死之乾隆四十一年俱賜諡烈愍)
夏萬亨(崑山人為江西布政使大兵至南昌失守避建昌與王養正同被執死之乾隆四)
(十一年賜諡烈愍)彭期生(海鹽人官湖西兵備道與楊廷麟萬元吉同守贛州城破)
(冠帶自縊死乾隆四十一年賜期生諡節愍廷麟元吉均諡忠節)
︹本朝︺金震出(江陵人順治三年分守嶺北道時大兵甫定贛州居民十無一二震出加意)
(撫綏禁止兵卒拷詰財物釋歸難婦出已貲瘞埋露骸虔民至今頌之)劉武元(漢軍鑲紅)
(旗人順治四年巡撫南贛時下贛禆將二十餘人皆桀驁武元申明令甲俾嚴輯部伍殘黎漸次安)
(集五年提督金聲桓副將王得仁反攻圍贛州武元與總兵胡有陞堅守數月民無叛志會援兵至)
(聲桓退走出竒師襲其後敗之於大湖港李成棟自廣東擁衆來攻武元密遣將出其不意擊之斬)
(首萬計成棟遂潰分遣諸將擊諸郡餘賊皆平之)張鳳儀(漢軍正白旗人順治四年分巡)
(嶺北全聲桓圍贛與廵撫劉武元總兵胡有陞竭力守禦城中糧匱諸將或言老弱徒糜軍食不若)
(殺之并食固守鳳儀曰諸君欲反耶凡守土以為民也王者之師攻城猶不敢妄殺况守城而屠我)
(民乎武元是其言未幾援至一郡獲全)蔡士英(漢軍正白旗人順治九年以右副都御史)
(巡撫江西勘實荒田請免逋賦五十八萬有奇缺丁五十九萬有奇又請減瑞州浮糧十萬餘石袁)
(州糧率每畝浮一斗六升有奇士英請減之視新喻九斗三合為定額以蘇積困疏上皆報可)郎
廷佐(漢軍鑲黃旗人順治十一年巡撫江西一切秕政釐剔務盡未期年境内大治尋擢兩江)
(總督)佟國器(漢軍正藍旗人順治十二年巡撫南贛劇賊曾拱辰據興國之梅窖坑剽掠吉)
(贛二郡國器遣將討平之長寕黃鄉賊楊興再叛據大帽山國器殱其渠魁招安餘衆又平寕化白)
(扇坑三村黃素禾諸盜由是江廣閩楚之賊略盡先是贛州漕米輸南昌而贛州兵食又自南昌撥)
(運舟行灘險人病轉輸國器疏請留贛漕以給鎮兵即以南昌饋贛之米抵漕兵民兩便時重兵駐)
(贛日久議興屯田佐軍食國器曰政貴因地制宜屯於贛無益遂罷之)許世昌(漢軍正紅)
(旗人順治十四年巡撫江西廉平不苛釐軍屯辨冤獄聲績甚著)湯斌(睢州人順治十六年)
(爲嶺北參政海寇鄭成功犯江寕遣諜至贛斌捕得立斬之大盜李玉廷聚衆萬餘斌諭降之甫約)
(而海警至斌謂巡撫蘇宏祖曰玉廷詐降非心服也度必變變必先窺南安南安城空無兵宜亟往)
(守之既設備賊果至遂擒滅之平南軍過南安殺人有司以鬭殺論斌曰力侔者謂之鬭軍無寸傷)
(而民以兵死與律不應卒抵軍於法)施閏章(宣城人順治十八年爲江西參議分守湖西重)
(建袁州昌黎書院及吉安白鷺書院以課諸生愛民禮士崇奬風教遠近爲之興起)劉楗(大城)
(人康熙九年爲江西布政使歲祲南康九江九甚楗親往散賑全活甚衆前此皆私收帑藏羨餘至)
(是屏不納十三年入覲疏請蠲南昌浮賦明年升太常卿在道聞江西寇亂疾驅而返時人心恟懼)
(見楗至歡呼迎馬首即日仍視事調兵籌餉悉心經畫卒頼以安)李光座(祥符人康熙十)
(二年爲江西按察使值吳三桂叛郡邑煽動上變者多株引無辜爲奸利光座廉得其狀擿主名者)
(寘於理所全活不可勝計故事對簿訖獄詞皆具於掾吏光座綜次爰書一皆手勘必求無憾乃已)
(以疾卒於官)哲爾肯(漢軍鑲紅旗人暢曉軍務以世職授贛南總兵時耿逆黨踞會昌雩)
(都以計襲破之又大破吳逆兵於吉安收復萬安泰和二縣通江西餉道)王繼文(漢軍鑲紅)
(旗人康熙中分巡饒南九道時遣部員清丈蘆洲頗作威福繼文日單騎走烈日中陰爲調劑多所)
(寬減民感悦)白色純(漢軍鑲紅旗人康熙十三年巡撫江西時閩粤煽亂南贛騷動賊得)
(民率割其辮我兵遇輒戮之由是民陷賊者不敢自拔又賊多營城外百姓不得逸出兵至賊先散)
(走顧以民為賊俘其妻女民益駭色純時駐贛州愀然曰民其胥化為賊矣上疏請除其禁得報可)
(民脱身歸者相屬賊勢遂孤甫一歲卒於官士民為之痛哭)高璜(漢軍鑲黃旗人康熙二十)
(一年任江西提學道時文風卑靡璜力振起之即以江西先正陳羅章艾之文砥切諸生風氣為之)
(丕變捐俸修南昌府學及郡邑學之廢壞者善政甚多士民立碑祀之)宋犖(商邱人康熙二)
(十七年巡撫江西時湖廣兵亂江西民有與賊應者人情恟恟犖聞命星馳赴任密訪通賊者置之)
(法全省乃安)劉蔭樞(韓城人康熙丙辰進士三十八年分巡南贛道冰蘖自矢鋤豪強抑)
(奢華贛俗為之大變舊有牙帖銀協濟定南頗為民累蔭樞計歲入置田以租充額牙税永除修鬱)
(孤臺建講堂尊經閣於山下以課士人稱頌焉)李基和(奉天鑲紅旗人康熙四十三年由湖)
(北布政使升江西巡撫時方大祲基和在武昌聞命之下豫貸藩庫銀過湖口遇賈艘載粟下江)
(即買之又邀之轉左蠡入南昌米價頓平乃以所買粟遍發諸郡煮粥以賑饑者於是剗積弊禁耗)
(羨平鹽價數月中善政具舉)劉炎(陽穀人康熙中爲江西提學副使杜絶私請以實學敦行)
(勖勉諸生各郡文廟禮器樂舞缺略者修舉之秩滿去幾不能治裝)白潢(漢軍鑲白旗人康熙)
(五十六年巡撫江西革陋規禁耗羡除弊甦困善政具修湖口榷關商船候驗者多苦暴風潢請於)
(武曲港濬塘築隄令船得棲泊商民德之捐俸築臨江河隄護民田水患永息民稱白公隄又修復)
(豫章書院請增鄉試解額卒入祀名宦祠)王承烈(涇陽人康熙癸丑進士雍正中任江西布)
(政使爲政寬簡凡所施設一本至誠有舊吏二人擅作奸竇承烈懲斥之諸弊爲之肅清)陳宏
謀(臨桂人雍正元年進士乾隆六年巡撫江西奏於南昌羅絲港建石壩障贛水西注即以工代)
(賑)
前總纂官(臣)許應藻恭纂輯
提調官(臣)張日章恭覆輯
校對官(臣)沈維鈺恭校恭覆校
大清一統志
南昌府(江西省治東西距三百八十里南北距四百十里東至饒州府餘干縣界一百四十里西)
(至瑞州府新昌縣界二百四十里南至撫州府樂安縣界二百三十里北至南康府星子縣界一百)
(八十里東南至撫州府治二百里西南至瑞州府治一百二十里東北至南康府都昌縣治二百六)
(十里西北至湖北武昌府通山縣界五百里自府治至京師四千八百五十里)
︹分野︺天文斗分野星紀之次
︹建置沿革︺禹貢揚州之域春秋時吳西境戰國屬楚
秦屬九江郡漢高帝六年分置豫章郡治南昌縣
(左傳昭公六年楚子蒲帥師伐吳師於豫章又定公四年吳子舍舟於淮汭自豫章與楚夾漢杜預)
(注豫章漢東江北地名按此則古豫章地在淮南江北之界漢始移其名於江南)後漢至
晉初因之元康元年於郡置江州東晉咸康六年
州移治尋陽以豫章爲屬郡宋齊皆因之陳初江
州復理豫章天嘉六年州罷(按陳書本紀梁大寶元年授高祖豫州刺)
(史領豫章内史蓋梁末又嘗置豫州也)隋平陳廢郡置洪州總管府
(元和志因洪厓井名)大業二年府廢復以洪州爲豫章郡唐
武德五年復曰洪州仍置總管府七年改都督府
貞觀元年隸江南道開元二十一年隸江南西道
天寶元年復爲豫章郡乾元元年復爲洪州上元
二年置南昌軍咸通中爲鎮南軍節度使治五代
初屬楊吳南唐交泰元年建南都升爲南昌府宋
初復為洪州隆興三年曰隆興府為江南西路治
所元至元十四年置總管府十五年改府為隆興
路二十一年又改為龍興路(以𥙿宗故更名)明初為洪都
府尋改南昌府為江西布政司治所
本朝因之為江西省治領州一縣七
南昌縣(附郭府治東南偏東西距八十一里南北距一百一里東至進賢縣界八十里西至)
(新建縣界一里南至豐城縣界一百里北至新建縣界一里東南至進賢縣界六十里西南至豐城)
(縣界一百里東北至南康府都昌縣界二百五十里西北至南康府建昌縣界一百二十里漢置南)
(昌縣為豫章郡治後漢及晉以後皆因之隋改縣曰豫章為洪州治大業初仍為豫章郡治唐仍為)
(洪州治寶應元年改曰鍾陵貞元中復曰南昌五代唐為南昌府治宋初亦為洪州治隆興後為隆)
(興府治元為龍興路治明為南昌府治本朝因之)新建縣(附郭府治西北偏東西距八十)
(一里南北距一百八十一里東至南昌縣界一里西至奉新縣界八十里南至南昌縣界一里北至)
(南康府星子縣界一百八十里東南至南昌縣界十里西南至瑞州府高安縣界七十里東北至南)
(康府都昌縣界二百五十里西北至南康府建昌縣界一百二十里自漢至唐為南昌縣地宋太平)
(興國六年始析南昌洪崖等十六鄉置新建縣與南昌縣皆為倚郭元為龍興路治明為南昌府治)
(本朝因之)豐城縣(在府南少西一百二十里東西距一百七十里南北距一百五十里)
(東至撫州府臨川縣界一百里西至瑞州府高安縣界七十里南至撫州府樂安縣治一百十里北)
(至南昌縣界四十里東南至撫州府樂安縣治一百三十里西南至臨江府清江縣治九十里東北)
(至進賢縣治一百六十里西北至新建縣界五十里漢南昌縣地後漢建安中置富城縣屬豫章郡)
(晉太康元年改曰豐城仍屬豫章郡宋齊因之梁大通二年屬巴山郡隋平陳縣廢開皇九年改置)
(廣豐縣仁壽二年復曰豐城屬豫章郡唐永徽初徙縣章水東屬洪州天祐中改曰吳臯五代南唐)
(復曰豐城宋屬隆興府元至元二十三年升為富州屬龍興路明洪武二年復為豐城縣屬南昌府)
(本朝因之)進賢縣(在府東南一百十里東西距一百四十五里南北距一百四十里東)
(至饒州府餘干縣界九十里西至南昌縣界五十五里南至撫州府臨川縣界四十里北至饒州府)
(餘干縣界一百里東南至撫州府東鄉縣治九十里西南至豐城縣治一百四十五里東北至饒州)
(府餘干縣治一百四十里西北至新建縣界一百四十里漢南昌縣東境晉太康初分置鍾陵縣屬)
(豫章郡尋省梁陳時復置隋廢唐武德五年復置屬洪州八年復廢宋初置進賢鎮崇寕二年升為)
(縣屬隆興府元屬龍興路明屬南昌府本朝因之)奉新縣(在府西一百二十里東西距一)
(百六十里南北距四十里東至新建縣界四十里西至義寕州界一百二十里南至瑞州府高安縣)
(界二十里北至靖安縣界二十里東南至新建縣界四十里西南至瑞州府新昌縣治一百四十里)
(東北至南康府安義縣治六十里西北至靖安縣界四十里漢海昏縣地後漢永元十六年分置建)
(昌縣中平二年又分置新吳縣皆屬豫章郡晉因之劉宋徙建昌治海昏城陳初於新吳縣置南江)
(州尋廢隋開皇九年省入建昌唐武德五年復置新吳縣屬南昌州八年省永淳二年復置屬洪州)
(南唐昇元元年改曰奉新縣宋屬隆興府元屬龍興路明屬南昌府本朝因之)靖安縣
(在府西北一百六十里東西距一百四十里南北距一百十里東至南康府安義縣界二十里西至)
(義寕州界一百二十里南至奉新縣界二十里北至武寕縣界九十里東南至奉新縣界十里西南)
(至奉新縣界十里東北至南康府建昌縣界三十里西北至武寕縣界一百里漢海昏縣地後漢為)
(建昌縣地唐廣明中置靖安鎮楊吳乾貞二年改為場南唐昇元元年升為縣屬洪州後州升為南)
(昌府縣屬焉宋屬隆興府元屬龍興路明屬南昌府本朝因之)武寕縣(在府西北三百)
(八十里東西距一百六十里南北距二百四十里東至南康府建昌縣界七十里西至義寕州界九)
(十里南至靖安縣界一百二十里北至湖北武昌府興國州界一百二十里東南至建昌縣界九十)
(里西南至靖安縣界一百二十里東北至九江府德安縣治一百七十里西北至湖北武昌府興國)
(州界二百里漢海昏縣地後漢建昌縣地建安中分置西安縣晉太康元年改曰豫寕屬豫章郡宋)
(齊以後因之陳武帝置豫寕郡隋平陳廢郡并縣入建昌唐長安四年又分建昌置武寕縣屬洪州)
(景雲元年復曰豫寕寶應元年復曰武寕宋屬隆興府元至元二十三年於縣置寕州大德八年徙)
(州治分寕以武寕還屬龍興路明屬南昌府本朝因之)義寕州(在府西北三百五十里東)
(西距二百一十里南北距二百里東至武寕縣界六十里西至湖南岳州府平江縣界一百五十里)
(南至瑞州府新昌縣界一百二十里北至湖北武昌府通山縣界八十里東南至奉新縣界八十三)
(里西南至湖南長沙府瀏陽縣界二百四十里東北至湖北武昌府興國州治三百四十里西北至)
(武昌府崇陽縣治一百八十里春秋時吳艾邑漢置艾縣屬豫章郡後漢至晉以後皆因之陳屬豫)
(寕郡隋省縣入建昌唐初為武寕縣地貞元十六年分武寕西界置分寕縣屬洪州宋屬隆興府建)
(炎四年置義寕軍尋罷元至元二十三年置寕州於武寕縣以分寕屬之大德八年移州來治仍屬)
(龍興路明洪武初改州為寕縣宏治十六年復升為州屬南昌府本朝因之嘉慶六年改為義寕)
(州)
︹形勢︺水路四通山川特秀(劉宋雷次宗豫章記)襟三江而帶五
湖控蠻荆而引甌越(唐王勃滕王閣序)在江湖之間東南
一都會(宋曾鞏修城記)吳頭楚尾(洪芻職方乘)
︹風俗︺士好經學(晉書)風土爽塏沃野墾闢人食魚稻多
尚黃老之教重於隱遯(雷次宗豫章記)俗同吳中君子善
居室小人勤耕稼(隋書地理志)勤生而嗇施薄義而喜
爭(宋曾鞏分寕雲峯院記)
︹城池︺南昌府城(周十一里一百八十步門七濠闊十一丈明初因舊址改築本朝康熙)
(四年修雍正七年乾隆六年九年十一年十九年四十七年四十九年嘉慶十四年重修南昌新)
(建二縣附郭)豐城縣城(周七里二百步門四又小門三南以坪港為濠北臨劍水明正)
(德五年土築嘉靖中甃甎本朝康熙元年修乾隆十年二十五年嘉慶二十三年重修)進賢
縣城(周五里二百六十步門六明正德八年土築嘉靖三十八年甃甎本朝康熙二年修乾)
(隆十年重修)奉新縣城(周四里一百三十步門四周圍鑿池明正德五年因舊址土築)
(萬歷十一年甃甎本朝順治十八年修康熙二年乾隆二十六年重修)靖安縣城(周二)
(里二百四十步門四明正德六年土築嘉靖四十三年甃甎本朝康熙二十八年修乾隆二十六)
(年重修)武寕縣城(周四里門六明宏治中土築嘉靖四十四年甃甎本朝康熙三年)
(修五十五年雍正十年乾隆十一年十八年重修)義寕州城(周五里二百步門四水門)
(八北負山東南西三面臨河明正德六年土築萬歷中甃石本朝康熙六年修乾隆二十四年嘉)
(慶二十四年重修)
︹學校︺南昌府學(在府治南唐光啟中建在城北宋治平二年遷今所明洪武正德時重建)
(本朝順治康熙間屢經修葺乾隆八年二十九年屢修入學額數二十名)南昌縣學
(在縣治東南元元統初建在城南進賢門外明洪武初遷今所本朝順治十五年重修入學額數)
(二十名)新建縣學(在縣治南明洪武中建本朝順治十八年重建入學額數二十名)
豐城縣學(在縣治東宋紹興十三年建本朝順治十二年重建入學額數二十名)進
賢縣學(在縣治南宋崇寕三年建在縣東南明洪武初遷今所本朝康熙二十七年重建)
(入學額數十五名)奉新縣學(在縣治西南宋咸平初建於馮水上後屢遷淳祐中始改)
(建今所明洪武初重建本朝順治康熙間屢修入學額數十五名)靖安縣學(在縣治東)
(宋紹興中建明洪武初重建本朝康熙中修葺入學額數八名)武寕縣學(在縣治西)
(舊在治東本朝康熙五十六年遷建今所入學額數八名)義寕州學(在州治東即宋)
(分寕縣學元祐八年建本朝雍正三年重建入學額數十二名)豫章書院(在府城進)
(賢門内理學名賢祠右本朝康熙五十六年建御賜章水文淵額恭懸講堂雍正十一年)
(奉敕重新幷賜帑金千兩置田以贍學者)友教書院(在府學南)東湖
書院(舊在府治東南隅宋嘉定中郡丞豐有俊假李寅涵虛閣故址建今為南昌縣學本朝)
(嘉慶九年南昌縣知縣黎世序復建於百花洲後)西昌書院(在新建縣本朝嘉慶二)
(十一年知縣鄭祖琛建)龍光書院(在豐城縣學西舊在榮塘劍池廟左宋紹興中邑人)
(陳自俛建朱子榜其堂曰心廣為作記元至正中自俛裔孫重建明嘉靖中改建今所)貞文
書院(在豐城縣南八十里元揭徯斯之父來成以學行師表一方諡貞文至正中徯斯請立書)
(院遂賜以額歐陽原功為記)鍾陵書院(在進賢縣學北華蓋山舊在邑南霧嶺明正德)
(中改福勝寺建萬歷三十年邑令黃汝亨遷建今所)梧桐書院(在奉新縣西羅坊鎮南唐)
(羅仁節仁儉講學之所山多梧桐故名)華林書院(在奉新縣西南華林山宋雍熙中光)
(祿寺丞胡仲堯建王禹偁有序)柳山書院(在武寕縣西南柳山唐柳渾讀書處宋紹興中)
(建書院明成化中因舊址再建)濓溪書院(在義寕州治東旌陽山麓周子為分寕簿時建)
(明天順初重建本朝康熙七年重建乾隆八年重修按舊志載府治南有宗濂書院宋江萬里)
(建以祀周子理宗曾親書宗濓精舍額後為王虚觀又進賢門内有正學書院明嘉靖中卽廢陽春)
(書院改建後改貢院謹附記)
︹戶口︺(原額人丁三十七萬一千五百四丁今滋生男婦大小共四百六十二萬三千五十八名口計)
(七小十共一五萬一萬三千八千九百八十八十名九口戶前計六左衞千三屯百男八婦大十二)
(戶)
︹田賦︺(田地地丁六萬八銀二十千四二萬百八四十千二二百頃二三十畝二有兩竒額徵九錢二)
(分合米二南十昌三前萬六衞屯千九田在百九九江十府五彭石澤三縣斗六共五升八百五)
(十五百九頃四十一十兩一七畝四分六分四釐南釐昌額左徵衞地屯丁田銀四在九千江三府)
(德化十九德頃安一瑞十昌五及畝南六康分府額星徵子地等四丁銀縣七共九千八百七百二)
(十三兩分二四錢釐)
︹山川︺漸山(在南昌卓筆俗縣名東南尖山六南十接八進里竦賢縣如界)麥山(在南昌縣)
(南又三名十墨里山遠或望名如脈墨山)斜山(在五南里昌又縣名西霞南山十)大球
山(在里新建相連縣有西小南球七山十)逍遥山(在十新建里道縣西家以南為八第)
(四十福地山之陽有許旌陽王隆宫又義寕州南六十里亦有逍遥山高千丈周七十里高峻幽僻)
(人迹罕到)釣磯山(在新建縣西十里章江西山廣百步四周皆水舊傳洪厓先生釣遊處)
西山(在新建縣西章江門外三十里一名南昌山卽古散原山也或作厭原山道家以為第十)
(二洞天酈道元水經注石頭津步西二十里曰散原山疊嶂四周杳邃有趣西北五六里有洪井飛)
(流懸注其深無底舊說洪厓先生之井也北五六里有風雨池山高瀨激激著樹木霏散遠灑若雨)
(西有鸞岡洪厓乘鸞所憩泊也四周有水謂之鸞陂岡西有鶴嶺云王子喬跨鶴所經過有二厓號)
(曰大蕭小蕭言蕭史所遊萃處也樂史太平寰宇記南昌山在縣西三十五里高二千丈周三百里)
(跨南昌建昌新吳三縣宋余靖記西山巖岫四出千峯北來其形勢高與廬阜等而不與之接餘山)
(則枝附矣)罕王山(在新建縣西六十里又昭山在縣西八十里)雞籠山(在新建縣)
(西北十里其山盤旋聳秀東枕大江登臨最勝)銅山(在新建縣西北寰宇記南昌山迤邐相接)
(者吳王濞鑄錢之山時有夜光遥望如火以為銅之精光縣志又有銅尖嶺在縣西南七十里)吉
州山(在新建縣北一百八十里上有居民世傳秦時移此)李岐山(在新建縣北一百四)
(十里鄱湖西春夏水高其巔獨露舟楫值風濤者皆泊其下)松門山(在新建縣北二百十)
(五里寰宇記其山多松北臨大江及彭蠡湖山有石鏡光明照人謝靈運入彭蠡湖口詩云攀崖照)
(石鏡牽葉入松門)几山(在新建縣東北一百四十里屹立湖中有石橋釣臺仙岩諸勝)擔
石山(在新建縣東北一百八十里豫章記擔石山如石堆湖心遂成小山寰宇記擔石湖中有)
(兩山其孔如人穿擔狀)鍾城山(在豐城縣東四十里前為城岡山下有瀑泉大旱不竭)
櫧山(在豐城縣東六十里接臨川縣界山多櫧木有徐孺子讀書臺)鳳凰山(在豐城縣)
(東七十里晉升平中鳳凰將九雛見於豐城山卽此下有九子池右為道人山又義寕州北二百步)
(亦有鳳凰山上多靈草)龍門山(在豐城縣東南一百里前有七寶峯下有龍湫浩涵澄澈)
(深不可測有石堅潤可為硯又義寕州東北三十里亦有龍門山洞穴玲瓏寬廣可通行人下有清)
(水巖多産蘭蕙黃庭堅以為天下絶勝處)堯山(在豐城縣南一百五十里上有堯壇接臨川縣)
(界)始豐山(在豐城縣南七十里寰宇記卽神仙三十七福地之一縣志山周十里高三百)
(丈上有藥臼洗藥池石壁上有白玉蟾影及手書山西有仙人掌石碁局)羅山(在豐城縣南八)
(十里晉羅文通學道於此山頂有池冬夏不竭一名池山富水所出)杯山(在豐城縣南一百五)
(十里周百里形如覆杯豐水所出)澄山(在豐城縣西南一百四十里有水澄澈土人取以造)
(麯色如丹砂又名孤山)赤岡山(在豐城縣西二十里唐置吳臯縣嘗治於此又二十里為)
(金墎山)馬鞍山(在豐城縣西北六十里延袤百餘里巉巖嶮崎元邑人陸叔祥鑿石開道)
(其上又有馬鞍山在武寕縣西百里)龍頭山(有三一在豐城縣北十里又名磯頭山上有曲)
(池亭章江至此折而東流故名下為金花潭一在進賢縣北為西河之委一在奉新縣東北三十里)
(周遭環水)楊梅山(在進賢縣東五十里)棲賢山(在進賢縣東七十里舊名小天台山)
(唐時戴叔倫讀書於此改今名有雄嵐峯潤陂水出焉)三臺山(在進賢縣南儒學前一曰)
(鳳臺一曰鸞臺一曰鶴臺騫翥秀特下瞰常河九曲)槲山(在進賢縣南四十里多槲木冬夏常)
(青唐臧嘉猷隱此一名臧山)鐘山(在進賢縣西南五里舊志一名上下破山二山臨水破裂)
(元大德間於此得銅鐘十二)麻山(在進賢縣西南二十里上有麻姑壇豫章記晉王郭二仙)
(憩息之地後包真人於此昇舉有龍井禱雨輒應)金山(在進賢縣西南四十里昔嘗産金下)
(有淘金井與臨川縣接界)烏石山(在進賢縣治西二百步多巨石色皆黑)英山(在進)
(賢縣西十五里臨青嵐湖通邑水口所關上有仙井)北山(在進賢縣北百里濱鄱湖四周皆水)
(其土平衍利耕作居民千餘戶元巴延子中隱此巴延舊作伯顔今改正)龍岐山(在進)
(賢縣北百餘里鄱湖南岸)岐山(在奉新縣東南三里扼南北二水之衝平對諸峯如拱揖狀為)
(遊觀勝區)駕山(在奉新縣西南三十里舊志相傳唐宣宗在潛邸時嘗遊此故名其南有王見)
(山又南爲烏龍山)華林山(在奉新縣西南五十里寰宇記昔浮邱公隱居之所今南峯號)
(爲浮邱嶺其山三峯聳峻高險危秀周迴百里縣志在縣西南四十里一名浮雲山半屬高安山腰)
(有李八百石洞南有浮雲宫宫前有劍池丹井)晏嶂山(在奉新縣西南八十里四面如屏南)
(有劉仙巖風洞)磐山(在奉新縣西二十里寰宇記太史城東南有磐山縣志山勢蜿蜓踞水陸)
(之衝漢末劉表從子磐嘗據此因名)九仙山(在奉新縣西一百里北有温泉池其湯一温一)
(沸)百丈山(在奉新縣西百二十里舊名大雄山寰宇記山有吳猛修道處雄傑蔥秀不與)
(羣山鄰因以名之縣志百丈山周四十里與義寕州接界危巒秀嶂傑出西北最高者曰大雄峯前)
(則平原坦夷四山環拱東有迦葉峯南有靈境亭駐蹕峯北有野狐崖鳳凰堝笋石西北有流觴曲)
(水唐宣宗嘗至此避暑鑿石引泉爲九曲每曲置石墩爲坐石梁跨水以通往來元趙孟頫書流觴)
(曲水四字鐫於石)藥王山(在奉新縣西北五十里寰宇記上有藥王廟因名其山盤險而)
(上及頂平闊可二十里中有湖水澄深無底湖岸四時花木芳穠風景異於他處縣志亦名越王山)
(上有寶蓮湖西南有琵琶峯雷公巖鄒公洞龍鬚洞鳳凰池諸勝)登高山(在奉新縣治北)
(百步一名龍山又名獅山其嶺平坦舊為射圃每九日士女登高於此山北有井曰馮井井有墻延)
(袤數百尺俗呼倉城相傳漢時馮氏倉場故址)烏嵐山(在靖安縣南二十里接奉新縣界嵐)
(一作藍)葛仙山(在靖安縣西二十里按豫章志仙本楚人漢末隱此或云卽葛洪也有煉)
(丹壇壇左有葛仙菴明正德間土寇胡雷二立寨山上卽瑪瑙崖是也)金城山(在靖安縣)
(西北五里馬湖遶其麓)桃源山(在靖安縣西北四十里勝槩宛若武陵上有仙姑壇及龍)
(鬚藥臼車箱等九洞其水下注南與毛竹水合唐校書郎劉眘虚嘗居此號為孝弟鄉一云是宋)
(支離翁劉子虛居址相近為石門山山有寶峯院唐權德輿有碑記又有名山洪芻祐聖院記云右)
(鶴嶺而左名山長溪出焉)吳憩山(在靖安縣北五里相傳晉吳猛嘗遊憩於此故名其東為)
(繡谷山山半瀑布如練其西為白雲山)石門山(在靖安縣北四十里潭之右縣志上有)
(寶蓮峯卽馬祖道一卓錫之地峯側有宴坐巖)洪屏山(在靖安縣北七十里四圍壁立路止)
(一線可通行者畏之)鳳山(在武寕縣東五里下瞰修水)遼東山(在武寕縣東三十里)
(世傳丁令威化鶴之所)梅崖山(在武寕縣東八十里汾水出此)武安山(在武寕縣)
(東南二十五里)三卷山(在武寕縣東南三十里下有羊腸徑鳳口港出此)嚴陽山
(在武寕縣南四十里相傳嚴陽尊者結庵於此有石鑊泉二道自石中出)白崖山(在武寕縣)
(南九十里孤高險峻)朱家山(在武寕縣南百二十里相近為半山俱接靖安縣界山路崎嶇)
(旁臨溪澗不宜車馬)柳山(在武寕縣西南四十里以唐柳渾嘗隱於此而名)大孤山
(在武寕縣西南百四十里孤高險絶修醴水出此相近為銀鑪山清江港出此)四望山(在武)
(寕縣西五百步)七里山(在武寕縣西一里其山陡峻下瞰龍潭不通行道宋邑人李宗道於)
(山腰鑿路七里許明宏治中移鑿山下行者便之)羅坪山(在武寕縣西六十里又西十里)
(為赤岡山)太平山(在武寕縣西北八十里煙港水出此)遼山(在武寕縣西北八十里高)
(大險遠為邑巨鎮)九宮山(在武寕縣西北一百八十里其隂隸湖北通山縣上有瀑布下)
(有温泉)玉枕山(在武寕縣北一百八十步)神童山(在武寕縣北十里宋周天驥居)
(此舉神童科故名官塘水出此)伊山(在武寕縣北三十里有龍湫)雙嶠山(在武寕縣)
(東北二十里雙峯並峙磧溪水出此相近為南臯山雙港水出此南入修水)丫髻山(在武)
(寕縣東北四十里形如丫髻箬溪港出此)石鏡山(在武寕縣東北四十里有石壁色黑如鏡)
(鑑物分明相近有重巖山人跡罕到又十里為三山有三港水南入修江)魯溪山(在武寕縣)
(東北七十里枕魯溪上有石佛洞世傳劉真人修道處王象之輿地紀勝洞幽邃嵌空有樓臺宫闕)
(之狀峭壁瓌奇龕象交列有真仙古佛之容儀雖絶世工巧追琢不能及)楊新山(在武寕縣)
(東北一百四十里與湖北興國州接界)旌陽山(在義寕州東一里寰宇記獨立峻秀煙雲)
(迴泊旌陽許君曾遊故名州志山隔修水横截湍流上有醮星壇)梅山(在義寕州東五里上)
(多梅樹)龍峯山(在義寕州東四十里)海湖山(在義寕州東南四十里勢如列屏相)
(近有彌王山有水入安坪水)北嶺山(在義寕州東南六十里連亙三十餘里以居驛道北)
(故名相近爲洞山周十餘里)毛竹山(在義寕州東南一百二十里南跨武寕高數千仞周)
(二百餘里勢連東津山産毛竹故名圖經此山路塞宋治平間余奭開鑿至爛泥坪始通往來)南
山(在義寕州南二里上圓下方懸崖峭壁下瞰修江崖口有藏龍洞下有釣磯及玉溜積雪石)
壘金山(在義寕州南十五里有高岡亭飛龍閣招黃臺石門諸勝)東嶺山(在義寕州)
(南八十里根盤二十餘里路通一線多産蘭菌山下分三路達筠洪相近爲鯉魚山)東鄉山
(在義寕州南百里)大幽山(在義寕州西南八十里延袤二十餘里前後深淵幽澗中有金)
(雞橋)東津山(在義寕州西南一百二十里周二十里宋時余奭鑿為通道)血木山
(在義寕州西南百四十里延袤十里亦名血樹山寰宇記在分寕縣西南二百八十里與湖南瀏陽)
(縣分界山多血木故名)黃檗山(在義寕州西南一百五十里與銅鼔石對面相近有仙羊)
(寨山)大潙山(在義寕州西南二百五十里周四十里西通湖南瀏陽東通新昌南通萍鄉林)
(木茂盛昔為盜藪明萬歷中設銅鼓石營守備於此)雞鳴山(在義寕州西五里舊名雞鳴峯)
(寰宇記青嵐峭絶上無人跡每聞雞鳴狀若天鵾之類)鹿源山(在義寕州西八里寰宇記)
(與瀑布水相去一里上有九峯婉轉迴顧勢似相揖古老相傳昔有仙人嘗乘白鹿出入其間故名)
九龍山(在義寕州西四十五里其峯有九高千餘仞上有靈泉怪石又西十五里有龍泉山)
(其巔有水冬夏不竭相傳有龍伏其中)攝仙山(在義寕州西七十里中有二巖巖各有穴)
(下有龍潭相近為巉巖山中有四十餘穴每天晴穴内風出子午卯酉時尤盛)南屏山(在義)
(寕州西八十里修水上臺源之濱相近為烏石山)明山(在義寕州西百里後有石竇徑二尺)
(五寸深尺餘水常不竭)百口山(在義寕州西一百十里周二十里有坑穴百餘故名)大
湖山(在義寕州西百四十里高千丈周二十里其頂寬平有池廣六丈泉流不竭注下為百菖)
(水)黃龍山(在義寕州偏西一百八十里與湖北通城縣相接一名輔山高千餘仞頂有湫)
(池歲旱禱之輒應東南十里有鳴水洞水行兩石間高數十丈直下聲如雷流十餘里始達平田相)
(近有青龍山)幕阜山(在義寕州西一百九十里寰宇記山高千餘丈周一百二十里按)
(吳書云劉表從子磐為寇於艾西吳以太史慈為建昌都尉拒磐於此置營幕乃以名焉縣志與湖)
(北通城縣相接上有擊舟峯列仙壇滙沙芙蓉二池海棠仙人二洞下有二水東合修水西合焦水)
(相近有柏山汨水出焉)龍安山(在義寕州西北九十里舊志宋末黃介率鄉民保聚於此)
白湖嶺(在南昌縣南九十里接進賢縣界其南有白水湖故名又名白狐峯)雷王嶺
(在新建縣西南二十里西山發脈處中祀雷神一名靈峯嶺其南為吳王嶺有吳王廟祀孫策)梅
嶺(在新建縣西三十里西山漢元鼎五年樓船將軍楊僕請擊東越屯豫章梅嶺以待命卽此上)
(有梅仙壇俗傳梅福學仙處其南有葛仙峯下有川曰葛仙源北有桃花嶺又西有緱嶺皆在西山)
蜜嶺(在豐城縣西十五里又名仙姑嶺下有蜜泉味甘美)梅仙嶺(在豐城縣西二十里)
(相傳梅子真嘗鍊丹於此又連珠嶺在縣西九十里)師古嶺(在進賢縣東六十里鍾陵港水)
(出此)香鑪嶺(在進賢縣東南四十里亦名香鑪峯通濟池陂二港水出此)野塘嶺
(在進賢縣東南六十里一名野塘峽接東鄉縣界有泉利灌漑)霧嶺(在進賢縣南百步許環迤)
(如帶元大德中縣尹趙銓鑿為衢道舊有稅課局明正統中廢又盤賢嶺在縣南三里世傳宋朱子)
(與吕祖謙遊此)流嶺(在進賢縣西南二十里有石泉流不竭又名鄭公嶺)羅溪嶺(在進)
(賢縣西二十五里其麓有溪)泉嶺(在進賢縣西四十里頂上有泉下注於澗冬夏澄澈)北
嶺(在進賢縣東北十里有泉東注洪源又尋江嶺在縣東北十五里明初取鐵於此)虬嶺
(在奉新縣東南二十里半屬高安)黃土嶺(在武寕縣北百二十里接湖北興國州界黃土)
(嶺水出此)八曡嶺(在義寕州南一百二十里接奉新新昌二縣界)諶母峯(在靖安縣)
(北十里相傳東晉時有諶母得道於此)横岡(在南昌縣東南四十里)翻車岡(在新)
(建縣西南四十里上有許仙廟又彩鸞岡在縣西八十里與逍遥山相近上有會仙亭故址)龍
岡(在靖安縣西南四十里相近有雙峯高秀挺出下有瑶壇石鑪相傳為仙人遺跡)洪崖
(在新建縣西四十里西山一名伏龍山左右石壁斗絶飛泉奔注下有煉丹井亦曰洪井相傳洪厓)
(先生得道處)雷巖(在武寕縣南八十里一名雷洞險不可入)雙泉巖(有二一在義寕)
(州西一百二十里巖口可容百人有池澄澈一在州東泰鄉其中幽邃有水通武寕之康灘)秦
人洞(在新建縣西五十里齊源嶺側嘗有人秉炬入行五里許豁然開朗有泉横不可渡)天
寶洞(在新建縣西八十里西山最勝處洞口有石泉狀如水簾注山下金鐘湖宋嘗遣使投金)
(龍玉簡於此)翔鸞洞(在新建縣西山明統志石洞敞豁可容數十人景物清曠相傳唐明)
(皇公主隱於洞之南洞側有歐陽拾遺書堂)投龍洞(在奉新縣西南四十里舊名浮邱石)
(室唐明皇於此投金龍故名)白水洞(在奉新縣西南七十五里金港一名大澎潭兩岸峭)
(壁高十餘丈夾港石巉流怒噴瀉如練)牛皮洞(在武寕縣西南五十里長田港水出此)
龍鬚洞(在武寕縣西北三十里路徑險仄龍鬚水出此)相公石(在新建縣西六十里)
(輿地紀勝石室嵌空可容數人宋齊邱訪陳陶嘗憩於此至今名相公堂)石柱(在義寕州西南)
(二百里郁江口周二百五十步四面如削下有神祠)章江(在府城西章江門外闊十里一名贛)
(水卽古湖漢水也自臨江府清江縣流入豐城縣界經縣西又北經南昌縣界又北經新建縣界又)
(北注鄱陽湖入南康府星子縣界水經注贛水過新淦縣西又北過南昌縣西旴水蜀水注之又北)
(歷南塘又逕谷鹿洲又北逕縣城西又北歷度支步又逕郡北爲津步又東北逕王步又北逕南昌)
(左尉廨西又北逕龍沙西又逕椒邱城下又歷釣圻邸閣下又北逕鄡陽縣餘水注之又與鄱水合)
(又有僚水入焉省志贛江自清江北流經豐城西爲劍江繞而北觸磯頭山繞而東行至縣東北數)
(里復折而北名爲曲江形如半月中分三潭亦名金花潭又北豐水注之又北受雩韶水過龍霧洲)
(入南昌新建二縣界杭溪水合瑞州水東流入之瀦爲象牙潭北流經府城西爲章江又北受修江)
(諸水匯於彭蠡府志章江流至城南之南浦别爲支流沿城南陬而復合中裂三洲民居其上爲石)
(橋以濟下流繞城西北入西鄱湖俗名西河)東湖(在府城東南隅水經注東大湖十里二百)
(二十六步北與城齊南緣廻折至南塘水通大江增减與江水同漢永元中太守張躬築塘以通南)
(路兼遏此水冬夏不增減水至清深魚甚肥美每於夏月江水溢塘而過居民多被水害至宋景平)
(元年太守蔡廓西起隄開塘為水門水盛則閉之内多則洩之自是居民少患唐書地理志南昌縣)
(南有東湖元和三年刺史韋丹開南塘斗門以節江水府志今湖僅周五里又分為西北二湖故豫)
(章城中有三湖九津之說九津者三湖之所洩也水出城下水關橋置内外閘湖強則放之達江江)
(湖俱強則閉外閘引湖水達濠東北匯蜆子艾溪二湖趨楊家灘以入東鄱湖)南湖(在南昌縣)
(東五十里源出進賢縣羅漢嶺東北流八十里合三陽水入鄱湖)藥湖(在新建縣西南一百)
(三十里接豐城縣界周四十餘里石龕龍潭瑞河九十九汊水流注於此下入象牙潭)鄱陽
湖(在新建縣東北跨南昌饒州南康九江四府之境長三百里闊四十里卽古彭蠡也一名宫亭)
(湖隋時以接鄱陽山故又名鄱陽寰宇記宫亭湖在州北水路二百四十三里圖經鄱陽湖東至饒)
(州府餘干縣西至新建縣之荷陂里南至進賢縣之北山北至南康府都昌縣其南歸南昌界者則)
(為宫亭湖縣志鄱陽湖在縣東北一百五十里謂之東鄱湖宫亭湖亦作䢼亭湖在縣北一百八十)
(里謂之西鄱湖實一湖也)百斤湖(在豐城縣東十里廣百餘頃漑田五百餘頃又株湖在縣)
(東十五里長十餘里漑田千餘頃赤湖在縣東二十里廣二三里漑田五百餘頃銅湖在縣東二十)
(五里上通豐富水下接撫河綿亙三十里)坪港湖(在豐城縣南接豐富水一縣水所鍾漑田)
(五百餘頃又蛟湖在縣南十五里約長五里源發劍池東北流匯為湖流入長樂港漑田二百餘頃)
敖家湖(在豐城縣城西廣袤百畝外為敖家壋内為裏壋為縣要害又有楊柳湖亦廣袤百)
(畝濱於裏壋)蓮花湖(在豐城縣北五里漑田百餘頃其水流繞縣治名腰帶水)日月
湖(在進賢縣東北二十里一名洪源湖池陂水所匯中有二小山東曰日西曰月水涸則分為二)
(漲則合為一北流入鄱湖中有石人灘)軍山湖(在進賢縣北四十里延袤五十餘里縣志)
(縣境之水日月軍山二湖為最大而總入於鄱湖)青嵐湖(在進賢縣西北英山之北一曰)
(清南湖以清溪南陽二水皆出於此也又曰洞陽湖中有閃山)白沙湖(在進賢縣西北亦曰)
(武陽湖與南昌之大小沙湖相連延袤四十餘里)武陽水(在南昌縣東自撫州府臨川縣)
(流入又北逕新建縣界入東鄱湖亦名撫河卽古旴水也漢書地理志南城縣旴水西北至南昌入)
(湖漢水經注旴水流逕南昌縣南西注贛水縣志水在縣東三十五里源出旴江自臨川北流逕此)
(號武陽渡一名辟邪渡又北入宫亭湖)西洛水(在南昌縣東南七十里源出旴江東北流)
(入武陽水)蜀水(在新建縣西南一名筠河又名瑞河又名錦江自瑞州府高安縣流入合於章)
(江漢書地理志建城縣蜀水東至南昌入湖漢縣志水在縣西南六十里至縣境象牙潭入章江)
吳源水(在新建縣西南七十里亦名黃源水源出縣西南蕭峯下縈流六十里入蜀水又芭)
(蕉源水在縣西南五十里源出施仙巖合霞源潘源二水縈流七十里入蜀水又麥源水在縣西四)
(十里白石源水在縣西三十里皆流入蜀水)銅源水(在新建縣西三十五里源出香城南)
(又香城源水在縣西八十里源出香城山曲折注於洪崖入鸞陂)白沙水(在新建縣北八)
(十里樵舍鎮下西北流逕昌邑城東南至神塘湖轉流入慨江口又李岐水在縣東北流逕趙家圩)
(東至漁門口入鄱湖)豐水(在豐城縣南寰宇記水在洪州南一百八十里豐城縣東南杯山所)
(出縣志源發永豐縣界北流歷長安長樂二鄉繞劍池由縣西長樂港入江每春漲江水逆入為患)
(明永樂中設隄障之導其流東入縣南三溪津至石灘與富水合又繞故城至縣東南二十里吳城)
(渡與槎水合又逕縣東至小港口入章江)富水(在豐城縣東南源出羅山西北流會豐水槎水)
(入劍江)槎水(在豐城縣東南源出縣南猴峯西北流至吳城與豐水合随地築堰三十餘所)
(以利灌漑)雩韶水(在豐城縣東南一百十三里撫河支流也自臨川縣北分出名横汊河西)
(北流入縣界合隱溪水至大港口入章江又隱溪水在縣東四十里櫧山之南東北流與横江諸水)
(合入雩韶水)杭溪水(在豐城縣西北源出介山西北流匯於藥湖)潤陂水(在進)
(賢縣東七十里源出雄嵐峯北流匯為陽方湖又東北入餘干縣界瑞洪鎮入鄱湖)三陽水
(在進賢縣北六十里上源在縣西曰南陽洞陽武陽三水合流故名諸水皆會於此又北經南昌縣)
(東北界匯鄱湖)馮水(在奉新縣南源出縣西東北流入南康府安義縣界至新建縣西北慨江)
(口入章江卽古上僚水也水經注僚水導源建昌縣東逕新吳縣又逕海昏縣分為二一水東北出)
(豫章大江謂之慨口寰宇記奉新縣馮水漢遷江東馮氏之族於海昏西里賜之田曰馮田水因以)
(為名縣志亦名奉新江在縣南一百五十步源出百丈山流至側潭深可載舟又東流百餘里經縣)
(南又東北至新建安義與靖安安義之水合又至建昌涂步與義寕州武寕建昌之水合又至蘆潭)
(入豫章江)華林水(在奉新縣西南四十里源出華林山經同安奉新二鄉至馮田渡入馮水)
龍溪水(在奉新縣西二十里源出藥王山東南流合馮水舊傳梁天監中獲四目龜於此)
雙溪水(在靖安縣西源出毛竹山分為二流南水經縣南北水經縣北二支分繞縣治故名)
(雙溪至縣東合流入安義縣界與馮水合)桃源水(在靖安縣西北源出桃源山九洞又石掌)
(灘亦出桃源山皆南流入雙溪)修水(在武寕縣南一百步源出義寕州西東北流過州南經縣)
(界又東入建昌縣界漢書地理志艾縣修水東北至彭澤入湖漢行六百六十里水經注修水出艾)
(縣東北逕豫章寕縣又東北逕永修縣又東北注贛水義寕州志水源出黃龍山東北流合幕阜山)
(水又東合東津水又東合百菖水又東合杭口水又東合高城港又東南合武寕鄉水又東逕州南)
(至旌陽潭合秀水又合安坪水又東合吳坊水又東合梁溪水曰梁口又東合鶴源水又東入武寕)
(縣界省志修水流逕武寕縣南合官塘源港魯溪水又南受清江長田楊浦石鑊鳳口北受茶培東)
(北受陂田箬溪東受磧溪諸港水又東北流入建昌縣界以其修遠故曰修)磧溪水(在武)
(寕縣東門外源出雙嶠山南流逕縣東繞城而西至縣南入修水又有雙港水源出南阜磧溪二山)
(陂田港在縣東北三十里源出昇仁鄉諸山箬溪港在縣東北六十里源出丫髻山魯溪水在縣東)
(北七十里源出魯溪山俱南流入修水)白石港水(在武寕縣西南四十里源出小流山)
(斜港又修醴水源出大孤山長田港源出牛皮洞鄧埠港源出楊港山楊浦港源出嚴陽山俱自縣)
(西南北流入修水鳳口港在縣東南五里源出石梘三卷山亦北流入修水)清江水(在武)
(寕縣西南八十里源出銀鑪山北流入修水亦名義溪義浦昔有周姓者七世同居其上故名又縣)
(西南有楊湖港源出義寕州大源山北流至縣界合清江入修水)高坪水(在武寕縣西六)
(十里源出大原郭坑諸山又烟港在縣西四十里源出太平山俱南入修水)汾水(在武寕縣)
(東北亦曰分水泉源出梅崖山西北流七十里入湖北興國州界合楊新河)鶴源水(在義)
(寕州東北寰宇記在分寕縣東北七十里冬夏不竭田疇賴之嘗有羣鶴飲集故時人呼為鶴源州)
(志源出武寕九宫山南流至石岐渡口入修水)秀水(在義寕州治東源出鳳凰山南流入修水)
(又安坪水在州東二里源出毛竹山北流入修水)梁溪水(在義寕州東七十里源出程山)
(北流經小港入修水)武寕鄉水(在義寕州西南二百四十里源出大潙山東流合東鄉水)
(主龍嘴崖入修水東鄉水在縣西南一百二十里源出祥雲山東北流至赤江津入武寕鄉水又鹿)
(源水在州西八里源出鹿源山南流經直港入東鄉水)汨水(在義寕州西源出州西南柏山)
(西流入湖南平江縣界)東津水(在義寕州西一百十里源出東津山又杏花水在州西百)
(九十里源出幕阜山俱東流入修水)百菖水(在義寕州西北九十里源出大湖山東流經大)
(石度口至馬子湖入修水又杭口水在州西五十里源出小流山東南流出三港口入修水曰杭山)
(口)大橫溪(在靖安縣北四十里源出寶峯寺側又長溪出縣西北各山下流俱入修水)
池陂港(在進賢縣東四十里亦名南陽水源出香鑪峯西北流入洪源湖又北匯於軍山湖)
(入鄱湖又通濟港在縣東南源亦出香鑪峯北流匯軍山湖鍾陵港在縣東五十里源出師古嶺流)
(經潤安渡入湖)長樂港(在進賢縣南三十里亦名臧溪以臧嘉猷居此得名又縣東南三十)
(餘里有優游源水縣東南五里有院澤水俱源出槲山流合臧溪至縣東南入城又北出城繞城北)
(入青嵐湖)羅溪港(在進賢縣西二十里一名清溪源出羅溪嶺流至英山北入青嵐湖又北)
(入南昌縣界為南湖)官塘源港(在武寕縣西亦名腰帶水源出神童山南流經縣西門入)
(修水明宏治中龍水衝突穿縣治入江嘉靖中障復故道本朝順治五年改流經縣治前入修水)
百花洲(在南昌縣東東湖北宋紹興中嘗習水軍於此)蓼洲(在南昌縣百花洲西南南)
(塘灣外兩洲相並水自中流入章江上有居民數百家卽水經注所謂谷鹿洲舊作大艑處也唐天)
(祐三年淮南將秦裴攻洪州軍於蓼洲卽此又有黃牛洲在縣西南一里郭家洲在縣南十里相近)
(又有吳家滕家二洲)鳳凰洲(在新建縣西章江中自章江門外横亙而北抵石頭口如鳳翼)
(然又楊子洲在縣西北章江中周二十里有居民百餘家)三洲(在豐城縣北三里石隄外上洲)
(曰楊林中曰牛宿下曰金雞又有白洲在縣北十五里為下流水口又楊梓洲在縣西南二十五里)
龍霧洲(在豐城縣東北四十里江中上有橘林舊志明時有漁者得金鐘於此亦名金鐘口)
龍馬洲(在進賢縣北軍山湖畔亦曰龍馬坪宋德祐三年元兵逼撫州州將密祐逆戰於進)
(賢坪進至龍馬坪卽此)石頭渚(在新建縣西北水經注贛水西岸有磐石謂之石頭津步)
(陳書蕭勃舉兵廣州新吳洞主余孝頃舉兵應勃遣其弟孝勱守郡城自出豫章據石頭寰宇記晉)
(殷羨爲豫章太守都人附書百餘封行至石頭渚以書投水中曰殷洪喬非是致書郵故時人號爲)
(投書渚縣志石頭津在縣西北十里今爲石步鎮置石頭驛)南浦(在南昌縣西南廣潤門外)
(往來艤舟之所章江至此分流唐王勃詩畫棟朝飛南浦雲卽此舊有南浦亭宋王安石有詩)龍
沙(在新建縣北水經注贛水又北逕龍沙西沙甚潔白高峻而陁有龍形連亙五里舊俗九月九)
(日登高處也寰宇記在州北七里縣志亦名龍岡)苦竹灘(在豐城縣西南十里亦曰苦竹)
(洲旁多竹故名陳初廣州刺史蕭勃遣歐陽頠頓軍苦竹灘卽此)三硔灘(在武寕縣東七)
(十里接建昌縣界有數大石橫列水中名和尚石爲最險要處)新縣灘(在武寕縣西三十五)
(里唐景雲中縣治灘側故名又斜石灘在縣西一百里)洪水灘(在義寕州西九十里其右)
(有毛嶺山山下田三千餘畝鑿石濬水可以灌漑)生米潭(在新建縣西南四十里相傳西)
(山天寶洞之南門也上有市曰生米市宋紹興元年岳飛討李成將馬進於洪州西山自上流絶生)
(米渡出其不意破之卽此)象牙潭(在新建縣西南八十里卽章江西曲處也陳書周文育討)
(余公颺余孝勱率衆軍入象牙江卽此)龍潭(在武寕縣西一里)洗馬池(在府治南)
(府學右相傳漢灌嬰洗馬處)風雨池(在新建縣西山之巔寰宇記在洪州西北七十七里)
(洪井北西山最高頂四面山巖人跡罕到)劍池(在豐城縣西南三十里相傳晉雷煥得龍泉太)
(阿二劍處池前有石函長踰六尺廣半之俗呼為石門)雙泉(在新建縣北北曰虎跑南曰淺)
(沙冬夏不竭)給事泉(在豐城縣東櫧山智度寺宋紹興間給事胡安國與其子寅寓此愛)
(其泉美故名)孝感泉(在豐城縣西南八十里聖乘院明統志宋少卿曹戩寓此其母喜茗)
(寺初無井戩齋戒虔祝斸地為井才尺餘泉湧出人以為孝感故名)瀑布泉(在義寕州西七)
(里寰宇記從雞鳴峯西流出修水北岸石上飛流直下三十餘丈)冷煖泉(在義寕州西一)
(百八十里黃龍山下二泉相去數尺)溫泉(在義寕州有三一曰石壁溫泉二曰白沙灣温泉俱)
(在州西南一百四十里武鄉一曰長茅溫泉在州東南八十里安鄉)蛟井(在南昌縣西南四里)
(寰宇記俗號横泉井蓋許遜除蛟害之所)雙井(在義寕州西三十里宋黃庭堅所居之南溪土)
(人汲以造茶絶勝他處)
前總纂官(臣)許應藻恭纂輯
提調官(臣)張日章恭覆輯
校對官(臣)李孚忠恭校
校對官(臣)沈維鈺恭覆校
