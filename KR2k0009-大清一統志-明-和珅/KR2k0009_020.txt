大清一統志
奉天府(三)
︹名宦︺︹漢︺祭肜(潁陽人建武十七年拜遼東太守時匈奴鮮卑及赤山烏桓連和強盛數入塞)
(殺略吏民肜勵兵馮廣斥堠寇至數破走之二十一年秋鮮卑萬餘騎寇遼東肜率數千人迎擊之)
(自被甲陷陣斬首三千餘級獲馬數千匹鮮卑震怖不敢復窺塞肜乃離其黨與撫以恩信威聲暢)
(於北方西自武威東盡元菟及樂浪皆來内附野無風塵在遼東幾三十年顯宗徵為太僕及卒烏)
(桓鮮卑每朝賀京師常過冡拜謁號泣乃去遼東吏人為立祠四時奉祭焉)耿夔(扶風茂陵)
(人拜遼東太守元興元年貊人寇郡界䕫追斬其渠帥建光中拜度遼將軍)陳禪(巴郡安漢)
(人安帝時為遼東太守邊人憚其威強退還數百里襌不加兵但使吏卒往暁慰之單于隨使還郡)
(禪於學行禮為說道義以感化之懷服而去)龐參(緱氏人河南尹龐奮舉為孝廉歷官遼東)
(太守恩信大著後遷度遼將軍)蔡諷(拜遼東太守元初五年高句驪王宫與&KR1070;貊寇元菟諷乃)
(與元菟太守姚光等將兵出塞擊之捕斬&KR1070;貊渠帥後貊人復以八千人攻遼地殺掠吏人諷等追)
(擊於新昌戰殁功曹耿耗兵曹掾龍端兵馬掾公孫酺以身捍諷俱殁)馮緄(巴郡宕渠人順)
(帝末鮮卑寇邊以緄爲遼東太守曉諭降集寇皆弭散)段熲(武威姑臧人桓帝時爲遼東屬)
(國都尉鮮卑犯塞熲即率所領馳赴恐賊驚去乃使驛騎詐齎璽書詔熲熲於道偽退潛於還路設)
(伏敵以爲信然乃入追熲熲因大縱兵悉斬獲之)种暠(河南洛陽人桓帝時爲遼東太守烏)
(桓望風率服迎拜界上)公沙穆(北海膠東人永夀中遷遼東屬國都尉善得吏人歡心)
度尚(山陽湖陸人桓帝時爲遼東太守數月鮮卑率兵來攻尚與戰破之邊人憚畏)公孫
域(永康初爲元莵太守扶餘王寇元菟域擊破之)耿臨(靈帝時爲元菟太守貊王伯固犯遼)
(東臨討之斬首數百級伯固降服乞屬元莵)公孫瓚(遼東令支人靈帝時爲遼東屬國長)
(史寇憚其勇遠竄塞外)︹遼︺耶律隆先(義宗子封平王留守東京薄賦税省刑獄恤鰥)
(寡數薦賢能之士後與統軍耶律舒嚕同討高麗有功)蕭孝穆(欽皇后族為南京留守改)
(東京留守為政寬簡撫納流徙其民安之尋復為南京留守)耶律博諾(太祖弟蘇之四)
(世孫太平中為東京統軍使莅政嚴肅諸部懾服耶律博諾舊作耶律蒲古今改正)王棠
(涿州新城人重熙進士遷東京戶部使大康二年遼東饑民多死請賑恤從之)大公鼎(渤海)
(人咸雍中為瀋州觀察判官時遼東雨水傷稼北樞密院大發瀕河丁壯以完隄防有司承令峻急)
(公鼎獨曰邊障甫安大興役亊非利國便民之道乃疏奏其亊朝廷從之役罷水亦不為災瀕河千)
(里人莫不悅天祚時為東京戶部使時盜殺留守蕭保先始利其財因而創亂民亦互生猜忌家自)
(為鬭公鼎單騎行郡陳以禍福衆皆投兵而拜曰是不我欺敢不聽命安輯如故)︹金︺高昌
福(宛平人天會十年進士同知東京留守以治最遷山東西路轉運使工部尚書)完顏齊
(穆宗曾孫大定初授同知復州軍亊先是復州哈斯罕關地方七百里因圍獵禁民樵捕齊言其肥)
(衍令富民開種則公私有益上然之為弛禁即募民以居田收甚利因名其地曰哈斯罕明安哈)
(斯罕改見前明安舊作猛安今並改正)承暉(本名福興章宗初置九路提刑司承暉為東京)
(咸平等路提刑副使豪猾屏息)伊喇富森(東北路烏爾呼河明安人充遼東宣撫副使歲)
(大饑富森出沿海倉粟先賑其民而後奏之優詔獎諭伊喇富森舊作移刺福僧烏爾呼河舊作)
(烏連苦河今並改正明安改見前)梁持勝(絳州人累官咸平路宣撫司經歷官興定初宣)
(撫使布希萬努有異志欲棄咸平徙海蘭路持勝力止之萬努怒杖之八十持勝走上京告行省太)
(平是時太平已與萬努通謀口稱持勝忠而心實不然署持勝左右司員外郎既而太平受萬努命)
(焚毁上京宗廟執元帥承充奪其軍持勝與提控咸平治中費摩薩布萬戶韓公恕約殺太平復推)
(承充行省亊共伐萬努亊泄俱被害費摩薩布舊作裴满賽不今改正)李晏(澤州高平人任)
(遼陽推官有政績)伊喇子敬(遼五院人除同知遼州事舊本廰自有占地歲入數百貫)
(子敬曰已有公田何為更取民田竟不取伊喇改見前)︹元︺逹春(蒙古札拉爾氏初授東京)
(等路總管府達嚕噶齊以廉勤進開元等路宣慰使東京行中書右丞遼東道宣慰使納延叛力戰)
(却之軍懿州州人羅拜道傍泣曰非公吾屬無遺種矣至遼西討擒餘黨禁止俘掠復領軍討哈坦)
(帝嘉其功賜珍珠上服拜遼陽等處行中書省平章政亊逹春舊作塔出札拉爾舊作扎刺兒哈)
(坦舊作哈丹今並改正)唐仁祖(輝和爾人至元中授翰林學士承旨遼陽饑奉旨偕左丞)
(實都往賑實都欲如戶籍口數大小給之仁祖不可曰昔籍之小口今己大矣皆以大口給之民賴)
(活者無數輝和爾舊作畏兀實都舊作忻都今並改正)王結(易州定興人性敏悟從董朴受)
(經深於性命之學憲使王仁見之曰公輔器也泰定帝元年拜遼陽行省參知政亊遼東大水糓價)
(翔踴結請於朝發粟數萬石賑之結平生非聖賢之書不讀非仁義之言不談晩䆳於易著易書一)
(卷及卒公卿唁于朝士大夫弔于家曰正人亡矣卒贈資政大夫追封太原郡公諡文忠有詩文十)
(五卷行於世)趙洙(至正閒為遼陽儒學提舉紅巾賊陷遼陽洙與妻許氏避資善寺賊至不)
(屈厲聲叱之遂見殺許氏罵不絶口亦遇害寺僧收其屍葬之)︹明︺吳立(鳳陽宿州人洪武初)
(以人都督府斷事官招撫遼東遷蓋州衛指揮僉事再破納克楚屢有軍功守蓋二十餘年治城郭)
(練兵甲課農興學勤勞夙夜由是兵食饒足政事修舉人多頌之納克楚舊作納哈出今改正)
房暠(仕元為遼陽行省左丞洪武初力贊平章劉益奉表歸款及益被王保保所害暠與右丞)
(張良佐勒兵悉捕其黨馬彦翬等斬之迎吳立鎮撫軍民攝遼東衞事太祖以立與良佐暠俱為指)
(揮簽事共守蓋州後調東寕衞皆有勞績未幾納克楚至見城有備越蓋州至金州敗還暠等乘勝)
(追擊斬獲甚衆)張良佐(元遼陽行省右丞洪武四年屯兵金州壘土為城與左丞房暠力贊)
(劉益歸附詔以良佐為蓋州衞指揮僉事攝遼東衛事納克楚至良佐擊敗之獲鼐爾布哈於火焰)
(山調復州䘙僉事改金州䘙上嘉其功賜蟒衣四襲侍卒三人大學士解縉為撰耆德記年九十五)
(卒鼐爾布哈舊作乃兒不花今改正)韋富(黃岡人洪武八年為金州衞指揮其冬納克楚)
(率衆圍金州時城池未完富與指揮王勝督士卒樹栅補城分守諸門敵蟻附欲登富令城中男女)
(以瓶盛沸惡於城上擲之著人無不糜爛敵驍將鼐喇呼率精騎數百挑戰城下中伏弩仆獲之富)
(縱兵追擊遂敗走乃完城郭繕甲兵創衞治置屯戍宣佈恩信撫綏勞來功績甚著鼐喇呼舊作)
(乃刺吾今改正)關忠(河南獲嘉人洪武中以功升瀋陽中衞指揮僉事創治之初能以撫恤為)
(事政理民安家給人足)莊鑑(遼東人成化初襲定遼右衞指揮使驍勇有膽決遇敵輒奮數)
(有功官至都督同知)鄧佐(遼東人定遼前䘙指揮使儀表魁梧天資剛勇善騎射有膽力提督)
(軍務王翺薦之擢署都指揮僉事成化三年春隨總兵施英按奉集堡遇敵二千餘佐率五百騎為)
(前鋒奮擊敗之追至蘇珠埒峻山四壁復殺數人鼓戰而前敵併力鏖戰久之有一校策馬西走衆)
(遂潰惟餘五十騎佐悉令下馬扼其歸路督戰益急右手拇指剔弦見骨餘卒死傷略盡佐知不可)
(為遂引佩刀自刎五卜人無一生還者報未至遼人遥見佐乘馬挾弓鼓吹前導自東而回僚屬皆)
(出迎竟不至佐家亦聞鼓吹聲入門老少驚惶逆之竟不見事聞詔自司立祠致祭蘇珠埒舊作)
(樹遮里今改正)許進(河南人成化初為山東副使分巡遼東威名震懾中官屏息辨疑折獄人)
(稱神明)許逵(固始人正德間分巡遼海東寕道禮賢愛民聽獄詳明)潘宗顏(保安)
(衞人萬歷中以戶部郎中督餉遼東擢開原兵備僉事四十六年總兵官馬林將出師宗顔上書經)
(略楊鎬曰林庸懦不足當一面乞易池將以林為後繼不然必敗鎬不從命宗顔監林軍出三岔口)
(營稗子峪夜聞杜松敗林軍遂譁及旦大兵大至林恐甚一戰而敗策馬先奔宗顔殿後奮呼衝)
(擊膽氣彌厲自辰至午力不支與遊擊竇永澄守備江萬春贊理通判量爾礪等皆死焉事聞贈大)
(理卿諡節愍立祠奉祀一年與竇永澄等俱本朝乾隆四十賜諡節愍)何廷魁
(威遠䘙人天啟初以副使分巡遼陽袁應泰納降廷魁爭不聽及瀋陽破同亊者遣孥歸廷魁曰吾)
(不敢爲民望大兵渡濠廷魁請乘半濟急擊俄薄城圍未合又請盡銳出擊應泰並不從遼陽破)
(廷魁懷印率其妾高氏金氏投井死婢僕從死者六人都司徐國全亦自經公署亊聞贈大理卿諡)
(忠節本朝乾隆四十一年與徐國全俱賜諡節愍)崔儒秀(陜州人天啟初爲開)
(原兵備僉亊時開原已失儒秀募壯士攜家辭墓而行經略袁應泰以兵馬甲仗不足侍爲憂儒秀)
(曰恃人有必死之心耳遼陽被圍分守東城矢集如雨不少却會兵潰儒秀痛哭戎服北向拜自經)
(亊聞贈大理卿賜祠曰愍忠本朝乾隆四十一年賜諡節愍)陳輔堯(揚州人萬)
(歷末爲永平同知以轉餉出關駐瀋陽天啟元年審陽破輔堯方奉命印烙左右以無守土責勸之)
(去輔堯曰孰非封疆臣何爲去望闕拜拔刀自剄贈按察使僉亊夲朝乾隆四十一年賜)
(諡烈愍)段展(涇陽人爲自在州知州駐瀋陽天啟元年日暈異常展牒袁應泰言天象示警)
(宜豫防踰月而瀋陽破展死之本朝乾隆四十一年賜諡節愍)
︹本朝︺張尚賢(遼東人順治十一年知遼陽府郡方新設地廣人稀尚賢善拊循居一二年人)
(民遂衆後升府尹新設州縣皆遵教令戶口日增及去遼陽人建祠祀之)范時崇(漢軍鑲黃)
(旗人忠貞公承謨子康熙二十三年知遼陽州時議撥屯田時崇以本州屯種有餘請不他徙遼陽)
(民得安生業)徐廷璽(漢軍正白旗人康熙三十四年為奉天府丞尋遷府尹抑奸暴扶善)
(良振興禮讓旗民皆服)
︹人物︺︹漢︺李久(遼東人安帝時海賊張伯路寇東萊為青州刺史法雄所破逃至遼東久率鄉)
(勇等共斬之遼地以安)李敏(襄平人初為河内太守去官還鄉里公孫度欲強用之敏乘舟)
(浮海莫知所終)李信(敏子敏去後信追求積年浮海出塞竟無所見欲行喪制服則疑父尚存)
(情若舉喪而不聘娶燕國徐邈以不孝莫大於無後勸使娶妻既生子遂絶房室恒如居喪禮不堪)
(武監國以同為佐輔及即位進爵高陽公)安難(同子有巧思初從杜超南伐以功為淸河太守)
(世祖時諸將頻征和龍皆以難為長史鑿山堙谷省力兼功遷給亊中復以軍功賜爵清河子)安
原(同次子雅性矜嚴沈勇多智明元時鎮雲中寬和愛下甚得衆心蠕蠕犯塞輒摧破之賜爵武)
(原侯子頡亦有將略)高道悅(遼東新昌人孝文時為諫議大夫正色當官不憚強禦詔嘉其)
(謇諤以為主爵下大夫車駕將幸鄴又兼御史中尉留守洛京時宫殿初基廟庫未構車駕將水路)
(幸鄴巳詔回營構之材以造舟楫道悅表諫遂從陸路轉太子中庶子宫官上下咸畏憚之卒贈散)
(騎常侍諡曰貞侯)竇瑗(遼西遼陽人系出扶風平陵漢大將軍武曾孫崇為遼西太守遂家)
(焉瑗仕魏為太常博士從爾朱榮東平葛榮封容城伯乞以封讓兄叔珍宣武時為廷尉卿及釋奠)
(開講與温子昇魏季景李業興並為摘句天平中除廣宗太守有清白稱轉中山太守為吏民所懷)
(累遷至大中正兼廷尉卿貧窘如布衣齊獻武王頒書州郡嘗稱瑗政績以為勸厲卒諡曰明)晁
清(遼東人祖暉魏濟州刺史潁川公清襲爵例降為伯為梁城戍將梁師攻圍糧盡城陷清抗節)
(不屈被殺宣武褒贈樂陵太守諡曰忠)高崇(遼東人少聰敏以端謹稱為尚書郎家資富厚)
(而崇志尚儉素景明中遷洛陽令為政清斷吏民畏其威風縣内肅然卒贈滄州刺史諡曰成)高
謙之(崇子少事後母以孝聞及長專意經史該涉羣書襲父爵孝昌中行河隂縣令先是有人)
(囊盛瓦礫指作錢物詐市人馬因逃去謙之偽枷一囚於馬市宣言是前詐市馬賊密遣腹心察市)
(中私議者有二人相見欣然曰無復憂矣執問具伏悉獲其黨舊制畿縣令得面陳得失時佞幸惡)
(其有所發聞遂奏罷謙之上疏諫為寵要所疾除國子博士修涼書十卷後為李神軌所䜛賜死朝)
(士莫不冤之著文章百餘篇行於世永安中贈營州刺史諡曰康)高恭之(謙之弟學涉經)
(史所交皆名流儁士幼孤亊兄如父母御史中尉元匡引為御史糾摘不避權豪正光中出使相州)
(前刺史李世哲尚書令崇之子貴盛一時多有非法恭之發其贓貸具以表聞孝莊時除黃門侍郎)
(遷御史中尉仍兼黃門恭之出秉直繩内參機密凡是益國利民之亊必以奏聞諫諍盡言無所顧)
(憚選用御史皆當世名軰後為爾朱世隆所害太昌中贈雍州刺史)︹隋︺李衍(襄平人父弼為)
(周太師行少專武藝慷慨有志略仕隋以行軍總管討叛蠻平之進位柱國拜安州刺史有惠政)
︹唐︺李謹行(靺鞨人父突地稽初亊隋及唐武德初奉朝貢授總管以戰功封耆國公貞觀)
(初進右䘙將軍賜姓李謹行偉容貌勇冠軍中累遷營州都督高宗時破高麗于發盧河之西妻劉)
(氏亦以伐匈奴功封燕國夫人上元元年發兵討新羅以謹行為安東鎮撫大使三戰皆捷新羅乃)
(入貢謝罪三年破吐蕃于青海封燕國公卒贈幽州都督)侯希逸(營州人天寶末為州禆將)
(安祿山叛以其親將為平盧節度使希逸率兵與安東都護王元志斬之數擊賊有功以孤軍無援)
(浮海保青州寶應初平史朝義加檢校工部尚書圖形淩煙閣)李澄(遼東襄平人隋蒲山公寬)
(之裔德宗時為滑州刺史李希烈陷汴滑州亦降興元初澄自永平遣盧融間道奉表謁行在德宗)
(嘉之署帛詔納蠟丸授澄刑部尚書汴滑節度使澄密勒訓士馬以計誅希烈養子之戍白馬者及)
(希烈悉衆圍陳州澄遂引兵歸國貞元初遷檢校尚書左僕射義成軍節度使封隴西王卒贈司空)
︹遼︺高模翰(一名松渤海人有膂力善騎射好談兵太祖平渤海模翰避地高麗後亡歸卞)
(獄太祖知其才貰之唐師五十萬攻太原石敬塘求救太宗遣模翰與唐師戰敗之太原圍解上諭)
(曰朕自起兵百餘戰卿功第一授上將軍及晉叛盟出師南伐模翰爲前驅殺獲甚衆降杜重威車)
(駕入汴加特進應歷初召爲中臺省右相至東京父老歡迎曰公起自戎行致身富貴爲鄉里榮相)
(如買臣軰不足過也遷左相卒)耶律休格(少有公輔器乾亨初將兵救南京與宋戰于高)
(梁河及瓦橋關皆有功聖宗即位太后稱制今休格總南面軍務休格均戍兵立更休法勸農桑修)
(武備省賦役恤孤寡戒戍兵無犯宋境雖馬牛逸于北者悉還之遠近向化邊鄙以安休格智略宏)
(遠料敵如神每戰勝讓功諸將故士卒樂爲之用身更百戰未嘗殺一無辜及卒詔立祠南京休)
(格舊作休哥今改正)大康乂(渤海人開泰閒累官南府宰相出知黃龍府政善撫綏東郡懷)
(服)夏行美(渤海人大平間總渤海軍于保州大延琳使人說與俱叛行美執之復殺其黨)
(延琳謀沮嬰城自守數月而破超遷行美平章事忠順軍節度使累遷至副部署致仕卒賜祭于家)
張琳(瀋州人幼有志節壽隆末為祕書中允天祚即位歷遷至南府宰相及中京陷天祚幸雲)
(中留琳與李處温佐魏王耶律淳守南京處温父于欲立淳為帝琳阻之曰王雖帝胄初無上命攝)
(政則可即真則不可處温卒立淳琳不與政鬱悒而卒)綽爾齊(遼陽人為桂州觀察使高)
(永昌據東京率衆力戰不勝死之綽爾齊舊作雛訛只今改正)︹金︺王伯龍(瀋州雙城)
(人天輔初授世襲明安太祖攻臨潢伯龍以兵護餉擊敗遼兵從攻下中京為静江軍節度使從宗)
(望伐宋破汴州拔北平取保州及下青州功第一還攻莫州降之積功至延安尹寕昌軍節度使天)
(德中封廣平郡王卒贈特進)王政(長州熊岳人當遼季亂浮沈州里高永昌據遼東知政材)
(略欲用之政度其無成辭不就永昌敗渤海人爭縛以為功政獨逡巡引退吳王棟摩聞而異之言)
(於太祖授盧州渤海軍穆昆及伐宋滑州降留政為安撫使前此數州既降復殺守將及是人以為)
(政憂政從數騎入州䆁繫囚發倉廪民皆悅不復叛改權侍衛親軍都指揮使兼掌軍資是時筦庫)
(綱紀未立政獨明會計金帛山積而出納無錙銖之失歷保靜軍節度使卒棟摩舊作闍母穆昆)
(舊作謀克今並改正)高彪(辰州渤海人斡魯攻東京父祿格率其鄉人迎降以為榆河州千戶)
(彪代領其衆屢從戰有功天會五年授靜江軍節度使夀州刺史攻城克敵數被重賞彪勇健絶人)
(能日行三百里臨敵身先士卒大小數十戰以少擊衆無不勝捷正隆時歷官樞密副使封舒國公)
(卒諡桓壯性機巧通音律人無貴賤皆温顔接之祿格舊作六哥今改正)托卜嘉(遼陽)
(人天會中從宗望破汴京有功為河閒路都統已克河閒棟摩縱軍大掠托卜嘉諫止之後為揚州)
(都統經略淮海高郵之閒皇統中拜右副元帥海陵時進尚書右丞相後請老為東京留守拜太傅)
(累封漢國王卒贈太師晉國王托卜嘉舊作撻不野今改正)趙隇(遼陽人仕遼為太子左衞)
(率歸金後以功累遷檢校尚書右僕射歷宿州防禦使隇重義喜接儒士以亊至汴有故人子負官)
(錢百萬以槖金贈之其子悉為私費復代輸之後坐事罷海陵時起為太子詹事鎮沁南卒)高
松(澄州析木人年十九從軍有力善戰宗弼聞其名召置左右世宗即位充管押東京路渤海萬)
(戶兵部尚書克實謀反前同知延安尹李老僧欲與松共謀說松曰君有功舊人至今不得大官何)
(也松曰吾一縣令也每念聖恩累世不能報尚敢他望乎老僧遂不敢言從征斡罕以功遷咸平少)
(尹官至崇義軍節度使卒克實舊作可喜斡罕舊作窩斡今並改正)高楨(遼陽渤海人少)
(好學嘗業進士斡魯破高永昌以楨同知東京留守事海陵時歷遷御史大夫策拜司空封冀國公)
(楨久在臺彈劾無所避每進對必以區别流品進善退惡為言及疾革書空獨語曰某亊未決某亊)
(未奏死有餘恨卒年六十九楨性方嚴家居無聲伎之奉雖盛暑未嘗解衣緩帶對妻孥危坐終日)
(不一談笑其簡默如此)盧克忠(貴德州奉集人斡魯克東京高永昌走長松島克忠追獲)
(之後定燕伐宋皆有功歷登州澧州刺史及同知保大軍節度使能察冤獄大定二年除北京副留)
(守會民艱食令民有蓄積者計留一歲悉平其價糶之由是無捐瘠之患後以靖難軍節度使致仕)
張浩(遼陽渤海人天輔中以策干太祖太祖以浩為承應御前文字天會八年進士及第歷遷)
(禮部尚書行六部亊簿書叢委決遣無留人服其才改平陽尹郡中大治累拜太傅尚書令世宗即)
(位拜太師封南陽郡王致仕初近侍有欲罷科舉者浩入見上曰自古帝王有不用文學者乎浩對)
(曰秦始皇上顧左右曰豈可使我為秦始皇乎亊遂寢卒諡文康明昌中配享世宗廟庭五子汝為)
(汝霖汝能汝方汝猷皆貴顯而汝霖尤聰慧好學浩嘗稱為千里駒貞元中進士大定九年授太子)
(諭德進禮部尚書後拜平章政事明昌元年卒諡文襄)張元素(與浩同曾祖以廕得官天)
(眷初知涿州察廉最累遷興平軍節度使正隆末天下盜起元素發民夫增築城郭同僚諫止之不)
(聽未幾寇掠鄰郡皆無備而興平獨安遷戶部尚書出鎮武定致仕元素厚重剛毅人畏憚之)高
德基(遼陽渤海人皇統二年進士為尚書省令史海陵為相專愎自用人莫敢拂其意德基每)
(與之詳辨大定九年遷刑部尚書有犯罪當死者宰相欲從末減德基曰法無二門失出猶失入也)
(不從上召諸尚書諭曰自朕即位以來以政亊與宰相争是非者德基一人而己改戶部尚書上書)
(乞免軍需房税等錢減農税及鹽酒等課未報後降蘭州刺史)大懷貞(遼陽人皇統五年除)
(閤門祇候累遷彰國安武軍節度使縣尉獲盜得一旗上圖亢宿詰之有謀叛狀株連萬人懷貞請)
(誅首亂者十八人餘皆釋之嘗以私忌飯僧數人一僧異常懷貞問曰汝何許人也對曰山西人復)
(問曾為盜殺人否曰無之後三日詰盜果引此僧人皆服為明察改彰德軍節度使卒)李石
(遼陽人世宗母貞懿皇后弟敦厚寡言器識過人天眷中累官景州刺史海陵時托疾還鄉里大定)
(元年以定策功為戶部尚書拜參知政亊尋為御史大夫圖克坦子温平章政亊喀齊喀之姪也贓)
(濫不法石劾奏之聞者悚然九年領尚書事拜太保進封廣平郡王致仕卒諡襄簡石以勲戚久處)
(腹心之寄内廷獻替多有足稱明昌五年配享世宗廟庭圖克坦舊作徒單喀齊喀舊作合喜今)
(並改正)納喇綽奇(咸平路雅哈河明安人契丹科里使人招之綽奇不從瓜里兵且至)
(綽奇遂團結旁近村寨為兵出家馬百餘匹給之教以戰陣擊刺之法相與拒瓜里於改渡口由是)
(賊衆月餘不得進既而瓜里兵四萬人大至綽奇拒戰賊兵十倍遂見執臠而殺之超贈官兩階二)
(子皆得廕用納喇綽奇舊作納蘭綽赤惟哈舊作伊改瓜里舊作括里今並改正明安改見前)
鈕祜祿額特埒(蓋州明安人大定七年授吏部主亊歷右補闕修起居注累遷刑部)
(尚書參知政亊世宗嘗曰擇材最難如額特埒所舉者頗稱朕意委提控代州阜通監進尚書右丞)
(兼樞密副使為上京留守還朝拜平章政亊封芮國公卒謚成肅性温厚藴藉在相位十餘年甚見)
(寵遇鈕祜祿額特埓舊作粘割斡特刺今改正)伊喇道(本名趙三其先伊蘇部人徙咸)
(平為人寬厚有大志以篤孝著名通女直契丹漢字為戶部郎安撫山東招諭盜賊亊平還京師遷)
(翰林直學士世宗曰道清廉有幹濟宜翰林文雅之職改同知中都路都轉運亊歷西北路招討使)
(諸部獻駝馬皆却之進尚書右丞除南京留守入拜平章政亊二十三年罷為咸平尹封莘國公上)
(曰咸平卿故鄕地涼亊少老者所宜明年卒是歲上幸上京道過咸平遣使致祭詔圖像藏袐省)
(伊喇伊蘇俱改見前)高衎(遼陽渤海人敏而好學自少有能賦聲同舍生欲試其才使一日賦)
(十題未暮十賦皆就登進士調補漷隂丞世宗時為吏部尚書銓亊修理選人便之)沃哷忠
(蓋州人習女直契丹字歷兵部樞密院尚書省令史轉大理寺知法遷右三部司正練達邊事嘗奉)
(使北歸致馬四千餘匹詔褒之章宗時累官武寕軍節度使性敦慤通法律以直自守不交權貴時)
(譽歸之沃哷舊作斡勒今改正)王庭筠(蓋州熊岳人父遵古官至翰林直學士庭筠生)
(未期視書識十七字七歲學詩登大定十六年進士調恩州軍亊判官臨政即有聲明昌元年詔試)
(館職中選坐論亊罷卜居彰德讀書黃華山寺因以自號三年召為應奉翰林文字遷修撰泰和元)
(年扈從秋山應制賦詩三十餘首上甚嘉之明年卒詔求其平生詩文蔵之祕閣庭筠儀觀秀偉外)
(若簡貴人初不敢接既見和氣溢於顏面少有可取極口稱道從遊及所薦引者皆一時名士世以)
(知人許之為文能道所欲言暮年詩律深嚴七言長篇尤工險韻善書法及山水墨竹子曼慶亦能)
(詩并書仕至行省右司郎中自號澹游云)孟奎(遼陽人大定進士調黎陽主簿累遷同知中都)
(路都轉運使值旱詔審錄冤獄多所平反大安初除博州防禦使凡屬縣亊應赴州者不得泊於逆)
(旅以防吏姦人使之官至北京臨潢府等路按察轉運使諡莊肅)瓜爾佳衡(咸平人原)
(名河爾布色天定十三年設女直進士衡舉第四人補東平府教授明昌二年拜參知政事四年詔)
(諭之曰卿忠實公方審其是則執而不回見其非則去而能果度其亊勢有若權衡可賜名衡胥持)
(國言區種法衡曰若苟有利古巳行之且用功多而所種少恐復荒廢土田無益勞民也承安二年)
(轉上京留守以修完封界詔褒之四年拜平章政事封英國公卒諡貞獻瓜爾佳舊作夾谷阿爾)
(布色舊作阿里不山今並改正)瓜爾佳守中(咸平人本名阿多古大定二十二年進士)
(歷官通遠軍節度使後移彰德軍未行夏兵數萬入鞏州守中乘城備守兵少不能支城陷不屈夏)
(人壯之載至平涼要以招降府人守中佯許至城下大呼曰夏兵矢盡且遁矣慎勿降夏人交刃殺)
(之詔贈東京留守瓜爾佳改見前阿多古舊作阿土古今改正)富察哲魯(東京路斡)
(爾逹畢喇明安人大定二十二年進士累遷北京臨潢按察副使改順義軍節度使西京人李安兄)
(弟爭財府縣不能決哲魯不問會釋奠孔子廟乃引安兄弟與諸生列坐會酒陳說古之友悌數事)
(安兄弟感悟誓不復爭禁游食簡兵衛盜息獄空大定二年知慶陽夏人犯邊哲魯擊走之至寕元)
(年知平涼府夏人復來攻哲魯招潰卒為禦守計乃退貞祐二年改東京留守致仕及卒取奏稿盡)
(焚之富察哲魯舊作蒲察鄭留斡爾達畢喇舊作斡底必喇今並改正)費摩亨(其先世居)
(遼東天輔間徙居臨潢大定間亨充奉職世宗謂曰聞爾業進士其勿忘為學也二十八年擢第世)
(宗嘉之升為奉御亨性謹密出入宫禁數年讜論忠言多所禆益未嘗顯示於人一日上問以上古)
(為治之道亨奏陛下欲興唐虞之治要在進賢退不肖信賞罸薄徵斂而巳章宗即位擢監察御史)
(内侍梁道喇驕横亨劾奏之先是大名府豪猾縱肆亨同知府事宣明約束境内肅然承安中遷中)
(都西京等路按察使時世襲家豪奪民田亨檢其實悉還正之泰和五年改安武軍節度使歲大雪)
(民多凍餒捐俸賑恤又勸僚屬大姓共濟之轉河東北路按察使卒於官費摩亨舊作裴满亨今)
(改正)高守約(遼陽人大定進士累官觀州刺史貞祐元年元兵徇河朔郭邦獻已歸順從至)
(城下呼守約當計全家室守約不顧至再三守約厲聲曰吾不汝識也城破被執不屈遂死詔贈崇)
(義軍節度使諡忠敬)高仲振(遼東人其兄領開封鎮兵仲振依之以居既而以家業付其兄)
(挈妻子入嵩山博極羣書尤深易皇極經世學安貧自樂不入城市山野小人亦知敬之)完顏
閭山(蓋州明安人明昌二年進士累官沁南軍節度使入為工部尚書尋改知鳳翔復移平涼)
(屢敗宋兵召為吏部尚書廷議選戶部官多舉聚斂苛刻以應詔閭山曰民勞至矣復用此輩將何)
(以堪識者稱之)温特赫達(蓋州按春明安人性敦厚寡言笑初舉進士廷試搜閱官易達)
(藐小謂之曰汝欲求作官耶達曰取人以才學不以年貌衆皆異之明昌五年中第遷監察御史轉)
(太常少卿攝侍御史上疏言遼東興王之地當專守以繫一方之心又言宰相繫天下輕重不宜權)
(攝宰相高琪高汝礪惡其言俄充陜州行樞密院參議官仕終集慶軍節度使温特赫舊作温迪)
(罕今改正)李英(遼陽人明昌五年進士調通遠令遷監察御史右副元帥高琪辟為經歷官乃)
(上書高琪曰中都之有居庸猶秦之崤函蜀之劍閣也邇者撤居庸兵我勢遂去今土豪守之朝廷)
(當遣官節制琪奏其書即除工部員外郎充宣差都提控居庸等關隘悉隷焉召還遷翰林侍制因)
(獻十策頗施行之為御史中丞督糧運救中都與元兵戰敗死之)烏庫哩仲温(本名)
(呼喇蓋州按春明安人大定進士貞祐初為鎮西軍節度使中都被圍以鄉兵馳救不能進還鎮元)
(兵大至城破不屈而死贈資德大夫博索路兵馬都總管諡忠毅烏庫哩舊作烏古論呼喇舊作)
(胡刺今並改正博索改見前)高錫(德基子以廕補官貞祐初累遷河北東路按察轉運使城)
(破自投城下而死)蒙古綱(本名呼爾根咸平府明安人承安五年進士興定初知東平府)
(二年拜右副元帥權行省參知政事遣將平賊於曹濟詔以綱忠貞保完城邑進官二階賜金帶重)
(幣時益都張林據險為亂綱遣右監軍王庭玉討擒之後改兼靖難軍節度使行省邳州綱御下嚴)
(賞罰必信卒為經略使祿格所害呼爾根舊作胡里綱今改正祿格改見前)完顏弼(蓋州)
(明安人充護軍從丞相襄戍邊功最除同知德州防禦使入為武衞軍副都指揮使尋遷右副都點)
(撿是年東京不守弼為元帥左監軍捍禦遼東請自募二萬人為一軍以應京師衛紹王怒謫為雲)
(内州防禦使貞祐初召赴中都歷知東平府事山東西路宣撫副使招降劉二祖餘黨孫邦佐張汝)
(楫等已而汝楫復謀作亂弼伏甲殺之手詔襃諭封密國公元光末累官知東平府事山東西路兵)
(馬都總管元兵圍東平弼百計應戰久之乃解圍去尋病疽卒弼生平好讀書延儒士治東平愛民)
(省費井邑之間軍民無相訟有古良將之風焉)龐鑄(遼東人少擢第仕有聲南渡後爲翰林待)
(制遷戶部侍郎卒官京兆路轉運使鑄博學工詩文造語奇健不凡世多傳之)伊喇阿里
哈(遼人興定閒累遷霍州刺史四年移霍州治好義堡元兵至阿里哈力戰不能敵兵敗被執誘)
(使降阿里哈曰吾有死無二叱使跪但向闕而立於是叢矢射殺之贈龍虎衞上將軍伊喇改見)
(前阿哈舊作阿里合今改正)舒穆嚕元毅(本名舒蘇咸平路人以廕補吏部令史累)
(官彰德府治中前後著績尋以邊警授撫州刺史會邊將失守元毅率吏卒三十餘人出州經畫軍)
(&KR4375;猝與敵遇州倅暨從吏堅請還元毅曰我軰責任邊守遇賊而奔如百姓何縱使自安復何面目)
(見朝廷衆感其忠爭爲效死鏖戰久之衆寡不敵遂遇害贈信武將軍元毅性沉厚武勇過人每讀)
(書見古人忠義亊未嘗不嗟歎賞慕故臨難能死所亊云舒穆嚕舊作石抹今改正)鈕祜
祿資祿(本姓張氏咸平府人從軍有功興定五年歷金安軍節度使將兵救鄜州城破被執)
(不肯降遂死贈中京留守鈕祜祿改見前)高憲(遼東人為博州防禦判官後遼陽破死於)
(難)圖們色埒默(咸平路明安人知彰德府亊貞祐四年元兵取彰德色埒默死焉)
(圖們色埒默舊作陀满斜烈今改正)︹元︺舒穆嚕額森(遼人祖格哷勒誓不食金祿父)
(推勒博奇爾亦不仕額森年十歲問其父宗國之所以亡即大憤及長勇力過人多智略聞太祖起)
(朔方匹馬來歸首言東京可取太祖悅命從穆呼哩取東京額森為先鋒諜知金人新易留守將至)
(獨與數騎邀而段之懷其所受誥命至東京入據府中夜下令易置其將佐部伍三日穆呼哩至不)
(費一矢得地數千里定城邑三十二移師圍破北京將屠之額森以上聞得赦進上將軍以御史大)
(夫提控諸路元帥府亊從穆呼哩攻蠡州先登中石死舒穆嚕改見前額森舊作也先格哷勒舊)
(作庫烈兒推勒博奇爾舊作脫羅畢察兒今並改正)高宣(遼陽人太宗元年詔宣為元帥從睿)
(宗攻大名宣進曰奉命出師伐罪弔民願勿嗜殺人以稱上意睿宗召元帥綽諾諭之下令軍中如)
(宣言及城破兵不血刃民心悦服四年從破金兵三峯山降宣者三千餘戶籍以獻以宣為鷹坊都)
(總管賜金符仍令子孫世其職卒封營國公諡簡僖綽諾舊作术乃今改正)高天錫(宣子)
(事世祖潛邸甚見親幸中統二年授父官為鷹坊都總管尋改燕京諸路總管按察副使天錫語丞)
(相博囉左丞張文謙曰農桑者衣食之本不務本則衣食不足教化不興古之王政莫先於此願留)
(意焉丞相以聞帝悅命立司農司以天錫為中都山北道巡行勸農使尋遷司農少卿進兵部尚書)
(卒諡莊懿封營國公子諒官至兵部尚書亦封營國公諡宣靖博囉舊作索羅今改正)耶律
有尚(遼東丹王十世孫祖父官東平因家焉有尚篤志好學受業許衡邃于性理而尤以誠為)
(主至元十年衡還鄉里朝廷乃以有尚為助教嗣領其學亊久之出知薊州以寬簡得民召為詹亊)
(長史復除國子監司業時學館未建師弟子皆寓居民屋有尚屢以為言二十四年朝廷乃大起學)
(舍始立國子監及監官而增廣弟子員于是有尚升國子祭酒儒風為之丕振歷昭文館大學士前)
(後五居國學其立教以義理為本而省察必真以恭敬為先而踐履必端身為師表數十年海内宗)
(之猶昔之宗衡也以年致仕卒年八十六諡文正)塔斯布哈(高天錫孫諒子成宗命世)
(其祖父官以居喪辭累遷至大司農英宗居東宫塔斯布哈撰集前代嘉言善行名曰承華事略并)
(畫豳風圖以進帝覧之獎諭曰汝能輔太子以正朕甚嘉之命置圖書東宫俾太子時時觀省後退)
(居於家卒塔斯布哈舊作塔失不花今改正)李希賢(遼東人延祐間為臨武令愛民禮士)
(獄訟清明常語人曰君子學道則愛人自然生明能斷去任後邑人立石頌德題其額曰學愛)郭
全(遼陽人幼喪母哀戚如成人及壯父庭玉又卒居廬三年啜粥面墨亊繼母唐古氏甚孝唐古)
(氏生四子皆幼全躬耕以奉養既長娶婦各求分財異居全不能止凡四廬器物悉自取朽敝者奉)
(唐古氏以居甘旨無乏唐古氏卒全年六十餘哀痛毁瘠廬其墓終喪狀聞褒表之)︹明︺吳成
(遼陽人從成祖起兵有功遷都指揮僉事永樂初授都指揮使三從出塞洪熙元年以功進左都督)
(宣德初以成嘗宿䘙東宫錄舊勞封淸平伯三年帝北征從敗賊於寬河進侯卒贈渠國公諡壯勇)
張升(定遼中䘙人幼聰悟善屬文嘗謁巡撫王翺試諭寇檄援筆立就辭氣沛然翺大驚異舉)
(正統十二年鄉薦授都司學訓導坐詿誤謫置隆慶州用薦復為萬全都司學訓導學舍有井向苦)
(味鹽升濬之遂甘冽士人呼為張先生井)陳鑑(蓋州䘙人正統十三年進士及第遷翰林學士)
(使朝鮮還撰皇華集為人所稱歷官祭酒禮部侍郎)顧能(定遼前䘙人天順元年進士授戶部)
(主亊有清操不妄受人一錢嘗監收通州糧盡革諸弊再往淮安收錢計一歲所入九倍於昔尋遷)
(本部員外郎至京卒成化初天下淸官四員能居都御史楊繼宗之次憲宗刻其名於便殿柱上惜)
(不及大用云)耿賢(定遼前䘙人由指揮升都指揮僉亊掌都司印備禦金復鐵嶺尋守備寕)
(遠轉右參將分守開原善撫士卒不妄交際致仕歸所屬憫其清苦各饋金幣賢悉分之軍士後卒)
(葬城東杏林山與其師顧能墓相近詩人弔之以為師弟雙清云)胡深(定遼後衞人早孤育)
(於伯父登天順八年進士授監察御史剛正嫉邪不避權倖成化初與同官鄭已等爭慈懿太后山)
(陵亊彗星見復與同官言大本未建異端太盛進退賞罰未公財用工役未省賑濟無策備禦無方)
(凡八事帝優詔答之又上疏請斥奸邪痛詆大臣不納深嘗巡按陜西諸大臣既被劾惡之坐以按)
(陜時杖殺人謫黔陽縣丞稍遷鬱林知州卒於官)劉旺(三萬䘙人為都指揮使成化間敵入)
(邊與其子塔斯於古城堡設伏伺之敵至出戰授絶矢竭突圍不得出父子俱殁於陣塔斯舊作)
(答厮今改正)蘭英(蓋州軍成化初調廣寕守備役於總兵歐信九年春隨信追敵於小黑山)
(敵因風縱火軍潰信馬中箭死英以已馬授信得出英遇害巡撫李貢刻辭於墓以表之)劉鼎
(東寕䘙人成化中為鴻臚序班母姚殁鼎負土為墳廬墓三年又有定遼左衞人劉定成化中亦以)
(廬墓旌表)孫磐(定遼右衞人少有氣節登宏治九年進士初觀政即上疏言近日諫官以言為)
(諱請定建言者為四等最上不避禍患抗彈權貴者其次楊清激濁能補闕拾遺又其次建白時政)
(有禆軍國皆分别擢敘而粉飾文具循默不言者則罷黜之庶言官知警不至曠&KR1539;時不見用尋擢)
(吏部主事正德元年宦官漸用事磐復上疏言今日弊政莫甚於内臣典兵乞盡撒各鎮中官還京)
(專以兵務責將帥不從及劉瑾得志斥磐為奸黨勒之歸瑾誅起河南按察使僉事坐累罷)張
經(瀋陽中衞人正德六年進士授新樂縣知縣擢監察御史按宣府劾鎮守太監丁喜貪肆罪為)
(喜所訐逮繫詔獄都御史彭澤及兩京監官論辨其誣謫河南河内縣典史憂憤卒於途妻子扶柩)
(歸葬嘉靖改元贈光祿少卿)范鏓(其先江西樂平人遷瀋陽舉正德十二年進士授二部主)
(事遷員外郎嘉靖三年伏闕爭大禮下獄廷杖遷河南知府歲大饑巡撫潘塤駮諸請賑文牒候勘)
(實乃發鏓不待報輒開倉賑之全活十餘萬歷遷右副都御史巡撫寕夏鏓為人持重有方略既莅)
(鎮不上首功一意練步騎廣儲蓄繕治關隘亭障寇為遠徙居數年引疾歸起故官撫河南尋召為)
(兵部右侍郎奉詔總理邊關阨隘奏上經略潮河川居庸關諸處亊宜帝才鏓甚即命為兵部尚書)
(鏓以老辭帝怒削其籍時嚴嵩當國而鏓本由徐階薦天下推為長者惜其去不以罪久之乃卒隆)
(慶元年復官)閻懋官(定遼右衞人嘉靖中為中路遊擊三十五年達喇蘇以卜餘萬騎入)
(廣寕總兵殷尚質急率懋官禦之塔兒山敵先突懋官營不為動乃驰攻尚質懋官馳救遂戰死初)
(懋官父振先為參將陣亡懋官繼之世濟忠義事聞贈都督同知廕子立祠達喇蘇舊作打乘孫)
(今改正)應時盛(遼陽人起自小校立功至山西副總兵為巡撫蔡懋德所信任賊李自成)
(來攻城城破懋德欲自刎為其下所救時盛呼曰出西門懋德不行時盛曰公不負國家時盛安敢)
(負公懋德遂就縊時盛俟其既絶再拜訖抽弓絃自絞死本朝乾隆四十一年賜諡忠烈)
趙允植(遼陽人仕盧龍教諭品行端方勤於訓士崇禎庚午大兵破盧龍允植與妻欽氏)
(並殉難其女亦殉難死)高應詔(遼東人以指揮同知分防水冶鎮流賊東下應詔率兵連)
(戰破之賊大舉入寇復拒之於倪村孤軍援絶遂戰死水冶卒全賊退民求得其屍瘞鎮之東源)
(本朝乾隆四十一年賜諡烈愍)王世泰(遼東人崇禎時知内邱縣流寇掠西山與)
(其弟禦之戰死四十一年本朝乾隆賜諡烈愍)吳良能(蓋州人崇禎時知滕縣十)
(五年城破良能拜辭其母單騎犯陣死本朝乾隆四十一年賜諡忠烈)何可綱
(遼東人天啟中為守備典袁崇煥寕遠道中軍廉勇善撫士卒以功累遷署寕遠副將事崇禎初崇)
(煥再出鎮仍以可綱為中軍加都督僉事進右都督三年永平灤州失守可綱連戰有斬獲尋復永)
(平加太子太保已而錦州被圍督諸將赴救立功郵馬山復進秩與祖大夀監護築城大淩河工甫)
(竣大兵十萬攻之可綱堅守不下糧絶援盡諸將皆欲降不從大夀令二人掖出城外殺之可綱)
(顏色不變亦不出一言含笑而死本朝乾隆四十一年賜諡忠節)黃龍(遼東人初)
(以小校從復錦州累官至參將崇禎初從復灤州功第一遷副總兵登萊巡撫請龍鎮東江充總兵)
(官從之龍抵皮島部將反陷登州龍急遣將撫定諸島誅叛黨焚賊舟擊走賊高成友移駐旅順大)
(治兵賊拘龍母及妻子以脅之龍不顧勒兵攻賊斬賊魁十六人奪還婦女無算明年大兵攻之)
(龍被圍力盡自刎死贈左都督賜祠曰顯忠本朝乾隆四十一年賜諡忠烈)李輔
明(遼東人累官副總兵崇禎八年從祖寬南伐屢敗賊衆明年追破之於滁州加都督僉事擢山)
(西總兵官被劾罷復官十六年大兵攻寕遠輔明力戰殁於陣贈右都督賜祭葬列壇前屯祀之)
(本朝乾隆四十一年賜諡烈愍)祖寬(遼東人少從軍有功累官寕遠參將勇敢善戰)
(部卒多塞外降人所向克捷崇禎五年叛將李九成圍萊州詔發關外兵討之寬爲前鋒率五百騎)
(遇賊兵於沙河寬殊死戰賊退走解萊州圍進都督僉事八年爲總兵官討流賊挫張獻忠於焦村)
(復遇汝州賊擊敗之伏屍二十餘里李自成圍滁州寬率軍至大敗之十二年被逮棄市寬敢戰有)
(功稱良將性剛使氣不為文吏所喜卒致大辟莫為論救人頗謂失刑云)劉肇基(遼東人崇)
(禎末加都督同知提督南京大教場及史可法督師淮揚屢加左都督太子太保及大兵南下自)
(白洋河入援抵揚州分守北門城破率所部巷戰死之本朝乾隆四十一年賜諡忠烈)
莊子固(遼東人官副總兵屯徐州歸德間聞揚州被圍率衆馳救城破死之本朝乾隆四)
(十一年賜諡烈愍)曲從直(遼東人官揚州府同知大兵圍揚州分守東門城破不)
(屈被殺一年本朝乾隆四十賜諡烈愍)黃得功(開原䘙籍其先合肥人少負奇)
(氣膽略過人時邊亊起得功持刀雜行伍中隸經略為親軍累功至遊擊崇禎九年遷副總兵分管)
(京衛營十一年以禁軍從總督熊文燦擊賊於舞陽又從擊賊馬光玉於淅川之吳村王家寨大破)
(之詔加太子太師署總兵銜十四年以總兵護鳳陽泗州陵駐定遠張獻忠攻桐城得功與劉良佐)
(合兵擊之賊敗遁追斬賊將馬武王興國得功箭傷面愈自奮轉戰十餘日所殺傷獨多十七年封)
(靖南伯福王立江南進封侯命移家鎮太平一意辦賊論功加柱國時大兵巳渡江福王潜入其)
(營得功泣曰願效死得功戰荻港傷臂幾墮以帛絡背督麾下八總兵前迎戰忽飛矢中其喉偏左)
(得功知不可為擲刀拾所拔箭刺喉死其妻聞之亦自經得功忠義出天性聞以國亊相規誠者輒)
(屈己改不旋踵其軍行紀律嚴下無敢犯所至人感其德本朝乾隆四十一年賜諡忠桓)
︹本朝︺武功郡王禮敦(景祖翼皇帝長子興祖直皇帝創業禮敦所向)
(克敵時有二強族曰額色納曰嘉瑚皆輕悍不服禮敦同寕古塔諸貝勒討之破滅二族盡收五嶺)
(迤東蘇克素護河迤西二百里内諸部尋卒崇德閒追封為王配享太廟)慧哲郡
王額爾衮(景祖翼皇帝第二子順治十年追封為王十一年配享太廟)
宣獻郡王齋堪(景祖翼皇帝第三子順治十年追封為王十一年配享)
(太廟)誠毅貝勒穆爾哈齊(顯祖宣皇帝第二子也驍勇無前以功)
(猝至賜號誠毅常隨征哲陳部略地深入敵兵太祖高皇帝率穆爾哈齊延布祿烏)
(凌阿直前衝擊敵衆敗走追至吉林岡立其巔潰卒十餘人忽趨上太祖高皇帝射一人貫)
(其脊顛穆爾哈齊又射一人殪之餘驚悉墜崖死順治十年追封多羅貝勒諡勇壯)通達郡
王雅爾哈齊(顯祖宣皇帝第四子太祖高皇帝同母弟也順治十年追)
(封為王十一年配享太廟乾隆十九年與武功慧哲宣獻三郡王並入祀賢王祠四十三年)
(並命國史館立四王專傳)廣略貝勒褚英(太祖高皇帝第一子也)
(初同巴雅喇台吉等征安楚拉庫路有功賜號洪巴圖魯尋封貝勒瓦爾喀斐悠城人民苦)
(烏拉國布占泰之虐願聚族來歸丁未春禇英等率兵收其屯寨五百戶布占泰以萬人要諸路禇)
(英與弟代善策馬前擊破之布占泰棄甲而逃以功賜號廣略戊申春復征烏拉圍宜罕山)
(城俘其衆以歸乙卯年薨)禮親王代善(太祖高皇帝第二子也忠果英勇從征)
(哈達輝發葉赫等國論功授貝勒瓦爾喀斐悠城人苦烏拉國布占泰之虐乞移家歸附丁未歲)
(太祖高皇帝命與貝勒舒爾哈齊禇英等率兵往徙之乘夜隂晦行見大纛之上有光衆以為)
(異取視無有復樹之光如初舒爾哈齊疑之欲回兵代善曰或吉或凶兆已定吾等何所見而遽還)
(耶遂決意進兵盡收環城屯寨五百戶令侍䘙扈爾漢護之先行布占泰邀諸路不得進次日諸貝)
(勒至代善及禇英各率兵五百分路夾擊大敗之代善從馬上攫貝勒博克多胄而斬之並斬其子)
(生擒貝勒瑚哩布及常住父子太祖高皇帝嘉其功賜名古英巴圖魯癸丑年正月)
(太祖高皇帝征布占泰代善從時烏拉三萬人越富勒哈城而軍諸貝勒大臣皆願戰)
(太祖高皇帝猶未欲加兵將遣使申諭代善進曰我士飽馬騰利在速戰所慮者布占泰不出且)
(今彼兵既出平原曠野可一鼓擒也舍此不戰厲兵秣馬將何為耶太祖高皇帝曰我用兵)
(以來無不身先搏戰但恐貝勒諸大臣或致有一二被傷實深惜之耳衆志既孚即可決戰因)
(命進兵代善隨太祖高皇帝親突陣大敗其兵遂克其城布占泰遁走天命元年)
(太祖高皇帝即帝位授大貝勒四人以代善為首三年四月從太祖高皇帝伐明會天雨代)
(善固請進兵太祖高皇帝善其言遂下撫順等城及堡寨五百餘處大軍已出關明廣寕總)
(兵張承廕等來追時太宗文皇帝為四貝勒與代善率兵迎擊之盡殲其衆四年正月)
(命往守扎喀關二月明大發兵四路來侵太祖高皇帝率師親征代善先行遂過扎喀關)
(集兵以待太宗文皇帝以祀亊後至謂界藩山築城夫役宜急防衞代善遂同督兵赴界藩)
(山斬敵衆百人復敗明總兵杜松等於薩爾滸山又明總兵馬林營尚間崖潘宗顔營斐芬山互為)
(掎角太祖高皇帝命步兵接戰方傳諭敵兵自西突至代善呼曰兵已進矣即怒馬迎戰直)
(入其陣遂敗敵兵明總兵劉綎由寬甸路來犯太宗文皇帝督兵登岡從上衝擊代善率左)
(翼兵自西夾攻之敵衆披靡劉綎殁於陣六年三月大軍取明瀋陽明總兵李秉誠以兵來援)
(太宗文皇帝擊敗之代善及貝勒岳託共逐四十里斬馘甚衆十一年八月太祖高皇帝)
(上賓代善在諸子最長而我太宗文皇帝功德隆茂衆望尤屬代善遂與子岳託薩哈璘等)
(作議書言紹承大統必得聖君始能戡亂致治以成一統自顧德薄願共推戴四貝勒嗣位)
(入朝遍示諸貝勒大臣等衆皆喜太宗文皇帝辭讓再三代善言益懇切衆議亦堅)
(太宗文皇帝乃從之崇德元年四月封功臣晉代善為和碩兄禮親王十二月從太宗文皇)
(帝征朝鮮受其降以歸三年太宗文皇帝征喀爾喀同鄭親王濟爾哈朗等留守並監築遼)
(陽都爾弼城八年八月太宗文皇帝上賓世祖章皇帝嗣位郡王阿達禮及貝子碩)
(託謀立睿親王多爾衮代善發其謀俱伏誅碩託為代善第二子阿達禮則其孫也順治元年朝元)
(旦世祖章皇帝命上殿母拜以優異之五年十月薨子滿達海襲是年新定諸王葬費親王)
(例給銀五千世祖章皇帝以代善功德懋著特賜萬兩立碑紀功康熙十年五月追)
(諡曰烈復立碑以表於墓乾隆四十三年特奉諭旨以禮親王誠心推戴勤勞王室懋著壯)
(猷克昭駿烈其後改封為康親王親賢世胄竟改初封嘉號何以垂詒奕禩示酬庸追本之義著仍)
(復原稱封號並配享太廟)鎮國公阿拜(太祖高皇帝第三子也天命)
(十年與弟塔拜巴布泰統兵征呼爾哈部俘其衆以還以功授備禦升三等副將崇德間任吏部承)
(政尋封鎮國將軍復率兵往錦州南乳峯山駐防順治四年晉二等鎮國將軍五年卒追封鎮國公)
(諡勤敏塔拜以征呼爾哈功授遊擊世職累封三等輔國將軍卒順治間追封輔國公諡慤厚)饒
餘親王阿巴泰(太祖高皇帝第七子也初以戰功封台吉天命四年六月隨)
(伐明克撫順八年四月太祖高皇帝命與諸台吉往征喀爾喀札嚕特部昂安以其執我使)
(送葉赫故昂安傷我前鋒統領岱穆布阿巴泰大怒斬昂安父子並從者俘其孥以還以功晉封貝)
(勒天聰元年五月太宗文皇帝伐明阿巴泰與貝勒杜度居守二年五月命與岳託)
(等率兵墮錦州城三年十月太宗文皇帝親統師伐明命與貝勒阿濟格率兵攻龍)
(井關克之又擊斬明三屯營哨卒抵漢兒莊會大貝勒莾古爾泰等降明守將李豐等十二月與濟)
(爾哈朗等率兵略通州焚其船攻張家灣克之復與大貝勒代善率護軍往略薊州破山海關援兵)
(五千餘人五年初設六部命理工部事七年六月詔問貝勒大臣用兵宜先伐何國)
(阿巴泰言宜選精兵襲明邊牆則關門可得大軍屯於邊外擇諸貝勒將兵分路馳入若獲可用之)
(人送至大寨遣入内地則消息愈通錦州無足過慮我兵既入是天時己至令祖大壽入山海關便)
(可與我兵相會合也八月同薩哈璘豪格等略明山海關俘獲無算崇德元年四月敘功封為饒餘)
(貝勒六月伐明至安州凡克十二城凱旋太宗文皇帝親往迎之十二月太宗文皇)
(帝親征朝鮮命駐防噶海城三年二月太宗文皇帝親征喀爾喀令留守盛京併)
(監築遼陽等城五月修治盛京至遼河大路與多爾衮董其役四年九月略明錦州寕遠五年六)
(月與多爾衮等於義州築城屯田七月刈錦州城西禾敗錦州兵與杜度截明運糧兵獲其米千石)
(牲畜百餘而還十二月同多爾衮豪格杜度率兵往代濟爾哈朗等圍錦州六年六月擊敗關内援)
(兵于松山七年三月同濟爾哈朗等攻杏山以礮擊墮其城降之十月特授奉命大將軍率)
(師伐明直抵兖州府下樂陵等處自濟以東州縣望風降附八年六月班師賜銀萬兩是月)
(人令與諸貝勒分道伐明會師延慶州順治元年四月世祖章皇帝念開國宗勛晉封多羅)
(饒餘郡王二年正月命為總統率官兵代豪格剿土賊於山東二月遣凖塔等擊賊於徐州)
(賊衆奔潰赴河死者無算三年三月薨賜諡曰敏尋以子岳樂晉封親王贈如其爵)睿
親王多爾衮(太祖高皇帝第十四子也生而聰慧多智略天聰二年三月從)
(太宗文皇帝征察哈爾大捷特賜號墨爾根岱青貝勒三年九月從伐明逼燕京五年)
(八月從設六部太宗文皇帝攻克大淩河是年初命掌吏部亊八年五月從)
(太宗文皇帝伐明分道入邊略朔州至五臺山而還崇德元年四月以功封和碩睿親王六年八月)
(大兵圍錦州明經略洪承疇以兵十三萬來援軍容甚盛太宗文皇帝聞之親統大軍渡)
(遼河疾馳六日至七家堡多爾衮請進軍駐松山杏山之間太宗文皇帝從之明松山諸將)
(見黃幄羽葆軍逼山而營大懼謀夜遁多爾衮率兵趨塔山大路横擊之潰兵沿山至海死者相枕)
(藉明總兵吳三桂等單騎奔入杏山乃率兵還七年三月復同濟爾哈朗圍錦州明總兵祖大壽力)
(竭以城降四月又破塔山杏山關門以東盡入版圖八年世祖章皇帝即位代善等集諸貝)
(勒大臣議以多爾衮與濟爾哈朗同輔政順治元年將大舉南征世祖章皇帝御篤恭殿)
(賜多爾衮大將軍勅印時流賊李自成巳破燕京山海關總兵吳三桂遣其將郭雲龍等致書)
(請兵多爾衮以書報之吳三桂復請速進兵多爾衮得書率兵夜馳踰寕遠次沙河距山海關十里)
(三桂報賊已出邊立寨栅多爾衮隨令諸王等率精兵迎擊之敗賊將唐通於一片石師至山海關)
(三桂開關親出迎多爾衮謂三桂曰爾歸營令爾兵繫白布為識恐與賊混致誤殺也使之先驅遂)
(入關時李自成所率賊二十餘萬皆久歷戰陣殊剽悍恃其衆陣於關内自北山亙海我兵少對賊)
(布陣不能橫及海岸多爾衮集諸王貝勒大臣謂曰流賊横行久獷且衆不可輕擊也吾觀其陣大)
(相去遠首尾不能顧可鱗次集我兵對賊陣尾伺其氣衰突擊之必勝努力破此則大業成矣勿越)
(伍躁進違節制陣既列令三桂居右翼之末先悉其衆搏戰賊力鬭圍開復合戰良久我兵從三桂)
(陣右突出衝賊中堅萬馬騰躍飛矢雨墮天大風沙石飛走擊賊如雹自成方登高岡觀戰知為我)
(兵膽盡落急策馬下岡走我兵無不一當百追奔四十里賊衆大潰自相踐踏僵尸遍野溝水盡赤)
(自成奔還五月整兵入京師遣武英郡王阿濟格等分道追自成連破之自成走西安燕京附近各)
(城俱納款畿輔肅清乃定議迎世祖章皇帝都燕京時明南京諸臣擁立福王朱由崧稱帝)
(號其大學士史可法督師揚州多爾衮致書招之可法遣人報書多爾衮得書知不能屈遂定議下)
(江南九月世祖章皇帝車駕至京師加封多爾衮為叔父攝政王七年十二月薨於喀喇城)
(世祖章皇帝率王貝勒大臣等迎其喪於東直門外八年二月蘇克薩哈等首告多爾衮薨)
(時其侍女烏爾庫尼將殉呼近侍羅什博爾惠等告以多爾衮曾製八團龍補黃袍等衣屬令潛置)
(棺内羅什等如其言以殮又多爾衮欲於永平圈房率衆移駐與和洛會羅什等密議巳定特以出)
(獵稽遲未行事聞經王大臣等定議追削王爵並黜宗室乾隆四十三年特奉諭旨)
(以睿親王首先統衆入關定國開基厥功最著顧以誣告謀逆經諸王定罪除封其時我世)
(祖章皇帝尚在冲齡未嘗親政也朕每覧實錄見王之立心行事實能篤忠藎感厚)
(恩深明君臣大義為史冊所罕覯乃令王之身後久抱不白之冤於泉壤心甚憫焉假令當時王之)
(逆迹稍有左驗削除之罪果出我世祖聖裁朕亦寕敢復翻成案乃實由宵小奸謀搆成冤)
(獄而王之政績載在實錄皆有大功而無叛迹又豈可不為之昭雪著加恩復還睿親王封)
(號追諡曰忠𥙷入玉牒補繼襲封照親王園寢制度修其塋墓仍令太常寺春秋致祭並配)
(享太廟用昭彰闡宗勛至意)豫親王多鐸(太祖高皇帝第十五子也初)
(授貝勒天聰二年三月從征察哈爾多羅特部大捷太宗文皇帝往賜號額爾克楚)
(呼爾五年九月太宗文皇帝親率軍擊錦州多鐸從以二百人敗錦州兵七千於城下七年)
(六月詔問羣臣伐明與朝鮮察哈爾宜何先多鐸言宜伐明直入長城圖久長之計八年五)
(月太宗文皇帝親伐明多鐸從率兵入龍門口敗明兵克保安州九年征山西太宗)
(文皇帝以明必調寕遠錦州兵援山西命多鐸率精兵入廣寕以遅其救援敗祖大夀等兵)
(太宗文皇帝以多鐸初專閫外能出奇取勝嘉獎之崇德元年四月晉封和碩豫親王六月)
(命掌禮部亊十二月從太宗文皇帝征朝鮮戰皆有功三年緣事降貝勒四年八月)
(命掌兵部事五年三月奉命為左翼總統與濟爾哈朗往修義州城駐師屯田六年)
(三月代多爾衮圍錦州松山繞錦州城立壕為久駐計城中惶懼守門蒙古諾木齊武巴什縋書約)
(降祖大夀知有異志欲以計擒之諾木齊等即執兵拒外城蒙古亦執兵助既接戰聲聞關外多鐸)
(與濟爾哈朗至城下援之關内蒙古縋援兵入與明兵戰於城上明兵敗大軍遂入關徙其民義州)
(捷奏至太宗文皇帝大悦八月明經略洪承疇以八總兵十三萬衆來援錦州太宗)
(文皇帝親統大軍征之簡精兵付多鐸令設伏遂夾擊總兵吳三桂等兵敗之尋又奉命圍)
(松山城内夜出兵來犯擊敗之斬首千餘級十二月承疇自松山率兵夜出來犯多鐸令沿濠射之)
(悉敗去城中益困七年二月松山副將夏承德密遣約降為内應以其子舒出質夜半諸將士舉梯)
(登城城遂克生擒承疇及巡撫邱民仰等七月敘功晉封多羅豫郡王順治元年四月從多爾衮入)
(關破流賊定燕京十月晉封和碩豫親王時明福王朱由崧自立於南京遣兵扼淮徐為割據計而)
(李自成尚據陜右多鐸奉命為定國大將軍率師南征由河南進趨潼關大敗自成之衆自)
(成精銳略盡遁至西安二年正月多鐸度潼關師破西安自成奔商州南走湖廣二月捷聞)
(世祖章皇帝以流賊既竄西安平定關中綏撫亊宜付英親王阿濟格等命多鐸率大軍由)
(河南趨淮揚討江南四月渡淮趨揚州招諭守揚閣部史可法等降不從攻克其城獲可法等斬之)
(五月南京平擒福王於蕪湖捷聞皇帝嘉悦遣侍臣赴軍中勞之七月世祖章詔以)
(貝勒勒克德渾為平南大將軍代多鐸還十月凱旋晉封和碩德豫親王三年五月蘇兄特部騰機)
(思等叛奔喀爾喀詔以多鐸為揚威大將軍往征七月多鐸等至營阿爾察克山聞騰機思)
(在衮噶嚕台星夜疾進三日追及於諤特克山獲其妻子及牲畜喀爾喀土謝圖汗以兵二萬碩雷)
(汗以兵三萬先後邀大軍於扎濟布喇克之地多鐸俱擊敗之各追逐數十里十月凱旋世)
(祖章皇帝出安定門迎勞四年七月晉封輔政叔德豫親王賜金十兩銀萬兩鞍馬二册文)
(稱定鼎中原以來所建功勲卓越等倫云六年三月薨命立碑紀功九年三月鄭親王濟爾)
(哈朗等會議多鐸係多爾衮同母弟追降郡王康熙十年五月追諡曰通乾隆四十三年特奉)
(諭旨以豫親王從睿親王入關肅清京輦即率師西平流寇南定江浙實為開國諸王戰功之最)
(乃以睿親王誣獄株連降其親王之爵後又改封信郡王以王之勛績超邁等倫自應世胙原封以)
(彰殊眷著仍追復親王還號為豫並配享太廟)鄭親王濟爾哈朗(舒爾)
(哈齊第六子也幼育於太祖高皇帝宫中號和碩貝勒天命十一年四月從禮親王征蒙古)
(五部有功天聰元年正月同貝勒岳託等伐朝鮮及明皮島帥毛文龍大軍薄義州克之遂進拔安)
(州定州搗毛文龍所居鐡山直逼朝鮮平壤城朝鮮遣使來請和議未決岳託與濟爾哈朗議濟爾)
(哈朗曰兵不可深入聞去此三十里有平山城者可駐兵以待和議之成遂引軍駐平山朝鮮王李)
(倧遣使至議歲貢許之遂定盟振旅歸五月從太宗文皇帝伐明至寕遠城與明總兵满桂)
(兵遇力戰被創氣彌奮大敗其衆三年九月同岳託等率兵往略明錦州寕遠焚其積聚而還十月)
(太宗文皇帝親統大軍伐明命同岳託攻大安口毁其水門乘夜進兵明馬蘭營參)
(將率兵來援我前鋒軍擊走之比明見明援兵立營山上濟爾哈朗先縱兵往敗其衆追至馬蘭營)
(既而岳託復敗遵化州援兵自辰迄巳五戰皆捷十二月同貝勒阿巴泰等率兵往焚明通州船遂)
(攻張家灣克之五年七月初設六部命理刑部事七年五月與杜度等往迎明降將孔有德)
(耿仲明於江上獲明及朝鮮降人以歸八年五月太宗文皇帝征察哈爾留守盛京十年)
(四月改元崇德晉封和碩鄭親王十二月太宗文皇帝征朝鮮復留守四年五月往略明錦)
(州松山與明兵遇九戰九敗之俘獲甚衆五年九月同阿濟格等率兵伐明代睿親王圍錦州松山)
(師至錦州敵伏兵皆驚遁六年三月復同阿濟格多鐸等克錦州捷聞太宗文皇帝大悅令)
(八門擊鼓召衆於篤恭殿宣捷五月又敗明經略洪承疇兵六萬於松山八月洪承疇等率兵十)
(三萬來援錦州太宗文皇帝親統大軍征之命留守九月復從圍錦州十二月承疇)
(以兵六千夜犯正紅正黃兩旗營濟爾哈朗令軍各依汛地沿濠射之敵敗去會松山城門閉不得)
(入盡降其衆七年四月同多爾衮等率兵攻塔山克之進攻杏山城中懼開門降七月賜鞍)
(馬一蟒緞百八年八月世祖章皇帝嗣位以濟爾哈朗與多爾衮輔理國政順治元年十月)
(晉封信義輔政叔王賜金千兩銀萬兩緞千疋五年三月貝子屯齊等訐告兩旗大臣謀立)
(豪格濟爾哈朗知而不舉議罪降多羅郡王閏四月復爵九月命為定遠大將軍討湖廣流)
(賊李錦等收復府州縣六十餘城擒斬偽王以下文武官以百計湖南貴州悉平七年正月振旅還)
(四月賜金二百兩銀二萬兩嗣以與多爾衮不合罷輔政九年二月晉封叔和碩鄭親王十)
(二年二月上疏言政事大略言無蔽言路無弛武備恤滿洲官兵疾苦立史官起居注官世)
(祖章皇帝嘉其言五月病劇有遺言乎泣對曰臣受車駕臨問問三朝深恩未能仰)
(答不勝感痛惟願以取雲貴滅吳三桂統一四海為念且滿洲甚少而能破流寇取京都者應加撫)
(卹世祖章皇帝垂涕曰天何故不令朕叔長年耶言巳大慟詔畫工往圖其像留宫)
(中及薨輟朝七日賜祭葬所給銀兩視定例倍之十四年立碑紀功稱忠冠當時功昭後世)
(云康熙十年六月追諡曰獻乾隆四十三年特奉諭旨以鄭親王後改封簡親王親藩世冑)
(改易原封不足以昭彰闡宗勛襲慶承家至意著仍復原封稱號並配享太廟)貝勒
芬古(舒爾哈齊第八子鄭親王弟也天聰初任都統從征大凌河芬古圍城之西南斷其出入)
(太宗文皇帝幸松山營城中兵突出芬古等夾擊敗之又令軍士偽為援兵自錦州至者以)
(誘城内兵而伏兵於山腹以待祖大夀望見果統衆出芬古偕諸將又擊敗之敵不敢復出八年與)
(貝勒德格類入明獨石口取長安嶺攻赤城克其郭九年從多鐸駐師寕錦制明援兵崇德元年從)
(武英郡王阿濟格入長城破敵又同征朝鮮入其城以功封固山貝子緣亊革爵尋復封輔國公六)
(年從圍明松山明兵遁追擊大破之七年從貝勒阿巴泰征明至薊州克其城八年卒順治十年追)
(封貝勒諡靖定)肅親王豪格(太宗文皇帝第一子也英毅多智略從征蒙古諸)
(部功最著授貝勒天命十一年四月隨大貝勒代善征蒙古五部有功天聰元年五月太宗)
(文皇帝伐明豪格同諸貝勒往衞塔山糧運前軍猝與明兵遇時明兵二萬我兵以八十人擊敗之)
(三年十月從太宗文皇帝伐明大兵進逼北京大貝勒莾古爾泰率諸貝勒迎接明援兵)
(於廣渠門外敵以重兵設伏於右莾古爾泰令諸貝勒擊其右豪格如命衝敵右敗其伏敵遂潰四)
(年正月與岳託還守瀋陽六年五月太宗文皇帝征察哈爾遂伐明豪格從略歸化城等處)
(有功六月晉封和碩貝勒七年八月與阿巴泰等略明山海關有功八年七月伐明太宗文)
(皇帝親統兵由宣府趨朔州豪格同揚古利毁邊墻入大兵遂由尚方堡分道進旋同貝勒多爾)
(衮略朔州及五臺山而還復從攻大同擊敗明援兵九年二月命與多爾衮岳託薩哈璘統)
(兵往收察哈爾林丹汗子額哲帥至錫喇珠爾格遇察哈爾汗妃及台吉索諾穆等以千五百戶降)
(遂抵託哩圖託哩圖者額哲所駐地也會天大霧乘其無備遣葉赫貝勒錦台什之孫南楚等先往)
(見額哲母蘇泰福晉諭以奉命招撫意額哲母命額哲率衆迎諸貝勒入遂定盟次日率所)
(部降額哲以古玉璽獻文曰制誥之寳元順帝奔應昌時所失後林丹汗得之者也崇德元年四月)
(晉封和碩肅親王兼攝戶部五年六月同多爾衮等屯田義州尋以多爾衮輕違諭旨豪格)
(亦坐罪降郡王六年六月同多爾衮等圍錦州敗洪承疇兵九月還守盛京十一月復命)
(圍松山七年二月松山副將夏承德密遣人請降太宗文皇帝許之用為内應時豪格同貝)
(勒等率兩翼兵梯城南先登遂克松山擒承疇等四月同濟爾哈朗攻塔山克之七月敘功復原封)
(順治元年以語侵多爾衮為人訐告坐言詞悖妄削爵世祖章皇帝定鼎燕京大封諸王念)
(豪格從定中原有功仍復原封是冬山東土寇竊發奉命往征土寇悉平三年正月)
(命為靖遠大將軍西征盡復所陷州縣陜西平十一月整兵入蜀至南部偵知賊首張獻忠據西充)
(縣隨統大軍進抵西充獻忠來拒麾兵奮擊斬獻忠於陣復分兵搜剿餘賊破賊營一百三十餘處)
(四年八月奏分定諸郡縣蜀寇悉平五年二月凱旋世祖章皇帝御太和殿宴勞之三月多)
(爾衮以豪格有徇隐等亊議罪下獄卒七年世祖章皇帝親政念其枉復封和碩肅親王立)
(碑表之十三年追諡曰武乾隆四十三年特奉諭旨以肅親王後改封顯親王著仍復原封)
(稱號並配享太廟)安平貝勒杜度(貝勒禇英之子也初授台吉以功封貝勒)
(天聰元年從征朝鮮李倧乞和大貝勒阿敏欲弗許杜度不從卒定盟還三年從征明至北京略通)
(州克張家灣還至薊州遇明援兵杜度陷陣殲之尋奉命駐師遵化明兵來犯擊敗之七年)
(明叛帥孔有德耿仲明來降杜度逆之於鎮江岸追兵不敢近崇德元年封安平貝勒防守海州復)
(從征朝鮮二年偕多爾衮取江華島敗朝鮮水帥克其城三年從岳託伐明由墻子嶺入明境岳託)
(薨于軍遂代將西抵山西南抵濟南降城克敵四年秋同貝勒濟爾哈朗等略明錦州五年屯田義)
(州屢敗明兵六年敗明兵於松山七年六月薨予祭葬雍正二年立碑紀其功)克勤
郡王岳託(太祖高皇帝孫禮親王代善第一子也有謀勇授台吉天命六年二月)
(大軍略明奉集堡將旋有厮養卒指言明兵所在岳託同諸台吉追擊之摩其壘而還三月攻明瀋)
(陽城我師追敗明總兵李秉誠等援兵於白塔鋪岳託會兵同逐北四十里十一年八月太)
(祖高皇帝上賓岳託與弟薩哈璘以太宗文皇帝有聖德密議推戴告其父代善曰國不可)
(一日無君邦家大亊宜早定策四貝勒才德冠世深契先帝聖心衆皆悅服當速繼)
(大位代善曰此吾夙心也遂夜作議書翼日以書徧示諸貝勒大臣於朝遂定議奉太宗文)
(皇帝嗣位十月同弟薩哈璘貝勒豪格隨父代善征蒙古五部有功是歲封貝勒天聰元年五月從)
(太宗文皇帝代明有功二年五月率兵略明邊墮錦州杏山高橋三城毁十三站以東墩臺)
(二十一處乃引還三年九月同諸貝勒略明錦州境焚其積聚十月太宗文皇帝伐明師次)
(喀喇沁之青城代善莽古爾泰見上請班師退太宗文皇帝意不懌岳託同諸貝勒)
(見告之故因力贊進兵至午夜議定遂同濟爾哈朗攻大安口毁水門入乘夜敗馬蘭營援兵於城)
(下比明遵化援兵來營於山之林木間顧謂濟爾哈朗曰吾當獨往取之遂馳擊大破之五戰皆捷)
(馬蘭營馬蘭口大安營三城皆相繼降四年正月與豪格還守瀋陽五年七月攻明大淩河)
(太宗文皇帝親統大軍自白土場趨廣寕岳託率兵二萬别由義州進八月會大軍於大淩河圍其)
(城祖大夀遂以其城降翼日命同諸貝勒統兵四千偽作漢装偕大夀作潰奔狀夜襲錦州)
(會大霧止是夜錦州聞礮聲謂大淩河守兵潰圍出分路來迎遇我師敗之是年初設六部)
(命攝兵部亊崇德元年正月晉封和碩成親王旋以徇庇莽古爾泰碩託且有離間濟爾哈朗及豪)
(格於上之心論死太宗文皇帝特寬之降多羅貝勒罷兵部任十一月復命)
(領部亊如故三年十一月命爲揚威大將軍貝勒杜度副之統右翼兵與左翼奉命大將軍)
(睿親王多爾衮分道伐明岳託兵至墻子嶺毁邊墻入明密雲總督以兵六千入保墻子嶺堡外立)
(三寨為掎角我師攻其寨拔之復連敗明兵獲敵卒知堡堅且有重兵不易技嶺東西高處有間道)
(可越於是分兵兩路攻其前以牽敵師潛以兩路從間道踰嶺入克臺十有一處所向皆捷尋以疾)
(薨于軍四年三月多爾衮捷奏至太宗文皇帝覧奏無岳託名驚問知病卒慟哭久之令且)
(勿使禮親王知為輟飲食者三日四月喪還駕至沙嶺設幄遥奠還御崇政殿)
(命王以下及諸大臣往奠封為多羅克勤邵王賜馬五駝二銀二萬兩是年九月)
(子羅洛渾襲封貝勒康熙二十七年聖祖仁皇帝為立碑以紀其功乾隆八年十九年四十)
(三年高宗純皇帝巡幸盛京俱親酹其墓又四十三年正月特奉諭旨以)
(克勤郡王後改封平郡王著仍復原稱封號並配享太廟嘉慶十年二十三年仁宗)
(睿皇帝巡幸盛京亦親酹其墓)穎親王薩哈璘(太祖高皇帝孫禮)
(親王代善第三子也天姿聰敏通满漢蒙古文義屢從征伐所向有功天命十一年封貝勒八月)
(太祖高皇帝上賓薩哈璘與兄岳託以太宗文皇帝聖德神武深得人心密議擁戴告)
(其父大貝勒代善代善曰此我夙心也遂與諸貝勒定議奉太宗文皇帝即位十月隨父代)
(善北征喀爾喀扎嚕特部斬獲甚衆天聰元年五月太宗文皇帝親伐明薩哈璘與兄岳託)
(貝勒豪格率精騎為先鋒至寕遠城敗明總兵满桂兵追至城下諸貝勒繼至分兵剿殺敵衆是役)
(也薩哈璘被創戰彌厲三年十月大軍次喀喇心之青城代善莾古爾泰詣御幄密議班師)
(太宗文皇帝不懌薩哈璘與兄岳託及諸貝勒進見勸決計進取十一月從太宗文)
(皇帝伐明逼北京同諸貝勒擊敗明袁崇煥祖大夀援兵又南略通州焚其船克張家灣還攻克香)
(河縣敗明三河縣山後之蒙古兵進克永平府五年七月初設六部命理禮部亊是月)
(太宗文皇帝親率大軍伐明薩哈璘與貝勤杜度豪格留守都城七年六月詔問用兵何)
(先蕯哈璘言當寬朝鮮拒察哈爾而專征明并陳方略是年八月同貝勒阿巴泰等往略明山海關)
(八年二月同貝勒多爾衮往迎明降將尚可喜次廣鹿長山二島俘獲不可勝計九年二月同貝勒)
(多爾衮岳託豪格等統兵往收察哈爾途遇察哈爾汗妃及台吉等率其屬來降遂盡收額哲全部)
(還師又同略山西邊地諸州縣縱兵出入無敢當者凱旋太宗文皇帝親率諸貝勒大臣往)
(迎之先是諸貝勒大臣以遠人歸附國勢日隆合詞請太宗文皇帝進稱尊號太宗)
(文皇帝卻之至是復請太宗文皇帝仍不允薩哈璘乃令内院大臣希福等奏曰臣等屢次)
(陳請未蒙伏思皇上俞允夙夜悚惶罔知所措皇上不受尊號其咎實在諸貝勒諸)
(貝勒不能殫竭忠誠為久大之圖徒勸上早正大號是以皇上不肯輕受今諸貝勒)
(誓圖改行竭忠輔國皇上宜受尊號太宗文皇帝善之曰貝勒薩哈璘為朕深謀欲)
(善承皇考開創之基開陳及此實獲我心爾身任禮部當主之諸貝勒果誓圖改行尊號之)
(受與不受朕當再思翼日薩哈璘集諸貝勒於朝各書誓詞以奏太宗文皇帝以内外諸貝)
(勒勸進之誠難以固讓而朝鮮通好之國應與共議因命使往朝鮮薩哈璘乃與諸貝勒遣)
(人偕使臣同往告以内外勸進之誠并陳示各國來附兵力強盛之實崇德元年正月有疾)
(太宗文皇帝親視再三四月議薩哈璘功擬加封多羅郡王五月薨詔追封和碩穎親王六)
(月太宗文皇帝在翔鳳閣夢人請曰穎親王乞賜牛一如是者再寤以問内院大臣希福等)
(皆未知所謂後閱會典凡親王薨初祭例賜一牛始大異之以聞太宗文皇帝即命)
(禮部致祭賜以太牢康熙十年五月追諡曰毅)
前纂修官(臣)賈楨恭纂輯
總纂官(臣)邵燦恭覆輯
校對官(臣)張榮組恭校
校對官(臣)賀式韓恭覆校
大淸一統志
奉天府(四)
︹夲朝︺︹人物︺費英東(满洲鑲黃旗人姓瓜爾佳國初從其父索果率所部來歸授一等)
(大臣其姊壻兑沁巴顔常懷逆志費英東擒誅之從征瓦爾喀取噶家路殺其部長阿球又與褚英)
(等收安楚拉庫路屯寨二十餘處悉降其村落歲丁未偕貝勒舒爾哈齊收斐悠城尸口烏拉國布)
(占泰勒兵萬人扼我前軍於路費英東率兵繼至大敗之是年及辛亥年兩討東海窩集部克其五)
(路癸丑從征烏拉拔其城天命三年從征明取撫順明兵來援費英東馬驚礮逸諸軍欲退乃策馬)
(大呼麾衆直入大破之太祖高皇帝曰此萬人敵也四年以夲旗兵破明兵於薩爾滸山巔)
(八月攻葉赫城守陴者飛石投火太祖高皇帝命之退對曰勢垂克不可退也遂拔其城費)
(英東為人忠直敢強諫奬善黜惡畢智殫力佐成大業以功封三等子世襲及卒太祖高皇)
(帝親臨其喪崇德元年追封直議公配享太廟順治十六年晉世爵三等公康熙三十七年)
(聖祖仁皇帝東巡親酹其墓雍正九年加封號曰信勇乾隆八年十九年四十三年)
(四十八年高宗純皇帝巡幸盛京俱親酹其墓有御製賜奠詩又四十三)
(年特奉諭旨以信勇公費英東為開國功臣之冠所襲尚係三等公不足以昭酬庸茂典著)
(加恩晉封一等公嘉慶十年二十三年仁宗睿皇帝巡幸盛京俱親酹其墓有)
(御製賜奠詩)額亦都(滿洲鑲黃旗人姓鈕祜祿世居長白山父母為仇家所害年十)
(三手刃其讐避依其姑家太祖高皇帝過其地額亦都識為真主辭姑從行初令討尼堪外)
(蘭於圖倫城先登又攻塞克濟城取之還督兵攻取舒爾格布瞻城丁亥年取巴勒達城會軍河漲)
(以繩聯軍士而度乘夜登城城上飛矢貫股著於雉垣被五十餘創不退卒拔之賜號巴圖)
(魯薩克齋入寇率數人敗之夜更襲取其城進攻尼瑪蘭城破之復克章嘉諸城寨貝琿己顔謀叛)
(墓有御製賜奠詩)安費揚古(滿洲鑲藍旗人姓覺爾察父完布祿有忠節安費揚)
(古克繼父志自弱冠從征竭誠效力討兆嘉城攻瑪爾墩寨皆爲軍鋒征哲陳部拔其城攻洞城及)
(章嘉尼瑪蘭赫徹穆等城取香潭寨皆著功績從略哈達富勒嘉齊寨師還太祖高皇帝親)
(殿迎射追兵後騎乘閒來犯安費揚古盡斬之從討訥殷克佛多和山寨從攻哈逹城先登從征東)
(海窩集部破其二路再征烏拉擊達拉穆台吉兵擢其陣奮勇登城樹大纛於上大兵繼至遂滅)
(烏拉天命元年偕扈爾漢征薩哈連部至烏勒閒河水陸並進取河南北諸寨並取薩哈達部内十)
(一寨三年從攻明取撫順先擊破其左營援兵安費揚古性貞亮有勇略與額亦都等俱爲開國功)
(臣之首大祖高皇帝嘉其功績賜號碩翁科囉巴圖魯列五大臣順治十六年追諡)
(敏壯子阿爾岱以忠節著次子逹爾岱孫都爾德遜塔並著有功勲爲名臣)扈爾漢(滿洲)
(正白旗人姓佟佳國初從其父扈喇虎來歸賜姓覺羅丁未年奉命遷斐悠城之)
(衆以兵三百護之先行烏拉遣萬人邀諸路扈爾漢結寨山嶺分百人衞之身率二百人拒敵敵不)
(能犯次日諸將皆至大破其衆從征東海窩集部有功己酉年率兵一千再征之降瑚葉路收二千)
(戶以歸賜號達爾漢辛亥年征呼爾哈路圍扎庫塔城克之天命元年偕安費揚古征東海)
(薩哈連部進師黑龍江岸招降甚多四年從擊明劉綎兵大破之扈爾漢每戰輒爲先鋒奮不顧身)
(積功封三等子卒其第三弟薩木什喀第七弟雅賚並著戰功歷加世職)何和里(滿洲正紅)
(旗人其先居棟鄂爲部長因以地爲氏何和里幼而凝重志量寬和年二十六即長其部太)
(祖高皇帝納妃哈達身率甲士護行遂率所部來歸尚固倫公主授一等大臣從征烏拉及呼爾哈)
(路圍扎庫塔城皆有功癸丑年再征烏拉布占泰拒戰何和里與費英東等力請進兵遂滅烏拉天)
(命六年從取遼陽何和里自來歸後特蒙眷注與費英東額亦都扈爾漢安費揚古爲五大)
(臣推誠宣力勤勞王室封世職三等子卒順治十二年追諡温順雍正中進封勇勤公)揚古
利(滿洲正黃旗人姓舒穆嚕父郎柱為庫爾喀部長命揚古利入侍郎柱為部人所害揚古利之)
(母攜幼子屬鞬佩刀突圍來歸庫爾喀部衆尋亦内附揚古利逆其仇家殺之時年甫十四)
(太祖高皇帝異之以女妻焉從征輝發取訥殷部及珠舍哩路安楚拉庫路皆有功從討哈達蒙格)
(布祿先登拔其城擒其酋以歸收斐悠城戶口烏拉以萬人邀諸路揚古利戰甚力從取烏拉金州)
(城城中迎射外兵揚古利冒矢攻克之再征烏拉敵勢銳甚太祖高皇帝欲少退揚古利獨)
(麾衆薄城疾攻拔之擊明兵於界藩先馳敵被傷裹創奮擊大破之天命六年取瀋陽乘勢進取遼)
(陽皆先登以功授一等子世職命位次八貝勒下十年明毛文龍夜入耀州揚古利擊之殱)
(其衆天聰三年從征明敗明總兵滿桂於都城北明兵援薊州我偏師少却揚古利直前奮擊敗之)
(八年晉超品一等公復從攻宣武大同拔靈邱崇德元年與武英郡王阿濟格入邊城克昌平等十)
(二城俘獲十餘萬二年從征朝觧有敗卒竄伏崖閒竊發鳥鎗揚古利傷重而卒揚古利自弱冠從)
(軍衝鋒挫銳大小百餘戰被創滿身戰功最著而持身敬慎歷亊兩朝恩遇殊絶殁之日)
(太宗文皇帝親臨喪次追封武勲王以子塔贍襲超品公順治中配享太廟康熙三十)
(七年聖祖仁皇帝東巡親酹其墓三十九年有御製碑文表其墓雍正九年)
(加封號曰英誠乾隆八年十九年四十三年四十八年高宗純皇帝巡幸盛京俱)
(親酹其墓有御製賜奠詩嘉慶十年二十三年仁宗睿皇帝巡幸盛京惧)
(親酹其墓有御製賜奠詩)西喇布(满洲鑲紅旗人世居完顔以地爲姓國初率)
(所部來歸列理亊十大臣太祖高皇帝富勒佳齊之役西喇布翼䘙大營哈逹錫特庫連發)
(兩矢西喇布以身當飛鏑中傷而殁贈三等輕車都尉世職順治十二年追諡順壯子瑪拉希從入)
(關破賊又從征江南曰川湖廣廣東屢著戰功累晉至二等男卒賜祭葬諡忠僖)赫臣
(滿洲正黃旗人姓伊爾根覺羅天命初征烏拉有功奉使葉赫抗節不屈被害子克宜福以勇著天)
(聰初從攻永平崇德時從圍錦州皆有功)楊書(满洲正藍旗人姓郭絡羅國初率其族自沾)
(可來歸尚公主爲額駙從征皆有功卒時太租高皇帝親臨奠之)阿蘭珠(滿洲鑲紅)
(旗人姓棟鄂國初從其父阿格巴顔率所部來歸初授佐領尋擢理事大臣從征烏拉被創奮勇)
(衝入遂殁於陣贈三等輕車都尉世職順治十二年迢諡順毅其從弟永順客爾瑚齊姪和託皆屢)
(從征討著有戰功歷加世職)巴篤禮(滿洲正白旗人世居佟佳以地爲姓天命初來歸有)
(才能列十大臣屢立戰功授三等輕車都尉世職十年攻明旅順口克之十一年敗明毛文龍兵於)
(薩爾滸城天聰初從攻遵化先登八年攻王家莊被創不退中矢死贈三等男順治十三年追諡敏)
(壯弟蒙阿圖亦以軍功顯)博爾晉(滿洲鑲紅旗人世居完顔以地爲姓國初率戶口來歸)
(授佐領尋授侍衞天命八年從征扎嚕特昂安貝勒斬昂安及其子降其部衆十年授副都統率兵)
(征東海呼爾哈部降五百戶尋列理亊十大臣天聰初擢都統從征朝鮮又從征錦州以功累封至)
(一等男尋卒康熙三年其子特錦具陳父績追諡忠直特錦初授騎都尉世職從入關破賊征叛鎮)
(姜瓖剿平山西又征雲南貴州皆有功晉二等男官至都統卒諡襄壯孫瑪沁亦著有軍功)哈
哈納(滿洲鑲紅旗人姓那木都魯國初從其父明安圖巴顔來歸以佐領從征烏拉身被數)
(創猶力戰天命四年從破明四路兵取開原鐵嶺皆有功六年從征遼陽敗敵援兵天聰初列十六)
(大臣八年略錦州敗明兵於城下復進擊明兵所乘馬仆於陣步戰益力尋援耀州敗明兵於渾河)
(崇德元年入長城攻克昌平涿州二城尋以創發致仕)覺羅拜山(鑲黃旗人景)
(祖翼皇帝第五弟寶朗阿之曾孫天命六年從攻明瀋陽斬其驍將號秃尾狼者明兵自城南來迎)
(戰拜山當之又斬一副將遂克遼東授三等輕車都尉世職天聰初復從征錦州有功後殁於陣贈)
(三等男)納爾察(满洲鑲黃旗人姓鈕祜禄國初來歸授騎都尉世職戊申年從征烏拉)
(攻伊罕阿林城先登擢副都統列十六大臣尋攻沙嶺以不待集師奮勇獨進殁於陣順治十二年)
(追諡端壯子瑚沙亦著有戰功)古爾布什(滿洲鑲黃旗人姓博爾濟吉特天命六年來歸)
(授三等子尚公主為額駙天聰五年圍大淩河崇德初從征朝鮮攻皮島皆有功六年圍錦州七年)
(再圍錦州屢敗明兵順治元年入關擊敗流賊李自成九年晉一等子卒賜祭葬諡敏襄)
法譚(滿洲正紅旗人姓他塔喇初以護軍校從滅葉赫取遼陽擢佐領天聰崇德閒取旅順口)
(下山東克郯城征呼爾哈克雅克薩城圍錦州克前屯衛中後所皆有功順治元年從入關討流賊)
(二年追敗賊黨於荆州宜昌連戰皆捷以功累晉世職至一等輕車都尉兼一雲騎尉康熙三年卒)
(賜祭葬)佟飬性(漢軍正藍旗人世居撫順為商販養性有識量天命初密輸欵於我)
(為明所獲從獄中逃出來歸妻以宗女授三等男尋從克遼陽晉二等子時漢人歸附者日衆以養)
(性統轄之天聰五年從攻大淩河克之復敗明援兵以礮克魚子章臺降之復克馬家湖臺盡毁諸)
(𤇺堠六年大閱養性軍容整肅賜賚有加卒順治十三年追諡勤惠)雅希禪(滿洲)
(鑲黃旗人姓馬佳父尼媽禪任佐領雅希禪自其父時屢從征有功天命初列理亊十大臣從征界)
(藩超伍先進破明總兵馬林於尚聞崖六年從征遼陽以功晉三等男八年從征扎嚕特昂安貝勒)
(同逹音布先陣破敵尋卒順治十二年追諡敏果次子訥爾特屢著戰功從征明戰三河攻山東克)
(武定城後殁於陣贈三等輕車都尉世職)布顏岱(滿洲鑲紅旗人姓博爾濟吉特尚公主為)
(額駙天命十一年取覺華島殱其衆天聰元年從征朝鮮三年入龍井關克大安口取遵化四戰皆)
(捷五年從圍大淩河身被創戰益厲六年略宣府大同降察哈爾部衆順治元年入關擊流賊再蹙)
(之潼關二年從征江南遇敵於黃河岸所乘馬蹶身中數創猶殪敵不退尋以創發卒於軍)圖
們(滿洲鑲藍旗人姓西林覺羅父屯台初自旺沁率族來歸太祖高皇帝以覺羅瓦爾哈)
(女弟妻之初設佐領即以屯台統其族屬及圖們襲父職屢從五大臣征有功天聰五年從征明大)
(淩河首摧敵鋒明監軍道張春率衆數萬來援圖們復身先迎敵礮中股筋絶而未殊猶奮勇不退)
(大軍繼進遂破明兵太宗文皇帝親臨撫問奏言臣創雖深然觀敵勢剽輕易滅也尋復命)
(鄭親王視問謂王曰吾不能殺敵丐王奏請截吾股以油炙之猶堪為國司閽是夕竟卒)
(特賜騎都尉世職俾其子圖延圖襲焉仍帶參領本秩圖延圖於順治元年從睿親王入關擊流賊)
(有功遷戶部郎中五月追賊至慶都縣斬獲甚衆尋病卒以長子圖拜襲雍正三年建昭忠祠祀死)
(節諸臣圖們與焉)吉斯哈(满洲鑲白旗人姓烏蘇與弟吉巴克達來歸天命四年從征明)
(有功六年從圍遼陽先登天聰八年偕武巴海征東海呼爾哈部九年偕巴奇蘭等征黑龍江皆有)
(功崇德元年從征朝鮮有明兵潛入鹻場擊走之復敗朝鮮平壤兵再征瓦爾喀大捷以功累晉世)
(職至一等輕車都尉弟吉巴克達天命六年從攻奉集堡遇明總兵李秉誠來援敗之追至城濠中)
(礮殁贈二等輕車都尉)穆克坦(滿洲鑲藍旗人姓戴佳世居哈逹部之杭澗國初率屬)
(來歸每從征必前驅扎海瑚色叛歸哈達穆克坦從其父及兄追之父兄俱殁於陣從子額爾訥亦)
(叛穆克坦隻身追擊殺之天命元年我師征瓦爾喀舒賽阿爾琥達進戰不利蒙庫噶哈二人先走)
(穆克坦怒同延布理等八人直入賊陣賊皆披靡舒賽阿爾㙈逹得免師還以蒙庫噶哈所獲)
(賜穆克坦六年從征明耀州先登克其城遂駐防焉時有蒙古人叛去我兵追及之戰不利穆克)
(坦策馬大呼殺首逃者海色餘皆潰敘功授二等男世職天聰初擢列十六大臣從征朝鮮兩以先)
(登獲賞五年從圍錦州穆克坦徑抵城濠舍騎步戰敵兵矢礮齊發穆克坦鏖戰死贈一等男世職)
(順治十二年追諡忠勇)康古禮(滿洲正白旗人姓那木都魯歲庚戌以綏芬屯長率其民)
(人來歸得壯丁千餘太祖高皇帝妻以弟穆爾哈齊之子授三等子世職天命三年從取撫)
(順六年從攻遼東瀋陽先登天聰初列十六大臣授護軍統領後緣事免五年卒弟喀克篤哩亦授)
(三等子天聰元年從征朝鮮三年從攻明遵化五年征明南海島及圍大淩河城皆有功八年卒康)
(古禮第四子賴塔崇德時屢立戰功順治初從平江南福建湖廣南粤晉三等男康熙十三年為平)
(南將軍歷著懋功卒賜祭葬諡襄毅雍正五年追封一等公八年入祀賢良祠九年加封號)
(曰褒績)綽和諾(滿洲鑲紅旗人姓那木都魯父明安圖巴顔國初來歸綽和諾從征呼)
(爾哈部克扎庫塔城復以克瀋陽遼陽功授三等輕車都尉世職列十六大臣任副都統天聰五年)
(從征大淩河力戰殁於陣贈一等輕車都尉世職雍正七年入祀昭忠祠)楞額哩(满洲正黃)
(旗人揚古利次弟屢從征有功授騎都尉世職任副都統天命九年從破明將毛文龍島中兵焚其)
(糧復偕阿山入喀爾喀巴林地俘獲甚多天聰元年從征朝鮮克義州三年海島漢人踞朝鮮鐵山)
(率精兵剿之五年征南島復從征大淩河皆有功累晉至一等子八年卒順治十二年追諡武襄)
納穆泰(滿洲正黃旗人揚古利第三弟天聰初擢授都統從征明攻遵化城克之駐防灤洲)
(移守遵化擢兵部承政授三等輕車都尉世職復略錦州松山八年略朔州抵上方堡攻王家莊先)
(登九年統右翼兵自應州趨平衞破明兵敘功晉三等男是年十月卒)多積禮(滿洲正紅)
(旗人何和里次子從征烏拉及明俱著戰功授三等輕車都尉世職崇德元年征瓦爾喀部俘獲甚)
(多凱旋命禮官迎宴擢副都統四年緣事革世職仍任副都統六年圍錦州戰松山皆殱敵)
(有功尋以年老罷其第五弟都類天聰時任都統屢從征討所向有功順治元年入關追破流賊尋)
(從征四川克平川北州郡以功累晉至二等伯十三年卒)和碩圖(滿洲正紅旗人何和里第)
(四子襲父三等子世職通漢文太祖高皇帝愛之以禮親王女妻焉封和碩額駙天聰元年)
(任都統從征朝鮮及明錦州等處著有勞績二年略錦州克杏山松山征察哈爾敗其兵晉三等公)
(三年征明攻大安口屢敗援兵進取遵化戰盧溝橋敗明四總兵於永定門外軍還取永平四年駐)
(防灤州敵兵掠我臺站擊走之七年卒贈恤有加順治十二年追諡端恪雍正九年加封號曰勇勤)
舒賽(滿洲鑲藍旗人姓薩克達生而勇敢天命初從征哈逹又征瓦爾喀皆有功授二等輕車)
(都尉世職天聰初列十六大臣從征朝鮮駐防義州八年從鄭親王濟爾哈朗留守盛京舒賽每)
(攻城衣棉甲奮身直前先後攻克十六城晉三等男卒順治十二年追諡壯敏子西蘭從入關追討)
(流賊李自成克潼關三戰皆捷又從征江南福建皆有功孫席特庫從征明前屯䘙及討流賊李自)
(成於延安追剿至安陸並著戰功)逹珠瑚(满洲正藍旗人姓兆佳初授佐領從征葉赫烏)
(拉諸部落俘獲甚多敘功晉三等男天聰閒擢列十六大臣又從征東海瓦爾喀部落斬獲甚衆軍)
(還為俘卒所害順治十二年追諡襄敏子翁阿岱亦屢以軍功顯崇德六年戰殁松山贈䘏甚厚晉)
(一等男)寗完我(漢軍正紅旗人天命初來歸兼通蒙古漢文任亊文館天聰四年偕達海)
(招諭永平從征大淩河招撫察哈爾部以功授騎都尉世職六年疏陳伐明策後緣事罷革世職順)
(治元年起為學士二年擢宏文院大學士六年修太宗文皇帝實錄充總裁官授二等輕車)
(都尉世職八年晉議政大臣十三年加少傅兼太子太保十五年致仕康熙元年擢其子為學士四)
(年卒賜祭葬立碑諡文毅雍正二年入祀賢良祠)逹爾漢(滿洲正藍旗人揚舒子亦)
(尚公主為額駙兼管佐領從征葉赫錦台什以功授一等男天聰初擢都統列八大臣征扎嚕特單)
(騎擒一台吉復征棟奎破其衆擒固穆楚庫爾等父子又從征朝鮮及明永平大淩河皆有功九年)
(征明山西奉命分兵列營牽制明師道遇敵擊敗之崇德元年攻克順義以功累晉至一等)
(子後緣亊削世職)偉齊(滿洲鑲黃旗人費英東第九弟征呼爾哈部收獲五百戶有功並以)
(其父索果歸附功授騎都尉天聰三年從征明略遵化屢敗敵兵晉三等輕車都尉嘗令留守盛)
(京提督八門尋卒順治十三年追諡端勤子卓布泰巴哈穆里瑪皆著戰功)武訥格(蒙古)
(正白旗人姓博爾濟吉特先居葉赫國初來歸有勇略通蒙古文及漢文賜號巴克什從)
(征烏拉有功授三等男天命十一年别將兵擊明覺華島破之天聰三年春從征察哈爾降二千戶)
(是年冬從征明入龍井關克遵化袁崇煥等援師至左翼蒙古兵先進卻武訥格率右翼進戰敗之)
(賜俘獲物以半犒其軍五年復從征明圍明兵於大淩河明兵欲&KR0691;圍出敗之八年敘功晉)
(三等公復從征明率蒙古左右翼兵與諸貝勒俱進獨石口攻撫悉稱旨尋自得勝堡收蒙)
(古之逃入陽和者四百七十人九年卒)喀三(滿洲鑲藍旗人姓納喇世居葉赫蘇完天命初)
(來歸授佐領六年從取瀋陽遼陽授三等輕車都尉世職九年明島帥毛文龍部將來犯康古禮額)
(駙莊喀三往援盡殱其衆天聰六年從征察哈爾偕吳拜等屢敗敵以目疾辭職以功累晉至二等)
(子順治十二年卒諡敏壯)武巴海(滿洲鑲藍旗人姓瓜爾佳天命初從征明有功授佐領天)
(聰元年從征朝鮮以登城功受賞從征錦州敵兵來犯武巴海殿力戰敗之五年偕蒙阿圖征瓦爾)
(喀有功賜號巴圖魯六年征烏扎拉俘獲甚多七年征呼爾哈部又征瓦爾喀皆以凱旋九)
(年從岳託駐歸化城偵知上默特部長博碩克圖子茂罕隂通於明武巴海擒斬茂罕及明使人崇)
(德二年敘功晉三等子賜衣服僕馬莊田尋卒)巴奇蘭(满洲鑲紅旗人姓納喇早)
(從征伐嘗以所部兵攻覺華島破之天聰初列十六大臣三年從征明七年從征旅順口巴奇蘭與)
(薩穆什喀並舟先入中數創號於軍曰孰能超躍先登者於是永順珠瑪喇躍而登巴奇蘭率兵繼)
(之時我兵少動復號於軍曰敵敗矣整兵復入遂克之八年將兵征呼爾哈諸部俘獲甚多所俘盡)
(以賜之以前征旅順口被創至是潰卒贈三等子)武善(滿洲鑲黃旗人姓伊爾根覺羅)
(父噶蓋國初來歸授理亊大臣後以牽連坐罪誅武善初任佐領天命九年明毛文龍渡鴨綠江)
(入島屯田武善與楞額哩襲之破其島擊斬及墜水死者無數焚其糧而還天聰初列十六大臣崇)
(德元年瑪福塔使朝鮮偵知明兵潛入鹻場奏聞命武善偕吉斯哈等率兵助瑪福塔於鹻)
(場大破之三年緣事革職尋授工部參政順治元年卒弟布善亦以戰功授騎都尉世職)庫爾
禪(滿洲鑲紅旗人姓鈕祜祿父索塔拉尚公主生子四庫爾禪其次也好學問天命初召直文館)
(四年結喀爾喀五部盟誓九年結好科爾沁部授佐領天聰元年從征朝鮮其王遁居海島)
(遣庫爾禪往議約誓定歲幣朝鮮讋服三年命同在庭儒臣編輯國史四年從征明灤州摧)
(鋒陷陣五年命往責諭朝鮮入貢愆期六年因遣諭明邊臣罷兵息民逾期始至又)
(以力保逃將劉興祚罪論死庫爾禪通習漢文與達海齊名順治元年擢其子瑪拉為戶部郎中弟)
(庫拜屢以戰功授二等輕車都尉)圖魯什(满洲鑲黃旗人姓伊爾根覺羅天命九年任佐)
(領天聰三年從征明攻大安口先至城下力戰克其城大兵營京城西南隅復偕副都統阿山覘)
(明帥满桂等以四萬衆列營永定門南還報圖魯什請乘其不虞擊之先馳入明營遂斬滿桂等五)
(年從征大淩河又從攻錦州大敗之與明援兵監軍道張春決戰凡三晝夜聞敵渡河圖魯什領兵)
(衝擊敗之是夕再戰圖魯什先進大破明兵八年五月擢前鋒統領加三等男六月從征察哈爾七)
(月至歸化城收其降人一千二百戶是月毁明邊墻入至宣化攻懷遠圖魯什設伏於左䘙城擊敗)
(明總兵曹文詔兵又遇明總兵祖大弼兵圖魯什以單騎衝入矢中腹力戰我兵繼至敵敗去圖魯)
(什以創重卒於軍賜號碩翁科囉巴圖魯贈三等子世爵順治中追諡忠宣)滿逹爾
罕(滿洲正黃旗人姓納喇父雅琥有功官佐領列理亊十大臣滿達爾罕屢從征討招降呼爾哈)
(部天聰五年使朝鮮八年從征大同以功授騎都尉世職擢禮部承政崇德二年從攻皮島有功)
(賜裘馬銀幣在禮部任職六年恪恭匪懈累晉世職至二等輕車都尉卒諡敬敏弟瑪福塔初)
(任佐領後擢戶部承政與兄满達爾罕分掌戶禮二部人以為榮)景固勒岱(满洲正白)
(旗人世居扎庫塔以地為姓屢從征有功天聰八年奉國初來歸授佐領命再征東海瓦)
(爾喀部收獲丁莊馬牛甚多以功晉至三等男卒順治十二年追諡忠直)齊爾格申(滿洲)
(鑲白旗人姓寕古塔初任佐領明人攻耀州率所部往援敗之淤泥河明錦州兵來犯引軍迎敵面)
(被創戰益力天聰六年鎮守蓋州多俘獲崇德元年從征大同再敗明兵以功累晉至三等男卒)
(賜祭葬弟多尼喀以勇稱亦著有戰功)勞薩(滿洲鑲紅旗人姓瓜爾佳屢從征敗明兵)
(於德勝門外天聰八年奉命率兵沿彰武臺河駐劄保守外藩蒙古並扼敵兵數年敵不敢)
(設伏敗敵八年卒順治十二年追諡襄壮)武賴(满洲鑲黃旗人費英東第五弟烏爾罕之子天)
(聰初從征大淩河及朝鮮皆有功崇德三年從貝勒岳託攻山東連戰皆捷授騎都尉世職八年從)
(征明至渾河敗其衆師旋至密雲遇明兵列火礮以待奮勇衝突破之順治元年從入關擊敗流賊)
(以功累晉至二等男尋卒諡康毅子固德知名)伊勒慎(滿洲鑲黃旗人姓費莫世居薩齊庫)
(率衆來歸其族悉為烏拉所害太祖高皇帝憐之授騎都尉世職從征明有功天聰五年守)
(海州屢敗明兵襲奪敵船七年從征旅順口有功先後守海州十餘年捕獲甚多明兵不敢犯以功)
(累晉至三等男後緣亊削職旋復鎮守海州順治二年卒)喀勒塔拉(滿洲鑲白旗人姓章)
(佳襲父圖爾坤煌詹佐領崇德三年擢護軍參領從入明邊屢敗敵兵順治元年從入關擊破流賊)
(復從定山西河南五年從征江西屢著戰績九年擢護軍統領以功累晉世職至一等輕車都尉十)
(年從征湖南至衡州奮勇擊賊殁於陣贈三等男諡忠壯)徹爾格(滿洲鑲黃旗人額亦都第)
(三子幼從征討屢建功績授騎都尉世職晉三等輕車都尉征東海瓦爾喀部大捷凱旋晉三等子)
(天聰元年設八大臣理政亊徹爾格與焉是年從征朝鮮其王李倧慴服納貢五年任兵部承政崇)
(德二年以攻皮島違軍令更緣亊罷任革世職三年起授工部左參政五年擢戶部承政八年授騎)
(都尉世職順治二年卒長子辰泰五子拉哈達俱知名)圖爾格(滿洲鑲黃旗人額亦都第)
(八子幼從征積功授一等輕車都尉世職天聰初列十六大臣從攻遵化錦州大同山西昌平雄縣)
(皆有功崇德五年攻錦州身著二十餘創猶殿後力戰授内大臣六年從圍松山明兵犯御)
(營甚急軍中侍衞守營大臣俱未至圖爾格奮呼發矢殺二人敵乃遁七年征明敗敵三十九次至)
(山東陷陣下城降獲無算以功累晉至三等公圖爾格才氣過人有父風效力行閒勲伐尤異順治)
(二年卒九年追諡忠義配享太廟雍正九年追加封號曰果毅)伊爾登(滿洲鑲黃)
(旗人額亦都第十子幼侍宫中長以侍衞從征天命初築城界藩及薩爾滸有功晉三等男)
(賜蟒衣列十六大臣天聰三年率兵剿獐子島及攻明薄燕京克永平灤州等城皆有功晉一等男)
(又攻明旅順口及山西保安等州皆俘獲無算崇德元年緣亊削世職三年復為護軍統領四年為)
(内大臣從征敗明祖大壽軍六年攻錦州洪承疇以師赴援諸將失利伊爾登突入陷陣身被十餘)
(矢轉戰若無所見四戰皆捷復加三等男世職累晉至二等伯順治十三年以老致仕命乘)
(騎入朝並圖其像康熙二年卒諡忠直三十七年遣官祭墓)超哈爾(滿洲鑲黃旗人)
(額亦都第十三子屢以戰功授騎都尉世職崇德元年從征明轉戰至盧溝橋擒斬無算二年擢議)
(政大臣三年征山東攻城克敵屢建奇功時任禮部參政五年轉兵部六年從攻錦州力戰陣亡贈)
(二等輕車都尉世職順治十二年追諡果壯)范文程(瀋陽人隸鑲黃旗漢軍天命初以明)
(生員來歸參贊帷幄天聰三年解大安圍敗明兵授三等輕車都尉世職五年招降大淩河城西山)
(一臺六年陳進取計是時初設八旗都統廷議首推文程太祖文皇帝曰此職一軍耳朕方)
(資為心膂其別議之尋授祕書院大學士每入對必漏下數十刻始出凡詔勅宣諭皆出其)
(手順治元年流賊李自成陷明都明將吳三桂乞師文程勸進兵大兵遂發入關草檄人心帖然至)
(京疏請撫遺黎起廢斥定册籍減賦額皆舉行五年賜巴克什號六年修詔)
(太宗文皇帝實錄充總裁官累晉至一等子任議政大臣疏請興軍屯嚴保甲皆舉行加少保兼太)
(子太保以病乞休特晉太傅兼太子太師俟病起召用康熙五年卒賜祭立)
(碑諡文肅五十二年御書元輔高風額其祠)阿濟格尼堪(滿洲正白旗人姓他)
(塔喇父達音布累積戰功授三等輕車都尉世職天命八年從征扎嚕特部殁於陣阿濟格尼堪襲)
(父職年少奮勇陷陣所至有功崇德六年從圍錦州大破明兵於松山杏山八年取中前所等城順)
(治元年從入關進擊流寇復破賊西安從平江南浙閩六年以參贊大臣從征湖廣督兵轉戰下寶)
(慶破邵陽拔湘潭以功累晉至三等伯授議政大臣卒諡勇敏)石廷柱(漢軍正白旗人先世)
(為遼東武弁父翰始家焉天命七年來歸授三等輕車都尉世職十一年從征囊努克天聰三年率)
(兵剿明故將毛文龍所屬諸島有俘獲六年從征察哈爾七年從克旅順口崇德四年戰松山屢破)
(敵兵六年奏取錦州策再圍松山乘夜破敵順治元年從入關從平山西河南十四年乞休加少保)
(兼太子太保以功累晉至三等伯致仕尋卒贈少傅諡忠勇)葉赫珠瑪喇(滿洲鑲白)
(旗人姓碧魯自葉赫來歸初任佐領天聰三年從征明入邊屢攻遵化張家灣永平昌黎下之以功)
(授騎都尉世職五年圍大淩河敗援兵六年征察爾哈部獲布顔圖台吉七年攻旅順口裹創先登)
(拔其城九年圍錦州崇德元年征朝鮮擊開平斬獲無算三年復圍錦州招降大淩河北山寨七年)
(征呼爾哈部屢戰有功順治元年從入關破流賊二年駐防杭州敗方國安水軍征福建屢敗賊將)
(五年征江西叛鎮金聲桓大破之八年擢吏部尚書十一年授靖南將軍征廣東破李定國軍戰三)
(水保新會擊興業俱大勝再敗賊於横州追躡定國三戰三捷高雷廉州郡邑悉平以功累晉至三)
(等子十五年致仕康熙元年卒諡襄敏)蘇嚕邁(滿洲正藍旗人姓嵩佳天命六年授佐領)
(從攻遼陽瀋陽先登搏戰取之天聰元年征朝鮮三年征明克紅山口授騎都尉世職四年圍永平)
(力戰被創卒克之賜號巴圖魯崇德元年攻鵰鶚堡飛礮傷其口獨戰未嘗反顧竟破之以)
(殘廢辭職以功累晉至三等男康熙元年卒諡勤勇)逹海(滿洲正藍旗人姓覺爾察祖博囉)
(國初来歸父愛密禪任散秩大臣達海九歲即通满漢文義召直文館每草詔令稱)
(旨旋承命譯明會典素書三略諸書天聰四年從征明克永平令達海立城上執黃)
(纛諭降其民是年譯書成授三等輕車都尉世職五年賜號巴克什征大淩河使招總兵祖)
(大夀反覆善諭大夀遂降六年病篤太宗文皇帝遣侍臣諭慰賜以蟒綺卒謚文成)
(康熙八年追立碑石)希福(滿洲正黃旗人姓赫舍里天命初偕從兄碩色自哈達來歸以通蒙)
(古满漢文天聰初召直文館賜號巴克什太宗文皇帝征察哈爾使希福徵)
(科爾沁部兵助戰冒險達命從征大淩河有功累晉世職至三等輕車都尉崇德元年改文)
(館為内三院授宏文院大學士修遼金元史充總裁官三年疏請更定官制從之順治元年三史成)
(賜賚有加七年睿親王多爾衮惡之奪官没產八年世祖章皇帝察其枉再授宏文)
(院大學士復世職並還所籍九年修太宗文皇帝實錄充總裁官以功累晉至三等子授議)
(政大臣卒贈太保諡文簡康熙初以希福子帥顔保為内院學士仕至漕運總督禮部尚書從子索)
(尼亦著有勲名卒諡文忠)哈什屯(滿洲鑲黃旗人姓富察天聰時官侍䘙擢禮部參政崇德)
(二年征瓦爾喀多俘獲三年降明石城島六年圍松山明總兵曹變蛟乘夜突犯御營哈什)
(屯先衆捍禦中創不少欲順治初擢内大臣以功累晉至一等男加太子太保康熙三年卒)
(賜祭葬諡恪僖乾隆元年入祀賢良祠十三年追封一等公)李國翰(漢軍鑲藍旗人副將)
(繼學子襲父三等男世職任侍衛賜號墨爾根天聰三年攻永平有斬獲五年克大淩河九)
(年以善撫降者晉二等男崇德三年任刑部理事官入邊敗明兵轉戰至山東克濟南還破獲鹿四)
(年授副部統五年圍錦州七年戰松山塔山皆有功擢都統八年克前屯衞中後所順治元年入關)
(擊敗流賊進征山西拔太原山西既平征湖廣敗賊於武昌二年征四川破叛鎮賀珍之衆三年敗)
(流寇於延安滅流賊張獻忠駐防漢中六年率兵征階州克蒲城剿宜川清澗餘寇復剿叛鎮姜瓖)
(拔府谷九年進征四川斬賊帥王復臣等以功累晉至三等侯十五年進攻遵義克開州招四川土)
(司酋長咸遵約法尋卒於軍贈太子太保諡敏壯雍正十年入祀賢良祠乾隆十五年加封號曰懋)
(烈)鄂齊爾桑(滿洲鑲黃旗人姓博爾濟吉特初任佐領從征棟奎有功天聰三年從征)
(薊州大捷五年圍大淩河敗錦州援兵八年敘功授三等輕車都尉世職攻大同擊明總兵曹文詔)
(軍大破之文詔素驍勇為明名將及敗明人氣益懾順治初晉三等男)辰泰(滿洲鑲黃旗人)
(徹爾格長子初為護軍參領屢從攻明征朝鮮入關追賊以功晉一等輕車都尉順治四年授禮部)
(侍郎從征湖廣敗流賊一隻虎於荆州尋奉命為靖南將軍同棟阿賴征福建五年平之七)
(年授刑部尚書十年遷吏部晉國史院大學士尋罷九年復授禮部尚書十年命為大將軍)
(征湖廣抵常德偽南安王劉文秀遣其將盧明臣馮雙禮等帥兵六萬戰艦千艘蔽流而下分攻常)
(德岳州辰泰以精兵横擊其衆大破之又屢出奇計設伏誘賊轉戰千里尸骸相枕藉且戰且逐窮)
(之龍陽明臣赴水死雙禮被創遍體亡去文秀竄黔中獲偽勅印降偽官四十餘人兵三千餘以功)
(累晉至一等子兼一雲騎尉尋卒於軍十三年正月班師世祖章皇帝諭從征諸臣曰大將)
(軍辰泰南征效力卒於戎行朕甚傷悼復諭學士麻勒吉等持觴奠靈次賜祭葬諡)
(忠襄子尼滿襲卒無嗣以弟喇哈達子白啓襲職累任散秩大臣)索海(满洲鑲黃旗人費英)
(東第六子天聰中官刑部承政崇德四年征臺倫部有功五年從圍錦州敗明兵又從攻松山克之)
(順治二年從征四川卒於軍子多頗囉以忠節著)圖賚(滿洲正黃旗人費英東第七子初隸)
(鑲黃旗後改正黃旗天聰初屢從征皆有功三年從征明善陷陣以功授騎都尉世職四年從守永)
(平敗明兵五年從圍大淩河降沙河堡九年略錦州多俘獲崇德三年征明克十一臺征山東拔三)
(城六年圍錦州攻塔山杏山八年克中後所前屯衞以功累晉至三等子順治元年入關破賊封三)
(等公征河南至孟津率兵先渡降沿河堡寨薄潼關掩賊殱之二年征江南克揚州敗黃得功兵獲)
(福王朱由崧晉一等公三年征浙江江横十餘里圖賚從上游躍馬獨渡没馬腹諸軍隨之大濟敵)
(將方國安等望之以為神進征福建克仙霞關拔浦城遂獲唐王聿鍵閩海底定師旋卒於軍圖賚)
(勇而善謀能以寡覆衆屢立奇功未嘗挫䘐諡昭勲配享太廟雍正九年加封號曰雄勇)
額爾德尼(满洲正黃旗人姓納喇幼慧敏通蒙古漢文賜號巴克什凡師行)
(詔下諭降納款軍中必曰額爾德尼以功授男爵世職任理事大臣與噶蓋承命擬製國)
(語文字旣成奏之自是一切制詔章疏文書簿籍不復用蒙古言卒年月不著順治十一年)
(追諡文成)準塔(满洲正白旗人扈爾漢第四子天聰八年授騎都尉世職崇德二年從征皮島)
(城中堅守不下準塔鼇拜抗然起謂主將曰志不強力不果氣不銳者不下此城準塔鼇拜文夫也)
(請旦而克之爭出相先冐矢石焉拔其城賜號巴圖魯擢都統七年鎮錦州順治元年入關)
(破流寇於真定二年以左翼兵定山東擊走明徐州屯兵攻宿遷破清河戰淮安皆捷遂下廬州鳳)
(陽偽官降者百餘人獲船隻馬駝器械十萬三年從征四川下夔州遵義斬俘甚多復征陜西賊黨)
(武大定等破之川陜悉平四年凱旋卒以功累晉至一等子無子以弟阿拉密襲十二年追諡襄毅)
阿爾津(满洲正藍旗人姓伊爾根覺羅積功授二等輕車都尉世職天聰九年擒追喀爾喀)
(諜閒崇德元年征朝鮮六年攻松山皆有功順治元年入關追破流賊復以從征江南四川功累晉)
(至一等子加一雲騎尉九年授定南將軍剿湖廣流寇十二年守荆州統兵破賊渠姚黃於夷陵招)
(撫蠻部洞酋十五年征雲南卒於軍贈太子太保諡端果)費雅思哈(满洲正黃旗人姓富)
(察初爲護軍校天聰六年略朔州崇德三年從征明入墻子嶺敗密雲兵五年圍錦州敗松山杏山)
(援兵皆有功順治初從入關剿李自成於武昌屢戰皆捷三年從征四川六年從討叛鎮姜瓖所向)
(克捷十三年討孫可望於辰州殱賊甚衆以功累晉至三等男康熙十一年卒賜祭葬諡僖)
(恪)莫洛渾(鑲黃旗人覺羅拜山孫也父固納岱從入關破賊屢有功又南征江浙所向克)
(捷順治五年討叛鎮金聲桓進攻南昌中礮殁賜一等子莫洛渾襲父職任事勤慎從安南)
(將軍達素征福建海宼鄭成功進攻厦門奮勇力戰殁於陣贈三等伯諡剛勇碑文稱其三世陣亡)
(世篤忠貞云)褚庫(滿洲正紅旗人姓薩爾圖年十七從圍大淩河擒其驍將徹濟格以歸尋)
(攻明萬全左衞先登被創力戰破其城授騎都尉世職賜號巴圖魯順治三年從平四川六)
(年從討叛鎮姜瓖連敗其衆九年征叛酋多爾濟於賀蘭山多俘獲十三年敗海賊鄭成功之衆於)
(烏龍江及大江口以功累晉世職至一等輕車都尉致仕康熙十四年卒賜祭葬諡襄壮)
額參(滿洲正黃旗人姓吳雅初任膳房總領洊至内大臣崇德元年從征朝鮮朝鮮遣人致書)
(於明額參見而射殺之明年同揚古利大破朝鮮兵揚古利傷於賊見有卒走山巔東去或曰此即)
(傷揚古利者額參逐之獲首以獻三年從征明攻濟南大同皆有功授世管佐領雍正元年追封一)
(等公)伊爾德(滿洲正黃旗人揚古利從姪天聰中屢從征有功授騎都尉世職崇德五年從)
(圍錦州敗明兵復擊破援兵多斬獲順治元年駐防錦州二年從征江南追福王敗黃得功軍五年)
(從征冮西分定撫州建昌以功累晉至一等伯緣亊革十二年復命為大將軍統兵往剿浙)
(江舟山賊率師乘舟趨定海分路進攻擒斬偽將浙江底定十四年復世爵晉一等侯兼一雲騎尉)
(十五年統兵征雲南自貴陽進盤江屢破賊兵遂克雲南十八年卒於軍諡襄敏)敦拜(满洲)
(正黃旗人姓富察父本科理以戰功管佐領亊敦拜襲其職天命十一年從征明有功天聰八年授)
(騎都尉世職崇德五年擢護軍統領從圍錦州六年復圍錦州戰松山八年駐防錦州順治元年從)
(入關追敗流賊隨擊流賊於陜州屢敗賦衆從征江南追福王朱由崧截江口三年從平福建五年)
(討江西叛鎮金聲桓屢敗賊兵進下臨江收降城邑六年剿撫河閒土寇十一年征廣東擊走逆渠)
(李定國克復廉雷等郡以功累進至一等子尋乞休特加太子太保致仕十四年起為都統)
(鎮守盛京十七年卒諡襄壯)濟什哈(满洲正黃旗人姓富察初任佐領崇德五年從征索)
(倫部落多俘獲六年敗明松山兵擢副都統八年任工部參政順治元年從入關追擊流賊有功授)
(騎都尉世&KR1348;從征浙江福建屢立戰功旋升刑部尚書累晉世職至三等男十年剿山東流寇復移)
(兵鎮守湖南十四年調都統征貴州破偽將李定國收降賊衆撫定郡邑十七年緣亊降世職為一)
(等輕車都尉十八年授靖東將軍剿山東土賊于七平之康熙元年凱㫌卒六十年追謚勇壯)吳
拜(满洲正白旗人姓瓜爾佳父武理堪率衆來歸摧鋒陷陣屢建功績吳拜其長子也天命中從)
(滅葉赫下遼陽以功授騎都尉世職天聰五年略錦州從征察哈爾部八年征大同九年戰大淩河)
(屢破敵兵崇德元年從征朝鮮統兵前哨二年列議政大臣任前鋒統領三年從征明以八十人敗)
(明兵於紅山口八年取中後所前屯衞改副都統順治元年從入關破流賊追至望都授内大臣三)
(年從征騰機思平之復征宣化以功累晉至二等伯八年緣事革世職十五年復一等子世襲康熙)
(四年卒諡果壯)蘇拜(满洲正白旗人吳拜弟也幼從征伐擢侍衞管佐領事天聰九年從收察)
(哈爾部衆敗明伏兵崇德元年從征朝鮮三年從征明五年圍錦州擊敗松山杏山兵授騎都尉世)
(職六年從圍錦州七年從征山東克昌邑樂安順治元年從入關擊破流賊追剿至延安七戰皆捷)
(進征湖廣又從平四川以功累晉至一等子任護軍統領七年緣事革世職尋復任副都統擢内大)
(臣復一等男世職康熙三年卒諡勤僖)葉克舒(滿洲正紅旗人姓輝和國初從其父來)
(歸授佐領天命六年從征遼陽奮勇破敵授二等輕車都尉世職少嶺之役以功晉三等男天聰五)
(年擢兵部承政任都統八年率兵入得勝堡晉二等男九年入錦州擊明兵多俘獲崇德元年從征)
(明克延慶州後緣亊削職二年從征瓦爾喀部遇朝鮮援兵殺其將領降其衆大獲駝馬器械三年)
(授兵部左參政四年征索倫部至雅克薩城俘獲無算五年復任都統略明邊境敗敵錦州八年復)
(緣亊削職順治元年起爲副都統從入關擊流賊裏創力戰大破賊衆二年征山東滿家洞土寇大)
(破之三年授總管鎮守盛京復以功累晉世職至三等男十五年卒長子道喇屢著軍功加太子)
(少傅卒諡勤襄)碩詹(滿洲正紅旗人姓富察父舒穆嚕任佐領碩詹仍其任尋兼參領天聰五)
(年入明邊擒哨長俘獲而歸八年授騎都尉世職崇德元年從征朝鮮克覺華島三年任刑部理亊)
(官從征山東攻禹城平隂先登四年任戶部參政五年從圍錦州多俘獲七年授副都統順治元年)
(追擊流賊潼關破其營五年從征湖南平定衡州以功累晉至一等男康熙二年卒諡明敏)布
丹(满洲正紅旗人姓富察天命初率屬來歸仕前鋒參領天聰八年從攻萬全左䘙先登九年略)
(錦州崇德元年從入邊攻涿州戰居庸關並克敵多俘獲五年從圍錦州六年敗明松山援兵及店)
(山騎兵順治元年從入關追敗流賊累晉世職至一等輕車都尉仕至副都統十一年卒諡毅勤)
噶逹琿(满洲正紅旗人姓納喇初任護軍參領天聰八年從征山西破應州崇德五年略中)
(後所從圍錦州擊松山順治元年擢護軍統領從入關破流賊皆有功授騎都尉世職二年從征四)
(川屢破賊營尋任戶部侍郎五年轉吏部率兵征叛鎮姜瓖克代州拔渾源大破賊兵克復郡邑六)
(年任都統八年統兵征鄂爾多斯殱其衆於賀蘭山俘獲無算以功累晉至一等男官兵部尚書十)
(二年討海賊鄭成功克福州泉州十四年凱旋卒贈太子太保諡敏壯)伊拜(滿洲正藍旗人)
(姓赫舍里初任佐領天聰八年以功授雲騎尉世職九年擢都統崇德六年從圍錦州擊破松山兵)
(順治元年入關追破流賊招撫山西二年擊敗流賊於延安進至武昌連敗之五年從征湖南克復)
(衡州以功累晉至三等男授議政大臣十五年卒贈太子太保諡勤直)鄂莫克圖(滿洲)
(正藍旗人姓納喇初以護軍校隨征天聰三年從圍保安州先登授三等輕車都尉世職賜)
(號巴圖魯崇德三年征明略地至山東濟南六年圍錦州戰杏山多斬獲順治元年從入關擊破流)
(寇從定山西至陜西破延安二年從征湖廣流賊三年從征四川皆有功累晉至一等男官副都統)
(卒諡襄壯)希爾根(滿洲正黃旗人姓覺爾察屢從征討有功授騎都尉世職崇德元年征明)
(分克昌平諸城擒明總兵巢丕昌師還獨以軍殿二年從克皮島五年從闈錦州敗松山援兵七年)
(入黃崖口進圍薊州敗明總兵白騰蛟軍順治二年從剿流賊於西安湖廣三年剿張獻忠於四川)
(六年討逆鎮姜瓖於山西以功累晉至一等男加太子太保内大臣康熙十八年卒賜祭葬)
佟圖賴(初名盛年漢軍正藍旗人父養正天命初來歸以功授三等輕車都尉世職圖賴襲)
(職天聰五年從征大淩河有功崇德三年授兵部右參政六年取塔口七年克塔山杏山授都統八)
(年取前屯䘙中後所順治元年師進山東降四府七州三十二縣七月圍太原降九府二十七州百)
(四十一縣二年從定河南征江南拔陽州六年授江南將軍征湖廣克廣西全州還駐衡州指授諸)
(將破平賊衆以功累晉至三等子十三年乞休特加太子太保致仕十五年卒贈少保諡勤)
(襄康熙十六年贈一等公子國綱襲改隷滿洲雍正元年追封佟養正一等公諡忠烈與圖賴並贈)
(太師以養正殉節祀昭忠祠圖賴建祠致祭)沙爾琥逹(满洲鑲藍旗人姓瓜爾佳國)
(初從其父來歸天命初從征瓦爾喀部以功授騎都尉世職天聰元年從征錦州崇德元年從征朝)
(鮮皆有功三年略歸化城敗明兵於紅山口斬獲甚衆四年略錦州七年率兵征呼爾哈部順治元)
(年征庫爾喀部擊流賊於潼關二年從征杭州六年剿平河間流寇以功累晉至一等男十年擢都)
(統十五年擊敗俄羅斯兵俘其渠卒十六年卒贈太子太保諡襄壯)伯勒赫圖(滿洲正白)
(旗人姓納喇崇德中從圍錦州戰松山杏山皆有功順治元年擊敗流賊李自成之衆於一片石及)
(安肅望都等處蹙之潼關二年下冮南平福建六年平湖南執明大學士何騰蛟八年剿山東土寇)
(馘其渠十五年平雲南以功累晉至三等子卒賜祭葬諡忠勇)鄂羅塞臣(滿洲)
(正藍旗人額駙達爾漢于屢立戰功天聰五年授二等輕車都尉世職崇德元年從征朝鮮六年從)
(圍錦州八年征黑龍江等部撫定其地順治二年追流賊至潼關俘其渠卒以功累晉世職至三等)
(子任都察院左都御史鎮守荆州康熙三年卒贈太子太保諡果毅)覺善(滿洲正紅旗人姓李)
(佳父通果任佐領覺善襲職從取瀋陽遼陽滅葉赫皆有功授騎都尉世職天聰四年守禦灤州屢)
(敗敵衆五年攻大淩河破張春軍崇德五年任副都統七年圍錦州戰松山乘夜郤敵八年守錦州)
(屢敗敵兵順治元年從入關破流賊被創奮戰尋從征湖廣破賊於荆州平山東土賊五年從討叛)
(鎮金聲桓等分下贛州信豐賜號巴圖魯八年遷都察院左都御史以功累晉至三等子康)
(熙三年卒諡敏勇)覺羅色埒(鑲黃旗人武功郡王禮敦孫天聰初列十六大臣授都統)
(五年攻明大淩河八年入邊攻赤城皆有功崇德二年攻朝鮮江華島飛舸登岸破之獲李倧妻子)
(授騎都尉世職順治初累晉封至二等子卒賜祭葬諡勤慤)布克沙(滿洲鑲黃旗人)
(姓瓜爾佳初任護軍校駐防半莊崇德二年從征皮島先登得優賚五年從圍錦州擊杏山)
(松山皆有功授雲騎尉世職六年復從圍錦州敗洪承疇三營步兵七年從征明至山東略萊州攻)
(蒙隂沂水先登順治二年從征流賊於陜西下綏德破延安復追敗流賊於武昌轉九江復東至池)
(州俱多克獲三年從追騰機思擒賊於布爾哈圖山又擊敗土謝圖汗及碩雷汗兵以功累晉世職)
(一等輕車都尉官戶部侍郎卒子貴復從征雲南及征逆藩耿精忠皆著戰功)阿哈尼堪
(滿洲鑲黃旗人姓富察天命初來歸任佐領崇德二年從征朝鮮取江華島五年征呼爾哈部克雅)
(克薩等城以功授騎都尉世職六年從圍錦州多俘獲順治元年入關擊流賊復從定河南江南攻)
(揚州先登三年從追騰機思俘獲無算四年任兵部尚書六年從征湖廣殱賊渠王進才等師旋調)
(禮部以功累晉至一等男卒)蘇納(滿洲正白旗人姓納喇當葉赫未滅時棄其同族來歸尚)
(公主為額駙天命十年以功擢都統天聰元年從征明錦州率勁兵截塔山路遇明援兵擊敗之三)
(年追察哈爾逃衆收獲人口馬畜五年授護軍統領擢兵部承政從征大淩河敗敵兵授三等輕車)
(都尉世職任都統崇德元年攻鵰鶚長安諸嶺及昌平等城敗敵五十六次後緣事革都統順治五)
(年卒子蘇克薩哈以功授三等輕車都尉尋又追復蘇訥原職併襲三等男)瓦爾喀珠
瑪喇(滿洲正白旗人姓那木都魯世居瓦爾喀部國初從其祖察哩來歸珠瑪喇少從征任)
(佐領時葉赫有同名者賜稱瓦爾喀以别之天聰八年授騎都尉世職崇德二年從征額赫)
(庫倫諸路多俘獲四年從征明入邊攻故城縣先登擊敗其兵從略錦州徒步衝入中創不退明兵)
(大潰又從征索倫部設伏兵大敗其衆六年從圍錦州力戰松山礮傷頷幾殆三日復甦防守錦州)
(諸山寨明兵來犯擊斬其衆順治元年入關追破流賊三年隨征四川六年從討叛鎮姜瓖屢立戰)
(功累晉至一等男十年卒弟伊瑪喇亦著戰功)藍拜(滿洲鑲藍旗人姓佟佳由佐領任護軍參)
(領天聰八年略錦州多俘獲崇德四年從征索倫部設伏敗其衆拔雅克薩城授騎都尉世職六年)
(從圍錦州戰松山有功擢兵部參政又破洪承疇三營兵調禮部參政順治元年入關擊破流賊三)
(年從征湖南進兵長沙復桂陽拔道州進拔沅州屢著戰功擢都統八年以都統兼工部尚書轉刑)
(部以功累晉至二等男十年鎮守湖南賊黨不敢犯三年加太子太保致仕康熙四年卒賜)
(祭葬)覺羅阿克善(滿洲正黃旗人景祖翼皇帝兄索長阿之元孫崇德六年從)
(征錦州敗明總兵吳三桂及松山杏山援兵又連敗明總督洪承疇兵授雲騎尉世職八年攻前屯)
(䘙先登順治七年任副都統兼工部侍郎尋轉兵部再遇恩詔累晉世職至一等輕車都尉)
(復緣亊降世職為騎都尉十一年從征湖南敗賊於湘潭常德龍陽十三年從討海賊鄭成功率師)
(援羅源遇賊力戰陣亡贈三等輕車都尉)尼堪(滿洲鑲白旗人姓納喇國初率衆來歸以說)
(降科爾心功授騎都尉世職天命十年征呼爾哈部獲五百餘戶天聰初擢一等侍衞從征錦州有)
(功天聰九年隨貝勒岳託守歸化城獲喀爾喀約明閒諜崇德二年征瓦爾喀部出吉木海境破朝)
(鮮援兵順治元年從定河南又從追騰機思斬俘無算以功累晉至二等子卒)英俄爾岱
(滿洲正白旗人姓他塔拉國初從其祖岱圖庫哈哩來歸天命四年從征開原斬明驍將阿布爾)
(六年從克瀋陽遼陽授二等輕車都尉世職天聰三年從克遵化等城遂留守遵化五年任戶部承)
(政崇德元年使朝鮮還遇明皮島兵擊敗之二年從征朝鮮諭降李倧六年從圍錦州及松山杏山)
(八年晉三等子順治元年從入關追擊流賊敘功封三等公四年復以考滿晉二等公任戶部尚書)
(卒)葉臣(滿洲鑲紅旗人姓完顔天命四年從征明明以蒙古兵拒於鐵領敗之六年從克遼)
(陽授三等輕車都尉世職天聰初列十六大臣從征朝鮮以八十人殱明偵卒進克義州城先登尋)
(戌蒙古追斬逋逃四年從征明攻永平夜薄城破之五年從攻大淩河殱祖大夀兵七年征旅順口)
(多斬獲八年入得勝堡略大同崇德元年從征明率偏師克安州及寶坻縣是年從征朝鮮率兵入)
(其國都二年攻皮島斬守島總兵沈世魁以功累晉至一等子四年率師出太平寨克明青山關七)
(年驻防錦川順治元年統兵平定山西降郡邑招叛將撫居民山西底定振旅凱旋復平土賊於定)
(州二年率師平定湖廣流寇五年卒長子徹爾布以戰功晉爵一等伯兼一雲騎尉)洪尼雅
喀(满洲鑲紅旗人姓烏拉庫世居噶哈里爲烏拉所虜棄之來歸授佐領天聰二年從征明薄錦)
(州城先登毁堞傷足其弟薩穆唐阿以護兄死焉八年敘功授二等輕車都尉尋卒其弟薩蘇喀任)
(護軍參領天聰三年從征明北京爲前哨有俘獲五年從攻大淩河城兩敗明兵八年略前屯衞戰)
(大同並多斬獲敘功授雲騎尉尋任禮部參政崇德五年從圍錦州分守穆魯河擊卻錦州兵六年)
(進圍松山敗洪承疇兵八年取中後所前屯䘙皆有功順治元年從入關破流賊乘勝追擊殁於陣)
(贈三等輕車都尉世職)阿山(满洲正藍旗人姓伊爾根覺羅天命六年從征遼陽有功授二)
(等輕車都尉世職天聰元年列十六大臣從征扎嚕特部多俘獲之從征朝鮮克義州三年從征明)
(與圖魯什往偵明兵獲諜還報請乘其不虞擊之遂斬明總兵满桂等四年圍永平以猛士二十四)
(人登城功最五年敗明兵於松山九年敗明副將劉應選等於大淩河崇德二年攻皮島先登六年)
(攻錦州從下山東屢戰皆捷順治元年入關追破流賊於平陽以功累晉至三等公復從定江南浙)
(江三年緣事削爵旋授一等子四年卒)棟阿賚(滿洲鑲白旗人姓蒙郭初任護軍參領天)
(聰八年從征錦州破敵於南岡崇德三年從入邊敗明將吳阿衡兵六年圍錦州破敵於松山北岡)
(八年從征呼爾哈部及中前所前屯衞皆有功順治元年入關追擊流賊以功累晉騎都尉世職三)
(年從征湖廣敗賊黨李錦等於荆州四年駐防杭州破孝豐栢山土賊時海賊鄭彩寇擾福建督右)
(翼兵征之驅出海又進剿興化六年晉一等輕車都尉世職)卓羅(滿洲正白旗人巴篤禮第)
(三子襲父爵三等男崇德中從征明下山東略錦州戰松山皆有功順治四年進剿湖南自岳州趨)
(長沙屢戰皆捷九年以靖南將軍征廣東未定州縣十三年再征湖廣敗賊於瀘溪十八年平雲南)
(以功累晉至二等伯卒賜祭葬諡忠襄)譚拜(滿洲正白旗人姓他塔拉父阿敦官都統)
(從攻撫順招降李永芳譚拜初任佐領天聰五年從圍大淩河敗明祖大夀兵八年授騎都尉世職)
(九年從征察哈爾還軍徇代州忻州崇德元年從征明敗敵於盧溝橋二年敗明兵於清河四年略)
(錦州破敵於城南敘功加一雲騎尉擢兵部參政兼副都統八年破明總督趙光忭等兵順治三年)
(擢兵部尚書從征陜西四川敗叛鎮賀珍於雞頭關復敗賊渠袁韜於涪江及張獻忠滅以功累晉)
(至二等男七年卒)薩弻圖(滿洲正白旗人姓他塔拉父沙津率衆來歸薩弻圖其長子也)
(幼從征伐天聰八年授騎都尉世職崇德四年從征呼爾哈部索倫部皆有功六年薄錦州城破洪)
(承疇兵七年入明邊敗明總兵馬科兵順治元年從入關破流賊招撫山西下太原移師陜西破賊)
(於延安以功累晉至二等男十八年卒弟博爾輝亦著有戰功)薩璧翰(滿洲正藍旗人姓納)
(喇父三檀國初率屬來歸及卒薩璧翰襲佐領職天聰初列十六大臣五年圍大淩河有功崇德)
(六年從攻錦州明兵自松山挑戰薩璧翰先驅陷陣身被數創戰益酣大呼突圍出嗣以創發卒於)
(軍)哈寕阿(滿洲鑲白旗人姓富察從其父阿勒都山率衆來歸授佐領天聰二年以功授)
(護軍統領三年從征明以戰廣渠門功授騎都尉世職五年從攻大淩河八年略大同崇德二年擢)
(議政大臣三年緣事革世職六年從圍錦州攻松山多所克獲八年征呼爾哈部俘虜無算得)
(優賚順治元年從入關擊破流賊二年敘功授三等輕車都尉世職追敗賊寇於延安綏德又從)
(征武昌賊三年從征四川率偏師屢破賊營晉一等輕車都尉尋卒)雅秦(滿洲正藍旗人達海)
(長子襲父騎都尉世職崇德三年從征明由董家口入所向克捷師還出青山口雅秦以步戰敗明)
(兵又從圍錦州擊松山屢立戰功任吏部理事官八年調戶部順治元年入關擊破流賊尋擢吏部)
(侍郎國史院大學士累晉至三等男卒康熙三十一年遣官祭墓)努山(滿洲正黃旗人)
(姓扎庫塔以功授前鋒參領天聰八年從征大同擒明哨卒崇德三年從征明擊敗明總督吳阿衡)
(兵六年偵喜峯口從圍錦州攻杏山以功累晉世職二等輕車都尉順治元年追擊流寇至陜州大)
(捷二年從征江南三年從征浙江福建五年征湖廣流賊皆有功六年趨湘潭擒何騰蚊攻馬進忠)
(連戰皆捷累晉至二等男任内大臣十五年卒)安達哩(滿洲正紅旗人姓納喇天命初遣兵)
(刈鐡嶺田禾有降明之蒙古拒阻安逹哩擊走之天聰中戌牛莊追斬逃兵攻永平同猛士胃礮先)
(登克其城擢前鋒參領尋率兵攻崞縣拔其城還伏忻口敗敵兵多虜獲崇德元年授騎都尉世職)
(任副都統三年由墻子嶺入攻略地至山東五年圍錦州明兵自松山來犯安達哩連戰皆捷六年)
(復圍錦州有功七年卒子阿濟賚以追破流賊從征山西湖南皆有功晉世職至一等輕車都尉)
錫特庫(满洲鑲藍旗人姓佟佳父努顔國初率屬來歸任佐領錫特庫襲父職天聰五年)
(擢前鋒參領敗明兵之犯耀州者從征大淩河七年殱降明蒙古兵百人於西喇穆倫河崇德三年)
(攻真定三敗敵兵於運河六年圍錦州戰松山敗其游兵七年克松山追明兵於連山多俘獲復入)
(邊破明總兵白廣恩授前鋒統領順治元年入關破流賊從定山西二年從征湖廣追賊至安陸獲)
(其戰艦三年從征騰機思斬獲無算以功累晉至一等男康熙五年卒)舒里琿(滿洲正黃)
(旗人姓棟鄂初任護軍校天聰五年從征大淩河順治二年從追流賊至延安七戰皆捷三年從追)
(騰機思斬獲無算六年從討叛鎮姜瓖擊敗賊衆十五年從征雲南破賊將李成蛟營多斬俘以功)
(累晉至三等男官至副都統卒)岱松阿(滿洲正紅旗人姓佟佳初授佐領天聰八年以克副)
(任使授騎都尉世職九年從征黑龍江崇德元年從征明昌平皆有功二年自蓋州躡敵蹤至旅順)
(口斬俘甚衆六年卒子阿納海順治初從征陜西四川山西𢡟著戰功十八年從征山東土賊于七)
(中創卒贈三等男)宜永貴(遼陽人隸止白旗漢軍初任佐領兼參領崇德五年從圍錦州)
(以礮攻克凉馬山等處六年復圍錦州戰松山克高橋南三臺七年克塔山附近各臺及其城順治)
(元年任兵部理事官從征江南進克揚州六年破土賊杜全等九年任都統尋授倉場侍郎十年授)
(南贛巡撫十二年調福建會海寇鄭成功率衆猝薄城下時官兵俱赴漳泉城守單弱永貴竭力拒)
(守乘閒出城斬俘無算賊鋒頓挫一月解圍康熙四年致仕以功累晉世職至一等輕車都尉卒)
(賜祭葬)金世德(漢軍正黃旗人父維城任兵部侍郎世德以廕生補内院博士康熙)
(初累遷都察院左副都御史尋授直隸巡撫清白自矢多惠政十九年卒諡淸惠)王克寬
(漢軍正白旗人兼通滿漢文國初選授尚陽堡四品官凡以罪徙者皆隷焉克寬除科派濟貧苦)
(流人德之及率天建郡縣流人俱赦為民克寬改授佐領尤善其職後子孫遂世襲佐領)錫罕
(滿洲正白旗人姓棟鄂隨征朝鮮攻義州先登取其城後遇敵於三塔力戰身亡贈三等輕車都尉)
(子鄂碩屢立戰功晉三等伯卒贈侯賜祭葬諡剛毅)勞翰(滿洲正藍旗人姓他塔拉)
(在行閒十四年大小五十餘戰攻拔數十城皆獲全勝天聰元年圍義州久不下値夜雲密布城上)
(寂無聲勞翰乃潛迹緣城將登伏發矢如雨下重創而死贈騎都尉)逹素(滿洲鑲黃旗人姓章)
(佳初為護軍校天聰五年從征明擊敗明參政張春兵於長山擢護軍參領崇德中從圍錦州者再)
(攻呼爾哈部並有功順治初從定山西湖廣四川屢破流賊五年從討叛鎮姜瓖敗賊右衞已而賊)
(大至達素直前搏戰被重創裹創奮呼而進賊披靡九年討李定國等於湖廣十六年剿海賊鄭成)
(功於福建並著懋勲以功累晉世職至一等輕車都尉康熙初卒)額色赫(滿洲鑲白旗人)
(姓富察初爲護軍校以功授兵部理事官天聰九年從征黑龍江崇德七年大軍克錦州祖大夀降)
(額色赫宣諭招撫其衆八年從征明至山東下兖州順治九年修太宗文皇帝實錄)
(充總裁官列議政大臣累晉世職至一等輕車都尉歷官至保和殿大學士洊加少師兼太子太師)
(康熙十八年卒賜祭葬諡文恪)徐大貴(漢軍正白旗人初任佐領崇德五年從圍)
(錦州屢敗松山杏山兵克高橋南三臺七年克塔山杏山二城八年取中後所前屯䘙皆有功順治)
(初從定山西河南江南九年破海賊鄭成功於海澄十三年敗舟山賊多斬獲以功累晉至二等男)
(加太子少保卒賜祭葬諡勤果)金礪(遼東人隸鑲紅旗漢軍天命七年來歸天聰五)
(年任兵部承政以訓練有方賜鞍馬崇德八年攻前屯衞中後所有功順治元年招撫山西)
(攻克太原三年從征湖廣敗賊於武昌進師衡州長沙皆奏捷六年授平南將軍鎮守浙江七年破)
(明魯王朱以海於舟山九年剿海賊於萬松關七戰皆捷以功累晉至一等男兼一雲騎尉加太子)
(太保卒賜祭葬)趙廷臣(漢軍鑲黃旗人姓至孝由江南山陽令歷官至貴州巡撫)
(清幹廉直多惠政民閒稱為趙佛晉雲貴總督時兵燹初定力救殘黎於湯大康熙初調浙閩總督)
(去之日士民擁道攀號者萬人及之浙撫馭有方海洋綏靖八年卒賜祭葬諡清獻)馬
國柱(遼陽人隷正白旗漢軍天聰八年直内院崇德三年授都察院理事官順治元年巡撫山)
(西馘土賊閻汝龍等境内悉平四年擢江南江西總督歷剿江北諸巨寇皆就擒復剿叛鎮金聲桓)
(賊黨江西江北以次撫定先是偽國公張名振奉明魯王朱以海竄舟山偽侯吳凱據大蘭山助之)
(國柱招凱降之名振勢遂孤十一年名振犯崇明等處國柱橔水師擊敗之靖江又湖廣賊賴龍等)
(犯江西國柱會祖澤遠搗其巢斬之加太子太保卒賜祭葬祀名宦祠)王國光(漢軍)
(正紅旗人初任佐領崇德中以副都統兼戶部參政八年從克前屯衞中後所二城順治初剿流賊)
(孫守法等於西安討平叛鎮姜瓖擊敗李定國等於永州破海賊於舟山皆著戰功十三年授兩廣)
(總督加太子太保為政嚴明果斷十八年授鎮海將軍駐防潮州康熙三年馘碣石叛將蘇利等以)
(功累晉至一等男卒賜祭葬諡襄壯子永譽任提督屢戰有功祀河南名宦祠)趙國
祚(漢軍鑲紅旗人崇德八年從征黑龍江有功順治初從征江南克江隂十五年總督浙江十六)
(年剿海賊鄭成功於温州尋以疏防罪奪歲俸康熙十三年逆藩吳三桂反以提督駐九江會逆藩)
(耿精忠叛應三桂移師駐南昌屢敗賊兵及精忠降轉剿三桂十五年連敗賊於長沙寶慶武岡尋)
(以創發卒賜祭葬諡敏壮姪槤亦著有軍功卒諡襄勤)車克(滿洲鑲白旗人姓瓜爾佳)
(天聰八年入大同薄左衞城敗明將曹文詔騎兵略地至代州五臺山還遇明將祖大弻兵敗之崇)
(德六年從圍錦州破洪承疇三營兵順治五年隨剿逆鎮姜瓖分兵援太原有功累官秘書院大學)
(士卒賜祭葬諡文端)祝世昌(遼東人隷鑲紅旗漢軍天聰五年從征大淩河六年)
(以訓練有方得優賞順治五年巡撫山西時叛鎮姜瓖作亂世昌力請殄滅理餉數十萬民)
(不見擾賊平疏請豁逋賊並省徭丁晉民獲安卒於官百姓巷哭贈兵部侍郎賜祭葬諡僖)
(靖祀名宦祠)柯汝極(遼陽人隸鑲紅旗漢軍天命六年克遼陽有降人欲叛汝極發其謀)
(獲閒諜十四人順治初累晉世職一等輕車都尉駐防杭州卒嗣子永蓁以都統討明偽伯阮思等)
(於衡水洋定舟山敘功晉三等男從子永盛崇德中從圍錦州克杏山塔山前屯衞中後所皆有功)
(順治初歷平山東江西湖廣諸巨寇進師衡州屢破賊歷官膠州南贛總兵湖廣山西提督康熙五)
(年加左都督太子少保卒賜祭葬永盛弟永昇康熙中巡撫湖廣殉難雍正中入祀昭忠祠)
察哈泰(滿洲鑲紅旗人姓薩克逹天聰時屢從征有功授佐領崇德元年征朝鮮敗敵於納)
(穆山三年從攻明山東下濟南六年圍錦州敗洪承疇於松山八年從取前屯衞中後所順治初入)
(關破流賊進師西安從平福建江西皆有功六年剿獻縣任邱諸賊平之尋征山東土賊于七搗平)
(賊巢康熙初加太子少保進剿逆藩吳三桂卒於軍賜祭葬)根特(滿洲鑲藍旗人姓瓜)
(爾佳父尼努國初率衆來歸以功授雲騎尉世職根特襲職順治元年從入關敗賊將唐通於一)
(片石追剿至望都六年剿逆鎮姜瓖叛黨於山西皆有功十年剿賊於寶慶武岡十三年隨剿浙江)
(舟山賊復舟山以功累晉至一等男康熙三十二年卒賜祭葬諡襄壯雍正十年入祀賢良)
(祠)羅繡錦(奉天人隸鑲藍旗漢軍天聰時為國史院學士順治元年擢河南巡撫有剿撫)
(功二年總督四川湖廣時湖南請寇叛服不常繡錦疏請分寘諸降人於腹地以防餘孽煽誘)
(詔嘉納其言九年卒賜祭葬贈兵部尚書)覺羅郎球(正黃旗人景祖翼)
(皇帝兄索長阿之曾孫崇德六年從圍錦州設伏高橋截擊明兵追敗之塔山殱其衆順治二年從)
(征湖廣有功累官禮部戶部尚書加少保兼太子太保康熙初卒賜祭葬)雷興(遼陽)
(人隸正黃旗漢軍崇德閒由秘書院擢都察院理事官順治元年授天津巡撫剿土賊李聯芳平之)
(並請設戰船等於大沽口以備海防二年遷陜西巡撫陜地甫經流賊擾亂後興拊循綏緝與民休)
(息得旨嘉奬賜冠服襲馬尋會肅親王破走叛鎮賀珍請於隴洮鞏昌設鎮分屯以)
(防要害十一年卒賜祭葬祀陜西名宦祠)劉宏遇(遼東人隷正藍旗漢軍天命初)
(與弟奇遇來歸崇德時任宏文院副理事官順治元年任山西朔州道二年擢陜西藩司四年考績)
(稱最五年擢安徽巡撫剿英山等縣賊平之七年巡撫山西卹民救災多惠政卒祀名宦祠)李
國英(奉天人隷正紅旗漢軍順治三年從平四川留鎮保順閒治兵閬中爲政有體剿賊黨譚)
(洪等平之十四年以兵部尚書總督川陜興屯田之利康熙初會剿茅麓山賊其渠李來亨授首寇)
(孽悉平國英前後鎮蜀二十有一年以勞卒於官晉二等男賜祭葬諡勤襄雍正十年入祀)
(賢良祠)徐勇(遼東人順治二年以總兵鎮長沙五年流寇犯安仁勇一鼓殱之是冬賊黨一)
(隻虎等率衆薄長沙勇勒兵與戰賊益衆乃嬰城堅守賊攻不下遁去尋調辰常總兵賊黨張光翠)
(等犯辰州勇與參將張鵬等力戰城陷死之妻曹氏子祚泰闔門三十九人遇害事聞贈太)
(子太傅爵一等男諡忠節乾隆三十二年上念綠旗官弁致命疆場者於世職襲滿時)
(特予恩騎尉世襲罔替徐勇與焉)陳啓泰(蓋平人隸鑲紅旗漢軍任福建巡海道值逆藩)
(耿精忠叛啓泰密與海澄公黃梧拒守會梧病事不可支妻劉氏及女先自縊婢妾二十餘口相繼)
(死啓泰從容引僚屬入視皆相顧失色啓泰慷慨陳義無異平時具朝服再拜乃自盡累贈至工部)
(侍郎諡忠毅雍正中入祀昭忠祠乾隆十七年特予恩騎尉世職)李曰芃(遼東人隸)
(正藍旗漢軍順治初由永平府知府歷遷至操江六年攝安慶巡撫事十年剿平徽州等處巨盜十)
(一年屢敗偽安西侯張名振兵名振遁入海累官兵部尚書太子太保十二年卒諡忠敏)李懋
祖(奉天人順治初官湖廣郴桂兵備道僉事署廣西巡撫駐永州明何騰蛟兵逼之城破懋祖及)
(其子廷賡殉難)甘體垣(奉天人順治初守海澄縣死鄭成功之難又黃巖令劉登龍甌甯令)
(王紹基曹縣教諭蔡廷棟東平知州李芝桂俱奉天人以殉難著)林中瑜(遼陽人順治初)
(恊鎮太平奉檄剿撫麻姑巷口兩建膚功郡東小醜竊發中瑜領兵搗賊馬陷深塹死之)郭之
秀(藩陽人順治三年任福建知縣時寇方熾之秀竭力禦撫會明末餘寇聚衆焚掠督兵與戰為)
(流矢所中死)張必科(蓋平人隸鑲黃旗漢軍順治四年知慶雲縣甫兩月宿弊盡革遇寇)
(至即聚步騎親逐之會寇猝集勵衆戰且守必科箭無虚發忽弦斷手傷擲其弓曰命矣提戈下城)
(至一書齋自焚死)李向禹(鐵嶺人隷正黃旗漢軍順治五年任陵川令姜瓖之亂禹妻王)
(氏謂禹曰君職守土宜竭力報國勿以家為念禹出禦賊王氏與二女先自縊城破禹死之又兄向)
(堯任助馬路參將合門盡節兄向舜官參領攻揚州中礟死弟向日官遊擊征湖廣罵賊死又遼東)
(人佟養昇養馬大同姜瓖之亂巷戰死之)王昌齡(遼陽人官冀寕道姜瓖之叛殉於難又寕)
(武兵備道金光祥潞安知府楊致祥汾州知府黃廷柏井坪參將佟國仕臨縣令張耀祖定襄令祝)
(文光垣曲令李榮宗繁峙令崔尚賢襄垣令佟學詩屯留令陳思忠河東鹽運同知鄭禹圖皆遼東)
(人俱殉姜瓖之難)王來覲(遼東人任河東分守道降霍州知州姜瓖之亂以霍為南北孔)
(道攻益力來覲督兵以守城陷血戰死又長子令李允升文水令曹之賢岢嵐兵備僉事徐淳俱殉)
(姜瓖之難)宋賢都(奉天人順治五年知城武縣時李化鯨變賢都猝不及備先以甘言怠其)
(謀化鯨遂攻曹縣賢都募死士夜薄其營化鯨覺還攻城武賢都力戰死闔門二十八人皆被屠戮)
朱衣助(遼東人順治五年知深州時土寇未盡被堅執銳為士卒先捍衞撫循士民德之歷)
(任操江為海賊鄭成功兵所獲不屈而死)吳國用(遼東人順治六年知霍邱縣時陳伯紹倡)
(亂擁衆入城國用揮刀躍馬率甲士巷戰力盡自刎)塗廓(遼東人任河南河北兵巡道順治六)
(年寇陷隆平延及武安廓親率剿捕馬蹶陣亡)王希舜(遼陽人順治六年任河西分巡道寬)
(簡愛民王永彊作亂不屈死之)李文學(奉天人順治六年知定陶縣時李化鯨餘黨邢可觀)
(猶負固榆園文學莅任三月遇賊於白塔坡挺身與戰身被數創而死)唐士傑(遼東人順)
(治閒除南漳縣時土賊盤踞西山出沒無常士傑每挺身勦戰賊勢蜂擁力不能支自焚死)徐
大用(奉天人歷任參議道分守萊州順治十年膠州總兵官海時行嗾兵爲逆逼勒大用同入)
(海不從被害)劉登科(奉天人知黃巖縣順治十四年海寇陷城脅降不從遂縛投三江水)
(中死)文運亨(遼東人順治十六年任新田令值猺賊犯城運亨率兵拒守賊衆大至城陷被)
(害)范承謨(漢軍鑲黃旗人文程次子康熙七年巡撫浙江有惠政十一年總督福建會耿)
(精忠反欲脅承謨降承謨不屈囚之罵不絶口卒爲所殺贈兵部尚書加太子少保諡忠貞雍正中)
(入祀昭忠祠承謨被幽時有畫壁吟自述人多傳之)馬雄鎮(漢軍鑲紅旗人由廕生任廣西)
(巡撫康熙十二年逆藩吳三桂反孫延齡叛應之雄鎮密檄提督馬雄會剿雄遷延不至因蠟疏具)
(狀並遣其子世濟世永閒道入京乞師後賊擁之脅降罵不屈闔門死賊者百餘人贈太子太保兵)
(部尚書諡文毅雍正中入祀昭忠祠乾隆十六年特予恩騎尉世襲)甘文焜(遼東)
(人隷正藍旗漢軍康熙八年任雲貴總督密陳吳三桂不法狀十二年三桂反提督李本深以安順)
(應之文焜以省城不可守馳赴鎮遠思招集楚兵扼險至則守將江義先自從賊各屬鄕應文焜知)
(不可爲赴吉祥寺自刎其子國城及筆帖式和善雅圖從死贈兵部尚書諡忠果時按察使李興元)
(貴陽府同知楊應鶚皆以不屈死皆遼東人)李成功(遼東人任參將隷湖鎮劉進忠麾下)
(康熙十三年耿精忠叛密授進忠偽職成功謀與于國連共誅之機泄被執不屈死)于國連
(遼東人康熙十三年授防禦職與參將李成功謀誅叛鎮劉進忠亊泄進忠擊連連射進忠中臂力)
(戰三晝夜死之)魏萬侯(奉天人武進士任浙江温鎮左營遊擊康熙甲寅夏閩寇圍瑞安縣)
(萬侯率師援擊至北湖嶺斬馘甚衆以後軍不至退保慈湖既而羣賊蜂集勢不能支力戰死之長)
(子棟亦殁於陣)廖有功(瀋陽人官福州千總康熙甲寅三月耿逆會文武諸僚脅制府為亂)
(有功不從手刃十數賊力盡死)滕天成(漢軍正白旗人承襲佐領康熙十五年征浙閩力戰)
(海澄豬兒山死之)王忠孝(遼東人康熙十五年署左翼鎮總兵進剿滇南衝鋒破敵身先)
(士卒引兵逼城深入陷陣死)段應舉(遼陽人隸鑲藍旗漢軍以功累遷至福建提督康熙)
(十五年從征耿精忠克復全省誓師戒殺秋毫無犯十六年剿海賊鄭錦屢著戰功十七年以失利)
(退保海澄調副都統會賊衆併力犯之食盡援絶城陷自縊死入祀昭忠祠)王之鼎(漢軍)
(正紅旗人康熙十九年以定海將軍提督四川恢復全蜀提兵進援永寕為賊所困三閱月糧盡援)
(絶猶率兵挑戰士卒益奮賊以火藥轟城陷被執拔刀自刎未絶舁至貴陽賊黨百方勸脅不屈遂)
(與總兵何成德等十二人同時遇害贈太子少保諡忠毅廕其子三等伯世襲雍正七年入祀昭忠)
(祠)高天爵(鐵嶺人初隷鑲白旗漢軍後改鑲黃旗知建昌府耿精忠之變出募丁壮固繕)
(城垣躬擐甲胄與賊戰被執不屈死贈太僕寺卿諡忠烈雍正四年加禮部尚書銜)喻三畏
(遼東人任建寕同知耿精忠難作與福州守王之儀侯官令劉嘉猷同被害)于成龍(奉天)
(人隸鑲紅旗漢軍康熙初知江寕府興利除弊知無不為斷獄尤明允二十五年巡撫直隸政治嚴)
(明貴近有犯必懲事不便於民者悉除之遷河南總督去三十七年復以總督管直隷巡撫事民聞)
(其來無不歡躍成龍所至有聲與永寕于公並稱於世)繆鴻業(海城人親殁廬墓)鐵
範金(承德人康熙丁丑進士官翰林院檢討母疾篤範金割腕肉以進母立甦)祁祖西
(奉天正白旗人素有孝行母殁廬墓三年康熙年閒旌)王瓚(漢軍正白旗人拔貢生素行純)
(篤其母病殁廬墓三年哀毁盡禮乾隆六年旌)
