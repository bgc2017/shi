大清一統志
鞏昌府(三)
︹名宦︺︹漢︺陳立(臨邛人天水太守勸民農桑為天下最)樊煜(新野人建武中拜天水太)
(守政嚴猛善惡立斷吏人及羌胡畏之道不拾遺行旅至夜聚衣裝道傍曰以付樊公)馬棱
(茂陵人永元二年轉漢陽太守有威嚴稱)趙博(永初五年為漢陽太守漢陽人杜琦王信叛與)
(先零諸種羌合攻陷上邽城博遣故吏杜習刺殺琦)龐參(緱氏人永初中拜漢陽太守抑強扶)
(弱以惠政得民)橋元(睢陽人桓帝時為漢陽太守上邽令皇甫禎有贓罪元收拷髠笞死於冀)
(市一境皆震)种暠(洛陽人桓帝時為漢陽太守化行羌戎禁止侵略)傅燮(靈州人靈)
(帝時為漢陽太守叛羌懷其恩化並來降附乃廣開屯田列置四十餘營金城賊王國韓遂等進圍)
(漢陽城中兵少糧盡燮猶固守時北胡騎數千隨賊攻郡皆夙懷燮恩共於城外叩頭求送燮歸鄉)
(里燮子幹年十三從在官舍知燮性剛有高義恐不能屈志以免勸燮棄郡而歸燮慨然歎曰汝知)
(吾必死耶蓋聖達節次守節世亂不能養浩然之志食祿又欲避其難乎吾行何之必死於此遂麾)
(左右進兵臨陣戰殁)蓋勲(燉煌廣至人光和中爲漢陽長史時武威太守倚勢貪橫從事蘇正)
(和案致其罪涼州刺史梁鵠畏懼貴戚欲殺正和訪於勲勲素與正和有讐或勸勲可因此報隙勲)
(曰不可謀事殺良非忠也乘人之危非仁也鵠從其言正和得免中平初叛羌圍校尉夏育於畜官)
(勲以兵救育爲賊所執羌戎服其義勇不敢加害送還漢陽後刺史楊雍卽表勲領漢陽太守時人)
(饑相食勲調穀廪之先出家糧以率泉存活者千餘人)︹三國︺︹魏︺梁習(柘人爲漳長有)
(治名)︹南北朝︺︹周︺元定(洛陽人明帝初拜岷州刺史威恩兼濟甚得羌豪心先時生羌)
(據險不賓者至是並出山谷從征賦焉及代還羌豪等咸戀慕之)劉璠(沛人明帝時左遷同)
(和郡守璠善於撫御涖職未幾生羌降附者五百餘家秋毫無所取妻子並隨羌俗食麥衣皮始終)
(不改洮陽洪和二郡羌常越境詣璠訟理)于翼(洛陽人為渭州刺史翼兄實先涖此州頗有惠)
(政翼又推誠布信事存寬簡夷夏感悦比之大小馮君)豆盧勣(徒河人武帝時拜渭州刺)
(史甚有惠政華夷悦服大致祥瑞鳥鼠山俗呼為高武隴絶壁千尋由來乏水諸羌苦之勣馬足所)
(踐飛泉湧出又有白鳥翔至廳前民為之謠曰我有丹陽山出玉漿濟我民夷神鳥來翔因號其泉)
(曰玉漿泉)︹隋︺辛公義(狄道人開皇中為岷州刺史土俗畏病一人有疾卽合家避之父子)
(夫妻不相看養由是病者多死公義欲變其俗因分遣官人巡檢部内凡有疾病皆以牀輿來安置)
(廳事公義親設一榻獨坐其間市藥迎醫療之躬勸飲食於是悉差乃召其親戚諭之諸病家子孫)
(慚謝而去此風遂革合境呼為慈母)皮子信(為洮州刺史開皇三年吐谷渾寇臨洮信死之)
高勱(蓚人開皇中拜洮州刺史下車大崇威惠民夷悦附生羌相率詣府稱謁豪猾屏跡路不)
(拾遺)慕容三藏(燕人開皇十五年授曡州總管黨項羌時有反叛三藏隨便討平之部内)
(夷夏咸得安輯)︹宋︺高遵裕(蒙城人神宗初主管西路羌部駐古渭砦分所部羌兵為三寺)
(教以軍法尋以古渭為通遠軍命知軍事持附順羌部圖籍及繪青唐武勝形勢入獻俾歸治師帥)
(至野人關羌人旅拒引親兵一鼓破之進營武勝城下羌衆遁去遂據其城詔建為鎮洮軍又命知)
(軍事從王韶取岷州下之令士衆曰生獲老幼與得級同全活數萬加岷州刺史羌圍河岷二州岷)
(城軍缺守者恐遵裕登西門命將縱擊别選精騎由南門噪而出合擊之羌敗走時朝廷以岷城遠)
(難守議棄之詔至賊巳潰矣以功進團練使)張守約(濮州人神宗時鬼章圍岷州守約以)
(熙河鈐轄提敢死士鳴鼓張幟高山上賊驚顧而遁遂知岷州降其首領千七百人)种諤(洛陽)
(人熙寕中知岷州董氊將鬼章聚兵於洮岷新羌多叛諤討襲誅之又從李憲出塞收洮州下逋宗)
(講珠東宜諸城斬首七千級)种誼(洛陽人元祐初知岷州鬼章誘殺景思立後益兵入寇結)
(屬羌為應誼與姚兕合兵出討羌迎戰擊走之追奔至洮州誼急進攻鬼章就執)姚雄(五原)
(人知岷州紹聖中渭帥章楶城平夏雄部熙河兵策援夏人傾國來爭雄大破之斬首千餘俘虜數)
(萬諸道始得并力城成擢秦州刺史)王淵(熙州人知鞏州寕遠砦諸羌入寇經略司討之表淵)
(總領岷山番兵將興師城澤州羌衆來爭淵奮擊大破之)何灌(祥符人徽宗時知岷州引邈川)
(水漑閒田千頃湟人號廣利渠)吳玠(隴干人任川陜宣撫事智勇兼全金人畏之卒諡武安晉)
(封涪王)吳璘(玠弟秦州防禦使以防金卒贈太師追封信王)王彥(上黨人宣撫川陜郭)
(振掠西和彥力拒之)強霓(為環慶路總制兼沿邊安撫使金兵掠擾堅守孤城抗節不屈)吳
挺(璘子為檢校少保逢西和歲饑分軍儲賑恤全活無數詔加太尉)李好義(下邽人為)
(興州正將因金人據西和率衆攻城親犯矢石金奔遁軍民歡呼迎拜後以中軍統制知西和州卒)
(於官贈檢校少保諡忠壯)趙彥呐(彭州人嘉定十二年關外西和州新被兵制使安丙檄使)
(經理金人再至戰卻之在州五年得軍民心)陳寅(紹定初知西和州元兵入境寅自執旗鼓)
(激勵將士迎戰兵退制置使以寅功徧告列郡元兵增至數十萬圍城寅率兵民晝夜苦戰援兵不)
(至城遂陷朝服登戰樓望闕焚香號泣再拜伏劎而死賓客同死者二十八人贈右文殿修撰諡襄)
(節)賈子坤(懷安軍人理宗時為西和州推官與郡守陳寅誓死守城城陷子坤朝服與其)
(家十二口死之贈承議郎封其父崧承務郎官其子仲武宣教郎)︹金︺喀爾庫守中
(咸平人大安二年遷通遠軍節度使至寕未移彰德軍未行夏兵數萬入鞏州守中乘城備守兵少)
(不能支城陷官吏盡降守中獨不屈夏人壯之且誘且脅守中益堅遂載而西至平涼要以招降府)
(人守中佯許至城下卽大呼曰外兵矢盡且遁矣愼勿降夏人交刃殺之喀爾庫守中舊作夾谷)
(守中今改)烏庫哩長夀(臨洮度府第五將圖們族人興定中為通遠軍節度使夏人攻)
(定西時弟世顯已降夏人夏人執世顯至定西城下謂長夀曰若不速降卽殺汝弟長夀不顧奮戰)
(夏兵退世顯旣降二子當緣坐宣宗嘉長夀功釋之未幾夏人復至攻甚急長夀乘城拒戰矢石如)
(雨夏兵死者數千被傷者衆乃解去烏庫哩長夀舊作烏古論長夀圖們舊作突門今並改)完
顏哈達(正大二年駐兵陜西鞏州田瑞反哈達討之諸軍進攻哈達移文諭之曰罪止田瑞)
(一身餘無所問不數日瑞弟濟殺瑞以降哈達如約撫定一州民賴以安完顏哈達舊作完顏合)
(達今改)完顏仲德(海蘭路人正大六年移知鞏昌府兼行總帥府事時陜西諸軍已殘)
(仲德招集散亡得軍數萬依山為柵屯田積穀人多歸焉一方獨得小康號令明肅路不拾遺海)
(蘭路舊作合懶路今改)︹明︺于光(都昌人洪武初鎮鞏昌烘郭襲蘭州光以兵赴援至馬蘭)
(灘戰敗執徇城下光大呼曰我不幸被執公等堅守大軍旦夕至矣遂被殺贈懷遠將軍祀功臣廟)
(烘郭譯見前)孫亶(江陰人永樂中知鞏昌府均徭省刑民懷其惠遭喪將歸民詣闕乞留奪)
(情還任後兩遇考滿皆進秩視事)李達(定遠人永樂初以都指揮僉事鎮洮州歷四十年為)
(番漢所畏進都督僉事正統中致仕)郭完(宣德中知會寕縣廉潔正直以被誣就逮民伏闕乞)
(還許之)戴浩(鄞人正統中知鞏昌府歲大祲卽發邊儲三萬七千石賑貸上疏待罪曰願以)
(臣一人之命易千萬人之命詔原浩而令民償所貸上官檄浩趣之浩曰瘡痍未復而速征不如無)
(賑約三歲遞償關山孔道寇時劫掠商旅浩設方略殲之道路無虞民為之歌曰君侯守邊惠政無)
(前我行我道蕩蕩便便)朱廷鄣(晉府宗室崇禎中為鞏昌府通判暑秦州事為人廉直政)
(尚嚴十六年流賊陷秦州擁見賊帥使跪叱曰吾天朝宗室頭可斷斷不可屈大呼曰今日惟求一)
(死神色自若遂見殺)應昌士(臨海人崇禎末知安定縣流賊陷城昌士不屈為賊磔死)郝
敏(夀陽人由舉人知西和縣公慎廉明勤於撫字)
︹本朝︺杜懋哲(直隸人順治四年官岷州同知立法嚴整諸弊悉除回賊作亂執懋哲欲降之)
(懋哲罵不絶口被害同時有道標中軍守備劉繼祖與賊巷戰死)龔佳育(仁和人康熙二)
(年授安定知縣縣自明末兵燹後流移未復民多逋賦佳有盡以所入耗羡代之前令被劾者皆得)
(釋歸聽斷明決獄無繫囚初上官胥役持檄到縣多索民財執而杖之無敢干法者)温模(長樂)
(人通渭縣典史乾隆四十九年逆冋田王作亂城陷死之事聞照知縣例議卹加道銜)
︹人物︺︹漢︺任棠(漢陽人有奇節隱居教授龐參爲太守先往候之棠不與言但以薤一大本水)
(一盂置戶屏前自抱孫兒伏於戶下主簿白以爲倨參思其微意良久曰棠是欲曉太守也水者欲)
(吾清也拔大本薤者欲吾擊強宗也抱兒當戶欲吾開門恤孤也歎息而還)︹三國︺︹蜀︺姜
維(冀縣人建興六年詣諸葛亮亮辟爲倉曹掾加奉義將軍封當陽亭侯亮與蔣琬書曰姜伯約)
(忠勤時事思慮精密其人涼州上士也亮卒遷衞將軍與費禕共錄尚書事維自以練西方風俗兼)
(負其才勇每欲興軍大舉費禕常裁制不從禕卒加維督中外軍事屢出隴西狄道破魏兵於洮西)
(進爲大將軍宦官黃皓弄權維疑懼往沓中不復還成都魏鍾會兵至漢夀維守劒閣拒之後並降)
(於鄧艾敕維詣會於涪維密耒後主圖殺會以復蜀土爲魏兵所殺)︹魏︺龐德(南安貆道人初)
(平中從馬騰擊氐羌數有功遷校尉建安中拒袁譚將於平陽大破之拜中郎將每戰常陷陣卻敵)
(勇冠騰軍太祖定漢中素聞其驍勇拜立義將軍封關門亭侯後敗於樊下不屈而死賜諡壯侯)
薛夏(天水人博學有才黃初中爲袐書丞帝每與夏推論書傳未嘗不終日呼薛君而不名)
楊阜(冀縣人初爲涼州刺史韋康别駕太祖追馬超至安定將東還阜說曰超有信布之勇甚)
(得羌胡心若大軍還不嚴爲之備隴上郡縣非國家有也超果率諸戎擊隴上郡縣攻降冀城殺刺)
(史太守阜與外兄姜敘等合謀擊超超遂南奔張魯隴右平以功賜爵關内侯明帝時累遷將作大)
(匠每朝廷會議阜嘗侃然以天下爲已任數諫爭不聽乃屢乞遜位及卒家無餘財)趙昂(冀縣)
(人馬超攻冀城昂與尹奉戮力討超功聞朝廷遷益州刺史)︹晉︺朱沖(南安人少有至行閑)
(靜寡欲好學而貧常以耕藝爲事咸寕四年詔補博士稱疾不應每聞徵書至輒逃入深山時人以)
(爲梁管之流沖居近夷俗以禮讓爲訓邑里化之路不拾遺猛獸皆不爲害)︹南北朝︺︹魏︺
楊機(冀縣人祖伏恩徙居洛陽因家焉機少有志節世宗詔選清直之士機見舉為京北王愉)
(國中尉愉甚敬憚之歷洛陽令司州别駕清河内史河北太守並有能名永熙中除度支尚書方直)
(之心久而彌厲奉公正己為時所稱家貧無馬多乘小犢車時論許其清白)趙善(南安人少)
(好學涉獵經史初為爾朱天光長史孝武時歷位尚書左右僕射性温恭有器局雖位居端右而愈)
(自謙退時人稱其有公輔量從戰邙山為敵所獲卒於東魏)︹周︺趙㫤(南安人以材力聞魏)
(孝昌中拜都督太祖擢為相府典籖積功封章武縣伯累驃騎大將軍開府儀同三司時氐羌數反)
(㫤悉平之世宗錄前後功進爵長道郡公賜姓字文氏)︹唐︺趙憬(隴西人志行峻潔不自衒)
(賈寶應中天下薦饑憬褐衣上疏請殺禮從儉李泌薦之對殿中占奏明辨通古今拜給事中貞元)
(中累進中書侍郎同中書門下平章事憬精治道常以國本在選賢節用薄賦寬刑懇懇為帝言之)
(又陳前世損益當時之變獻審官六議帝皆然之輔政五年卒諡貞憲)李晟(臨潭人幼孤奉)
(母孝年十八事王忠嗣以功累遷試太常卿大歷初李抱玉署晟右將軍吐蕃寇靈州授以五千兵)
(擊之晟曰以泉則不足以謀則多以千人往執其帥慕容谷鍾虜乃解建中二年為神策先鋒圍朱)
(滔將鄭景濟於清范決水灌之又擊破田悦王武俊引兵戰白樓會帝幸奉天召拜神策行營節度)
(使與朔方李懷光聯壘屯咸陽懷光陰通朱泚晟徙屯東渭橋繕甲兵治陴隍以圖恢復諸將皆從)
(晟懷光始懼奔河中帝加晟兵馬副元帥遂自東渭橋薄都城大破賊將張廷芝等來勝入光泰門)
(賊驚潰朱泚率殘兵西走晟遣吏分慰居人秋毫無擾露布至梁德宗泣曰天生李晟以為社稷非)
(為朕也拜司徒兼中書令尋拜鳳翔隴右涇原節度使行營副元帥封西平郡王帝後惑張廷賞之)
(譖進太尉中書令罷其兵貞元九年薨贈太師諡忠武)李憲(晟子性仁孝長喜儒以禮法自)
(矜制太和初遷嶺南節度使所歷皆以吏能顯)李愬(晟子有籌略善騎射幼喪母為庶母王夫)
(人所鞠王卒晟以非嫡敕諸子服緦愬獨號慟不忍晟乃許服縗晟薨與憲廬墓側歷坊晉二州刺)
(史進詹事憲宗討吳元濟以愬為隨唐鄧節度使入蔡擒元濟以功進檢校尚書左僕射山南東道)
(節度使封涼國公李師道反詔愬帥武寕軍與賊戰凡十一遇擒其隊帥五十俘馘萬計淄青平進)
(同中書門下平章事徙帥魏博長慶初幽鎮亂殺田宏正愬素服令軍勒兵以俟會疾以太子少保)
(還東都卒贈太尉諡曰武)︹宋︺王君萬(寕遠人以殿侍為秦鳳指揮使斬别羌新羅結及藥)
(厮逋復破北關南市功最多累官客省使)李彥仙(鞏州人有大志所交皆豪俠士每出必陰)
(察山川形勢常為种師中部曲入雲中獲首級補校尉金兵至郡縣募兵勤王遂率士應募補承節)
(郎以兵事見陜州守臣李彌大與語壯之留為裨將戍殽澠間後復陜州卽命知陜州兼安撫使金)
(再攻陜城陷投河死贈彰武軍節度使諡忠威官其子彥仙以信義治陜犯令者雖貴不貸與下同)
(甘苦士樂為用關東皆下陜獨存以孤城扼其衝再踰年大小二百戰金兵不得西城陷民無二心)
(婦女亦升屋以瓦擲敵哭李觀察不絶)王德(通遠軍熟羊砦人以武勇應募隸熙帥姚古嘗)
(從十六騎入隆德府治執偽守姚太師古械姚獻於朝時呼為王夜义從劉光世平濟南寇李昱池)
(陽寇張遇敗李成斬苗瑀又平信州賊王念經秀州賊邰青紹興中累遷左護軍都統制隸張俊解)
(潁昌圍取宿州乘勝入亳州以功封隴西郡侯金兵自合淝入德追至柘臯與戰敵大敗劉琦曰昔)
(聞公威略如神今果見之請以兄禮事卒贈少傅二子珙順亦以驍勇聞)馬堃(宕昌人家世以)
(忠勇為名將堃與六郡鎮撫使守咸淳府元將楊文安與堃同里閈諭使降元堃不從文安乃列柵)
(攻城潛遣勇士躡雲梯宵登斬關納外兵堃悉力巷戰兵敗力屈而死)馬墍(堃弟咸淳中知)
(欽州徙邕州撫諸蠻及治關隘皆有條理邊陲晏然宋亡墍因留静江總屯戌諸軍守城元將阿里)
(哈以兵夾攻兵敗使人招降墍發弩射之攻三月前後百餘戰城破墍率死七巷戰被執殺之斷其)
(首猶握拳起立踰時始仆阿里哈舊作阿里海牙今改)︹元︺汪世顯(鞏昌鹽川人仕金屢)
(立戰功官至鎮遠軍鞏昌便宜總帥金亡世顯獨守城皇子闊端至始降從征蜀有功拜總帥泰鞏)
(兵備僉事陳故賊衝歲被蹂躪永傑繕城修備李自成賊數十萬衆來攻遣使說降斬其頭懸城上)
(賊怒攻破之永傑格殺數賊身中數刀大罵而死贈光祿卿)
︹本朝︺王雄(寕遠人順治五年河西回變征剿有功授遊擊領兵征川擒郝搖旗恢復武隆等八)
(州縣累官至西寕總兵)孟家棟(隴西人順治初授萊州通判始入境憩於新興鎮有賊數)
(百騎直逼旅次居民各散家棟獨坐從容語賊曰我若公祖官當撫汝若果改前吾為汝謀不至汝)
(失所賊皆下馬羅拜去及抵任賊果率衆來歸家棟為白於憲司安插得所自是境無盜嗣值軍需)
(旁午家棟調劑緩急民不至困軍需不乏尋晉開封府同知値兵燹後招徠撫字民有生聚之樂會)
(河决金龍家棟寢食河干與役者同勞苦河工始成升知河間府汰猾吏革驛弊調和兵民修葺學)
(校去官之日士民泣送年八十六終)黃虞再(伏羌人任江西奉新令時吏骫民疲積負甚多)
(冊籍混淆前令坐累者數人虞再密訪得積胥某俾鍵戶造籍以報曰成則賞否則杖死胥惴惴奉)
(酉明經任巴州牧治續大著時賊擾保寕紳為主帥畫策曰盍以輕騎三千分三隊進以一隊截其)
(歸路一隊分布險道一隊直搗賊巢主帥從其計賊潰事聞擢兵備道駐綿州踰年賊圍綿)
(中軍某微露勸降意紳大怒曰今日之事惟有退寇全城以告無罪否則當以死繼之敢言降者斬)
(中軍乘夜入帳中斬紳首降於賊)魏作幹(伏羌監生幼失怙恃孝事祖母乾隆三十年地)
(震作幹棄其家室負祖母而逃及歸村鄰廬舍多傾圯惟作幹之屋如故妻子亦無恙人咸以為孝)
(行所感云又同縣監生張慕載生員宋孔昭事母以孝稱俱乾隆年間旌表)楊琯(會寕生員)
(與同縣監生董開疆楊珣俱以孝稱乾隆年間旌又舉人吳錫綬貢生董聯壁俱孝友性成嘉慶)
(年間先後旌表)李南暉(通渭人任四川威遠令乾隆四十九年逆回滋擾禦賊死贈)
(太僕寺卿入祀鄉賢祠)李思沆(通渭貢生與同邑監生師沆於乾隆四十九年因回變隨)
(叔父李南暉禦賊遇害五十一年旌)陳國華(通渭人職州同嘉慶四年賊入室與子步)
(雲步瀛步霄步漢姪玉麟姪女珍兒守父柩不去遇害嘉慶十二年旌)張學載(通渭武生)
(嘉慶四年聞賊匪至與弟武生慕載率莊人潛於夾巷内置坑藏弩箭斃賊賊不敢進越莊後牆入)
(縛其父張杰學載同弟與賊鬭奪父回令弟負以逃自以死禦賊力竭被執賊叱使跪學載以足蹴)
(賊面且罵賊賊大怒以滚水灌其頂罵益甚賊拨舌剜睛碎其屍而去嘉慶十二年旌又監生閻)
(俊監生閻晫及其子光祖罵賊不屈死武生李萃附生楊被春增生楊二雅里民趙前俱賊至不屈)
(被害嘉慶十二年旌入本籍忠義孝弟祠)
︹列女︺︹三國︺︹魏︺姜敘母楊氏(天水人建安中馬超攻冀害涼州刺史韋康敘為撫)
(夷將軍擁兵屯歷敘姑子楊阜至歷候敘說康被害及冀中之難敘母曰咄伯奕韋使君遇難亦汝)
(之負汝無顧我但當速發因勅叙從阜議定與鄉人趙昂等合謀舉兵攻超超走歷執敘母母怒罵)
(超超卽殺敘母及其子以去阜等以狀聞太祖嘉之手令襃揚)趙昂妻王氏(名異天水)
(人建安中昂轉參軍事居冀馬超攻冀異躬著布韝佐昂守備悉脱所佩環黼黻以賞戰士後與昂)
(保祁山為超所圍三十日救兵到乃解自冀州之難至於祁山昂出九奇異輒參焉)︹十六國︺
︹涼︺李暠妻尹氏(冀人幼而好學清辯有志節暠之謀略毗贊為多子歆立尊為太后)
(歆將攻沮渠蒙遜尹氏曰新造之國靖以守之猶懼其失此行非惟師敗國亦將亡歆不聽果為蒙)
(遜所滅)︹宋︺陳寅妻杜氏(寅守西和州城陷顧杜曰若速自為計杜厲聲曰安有生)
(同君祿死不共王事者卽登高堡自飲藥二子及婦俱死母傍寅斂而焚之)︹明︺何景元
女(名武英伏羌人母早喪事父至孝嘉靖中流賊亂入其家欲汚之武英力拒為賊所殺邑人為)
(立烈女祠)張國綋妾楊氏(國綋安定舉人崇禎十六年賊賀錦攻城急國綋與郡丞)
(劉耀龍議令丁壯登陴女子運石楊率先為倡城中女子從之須臾四城皆徧及城陷楊死譙樓傍)
張大韶母杜氏(安定人賊至觸階死又諸生楊清妻王氏王三爵妻謝氏楊復階妻)
(石氏俱從夫自縊死)劉大俊妻金氏(通渭人年十九夫病風痺金扶浴温泉遇暴風)
(雨山水陡發夫不能動令金急走金號泣堅持不肯舍並溺水死屍流數十里手猶挽夫不釋)
︹本朝︺鄧楫妻嚴氏(隴西人乂同邑董鎮妻杜氏俱夫亡守節撫孤成立)羅在堂
妻馬氏(隴西人在堂早逝氏事翁撫孤以孝慈稱康熙十四年吳逆叛偽將竊據隴西氏留)
(子翁側攜媳李氏女瑞蘭避居斗底山賊至手挽媳女墜崖死時稱一門三烈又同邑陳文言媳陳)
(氏李國祥妻史氏王家駒妻謝氏女二姐張傑妻李氏皆不為賊汚捐軀殉難)趙之英妻
王氏(隴西人夫亡氏年二十五三日不食自縊以殉)高必達妻袁氏(安定人又)
(同邑張嵐妻蘇氏陳鵬翔妻曹氏安汝衡妻張氏王一心妻陳氏俱夫亡守節撫孤成立)趙之
璧妻魏氏(安定人夫病篤家貧無子乃售屋密具二棺夫死遂自縊又同邑卜元吉妻高)
(氏夫亡年二十三舅欲嫁之聘者至門氏翦髮擲地趨投崖救之得免)王琮妻尚氏
(會寕人又同邑趙國璧妻王氏丁居南妻吳氏丁建南妻康氏吳禹鼎妻梁氏梁任宏妻李氏王佐)
(妻武氏俱夫亡守節撫孤成立)柳懋倫妻王氏(會寕人夫亡自縊以殉又同邑吳其)
(蘂妻李氏賊至擢汚投井死武體泰妻杜氏柳奐文妻何氏俱夫亡殉節)趙福祿妻栗
氏(通渭人夫病亟遂絶粒不食及卒投崖死)楊孚妻李氏(漳縣人又同邑汪漢宗妻)
(包氏趙世基母王氏俱夫亡守節撫孤成立)王憲妻侯氏(寕遠人又同邑郭材妻王)
(氏張熙妻李氏孔嗣昌妻董氏俱夫亡守節撫孤成立)魏有祿女(寕遠人父早亡獨與)
(母居姦民伺其母出逼之怒罵不從自刎於室時年十七又同邑王麻狗妻呂氏夫亡自縊時年十)
(九)任濟民妻郭氏(伏羌人又蒲氏秦州人適伏羌鞏敬緝俱夫亡自縊)徐永
清妻虎氏(岷州人又同州楊佳棟妻張氏俱夫亡守節撫孤成立)徐添順妻
陳氏(岷州人夫斃於牆氏自縊以殉)王旦召妻周氏(洮州廳人年二十三夫亡)
(撫孤守節夀至一百十三歲子亦九十歲鄉人義之又同廳馬體元妻張氏夫亡守節撫孤成立以)
(夀終)岳存虎妻王氏(安定人年二十一夫亡自縊柩側康熙年閒旌)汪玉
虹妻陳氏(玉虹會寕典史因公赴南安姑殁氏方守喪賊破城被執罵賊不屈投井死康)
(熙年閒旌)高近明妻何氏(會寕人又同邑王有君妻王氏俱以力拒強暴不屈)
(見殺康熙年間旌)景俊妻張氏(隴西人為姑吮背疽中毒幾死夫亡撫子子又夭偕)
(媳王氏守節終身又同邑節婦駱元圖妻包氏李炳妻陳氏杜嶢妻石氏楊承綬妻司氏李中梅妾)
(張氏杜暢盛妻周氏楊興妻趙氏劉俊妻馬氏張雄妻宋氏劉斌妻趙氏石盤妻郭氏彭天修妻王)
(氏李大綸妻楊氏李連妻孫氏俱雍正年閒旌)張嵋妻楊氏(安定人夫亡守節又)
(同邑節婦王延夀妻左氏俱雍正年閒旌)楊蒙妻樊氏(漳縣人夫亡守節又同邑)
(節婦李定世妻趙氏俱雍正年閒旌)呂元聲妻王氏(岷州人夫亡守節又同州)
(節婦楊桂齡妻閔氏俱雍正年閒旌)李澤妻趙氏(隴西人夫亡守節事姑至孝又)
(同邑節婦李滚妻楊氏杜盛福妻焦氏馬文光妻黎氏馬車妻張氏周達妻何氏張汝珍妻鄧氏郭)
(序妻暢氏王紹文妻董氏葛興文妻樊氏葛成錦妻支氏劉玉爵妻張氏周世妻劉氏趙紀元妻謝)
(氏趙希武妻朱氏楊汝玉妻王氏郭維垣妻馬氏曹元辰妻李氏秦紋妻任氏郭維域妻王氏閻士)
(琳妻董氏閻士珽妻杜氏陳文漢妻馬氏陳琯妻牟氏呂輔世妻王氏齊志隆妻王氏齊治妻黃氏)
(周厚妻楊氏王持衡妻李氏俱乾隆年間旌)康克勤妻孫氏(安定人夫亡守節又)
(同邑節婦趙廷愷妻王氏烈婦張恂妻劉氏夫亡自縊以殉王寅午妻田氏龐世遠妻魯氏俱力拒)
(強暴不從被殺均乾隆年間旌)范昌仲妻張氏(會寕人夫亡守節撫孤成立又)
(同邑節婦吳友古妻王氏楊充量妻吳氏范友文妻郭氏賈振德妻陳氏牟友直妻王氏徐繡妻李)
(氏吳登魁妻和氏范橒妻段氏周全妻沈氏和可觀妻吳氏范成鵬妻張氏李世彥妻郭氏李景堂)
(妻何氏吳山璜妻王氏董自周妻康氏路生環妻和氏烈婦張世甲妻范氏俱乾隆年閒旌)張
鵬翊妻曹氏(通渭人夫亡守節又同邑節婦任維里妻蘇氏王杲日妻張氏王信資妻)
(白氏姚以恭妻李氏李朝賀妻王氏王禮賢妻姚氏南維新妻姜氏李爾唐妻何氏李醇妻冉氏張)
(景中妻楊氏王純德妻張氏馬之漢妻張氏馬福星妻張氏張思恭妻章氏孫戴榮妻楊氏俱乾隆)
(年閒旌)趙修儒妻王氏(漳縣人夫亡守節又同邑節婦趙師典妻包氏成文岐妻)
(馬氏趙具良妻東氏包自德妻李氏岳本立妻楊氏岳本尚妻王氏董盤妻趙氏俱乾隆年閒旌)
許廷佐妻王氏(寕遠人夫亡守節五十餘年又同邑節婦魏繼統妻汪氏鞏好仁妻)
(李氏張士強妻姚氏張居廣妻楊氏李振唐妻邢氏宋養成妻朱氏張丕振妻李氏潘文烈妻謝氏)
(徐必茂妻陳氏侯丕承妻徐氏侯嘉德妻李氏楊寅妻唐氏侯進福妻楊氏孝欽明妻車氏鄧依仁)
(妻郭氏孫煥妻頡氏汪敦化妻紀氏魏嚴妻王氏馬純德妻周氏汪國民妻楊氏李造唐妻馬氏關)
(琇妻張氏付俊妻張氏李懋學妻令氏杜天眷妻頡氏董大有妻趙氏祿君受妻頡氏王鞠躬妻杜)
(氏又賀楊氏楊吉氏劉党氏張王氏王劉氏李趙氏王李氏許馬氏俱乾隆年聞旌)楊對
廷妻安氏(伏羌人夫亡守節撫孤成立又同邑節婦安順理妻王氏李清瑛妻蒲氏魏有)
(容妻安氏楊邦譽妻姚氏門作聖妻宋氏寇承召妻黃氏謝士彥妻蔣氏賈寬妻廖氏謝思聰妻王)
(氏廖福周妻梁氏陳適中妻賈氏潘王秀妻王氏安世亨妻黃氏謝寅妻張氏俱乾隆年閒旌)
李資仁妻謝氏(伏羌人夫亡守節孝養舅姑年至一百二歲又同邑蔣克仁妻魏氏)
(孝養舅姑年至百歲五世同堂俱乾隆年閒旌)李殿元妻孟氏(西和人夫亡事)
(舅姑盡孝又同邑節婦伍昂飛妻趙氏張修士妻石氏曹天原妻張氏蒲永芳妻徐氏張晟妻局氏)
(俱乾隆年閒旌)孟太慶妻張氏(岷州人夫亡翁老病氏事之盡孝教子成立又)
(同州節婦馬樹熾妻李氏包如明妻牟氏王瑗妻劉氏周志才妻王氏潘廷弼妻包氏常登元妻王)
(氏王賓妻侯氏俱乾隆年閒旌)陳俊傑妻曹氏(洮州廳人夫亡守節撫孤成立)
(又同廳節婦馬建邦妻張氏孟魁璧妻侯氏俱乾隆年閒旌)王梓妻楊氏(隴西人夫)
(亡守節又同邑節婦張其夢妻康氏宋懷琇妻趙氏范光樞妻李氏董還樸妻張氏關居易妻王氏)
(孟耀光妻張氏魚翼妻蔣氏王綬章妻王氏郝志禮妻車氏曹鍾岳妻安氏雷作明妻趙氏曹奠江)
(妻孟氏宋三德妻霍氏烈婦董若元妻王氏夫亡孝事孀姑姑殁盡禮盡哀遣孤子數千里覓叔還)
(家拜泣囑以葬事曰未亡人今日了終身大事矣夜以孝帶縊柩側烈女喬女娃子喬得庫之女被)
(喬增娃以言戲捐軀明志俱嘉慶年閒旌)楊作仁妻安氏(安定人夫亡守節撫)
(孤姪如己子又同邑節婦孟璸妻康氏張演妻安氏賈綵妻剡氏俱嘉慶年閒旌)陶河濱
妻張氏(會寕人夫亡守節又同邑節婦和彩元妻汶氏王之溥妻李氏郭定中妻范氏張見)
(龍妻范氏周承發妻任氏范成彥妻南氏楊建元妻柳氏吳文蔚妻周氏唐殿魁妻張氏和銳元妻)
(王氏和廷瑄妻范氏李希白妻高氏王醇義妻范氏柳懷祖妻柴氏烈婦邢翠峯妻栗氏楊殿安妻)
(柳氏温湧書妻吳氏李作霖妻李氏尹三聘妻邢氏俱夫亡殉節之袁白氏因被戲言捐軀明志俱)
(嘉慶年閒旌)陳纘舜妻汪氏(通渭人夫亡守節又同邑節婦馬淩斗妻張氏王庶)
(敬妻張氏包思義妻李氏張貴妻藺氏陳纘武妻汪氏烈婦陳國華妻李氏夫亡殉節趙忙忙子妻)
(馬氏因被戲言捐軀明志俱嘉慶年閒旌)包植生妻趙氏(漳縣人夫亡守節同)
(邑節婦張超妻李氏俱嘉慶年閒旌)杜慎言妻魏氏(寕遠人夫亡守節又同邑)
(節婦張希聖妻鄧氏王有山妻張氏張廣聞妻許氏黃琮妻蘭氏賀周氏張蕭氏俱嘉慶年閒旌)
楊丕振妻張氏(伏羌人夫亡守節又同邑節婦王重妻黃氏李超宗妻李氏李慕南)
(妻鞏氏謝陛珍妻李氏蒲對書妻李氏魏體智妻王氏鞏英豪妻蘇氏盧鳳棲妻范氏黃進祿妻張)
(氏張浩妻牛氏張嘉言妻賈氏李芝妻賈氏李懋谷妻楊氏魏合義妻嚴氏王連妻宋氏康學篤妻)
(李氏烈婦鞏玉摽妻苟氏夫亡自縊以殉俱嘉慶年閒旌)王名世妻謝氏(伏羌)
(人孝養舅姑年至百歲五世同堂嘉慶年閒旌)董昇妻劉氏(西和人夫亡守節又)
(同邑節婦李益妻徐氏俱嘉慶年閒旌)張文祥妻楊氏(岷州人夫亡守節又同州)
(節婦劉玉妻喬氏俱嘉慶年閒旌)徐承武妻馮氏(洮州廳人夫亡守節又同廳節)
(婦吳鴻沖妻王氏楊天玉妻雷氏楊聲妻馬氏俱嘉慶年閒旌)
︹仙釋︺︹漢︺山圖(隴西人少好乘馬馬踶折腳遇山中道人教令服地黃苦參散服之一歲病愈)
(身輕復遇道人言能隨吾使汝不死圖即隨之徧遊名山踰六十年一旦歸家以母死葬畢復去莫)
(知所之)︹三國︺︹魏︺封衡(隴西人幼學道得真訣服黃連五十年入山採藥百餘年還鄉)
(里聞病者輒以腰閒竹管藥與之立應復周遊天下駕一青牛鬼物遇之莫不竄避魏武帝召問養)
(性大略衡曰減思慮節嗜慾而巳所著有養氣術隱形法衞生經數十卷)
︹土產︺金(岷州出唐書地理志宕州土貢麩金散金)鐵(寕遠縣出)褐(府境俱出元和志洮州貢)
鹽(漳縣西和縣出)硯石(洮州廳出)燄硝(會寕縣出)麝香(府城及岷州出)犂牛
酥(岷州洮州廳出)鸚鵡(府城及岷州出)鵰翎(岷州出)瑪瑙漆(西和縣出)藥
(各縣出唐書地理志渭州土貢秦艽洮州土貢甘草元和志疉州貢甘松香明統志會寕縣出防風)
(按唐書地理志渭州岷州土貢龍鬚席今未聞附識於此)
六清一統志
平涼府(在甘肅省治東七百六十里東西距二百五十里南北距五百八十里東至涇州界五十)
(里西至鞏昌府會寕縣界二百里南至陜西鳳翔府隴州界一百五十里北至慶陽府環縣界曰百)
(三十里東南至陜西鳳翔府麟遊縣界二百五十里西南至秦州秦安縣界三百十里東北至環縣)
(界二百四十里西北至寕夏府中衞縣界四百里自府治至京師三千二百八十里)
︹分野︺天文東井輿鬼分野鶉首之次
︹建置沿革︺禹貢雍州之域春秋屬秦秦為北地郡地
漢為安定郡地後漢因之東晉太元中苻秦始分
置平涼郡後魏為隴東平涼二郡屬涇州(隴東郡治涇陽)
(縣平涼郡治鶉陰縣州治在今府東境)後周改置平涼縣隋屬平涼
郡(時郡治平高)唐初屬原州貞元十九年徙原州治平
涼元和三年州徙臨涇四年於平涼縣置行渭州
廣明元年為吐蕃所破中和四年復置曰渭州屬
關内道五代因之宋曰渭州隴西郡初屬陜西路
慶歷元年分置涇原路政和七年升平涼軍節度
使金曰平涼府屬鳳翔路元屬鞏昌路明洪武初
屬陜西布政使司
本朝屬甘肅省領州三縣七乾隆四十二年升涇州
為直隸州以崇信靈臺鎮原三縣屬之四十三年
裁莊浪縣併於隆德縣領州二縣三
平涼縣(附郭東西距一百六十里南北距一百五里東至涇州界一百里西至華亭縣界六)
(十里南至華亭縣界四十五里北至涇州鎮原縣界六十里東南至涇州崇信縣界八十里西南至)
(華亭縣界六十里東北至鎮原縣界六十里西北至固原州界四十里漢置涇陽縣屬安定郡後漢)
(廢後魏復置為隴東郡治後周改置平涼縣屬長城郡隋屬平涼郡唐初屬原州廣德元年沒於吐)
(蕃貞元四年復置十九年徙原州來治元和三年州徙治臨涇四年為行渭州治廣明初入吐蕃中)
(和四年又為渭州治唐末廢五代後唐清泰三年復置平涼縣屬涇州宋仍為渭州治金元明俱為)
(平涼府治本朝因之)華亭縣(在府南少西七十里東西距九十五里南北距一百五里)
(東至涇州崇信縣界四十五里西至隆德縣界五十里南至陜西鳳翔府隴州界六十里北至平涼)
(縣界四十五里東南至隴州界五十里西南至秦州清水縣界六十里東北至平涼縣界二十里西)
(北至隆德縣界八十里漢涇陽縣地隋大業元年置華亭縣屬安定郡義寕二年屬隴州唐垂拱二)
(年改曰華川神龍元年復故名大歷八年置義寕軍元和三年省縣入&KR0648;源為神策軍地五代後唐)
(同光元年改置義州周顯德六年復置華亭縣為州治宋太平興國二年避諱改曰儀州熙寕五年)
(廢儀州以縣屬渭州金元明俱屬平涼府本朝因之)固原州(在府西北一百七十里東)
(西距二百三十里南北距三百二十里東至涇州鎮原縣界一百里西至鞏昌府會寕縣界一百三十)
(里南至隆德縣界八十里北至寕夏府靈州界二百四十里東南至平涼縣界一百三十里西南至)
(隆德縣界七十里東北至慶陽府環縣界二百八十里西北至鹽茶廳楊名堡界一百三十里漢置)
(高平縣元鼎三年於縣置安定郡後漢移郡治臨涇以縣屬之晉永嘉後沒於氐羌後魏仍曰高平)
(縣屬新平郡正光五年置原州並置高平郡治後周改郡縣俱曰平高置總管府隋開皇初郡廢大)
(業初府廢改置平涼郡唐武德初復曰原州貞觀五年置都督府天寶初仍曰平涼郡乾元初復曰)
(原州屬關内道廣德元年沒於吐蕃大中三年收復廣明後復沒於吐蕃宋至道初建鎮戎軍隸秦)
(鳳路金大定二十二年升為鎮戎州二十七年隸鳳翔路元初復曰原州至元十年改立開成府至)
(治三年降為州隸陜西行省明洪武初降州為開成縣屬平涼府成化中廢宏治十五年改置固原)
(州仍屬平涼府本朝因之)靜寕州(在府西二百三十里東西距八十里南北距二百七)
(十里東至隆德縣界二十里西至鞏昌府會寕縣界六十里南至秦州秦安縣界一百五十里北至)
(固原州界一百二十里東南至隆德縣莊浪舊治九十里西南至鞏昌府通渭縣界七十里東北至)
(隆德縣界七十里西北至會寕縣界百十里漢置阿陽縣屬天水郡後漢屬漢陽郡晉省後魏太和)
(十一年復置屬略陽郡隋省宋置隴干城屬渭州慶歷三年建德順軍隸秦鳳路元祐八年置隴干)
(縣為軍治金初屬熙秦路皇統二年升為州大定二十七年改屬鳳翔路貞祐四年升隴安軍節度)
(元初仍曰德順州以州治隴干縣省入尋改曰靜寕州屬鞏昌路明屬平涼府本朝因之)隆
德縣(在府西一百四十里東西距九十五里南北距一百八十里東至華亭縣界二十里西至)
(靜寕州界七十五里南至秦州秦安縣界一百四十里北至固原州界四十里東南至華亭縣界三)
(十里西南至靜寕州界一百二十里東北至固原州界五十里西北至固原州界八十里漢涇陽縣)
(地宋天禧元年置羊牧隆城慶歷三年改置隆德寨屬德順軍金升為縣屬德順州元屬靜寕州明)
(嘉靖三十八年屬平涼府本朝因之乾隆四十三年併莊浪縣入焉)
︹形勢︺秦隴之地以山立郭平涼山川最為秀拔(圖經)襟
帶西涼咽喉靈武(宋鄭文寶蕭關議)左控五原右帶蘭會
黃流在其北崆峒阻其南(元開成志)
︹風俗︺地接隴山節氣常晚仲夏花木始開不產絲蠶
維與西戎博易為利多牛馬宜畜牧(寰宇記)俗不尚
侈靡專業耕種不為寇盜婚姻喪葬頗近古風(明統)
(志)
︹城池︺平涼府城(周九里三十步門四濠深四大唐舊址明洪武六年修築本朝康熙八)
(年修乾隆十九年及二十四年兩次補修平涼縣附郭)華亭縣城(周四里五分門三濠)
(深一丈五尺金大定中築本朝順治初重築新城十二年復增修康熙五十五年乾隆三十二年)
(兩次重修嘉慶十七年補修)固原州城(周九里三分門三宋鎮戎軍故址明景泰初重)
(築宏治中增築外城周十三里七分門四濠深廣各二丈本朝康熙四十九年修乾隆二十五年)
(嘉慶十五年屢修)靜寕州城(周五里一分門三濠深一丈八尺本朝順治十年因舊)
(址改築雍正二年修乾隆二十五年復修)隆德縣城(周五里三分門三濠深八尺明洪武)
(二年因舊址修築本朝順治十七年修乾隆二十九年補修)
︹學校︺平涼府學(在府治東明洪武四年建本朝康熙初修入學額數二十名)平涼
縣學(在縣治西明洪武閒建入學額數十二名)華亭縣學(在縣治東元泰定二年建)
(本朝順治初重建康熙中修入學額數八名)固原州學(在州治西北明成化六年建入)
(學額數十五名)靜寕州學(在州治東南明洪武六年建本朝康熙中修入學額數十二)
(名)隆德縣學(在縣治東舊在治北明洪武二年建本朝康熙四十六年遷此入學額)
(數八名)莊浪鄉學(舊設莊浪縣學在莊浪舊治東北本朝乾隆四十三年裁莊浪縣)
(併入隆德縣添設莊浪鄉學入學額數八名又滿營學嘉慶四年添設以人數多寡定額)高平
書院(在府城内本朝乾隆三十七年建)柳湖書院(在平涼縣)儀山書院
(在華亭縣)文光書院(在固原州本朝嘉慶二年建)隴干書院(在靜寕州本)
(朝康熙年閒建)
︹戶口︺(原額民丁共一萬八千一百十三屯丁共一萬八千九十四今滋生民丁男婦大小共二百七)
(萬二百二十八名口屯丁男婦大小共二十七萬零九十五名口統計二十六萬八千零七十九戸)
︹田賦︺(田地共三萬八千二百四十六頃十二畒八分額徵銀共四萬六千六十兩四分九釐糧共一)
(萬四千六百九十五石八斗六升七合一勺)
︹山川︺石馬山(在平涼縣東南二十里又二十里曰馬嶺山北麓皆抵涇州東與馬嶺對峙而)
(最高者曰箭括嶺曰草子山南抵武安苑)翠屏山(在平涼縣南一里)夀星山(在平)
(涼縣南六十里)可藍山(在平涼縣西南漢書地理志烏氏縣都盧山在西十六國春秋赫連)
(定勝光二年畋於陰槃登岢藍山望統萬城而泣隋書地理志平涼縣有可藍山元和志可藍山一)
(名都盧山在百泉縣西南七十里寰宇記可藍山亦涇水源與幵頭山連亙府志翠屏之西有乾溝)
(又西十里為銀銅溝其南二十里為分水嶺山即可藍山)大統山(在平涼縣西南可藍山西)
(五里又西南二十里曰白巖山下有聚糧平)崆峒山(在平涼縣西即筓頭山一作雞頭一)
(作幵頭一作&KR0648;屯又名牽屯一名薄落史記黃帝西至空桐登雞頭又秦始皇二十七年巡隴西北)
(地出雞頭山過回中淮南地形訓涇出薄落之山許愼曰薄落山一名岍頭山漢書地理志涇陽縣)
(幵頭山在西涇水所出後漢坦建武八年隗囂使王孟塞雞頭道郡國志烏支縣有薄落谷郭璞曰)
(幵頭山在朝那縣西崔鴻十六國春秋西秦錄乞伏結權自高平遷於牽屯魏書地形志涇陽縣有)
(薄落山括地志筓頭山一名崆峒山在原州平高縣西百里張守節史記正義崆峒山輿地志云即)
(雞頭山酈元志云蓋大隴山異名莊子云廣成子學道崆峒山黃帝問道於廣成子蓋在此明統志)
(崆峒山在府西三十里上有問道宫府志面大統而對峙者為崆峒在府城西南七十里地屬華亭)
(白巖里俗名曰箕裘巘即雞頭之譌通志崆峒山絶頂有香山有廣成子洞峯之最高者曰翠屏峯)
(有圓石如珠者名垂珠峯巨石上平下銳者為香鑪峯有峯如柱當路矗立者為蠟燭峯層崖邃密)
(踞絕巖閒者名雷神峯東巖下有洞名皂鶴又有青龍洞雨後將晴雲輒歸洞亦名歸雲洞山之西)
(北為望駕山下有撒寶巖舊志崆峒山在大統之西又西十里乃筓頭山也按括地志元和志寰)
(宇記皆云筓頭山在平高縣西百里與今涇水發源之處不合西當作南詳考漢唐諸志山當在今)
(府西北固原州界明志謂在府西三十里府志又謂在府西南疑皆後人所名耳)馬屯山
(在平涼縣西十六國春秋云姚萇與苻登戰於高平登敗奔於馬屯山即此其山南北二十里東西)
(三十里寰宇記在縣西南舊志或以為即今固原州境之馬髦山)天壇山(在平涼縣北五)
(里一名臥虎山俗又名虎山原下有全眞洞元道士賀志眞所居)儀山(在華亭縣東二里宋)
(改儀州以此名舊志一名義山俗名回頭山又東為石堡山又東至窑頭土皆堊石為炭埴器)樺
嶺山(在華亭縣東五十里山多樺樹)王母山(在華亭縣南一里上有古王母宫一名豐)
(臺山)海龍山(在華亭西南十五里府志自齊山漸南曰風洞山又南曰十八盤山極南曰海)
(龍山有泉東南流入&KR0648;水)隴山(在華亭縣西接靜寕州隆德縣界元和志小隴山在華亭縣西)
(四十里寰宇記隴山在華亭縣西二十五里又在安化縣西十里接番界連崆峒山舊志在縣西三)
(十里高五十里縣西境之山皆隴山東麓其支峯别阜隨地異名府志自隴州及清水縣綿亙而北)
(其閒有鬼門關有火燄寶蓋麻菴大小十八盤湫頭筓頭龍家峽等山以及美高六盤南北二百里)
(東西七十里皆隴山也)齊山(在華亭縣西十三里汭水南源出此府志華尖之西曰爛柯山)
(西北曰觀山益西曰觀音殿山又名齊山)華尖山(在華亭縣西北二里縣居山之麓)望
仙山(在華亭縣西北二十里)湫頭山(在華亭縣西北四十里汭水北源出此府志齊)
(山之北曰瓦獅山又北曰老龍山曰尖山隴巘也又北曰皛然山其上曰湫頭山即朝那山有朝那)
(湫瀠洄五里又北曰烏龍山其上即筓頭山)白崖山(在華亭縣西北筓頭山南涇水别源)
(出此)龍馬山(在華亭縣西北寰宇記在安化縣東十里)飛鳳山(在華亭縣西北一百)
(里形如飛鳳)美高山(在華亭縣西北與隆德縣接界亦曰高山山海經涇水出高山府志)
(筓頭山西北曰高山即山海經所稱也亦名老山又名美高山產松竹藥草山東南為小隴西北為)
(蕭關隆德縣志美高山在縣東南二十里)瓦亭山(在華亭縣西北接隆德縣界府志高山益)
(西北曰六盤山其東曰瓦亭山瓦亭東二十里即彈箏峽也)爛柯山(在華亭縣北十五里)
(府志縣北有兩亭山)牛營山(在固原州南五十里即隗囂將牛邯營處其北十里曰臺山)
馬髦山(在固原州西南四十里州志宋元嘉五年夏主昌被擒其弟平原公定奔平涼魏將)
(奚斤追之敗於馬髦嶺即此)六盤山(在固原州西南接隆德華亭二縣界通志大六盤山)
(在固原州西南七十里山路險仄曲折峻阻盤旋而上古謂之絡盤道元世祖自和林有事陜蜀恒)
(屯兵於此元貞二年自六盤至黃河立屯田置兵萬人明初徐達定關中屢敗元兵於六盤蓋州境)
(之險要也州志山在州西南一百二十里隆德縣志山在縣東二十里縣城鎮其西麓即隴山之支)
(峯也上有清暑樓元安西王建)礮架山(在固原州西北一百二十里石城堡前四壁峭立極)
(為險峻明成化五年賊滿四據此其相連者又有照壁山)天都山(在固原州西北一百五十)
(里宋史夏國傳元豐四年李憲等征夏營於天都山下焚夏之南牟内殿并其館庫地理志天都寨)
(南至天都山十里州志在西安所東南三十六里)須彌山(在固原州北九十里上有古石)
(門關遺址魏書地形志高平縣有石門山又通典高平縣有逢義山後漢建義初段熲討先零叛羌)
(自彭陽直指高平戰於逢義山或以為即須彌山)印子山(在固原州北紅杏古城西南十)
(里絶頂有印迹如篆刻狀)青羊山(在固原州東北平虜所西四十里山頂有泉)上峽
山(在靜寕州東五里甜水河所經)魚嘴山(在靜寕州東四十里六盤湫頭之支林樹蒽鬱)
(樵徑出入)主山(在靜寕州東南一百五十里以山勢獨高而名其中峯嶺迴環溪流縈帶沃野)
(千頃蓋亦隴山之異名又旗鼓山在州東南水洛城南一里以形似名)武山(在靜寕州南七)
(十里多產奇花野草春夏之交燦爛奪目)雲臺山(在靜寕州南一百二十里連峯羾青長河)
(遶碧四時煙景一覽可盡)石門山(在靜寕州南水經注水洛水得犢奴水口亂流西南出石)
(門峽明統志峽在州南一百三十里山石如門其路斬截即隴山北垂也舊志謂之石門山宋劉滬)
(常破氐羌於此)宋家山(在靜寕州西南八十里山多牡丹&KR0694;種殊絕)橫山(在靜寕州)
(北十里山勢橫亙舊為番部所居)盤龍山(在隆德縣西南狀若盤龍亦隴山之異名接清)
(水縣界)游龍山(在隆德縣西南一名北寺山)馬鋪嶺(在華亭縣西北四十里)
埽竹嶺(在固原州西北一百餘里其山高峯陡峻危橋深洞過者不敢逼視亦名彗箒山)
飽馬嶺(在隆德縣南十五里又湯羊嶺在西北十五里)雕窠峽(在平涼縣南三十里)
(與華亭縣連接通志兩山深險羣雕出入其中因名府志馬嶺石馬之水逕此入涇)金佛峽
(在平涼縣西六十里去華亭縣西北八十里峽長二十里峭壁層峙不見天日穴中有金佛三故名)
彈箏峽(在平涼縣西一百里後魏永熙三年宇文泰聞賀拔岳為侯莫陳怳所害馳赴平涼)
(令杜朔周先據彈筝峽唐武德八年突厥入犯詔李藝屯華亭縣及彈爭峽以備之建中三年鳳翔)
(隴右節度與吐番盟以涇州西至彈筝峽西為界貞元七年劉昌城平涼開地三百里抱彈筝峽口)
(元和志涇水南流逕都盧山山路之中常如彈筝之聲行旅因謂之彈箏峽)石香鑪峽
(在華亭縣西北四十里其北又有松子峽)涼殿峽(在隆德縣南七十里元世祖嘗避暑於此)
磨石峽(在隆德縣西南一百十五里又西南三十五里有崔家峽)孫邱谷(在平涼縣)
(東南晉太元十一年苻丕平涼太守金熙與姚萇將姚方成戰於孫邱谷敗之寰宇記大殺谷小殺)
(谷皆在州東南十里又石甲積谷在州東南二十里)苟頭原(在平涼縣東晉太元十四年苻)
(登攻姚萇將吳忠於平涼克之進據苟頭原以逼安定)虎山原(在平涼縣北府志府東七)
(十里有葉平原又東五十里暨涇州之回中皆謂之南山其水皆北流入涇府北涉涇五里曰虎山)
(原又北十里曰小蘆河原又北十里曰大蘆河原又北十里曰淺㵎原東南曰潘原又東北五十里)
(口草峯原北三十里曰佛堂原又東北二十里曰卓村原接鎮原之平泉橫河虎山西二十里曰吉)
(原又西北二十餘里曰大小方山接固原之南川其水皆南流入涇)支磨原(在華亭縣東北)
(唐大歷十年吐蕃略潘原西至小石門白草川又下朝那川至百里城支磨原而入華亭郭子儀遣)
(渾堿破走之通志今縣西南有水磨川或以為即此)見子巖(在華亭縣東四十里)杏花
岡(在隆德縣西南九十里一名太白山又櫻桃原在縣西三十里相近有牡丹坌俱以所產得名)
石馬坪(在靜寕州西俗傳夜見羣馬食苗旦化為石因名又邵家坪有古槐二株大十餘圍)
(蔭數十畝)大會坡(在華亭縣西北五十里府志後魏於此置大會鎮)祭旗坡(在隆)
(德縣南六十里相傳宋曹瑋征吐蕃祭旗於此又得勝坡在縣西二十里明馬文升敗敵處)青
土坡(在隆德縣西南一百六十里產青土)龍門洞(在華亭縣南四十里)陳家洞
(在靜寕州東南一百五十里)太平水(在平涼縣東郭源出小谷亦曰後谷谷高數丈縣南)
(諸山泉流匯焉自西而來三十里許北折入涇東西溉田園各里許山水暴漲每泛溢爲患又東二)
(里曰岨谷東南山泉所匯流八里入涇二處皆築夾河城隨壞輒築自此以東南北山谷之水咸入)
(涇民以利灌汲多負水以居又清水河在縣東五里明成化末䟽爲利民渠東達十里鋪越大岔河)
(至白水凡南來水咸匯之又東入涇州溉田三千餘頃)潘谷水(在平涼縣東寰宇記在潘)
(原縣東三十里從平涼縣流入按府志大蘆河東有潘原谷曰潘口輿圖有潘原㵎在府東九十)
(里許自鎮原南界發源南流東會一水凡百餘里入涇即潘谷水也)蘆泉水(在平涼縣東北)
(府志虎山原北曰小蘆河又北十里曰大蘆河皆東南流入涇)汭水(源出華亭縣隴山東流逕)
(崇信縣北又東入於涇本古閣川水也寰宇記閣川水在潘原縣東南四十五里西從華亭縣流入)
(又逕保定縣西南三里入涇水九域志崇信縣有閣川水又保定縣有汭水府志汭有二源北源出)
(湫頭山之朝那湫匯於馬峽口循華尖之北俗呼北河南源出齊山凡三派會於仙姑之東麓俗呼)
(南河又循縣城之南而東與北河會於東峽口曰汭水明王凝窮汭記汭水北源西出小隴山之馬)
(峽環朝那山前東至縣東三里雨山下南源出小隴山之仙姑谷環王母山而東至縣東四里儀山)
(下儀雨兩山南北對峙豁開如門兩水交流而東匯爲合水潭又沿流而下三十里皆斷崖摧壁謂)
(之汭峽亦謂之東峽出峽至石堡北受柴坻水又東五里至安口峴牛心山南受武村水又行五里)
(過屯城而東入崇信縣界又東三十里過縣城北又東七十里至涇州過回山乃屬於涇按自漢)
(以來皆言汭水出&KR0648;縣隋志元和志皆云汭水自華亭流經良原至宜祿入涇即今之盤口河自明)
(宏治中王凝始以閣川水爲汭水諸志皆從之與古說異今以相沿已久姑仍其名特考正之)赤
城川水(源出華亭縣東南界東流逕涇州崇信縣南四十里爲赤城川又東北流至涇州南)
(三十里靈臺縣北四十里爲盤口河亦名後川河其水清甘邑人資之又東流至陜西邠州長武縣)
(入涇按隋志華亭縣有芮水元和志良原縣有芮水一名宜祿川西自華亭縣流入九域志靈臺)
(保定二縣有汭水皆指此也自明人始移其名於閣川又按輿圖盤口河東流逕長武縣北入涇不)
(與黑水河合諸志皆云入黑水河未詳孰是)武村川水(在華亭縣南十里武村縣志縣)
(西南十八盤諸泉為木賊溝延官溝水磨川武村川東至斷萬山匯於汭又南有屯頭川三鄉川俱)
(東逕崇信赤城良原靈臺而東北匯於汭)柴坻水(在華亭縣北源出湫頭山之陽東南流至)
(縣東入汭水明統志有策坻水在縣北三十里即柴坻也)高平水(在固原州東源出州西南)
(北流入寕夏府中衞縣界亦名蔚茹水又曰葫蘆河即今清水河也十六國春秋西秦錄乞伏國仁)
(五世有祐鄰者晉泰始初率戶五萬遷居高平川水經注高平川水即苦水也水出高平大隴山苦)
(水谷東北流逕高平縣故城東又北龍泉水注之又北出長城又西北流逕東西二土樓故城北合)
(一水又北與石門水合又北自延水注之又北逕廉城東又北苦水注之又北逕三水縣西肥水注)
(之又北入於河元和志蔚茹水在蕭關縣西一名葫蘆河源出原州西南頽沙山下宋史送軍糧赴)
(靈州必由旱海至道三年李繼隆請由固原州蔚茹河便遂城鎮戎軍咸平中繼隆弟繼和又奏朝)
(廷訪問送芻糧道路臣欲自蕭關至鎮戎城寨西就葫蘆河運送崇寕五年秦鳳經略劉仲武出會)
(州至清水河築城屯守而還州志清水河在州西南四十里發源六盤山下東北流遶城東北下流)
(亦謂之葫蘆河至鳴沙入黃河)石門水(在固原州西北水經注石門水有五源東水導源高)
(平縣西八十里西北流次水注之水出縣西一百二十里如州泉東北流右入東水亂流左會三川)
(參差相得東北同為一川混濤歷峽峽即隴山之北垂也謂之石門口水曰石門水在縣西北八十)
(餘里又東北注高平川舊志此水今志皆不載今州北九十里須彌山有古石門關石門水當在其)
(處按輿圖亦無石門水惟海子河自州西南北流河之西自南西北為硝河須都滅河小黑河大)
(黑河皆東流合焉疑此本即石門水州之南又有一水二源並導東北流至州東入清水河似即水)
(經注土樓城北之一水也)自延水(在固原州西北水經注自延水西出自延溪東流歷峽謂)
(之自延口在縣西北一百里又東北逕延城南東入高平川按舊志今有甜水河在紅古城西門)
(外味甘可飲居人引之以種稻去紅古城二十里入清水河疑即自延水然考輿圖甜水去州遠恐)
(非)肥水(在固原州西北水經注肥水出高平縣西北二百里牽條山西東北流與若勃溪水)
(合有二源總歸一瀆東北流入肥水肥水又東北流違泉水注焉泉流所發導於若勃溪東東北流)
(入肥水肥水又東北流出峽注於高平川舊志今有徐斌水在州西北三百里其地荒遠無城堡居)
(人或謂即肥水按輿圖今州西北二百里許海喇都堡之西有水東北流堡東又有一水北流合)
(焉又東北入清水河此乃肥水非徐斌水也)黑水(在固原州北水經注高平川逕土樓城合)
(一水水有五源咸出隴山西東水發源縣西南二十六里湫淵北流西北出長城北與次水會水出)
(縣西南四十里長城西山中北流逕魏行宫故殿東又北次水注之水出縣西南四十里山中北流)
(逕行宫故殿西又北合次水水出縣西南四十八里東北流又與次水合水出縣西南六十里酸陽)
(山東北流左會右水總爲一川東逕西樓北東注苦水舊志有大黑水在州北一百十里流入清水)
(河又小黑水在州北八十里流入大黑水又須都滅河在州北九十里流入小黑水又硝河在州西)
(北一百里流入須都滅河又海子河即西海之流波在州西南三十里流入硝河蓋即水經注所謂)
(五水總爲一川者也)龍泉水(在固原州東北水經注龍泉出高平縣東北七里龍泉東北流)
(注高平川舊志今州北五里有暖泉隆冬不冰流入清水河疑即龍泉也)苦水(在固原州東北)
(水經注苦水發源高平縣東北百里流注高平川按明統志有乾川在州東北一百六十里疑即)
(此)隴水(源出隆德縣東西南流至靜寕州西南與州西之瓦亭水合又南入秦安縣界水經)
(注隴水東北出隴山其水西流隴右逕瓦亭南瓦亭水亦出隴山東南流歷瓦亭北又西南合爲一)
(水謂之瓦亭川西南流逕清賓溪北又西南與黑水合又有&KR2200;水自西來會世謂之鹿角口又南逕)
(阿陽故城東又南與燕無水合又南左會方城川逕成紀縣東舊志隴水二源一爲甜水河源出隆)
(德縣六盤山亦名六盤水西南流逕縣北半里又西過神林堡入靜寕州界逕州南一里至州西南)
(與苦水會宋時謂之好水宋史慶歷初夏人寇渭州逼懷遠城任福拒之自三川進屯好水川明統)
(志好水在縣西二里西流合苦水即水經注之隴水也苦水河源出固原州西大六盤山南流入靜)
(寕州界逕州西三里又南流十里與甜水河會即瓦亭水也亦名武延川明統志昔有武延者居此)
(故名宋曹瑋與陳興破党項章悝族於武延川即此南流至秦安縣更名隴河按輿圖苦水發源)
(比甜水較遠而流又直故水經注通名瓦亭川州志於下流亦謂之苦水也)東溝水(在隆)
(德縣西南源出隴山逕縣西南流至靜寕州南注於苦水又西溝水在縣西半里源出隆德縣之襟)
(山西南流入東溝水按水經注黑水出黑城北西南逕黑城西西南流莫吾南川水注之水東北)
(出隴垂西南流歷黑城南注黑水黑水西南出懸鏡峽又西南入瓦亭水疑即今東西溝水也)南
源河(在隆德縣南一里源出美高山西流入六盤水又有清流河在縣東二里皆甜水河之别)
(源也)曹務河(在隆德縣西南四十里)東河(在隆德縣西南舊莊浪城東源出龍家峽)
(又有西河在縣城西源出賈家岔南會東河從磨石峽出)各道河(在隆德縣北一十里源出)
(靈湫逕縣北三十里又有紅城河在縣西北四十里亦出靈湫俱西流入苦水)胭脂川(在華)
(亭縣西北一百十里東流入涇水一)南川(有二大南川在固原州東南六十里小南川在州東)
(南五十里舊志下流皆至平涼縣境入涇水)門扇川(在靜寕州東八十里又州東南一百)
(十里有底店川又十里有通徧川)威戎川(在靜寕州南四十里通志或以為即水經注之)
(燕無方城諸水)治平川(在靜寕州西南八十里)高家堡川(在靜寕州西二十里)
(源出州西北西南流逕高家堡南又南入苦水又西二十里曰天麻川又五里抛龍川宋任福引輕)
(騎趨懷遠捺龍川或曰即此)通邊川(在隆德縣西南六十里通邊縣以此名又通志有寨)
(子川在縣北十里)水洛川(在隆德縣西南西流逕靜寕州南又西南流入秦安縣界水經)
(注水洛川源東導隴山西逕水洛亭西南流又得犢奴水口水出隴山西逕犢奴川又西逕水洛亭)
(南西北注之亂流西南逕石門峽謂之石門水西南注略陽川通志水洛川在靜寕州南一百五十)
(里源發隴山西南入秦安界府志陽三川之南二十里曰水洛川)陽三川(在隆德縣西南)
(山陽有三川合流故名府志在靜寕州南九十里自隆德縣西流入州又西流入苦水舊志水經注)
(受渠水東出大隴山西逕受渠亭北又西南入瓦亭川疑即此)孤樹川(在隆德縣北三十里)
(旁有孤樹因名亦名單樹川川北少西又三十里有馬藺川多主馬藺)朝那湫(在固原州)
(西南史記封禪書湫淵祠朝那漢書地理志朝那縣有湫淵祠水經注高平縣西南二十六里有湫)
(淵淵在四山中括地志湫淵祠在平高縣東南二十六里元和志平高縣有朝那湫蘇林云方四十)
(里冬夏不增減不生草木旱時祠之以壺挹水置之所在則雨雨不止反水於泉俗以為恒今週迴)
(七里蓋近代減耗明統志湫有三俱在山閒一在縣東十五里一在縣西北三十里土人謂之東海)
(西海州志西海在州西南四十里六盤山之陰山腰有泉眼東西闊一里南北長一里北岸有廟舊)
(傳祭龍神潤澤侯處明正德十年以城中井水鹹苦遂導入州城公私便之又東海在州東南十五)
(里泉流有聲廣五里闊一里東岸有廟其水亦引流入清水)靈湫(在隆德縣東北四十里周)
(三里其水四時常溢旱禱輒應有元天歷中碑記)湫池(在平涼縣東北五十里其水亦四時)
(常溢旱禱有應)北亂池(在固原州西南七十里闊一百七十丈其深莫測歲旱禱雨輒應又)
(養魚池在舊開城西三里元安西王養魚處又名蓮花池)柳湖(在平涼縣北三十里湖畔柳數)
(千株)琉璃泉(在平涼縣西崆峒山上)暖泉(在平涼縣北二里其水涌出四時常温潭)
(深數尋蒲荷甚盛明嘉靖中韓王作土城沙隄以護其北涇不能侵東流過萬竹園溉地三里又華)
(亭縣西南六里有暖泉)温泉(在靜寕州南五十里隆冬不冰又州東三十里乾磑川亦有温)
(泉又隆德縣城東百步有泉出石穴中寒沍不凝又有温泉在舊隆德堡)官泉(在隆德縣治東)
(府志在又小水儒學南二十步深丈餘味甘洌四時不泉在儒學西其水瑩澈居民資以灌溉涸)
龍泉(在隆德縣西得勝坡下又有涌泉在神林堡内)綫泉(在隆德縣西北湯羊嶺西出山)
(崖中高丈景下流如餘綫飛)
前協修官(臣)温予巽恭纂輯
前總纂官(臣)蔣元溥恭覆輯
校對官(臣)陳國治恭校
校對官(臣)沈維鈺恭覆校
大清一統志
平涼府(二)
︹古蹟︺涇陽故城(在平涼縣西四十里詩小雅至於涇陽史記秦昭王母弟曰涇陽君漢置)
(涇陽縣屬安定郡後漢建武二年隗囂自隴坻追敗赤眉於涇陽晉元康六年秦雍氐羌叛立氐帥)
(齊萬年爲帝圍涇陽魏書地形志鶉陰縣有涇陽城又隴東郡領涇陽縣前漢屬安定後漢晉罷後)
(復元和志漢涇陽縣今平涼縣西四十里涇陽故城是也寰宇記在今平涼縣南府志涇陽城在今)
(城西南)平涼故城(在今平涼縣西北東晉時苻秦置平涼郡太元十四年苻登攻姚萇)
(將吳忠唐臣於平涼克之以苻碩原戌平涼後魏神應元年赫連昌自上邽屯平涼昌敗其弟復稱)
(帝於平涼三年魏克平涼魏紀熙平二年城涇州所治平涼城蓋嘗爲州治永熙三年賀拔岳詣北)
(境安置邊防率部趨涇州平涼西界布營數十里託以牧馬於原州既而至河曲爲侯莫陳悅所害)
(其衆散還平涼共推宇文泰統岳衆泰因馳入平涼地形志涇州領平涼郡治鶉陰縣有平涼城隋)
(書地理志平涼郡統平涼縣後周置舊唐書地理志平涼縣隋治陽晉川開元五年移治古塞城元)
(和志縣西北至原州一百六十里本漢涇陽縣地後魏為長城郡長城縣之地周武帝建德元年割)
(涇州平涼郡於今理置平涼縣屬長城郡開皇三年屬原州開元五年移於涇水南貞元七年又移)
(於舊縣南坂上即今縣也五代史職方考平涼故屬涇州唐末渭州陷吐蕃權於平涼置渭州而縣)
(廢後唐清泰三年以故平涼之安國耀武兩鎮置平涼縣屬涇州府志五代置平涼縣西去涇原四)
(十里東去潘原七十里在今府城西三十五里安國鎮西古城是也今府治蓋古耀武鎮地西去安)
(國故城三十里而贏)朝那故城(在平涼縣西北史記匈奴傳冒頓悉復收故河南塞至朝)
(那膚施又文帝本紀十四年匈奴入邊攻朝那塞漢書地理志安定郡領朝那縣應劭曰故戎那邑)
(也後漢及晉因之後魏末移置於今靈臺界而此城廢括地志朝那故城在百泉縣西北七十里元)
(和志在縣西四十五里又魏書地形志安定郡領朝那縣隋初因之後廢寰宇記良原縣有朝那城)
(後魏大統元年自原州百泉縣徙朝那縣於此通鑑注漢朝那城在原州花石川周改置朝那縣於)
(故城東南二百餘里靈臺縣志魏朝那縣在今縣西北九十里居民貿易於此爲東朝那市)烏
氏故城(在平涼縣西北史記匈奴傳涇北有烏氏之戎貨殖傳烏氏倮畜牧秦始皇令比封)
(君漢初酈商破章邯别將於烏氏漢書地理志烏氏縣屬安定郡後漢建武二年赤眉上隴隗囂追)
(敗之於烏氏涇陽閒後漢書郡國志作烏支晉魏因之後廢按史記縣在涇北漢志縣在都盧山)
(東俱在平涼縣界通鑑注云在彈筝峽口是也括地志云在安定縣東四十里府志云涇州東十餘)
(里有湫池又北二十餘里有烏氏城疑此乃後魏時徙置非故治也)華亭故城(今華亭縣)
(治隋置元和志華亭縣正南微東至隴州一百十里本秦涇陽縣地大業元年置華亭縣以在華亭)
(川故名唐書地理志垂拱二年更華亭曰華川神龍元年復故元和三年省入汧源寰宇記廢華亭)
(縣在白馬華亭二川口又儀州本鳳翔邊鎮後魏普泰二年築城置鎮以扼蕃戎之路唐爲神策軍)
(後唐同光元年改爲義州周顯德六年置華亭縣於州郭太平興國二年改爲儀州東至崇信北至)
(渭州東南至隴州皆九十里通志儀州舊城在縣城西與縣城相接西抵華尖山麓東瞻儀山)阿
陽故城(在靜寕州南漢置縣屬天水郡高后六年匈奴攻阿陽後漢中平元年北地羌胡與)
(邊章侵隴右漢陽長史蓋勳屯阿陽以拒之是也晉省後魏復置隋又省章懷太子曰阿陽故城在)
(龍城縣西北寰宇記阿陽城以在河之西北故名)隴干故城(在靜寕州東宋慶歷元年)
(任福禦趙元昊於好水川至隴干城戰死九域志德順軍慶歷三年以渭州隴干城置東至渭州一)
(百十里西至通遠軍三百二十里南至隴州一百九十里北至鎮戎軍九十里西南至秦州二百六)
(十里東北至原州二百十里宋史地理志德順軍治隴干縣元祐八年以外底堡置通考德順軍漢)
(蕃互市之地井邑富庶在六盤山外距賊界甚夷去内郡則有山川之阻紹興元年入於金金史地)
(理志皇統二年升軍為州元史地理志元省隴干改州為靜寕明統志州在府西二百三十里按)
(九域志德順軍在隴州之北鎮戎之南東去平涼不過百餘里隆德砦在軍西六十里而今州反在)
(隆德縣西幾百里則今州非慶歷舊治可知蓋今治乃外底堡即隴干縣元祐時所移置其舊治當)
(在今隆德縣界)高平故城(在今固原州治漢置為安定郡治楊惲報孫會宗書曰安定山)
(谷之閒昆戎舊壌是也後漢建武八年隗囂將高峻擁兵據高平第一城帝使馬援招降之郡國志)
(高平有第一城晉時劉曜以朔州牧鎮高平苻秦時又置牧官都尉於其地姚興時使沒奕干鎮高)
(平義熙二年赫連勃勃以朔方叛秦偽獵高平川襲殺沒奕千而并其衆後魏正光五年高平鎮民)
(赫連恩等反推敕勒酋長胡琛為高平王地形志原州太延二年置鎮正光五年改置并置郡縣治)
(高平城隋嘗地理志平涼郡統平高縣後魏置太平郡後改為平高元和志原州理平高縣本漢高)
(平縣九域志鎮戎軍至道元年以故高平縣地置東至原州一百八十里西至會州三百三十五里)
(南至秦州四百六十里東南至渭州一百四十里北至靈州四百二十五里有高平砦慶歷三年置)
(嘗建州在軍北二十五里舊志元改置開成府於鎮戎南四十里而故城廢明洪武初設巡檢司為)
(平涼右衞所屯地景泰元年修築鎮戎州廢城置兵守之三年移平涼衞右所為固原千戶所成化)
(四年討平土達滿四因升固原所為衞宏冶十四年孛來據河套寇陜西命尚書秦紘總督陜西三)
(邊開閫固原十五年請以開城遺民於衞城設固原州遂為重鎮按今州即漢高平縣自魏至唐)
(原州皆治此而宋以後之原州則今之鎮原縣漢臨涇縣地也元和志云平涼縣西北至原州一百)
(六十里正與今固原州至府之里數相符歷考宋金元諸志皆無異辭乃明統志不考唐末原州平)
(高之沒於吐蕃行原州之僑治臨涇漫以漢之高平為今之鎮原遂以鎮原縣南之水為高平川及)
(考水經注高平川北流入黃河而今之所謂高平川者乃東入於涇其謬顯然此一證也且鎮原縣)
(在今平涼府之東北如以為古高平則將置臨涇諸縣於何地且今鎮原以西會寕以東寕夏以南)
(之地漢唐以川水出隴山來豈皆為甌脫乎此又一證也高平元和志所云頽沙山今所謂六盤山)
(者大抵又一證皆隴山也則固原有隴山鎮原無隴山此也水經注長城在高平縣北十里而今固)
(原州西北十里有長城此又一證也明統志既謬於前而州縣志復踵於後且既以鎮原為高平遂)
(併以高平之山川古蹟皆混入鎮原以傳譌盡失其實今特細考諸志一一改譌正)三水故
城(在固原州北漢置治有鹽官水經注屬安定郡地理志屬國都尉肥水東北出峽注於高平川)
(水東有山山東有三水縣故百四十里侍郎張奐為安定城西南去安屬國都尉治定郡三此縣東)
(有温泉温泉東有鹽池今城之東北有故城城北有三泉疑即縣之鹽官也又魏志正始中涼州休)
(屠降附郭淮奏請使居安定之高平為民保障其後因置西川都尉晉書泰始四年傅元䟽言宜更)
(置一通北郡於高平川因安定西川都尉募民充之以道地理志安定郡統西川縣元和志魏改三)
(水縣為西川縣按括地志通典皆謂三水故城在安定縣南元和志又以艮原縣為三水縣地今)
(以水經注及元和志魏改西川縣之說考之其地當在今州北高平川西肥水東蓋三水縣後漢末)
(己廢入高平魏時置西川都尉後遂置哂川縣晉初因之耳其在安定縣南者或後人徙置又後魏)
(改置三水縣在今邠州界皆非故治也)西安故城(在固原州西北二百十里宋史地理)
(志涇原路統西安州元符二年以南牟會新城建為州東至天都砦二十六里西至通會堡五十五)
(里南至寕安砦一百里北至囉沒零堡二十五里金史地理志皇統六年以西安州等沿邊地賜夏)
(國)隆德故城(在今隆德縣西北宋砦也丸域志天禧元年置羊牧隆城慶歷三年改為)
(隆德砦屬德順軍在軍西六十里雍大記地名邪沒隴川番語譌為羊牧隆城金升為縣元太祖二)
(十二年次隆德拔德順等州明統志隆德古城在今縣西北九十里縣舊治此)水洛故城
(在隆德縣東南晉義熙七年西秦乞伏乾歸攻後秦南安太守王憬於水洛城克之後魏正始中元)
(麗破秦州賊進軍水洛永安末略陽賊帥王慶雲稱帝於水洛城為爾朱天光所擒宋招討使鄭戩)
(曰水洛城西占隴坻通秦州往來之路隴之二水環城而西繞帶渭河川平土沃廣數百里又有水)
(輪銀銅之利慶歷三年使靜邊砦主劉滬築之以通秦渭九域志水洛城在德順軍西南一百里金)
(升為水洛縣仍屬德順州元初併入隴干縣通志水洛城在靜寕州東一百里按城當在今隆德)
(西南陽三水洛二川之閒九域志在軍西南據舊治言也明統志遂謂在靜寕州西南一百里誤)
莊浪故城(在隆德縣西南隋華亭縣地宋慶歷八年置通邊砦金升為縣後廢元置莊浪)
(路大德八年降為州明洪武三年降為縣屬靜寕州本朝屬平涼府乾隆四十三年裁入隆德以)
(縣丞駐此)潘原廢縣(在平涼縣東四十里漢置陰盤縣在今陜西邠州長武縣界後魏移)
(置於此兼置平原郡隋開皇初郡廢縣屬安定郡唐天寶元年改曰潘原屬涇州元和志縣東至涇)
(州一百里唐會要大歷後以潘原省入良原為彰信堡貞元四年李元諒復築潘原城十一年節度)
(劉昌請於臨涇界保定城置陰盤縣敕改置潘原復置於彰信堡尋又省入良原縣元和中節度朱)
(忠亮復築潘原城中和四年武州僑治於此復立為縣寰宇記潘原縣在渭州東三十六里漢陰盤)
(縣遇亂徙於新豐赫連定勝光二年自京兆移此屬平涼郡唐改潘原以縣東有潘口谷為名舊縣)
(城在涇水北廣德元年陷吐蕃貞元十年置行縣於彰信堡周顯德五年廢新武州入元史地理志)
(元初併潘原縣入平涼)鶉陰廢縣(在平涼縣西南九十里漢置鶉陰縣在今蘭州府靖)
(遠縣境後魏移置於此地形志平涼郡冶鶉陰是也後周併入平涼縣)百泉廢縣(在平)
(涼縣西北隋書地理志平涼郡統百泉縣後魏置長城郡領黃石縣西魏改黃石為長城開皇初郡)
(廢大業初縣改為百泉元和志縣西至原州九十里後魏孝明帝於今縣西南陽晉川置黃石縣隋)
(改為百泉武德八年移於今所通典百泉漢朝那縣地舊志百泉故城在府西北十里本姚秦時之)
(黃石固赫連夏置長城護軍於此五代時縣廢)化平廢縣(在華亭縣西北本宋安化縣舊)
(地寰宇記儀州安化縣在州西九十里乾德二年割秦隴三鎮之地置西北至蕃界十里九域志熙)
(寕二年廢儀州安化改屬渭州在州西南七十里宋史地理志熙寕七年廢制勝關移縣於關地以)
(舊地為鎮金史地理志平涼府化平縣本名安化大定七年更元史地理志元初併化平入華亭)
東山廢縣(在固原州東九域志鎮戎軍有東山砦咸平二年置在軍東四十五里金升為)
(縣屬鎮戎州元初改屬鎮原州至元七年併入鎮原又元史地理志開成州領廣安州本鎮戎地金)
(升為縣隸鎮戎州經亂荒廢元至元十年安西王封守西土既立開成路遂改為廣安縣募民居止)
(未幾戶口繁夥十五年升為州仍隸本路明統志廢廣安州在固原州東四十五里宋置東山砦金)
(升為縣元改廣安州今仍為東山砦按元至元七年併東山縣入鎮原州十年又置廣安縣還屬)
(開成路耳修史者不知其即一地而誤分著也)開成廢縣(在困原州南九域志鎮戎軍有)
(開遠堡成平元年置在軍東南三十里熙寕四年廢安邊堡入之元史地理志開成州元初為原州)
(至元十年皇子安西王分治秦蜀遂立開成府仍視上都號為上路至治三年降為州治開成縣舊)
(志開成縣即宋開遠堡明初廢州為開成縣成化三年寇陷開成後徙治於固原以舊縣為堡在今)
(州西南四十里)三川廢縣(在固原州西北九域志天聖八年置三川砦屬鎮戎軍在軍西)
(三十五里金升為縣屬鎮戎州元初改屬鎮原州至元七年併入鎮原按州志有三川在州西北)
(三十里蓋即大小黑水地也)他樓廢縣(在固原州北元和志蕭關縣本隋他樓縣大業)
(元年置神龍三年廢寰宇記貞觀六年置緣州領突厥降戶寄治於平高縣界他樓城高宗時於蕭)
(關置他樓縣神龍元年廢按通鑑晉太元十六年乞伏乾歸討沒奕千沒奕千奔他樓城他樓之)
(名始此水經注高平川西北逕東西二土樓城土樓即他樓之譌也又舊唐志作高宗於蕭關置地)
(揵縣與寰宇記新唐志不同)蕭關廢縣(在固原州北唐置元和志蕭關縣南至原州百)
(八十里神龍三年廢他樓縣别立蕭關縣以去州闊遠御史中丞侯全德奏於故白草軍城置因取)
(蕭關為名唐書地理志神龍元年更置蕭關縣於白草軍在蔚茹水之西至德後沒吐蕃大中五年)
(以蕭關縣置武州中和四年僑治潘原唐會要大歷二年置武州尋陷吐蕃大中三年邠州節度張)
(君緒收復蕭關復置武州宋史地理志蕭關崇寕四年建築東至葫蘆河一十五里西至綏寕堡三)
(十里南至勝羌寨六十里北至臨川堡一十八里管下有臨川通關山西三堡大觀二年以蕭關隸)
(懷德軍按府志蕭關縣在鎮原西北一百四十里通志在今華亭西北一百八十里即今瓦亭驛)
(俱誤)廢廉縣(在固原州東北水經注高平川北逕廉城東按地理志曰北地有廉城縣闞駰)
(言在富平北自昔匈奴侵漢新秦之土率為狄場故城舊壁盡從舊目地理淪移不可復識當是後)
(人誤證也按此縣又見寕夏府)威戎廢縣(在靜寕州南四十里宋史地理志德順軍)
(領威戎堡東至章川堡三十里西至周家堡二十五里南至治平砦四十里北至靜邊砦三十里金)
(升為縣仍屬德順州後廢)治平廢縣(在靜寕州西南八十里九域志德順軍領治平砦在)
(軍西一百四十里治平四年置金升為治平縣屬德順州元初併入隴干縣)通邊廢縣
(在隆德縣西南九域志德順軍有通邊砦慶歷八年置在軍西南五十五里金升爲縣屬德順州後)
(廢元改置莊浪州明初降爲縣明統志在靜寕州東南九十里通志通邊城在靜寕州東一百三十)
(里舊志莊浪縣東七十里有通徧堡蓋即古通邊城之譌也)懷德廢軍(在固原州北宋)
(史章楶傳楶知渭州帥師出葫蘆河川築二城於石門峽江口好水河之陰賜名平夏城地理志懷)
(德軍本平夏城紹聖四年建築大觀二年展城作軍初名威德增置兵將與西安鎮戎互爲聲援應)
(接蕭關東至結溝堡一十五里西至石門堡一十八里南至靈平堡一十二里北至通峽砦一十八)
(里欽宗紀靖康元年夏人陷懷德軍知軍事劉銓通判杜翊世死之舊志明景泰中平涼知府張鏞)
(請修葫蘆峽口古城議者謂不繫要害罷之宏治十七年總督秦紘言固原北舊有石峽口及雙峯)
(臺城宜加修築馬文升曰葫蘆峽爲靈夏韋州南出靜寕之路其地兩山相夾最爲要害皆故平夏)
(城也州志細腰葫蘆峽城在州東一百五十里今遺址尚存)太原(在固原州境顧炎武日知)
(錄詩薄伐玁狁至于太原毛鄭皆不詳其地其以為今太原陽曲縣者始於朱子而愚未敢信也古)
(之言太原者多矣若此詩則必先求涇陽所在而後太原可得而明也漢書地理志安定郡有涇陽)
(縣郡縣志原州平涼縣本漢涇陽縣地然則太原當在今之平涼後魏立為原州亦是取古太原之)
(名耳計周人之禦玁狁必在涇原之閒若晉之太原在大河之東距周京千五百里豈有寇從西來)
(兵乃東出者乎故曰天子命我城彼朔方國語宣王料民於太原亦以其地近邊而為禦戎之備必)
(不料之於晉國也若書禹貢既修太原至於岳陽春秋晉荀吳帥師敗狄於太原及子產對叔向宣)
(汾洮障大澤以處太原則是今之晉陽豈可以晉之太原為周之太原乎按寰宇記後魏置原州)
(取高平曰原為名當時或因此未必知此地之即太原也然日知錄之說深合地理故備錄之又按)
(涇陽既在今平涼則太原當在今固原北界蓋玁狁内侵至於涇陽吉甫逐之則至太原涇陽為内)
(地而太原為邊境也)都盧城(在平涼縣西可藍山下武王誓師牧野有曰盧人即其故國)
我羅城(在平涼縣北晉書義熙五年赫連勃勃攻姚興敕奇堡黃石固我羅城皆拔之黃石)
(即百泉廢縣我羅城在黃石東敕奇堡亦在府北)靖夏城(在平涼縣境宋史夏國傳政和)
(六年夏人大舉攻涇原靖夏城城陷屠之而去地理志政和六年賜涇原路席葦平新城名曰靖夏)
(未詳屬何州軍)暖泉城(在平涼縣北暖泉上明嘉靖八年韓昭王築高三仞複道相連亭榭)
(十數為覽游之所)屯城(在華亭縣東近崇信縣界唐時李元諒屯兵拒吐蕃時所築)彭
陽城(在固原州東唐書地理志原州有府曰彭陽九域志鎮戎軍百彭陽城咸平六年置在軍)
(東八十五里金為彭陽堡州志彭陽城在州東一百二十里有堡)長城(在固原州西北接隆)
(德縣界水經注長城在高平縣北十五里周書文帝紀魏大通十口年奉魏太子自新平出安定登)
(隴至原州歷北長城大狩元和志秦長城在高平縣北十里州志在今州西北十里有遺址隆德縣)
(志在今縣西北六十里)石城(在固原州西北一百五里亦名石城堡口壁削立山頂平曠可)
(容數千人惟一路可登亦甚險仄四圍有石牆高二丈餘中有石井五各闊丈餘以貯水蓋昔人避)
(兵之所其旁有青山洞及彗箒山明天順中土達滿四據此作亂成化四年巡撫項忠討平之因毀)
(其城又耳朵城在州東北一百六十里宋慶歷中置今廢)紅城子(在固原州北七十里亦謂)
(之黑城子明成化初官兵討滿四屯兵於此又立馬城在州東北一百四十里圓城兒在白馬堡東)
(甎城兒在白馬堡東三十里俱未詳建置今遺址尚存)靜邊城(在隆德縣西南九域志德)
(順軍領靜邊砦天禧二年置在軍西七十里宋史地理志砦東至威戎堡三十里北至隆德砦五十)
(里金史地理志通邊縣領靜邊砦舊為縣元廢)蓮花城(在隆德縣西南宋經略使鄭戩行邊)
(至鎮戎軍趣蓮花堡天寒與將佐置酒即此又有蓮花古城在今縣南四十里)紅土城(在隆)
(德縣西北四十里遺址尚存蓋宋金時戍守處)平涼故衞(在府治東明萬歷二年建本)
(朝順治初裁指揮等官設守備堂屯事雍正四年裁衞入平涼縣)固原故衞(在固原州)
(治西北明成化四年建有左右中三所本朝順治初改設守備六年裁右中二所雍正四年裁衞)
(入州)唐監牧(在固原州東南元和志原州監牧貞觀中自長安東赤岸澤移馬牧於秦渭二)
(州之北會州之南蘭州狄道縣之西置監牧使以掌其寕仍以原州刺史為都監牧使以管四使南)
(使在原州西南一百八十里西使在臨洮軍西二百二十里北使東宫使寄理原州城内天寶中諸)
(使共有五十監監牧地東西約六百里南北約四百里州志唐監牧舊基在開成東南三里)武
安苑(在平涼縣南六十里明洪武三十年於府治東建陜西行太僕寺永樂四年又建陜西苑)
(馬寺領六監二十四苑其長樂監領廣寕開成黑水安定靈武監領清平萬安武安共七苑在府境)
(餘在慶陽鞏昌二府境今廢)廣安苑(在固原州城内又清平苑在固原州東九十里萬安)
(苑在州東一百四十里黑水苑在州西九十里開成苑在州北七十里皆明初置今廢)羣牧
所(在固原州西二十里明置屬行太僕寺久廢)回中宫(在固原州境漢武帝元封四年)
(行幸雍通回中道遂出蕭關應劭曰回中在安定平高有險阻秦置回中宫於此)會盟壇
(在平凉縣西北五里寰宇記唐貞元三年五月渾瑊與吐蕃會盟處府志在天壇山西)朝陽
樓(在華亭縣東四十五里)避暑閣(在府城北三十里柳湖畔宋蔡挺建植柳數千株綠)
(陰成林湖光可掬)水樂臺(在府城北郡人能為水戲宋太守王素築臺觀之)登高
臺(在靜寕州東城最高處宋建以為瞭望之所)勤武堂(在平涼縣西北五里宋史蔡挺)
(知渭州建勤武堂五日一訓征戰之法儲勁卒於行閒遇用奇則別為一隊甲兵整習常若宼至)
參雲亭(在平涼縣崆峒山相近有會景亭宋游師雄詩此去陟參雲危棧愈踧踖會景亦可)
(喜周顧忘倦斁)風堆(在固原州西水經注高平縣西十里有獨阜阜上有故臺臺側有風伯壇)
(故世俗呼此阜為風堆)望夫石(在隆德縣西南相傳有婦望夫化石於此)
︹關隘︺通梢關(在平涼縣東五里明時平涼衞軍戍守今廢)制勝關(在華亭縣西北)
(即故安化縣治唐原州七關之一宋熙寕七年廢舊志其地舊號大震門宋慶歷中改為關管㳂山)
(小砦二十五處)六盤關(在華亭縣西北六盤山上西去隆德縣六十五里與固原州西南接)
(界唐原州七關之一也下有楊家店汛設外委防守)蕭關(在固原州東南漢書匈奴傳文帝十)
(四年匈奴入朝那蕭關殺北地都尉卬武帝紀元封四年行幸雍通回中道遂北出蕭關唐書武后)
(紀久視元年魏元忠為蕭關道行軍大總管以備突厥宣宗紀大中三年吐蕃以秦原安樂三州石)
(門驛藏木峽制勝六盤石峽蕭七關歸於有司元和志蕭關故城在平高縣東南三十里即漢蕭關)
(也寰宇記蕭關漢亦謂之彰關府志明初徐達由靜寕隆德至蕭關取平凉蕭關關中四關之一襟)
(帶西涼咽喉靈武北面之險也按唐蕭關縣在今州北非漢關故址縣志謂蕭關在鎮原西一百)
(八十里唐蕭關縣亦置於此俱誤)瓦亭關(在固原州南瓦亭山西麓接隆德華亭二縣界)
(後漢書建武八年來歙襲得略陽城隗囂使牛邯軍瓦亭自悉其大衆攻略陽晉書太元十二年苻)
(登次瓦亭據胡空堡與姚萇相持魏書地形志鶉陰縣有瓦亭章懷太子曰烏支縣有瓦亭故關元)
(和志瓦亭故關在平高縣南七十里即隴山北垂宋史地理志平涼縣有瓦亭砦金史地理志化平)
(縣有瓦亭砦明統志關在華亭縣西北一百八十里固原州志關在州南九十里通志瓦亭砦在華)
(亭縣西北金佛峽口明洪武中置瓦亭巡檢司又置瓦亭驛及遞運所於此嘉靖十九年都御史趙)
(廷瑞築城又建清水紅沙二石墩於山上頗稱險固今巡司遞運所俱廢止存驛又通鑑唐貞觀二)
(十年太宗踰隴山至西瓦亭觀馬牧舊志今隆德縣西北四十里有牛營砦相傳牛邯軍此蓋即西)
(瓦亭也)木峽關(在固原州西南亦隴山之口也後魏永熙二年字文泰討侯莫陳悅於水)
(洛城至原州引兵上隴出木峽關唐書地理志原州有木峽石門驛藏制勝石峽木靖六盤為七關)
(元和志木峽關平涼縣西南四十里寰宇記關在平高縣西南頽沙山上又縣南一百十里隴山上)
(有隴山關)石門關(在固原州北隋開皇二年突厥自木峽石門兩道天寇宋史池理志懷德)
(軍有石門堡故石門峽東塔子觜元符元年建築賜名州志州北九十里須彌山有古寺松柏鬱然)
(即古石門關遺址)安國鎮(在府城西三十五里有外委防守舊唐書貞元七年涇原節度)
(使劉昌築胡谷堡改名彰義堡在平涼縣西三十五里九域志平涼縣有安國耀武二鎮通志安國)
(鎮在府西三十里鎮西又有古城疑即彰義舊堡後改為安國也府志安國即胡谷之譌本朝置)
(遞運所於此又白楊林頁河子甲積峪郿現鎮白水鎮花家莊均設墩臺白水鎮有汛設把總防守)
(乾隆五十年添設墩臺西路十里鋪東路十里鋪洪溝堡王家砦驛里鋪石頭砦問道宫道會溝楊)
(家灣峽門口馬坡嶺關計十一處)三鄉鎮(在華亭縣東南八十里地有三鄉川故名舊有)
(巡司又馬鋪嶺巡司在縣北四十里接平涼縣界皆明成化中置九域志華亭其有黃石河一鎮又)
(有鐵冶銅場鹽場茶場)白巖河鎮(在華亭縣西北九域志安化縣有安化白巖河二鎮)
(本朝乾隆五十年白巖鎮南街口添設墩臺又廟灣嶺策底坡馬硤鎮之南街口山砦鎮之堡子)
(山均添設墩臺)西安州營(在固原州西北二百十里即故西安州有土城周五里六分明)
(成化五年巡撫馬大升題建守禦千戶所隸固原衞本朝設游擊駐防雍正二年栽所後改設都)
(司又有鄭旗營在州西一百里)下馬關營(在固原州北二百四十里南至平遠所四十里)
(明嘉靖五年總督王憲築城周五里七分萬歷二十二年設參將駐守本朝仍設參將復改設守)
(備又響石溝堡在下馬關東其北為萌城驛與寕夏境韋州鹽池接界為固原東北門戶)鎮戎
所(在固原州北一百三十里即葫蘆峽舊城周三里成化十二年巡撫余子俊奏設守禦千戶所)
(隸固原衞嘉靖三年增築關城周二里本朝雍正二年裁)平遠所(在固原州東北二百)
(二十里即故豫望城周五里三分明宏治十四年總督秦紘奏設平虜千戶所隸固原衞本朝康)
(熙五年併入鎮戎所後並裁)懷遠砦(在固原州南宋史地理志德順軍懷遠砦東至鎮戎)
(砦六十里南至張義堡四十里金仍為砦屬治平縣後廢)定川砦(在固原州西北二十五里)
(九域志鎮戎軍有定川砦慶歷二年置在軍西北二十五里金省又九域志有熙寕砦熙寕元年置)
(在軍北三十五里宋史地理志熙寕砦有硝坑堡管下有狼井安遠竇信梅谷開疆凡五堡金仍曰)
(熙寕砦元省)鎮羌砦(在固原州西北宋史地理志鎮羌砦紹聖四年賜名東至三川堡二)
(十一里金廢又宋志有飛泉砦本飛井隖政和七年賜名金因之元廢又有威川砦本密多堡亦政)
(和七年賜名金廢)靈平砦(在固原州北宋史地理志故好水砦紹聖四年賜名大觀二年)
(自鎮戎軍屬懷德軍東至古高平堡十五里西至九羊砦三十二里南至熙寕砦二十八里北至懷)
(德軍十二里金因之元廢)盪羌砦(在固原州北宋史地理志盪羌砦故沒煙後峽元符元年)
(建築賜名東至通峽砦十八里南至石門砦三十里又通峽砦故沒煙前峽元符元年建築賜名南)
(至懷德軍十八里其管下有峽口東河灣古高平惠民結溝五堡又九羊砦故九羊谷元符元年建)
(築賜名東至靈平砦三十里南至三川砦五十里金時三砦皆屬鎮戎州元省)通遠砦(在固)
(原州北宋史地理志懷德軍領通遠砦南至通峽砦五十里北至勝羌砦三十三里其管下有龍泉)
(砦勝羌砦北至蕭關六十里金皆廢)乾興砦(在固原州東北九域志鎮戎軍領乾興元年置)
(在軍東北九十里金為乾興堡後廢)天聖砦(在固原州東北九域志天聖元年置屬鎮戎軍)
(在軍東北六十里金因之元省州志在州東北八十里又宋史地理志天聖砦有信岔涼棚二堡皆)
(治平四年置今廢)得勝砦(在靜寕州東北宋置金為砦九域志天聖六年置在德順軍西)
(北八十里領關遠堡宋史康定二年趙元昊謀寇渭川韓琦戒任福等并兵自懷遠城趨得勝砦至)
(羊牧隆城出敵後據險設伏即此金時屬通邊縣明統志在州南一百五十里通志州南七十里有)
(得勝州金大定中築内建朝陽衞遺址俱存皆誤)彭陽堡(在固原州東即故彭陽城金改)
(為堡明置清平監於此)張義堡(在固原州西南九域志鎮戎軍有張義堡熙寕五年置在)
(軍西南五十里金改為砦州志在州西南六十里明仍為堡屬固原衞)大灣川堡(在固)
(原州西南五十里明肅藩牧地萬歷四十年築土城周三里又黑水苑堡在州西北一百里東去鎮)
(戎所四十里明嘉靖十九年套寇犯固原引還邊將周尚文邀敗之於此)摧沙堡(在固原州)
(西北唐書廣德二年僕固懷恩合吐蕃回紇自朔方南犯河西節度使揚志烈遣監軍柏文達攻靈)
(武以救京師擊摧沙堡下之蓋原州要地也)通會堡(在固原州西北宋史地理志西安州)
(西至通會堡五十五里元符元年賜名係熙河蘭會路修築地名祭厮堅谷口不知何年撥屬又定)
(戎堡元符二年賜名地本鹻隈川東至山前堡三十里又綏戎堡東至蕭關三十里西至山前堡三)
(十五里金皆廢)海刺都堡(在固原州西北一百七十里亦曰海刺都營西去西安所三十)
(里即宋天都堡明成化四年巡撫馬文升建土城周圍四里三分本朝乾隆十四年移鹽茶同知)
(駐此并設千總防守又所屬有新營汛設外委駐防)徐斌水堡(在固原州西北西安堡北)
(一百餘里舊邊在堡西南新邊在堡東北為固原西路之要)乾鹽池堡(在固原州西北)
(西安堡西二百里與靖遠縣分界亦州境險要處)李旺堡(在固原州北一百八十里本)
(朝置站於此設千總駐防)紅古城堡(在固原州北二百二十里即宋蕭關砦地明宏治十)
(七年總督秦紘建土城周圍四里三分)白馬城堡(在固原州東北九十里古撒都地有)
(土城周五里三分明嘉靖四年總督楊一清築)甜水堡(在固原州東北三百里北接寕夏中)
(衞縣界東接廣陽府環縣界)中安堡(在靜寕州西九域志在德順軍西三十五里慶歷三)
(年置金屬水洛縣後廢)高家堡(在靜寕州西四十五里舊為戍守處本朝置遞運所於)
(此又天麻堡在州西南四十里)神林堡(在隆德縣西四十里)達舍堡(在隆德縣南又)
(張川堡在縣西南皆宋金時舊堡)虎山墩(在平涼縣北五里下瞰府城最為要害又交龍)
(口墩在大蘆河原上南去虎山十五里又施家峴墩在小蘆河原上皆為要害)黑城子汛
(在固原州境本朝設千總防守)高平驛(在平凉縣治東南又有高平遞運所在縣東二)
(里郿現遞運所在縣東五十里花家莊遞運所在縣東九十里安國遞運所在縣西安國鎮)瓦
亭驛(在華亭縣西北一百八十里東至高平驛九十里有驛丞今裁有汛設千總駐此又有瓦)
(亭遞運所)永安驛(在固原州治西南南至瓦亭驛八十里又有批驗遞運所又三營站在州)
(北七十里李旺站在州北一百六十里又北至寕夏府同心驛九十里)涇陽驛(在靜寕州)
(治東西至會寕縣青家驛九十里又有靜寕遞運所在州治西高家遞運所在州西高家堡又距州)
(城九十里有底店汛現設千總)隆城驛(在隆德縣治西西至涇陽驛九十里東至瓦亭驛五)
(十里又有隆德遞運所在縣治北神林堡遞運所在縣西神林堡又東十里鋪楊家店西十里鋪沙)
(塘鋪亂柴鋪俱設墩臺又東路六盤山西路小河子龐家堡南路何家莊三合鎮硤山頂香水店子)
(新設墩臺)
︹津梁︺太平橋(在平涼縣東二里)乘風橋(在平涼縣東三里跨湫谷水又名湫谷橋)
(遠無冢明萬歷閒山摧碑出上題漢驃騎將軍姜維墓)︹宋︺劉滬墓(在靜寕州西北山麓)
劉錡墓(在靜寕州北二里)吳玠墓(在靜寕州南一百二十里)吳璘墓(在靜)
(寕州南水洛城北原)姚兕墓(在隆德縣西北三十里姚貴墓祔)︹明︺趙時春墓
(在平涼縣南四里)
︹祠廟︺朝那湫祠(在平涼縣東十五里括地志湫淵祠在平高縣東南二十里明統志在固)
(原州東十五里戰國時秦人詛楚投文於此湫漢祀至今歲旱土人禱雨於此又華亭亦有廟)忠
勇祠(在靜寕州南水洛城宋建祀劉滬)三將軍祠(在靜寕州東郭外祀宋劉錡吳)
(玠吳璘)韓魏公祠(在隆德縣北山祀宋韓琦)亂石廟(在靜寕州南郭西通志神)
(兄弟隴干人伯曰嚴輝仲曰嚴茂智勇俱絶保障西夏宋乾德三年敕建進爵爲王)
︹寺觀︺問道宮(在平涼縣西二十里崆峒山麓涇水北岸相傳即黃帝問道處元至正中修有)
(碑)
前協修官(臣)温予巽恭纂輯
前總纂官(臣)蔣元溥恭覆輯
校對官(臣)陳國治恭校
校對官(臣)沈維鈺恭覆校
大清一統志
平涼府(三)
︹名宦︺︹南北朝︺︹魏︺李賢(隴西成紀人周文帝西征賢以功授都督守原州州人豆盧狼)
(反賢一戰敗之追斬狼大統八年授原州刺史撫導鄉里甚得民和)︹周︺賀若誼(洛陽人為)
(原州總管有能名)︹隋︺元襃(洛陽人開皇中徙原州總管有商人為賊所劫其人疑同宿者)
(而執之襃察其色冤而詞正遂捨之商人詣闕訟襃受金縱賊上遣使窮治襃即引咎坐免官盜尋)
(發於他所上謂襃曰公何自誣也對曰臣受委一州不能息盜賊何所逃責上稱為長者)趙軌
(洛陽人開皇中授原州總管司馬在道夜行其左右馬逸入田中暴人禾軌駐馬待明訪禾主酬直)
(而去原州人吏聞之莫不改操)︹唐︺劉昌(開封人貞元中為四鎮北庭行營兼涇原節度使七)
(年城平涼開地二百里扼彈筝峽又西築保定桿青石嶺凡七城二堡旬日就在邊凡十五年身率)
(士墾田三年而軍有羨食兵械銳新邊障安輯初城平涼當吐蕃劫盟後將士骸骨不藏昌始命瘞)
(之夕夢若詣昌厚謝者昌具以聞德宗下詔哀痛出衣數百稱官爲賽具斂以棺槥分建二冢大將)
(曰旌義冢士曰懷忠冢詔翰林學士爲銘識其所昌盛兵衞具牢醴率諸將素服臨之邊民莫不感)
(泣)︹宋︺李繼隆(上黨人至道二年爲靈環十州都部署先是受詔送軍糧赴靈州必由旱)
(海路自冬至春芻粟始集繼隆請由古原州蔚茹河路便衆議不一繼隆固執論其事太宗許焉遂)
(率師以進壁古原州令胡守澄城之是爲鎮戎軍後復不守咸平中繼隆弟繼和又以爲言乃命版)
(築以繼和知其軍)陳興(澶州衞南人咸平中徙涇原儀渭鎮戎軍部署與曹瑋秦翰領兵掩)
(擊蕃寇章埋族帳斬獲甚多李繼遷所部康奴族往歲鈔劫靈州援糧尤桀黠難制復與秦翰等合)
(衆進討窮其巢穴)曹瑋(靈夀人年十九知渭州馭軍嚴明賞罰立決善用閒周知虜動靜舉)
(措如老將徙知鎮戎軍李繼遷虐用其國人瑋知其下多怨移書諸部諭以朝廷恩信由是康奴等)
(族請内附以鎮戎軍據平地便於騎戰非中國之利請自隴山以東循古長城塹以為限又以弓箭)
(手皆土人習障塞蹊隧耐寒苦未與資糧無以責死力遂給以境内閒田春秋耕斂州為出兵護作)
(而蠲其租繼遷死西延家妙俄熟魏數大族請自歸瑋即日受其降德明不敢拒後復為涇原路都)
(鈐轄兼知渭州與秦翰破章埋族於武延州分兵滅撥臧於平涼於是隴山諸族皆來獻地)盧
鑑(金陵人眞宗時知儀州州有制勝關最號險惡李繼遷欲乘虛襲取之放言將由此大入諜者)
(以告有詔徙老幼芻粟於内地鑑曰此姦謀也且示虜弱搖民心臣不敢奉詔卒不徙已而賊亦不)
(至)王仲寶(高密人天聖初知鎮戎軍破康奴族獲首領百五十羊馬七千詔奬其功後為)
(涇原路總管安撫副使兼管勾秦鳳路軍馬事與西羌戰六盤山俘馘數百人時任福大敗好水川)
(别將朱觀被圍於姚家堡仲寶以兵救之拔觀出圍諸將皆沒獨仲寶與觀得還)范祥(三水)
(人通判鎮戎軍元昊圍城急祥率將士拒退之請築劉璠堡定川砦從之)夏安期(德安人仁)
(宗時知渭州簡弓箭手得驍勇萬人為步兵騎又半之教以戰陳法由是士兵勝他路又籍塞下閒)
(田募人耕種歲得穀數萬斛以備賑發名曰貸倉)張亢(臨濮人仁宗時為涇路總管知渭州)
(會給郊賞州庫物良而估賤三司所給物下而佑高亢命均其値以便軍人)程戡(陽翟人仁)
(宗時知渭州陜西有保毅軍人苦其役戡奏曰保毅在鄉兵外不黥而有籍所以佐邊備也已隸保)
(捷而保毅籍如故州縣以供力役率困憊至破析財產售田者猶數戸出一夫民不勝苦因詔私役)
(保毅者以計傭律坐之)劉兼濟(祥符人仁宗時知籠竿城夏人寇邊衆號數萬兼濟將兵)
(千餘轉戰至黑松林敗之尋知原州屬戸明珠族叛諸將欲急討兼濟縱飲擊鞠謬為不知以疑其)
(意既而叛者自潰乃追襲之射殺其酋長收餘衆以歸)景泰(普州人仁宗時知原州元昊衆)
(十萬分二道逾平涼至潘原泰率兵五千從閒道赴原先鋒張迴逗遛不進泰斬以徇遇敵彭陽西)
(乃依山而陣陰遣三百騎分左右翼張旗幟為疑兵敵欲遁去將校請進擊泰止之遣士搜山果得)
(伏兵與戰斬首千餘級)薛奎(正平人為儀州推官嘗部丁夫運糧至鹽州會久雨粟麥潰腐)
(奎白轉運盧之翰請縱民還州而償所失之翰怒欲劾奏之奎徐曰用兵久人疲轉餉今幸兵食有)
(餘安用此陳腐以困民哉之翰意解凡民所失悉奏除之)曹潁叔(亳州譙人仁宗時通判儀)
(州韓琦文彥博交薦其才)王素(莘縣人仁宗時知渭州初原州蔣偕建議築大蟲巉堡宣撫使)
(聽之役未具敵伺閒邀擊不得成偕懼來歸死素曰若罪偕乃墮敵計責使畢力自效偕卒城而還)
(治平初復知渭州三鎮涇原番夷故老皆歡賀拓渭西南城濬湟三周積粟支十年屬羌奉土地來)
(獻悉增募弓箭手行陳出入之法身自督訓其居舊穿土為室寇至老幼多焚死為築八堡使居之)
(其衆領於兩巡檢人莫得自便素聽散耕田里有警則聚故士氣咸奮精悍他道莫及)劉滬
(堡塞人康定中為渭州瓦亭砦監押權靜邊砦擊破黨留族等斬獲萬計時任福敗邊城晝閉居民)
(畜產多為賊所掠滬獨開門納之又破穆寕生氏城章川水洛以通秦渭之路内附築水洛城功未)
(半會鄭戩罷涇原路尹洙令罷築滬不聽日增版趨役尹洙恕械滬下獄氐衆驚為亂朝廷遣使往)
(視氐衆請以牛羊及壯丁助工役復以滬權水洛城砦主及卒居人號泣請留葬水洛立祠祀之經)
(略使言得熟戸蕃官牛裝等狀願得滬子弟王其城乃命其弟淳為水洛城兵馬監押)趙滋
(開封人仁宗時為涇原儀渭鎮戎軍都巡檢會渭州得勝砦主姚貴劫宣武神騎卒千餘人叛攻羊)
(牧隆城滋馳至諭降八百餘人貴窮走出砦招討使令滋給賜降卒及遷補降吏滋以為如是是誘)
(其為亂藏其牒不用范仲淹韓琦舉滋可將領為鎮戎軍西路都巡檢)任顓(夀光人仁宗時)
(知渭州時四路以邊警聞渭獨無所上朝廷疑斥候不密顓力言無他虞帝使覘之始信)蔡挺
(宋城人神宗初知渭州舉籍禁兵悉還府不使有隱占建勤武堂五日一訓之甲兵整習又分義勇)
(為伍番三千人參正兵防秋與春以八月正月集四十五日而罷歲省栗帛錢纊十三萬有奇括並)
(邊生地冒耕田千八百頃募人佃種以益邊儲取邊民闌市蕃部田八千頃以給弓箭手又築城定)
(戎軍為熙寕砦開地二千頃募卒三千人耕守之)周永清(靈州人神宗時為渭州鈐轄渭)
(兵勁而陳伍不講永清訓以李靖法帥蔡挺嘉其整圖上之詔推於諸道知德順軍夏衆入寇擊擒)
(其酋呂效忠又募勇士夜馳百里擣賊巢穴斬首三百級俘數千人獲駝馬萬計城中無知者並砦)
(禁地三百里盜耕不可禁永清拓籍數千頃置射士二千聲聞敵廷降者引入帳下待之不疑多得)
(其死力)蔡延慶(膠水人神宗時知渭州夏人禹臧苑麻疑邊境有謀使人入塞賣馬吏執)
(以告延慶曰彼疑故來覘執之是成其疑約馬直授之使去疆吏入敵境攘羊馬得而戮諸境上且)
(告之人曰兩境不相侵則安故戮以戒若有之亦當爾也夏人悅服)盧秉(德清人神宗時知渭)
(州五路大出西討惟涇原有功夏境胡盧川距塞二百里恃險遠不設備秉遣將姚麟彭孫襲擊之)
(俘斬萬計夏酋仁多嵬丁舉國入寇犯熙和定西城秉治兵瓦亭分兩將駐靜邊砦遲明縱擊之皆)
(奔潰)孫覽(高郵人神宗時知渭州夏人入邊檄大將苗履禦之履稱疾移告二按正其罪竄諸)
(房陵轅門肅然)游師雄(武功人神宗時授爲德順軍判官鄜延將劉琯與主帥議戰守策欲)
(自延安入安定黑水師雄以地薄賊境懼有伏請由他道既而諜者言夏伏精騎於黑水傍琯謝曰)
(微君言吾不返矣)劉昌祚(眞定人哲宗時知渭州渭地宜牧養故時弓箭手人授田二頃)
(有馬者復增給之謂之馬口分地其後馬死不補而據地自若昌祚按舉其法不二年耗馬復初又)
(括隴山田得數萬頃募士卒五千别置將統之勁悍出諸軍右)景思立(普川安岳人主渭州)
(治平砦以功知德順軍策應王韶取熙州過洮築當川堡克羌香子珂諾城遂定河州)呂大
忠(藍田人紹聖中知渭州付以秦渭之事奏言關陜民力未裕士氣沮喪非假之歲月未易支吾)
(因請以職事對意欲以計徐取横山自汝遮殘井迤邐進築不求近功)章楶(浦城人哲宗時)
(知渭州至即上言城胡蘆河川據形勝以逼夏乃以四路之師陽繕理他堡壁數十所示怯而陰具)
(板築守戰之備帥師築二城於石門峽江口好水之陰二旬有二日成賜名平夏城靈平砦方興役)
(時夏衆來乘楶迎擊敗之夏主遂奉其母合將數十萬兵圍平夏疾攻十餘日不能克一夕遁去夏)
(統軍嵬名阿埋西壽監軍妹勒都逋皆勇悍善戰楶諜其弛備遣折可適郭成輕騎夜襲直入其帳)
(執之盡俘其家虜馘三十餘獲牛馬十萬夏主震駭楶在涇原四年凡創州一城砦九薦拔徧裨不)
(閒厮役夏人降者折可適李忠傑朱智用咸受其馭功為西方最)种師道(洛陽人徽宗時)
(知渭州督兵城席葦平方庀工而敵至堅壁葫蘆河師道陣於河滸若將決戰陰遣偏將曲充出橫)
(嶺揚言援兵至敵方駭顧楊可世潛軍軍其後姚平仲以精甲哀擊之敵大潰卒城而還)︹金︺張
中孚(張義堡人天會九年知渭州兼涇原路經略安撫使齊國建以什一法括民田籍丁壯為)
(鄉軍中孚以為涇原地瘠無良田且保甲之法行之已久今遽紛更人必逃徙竟執不行)任天
寵(定陶人明昌中再遷威戎縣令縣故堡塞無文廟學舍天寵以廢署建有兄弟訟田者諭以禮)
(義委曲周至感泣而去)商衡(曹州人辟威戎令興定三年歲饑民無所糴衡白行省開倉賑)
(貸全活者甚衆地震城圮夏人乘釁入侵衡率蕃部土豪守禦應敵得無虞秩滿縣人為立生祠)
石嘉紐勒緷(興定三年行平涼府元帥府事上言鎮戎赤溝川東西四十里地無險阻)
(當夏人來往之衝明年當城鎮戎彼必出兵來撓乞徵旁郡兵聲言防護示進伐之勢以掣其肘臣)
(領平涼之衆由鎮戎而入攻其心腹彼自救不暇則鎮戎可城彼亦不敢來犯又言鎮戎土壤肥沃)
(且平衍臣裨將所統幾八千人每以遷徙不常為病若授以荒田使耕且戰則可以禦備一方上嘉)
(約焉石嘉紐勒緷舊作石盞女魯歡今改正)愛申(正大閒為德順節度使行元帥府事四年)
(元兵西來德順無軍人甚危之愛申識鳳翔馬肩龍可與謀事乃遺書招之或勸肩龍勿往肩龍曰)
(愛申平生未嘗識我一見許為知己雖明知德順不可守我雷為知己死耳冒險而去至不數日為)
(元兵所圍城中惟義兵鄉勇八九千人愛申假肩龍鳳翔總管府判官共守禦二十晝夜力盡乃死)
(肩龍以劒自刎)︹元︺何榮祖(廣平人平涼府言有南人二十餘輩叛歸江南安西行省欲上)
(聞會榮祖來爲參政止之曰何必上聞朝廷此輩去者皆人奴耳今聞江南平遁往求其家移文招)
(捕之可也已而逃者俱獲果人奴也治以本罪而付其主其明決多類此)︹明︺元善(洪武時爲)
(靜寕州判官以善政超擢僉都御史)陶炎(絳州人宏治中爲固原兵備副使練士卒繕器械廣)
(芻粟歷九年部内晏如)張守亨(潁川衞人正德閒知華亭縣縣依山險多盜守亨設計擒)
(其魁盜遂息每春秋巡行郊野勸民耕作月朔召耆民訪問閭閻利病次第興除嘗大旱步檮應時)
(即雨歲以大稔)于玼(東阿人嘉靖閒同知靜寕州事歲祲請賑臺省未許乃私發倉按籍賑貸)
(活數萬人韓府宗室不法聚衆毆擊通判囚之别室玼至以法曉譬悚懼而解大猾高良據清平萬)
(安二苑牧地投獻慶府橫莫能制玼單車入壘誘良出見縛之論如法郡守上其治行)范立
朝(臨川人天啓中知平涼府韓王出所藏故敕云有舊賜屯地凡數里盡負郭腴壤欲奏請臺司)
(已從獨立朝不可王召宴從容微語立朝即正色起曰某爲朝廷守土身可死不敢以寸壤許人事)
(遂沮)簡仁瑞(榮縣人崇禎中知平涼府十六年李自成陷潼關諸王宗室皆謀出奔仁瑞說)
(韓王同死社稷不聽是夜郡兵大譟挾諸藩斬關而出并脅仁瑞行仁瑞曰吾去誰與守集少年技)
(勇撤四關居民盡入城以土石塞門為死守計未幾賊傳檄至仁瑞盡出其橐散給厮役召所活冤)
(囚數輩謂曰吾義與此城存亡但不可使先人無後吾有一子能為我衞送出城乎皆泣應曰諾詰)
(晨賊騎薄城下士民皆降仁瑞衣冠自經於堂上)何相劉(乾州人崇禎時為華亭訓導寇)
(至教諭鄒某援曾子居武城之義欲去相劉止之曰吾等受命司鐸是臣也安可以賓師自待城陷)
(與教諭俱死贈國子監學錄)陸夢龍(會稽人崇禎七年以右參政分守固原援靜寕州所)
(將止三百人賊大至圍之數重夢龍大呼奮擊手馘數人而死)顏日愉(上虞人崇禎時為靜)
(寕知州玀賊亂馳請固鎮五道兵會剿而先率敢死士招撫之夜至賊弛備遣精卒搗其營賊潰斬)
(首數百級至旦五道兵繼至復大破之)
︹夲朝︺郝全善(固原提標游擊從奮威將軍王進寶討吳三桂戰於永寕被執不屈絕食六日)
(而死)楊榮允(山西陽城人順治四年知華亭縣性坦易民訟立判宿弊盡除先是民苦戍弁)
(騷擾榮允至召諸升舉觴勸諭自此弁不擾民招集流亡民漸安堵愛之如父母時叛弁所在劫掠)
(至華亭約衆曰令廉能毋相驚擾銜枚而過舉卓異第一遷主事民立祠祀焉)海柱(滿洲正藍)
(旗人知華亭縣乾隆四十九年逆回滋事海柱登城嚴守半月賊不敢犯城中安堵民皆德之卒為)
(立祠祀焉)佟希堯(遼東人順治十年知華亭縣葺城署學宫創修縣志)甘珠頭(蒙古)
(人知華亭縣除害安民以瓦亭驛距城二百餘里民有奔走供億之苦請於大吏併入固原民咸利)
(之)
︹人物︺︹漢︺梁統(烏氏人性剛毅好法律更始二年召𥙷中郎將使安集涼州拜酒泉太守赤眉)
(入長安統與竇融及諸郡守起兵保境謀共立帥初以位次咸推統統辭遂推融為河西大將軍以)
(統為威武太守建武八年光武自征隗囂統與融等將兵會車駕及囂敗封統為成義侯同產凡巡)
(從弟騰並為關内侯悉遣還河西十二年統詣京師以列侯奉朝請拜大中大夫在朝廷數陳便宜)
(後出為九江太守定封陵鄉侯)梁松(統子為虎賁中郎將博通經書明習故事與諸儒修明堂)
(辟雍郊祀封禪禮儀光武崩受遺詔輔政永平元年遷太僕子扈亦敦詩書永初中為長樂少府)
梁竦(松弟少習孟氏易坐事徙九眞歷江湖濟沅湘感悼子胥屈原作悼騷賦顯宗後詔聽還)
(本郡閉門自養以經籍為娛著書數篇名曰七序性好施不事產業建初中為竇氏所陷死獄中)
梁商(竦子雍之子襲父封乘氏侯順帝選商女及妹入掖庭陽嘉元年女為皇后妹為貴人加)
(位特進拜執金吾三年為大將軍商自以戚屬居大位每存謙讓虛己進賢辟漢陽巨覽上黨陳龜)
(為掾屬李固周舉為從事中郎京師翕然稱為良輔帝委重焉檢御門族未嘗以權盛干法)皇
甫規(朝那人有兵略羌衆攻燒隴西規上疏求自效不用舉賢良方正對策梁冀忿其刺己以)
(規為下第拜郎中託疾免歸以詩易教授門徒後梁冀誅公車徵拜太山太守延熹四年叛羌寇關)
(中舉規為中郎將持節監關西兵討零吾等破之諸羌慕規威信降者十餘萬明年討隴右東羌乞)
(降涼州復通論功當封中常侍徐璜等欲從求貨規終不荅璜等陷以事下吏論輸左校太學生張)
(鳳等三百人詣闕訟之會赦歸徵拜度遼將軍及黨事起規自以西州豪傑恥不得與乃自上言宜)
(坐朝廷不問時人以為賢規在事數歲北邊威服永康初徵為尚書遷宏農太守再轉為護羌校尉)
(卒)皇甫嵩(規凡子少有文武志介好詩書習弓馬靈帝徵為議郎遷北地太守會黃巾賊)
(起天下嚮應京師震動以嵩為左中郎將與右中郎將朱雋共討賊連破之旬日閒賊衆悉平拜嵩)
(為左車騎將軍領冀州牧封槐里侯初平元年拜太尉嵩為人愛愼盡勤前後上表陳諫五百餘事)
(皆手書毀草不宣於外折節下士門無留客子堅夀亦顯名徵為侍中辭不拜)︹晉︺皇甫謐
(嵩曾孫年二十餘始就學居貧躬自稼穡帶經而農遂博綜典籍百家之言沈靜寡欲有高尚之志)
(以著述為務自號元晏先生武帝時累徵不起自表就帝借書帝送一車書與之所著詩賦誄頌論)
(難甚多又撰帝王世紀年歷高士逸士列女等傳元晏春秋並重於世)皇甫方回(謐子)
(少遵父操兼有文才永嘉初博士徵不起避亂荆州閉戶閒居未嘗入府城尊賢愛物南土人士咸)
(崇敬之刺史陶侃每造之著素士服望門輒下而進王&KR1771;代侃以方回侃所敬收斬之荆土華夷莫)
(不流涕)皇甫重(朝那人性沈果有才用為司空張華所知元康中華版為秦州刺史時河)
(閒王容鎮關中其將李舍與重有隙重露檄上尚書以容信任李含將為亂召集隴上士衆以討含)
(為名容遣金城太守游楷等攻之重堅守城内知無外救遂共殺重)張軌(烏氏人少明敏好學)
(有器望與同郡皇甫謐善隱於宜陽女几山張華與軌論經義及政事損益甚器之累遷散騎常侍)
(征西軍司軌以時方多難永寕初求出為涼州刺史威著西州化行河右時天下亂所在使命莫有)
(至者軌遣使貢獻歲時不替朝廷屢降璽書慰勞建興二年拜軌太尉涼州牧西平公軌固辭在州)
(十三年卒諡曰武)︹南北朝︺︹魏︺皇甫和(朝那人年十一而孤母夏侯氏才明有禮)
(則親授以經及長深沈有雅量尤明禮儀卒於濟陰太守弟亮九歲喪父哀毁若成人仕齊為尚書)
(殿中郎)︹周︺田宏(高平人敢勇有謀略周文統衆宏求謁見論時事即處以爪牙之任累功)
(授原州刺史平蜀後詔宏討平信州又討西反羌及鳳州叛氐等並大破之每臨陣摧鋒直前身被)
(百餘箭破骨者九馬被十矟朝廷壯之孝閔踐阼進爵雁門郡公後歷任大司空少保襄州總管)
蔡祐(高平人性聰敏有行檢年十四事母以孝聞及長有膂力周文在原州召為帳下親信及)
(遷夏州以祐為都督侯莫陳悅害賀拔岳諸將迎周文周文將赴之夏州首望彌姐元進等陰有異)
(計周文召元進計事祐持刀直入叱元進斬之並其黨伏誅一坐皆戰慄於是諸將同心誅悅從禽)
(竇泰復宏農戰沙苑又從戰河橋皆有功累封懷寕郡公拜司馬以本官權鎮原州卒祐少與鄉人)
(李穆布衣齊名及從征伐為士卒先軍還諸將爭功祐終無所競性節儉所得祿秩皆散宗族身死)
(之日家無餘財)︹隋︺皇甫績(朝那人三歲而孤爲外祖韋孝寬所鞠養專精好學初仕周累)
(遷御正下士隋初轉晉州刺史將之官言陳可滅狀帝嘉之陳平拜蘇州刺史高智慧作亂與楊素)
(合擊破之旋拜信州總管)梁睿(烏氏人父禦西魏太尉睿少沈敏有行檢周閔帝時拜大將軍)
(進爵蔣國公從齊王憲拒齊將斛律明月於洛陽每戰有功遷小冢宰高祖總百揆代王謙爲益州)
(總管謙反命睿爲行軍元帥討謙擒斬之劒南悉平惟南寕酋爨震恃遠不賓睿䟽請略定後遣史)
(萬歲討平之因睿之策也高祖受禪復上平陳策時突厥方強并陳鎮守十餘事帝並善之徵還京)
(師卒)梁毗(烏氏人性剛謇有學識開皇初拜治書侍御史轉大興令遷雍州贊務直道而行無)
(所迴避出爲西寕州刺史徵爲大理卿處法平尤左僕射楊素貴重擅權毗恐爲國患上封事極言)
(其罪帝大怒親詰之毗發言謇謇帝無以屈素自是恩寵漸衰煬帝即位遷刑部尚書奏劾宇文述)
(私役部兵帝議免述罪毗固爭因忤旨憂憤而卒)梁彥光(烏氏人少有至性父遇篤疾醫)
(云餌五石可愈時求紫石英不得彥光憂痒忽於園中見一物怪而持歸即紫石英也仕周累封華)
(陽郡公拜柱國隋初為岐州刺史奏課為天下第一轉相州風俗大改卒諡曰襄子文謙宏雅有父)
(風遷鄱陽太守徵拜戶部侍郎)田德懋(平涼長城人周大司空宏之孫父仁恭隋初拜太子)
(太師爵觀國公德𢡟少以孝友著名丁父艱哀毀骨正廬於墓側負土成墳文帝聞而嘉之璽書存)
(問賜縑二百匹米百石表其門閭大業中位尚書駕部郎)皇甫誕(安定烏氏人父璠周隨州)
(刺史誕少剛毅有氣局開皇中累遷治書侍御史朝臣無不肅憚後為尚書左丞漢王諒為并州總)
(管上以誕公方拜總管司馬煬帝即位諒謀作亂誕數次諫止諒怒而囚之及楊素將至諒屯清涼)
(以拒之主簿豆盧毓出誕於獄協謀閉城拒諒諒襲擊破之並抗節遇害詔贈柱國封安義公諡曰)
(明子無逸嗣尋為淯陽太守甚有聲名)︹宋︺向寶(鎮戎軍人為涇原秦鳳鈐轄積勞歷眞定)
(鄜延副總管累遷嘉州團練使寶善騎射年十四與敵戰斬首二級及壯以勇聞有虎踞五原卑邪)
(州東西百里斷人迹寶一矢殪之道過潼關巨盜郭邈山多載關中金帛子女寶射走之盡得其所)
(掠神宗稱其勇比之薛仁貴)曲珍(隴干人世為著姓以材武雄邊珍好馳馬試劒從秦鳳都)
(鈐轄劉温潤拒寇有功洮西遷内殿崇班郭逵趙&KR4029;南征為第一將進自右江撫接廣原三州十二)
(縣降偽守以下百六十人功最諸將擢鄜延鈐轄元祐初為環慶路副總管進忠州防禦使珍善撫)
(士卒得其死力雖不知書而忠樸好義本於天性)郭成(德順中安堡人從軍得供奉官朝廷)
(築平夏城置將戍之章楶問可守者諸將皆曰非郭成不可遂使往守夏人空國入爭連營百里成)
(與折可適乘勝深入俘其大酋進雄州防禦使涇原鈐轄成輕財好施名震西鄙既殁廉訪使者王)
(孝竭白於朝徽宗手書報曰郭成盡忠報國有功於民宜載祀典榜其廟曰仁勇)郭滸(德順)
(中安堡人從軍積官至武經郎為涇原第八副將金兵至陜西渭帥以下叛降獨滸守義不從被殺)
(建炎三年贈忠州刺史)郭浩(成之子徽宗時充渭州兵馬都監擊敗夏人建炎初知原州金)
(兵取長安郡人已降浩至郡所將止二百人得金人不殺縱之使還曰爲語汝將我郭浩也欲戰即)
(來決戰金兵遂引去歷知涇州秦州鳳翔府金兵抵和尚原下浩與吳玠隨方捍禦蜀以安全累遷)
(永興路經略安撫使後拜檢校少保樞密院都統制屯金州卒諡恭毅)劉錡(德順軍人瀘州)
(節度仲式第九子性慷慨深毅美儀狀善射高宗初爲隴右都護與夏人戰屢勝紹興十年充東京)
(副留守將駐汴金兵圍順昌錡邀擊大敗之又以計令金人終夜自戰積屍盈野後烏珠自來錡又)
(大破之死者萬數累加太尉爲江淮浙西制置使卒諡武穆烏珠舊作兀术今改)吳玠(德順)
(軍隴干人徙永洛城少沈毅有志節知兵善騎射建炎初以戰功累遷涇原路副總管徙秦鳳張浚)
(合五路兵與金人戰大潰玠收散卒保和尚原烏珠合諸道兵十餘萬來攻玠大敗之四年敵復大)
(入攻仙人關玠又敗之金兵自是不敢動累遷四川宣撫使卒贈少師諡武安玠善讀史凡往事可)
(師者錄置左右用兵本孫吳務遠略不求近利故能保必勝御下嚴而有恩故士樂爲之死金人一)
(意睨蜀玠身當其衝西人至今思之淳熙中追封涪王)吳璘(玠弟從玠攻戰積功至閤門宣)
(贊舍人紹興元年遷統制和尚原軍馬烏珠大入與兄玠以死守之金兵十萬至仙人關下璘血戰)
(連日金兵大敗自是不敢窺蜀累遷秦鳳路經略安撫使歷知熙秦二州節制陜西軍馬安撫利州)
(路四川宣撫使孝宗時拜太傅封新樂安郡王卒追封信王子挺累從征伐有父風官至西路安撫)
(使加太尉卒贈少師)曲端(鎮戎人父渙任左班殿直戰死端警敏知書善屬文長於兵略歷涇)
(原路將夏人入寇力戰敗之金兵攻陜西端治兵涇原招流民潰卒道不拾遺張浚宣撫川陜承制)
(拜端宣州觀察使知渭州後浚畏端難制下恭州獄死士大夫惜之)︹明︺陳敏(華亭人宣德時)
(為茂州知州遭喪去官諸長官司及番民請留任正統中進成都府同知視茂州事尋加右參議景)
(泰初進右參政仍視州事在州二十餘年威信大行)衞青(華亭人有孝行洪武中起軍伍為薊)
(州衞百戶從燕兵積功至濟南衞指揮使改山東備倭永樂十八年蒲臺妖婦唐賽兒反攻安邱青)
(馳救大敗其衆賊遂滅進山東都指揮使英宗立進都督僉事次子潁正統初襲濟南衞指揮使土)
(木變作奉詔入衞累進都督同知天順元年以奪門功封宣城伯予世劵尋充總兵官鎮甘肅卒贈)
(侯元孫時春崇禎時掌後府事京師陷闔門十七人皆赴井死)楊諶(華亭人有謀略善騎射永)
(樂閒舉於鄉正統閒爲工部郎中寕德等縣礦賊反官軍失利英宗命諶討之諶宣布恩意招徠王)
(孟等千一百四十九戸渠帥崇悅不肯降諶率衆直抵其寨悉擒之俘獲婦女財貨不可勝計令曰)
(敢私者斬散遣婦女餘悉籍奏詔嘉之遷本部侍郎)王續宗(靜寕州人善騎射授羅山縣主)
(簿正德七年流賊大至攻之不能下都御史彭澤檄將民兵數千會剿連戰皆捷復與信陽衞指揮)
(沈鏜合兵追賊至牢山鏜先遁賊衆乘之續宗率十餘騎格鬭殺數十人復挺身深入血戰不支賊)
(誘之降叱曰吾奉命剿賊肯從狗彘同生耶遂被殺事聞贈羅山知縣建祠祀之官其子)趙時
春(平涼人性慷慨善騎射嘉靖五年會試第一選庶吉士歷兵部主事時都御史汪鋐進甘露副)
(都御史徐讚等進瑞麥時春疏劾其罔上要君復陳當今之務最大者四最急者三帝怒下獄除名)
(後復起編修兼司經局校書與羅洪先等請東宮受朝賀復黜為民尋以知兵起兵部主事贊理京)
(營務統民兵訓練累擢僉都御史巡撫山西)
︹本朝︺慕天顏(靜寕州人順治進士知錢塘縣歷興化府知府興泉道遷江蘇布政使條陳八)
(事多切時政康熙十五年擢江蘇巡撫大興水利請免荒田賦額二百餘萬皆議行坐事去官後起)
(湖北巡撫遷漕運總督康熙四十七年入祀賢良祠)馬從龍(固原州人性孝友以禮讓化鄉)
(黨官工部屯田司主事康熙年閒入祀鄉賢祠)陳蕣(固原州人十世同居乾隆五十四年旌)
(聖製詩章襃寵並賜聚順延祺扁額又同州孝子姬漢文耆民海伏棠五世同堂並)
(嘉慶年閒旌)汝謐(平涼縣人嘉慶三年以孝旌)
︹流寓︺︹明︺河西傭(不知何許人聞燕兵入京走至金城行乞市中邊地極寒身常衣葛明年)
(過河西依莊浪豪魯家為傭力作倦時自吟哦或夜聞其哭泣聲永樂中有留都官至識傭欲與語)
(傭走避南山中留都官去乃還在莊浪數年病死)
︹列女︺︹漢︺皇甫規妻(安定人不知何氏女善屬文能草書時為規答書記規卒董卓欲聘)
(之妻詣卓門自陳辭甚酸倉卓使侍者拔刀圍之妻知不免罵曰君羌胡之種毒害天下猶未足耶)
(妾之光人清德奕世皇甫氏文武上才為漢忠臣君其趨使走吏敢欲行非禮於爾君夫人耶卓乃)
(引車庭中以其頭懸軛鞭扑交下妻謂持杖者曰速盡為惠遂死車下後人圖其像號曰禮宗)︹明︺
甘忠妾彭氏(平涼衞人忠為指揮僉事正統八年忠死氏哀戚不絶自縊於室事聞旌)
(表)趙廷璧妻彭氏(平涼人年二十三夫亡子雲漢稍長亦客死氏撫幼孫守敗屋)
(年八十餘飢餓而死)梁思聰妻張氏(平涼人氏年二十一夫亡家極貧二子俱幼女)
(紅自給苦節五十年萬歷中旌表)張化龍妻謝氏(平涼人夫痼疾氏侍湯餌惟謹)
(夫死三日自縊於柩前又同邑朱朗釿妻孫氏夫亡遺子託翁姑七日不食未死以刀自剄)朱
復初妻張氏(平涼人夫亡守節撫子景李自成陷平涼氏恐見逼投井死子亦從死)
楊氏女(平涼人字孝姊崇禎末避賊匿薔薇叢中以泥塗面賊搜得脅之行大罵不從遂被)
(殺)薛銓妻閻氏(華亭人夫亡守節撫孤成立又同縣柴安慶妻李氏辛永康妻劉氏)
(俱孤貧守節死)張經妻劉氏(華亭人正德十年寇至被掠氏及女春姐咸罵賊死)馬
選魁妻陳氏(華亭人崇禎七年夫以縣令入京謁選氏聞賊警攜幼子與侍兒匿山中)
(賊索急氏知不免乃以子付侍兒藏短刃出紿賊若欲吾從幸勿傷吾子賊許之縱侍兒去氏從至)
(蕭氏莊度侍兒去遠即瞋目大罵持刀自剄死又同縣紀言妻李氏寇入其家欲汚之李紿賊稍近)
(以刀刺殺之俄數賊入殺氏碎其屍石起鳳妻趙氏流賊陷城恐受辱自縊死)王氏女(華亭)
(人甫筓寇陷城執之女大罵不絶賊怒加箠楚罵益属以首觸石尋見殺同時有潘氏女亦投井死)
馮宣妻趙氏(固原人夫亡守節又同州趙欽妻葉氏周繼妻張氏徐效妻張氏均夫亡)
(守節)彭珏妻楊氏(固原衞人夫亡守節又同衞黃淮妻夏氏梁輔妻王氏陳琮妻郭氏)
(翟元妻白氏俱夫亡守節)李子友妻温氏(固原人子友卒氏以死殉天啓中旌表又)
(同州景可樂妻李氏夫亡以哀毀死單養棟妾趙氏韓𣏌聘妻徐氏俱夫亡殉節)馬應麟
妻婁氏(靜寕人夫亡守節撫孤成立同州周塘妻沐氏張琔妻陳氏方向妻唐氏俱夫亡守)
(節)曹氏女(靜寕人曹福女許字王守正未嫁而夫死懼再婚不食死)司恩妻陳
氏(静寕人事翁姑以孝聞恩父正繫獄氏負米詣府採薪拾菜以養三年無缺獄具將決氏訴於)
(大府願以身代哀號懇至得從減釋歸正謂人曰吾三子不如一婦能生我老無以報但祝天願多)
(生子孫如其孝後氏果舉五子皆以孝稱又同州吳應正妻党氏爲女時父病目氏割股以進父目)
(果愈人以爲至孝所感云)李淳妻王氏(靜寕人崇禎七年寇亂被執氏憤罵不從睨其)
(旁有井即奮身躍入賊怒曳出支解之又同州邵騰鳳妻霍氏亦被掠以頭觸石死何自新妻仇氏)
(賊至自縊賈德友妻陳氏寇掠罵賊剖腹死)齊廷珪妻張氏(隆德人夫亡氏年十)
(九一子在襁褓中撫孤成立守節終身又同縣楊文奎妾劉氏齊恩妾張氏剡英妻王氏劉鉞妻靳)
(氏劉棟妻辛氏趙應科妻范氏董三秦妻于氏許登海妻張氏閻榮妻董氏雍學易妻孫氏王信妻)
(董氏俱夫亡守節)李思芳妻董氏(隆德人夫亡不食死又同縣李成梁妻閣氏閻)
(汝化妻王氏俱夫亡哀毀死)杜老女(隆德人杜曰山女曰山老無子家甚貧同縣民梁宰)
(求聘爲妻父將許之女曰女去父母何依遂自誓不嫁拮据刀作以養父母父卒營葬畢復竭力養)
(母越十八年母卒既葬女遂曰吾已許父母不嫁矣今復嫁是渝言也且父母墳墓何託乎遂不嫁)
(煢苦自守年七十餘卒鄉人感其孝呼曰杜老女)王歷妻董氏(隆德人崇禎七年寇)
(陷城氏率二女赴池溺死三日屍浮出顔色如生又同縣段氏女字同里李氏崇禎八年爲賊所執)
(逼之囓其左臂女力拒賊殺之時年十六又雍氏女亦被賊執不從見殺又方大儒妻雍氏夫亡守)
(節賊至自縊張士俊妻齊氏從夫攜三子赴井死)杜汝楫妻朱氏(莊浪人夫亡守)
(節撫孤成立又同縣楊文英妻岳氏蒙冠妻蔣氏俱夫亡撫孤守節)杜繼美妻崔氏
(莊浪人崇禎末寇入其莊舍欲犯之氏抗罵不屈遂遇害又同縣王篤妻失姓氏賊欲汚之氏假事)
(誑賊投崖死)
︹本朝︺紀成妻閻氏(平涼人甫嫁為賊所逼投崖挂樹枝賊退家人援之三日復甦年二)
(十一夫殁遺腹生子撫孤守節終身又同縣祁化普妻崔氏夫亡守節)文理妻王氏
(固原人理以守備從征巴里坤病卒氏俟喪歸自縊以殉又同州楊嘉玥妻柳氏黎天祿妻吳氏俱)
(殉夫死又吳承恩妻韓氏姑病刲股和藥以進)劉琯妻夏氏(靜寕人夫亡無子氏年二)
(十六歸母家守節會父兄繼逝養母撫姪終身無二志)王傅妻王氏(靜寕人與同州)
(常能妻張氏俱避賊自縊死又張標妻楊氏自剄死)張爾紳妻齊氏(隆德人又同縣)
(杜偉妻程氏莊浪楊盛業妻李氏俱夫亡撫孤守節)姚永福聘妻何氏(平涼人為)
(強暴所逼力拒見殺康熙年閒旌)王宏綱妻柴氏(固原人夫亡孝養翁姑撫孤成)
(立又同州趙國凝妻尚氏節孝撫孤至九十三歲俱康熙年閒旌)王應亨妻沈氏
(平涼人應亨遠出有郭鍾者排入其室戲誘之氏正色叱出遂羞忿自縊雍正年閒旌)馬志
啓妻李氏(固原人夫亡守節又同州陳段氏守正被戕俱雍正年閒旌)制恭默
妻楊氏(平涼人夫亡守節又同縣節婦趙仕捷妻謝氏陳志妻王氏連泰拔妻王氏孫彩妻)
(劉氏孫光耀妻王氏趙克家妻梁氏張文輝妻梁氏戴君祿妻崔氏牛任治妻王氏段允琮妻劉氏)
(王致和妻姜氏任守煥妻辛氏張映蘭妻鄭氏常際時妻周氏張大智妻王氏王欽妻丁氏安文德)
(妻文氏郭雍之妻石氏張麟妻王氏陳起雲妻杜氏張懿訓妻王氏趙光顯妻温氏王昌運妻汪氏)
(梁雲章妻趙氏徐鵬妻潘氏施宗明妻王氏黃三錫妻王氏劉振輅妻陳氏李懷仁妻王氏文開泰)
(妻韓氏梁重妻李氏白志道妻石氏白宗道妻劉氏鄭玉妻朱氏王永妻賈氏陶彩妻楊氏賈得謙)
(妻楊氏王宗順妻官氏張大文妻年氏蔣質妻任氏王得鎰妻趙氏王崇禮妻趙氏俱乾隆年閒)
(旌)曹務妻俞氏(華亭人夫亡守節又同縣節婦陳忠樓妻韓氏賈體乾妻許氏范世)
(璿妻梁氏尚國光妻張氏頓成賢妻李氏任秉吉妻俞氏吳應瑞妻王氏張進財妻賀氏李天義妻)
(劉氏金滿籝妻項氏烈婦張得朝妻董氏俱乾隆年閒旌)蔡琯妻馬氏(固原人夫)
(亡守節又同州節婦胡啓望妻耿氏韓思玉妻薛氏張援妻何氏張爾鶴妻董氏汪獻瑞妻梅氏趙)
(元妻馬氏陸妻劉氏王運達妻張氏謝啓妻孫氏趙瑾妻陳氏段繡文妻夏氏朱祿妻柳氏石功)
(海妻袁氏丁洪妻趙氏潘吉妻陳氏雷兆詳妻常氏俱乾隆年閒旌)張祿妻王氏
(靜寕人夫亡守節又同州節婦張翁妻高氏張時清妻劉氏李之杏妻蘇氏馬載玉妻吳氏穆克明)
(妻安氏李天遴妻李氏劉文瑞妻馬氏王鉅妻馬氏朱玥妻高氏梁萬善妻楊氏穆國弼妻魏氏米)
(萬載妻陳氏高正倫妻張氏周存信妻曹氏馬剛妻張氏烈婦李玉妻張氏以身殉夫孫五十娃妻)
(韓氏朱典媳岳氏守正捐軀俱乾隆年間旌)韓利妻李氏(隆德人夫亡守節又同縣)
(節婦董緯妻齊氏王永和妻董氏李趾秩妻吕氏趙守良妻卜氏李敦佑妻范氏又莊浪郜維新妻)
(郭氏柳峻生妻程氏李只範妻田氏俱乾隆年閒旌)葉芳妻孫氏(平涼人夫亡守)
(節又同縣節婦戴汝明妻周氏韓振申妻董氏朱純學妻張氏周得麟妻黃氏王寶書妻秦氏王勵)
(成妻趙氏張魁妻王氏又孝女王素貞烈婦李三恕妻楊氏俱嘉慶年閒旌)張可雨妻
楊氏(固原人夫亡守節同州節婦李澄妻郭氏劉愷妻田氏常福綏妻祁氏李起鶴妻賈氏韓)
(高氏鄭斑妻張氏又烈婦孫玉妻黃氏聞夫陣亡自刎死俱嘉慶年閒旌)戴信妻穆
氏(靜寕人夫亡守節同州節婦張泉妻楊氏高爾爵妻文氏楊維業妻裴氏馬倫妻崔氏閻自銘)
(妻劉氏吳執勇妻方氏李懷妻何氏何振才妻姚氏魏聖教妻張氏陳天位妻宋氏萬登殿妻張氏)
(靳國珍妻張氏米宗樂妻姚氏張存禮妻馬氏張彩妻閻氏張廷蘭妻王氏翟昶年妻姚氏朱生瑞)
(妻韓氏杜文魁妻高氏馮則聖妻石氏高爾勤妻文氏江化南妻張氏馬渭生妻王氏張昇妻孫氏)
(景居純妻王氏周希聖妻江氏馬師伯妻穆氏俱嘉慶年閒旌)解國昌妻周氏
(隆德人夫亡守節又同縣節婦杜存性妻魏氏俱嘉慶年閒旌)
︹土產︺絹(平涼出九域志渭州貢)鸚鵡(平涼產寰宇記渭州產)黑瓷器(明統志平)
(涼華亭二縣出)桃花魚(平涼華亭二縣出形似魴而圓味肥美)藥(各州縣俱出寰宇記)
(渭州產麝香九域志渭州貢肉蓯蓉原州德順軍貢甘草明統志華亭縣出天南星靜寕州出款冬)
(花苦參按唐書地理志渭州平涼縣有銀有銅有鐵九域志華亭縣有銅場鐵場又有鹽場茶場)
(今州縣不聞出銀餘亦廢)
前協修官(臣)温予巽恭纂輯
前總纂官(臣)蔣元溥恭覆輯
校對官(臣)陳國治恭校
校對官(臣)沈維鈺恭覆校
