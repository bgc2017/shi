大清一統志
思南府(在責州省治東北六百里東西距四百里南北距五百六十里東至銅仁府界一百里西)
(至遵義府界三百里南至石阡府界六十里北至四川酉陽州彭水縣界五百里東南至銅仁府界)
(一百八十里西南至石阡府龍泉縣界五十里東北至四川酉陽州界三百七十里西北至四川瀘)
(州合江縣界二百一十五里自府治至京師七千三百九十五里)
︹分野︺天文翼軫分野鶉尾之次
︹建置沿革︺禹貢荆州荒裔戰國時為楚地秦屬黔中
郡漢為武陵郡酉陽縣地三國吳以後為黔陽縣
地(元和志思州自漢至吳並為武陵郡酉陽縣地吳分置黔陽縣至梁陳不改)隋為巴
東郡務川縣唐初於縣置務州貞觀初改為思州
(舊唐書地理志武德四年置務州領務川等三縣貞觀元年以廢夷州六縣廢思州五縣來屬務州)
(四年改務州為思州)天寶初改州為安夷郡隸江南道乾元
元年復為思州五代時入於蠻宋政和八年復置
思州屬䕫州路宣和中廢紹興初復置(宋史地理志思州政)
(和八年建領務川邛水安夷三縣宣和四年廢州為城紹興元年復為思州)元初置思
州軍民安撫司泰定中改為宣慰司(元史泰定帝紀三年十一)
(月以思州土官田仁為思州宣慰使)明洪武五年析置思南宣慰司
屬湖廣(明地理考思州洪武初析為二宣慰屬湖廣)永樂中置思南府
屬貴州布政司(明統志永樂十一年改宣慰司為府通志時宣慰田氏以不法廢因)
(改為思南府)
本朝因之屬貴州省領縣三土司二
安化縣(附郭東西距一百八十里南北距二百五十里東至印江縣界四十里西至石阡府)
(龍泉縣界一百四十里南至銅仁府界一百四十里北至婺川縣界一百一十里東南至銅仁府界)
(一百五十里西南至石阡府界六十里東北至四川酉陽州界一百三十里西北至四川彭水縣界)
(二百五十里漢武陵郡酉陽縣地隋務川縣地唐為思州治又置思王縣屬思州五代時俱廢宋仍)
(為務川縣地元置思州安撫司領水特姜長官司明洪武初改水德江長官司隸思南宣慰司治鎮)
(遠州二十二年還治水德江永樂中始為思南府治萬歷三十三年置安化縣仍為府治本朝因)
(之)婺川縣(在府城西四百里東西距八十五里南北距一百六十里東至安化縣界五十)
(五里西至石阡府龍泉縣界三十里南至安化縣界六十五里北至遵義府正安州界九十五里東)
(南至安化縣界五十里西南至龍泉縣界五十里東北至四川彭水縣界一百二十五里西北至正)
(安州界七十里漢武陵郡酉陽縣地自晉至陳為黔陽縣地隋置務川縣屬庸州後屬巴東郡唐置)
(高富縣屬夷州後廢宋政和中復置思州及務川縣於此宣和中廢為堡隸黔州紹興初復為縣仍)
(屬思州元曰婺川縣屬思州安撫司明初屬思南宣慰司永樂中改屬思南府本朝因之)印
江縣(在府城南四十里東西距六十里南北距三百四十里東至本府屬朗溪司界十五里西)
(至安化縣界四十五里南至銅仁府界一百二十里北至本府屬沿河司界二百二十里東南至銅)
(仁府界四百里西南至安化縣界六十里東北至四川酉陽州界八十里西北至安化縣界七十六)
(里漢武陵郡酉陽縣地自晉至陳為黔陽縣地隋為務川縣地唐開元四年置思卭縣屬思州五代)
(時廢宋政和八年置邛水縣屬思州宣和中廢為堡紹興初復為縣隸黔州元置思卭江等處長官)
(司屬思州安撫司後訛卭為印明洪武初屬思南宣慰司永樂中屬思南府宏治七年改置印江縣)
(仍屬思南府本朝因之)朗溪長官司(在府城東八十里元置朗溪洞官明洪武十年)
(改置今司屬思南宣慰司永樂中改屬烏羅府正統三年仍屬思南府正長官田姓副長官任姓)
沿河祐溪長官司(在府城北二百一十里元置沿河祐溪二司屬思州軍民安撫)
(司明合置今司永樂中屬思南府正長官張姓副長官冉姓)
︹形勢︺山川險阻牂牁要路(明皇輿考)二江襟帶於左右重
岡起伏於四隅(明統志)上接烏江下通楚蜀商旅康
莊舟車孔道(黔記)
︹風俗︺蠻獠雜居言語各異(寰宇記)信巫屏醫擊鼓迎客
(明統志)漸被德化務本力穡唱歌耕種(明皇輿考)
︹城池︺思南府城(周四里有奇門五水門一明宏治十四年建本朝順治十八年修康熙)
(十二年增修安化縣附郭)婺川縣城(周三里門四明嘉靖二年建本朝康熙十年)
(修)印江縣城(周二里有奇門四明嘉靖二十八年建本朝康熙十一年修)
︹學校︺思南府學(在府治東北明永樂十三年建本朝康熙十年修二十八年雍正十二)
(年重修入學額數二十名)安化縣學(在府治北本朝康熙三十八年建雍正五年修入)
(學額數十二名)婺川縣學(在縣治東舊在治南明嘉靖閒建萬歷五年徙建本朝康熙)
(五十五年修入學額數八名)印江縣學(在縣治南明萬歷中建後圯本朝順治十七)
(年重建康熙十年修三十一年重修入學額數八名)大中書院(在府治中和山萬歷中建)
為仁書院(在府城内明知府田稔與郡人李渭溝學於此本朝康熙三十年修)鳳
岡書院(在府城内本朝嘉慶十一年建)古務書院(在婺川縣城内本朝乾)
(隆四十一年建)振德書院(在印江縣城北)登文書院(在印江縣城内本朝乾)
(隆十五年建按舊志有斗坤書院在府城東明隆慶中建今廢)
︹戶口︺(原額人丁一千八百一十五今滋生男婦大小共三十三萬五千八百八十二名口計八萬二)
(千八百四十二戶)
︹田賦︺(田地山塘共一十萬四千三百六十七畝二分有奇額徵地丁正雜銀八千三百八十六兩八)
(錢八分四釐米一千二百四十六石五斗)
︹山川︺中和山(在府治内通志山勢紆折上多古柏俯瞰江流為郡大觀)萬勝山(在府)
(城東一里一名萬聖山名勝志四面陡絶元末紅巾之亂郡人避兵於此通志上平坦可耕明嘉靖)
(中郡人李渭築室讀書其中府志山高數十仞下臨德江知府趙恒鐫仁壽二字於山腰石壁故又)
(名仁壽山)東勝山(在府城東三里一名東山通志孤峯竦峙如畫)思唐山(在府城東)
(四里方輿勝覽作唐山明統志山南連河只水北接内江水)銅鐸山(在府城東十五里亦)
(曰銅鑼峽府志以水出山峽中聲如鑼鳴也)馬鞍山(在府城東三十里明統志山以形似)
(名)梵淨山(在府城東朗溪司東即思卭山寰宇記思卭縣東南有思邛山黔記一名月鏡)
(北接烏羅司界自銅仁西二百餘里羣山環列中聳一峯如刀劈斧裂思印江出此)象山(在府)
(城東朗溪司北山麓如象鼻然)三台山(在府城東南二里府志府東有三峯山高聳奇秀或)
(以為即三台山)天馬山(在府城南即席帽山山形如馬故名又城南百里有無黨山四面懸)
(絶)思王山(在府城西南明統志在府城西南三百七十里舊名龍門山與古費州扶陽縣)
(分界)崖門山(在府城西名勝志兩山對峙崖壁險峻官道出其中左曰大崖門右曰小崖門)
(永勝武勝二關依崖而立為郡之門戶)嵇公山(在府城西二里一峯高插雲際世傳有嵇)
(姓道人廬其上仙去又府西七里有白鹿山)四閣山(在府城西十五里通志作四角山)
石柱山(在府城西二十里明統志山巔有石屹立又名石柱坡)半月山(在府城北)
(五里相近又有觀音山紗帽山)屏風山(在府城北二百里)蒲竹山(在府城北二百)
(五十里通志山高數百丈上產蒲竹)石馬山(在府城北二百八十里明統志峯巒聳拔上有)
(巨石如馬)騰山(在府城北石馬山東府志山高數百丈四壁陡絶僅容步以入每壁有井水皆)
(清冽)筆架山(有二一在府城北石馬山南十里上挺三峯旁又一峯如筆一在婺川縣南)
鬼崖山(在府城北沿河司東二十里通志謂之磈崖山在府北二百里黔記高可百丈袤延)
(二十里為江東諸山之望)横山(在府城北沿河司東二十五里與鬼崖山脈相連)高山
(在府城北沿河司北一百里高二十里崒嵂難登又東有金竹山高十里脈自石馬山發)琴德
山(在安化縣西南三十五里林木蒼翠洞壑幽勝)椅子山(在安化縣北五里雙峯之側黔)
(記山形中灣左右旋向如椅又東北七里有大龍頭山)大巖山(在婺川縣東八十里名山)
(勝概記山有巖屋可容百餘人)泥塘山(在婺川縣南五里產硃砂又縣南有安峯山多羅山)
潛山(在婺川縣南二十五里舊志山在列嶂之上一峯北拱如朝通志即都濡五堡舊産硃砂)
華蓋山(在婺川縣西十五里一云即安化縣之無黨山峯巒高大林木深邃土人嘗避兵其)
(聞)卧龍山(在婺川縣北五十里地名祥川)巖前山(在婺川縣東北二十里產硃砂)
(又縣東北五十里有長錢山地名板場山前有空洞亦産硃砂又縣東北一百十里有荆竹山)銅
鼓山(在印江縣境通志地名花崖有山壁立擊之其聲如鼔)河縫山(在印江縣境通)
(志即觀音崖去縣七里壁高數十丈上有石龕下有洞深不可測去岸里許有石形垂如肺人呼為)
(金石肺肝)文筆山(在印江縣東二里)峩嶺山(在印江縣東三里府志逶迤一脈連)
(亘二十里山勢高聳自縣側望則疊翠重嵐宛如屏障)大聖登山(在印江縣東五里通)
(志端正聳拔頂平闊可三里許隆冬積雪入夏始消又呼大石墩石可作杯物名墨玉上有鐵瓦寺)
(今廢)十種山(在印江縣南六里通志羣峯疊翠宛若圖畫)石筍山(在印江縣北五)
(里巨石特立如筍又北一里有交椅山)仙峯(在府城西南五十里地名牛渡通志峯高峻上)
(有古寺址)九老峯(在府城北羣峯環列者九)雙峯(在府城北五里通志兩峯秀麗下臨)
(大江與白鷺洲相對)高歇峯(在府城北沿河司北十里為司治後脈通志形如壁立高出雲)
(表久雨而雲出即晴久晴而雲出即雨)鳳凰峯(在婺川縣東五十里以形似名又縣南有)
(宫峯)木悠峯(在婺川縣西五十里府志上有水月宫)紅崖(在府城西五十里又西七)
(十里有日頭崖)穿崖(在府城西一百二十里府志兩石相倚人從其閒穿出)大桐崖
(在府城北五里有大桐樹數株故名)碑摸崖(在府城北沿河司東十五里高可數十丈上有)
(仙書紅字又有山崖數處皆有古篆書明嘉靖間鏟去)手巾崖(在安化縣南七里通志崖)
(上黑白相閒縷縷如帨明知府宛嘉祥鑴赤壁二大字於上)萬卷崖(在婺川縣西四里石)
(壘萬叠儼如縹緗又相近有馬鞍石崖)山羊崖(在婺川縣西五里通志地名熊林其崖形)
(如青箱文類蝌蚪)金藏崖(在婺川縣北五十里上有鹿井鴨池)白馬崖(在印江縣)
(東山巔形如白馬)鳳凰岡(在婺川縣北四十里相傳昔有鳳棲其上又縣西四十里有馬)
(鬉岡)青壁(在婺川縣境)沙子坡(在府城北沿河司東十五里坡旁水極涼又東三十)
(里有大龍坡)夢子坡(在婺川縣北七十里府志坡頂平廣上有石爐高大約丈餘)白
水坡(在印江縣南五里通志山路夾擁有石壁立高可二十丈每春水四溢則泉流咸匯於此)
(水自壁中懸流如瀑土人每以瀑流之有無占歲時豐歉)鮎魚峽(在府城西南十里通志兩)
(崖間古木陰森碧波澄淨最為幽勝府志兩崖壁立下有一孔若鮎魚口長十餘里烏江經此湍流)
(澎湃險不可言)雙峽(在印江縣西通志水勢奔激東北流入思印江)大墩石(在府城外)
(東隅府志形狀瑰偉下臨德江昔人平其上作淨修閣為遊覽之所上鑴一帶清流四字)四方
石(在府城北三百里通志高闊俱五丈四壁嶄然)懸羊洞(在府城東萬勝山上通志白石)
(挺出若縣羊然)龍洞(在府城東萬勝山麓可灌田千畝中有龍物禱雨輒應其頂又有真源洞)
(清澈一泓雖旱不涸明郡人李渭鑴真泉二字講易其上撰龍洞易問)朝陽洞(在府城東)
(南通志洞在天馬山下山川壇側)開先洞(在府城南四里府志明知府舒應鳳建亭其上)
(旁植松柏)仙人洞(在府城南三十里通志郡守劉謙吉平其坷層級而上移寺於左其右有)
(亭周圍設楹為郡勝覽)鐘鼓洞(在府城西名勝志鐘鼓洞有二寬廣相亞上有二石乳懸)
(空擊之作鐘鼓聲)石芝洞(在府城西四里洞口北向可布數席明割使徐九臯刻石芝洞)
(天四字又府西十里有迎仙洞)迎春洞(在府城西崖門山西數里相近又有藏春洞名勝志)
(迎春藏春二洞不甚深廣西壁石奇峭石色&KR0627;潤)獅吼洞(在府城北三十里俗訛為獅洞)
(通志兩石對峙如門半壁如魚形俗呼鯉魚朝天黔記自烏江分派奔瀉十餘丈聲如獅吼舟莫能)
(行洞下有潮底泊水流至此平靜不波商人於此易舟逹川江)燕子洞(在府城北石馬山右)
(深闊險峻又有明月洞跳魚洞涼風洞俱在沿河司境)蟠龍洞(在婺川縣南大山下通志)
(水源深廣有龍潛於内洞壁題蟠龍化雨四字)雲巖洞(在婺川縣西一里通志中寬可容百)
(人外有石柱柱上有紋如霞狀稍前復有大石方如玉几)葉魚洞(在印江縣東大聖登山下)
(臨深澗有龍潛焉)滴水洞(在印江縣西五里通志積沙石而成有細流從石竇中滴下其)
(聲清越如琴)烏江(在府城南自石阡府流入界合德江繞府治又北流入四川彭水縣界通)
(志源出六廣經遵義界流至郡城西鮎魚峽繞府治入四川涪州合於川江)水德江(在府)
(城東南一里或作德江源出烏江又東北流四川酉陽州界一名内江水又名巴江水元和志内江)
(水一名涪陵水在務川縣西五十步寰宇記思州巴江水出西南牂牁界經費州通志源出定番州)
(東流逕府治入四川涪州合於川江)河由江(在府城北沿河司北十里源出松桃廳烏羅司)
(又司西一百三十五里有石馬江下流俱入德江)倒羊江(在婺川縣北五里一作曉羊江)
(下流入烏江通志其水發源不廣由山谷溪流所聚至隘溪渡匯豐樂河或云源出華蓋山東北流)
(十里有馬蹄溪與鸚鵡溪合流東入德江)亭子溪(在府城北沿河司東五十里水自龍洞中)
(出又司南九十里有鵝溪司西南七十里有甫南溪司北七里有後溪自馬鬉嶺發源流入思印江)
(司北十里有桃竹溪)上費溪(在府城東北一百里通志舊費州以此名)隘溪(在婺川縣)
(東南五里通沿河司有二源一出潛山東北流一出華表山東南流至婺川縣東合流入四川彭水)
(縣界又去縣四里有楊溪)桶溪(在印江縣北二里漢流環抱若桶因名又中洲溪在縣北五里)
(皆流入思印江)香爐灘(在府城東一里通志灘石如鼎故名)九門灘(在府城南十里)
(黔記沙渚縈廻水分九派)和尚灘(在府城南三十里中流一石儼如跏趺又南三十里有相)
(公灘)牛犢灘(在府城西北三十五里一名石牛潭通志水勢奔激有石狀若牛眠)七里
灘(在府城北六十里石骨横立灣環七里故名又北有五門灘下為湖口灘與黎芝灘相距十里)
(巖口險峻皆河由江流所經也)龔灘(在府城北二百五十里一名琦塔灘亂石横江濤險十餘)
(里又下有袁灘入四川酉陽州)虎口灘(在府城北沿可司南十里上下險阻又有迎通灘在)
(碑摸崖之下)野猪灘(在府城北沿河司南一百里其下又有松灘)齊灘(在府城東)
(北一百二十里通志中多石穴險怪疑有靈異)龍津(在印江縣南一里通志即思南至縣官渡)
(也印江不通舟楫沿河皆淺石急流至此略瀦)金盞水(在府城西三里其水清澈)河只
水(在婺川縣東寰宇記婺川縣東二十一里有河只水明統志河只者獠人姓名)羅多水
(在婺川縣東寰宇記婺川縣東八十里有羅多水明統志因獠人姓名為名下合豐樂河)靈泉
(在府城東朗溪司東北五十里通志水從石底上升不消不長冬温夏涼)嵇公泉(在府城西)
(二里嵇公山下通志蓋嵇公垂釣處有小魚嘗以四月潛於泉中明年雷動乃出漁人伺而網之)
汲溪泉(在府城西北八十里明統志其水日有消長)黃魚泉(在府城北五里通志)
(産魚皆黃色故名)温泉(在府城北二百里明統志夏涼冬熱人多浴焉通志去婺川縣六十)
(里有温泉名皂池&KR0309;其泉四季皆温)珍珠泉(在府城北沿河司南十里通志水自石窟湧出)
(若貫珠然又頗温亦名温泉)龍泉(在婺川縣東二十里明統志其水或一日一漲或三日一)
(漲漲則混濁消則澄清人莫能測通志居人資以灌漑)白水泉(在印江縣南三里郡志水)
(自高崖飛流如練)白鷺洲(在府城東北通志多産文石遊者採之以供清玩五色者尤佳)
(府志二水繞旁雙峯峙左最為勝境)中洲(在印江縣城南岸通志兩水環流洲處其中平曠一)
(線長可二里)天池(在府城西北十五里池甚深廣又府北石馬山北有天鵝池)香墨
池(在婺川縣東通志其水清香汲以洗硯可發墨光故名)真源井(在府城東萬聖山頂)
(通志清澈一泓不溢不涸)綠井(在府城東朗溪司境府志井去司三里其水綠色時有綠鳩羣)
(浴其中)一椀井(在府城東朗溪司東四十里府志山巔有井方圓止若一椀不盈不涸飲)
(之不竭)楊柳井(在府城北山麓通志水甚清冽中有赤碧小蛇遇大旱出即雨)育賢
井(在安化縣學前)
︹古蹟︺思州故城(在府城北本隋務川縣地唐武德四年於縣置務州後改為思州元和志)
(思州以思卭水為名方輿勝覽思州舊城去今務川城一百八十里黔記思州故城在今武陵彭水)
(之境府志即沿河司所謂城于頭是也)務川故城(即今婺川縣治隋置縣屬庸州後屬)
(巴東郡唐屬思州宋宣和中廢為城元和志務川縣隋開皇十九年置因川為名方輿勝覧大觀元)
(年蕃部長田祐恭願為王民始建思州尋省為務川城高宗中與復以務川城為思州以田祐恭為)
(守令黔記元至正末移思州治水德江而婺川為屬縣)涪川故城(在府城東北一百里)
(隋置屬黔妄郡唐初屬務州貞觀中為費州治後廢元和志涪川縣隋置取涪水為名舊唐書地理)
(志武德四年置務州領涪川縣貞觀四年割入費州)扶陽故城(在府城西北八十五里隋)
(仁壽末置屬庸州唐屬費州後廢舊唐書地理志費州扶陽隋仁壽四年庸州刺史奏置以扶陽水)
(為名元和志扶陽縣東南至費州八十五里武德四年置屬思州貞觀四年屬費州)城樂故
城(在府城西北一百五十里唐初置屬思州貞觀中屬費州後廢寰宇記城樂縣招慰生獠置始)
(築城人歌舞之遂以為名)關索城(在婺川縣北五十里)廢充州(在府境唐武德中置)
(後廢唐書地理志充州武德三年以牂牁蠻别部置)廢矩州(在府境唐武德四年置後廢)
廢莊州(在府境唐貞觀中置後廢唐書地理志莊州本南壽州貞觀二年以南謝蠻首領謝)
(疆地置四年更名十一年為都督府景龍二年罷都督)廢應州(在府境廢莊州北唐貞觀)
(中置後廢唐書地理志應州貞觀三年以東謝首領謝元深地置)廢蠻州(在府城東南唐)
(置後廢舊唐書地理志黔州都督府領蠻州唐書地理志蠻州縣一巴江)廢明州(在府城南)
(唐貞觀中置後廢唐書地理志明州貞觀中以西趙首領趙唐酋地建)廢費州(在府城東)
(北唐貞觀中置州天寶初改為涪川郡乾元初復為費州後廢元和志費州本古徼外蠻夷地漢武)
(帝元鼎六年通西南夷析置牂牁郡隋又帝於此置涪川縣屬黔州煬帝改為黔安郡貞觀四年置)
(費州舊唐書地理志費州隋黔安郡之涪川縣貞觀四年分思州之涪川扶陽二縣置費州其年割)
(黔州之二縣來屬八年又割思州之二縣來屬天寶元年為涪川郡乾元元年復為費州唐書地理)
(志費州縣四涪川扶陽多田城樂續通典州界有費水因以名州)扶歡廢縣(在府城西)
(南五十里唐貞觀中置屬溱州後廢元和志扶歡縣東至溱州五十里貞觀十六年置以縣東扶歡)
(山為名)新興廢縣(在府城西唐武德三年置屬牂州後廢)多田廢縣(在府)
(城西北四十五里唐武德中置屬思州後屬務州尋又屬費州後廢舊唐書地理志武德四年務州)
(刺史奏置以土地稍平墾田盈畛故以多田為名唐書地理志費州多田武德四年隸思州貞觀元)
(年隸務州八年來屬)都濡廢縣(在婺川縣南唐貞觀中置屬黔州後廢唐書地理志黔州)
(都濡貞觀二十年析盈隆置元和志都濡縣北至黔州二百里貞觀中置以縣西北有都濡水為名)
(通志縣南潛山即都濡五堡明置都濡五堡三坑等處巡檢司於縣治西今裁)高富廢縣
(在婺川縣東南隋置屬明陽郡唐永徽後廢寰宇記隋大業七年於今縣南三十里置高富縣屬明)
(陽郡末年陷夷獠唐貞觀十一年自縣南三十里移於今理永徽後廢)安夷廢縣(在婺)
(川縣南宋置屬思州元廢入婺川或云即唐夷州所領之安夷縣也宋史地理志思州政和八年建)
(領安夷縣宣和四年廢州為城安夷縣為堡明統志唐置安夷縣隸夷州後廢宋政和中復置隸思)
(州宣和中廢為堡隸黔州)水德江廢司(即今府治元置曰水特姜明初改今名萬歷中)
(廢元史地理志思州軍民安撫司水特姜府志明洪武初宣慰使司治鎮遠州二十二年徙治水德)
(江永樂十二年宣慰田宗鼎以不法廢改為府以水德江司為附郭萬歷三十三年改置縣司廢)
蠻夷廢司(在府城西明洪武十年分水德江司置長官司永樂中屬思南府本朝乾隆)
(年閒裁)覃韓偏刀水廢司(在府城西北二百八十里明洪武七年置土巡檢司)
(屬水德江司本朝屬安化縣乾隆年閒裁)思印江廢司(即今印江縣治元置明宏)
(治中廢元史地理志思州軍民安撫司思印江等處)鑾塘勝院(在府城北沿河司通志宋)
(紹興中建今廢碑石尚存)竹溪勝院(在府城北沿河司遺址猶存)瞻言樓(在府)
(治前)聚英樓(在安化縣治東又治西有澄清樓)并亭(在府治後蓮池東明嘉靖中建)
(綠陰交映為郡中勝境)濟江亭(在府城南明正統六年建)仙人家(在安化忠西三)
(十里府志巖上有亭如佛龕不知創自何時至今如新)巨人跡(在府境北龔灘江邊盤石)
(上有足跡大可一尺相去五六尺指甲膚文宛然具備又婺川縣東五十里地名燒巖上亦有巨跡)
石洞金牛(在婺川縣南二十里地名牛塘山半洞中一石如牛)
︹關隘︺太平關(在府城東三里明正德萬歷閒相繼修治又府東三十里有石峽關)皂嶺
關(在府城東朗溪司東五十里又司北四十里有松嶺關)得勝關(在府城南三里明嘉)
(靖二年修又府南三十里有崇山關)武勝關(在府城西南一里即小崖門又永勝關在府西)
(一里即大崖門明嘉靖中修又西南三十里有芙蓉關)老木關(在府城西十里又府西三)
(十里有日頭關)鸚鵡關(在府城西北三十里又府北二十里有麻海關)焦巖關(在婺)
(川縣東十二里按縣東有芭蕉關或以為即焦巖關也)水雲關(在婺川縣東十五里縣境)
(又有虎踞關皆置戌處又縣東二十里有馬巖關)九杵關(在婺川縣北三十里通遵義界)
烏金關(在婺川縣西二十里人西三十里有石將關接正安州界)石板關(在婺川縣)
(西五十里又西二十里曰長灘關府志縣西又有石槽檬子土地三關俱接遵義府境明嘉靖中播)
(賊李奬王紳等叛立石槽土地檬子杉木四關禦之)青巖關(在婺川縣西北四十里接正安)
(州界路通南川)飛鳳關(在婺川縣北又縣北五里有江城關縣北八十里有天生關)濯
水關(在婺川縣東北一百里又東北五十里有缺窯關)鬭湊關(在印江縣東南六十)
(里)峩林關(在印江縣南七里通志作峩嶺關又縣南三十里有秀寶關)犵楠關
(在印江縣西南七十里)板橋鎮(在府城東北一百二十里舊有巡司戍守府志明宏治十)
(四年酉陽蠻侵沿河司地乃自石阡府遷板橋巡檢司於思渠故屬思南府今廢)抱木砦
(在印江縣西南)仙人鋪(在安化縣境又有鸚鵡板坪蛇盤松溪縣前司前掌溪地施天井等)
(鋪舊皆戍守處)牛場鋪(在婺川縣境又有婺川縣前鋪豐樂鋪)纏溪鋪(在印江縣)
(境又有印江縣前鋪涼水鋪)鎮夷公館(在府城南八十里)
︹津梁︺鄉飲橋(在府城又名遷善橋)李公橋(在府城東本朝康熙十二年建又府東)
(五里有憲溪橋)通濟憍(在府城南本朝康熙二十三年建又府南有思濟橋)周道
橋(在府城南門外)邵家橋(在府城南四十里又府南五十里有芭蕉溪橋)天生橋
(在府城南五十里兩壁陡峻一石横亘)迴龍橋(在府城西一百里又府西一百二十里有)
(永鎮橋)遺金橋(在府城北三里相近又有歇場橋)鸚鵡橋(在府城北三十里跨)
(鸚鵡溪上)七星橋(在府城北沿河司西二十五里地名官洲通志相傳有一老人擲石七枚)
(於水中可以渡人因而成之在安化縣北一百二十里)利涉橋(在府城東北五十里)聞
絃橋(在婺川縣治右)巖子橋(在婺川縣東二十七里)鎮南橋(在婺川縣東五)
(十里為黔蜀二省通衢相近又有甕溪橋路通彭水縣)豐樂橋(在婺川縣東南六十五里)
平津橋(在婺川縣南門外明萬歷二十二年建)龍登橋(在婺川縣南二十里又縣)
(南三十里有甘庾橋)隘溪橋(在婺川縣東北二十五里)樂茂橋(在印江縣東又縣東)
(四十里有雙龍橋)南門橋(舊在印江縣東本朝康熙十一年改建於南門)澄清
橋(在印江縣西)德江渡(在府城南又南十五里有掌溪渡四十里有塘頭渡)洪渡
(在府城東北三百里即烏江渡口)曉洋江渡(在婺川縣東十里一作曉洋川渡通志在)
(縣東五里)豐樂渡(在婺川縣南四十里)焦巖渡(在婺川縣東十五里焦巖關北為黔)
(蜀通衢又縣東北有隘溪渡)
︹隄堰︺温塘(在婺川縣北五里一名暖塘府志水自山徑瀉下如瀑注於塘秋分聚魚冬月允多)
來雁塘(在婺川縣東北三十里地名江邊土人蓄水以溉田)
︹陵墓︺︹宋︺田祐恭墓(在婺川縣歸義鄉西山之原)︹明︺李盤墓(在府城北仁同)
(村)李渭墓(在府城東南萬聖山麓)
︹祠廟︺英祐侯祠(在府治前舊名水府祠祀水神明正德五年沒於水嘉靖十三年重建)
申公祠(在府城西明嘉靖十年建祀郡人申祐)李先生祠(在府治西明萬歷中)
(建化郡人李渭有碑記)昭化祠(在婺川縣境祀漢陳立府志漢牂牁太守陳立保固思邛)
(破夜郎王祠祀至今祈禱輒應)伏波廟(在府城東祀後漢馬援府志宋田祐恭母方姙夢援)
(林木蔥舊下有敲柳巖以石擊之聲如擊柝)中山寺(在印山縣北五里又北二十里有柏)
(山寺)雲臺觀(在府城北二百里明嘉靖中建)祖師觀(在婺川縣南山頂有亭臺松柏)
(之勝)真武觀(在印江縣南又縣北有三清觀通志山勢峻聳殿閣隱現於密林中登之可眺)
(一邑)觀音閣(在府治中和山頂明郡人李渭會講處旁有普濟亭藏經樓壽福樓一乘樓玉)
(皇樓俱明隆慶中建)普濟菴(在府城南通志本舊英祐侯祠地本朝康熙二十八年改為)
(普濟菴移英祐侯像城内)白衣菴(在府城北一百里地近蛇盤鋪)中天塔(在府治東)
(明萬歷中建)
︹名宦︺︹唐︺冉安昌(武德時為宣慰使四年以務川當牂牁要衝請置郡守之乃立為州其後)
(思夷等州土地之闢苗民之附皆自此始)︹宋︺龐孫恭(武城人為運使築思州務川城因山)
(控扼建砦堡以備要害)︹明︺陳禮(泰和人永樂中知思南府時初改土歸流禮編戶立學諸)
(務畢舉)寗閱(湯陰人正德中知府時蜀寇逼境民閒攜孥負貲竄入崖穴閱誓以死守盡撤)
(渡艇深溝固壘賊不得入尋畫計破之城以得全)葛鴊(萬全人嘉靖中知府剛毅廉慎多積)
(穀以備荒有疑獄禱於神立決遷本省副使)李夢祥(監利人嘉靖中知府鎮筸苗剽掠鄰)
(邑時郡無城垣夢祥建議築之期月工竣士民賴以保障)李充善(長治人嘉靖中知府才識)
(敏練力杜私謁夏旱禱雨輒應郡有虎患祝於神患遂息)王緯(雲南人嘉靖中知婺川縣土賊)
(行劫逼近縣治衆皆遁去緯獨持印坐堂上誓與城同存亡衆乃復歸協力固守賊知有備引去)
萬應奎(南昌人天啟中知安化縣安邦彦圍會城應奎轉餉中途遇賊被執死之)
︹人物︺︹宋︺田祐恭(字子禮思南人有膽識為蕃部長建炎初劇賊王闢等破歸州將拔瞿塘)
(奉調破賊保安蜀境璽書奬勞遷通侍大夫知思州軍事勲業甚著子孫世其官)︹明︺李盤
(思南人宣德中襲蠻夷副長官鎮筸苗叛盤帥兵討之孤軍深入遇賊策馬奮擊斬獲甚多後賊四)
(集援兵不至遂被害從弟邦政以石置樹閒記之久而樹合生夾石夷人夜過樹下聞空中點兵聲)
(以為神立祠樹前號為留石坡)申祐(字天錫思南人正統中舉人入國學肄業時祭酒李時勉)
(以言事忤旨下獄祐首偈六館諸生伏闕願以身代後成進士授四川道御史立朝忠讜多所裨益)
(英宗北征以扈蹕殉土木之難)安康(字汝錫思南人景泰中舉人歷官戶工二部郎宏治初彗)
(星見應詔陳言請息興作裁穴員詰奸慝以弭天變上嘉納之出守&KR0697;江𤏡衆數萬為寇康單騎深)
(入諭以威德寇遂解散)李濬(思南人天順中以貢生為臨武主簿苗衆入寇濬率衆保舜峯)
(砦賊攻不克及冬賊再至濬煮藥矢射之中者立斃賊解去後賊又大舉薄城終不能克轉攻陷貴)
(陽城而臨武卒無恙云)田秋(字汝力思南人正德中進士歷給事中奏革内府監局穴食奏)
(停雲南差鎮内臣清光祿穴費裁大常穴役又請開貴州科因築本府城垣建白最多其居家一遵)
(朱子家禮建先祠置義田修橋梁治藥餌惠濟無窮著有西麓奏議)李渭(字湜之安化人嘉靖)
(中由鄉舉知華陽縣隆慶時歷官雲南參政所至謹於其職咸有惠愛初問學於轉信及官南都師)
(事耿定向復與羅汝芳相得所學以萬物一體為主而歸之於自然嘗守韶州時郡多盜諭察屬曰)
(不欲是弭盜根本弭山中盜易弭心中盜難聞者悚息)敖宗慶(字汝承思南人嘉靖中進)
(士歷任中外皆著勞續遷廣西按察使以爭戍卒事三上揭臺使不報宗慶曰殺人媚人吾不為也)
(持之益力卒出之晉副都御史巡撫雲南鐵鎖箐亂指授方略卒奏奇功尋致仕歸)郭宗廕
(安化人嘉靖中舉人端方耿介事伯兄恭謹歷任鄰水知縣有德於士民及歸寒素如故)蕭重
望(思南人萬歷中進士擢御史凡四為巡按多所建白請設偏沅巡撫雲貴總督思南司知及安)
(化縣事輒報可歷官至僉都御史卒)田景猷(思南人天啟中進士安邦彥反景猷疏請齎勅)
(宣諭廷議壯之即擢職方主事時賊方圍貴陽景猷單騎往諭以禍福令釋兵歸朝邦彥不聽欲屈)
(景猷日陳寶玩以誘之不為動賊乃留景猷遣其徒恐以危禍景猷怒拔刀擊之其人走免羈賊中)
(十一年入祀鄕賢祠又印江縣民廖天培羅致臯有孝行乾隆年間先後旌表)
︹流寓︺︹宋︺夏大均(敢和間蕃部長田祐恭被召入覲拜伏進退不類遠人徽宗異之問其故)
(對曰臣客夏大均實教臣上悦厚賜之以大均為保州文學)︹明︺賴嘉謨(江西人幼隨父)
(潔之思南府幕聰慧絶倫從李渭遊好學不倦數年後歸成進士)
︹列女︺︹明︺徐錦妻蒙氏(郡人嘉靖中山賊攻刦隨夫避山箐中為賊所執蒙奪刀刺賊)
(賊怒支解之)安如崑聘妻楊氏(郡人楊宏祖女年十五未嫁而如崑殁氏欲歸)
(安守節父母不可乃封帛遺其舅姑以殮遂不食死)張隆乾妻楊氏(沿河司人隆乾)
(為本司正長官與副土官冉姓世仇冉襲隆乾焚殺之楊單騎走泣請平茶司兵生擒冉函其首祭)
(隆乾柩前一慟而絶)徐可大妾陳氏(郡人可大官遠方陳留事姑姑病危籲天割股)
(為羹進之立愈郡守旌其門)符賓妻羅氏(郡人年十九適賓賓卒依父母家守節足)
(不踰閫親疾割股以療之御史旌其門曰節孝壽至八十)鄒先魯妻楊氏(郡人先魯)
(令祁陽卒楊與妾敖氏李氏俱少無子同志守節勤女工以度日屢遭變亂不改其貞)田侃
妻張氏(郡人年二十夫卒將葬於河東氏扶柩登舟半渡躍入河比得其尸上下衣皆密縫)
(面色如生)張一應妻李氏(郡人嘉靖中叛兵肆掠潛匿山洞為賊所執投崖而死同)
(時敖孫謀妻張氏亦被執投崖死)王朝妻劉氏(印江人嘉靖中鎮筸苗攻縣城被掠)
(罵賊死)張希旦妻冉氏(安化人年十六夫亡遺孤幼弱冉誓死不二慎出入寡言)
(笑躬紡績教育二子俱為諸生)覃吉甫妻陰氏(安化人事兩世姑盡禮挈家避亂途)
(值叛兵衝突相失祖姑姜氏被兵拷死姑何氏亦垂斃陰尋至脱衣𥜗覆之望見叛兵復來恐遭掠)
(遂自縊樹下死)覃通妻張氏(安化人值兵亂隨夫避洞中被刦投崖而死)陳謨
妻王氏(安化人流賊四掠被執犯之不從脅以兵罵愈甚遂被殺)任效廉妻楊
氏(印江人夫卒七日不食觸棺而死)舒英妻龔氏(婺川人年十八夫亡誓死守節)
(姑憫其少欲令改適遂自盡)
︹本朝︺敖起宗妻張氏(郡人康熙中吳逆兵肆掠與真長姑次姑俱避&KR0749;後洞中賊緣)
(崖至知不免遂姑嫂結襟投崖而死同時被難者任尊德妻敖氏避山箐間不食死田氏女李承眷)
(長女三女四女媳周氏詹俸祿妻吳氏田茂繹妻張氏田養民妻楊氏俱投崖死)安于磐
妻朱氏(郡人事姑盡孝姑病篤割股療之而愈)邵堯章妻陳氏(安化人吳)
(逆之亂被掠氏義不受辱攜二女投江而死同時有楊昌裕妻劉氏年十八亦罵賊被害)冉國
輔妻張氏(安化人吳逆之亂被執度不能脱乃詐言取物賊信之即乘間投崖死)唐
廣達妻張氏(婺川人年十九夫殁守節撫嗣子成立雍正七年旌同縣周師奭妻李)
(氏紀維綬妻王氏並雍正年間旌)郭拱璿妻劉氏(郡人年十九夫殁守節事翁姑)
(以孝聞織絍之暇繙閱書史雖卑幼不輕一見乾隆四年旌同郡田祓妻朱氏張元忭妻古氏何)
(特簡妻向氏冉喬枚妻王氏田褘妻冉氏匡元俊妻石氏盛元和妻袁氏安榮仁妻盛氏吳班妻李)
(氏任世湜妻楊氏均乾隆年間旌)曹建章妻賀氏(安化人夫殁守節乾隆中旌)
(同縣譚映棟妻張氏張承位妻李氏李機妻王氏楊懋嗣妻雷氏冉鐘衢妻黃氏貞女張志道聘妻)
(李氏均乾隆年間旌)陳某妻張氏(婺川人夫殁守節乾隆中旌同縣易某妻文)
(氏唐某妻張氏均乾隆年間旌)趙學聖妻吳氏(印江人夫殁守節乾隆九年)
(旌同縣戴志芳妻鄧氏黃國柱妻覃氏朱邦彥妻謝氏饒育萬妻唐氏黃宏源妻戴氏嚴啟明妻胡)
(氏王之佐妻歐陽氏易現華妻文氏陳仲猷妻張氏史正序妻楊氏魏人傑妻陳氏貞女黃璞修聘)
(妻曾氏均乾隆年間旌)安修緒繼妻張氏(郡人夫殁守節嘉慶十年旌同郡)
(崔承宣妻周氏貞女任以忠聘妻楊氏張宏萬聘妻羅氏均嘉慶年間旌)黃楚材妻
周氏(安化人夫殁守節嘉慶元年旌同縣楊再國繼妻何氏吳一仁妻劉氏田世湛妻羅氏)
(妾張氏黃一元妻蒲氏均嘉慶年間旌)張文鼎妻李氏(婺川人夫殁守節嘉慶十)
(四年旌)戴應志妻任氏(印江人猝遇強暴守正被戕嘉慶五年旌同縣節婦龔)
(友諒妻田氏六年旌)
︹土產︺鐵(通志出安化)硃砂(元和志州貢)水銀(寰宇記州土產通志出婺川木悠板)
(場巖頭諸處)蠟(元和志州貢通志各縣俱出)葛(元和志州貢)棉花(通志是處皆種)
(居民紡績為布)茶(寰宇記州土產)油桐(通志是處植桐結實如桃取其子為油)竹(出府)
(屬有苦竹紫竹鳳尾竹慈竹數種)蘭(出府境山谷間)菖蒲(出府境)茱萸(出印江)
蔓菁(通志亦名蕪菁諸葛亮南征所正處必令軍人種之人呼為諸葛菜)竹雞(出府境)
白鷴(出府境谿谷間)金釵糯(通志出府境香美逾于諸種)文石(通志出白鷺洲)
(文有五色可為盆玩)橙(通志出府境其大者如盤)鴛鴦(出府境)猴(出府境通志小者如)
(拳)
︹苗蠻︺峒人(在府城東朗溪司頗類漢人多以苗為姓性多忌喜殺出入夫婦必偶挾鏢弩自隨)
(飲食辟鹽醬冬以茅花為絮禦寒石阡司亦有之)冉家蠻(在府城北沿河司性獷戾以丑)
(戌日為場十月朔日為節祭鬼為樂俗與新添丹行二司之蠻人同石阡亦有之)
總纂官(臣)廖鴻藻恭纂并覆輯
校對官(臣)李鴻恭校
大清一統志
石阡府(在貴州省治東北四百八十里東西距四百四十里南北距六十五里東至銅仁府界八)
(十里西至遵義府界三百六十里南至鎮遠府界十五里北至思南府界五十里東南至思州府界)
(六十里西南至平越州餘慶縣界六十里東北至思南府印江縣界一百七十里西北至平越州湄)
(潭縣界十里自府治至京師七千三百八十里)
︹分野︺天文翼軫分野鶉尾之次
︹建置沿革︺禹貢荆州荒裔漢為牂牁郡地晉分置夜
郎郡(晉書地理志永嘉二年分牂牁立平夷夜郎二郡)劉宋因之隋屬明
陽郡唐初置夜郎縣尋廢為思夷二州地(唐書地理志夷)
(州義泉郡本隋明陽郡地武德四年以思州之安夷縣置)五代時入於蠻宋大
觀三年内附建為承州宣和閒廢元置石阡等處
軍民長官司屬思州安撫司明洪武初改屬思南
宣慰司(明統志元置石阡軍民長官司洪武初去軍民字止稱石阡長官司)永樂十
一年置石阡府屬貴州布政司(明地理考石阡本思州地永樂十一)
(年置府隸貴州領長官司四曰石阡曰苗民曰葛彰葛商曰龍泉坪萬歷中改龍泉坪為縣)
本朝因之屬貴州省領縣一
龍泉縣(在府城西二百五十里東西距六十里南北距一百里東至思南府安化縣界三十)
(里西至平越州湄潭縣界三十里南至平越州餘慶縣界五十里北至思南府婺川縣界五十里東)
(南至本府界一百二十里西南至遵義府遵義縣界一百一十里東北至思南府印江縣界五十里)
(西北至遵義府正安州界一百里隋大業中置明陽郡唐改夷州宋初為羈縻州大觀三年改承州)
(宣和五年廢元初置大保龍泉長官司尋改為龍泉坪長官司屬思州安撫司明洪武初改屬思南)
(宣慰司永樂十一年改屬石阡府萬歷二十八年改置龍泉縣仍屬石阡府本朝因之)
︹形勢︺南通鎮遠北距思南(明皇輿考)負山枕江黔中要地
(府志)林巒環抱水石清幽(黔記)
︹風俗︺刻木為記不事文墨(明統志)淳龐樸茂不離古習
(黔記)
︹城池︺石阡府城(周三里有奇門四明嘉靖四十年建本朝順治十八年修乾隆三十三)
(年重修)龍泉縣城(周二里有奇門四明萬歷十二年建)
︹學校︺石阡府學(在府治南明永樂十二年建本朝康熙三年修入學額數十七名)龍
泉縣學(在縣城西本朝康熙三十八年建四十八年修入學額數八名)明德書
院(在府城南明隆慶六年建本朝乾隆二十八年修)屏山書院(在府城内舊名文瀾)
(書院明建本朝嘉慶中改今名)龍泉書院(在縣城内乾隆五十一年建)
︹戶口︺(原額人丁一千六百有六今滋生男婦大小共九萬五千一百六十四名口計二萬一千五百)
(九十五戶)
︹田賦︺(田地山塘共五萬九千四百九十四畝有奇額徵地丁正雜銀三千七百七十三兩六錢八分)
(九釐米一千一百四十九石四斗五升四合四勺)
︹山川︺鎮東山(在府城東府志峯巒秀拔為郡之鎮)金雞山(在府城東名勝志在石阡)
(長官司東高百丈翠色如沐又有黃楊山產黃楊木故名)知府山(在府城東三里山之右曰)
(侯山)龍山(在府城東南為郡中勝境名勝志東南高崖曰龍山矗聳雲表左崖畔有洞開敞若)
(戶進三四丈門漸小僅容身石隙中有水瀉下潭深莫測春水漲漫流至五巴砦桶口出入大溪冬)
(日則涸大風時發又名風鬼洞)九龍山(在府城東南十里通志宋故土官楊九龍葬其地土)
(人因以名之)温塘山(在府城南一里府志踞温泉上一名松明山明正德初石阡未建城)
(土官楊再珍築囤於此今垣洫猶存)十萬山(在府城南十里平衍中有沃壤楊再興屯兵於)
(此又有十萬囤在府城南六里)琵琶山(在府城南四十里)崖門山(在府城西南名)
(勝志兩山高下相併曰崖門崖下水流合平茫水入大溪崖門西上有洞懸空朝北高峻莫能窺其)
(深廣春夏閒人過者仰視其中如有金鼓聲秋冬則無)萬壽山(在府城西南通志地名樂)
(橋山下有洞俗傳有神羊化石)挂榜山(在府城西南二里土山戴石方正廣闊又府西南樂)
(橋鋪有紗帽山以形似名又名朝天嶺)排衙山(在府城西南五里羣峯拱列狀如排衙)
獅子山(在府城西南廢葛彰司側又司東有飛鳳朝陽山東二里有雲谷)金順山
(在府城西南廢葛彰司東五十里下有石蔭泉)麒麟山(在府城西南廢葛彰司南以形似名)
(又司西有擒苗山)隘門山(在府城西南廢葛彰司北兩峯對峙如門)駱駝山(在府)
(城西三里又西為飛馬山)雲堂山(在府城西五里府志谷深林茂舊為苗蠻出沒處)蓮
花山(在府城西北廢苗民司東下有龍潭)馬鞍山(在府城西北廢苗民司東山勢昂聳)
(又司西二里有文筆山又有白崖亦名挂榜山)天馬山(在府城西北廢苗民司南三里以形)
(似名)筆架山(在府城北五里明統志狀如筆架)香爐山(在府城北十里通志平地)
(突起四面陡絶上容數百人土人嘗避兵於此)勤王山(在府城北秀拔環拱與朝天嶺對峙)
(相傳昔人曾聚兵於此)青山(在府城北七十里府志山高聳多林木)義陽山(在龍)
(泉縣東三十里唐義州治此)卧龍山(在龍泉縣東五十里上有卧石如龍長三丈許腹下)
(出水為菖蒲溪之源相近有石牛山高數仞上有巨石如卧牛)雞翁山(在龍泉縣東南三十)
(里唐雞翁縣在其山下)將軍山(在龍泉縣東南五十里通志宋紹興二年任正隆之變都)
(監安文誓師於此因名)石繖山(在龍泉縣西府志山上有石高十餘丈端圓如繖)鳳
凰山(在龍泉縣西北通志磅礴高大為縣之鎮名勝志鳳凰山在縣東山下有魚子孔口圓如)
(盤日出則光漾於中其深無際水泛輒有青紅閒黃之色前有石磯鰌魚滿尺常躍磯上迴旋泉窟)
(人不可捕)綏陽山(在龍泉縣西北三十里接遵義府綏陽縣界)石筍山(在龍泉縣)
(北其峯尖聳如筍)把軍了山(在龍泉縣北二十里明正德六年蜀寇方仕之變三省合)
(兵征剿營於此因名)東山(在龍泉縣東北三十里有東山砦秀麗獨出並峙者為金雞山)杉
木嶺(在府城西南廢葛彰司北六十里嶺上多産異杉因名)朝天嶺(在府城西北一)
(名樂橋坡又名樂回山)長沙嶺(在府城西北廢苗民司東形勢高峻)迎仙峯(在府)
(城西一百五十里明統志下有龍塘泉)大夫峯(在府城西北廢苗民司西又廢葛彰司西)
(有三失峯)甘猛崖(在府城西南廢葛彰司東又有斜崖環拱司治又西有峯洞崖瓮古崖北)
(有葛冲崖)望鄉崖(在府城西一百六十里通志下有望鄉泉)鬼崖(在府城西北廢苗民)
(司治西明統志高廣方丈如屋)瑪瑙崖(在龍泉縣東又東有山羊崖皆高險)䥴字崖
(有二一在龍泉縣南十里上刻夜郎古甸四字相傳李白謫夜郎經此後人紀之一在龍泉縣北三)
(里上刻天河洗甲四字明萬歷中劉綎平播凱還經此勒石)青竹崖(在龍泉縣東北一名)
(深箐又縣北有中宗崖)聚兵墩(在府城西南廢葛彰司南與麒麟山相接峯崖峻險可屯)
(兵)坪耕箐(在府城西南廢葛彰司南又有嶺頭箐葛蔓箐皆巖險陰翳)寒竹箐
(在府城西以竹樹陰森而名又有杉木箐在府西北上多杉水)爛沉箐(在府城西北廢苗民)
(司南相近又有來林箐)黃蠟箐(在龍泉縣東又北有隘頭箐)山丹坪(在府城西)
(南廢葛彰司西又有棉花坪舊皆為險隘處)穿簾谷(在龍泉縣東又有三跳石皆江水發)
(源處)龍穿石(在龍泉縣東十五里通志巨石壁立中閒一徑僅容一人兩岸石片層曡若鱗)
(甲然)秋滿洞(在府城南名勝志府南梭砦隔岸之山高峻凌空下有秋滿洞洞門開敞洞後)
(石泉長流灌田正統間苗亂民竄入洞賊守洞口人從洞後穿出皆得免)太虚洞(在府城南)
(通志一名燕子崖景最幽勝中有萬佛巖石大士像及石龍石虎諸異)龍洞(在府城西南三)
(里名勝志洞在龍底江上其山高峻下有洞闊三丈許深約三里數十步有圓洞門約三尺又五十)
(餘步有天生橋約丈餘橋内有石田過橋兩石如盤形類葵花上有水滴盤中其深莫測洞内水聲)
(潺潺相傳神龍所潛洞産奇石大小類鴨卵上有花文深碧色俗名醮果可翫不可取)風神
洞(在府城東北十里人不敢深入入則大風飄發一名風鬼洞)野人洞(在龍泉縣南邑)
(人於此立便民場)騰雲洞(在龍泉縣南三十里名勝志平地突起一峯四面險阻中通一)
(孔僅可容人入數十步洞中高闊各五七丈左右有罅通明者五通志一名太極洞左右有五石隙)
(頂有文類太極圖)兑溪洞(在龍泉縣南九十里通志外壁險峻洞中寬平非懸梯引綆不)
(能上土人避兵其中)龍底江(在府城西南三里亦謂之大溪通志其上源為包溪鋪溪流逕)
(府東黃茅囤合流繞府前入思南府界注於烏江)樂回江(在府城西南廢葛彰司南其源)
(有三至方竹箐合為一流出司東北又折而西流注深溪入烏江)石阡江(在府城西流入)
(烏江)烏江(在府城西一百五十里自遵義府流入府界又東北流入思南府東境又北入四川)
(彭水縣界為涪陵江明統志源自四川播州流入思南府界通志東流合思南江入蜀即方輿勝覽)
(所載珍州思溪與南平軍郎溪合者也)大塘江(在龍泉縣西三十里源出播州東通烏江)
義陽江(在龍泉縣東北五十里黔記發源夀水南流繞縣治東入烏江)凱整河(在府)
(城東四十里舊時軍民分界於此)新開河(在府城西二十里其中巨石森壅者九明萬歷)
(二十四年知府郭原賓疏鑿自府前起至思南府界地名塘頭約六十餘里可通舟楫又葛閃河在)
(府城西一百四十里下流入烏江)江口河(在府城西北廢苗民司北四里源出烏江合小)
(江通四川涪河)泥水河(在龍泉縣東二十里通志發源東山流通義陽江中多鮎鯉大者重)
(百餘觔)馬渡河(在龍泉縣西南自湄潭縣流入東南入烏江)桶口河(在龍泉縣)
(北流合洋溪西入烏江)深溪(在府城西一百二十里西流注於烏江)小溪(在府城西)
(北廢苗民司北四十里源出山箐中出溪口會於烏江水流迅疾恒有漲溢之患)洋溪(在府)
(城北十里府志源出銅仁府提溪司山下西南流入府界又西逕龍泉縣界與桶口河合入於烏江)
清江溪(在龍泉縣城外紆環如帶合流桶口河)犵木溪(在龍泉縣城南府志環繞)
(縣治入於清江溪)羊子溪(在龍泉縣西北黔記自湄潭縣流入逕緌陽場南東合義陽江)
保大沙洲(在府城西龍底江所逕也)沙洲(在府城西北廢苗民司東山溪之水匯流)
(逕此北流入小溪)平貫沙洲(在府城北上有平貫砦砦前有温泉潭)石灘(在府)
(城西龍底江流逕此水勢激湍處也)渰龍灘(在府城西南廢葛彰司南樂回江所逕也)金
場灘(在府城西北廢苗民司南東流合沙洲水入於小溪又司北二里有相公灘石骨横江水)
(勢迅急)大龍潭(在府城西北廢苗民司北深沉莫測有灌溉之利)温泉(在府城南)
(一里明統志泉源湧沸四時清暖通志大小二泉泉水温暖清可鑑髮大者方如盤匜小者中有石)
(竇圓如太極可浴)登沙泉(在府城南四里河旁有小孔水出不竭時有魚出其源不可曉)
灣塘魚泉(在府城南六里其地有石門門中有河深遠不可究春則魚出秋則魚入居民)
(張笱以時取之)凱溉温泉(在府城南八里河側水極熱)石蔭泉(在府城西南廢)
(葛彰司東金順山下泉廣丈餘深三尺許春夏則漲秋冬則消極為清冷又司西有瀑布泉)望
江崖泉(在府城西一百六十里水頗甘冽四時不涸居民資以灌溉)沙子泉(在府)
(城西北廢苗民司東七里泉石常有白沙如玉歲旱沙出愈多民以驗豐歉又白水泉在司北三里)
龍泉(在龍泉縣西北鳳凰山下泉自石罅中流出為小渠從東北水關出城入清江溪餘流可)
(以灌田通志縣之得名以此)魚子孔泉(在龍泉縣西北鳳凰山下)黃魚泉(在龍)
(泉縣北二十里名勝志水泛則黃魚羣出大者百餘觔歲豐則魚出益廣)天井(在府城西一百)
(二十里平地湧出灌溉甚多又府南有甘谷井)縣前井(在龍泉縣治南其孔有三水甚清冽)
(居民利之)鹿井(在龍泉縣東南四十里四約囤之石峽閒深丈餘其水味鹹野鹿每餂之輒墮)
(其中)
︹古蹟︺廢夷州(在龍泉縣西北唐初置五代時入於蠻舊唐書地理志武德四年置夷州於思)
(州安夷縣領夜郎等十三縣貞觀元年廢夷州四年復置夷州於黔州都上縣十一年又自都上移)
(綏陽天寶元年改為義泉郡乾元元年復為夷州領縣五按唐夷州三徙其地在故安夷都上綏)
(陽三縣今綏陽屬遵義府)廢承州(在龍泉縣西北宋大觀中置尋廢宋史地理志本羈縻夷)
(州大觀三年酋長獻其地建為承州領綏陽都上義泉安夷洋川五縣宣和三年廢)廢牢州
(在龍泉縣東北義陽山下隋置唐武德初改為義州貞觀中復為牢州尋廢唐書地理志武德二年)
(以信安義泉綏陽三縣置義州並置都牢洋川二縣五年曰智州貞觀四年省都牢五年以廢琊州)
(之樂安宜林芙蓉琊川四縣隸之後又領廢夷州之綏養十一年曰牢州徙治義泉十六年州廢)
安夷廢縣(即今府治隋置縣唐屬夷州五代時廢宋大觀中復置宣和中廢元和志安夷)
(縣隋大業八年置屬明陽郡武德四年屬夷州)夜郎廢縣(在府城西南廢葛彰司西六十)
(里晉置縣屬牂牁郡永嘉中置夜郎郡後入於李特唐初復置縣屬夷州貞觀初廢晉書地理志永)
(嘉二年立夜郎郡其地再為李特所有咸康四年李壽分牂牁夜郎等四郡置安州舊唐書地理志)
(武德四年夷州領夜郎縣貞觀元年廢州省夜郎按元和志貞觀十六年復置夜郎縣為珍州治)
(今廢縣在遵義府界)都上廢縣(在府城西南即今廢葛彰司地隋置縣唐初屬黔州貞觀)
(中為夷州治唐末廢宋大觀中復置屬承州宣和中廢元和志都上縣本漢牂牁郡地隋大業十二)
(年招慰所置其處有酋豪都集之所因以爲名)明陽廢縣(在今府西隋置縣兼置明陽郡)
(唐初郡廢縣屬夷州後省寰宇記隋置明陽郡治明陽縣唐武德四年隸夷州六年改隸務州貞觀)
(中省)洋川廢縣(在府城西北唐初置屬牢州貞觀中屬夷州唐末廢宋大觀中復置屬承)
(州宣和中廢)雞翁廢縣(在龍泉縣東南雞翁山下唐初置屬夷州永徽後廢寰宇記故)
(縣在安夷縣西南七十里)石阡廢司(即今府治元置石阡軍民長官司明洪武初改曰石)
(阡長官司永樂中以司爲府附郭本朝雍正八年裁明實錄永樂十一年三月以苗民石阡龍泉)
(坪葛彰葛商四長官隸石阡府)苗民廢司(在府城西北八十里明洪武十年置本朝康)
(熙二十三年裁)葛彰葛商廢司(在府城西南一百里元置長官司屬思州安撫司明)
(屬石阡府今廢黔記明仍置葛彰葛商長官司屬思南宣慰司永樂十一年改屬石阡府)龍泉
坪廢司(即今龍泉縣治元置長官司屬思州安撫司明廢黔記萬歷中播州楊應龍叛土官)
(安民志死之二十八年播州平改司為縣以民志後世襲土縣丞)明時樓(在府治前明成)
(化十六年建)南薰樓(在府城南迎恩寺左明萬歷十年建)勸農亭(有二一在府城)
(南一在府城北俱明萬歷三年建)
︹關隘︺松明關(在府城東)凱料關(在府城東南去鎮遠府九十里)大定關(在府)
(城東南官路所經接鎮遠府界)松坎關(在府城南)鎮安關(在府城西南馬髮嶺大路)
(嶺屬鎮遠府黃平州蓋境相接也)茶園關(在府城南與偏橋接界)錫樂平關
(在府城西南與平越州餘慶縣接界)牛塘&KR0309;關(在府城西南廢葛彰司境又司南有樂回)
(砦)銅鼓關(在府城西北接思南府界)鎮夷關(在府城北接思南府印江縣界)石
灰窯關(在府城東北又府境有象鼻關)張教壩關(在龍泉縣東又有天井關竹壩)
(平關俱為戍守處)平水口關(在龍泉縣西八十里)青龍關(在龍泉縣北十五里)
虎踞關(在龍泉縣北三十里一名虎跳關林箐幽深明萬歷中設哨兵防禦)平砦(在府)
(城東黔記府西南抵偏橋北接印江皆坦途獨東隅提溪小路縣崖直下俯瞰城市水硍山筸子坪)
(諸苗往往假道於此其平砦斗崖一帶峻嶺摩空叢林蔽日皆諸苗險窟)大平砦(在府城南)
(又廢苗民司治前有金樹砦舊皆爲戍守處)鄧坎砦(在龍泉縣南明萬歷中楊應龍攻龍)
(泉襲官軍於鄧坎官軍擊走之破其金竹青岡嘴虎跳關等七砦蓋縣境去播最近也又縣南有東)
(山砦)黃楊古屯(在龍泉縣東三十里府志巉巖絶壁崖上多黃楊木有大河環繞其上可)
(容百萬人宋紹興閒任正隆據之以叛都監安文平之營柵塹洫猶存)板橋鋪(在府城西)
(北達廢苗民司界府境又有鐵厰鋪苗民鋪琵琶鋪樂橋鋪長林鋪龍泉鋪葛彰鋪)縣前鋪
(在龍泉縣治前又有乾溪鋪峯岩鋪長林壩鋪桶口鋪塘頭鋪俱本朝乾隆三年設)提溪
哨(在府境又有茶園關哨永靖哨岩門哨舊皆設兵守禦)鎮夷公館(在府城東六十)
(里明嘉靖二十三年建今廢)
︹津梁︺花橋(在府城東二十里)迎恩橋(在府城南又城南有來賓橋)永濟橋
(在府城南六十里明嘉靖中建)板橋(在府城西北廢苗民司北跨小溪上明置板橋巡檢司於)
(此宏治中遷治於思南府東而境内之巡檢司遂廢)文星橋(在府城北又城北有達遠橋)
趙公橋(在龍泉縣北又縣北有王公橋)白巖江渡(在府城南十里)葛閃渡
(在府城西一百二十里)洋溪江渡(在府城北十里)龍底渡(在龍底江即龍川古)
(渡)桶口渡(在龍泉縣南一百二十里)
︹隄堰︺渰龍陂(在府城西南廢葛彰司南樂回江所經處)新寒陂(在府城西相近又有)
(各客陂皆瀦水灌田)
︹祠廟︺李太白祠(在府治祀唐李白通志唐天寶中李白謫夜郎經此因建祠祀之明末以)
(祠為理刑署本朝康熙六年復改為祠按白流夜郎實未至其地其詩云五色雲閒鵲飛鳴天)
(上來傳聞赦書至郤放夜郎回又云昔去三湘遠今還萬死餘蓋白泝三湘將上夜郎聞命而還也)
胡公祠(在府治西祀明知府胡信)遺愛祠(在府城南明萬歷中建祀知府吳維京鄭)
(一信)郭公祠(在龍泉縣治祀明巡撫郭子章)向公祠(在龍泉縣南祀明兵備道向日)
(昇日昇以兵備龍泉造士撫民戢兵禦苗有惠政建祠祀之)諸葛廟(在府城南祀蜀漢諸)
(葛亮)
︹寺觀︺五峯寺(在府治)迎水寺(在府城東五里又城南有迎恩寺)迴龍寺
(在府城南)北塔寺(在府城北明建一作白塔)觀音寺(一在府城西一在城北俱明萬)
(歷中建)玉溪寺(在龍泉縣官壩舊名土溪寺後改今名又北門外有華嚴寺)天井
寺(在龍泉縣南三十里)雲山寺(在龍泉縣南二十五里)中華山寺(在龍泉縣)
(南九十五里)東陵寺(在龍泉縣東北東山西)啟靈觀(在府城外明萬歷二十四)
(年建)真武樓(在府治西明永樂初建)
︹名宦︺︹明︺李鑑(貴溪人永樂中知石阡府導民變俗皆有法度九載秩滿遮留者載道)胡
信(廬陵人正統中知府多惠政在任一年值洞苗作亂衆皆避信曰吾受命守此土當效死已而)
(賊至信悉力禦之被執不屈死)余志(福建人成化中知府敦崇節義導民以正作風鬼洞龍洞)
(辨以袪民惑習俗為之一變)丁昶(蒙化人成化中知府建廨署嚴守衞賑貧乏在任數年逃)
(亡復業卒於官囊無餘貲民賻之始得歸葬)禇嵩(華亭人嘉靖中知府除豪横濟貧乏課士)
(有方及去部民如失怙恃)陸郯(江南人萬歷中知府振興文教捐俸購古今書籍貯尊經閣以)
(訓士)凌秋鵬(昆明人萬歷中知龍泉時初設縣規制皆其創畫邑人頌之)李紹勲
(四川人萬歷中知龍泉始建學宫士風振起)段宜標(雲南人萬歷中知龍泉甫下車請減)
(浮賦民困獲蘇)趙譔(昆明人崇禎中知龍泉政嚴肅不避強禦吏畏民懷後擢御史殉甲申之)
(難年本朝乾隆四十一賜諡節愍)
︹人物︺︹明︺唐必聰(石阡人成化中舉人為南寕令歸以經學開導士類文學品行見重一時)
楊維鑰(石阡人隆慶中任雲南知州親殁廬墓三年鄉里化其孝)朱嘉賓(龍泉人隆)
(慶中苗賊劫掠縳其父炮烙之索金帛嘉賓挺身手刃一賊解父縛衆賊殺之事聞被旌)安德
印(石阡人萬歷中舉人為巴州守歸建議修學倡明古禮士風為之一變)安民志(龍泉)
(司長官播州楊應龍叛民志築堡拒守後堡破為應龍所殺及播平改龍泉為縣巡撫郭子章請於)
(朝許其子孫世襲土縣丞以旌其忠)冉繼勲(龍泉人天啟中歷官參將值水西叛奉調防禦)
(屢著戰功)歐陽東昌(龍泉人天啟末知墊江縣調守渝州張獻忠破城不屈死之本朝)
(乾隆四十一年賜諡節愍)
︹流寓︺︹唐︺李白(隴西人天寶中長流夜郎唐書本傳永王璘辟白為府僚佐璘敗詔長流夜郎)
(會赦還潯陽)
︹列女︺︹明︺王氏女(石阡人名伽藍年十八字諸生楊正綱未婚随父之雲南普洱驛丞任中)
(途遇賊殺其父執女以行女厲聲曰吾父為汝害恨不食汝肉尚更為不道耶賊強逼之女罵不絶)
(口遂被害)鄭新業妻張氏(石阡人年十七歸鄭夫年已六十矣婚二載而新業殁氏)
(投水死)鄧再興妻吳氏(石阡人嘉靖中鎮筸苗陷郡城再興被殺吳聞難自刎死)
張春妻毛氏(石阡人萬歷中播賊殺春將執毛氏去氏抱夫屍厲聲罵賊賊怒斷其手)
(及死猶面向夫云)曹恩妻黃氏(石阡人為苗賊所劫罵賊被殺)馬萬珠女
(龍泉人年十七值播賊之亂被執罵不己賊支解之)胡允朝妻楊氏(石阡人允朝卒)
(楊矢志守節有鎮遠富人某逼娶之楊溺水死)彭好古妻楊氏(石阡人年十八夫卒)
(悲號不食旬日而死)安應袍妻簡氏(龍泉人年二十夫卒絶粒三日引刀自刎死)
歐陽組妻黃氏(龍泉人年二十夫卒守節被旌又冉繼勲妻張氏年二十八夫死守)
(節撫孤數十年如一日)
︹本朝︺歐陽瑩東妻冉氏(龍泉人瑩東為諸生年十七卒子璜甫數月冉誓死守節)
(經兵燹艱苦備嘗志操彌厲教璜成立康熙八年旌)趙燦妻馮氏(石阡人年十九)
(燦亡遺孤元魁方三月馮紡績自給撫教成立為郡諸生守節四十年雍正中旌)蒲士英
妻金氏(石阡人夫殁守節乾隆中旌同郡戴以中妻周氏王朝貴妻陳氏張仕偉妻黃氏)
(均乾隆年間旌)張炌星妻歐陽氏(龍泉人夫殁守節與同縣宋祖憙妻何氏)
(均乾隆五年旌)王調妻宋氏(石阡人夫殁守節嘉慶十二年旌同郡熊良柱妻)
(李氏席樂山妻尹氏夏之相妻袁氏敖士翺聘妻王氏均嘉慶年間旌)龔生遠妻谷
氏(龍泉人夫殁守節嘉慶四年旌同縣盧光琳妻簡氏朱爾猷妻唐氏劉之學妻安氏朱儒景)
(妻謝氏均嘉慶年閒旌)
︹土産︺布(元和志夷州貢斑布)鐵(苗民司出)水銀(寰宇記夷州産明統志石阡司出)硃
砂(寰宇記夷州出)黃蠟(唐書地理志夷州土貢蠟燭寰宇記夷州產黃蠟明統志府境出)
犀角(唐書地理志夷州土貢寰宇記夷州貢)茶(寰宇記夷州產)木瓜(明統志府境出)
銀杏(明統志府境出)葛粉(元和志夷州貢)
︹苗蠻︺楊保(播州之裔性奸狡其婚姻祭葬悉同漢人死葬亦有哀挽之禮龍泉為多)短裙
苗(在廢葛彰司以花布一幅横掩其骭)冉家蠻(詳見思南府)𦍕獚(詳見鎮遠府)
總纂官(臣)廖鴻藻恭纂并覆輯
校對官(臣)閻學海恭校
地隸黔中採訪使宋為思州安夷縣地蕃部長田
氏據之元至元十二年田氏降置沿江安撫司隸
思州軍民宣撫司(府志宣撫司原治龍泉坪後因龍泉火徙治都坪至元十七年)
(復還舊治而都坪遂為安撫司治所即今思州府治也)明洪武五年分置思
州宣慰司隸湖廣行省永樂中罷宣慰司置思州
府隸貴州布政使司(通志永樂十一年思州宣慰司田琛與思南宣慰司田宗)
(鼎有隙弄兵坐廢遂改思州宣慰司為思州府)
本朝因之屬貴州省領縣二土司三
玉屏縣(在府城東南六十里東西距六十里南北距三百二十里東至湖南晃州廳界三十)
(里西至青谿縣界三十里南至鎮遠府天柱縣治一百七十里北至銅仁府治一百五十里東南至)
(湖南沅州府界十里西南至青谿縣界五里東北至沅州府界五里西北至本府界四十里漢武陵)
(郡地明洪武二十三年置平溪衛隸湖廣都司本朝雍正五年改衞為玉屏縣隷思州府)青
谿縣(在府城南九十里東西距七十五里南北距六十五里東至玉屏縣界二十五里西至鎮)
(遠府鎮遠縣界五十里南至鎮遠縣界四十五里北至本府界二十里東南至湖南沅州府界五十)
(里西南至鎮遠縣界二十里東北至玉屏縣界二十五里西北至鎮遠縣界二十五里漢武陵郡地)
(明洪武二十三年置清浪衛隸湖廣都司本朝雍正五年改衛為青谿縣隷思州府)都素
長官司(在府城西北九十里本思州地明永樂十一年置於馬口砦正長官何姓副長官周)
(姓)施溪長官司(在府城東北二百二十里元為施溪漾頭長官司明洪武元年改置)
(施溪長官司於丹坪砦長官劉姓)黃道溪長官司(在府城東北一百二十里元置)
(明洪武五年改置於茅坡砦二十五年遷治武陵坪即今治正長官劉姓副長官黃姓)
︹形勢︺連溪河扼盤瓠(明皇輿考)重山環抱溪流縈帶(明統志)
東連沅靖西抵涪渝商賈貿遷民居輻輳西南雄
勝之地(府志)
︹風俗︺民性剛悍刻木為契(明皇輿考)聲教漸染夷風丕變
(明統志)俗近醇龐人知畏法士類彬彬有文埓於近
地(通志)
︹城地︺思州府城(周二里門四明永樂十三年建本朝康熙八年修雍正九年重修乾隆)
(二十七年增修)玉屏縣城(即平溪衛舊城周五里有奇門四明洪武二十三年建本朝)
(乾隆三年修)青谿縣城(即清浪衞舊城周六里有奇門四明永樂二十年建本朝乾)
(隆三年修)
︹學校︺思州府學(在府治東明永樂十一年建東向成化中改遷南向本朝康熙六年修)
(三十二年四十一年重修入學額數十六名)玉屏縣學(在縣城内舊為平溪衛學正德)
(中建本朝順治十八年修雍正五年改為縣學入學額數八名)青谿縣學(在縣城北)
(舊為清浪衛學本朝康熙三十八年建雍正五年改為縣學入學額數八名)
︹戶口︺(原額人丁一千二十今滋生男婦大小共一十二萬六千一百九十一名口計二萬二千五百)
(八十戶)
︹田賦︺(田地山塘共五萬七千二百二畝三分有奇額徵地丁正雜銀三千六百一十一兩六錢一釐)
(米二千四百七十石三斗七升九合二勺)
︹山川︺踞勝山(在府治後郡之鎮山府志舊名松園&KR0749;山在城外明萬歷間築石城環之築踞)
(勝臺於上因改今名)平軒山(在府城東一里環城如案一作平堧山)顯靈山(在府)
(城東十五里臨河)巖前山(在府城東五十里路通大萬山險仄難行)龍塘山(在府)
(城東六十里產鉛鐵)點燈山(在府城南一里夜常有光如燈)飛山(在府城南三里峯巒)
(秀拔)峩山(在府城南三里名勝志其山崒嵂巍峩)聖德山(在府城南九十里通志為)
(萬山之尊土人多祈禱其上)紅崖山(在府城西南土色深赤故名)盤山(在府城西)
(府志蜿蜒起伏自鎮遠迢遞而來峯巒峻聳為一郡巨觀又府城西二十里有中賽山三十里有掛)
(印山)岑鞏山(在府城西二十里峯巒層曡連亘百里)旗頭山(在府城西三十里府)
(志險峻萬仞蒼翠蓊鬱山多古栢巔有泉甚甘冽)住溪山(在府城西三十里)橋山
(在府城西三十里與山相連屬者為龍山昔產硃砂今無)鼇山(在府城西八十里中有古寺)
天應山(在府城西一百里明統志昔有人祈雨於此而應故名)江頭山(在府城西)
(北八十里亦名岑彈山名勝志山有歇路坪土人以節序相聚笙歌於此)天平囤山(在府)
(城西北都素司南二里為土入避兵處)土麻山(在府城西北都素司北)沖文山
(在府城北十里一云在施溪司相近者為平山頂平如臺因名)六瀧山(在府城北二十里府)
(志山勢盤曲苗蠻多出没於此又名六農山)金豹山(在府城北五十里通志山多豫章之)
(材)鬼總山(在府城北六十里相近有鬼隱山産蠟)漾頭山(在府城北施溪司南)
(三里)大龍坑山(在府城北施溪司西三十里通志昔産硃砂今無)御屏山(在府)
(城北施溪司北里許)蠟傍山(在府城北施溪司北二十里產蠟)望城山(在府城北)
(晴久山巔出雲即雨)銅鼓山(在府城北頂有潭旁有手&KR0946;崖)獨峭山(在府城東北一)
(里府志孑然孤峭卓異羣峯)七頭山(在府城東北七十里路涉溪河)黃崖沖山
(在府城東北黃道司西南五里府志山勢險固其中平廣有據險避苗囤)獅子口山(在府)
(城東北平牙寨苗蠻出入之隘舊設戍守於此)天馬山(在玉屏縣東一里兩山踞水口有奔)
山(在青谿縣北一百二十里栗子屯相傳有羽士煉丹於此又縣北一百里有觀音山)石蓮
峯(在玉屏縣北三里隔江一作蓮花峯黔記石峽紛披如蓮瓣然)白崖(在府城西五里高峻)
(難登中有空洞下臨深潭)團崖(在府城北三十里上有古刹)獨逕崖(在府城北施溪)
(司東北十里路狹巖險設隘禦苗)楊柳崖(在府城東北黃道司西二十里崖險峻產蠟)
蠟崖(在玉屏縣北六十里通銅仁施溪六洞水銀等山諸苗路立隘防守)萬卷崖(在玉)
(屏縣東北一里山勢參差狀如累帙故名下有文水塘)打寶坡(在府城南五里)岑賈
坡(在府城南一百里通志外接洪江苗所出没明萬歷中立哨於此守之)九曲坡(在府)
(城東北黃道司西十里府志山勢險峻路逕盤曲因名)田堧坪(在府城東北黃道司西北)
(三十里四山圍繞中有廣原沃野)壩坪(在玉屏縣南六十里南通革溪天堂西通新溪湳洞)
(等處明萬歷中立堡防守又縣西有野雞坪)泉洞(在府城東北黃道司西七十里名勝志崖)
(壁千仞瀑布飛瀉下成溪河以艇從旁入洞中廣容百人)監眼洞(在府城東北黃道司北)
柴沖洞(在玉屏縣東南二里土人於此禱雨輒應又縣北有金銀洞縣東北有白水洞)穿
山洞(在青谿縣南三十里洞穿山而過迤東二十五里有牙梳坡舊多苗盜)清江(在府)
(城東即㵲水也自鎮遠府境流入合府境諸水流入玉屏縣界謂之平江又東入湖南沅州府境注)
(於沅江)清浪江(在青谿縣南即鎮陽江也發源於鎮遠府之黃平州由偏橋諸葛洞入鎮)
(遠府流經此名清浪江折而東北入府界又有鬼江在縣南四十里)磨寨河(在府城西十里)
(府志下流合都素司北之竹溪河注於清江)文水河(在玉屏縣東會諸江水入平江又有)
(易家河亦流入平江)野雞河(在玉屏縣西十里源自清江流入縣界匯於平江又縣西三十)
(里有太平河)竹坪河(在青谿縣南五里又有關口鐵厰河其水出縣南十里金銀洞)沈
家河(在青谿縣北三里又有歐私河在縣東北一里)轉水(在府城西北四十里府志羣山)
(四合水經其間衆流悉匯旋繞數曲引流而東南至府北十里為紙漕溪)潮水(在青谿縣東三)
(里水自石崖下出潮汐日每三至常漲二三寸許半時始退)異溪(在府城東八里名勝志以)
(小水各分派入於平溪大河也)鐵山溪(在府城東十里舊産鐵流入於清江)平溪(在府)
(城東三十里即住溪下流也)架溪(在府城南架木溪上以濟往來者)凹溪(在府城西)
(二十里府志東岸有油魚洞西岸有銅魚洞俱流合於清江)住溪(在府城西三十里一名注)
(溪明統志諸溪之水瀦此而復流因名)龍溪(在府城西六十里昔有土人擊銅鼓於此而龍)
(出因以成溪又城西六十里有海龍溪)養苗溪(在府城西北八十里源出崖洞明統志有)
(巨石障流土人架木槽引以灌田)左溪(在府城西北都素司南十里又冷水溪在司西南二)
(十里下流俱入清江)灑溪(在府城北源出都素司北馬口溪繞城南而東合於架溪入清江府)
(志馬口溪在都素司北一里即灑溪上源也)銅鑼溪(在府城北十里相傳有龍潛其中俱)
(流入清江一作銅鑼潭)施溪(在府城北施溪司東里許其上流自銅仁府來流經司治北十)
(里有龍門灘灘險損舟下流達湖南沅州府界)黃道溪(在府城東北黃道司西南八十里又)
(司北五里有淘沙溪淘洗沙石可煎水銀又西北三十里有瑰樓溪五十里有崖溪為思州銅仁分)
(界處溪左山上常有戍兵屯守又田塍巖溪在司西五十里諸溪下流皆附平溪大河入於沅江)
易家溪(在玉屏縣東又東三里有龍塘溪會易家溪入大江又縣東有瓮西溪)紅崖
溪(在玉屏縣西三里野雞坪西)大楊溪(在玉屏縣西十里出三家堝入江有顯靈灘灘)
(水極險商船苦之鄉人徐詔鑿其峻石人多稱便又有丙溪黔記係涼傘梭溪鬼江銀寨等苗出沒)
(要路)峩山青竹溪(在青谿縣東十五里又有苗龍溪在縣南)白養溪(在青谿縣)
(西五里又縣北三里有傅家溪七里有丁家溪十里有青竹黃連溪)星石潭(在府城東七里)
(亦名架溪潭)龍泉(在府城東北黃道司北名勝志其水清潔而甘居民賴以溉田但不可以)
(滌垢垢則水不出)朱砂坑(在府城北施溪司)
︹古蹟︺都素廢府(在府城北七十里元至元中置尋廢)丹陽廢縣(在府城東北一)
(百二十里即黃道司治唐初置屬思州貞觀初改屬務州尋廢)丹川廢縣(在府城北百)
(四十里即施溪司治唐武德初置屬夷州貞觀初州廢改屬務州尋廢唐書地理志夷州以思州之)
(安夷縣置武德四年析置丹川縣及州廢以安夷丹川隷務州)平溪廢衞(即今玉屏縣治)
(明洪武中置本朝雍正五年改置縣黔記衞在思州府東四十里城東北倚水南跨山最為堅固)
(景泰中紅江苗萬餘抵衞西山攻圍指揮鄭泰拒之隆慶中嘗移思州治此尋還舊地)清浪
廢衞(即今青谿縣治明洪武中置本朝雍正五年改置縣衛志清浪古大坪村地重岡複嶺)
(半為蠻窟明洪武初滇黔道闢始設官以理屯務曰清浪衞永樂中鎮遠府置郵於城之西關謂之)
(水馬驛)都坪廢司(在府城内明洪武六年改元臺蓬司置都坪峩異溪長官司於都坪)
(寨二十五年省入黃道司永樂十一年復置都坪司於灑溪為府附郭本朝乾隆年間裁)臺
蓬若洞住溪廢司(在府城南元置長官司屬思州安撫司明初改置都坪峩異溪)
(司)野雞坪廢司(在府城東北黃道司西元置長官司屬思州安撫司明洪武五年廢)
(府志司西有務程龍鼇坪長官司岳溪都坪長官司明洪武二十五年俱廢入黃道司)平溪
廢司(在府城東北五十里元置長官司屬管番民總管明初廢)望龍閣(在府治後山上)
迎恩閣(在府城西二里)盤龍樓(在府治北屈曲環抱如盤龍)望江樓(在府)
(城東渡口明時建後毁)捧日樓(在府城東)南明樓(在玉屏縣城内即譙樓明初建)
(通志基址方向俱張三丰所定明末南平侯張先壁駐兵城内盡搜寺鐘填河中造浮梁至此樓鐘)
(忽自鳴取者懼不敢動)得勝樓(在玉屏縣西北隅明景泰中指揮鄭泰破紅苗因建此樓)
(以志其功)田堧館(在府城東北黃道司西)涵雲館(在玉屏縣東平溪驛左)聚
春軒(在府治後又府治東有瑞蓮亭)省耕亭(在府城西一里)踞勝臺(在府治北)
(松園&KR0749;山明知府蔡懋昭建)
︹關隘︺都哨關(在府城東一里)清平關(在府城南一里)平溪關(在府城南四里)
黃土關(在府城南十里)盤山關(在府城北倚城臨水一徑盤曲)鮎魚關(在府)
(城東北三十里)清浪關(在青谿縣東十里)雞鳴關(在青谿縣東十五里觀音崖西)
(上倚懸崖下臨瀦水路僅一線為天設之險關前有戟劍山旗鼔山又有將軍巖衞志關在城西五)
(里)栗子關(在青谿縣西三十里黔記亦控扼之地)磨砦(在府城北五里)桑坪
砦(在府城東三里又有王家凱眼平牙等砦)峩山砦(在府城南又府北有大關住溪雲盤)
(都素大佃凱傍天應杜麻官莊客樓等砦)十萬屯(在府城東十里其地平曠可屯兵十萬)
平溪驛(在玉屏縣東)清浪驛(在青谿縣東北)丙溪鋪(在府境又有橋頭鋪)
(羊坪鋪田堧坪鋪龍船沖鋪玉屏縣有東門鋪永充鋪舊皆戍守處)
︹津梁︺平壩橋(在府城東五里相近有通濟橋)大石橋(在府城東十五里田堧坪)灑
溪橋(在府城南)雲封橋(在府城南三里又南十五里有木林橋)迎恩橋(在府)
(城南)蠏螺橋(在玉屏縣西二十里)天星橋(在玉屏縣西二里野雞河七洞横亘為邑)
(之勝觀又縣西五里有三家橋縣東有文水橋積善橋鮎魚橋)通河橋(在玉屏縣北為賈船)
(聚泊之所)通濟橋(在青谿縣西)天堂渡(在府城東十里)平溪渡(在府城東)
(四十里)田塍巖渡(在府城東四十里)竹溪河渡(在府城西北都素司)磨
砦渡(在府城北五里)雲盤渡(在府城北四十五里)爛縟河渡(在府城北九十)
(里)黃榨渡(在玉屏縣東北五里又縣東北三十里有大屯渡縣西有平江三渡)橋口
渡(在青谿縣東門外)
︹陵墓︺王文雄墓(在玉屏縣文雄任陜西固原提督嘉慶七年欽賜祭葬賜)
(碑)
︹祠廟︺楊再思祠(在府城南府志城南飛山有唐刺史楊再思祠)遺愛祠(府境有二)
(一祀明知府蔡懋昭一祀明推官王制)李公祠(在府城西祀明知府李允簡)功德
祠(在府城南祀本朝知府陳龍巖)薛公祠(在府城外祀本朝遊擊薛朝龍)
︹寺觀︺迴龍寺(在府城東明嘉靖中建)孟寨寺(在府城東三十里孟寨)鼇山
寺(在府城西唐天寶中建)瑞雪寺(在玉屏縣西紫氣山明初建本朝康熙四十年重)
(修通志花鳥幽異竹柏薈蔚鬱為叢林又縣東門外有東寺縣城南有南寺城西有文水寺)衆
香寺(在玉屏縣西南五里飛鳳山通志舊傳古刹邑人多讀書其上)北山寺(在青谿縣)
(治後又廣佛寺在縣城内近學宫東山寺在縣東三里)後山觀(在府城西)真武觀
(在府城東北黃道司西旗頭山上)朝陽觀(在玉屏縣飛鳳山上)北極觀(在玉屏縣)
(北門内明初建)平西菴(在府城東八十里)
︹名宦︺︹唐︺南承嗣(范陽人霽雲子也爲思州别駕賜緋魚袋服忠思孝不替負荷時巡夜郎)
(牂牁恩惠最著)︹明︺崔彥俊(新建人永樂中知府時方草創撫綏流亡政教維新在任十八)
(年纂修府志)檀凱(池州人永樂中初改思州宣慰司爲府凱爲通判府無屬縣所轄止四長)
(官司民皆夷獠不曉法禁凱綏靖得宜人咸感悦宣德元年秩滿當遷相率走闕下乞留宣宗嗟歎)
(命增二秩復任)賀讓(衡山人宣德初知思州府撫馭有方民蠻安堵告歸無長物郡人至今祠)
(祀之)鄭泰(平溪衞指揮使景泰中紅苗率衆萬餘攻衞城泰集衆防守外援不至賊兵布滿山)
(谷泰悉令男子憑城拒戰婦人則假以衣冠張軍勢賊用棚車爲穴城計泰括城中銅器制爲巨礮)
(十餘潛以修綆繫其車守陴者鼔譟引綆車覆而礮亦發殺賊無算城賴以全)李概(豐城人正)
(德初知府行政專務綏懷時有枮榴復榮之異)李允簡(融縣人嘉靖中知思州府麻陽苗龍)
(許保等突入府城劫以歸巢求贖允簡慷慨歎曰朝廷命吏為賊劫質復何面目臨士民乎因傳語)
(州將急進兵勿以我為念州將不應允簡至領寨遂投崖而死事聞贈按察副使)蔡懋昭
(上海人萬歷初知思州府時改遷府治撫輯安定經畫盡善民免流亡)王制(雲南人萬歷初)
(為郡司理均田讞獄人頌其平)胡柟(陜西人萬歷中知府造士剿苗俱有成績民建祠祀之)
︹本朝︺陳龍巖(惠安人以同知攝府事修城建學政蹟顯著士民建祠祀之)陸世楷
(平湖人知思州府值吳逆甫平居民流散田土荒蕪世楷墾田綏衆郡賴以安曾修思陽志略)譚
德溥(龍里人以歲貢任府訓導雍正十三年逆苗入城德溥整衣冠坐堂上為賊所害事)
(聞贈國子監學錄祀忠義祠)王懋德(山隂人任青谿知縣嘉慶元年逆匪高承德等以邪)
(術聚衆懋德往捕被戕恩䘏如例)
︹人物︺︹元︺黃原銘(思州人才智過人民苗親附以薦任沿江安撫司)︹明︺劉貴(思州)
(人元末為宣撫司同知洪武初贊田氏稱臣入貢以忠順累遷宣慰司副使)侯位(平溪衛人)
(字世卿正德中進士歷官兵部郎中不畏強禦疏諫武宗微行受廷杖直聲大振嘉靖中累遷至左)
(都御史)許時(平溪衛人正德時任江西操捕都司宸濠反抗節殉難宸濠就擒追賜祭葬)
田應秋(思州人嘉靖中苗陷府城擄其父母應秋與弟應期泣奔苗穴願以身贖父母卒得)
(歸)周懋德(都坪司正長官萬歷中奉調征播運糧有功天啟中進剿水西安邦彥力戰陣)
(亡從祀忠臣廟)唐一鵬(平溪衛人萬歷進士巡按漕河浙江陕西三處廉直有聲擢太僕寺)
(卿有劾李如松疏)袁翎(平溪衞人天啟中舉人任來安知縣丁丑七月流賊蟻至城下大呼)
(袁清官不破爾城而去安撫特疏具薦略云循良大著芳聲流寇不攻孤邑後遷夀州知州人咸惜)
(未竟其用)劉惠(思州人父患癰醫以穢難施藥惠口吮之及卒廬於墓側一夕隣家火將延其)
(舍惠不為動大尋滅人咸異之)任之望(思州人天啟中舉人其父應科任潼州知府卒扶櫬)
(歸里至䕫門狂風驟作隣舟俱覆之望撫柩泣禱隨風欹側身半入水中行六十餘里風息卒得無)
(恙後官至職方主事)單之賓(平溪衛人由拔貢任四川劍州學正署州篆值流寇破城整冠)
(罵賊死之十一年本朝乾隆四賜諡烈愍)
︹本朝︺何學政(都坪司正長官幼孤事兩庶兄甚恭居官寬猛得宜剿撫隣疆著有勞績康熙)
(二十四年入祀鄉賢)鄒繼聖(思州人持己端方居家孝友康熙五十九年士民公舉入鄉賢)
(祠)田起虬(玉屏人事親至孝親殁終身不御華美每歲時節序閉門謝客追慕嗚咽上冡)
(日泣奠如初喪巡撫劉蔭樞題舉孝行)邊士斌(清浪衛諸生性純孝甫十歲父患臂毒士)
(斌口吮之晝夜泣禱於神願以身代父病頓愈越三載父卒值苗亂負母逃難走沙河水泛漲遭覆)
(溺忽有白氣繞身母子俱得登岸人以為誠孝所感)夏炳(清浪衛廪生年十三喪父值兵亂舉)
(家分散炳獨奉病母以居頃刻不離庶母祝氏及幼弟燨失散已久炳徧訪迎歸又郡人鄒錦黃襄)
(青谿縣夏琇俱有孝行乾隆年間先後族表)王文雄(玉屏人嘉慶三年任固原提督征剿)
(川陜逆匪屢著戰功五年七月攻賊於法寶山身先士卒以衆寡不敵被十餘創猶力戰賊刀矛蝟)
(集斷其左臂墜馬下北向呼曰不能出力仰報君恩矣遂卒事聞恩賞三等)
(子爵賜祭葬入祀昭忠祠諡壯節)
︹流寓︺︹明︺余翺(鳳陽人嘉靖中以御史爭大禮謫戍平溪)鄧渼(江西人累官巡撫天啟中)
(為魏璫所惡謫戍清浪)熊明遇(進賢人萬歷中累官巡撫以忤魏忠賢謫戍平溪崇禎中)
(起為兵部尚書)
︹列女︺︹明︺徐萬謙妻范氏(思州人銅苗攻城范與萬謙弟萬顯妻戴氏姪鵬妻余氏)
(被擄俱投河死時稱一門三節)盧惠妻寗氏(思州人苗亂寗與蔣輝妻涂氏張自秉妻)
(何氏楊勝舉妻姚氏熊觀海妻范氏熊仁妻范氏及土官周廷珪女俱被執不屈死萬歷中題旌)
高逵妻何氏(思州人逵三子長梁楷何出次梁楹及季妾吳氏出逵死三子俱幼妾以)
(身殉何撫三子如一後楷與楹皆登第)侯正一妻夏氏(平溪衞人夫死守節訓子)
(戌進士夏壽至百有二歲)袁良相妻許氏(平溪衞人年二十夫殁守節二十五年崇)
(禎中潰兵猝至見執許以頭觸墻破其面賊怒殺之)茅大綬妻陳氏(平溪衞人年十)
(八夫殁孀居十六年及潰兵至懼辱攜子女投江死)劉廷獻妻許氏(平溪衞人崇禎)
(中避亂西溪寨及賊兵圍寨許自縊死)田賦國妻江氏(平溪衞人夫卒江守節事)
(姑二十餘年崇禎中流賊至與姑俱被執賊將殺姑江泣求代賊遂殺江而免其姑)
︹本朝︺徐耀妻任氏(思州人與其夫避亂扶羅為賊所執不屈被害)吳通相妻
劉氏(思州人夫殁守節康熙五十年旌)朱當銑繼妻鄭氏(清浪衞人夫殁)
(守節撫前妻子如己出與同衞朱子琦妻黃氏均康熙中旌)周祚昌妻徐氏(思州)
(人夫殁守節雍正六年旌同郡鄒士昌妻冷氏裴定朝妻陳氏許登甲妻劉氏楊昌祚妻陽氏張)
(士良妻楊氏均雍正年閒旌)洪瑄妻劉氏(玉屏人夫殁守節與同縣許其仁妻黃氏)
(均雍正九年旌)尚朝覲妻龔氏(思州人夫殁姑欲奪其志龔不可樵採以養土)
(豪某脅之於樵路龔觸樹欲自盡宇虎出林中其人驚踣龔得歸其地故無虎也姑殁喪葬哀敬盡)
(禮乾隆元年旌)劉同璡妻何氏(思州人夫殁守節乾隆八年旌同郡凌琦妻)
(蔡氏丁元捷妻甘氏黃瓚妻姚氏姚大楹妻金氏周纘緒妻鄒氏楊勝先妻羅氏林天祿妻盛氏蕭)
(蘭兆妻姚氏陳瑡妻景氏胡玫妻黃氏任普妻吳氏何錦麟妻左氏烈婦凌方璧妻戴氏均乾隆年)
(閒旌)陳世傑妻張氏(玉屏人夫殁守節乾隆二年旌同縣夏之鍠妻王氏田)
(種心妻鄭氏洪期昌妻夏氏邱文炳妻孟氏鄭宏緒妻劉氏黃瑞妻陳氏詹崤妻雷氏洪志昌妻陳)
(氏胡敬乾妻楊氏鄭宫繼妻劉氏於君爵妻洪氏羅起凌妻黃氏羅文正妻周氏高凌霄妻陳氏黃)
(玉瑶妻印氏夏家佐妻洪氏洪珃妻夏氏鄭文蔚妻田氏洪滄妻周氏鄭椿秀妻夏氏姚秀理妻楊)
(氏袁福祉妻唐氏張珀妻周氏洪如範妻鄭氏田煦妻賀氏孫起智妻於氏梁宏第妻陳氏均乾隆)
(年閒旌)余士賢妻錢氏(青谿人夫殁守節乾隆二十八年旌同縣余璠妻姚氏)
(陶大凱妻黃氏詹銘妻戚氏朱廷襄妻翁氏詹昭妻李氏夏羲妻張氏邊來安妻朱氏戚顯妻孫氏)
(均乾隆年閒旌)傅珍沛妻曾氏(思州人夫殁守節嘉慶十八年旌)侯之
俶妻劉氏(玉屏人夫殁守節嘉慶三年旌同縣田均豫妻侯氏洪如莖妻田氏胡友直)
(妻黃氏鄭星秀妻田氏袁福全妻王氏王文學妻曹氏胡鷞妻李氏唐鉽妻田氏錢富選妻傅氏田)
(春萬妻洪氏洪琋妻劉氏洪聿鼎妻萬氏詹明妻鄭氏均嘉慶年閒旌)戚大中妻劉
氏(青谿人夫殁守節嘉慶二十五年旌)
︹仙釋︺︹唐︺通慧(天寶中在府城西鼇山麓建般若招提以醫術奉召詣闕試之有驗賜金帛不)
(受)︹明︺鹿皮翁(姓字無考椎髻藍縷每披鹿皮遊於市平溪衞舉人鄭維藩求嗣翁詣其)
(門曰不久當生好子約期來賀生子日果至既别不知所之)
︹土産︺葛(唐書地理志思州土貢通志府境出)鉛(出府城東龍塘山)鐵(出府城東龍塘山)
金星石(出府城東架溪潭中通志石上有星點者堅潤可作硯)硃砂(明統志施溪長)
(官司出有硃砂坑)水銀(府志施溪長官司出)蠟(唐書地理志思州土貢通志府境出)棉
紙(出青谿)菊(府境出者佳)木瓜(府境出)竹雞(府境及各長官司俱出)鱸
魚(出玉屏巨口細鱗味最美)
大清一統志
銅仁府(在貴州省治東六百六十里東西距一百七十里南北距一百里東至湖南麻陽縣界六)
(十里西至思南府安化縣界一百十里南至思州府界七十里北至松桃直隷廳界三十里東南至)
(思州府界二十五里西南至思州府界一百三十里東北至湖南永綏廳界一百六十里西北至安)
(化縣界七十里自府治至京師七千二百里)
︹分野︺天文翼軫分野鶉尾之次
︹建置沿革︺禹貢荆州南裔漢為武陵郡辰陽縣地(後漢)
(書郡國志辰陽建武二十六年置)隋屬清江明陽二郡唐初為辰
州地垂拱二年分置錦州(唐書地理志錦州盧陽郡垂拱二年以辰州麻)
(陽縣地及開山洞置)五代後没於蠻宋為思珍二州地(文獻通考)
(思州宋爲羈縻州隸黔州大觀元年蕃部長田祐恭願爲王民始建州又珍州古蠻夷之地唐貞觀)
(七年開山洞置五代復爲蠻夷宋賜名珍州)元置銅人大小江等處長
官司屬思州軍民安撫司(名勝志銅仁府境西南有大江西北有小江合)
(流處崖高數十仞相傳漁者得銅鼎儒釋道三像故以銅人名崖及置長官司始易人爲仁)明
洪武初改置銅仁長官司永樂十一年置銅仁府
隸貴州布政使司
本朝因之屬貴州省嘉慶二年以烏羅平頭二長官
司地改隸松桃直隸廳今領縣一土司二
銅仁縣(附郭東西距一百三十里南北距一百里東至湖南麻陽縣界六十里西至本府屬)
(省溪司界七十里南至思州府界七十里北至松桃廳界三十里東南至思州府界二十里西南至)
(省溪司界一百里東北至湖南沅州府界四十里西北至思南府安化縣界七十里漢辰陽縣地元)
(屬銅人大小江等處蠻夷長官司明洪武五年改置銅仁長官司授土司李氏世守萬歷二十六年)
(以土官不法裁改置銅仁縣屬銅仁府本朝因之)省溪長官司(在府城西一百里元)
(置省溪等處軍民長官司屬都雲定雲等處安撫司後改省溪壩場等處隸思州軍民安撫司明洪)
(武初改置今司屬思南宣慰司永樂十一年改屬銅仁府本朝改屬銅仁縣正長官楊姓副長官)
(戴姓)提溪長官司(在府城西一百四十里元置提溪等處軍民長官司屬思州軍民安)
(撫司明洪武初改置今司隸思南宣慰司永樂十一年改屬銅仁府本朝改屬銅仁縣正長官楊)
(姓副長官張姓)
︹形勢︺高山峻嶺窮谷深溪(明皇輿考)東連麻陽西接思南
南抵思州北控苗界(明統志)九瀧分秀三江匯流天
馬雙貴峙其陽翀鳳南岳亘其陰(黔記)
︹風俗︺舟楫往來商賈互集(黔記)力本右文士多向學(陰子)
(淑記)苗獠種類不一習俗各殊聲教漸敷為之丕變
(通志)
︹城池︺銅仁府城(周二里有奇門七明景泰二年建本朝康熙七年修乾隆二十六年重)
(修銅仁縣附郭)
︹學校︺銅仁府學(在府治東明永樂十三年建本朝康熙二年修入學額數十二名)銅
仁縣學(在府城東北舊附府學本朝康熙三十八年遷建入學額數八名)銅江書
院(在府治東北明成化中建)
︹戶口︺(原額人丁五百八十三今滋生男婦大小共一十三萬一千二百六十一名口計三萬七千三)
(百七十八戶)
︹田賦︺(田地山塘共五萬五千七百八十六畝有奇地丁正雜等銀額應四千六百二十四兩五錢五)
(分九釐均改徵米共六千七百三十六石八斗七升七合)
︹山川︺東山(在府城東為郡鎮山名勝志上有石窩高廣數十武府志突兀奇峭俯瞰大江濤聲)
(撼之響振林木絶壁閒鐫雲彩江聲四大字明嘉靖中山頂建大觀樓後燬本朝順治十八年建)
(雙峯閣於其上)石笏山(在府城東五里一名文筆山高插雲漢)天乙山(在府城東)
(南一里又名天乙峯名勝志石壁崚嶒每見赤色輒有火災於山椒鑿池注水厭之其患遂息)天
馬山(在府城南五里又南六里曰曬袍山)玉屏山(在府城南三十里又府南七十里有)
(獅子山)大萬山(在府城南廢大萬山司南三里司以此名又廢司北五里有新坑山巖谷)
(深邃土人避兵於此舊産硃砂水銀今堙塞)席帽山(在府城西二里又西三里曰三台山)
(其相接者曰半月山)諸葛山(在府城西十里名勝志形勢突兀俯瞰諸垤上有武侯屯營故)
(址)百丈山(在府城西一百里府志峯巒蒼潤林木秀蔚亦佳境也)層嶂山(在府)
(城西一百十里)蝸溪曡山(在府城西一百二十里遊名山記峻壁閒有一石門泉從中出)
(歲早禱之風雨驟作)獨崖山(在府城西二有里一峯獨峙險不可攀)水硍山(在府)
(城西省溪司西南苗穴也)五雲山(在府城西有溪司西五里名勝志時有五色雲吐遂名)
江頭山(在府城西省溪司西九十里邏溪出此)磴山(在府城西提溪司東三里山勢)
(高險有石磴縈紆而上故名又司西三十里有濫泥山)翀鳳山(在府城北三里峯巒迴遶)
(形如飛鳳為府治祖山又北六十里有將軍山)文筆峯(在府城東南天乙峯南一名太乙峯)
(高播雲表)雙貴峯(在府城南十里以兩峯並峙故名)岑嶂(在府城西三里一名文筆)
(洞上銳下闊俗又名牛角洞明提學沈思充題曰正人峯)銅崖(在府城西南當大小兩江合流)
(中挺然聳立高數十仞郡志相傳漁人得銅鼎儒釋道三像於此郡以得名)岑桃崖(在府)
(城西一百二十里明統志崖中有泉常有雲氣禱雨輒應)黃蠟洞(在府城東五里又東五里)
(有滴水洞又府城北四十里有川江洞俱深邃)南岳洞(在府城南二十里)仙女洞
(在府城西省溪司北三里名勝志洞口一石肖婦人通志相傳有仙女修煉於此)銅仁大
江(在府城西南源出松桃廳烏羅司西南九龍山即辰水東流經城南又東入湖南麻陽縣界謂)
(之錦水下流會於沅江漢書地理志辰水南入沅七百五十里水經注辰水出三山谷東南流獨母)
(水注之)銅仁小江(在府城西北源出甕濟洞流至府城西南合大江今府西南有雙江)
(渡乃二江合流處舊志銅仁大江有二源皆出九龍山一出山西南流經石阡府界折而東南至縣)
(南一出甕濟洞東北流又東南至縣城合流入湖南界)邏江(在府城西省溪司北二里)
(源出江頭山至司西二十五里其流始大東流合銅仁江水產金或謂之省溪)司前溪(在府)
(城南廢大萬山司南一里源出大萬山東北流入銅仁江)提溪(在府城西提溪司西五里源出)
(濫泥山引流而東入於銅仁江中產砂金又司東一里有印江流合提溪)雲舍泉(在府城西)
(省溪司北七里名勝志歲旱雩禱即雨其泉注於邏江水産金)飛瀑泉(在府城北八里)
(水甚甘冽四時不涸)
︹古蹟︺渭陽廢縣(在銅仁縣南唐置五代時廢元和志錦州渭陽縣垂拱三年析麻陽縣置)
(在坡山西址)常豐廢縣(在府城西南五里唐置萬安縣天寶初改名常豐宋廢名勝志)
(府大江左有廢萬安縣即唐垂拱二年立者宋時廢)銅仁廢司(即今府治明統志元置銅)
(人大小江等處軍民長官司洪武初改銅仁長官司明史萬歷二十六年改銅仁土司為銅仁縣)
大萬山廢司(在府城南五十里元史地理志思州軍民安撫司大萬山蘇葛辦等處名)
(勝志大萬山在司南三里司以此名通志明洪武五年改置大萬山長官司授土酋楊政華仍屬思)
(州宣慰司後改屬銅仁府今廢)勒舍廢司(在府城南元置尋廢為大萬山長官司地)德
明洞廢司(在府城西北元置明初廢)龍泉葛澤廢司(在府城西北黔記龍)
(泉葛澤長官司宋置今孟溪堡乃其故地按龍泉司宋元志俱無考)大觀樓(在府城東東山)
(上今燬)澄江樓(在府城東東山下今廢)衆思堂(在府城西小江上名勝志宋湖)
(北常平使張惇建蘇軾有記)跨鼇亭(在府城西南銅崖上)
︹關隘︺龍勢關(在府城東又東有石榴關)樣頭關(在府城東南三十里接施溪司界)
倒馬關(在府城北又北有清水塘關並為守禦處又有芭龍甕梅倒水等關俱在府北)毛
口隘(在府城東北二十里亦曰毛口砦)黑壇隘(在府城東北七十里亦曰黑壇關)
張家砦隘(在府城東北八十里)磐石巡司(在府城東北五十里舊駐正大營嘉)
(慶二年移駐)龍頭營(在府城西北明萬歷中總督陳璘相視地勢扼其要害立龍潭報國)
(光明正大四營相距五七里許與鎮筸雞公塞聲援密邇成犄角勢復道石榴坡小橋深入壩帶路)
(皆陡絶其中寬平四山環合一水縈迴復置新鎮名曰龍頭營)威遠營(在府城西北明萬歷)
(十二年因三省苗賊出刧烏羅地方參議金從洋議立設指揮駐守又西北有振武營明萬歷十六)
(年立設千戶防守黔記自平頭司三十里至龍頭營三十里至威遠營又西三十里至振武營四面)
(皆苗窟)烏業營(在府城西北一名烏泥營又西北有河界營)石子營(在府城北)
(三里又府西三里有壩地岡營東三里有木桶營府志府境近郊如石子墺黃蠟灘&KR0309;地岡木桶營)
(凱槽溪龍干砦諸處皆為要地)磐石營(在府城東北明萬歷八年參議畢天能立設指揮駐)
(守)永定營(在府城北明萬歷七年參議畢天能議將馬公坪營改立設千戶防守又有瑪)
(瑙營萬歷九年畢天能將余家哨兵移建設百戶防守黔記由北門山後小路自教場五里至石子)
(營二十里至馬公坪十五里至滑石江三十里至報國營二十里至正大營十五里至瑪瑙營與磐)
(石營相接皆紅崖板櫈雷公冷水諸苗巢窟)龍干砦(在府城西二十里其地有龍干渡)
亞砦堡(在府城西北六十里明宣德七年總兵蕭緩征貴州叛苗設亞砦等十堡後遂爲戍)
(守重地)孟溪堡(在府城西北一百里黔記即龍泉葛澤長官司故地)卜橋堡(在府)
(城西北一百八十里接四川酉陽州境亦苗蠻出入之衝也又落馬堡在府西北二十里落濠堡在)
(府西五里城北堡在府城北門外)關添鋪(在府城南又有遊魚鋪壩黃鋪壩盤鋪凱上鋪)
(客砦鋪桃映鋪孟溪鋪萬山司銅鼓鋪舊皆戍守處)
︹津梁︺廣濟橋(在府城北十五里又廢大萬山司北三里有土黃橋又五里有大石橋)雙
江渡(在府城西南即大小江合流處也明統志崖峭水深渡以小舟)西門渡(在府城西)
(又府城西十里有壩黃渡十五里有琴抱渡一百里有龍家渡)吳家渡(在府城西北三十里)
(又府城西北六十里有桃映渡)
︹祠廟︺武侯祠(在府城東東山下今廢)三烈祠(在府城東祀明劉氏三烈)既濟
祠(在府城東南天乙峯下)石都督祠(在府城北明隆慶中建祀總兵石邦憲)
︹寺觀︺東山寺(在府治東)飛山寺(在府城東東山麓)川主寺(在府城西小江)
(口)崇真觀(在府城東東山上)水月菴(在府城北門外)
︹名宦︺︹明︺田載(北平人永樂中知銅仁府時初立郡載結廬聽政招集遺氓踰年官署學宫規)
(制漸備外馴蠻獠内撫瘡痍民賴以安)王恕(長清人宣德中知府時軍興財匱恕請罷採礦)
(内使及同知等官後因礦盡課無所出復請罷金銀場遂無採辦之患)張隆(臨安人天順中)
(知府雅好文教日集諸生訓迪士始知學自奉甚約俸餘悉付外庫以代租税之不能輸者後卒於)
(官幾無以殮)堯卿(安岳人成化中知府爲政恬靜事上之禮甚簡嘗曰剥民以求媚吾不爲)
(也民有爭訟出數語諭之立解在任九年民安其化)馳九垓(仁壽人宏治中推官讞鞫多所)
(平反值洞苗倡亂入巢撫諭之卒寢其變歲飢請賑不待報而發曰我可無官不忍民無食也)徐
紹先(蘄水人正德中知府時鎮筸苗亂紹先繕城堡備芻粟治器械募民閒勇士教以技擊苗)
(聞憚之不敢犯禁)李資坤(昆陽人嘉靖中知府有惠政先是舊城狹民居郭外恒被苗患)
(資坤相城北曠土拓城九百餘丈以徙之事集而民不擾)唐宗正(靖州人隆慶中推官剛果)
(明決摘發如神嘗奉檄度田躬行阡陌按畝定則不假左右賦税稱平)
︹人物︺︹明︺劉時舉(銅仁人父仁倅梧州道卒舟次昭平為猺賊所劫舉家遇害時舉被執入)
(巢以機智得脱歸謹身力學嘉靖中舉於鄉歷官陜西副使所至有廉能聲)陳珊(字鳴仲銅)
(仁人嘉靖中進士授行人以不附嚴嵩官屢蹶終兖州同知常銘其座右曰士大夫能以居鄉之心)
(居官天下必無冤民能以居官之心居鄉天下必無請託人以為名言)楊如臯(字師虞銅)
(仁人萬歷中進士授玉田知縣以循聲擢監察御史持論得大體巡按所至政尚簡静吏民畏而懷)
(之)楊通炤(銅仁人親疾與弟通杰爭割股以療殁則俱廬於墓)楊燫(銅仁人萬歷乙)
(酉舉人任灤州知府崇禎二年我州自刎死本朝乾隆四十一年大清兵克灤賜諡烈)
(愍)
︹本朝︺駱朝貴(銅仁人原籍廣西嘉慶二年任雲南昭通鎮守備隨剿南籠苗匪以解圍功)
(賞勤勇巴圖魯名號歷升湖北宜昌鎮總兵六年調陜西陜安鎮總兵時襄陽逆首張添倫竄)
(伏川東往來肆掠朝貴率兵緊躡不予以暇連敗之於南江縣之太平坡等處殲賊目張添祿賊勢)
(蹙添倫走巴州金子山朝貴圍斬之十四年擢湖北提督十五年卒於官賜祭葬)
︹列女︺︹明︺劉辰秀(銅仁人梧州通判劉仁女年十六仁卒於官至昭平猺賊刦舟辰秀恐見)
(辱挽父之二妾郭氏張氏同赴水死事聞旌其門曰清流三烈並為建祠)
︹本朝︺盧龍雲妻徐氏(銅仁人值兵亂與龍雲弟龍鼎妻何氏俱自經死)張氏
二女(銅仁人諸生張體謙女康熙中吳逆叛二女避兵山箐潰賊猝至俱投崖死乾隆中旌)
楊勝儒妻盧氏(銅仁人夫殁守節家貧紡績以奉孀姑侍姑疾三年無倦容乾隆中)
(旌同縣諶僖妻萬氏楊昌蕃妻王氏張立功妻袁氏郝全舉妻張氏萬阜妻楊氏王永祚妻汪氏)
(徐奭妻劉氏楊芳騰妻蔣氏均乾隆年閒旌)張宏圖妻楊氏(銅仁人夫殁守節嘉)
(慶三年旌同縣陳繼儒妻閔氏十九年旌)
︹土產︺葛布(府境及各司出)硃砂(明皇輿考省溪司及大萬山出)箭竹(府境及各司出)
楠木杉木黃楊木(府境及各司出)蠟(府境及各司出按省溪提溪)
(二司出金銅仁省溪二長官司出鐵廢大萬山司出水銀今俱無謹附注)
︹苗蠻︺紅苗(詳見鎮遠府)
總纂官(臣)廖鴻藻恭纂并覆輯
校對官(臣)石綸恭校
