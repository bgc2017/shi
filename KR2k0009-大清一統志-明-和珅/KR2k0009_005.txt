大清一統志
順天府(四)
︹關隘︺天津關(在宛平縣西二百十五里一名天門口一名大口外通保安州一百里内至宛)
(平縣沿河口三十里又西南有天橋關口黎園嶺口洪水口西龍門口支鍋口南接淶水縣馬水口)
大通關(在通州南張家灣之長店百貨彙集處明永樂中置巡司後裁)居庸關(在昌)
(平州西北去延慶州五十里關門南北相距四十里兩山夾峙巨澗中流懸崖峭壁稱為絶險即吕)
(氏春秋九塞之一也漢書地理志上谷郡居庸縣有關後漢書光武紀建武十五年徙雁門代郡上)
(谷三郡民置常山居庸關以東水經注居庸關在沮陽城東南六十里居庸界濕餘水導源關山南)
(流歷故關下谿之東岸有石室三層其戶牖扇扉悉石也蓋故關之候臺矣南則絶谷累石為關址)
(崇墉峻壁山岫層深側道𥚹狹林鄣邃險路才容軌其水歷山南徑軍都縣界又謂之軍都關又南)
(流出關謂之下口隋書地理志昌平有關官唐梁載言十道志居庸關亦名薊門關通典居庸關北)
(齊改爲納款唐書地理志昌平縣西北三十五里有納款關即居庸故關亦謂之軍都關程大昌北)
(邊備對居庸關大行山最北之第八徑也東西横互五十里而中閒通行之地才闊五步元文睿宗)
(於居庸關立南北口屯軍徼巡盜賊各設千戸所至大四年樞密院奏居庸關古道四十有三軍吏)
(防守之處僅十有三舊置千戸位輕責重於是改千戶所爲萬戶府分諸軍屯駐東西四十三處置)
(隆鎮上萬戶以統之皇慶元年始改爲隆鎮衞親軍都指揮使司延祐元年又以哈魯勒軍千戸所)
(隸焉方輿紀要居庸關明洪武二年大將軍徐達壘石爲城三年置守禦千戶所永樂二年置隆慶)
(衛領千戶所五以爲京師北面之固本朝初設參將駐守後改都司千把總屬焉關城之南有南)
(口城去州二十五里亦南北二門自南口而上兩山之閒一水流焉道出其上十五里爲關城又八)
(里爲上關有小城亦南北二門又七里爲彈琴峽又七里爲青龍橋道東有小堡又三里至八達嶺)
(嶺上有城亦南北二門元人以此為居庸北口今有把總戍守哈魯勒軍舊作哈兒魯軍今改正)
慕田峪關(在昌平州北一百二十里渤海所北有堡今設把總其北又有田仙峪砦賈兒)
(嶺口又東即密雲幵達口也)鎮羅關(在密雲縣東六十里有二城東為新城西為舊城北)
(去牆子嶺三十里有把總戍守其北為北水峪口又北為黃門口其南為南水峪口魚子山口皆有)
(堡接薊州之將軍關)黃門口關(在密雲縣東八十五里鎮羅關北)磨刀峪關
(在密雲縣東九十三里牆子嶺東又東南為南峪砦口皆有堡)幵連口關(在密雲縣西北)
(三十里其南有幵連口堡黃花鎮東第十一關口也西北接昌平之擦石口東北為神堂峪口河防)
(口又東為大水峪又東為小水峪白道峪牛盆峪東水峪西石城驃騎諸堡又東接石塘嶺諸關口)
(皆屬密雲所轄而近懷柔縣北)黃崖口關(在密雲縣西北八十里石塘路西北有堡其東)
(有高家莊石佛馮家峪三堡又北即白馬關也)白馬關(在密雲縣西北八十里東去潮河川)
(九十里有城設把總戍守其東有陳家峪堡其西有高家堡其北為白馬正關東接響溪口西駝骨)
(口西為白崖峪馮家峪口接黃崖口)石塘嶺關(在密雲縣北五十里大水峪東北有城周)
(二里有奇舊設參將本朝改設石塘路都司今改守備縣志石塘嶺關東自陳家峪西抵开連口)
(延袤二百四十七里轄關寨二十二冊說石塘路兼領營堡二十三)西駝骨關(在密雲縣)
(北一百二十五里白馬關東北其東有陳家峪外口又東為河七寨口皆有堡又東即潮河川也)
小黃崖關(在密雲縣東北九十里牆子嶺北又北一里為大黃崖關皆有堡又北即黑峪)
(關也)牆子嶺關(在密雲縣東北九十里有城周一里有奇有水關舊設參將本朝改設)
(牆子路都司縣志牆子嶺關東自魚子山西抵大黃崖口延袤二百三十一里轄堡寨十一冊說牆)
(子嶺路兼領營堡十五)古北口關(在密雲縣東北一百二十里亦曰虎北口唐書地理)
(志燕樂縣東北八十五里有東軍北口二守捉古北口長城口也金史地理志密雲縣古北口國言)
(曰留斡嶺元史古北口千戶所於檀州北面東口置明實錄永樂八年塞古北口小關及大關外門)
(僅容一人一馬昌平山水記唐莊宗取幽州遼太祖取山南金之破遼兵敗宋取燕京皆由古北口)
(故中居庸山海而制其扼塞者古北喜峯二口焉縣志古北路東自盧家安寨西抵蠶房谷寨延袤)
(一百四十七里轄關寨十六冊說古北路兼領營堡八通志古北口有營城周四里有奇雄踞山巔)
(至為險峻明洪武十一年置守禦千戶所三十年改為密雲後衞嘉靖以後設參將駐守本朝順)
(治初改為都司康熙三十二年設提督為重鎮兼置巡司)曹家寨關(在密雲縣東北一百)
(四十里司馬臺城東西去潮河川營六十里有城周六里有奇為古北口東第十三關口明設參將)
(本朝改設都司縣志曹家寨關東自小臺兒寨西至將軍臺寨延袤一百三十五里轄關寨二十)
(冊說曹家寨路兼領寨堡十)黑峪關(在密雲縣東北一百六十里有城有水關設把總戍)
(守其西有漢皃嶺口倒扳嶺口土牆柏嶺安口又西接古北口其東轉而南有燒香峪口南峪溝口)
(走馬安口大姦峪口又南接大黃崖口)歧溝關(在涿州西南三十五里即今歧溝店市)
益津關(在霸州文獻通考永清縣唐置益津關復入契丹寰宇記周顯德六年收復三關遂)
(於益津置霸州)將軍關(在薊州西北七十里接密雲縣界有把總)黃崖關(在薊州北)
(四十里將軍關東南有上下二營設把總戍守其北三十五里曰尋思峪又北十五里為柞兒峪皆)
(有堡又車道峪堡在黃崖峪東又東為青山嶺口古強峪口)黃松峪關(在平谷縣東又)
(東與密雲縣將軍石關相接關北為熊兒峪關又西為熊兒峪營今邊界分屬密雲而其地則逼近)
(縣境)黃村巡司(在大興縣東南三十里)禮賢莊巡司(在大興縣東南六十)
(里)采育巡司(在大興縣東南七十里居民數千家為畿輔首鎮本朝設巡司駐此乾)
(隆二十六年有御製采育里詩)盧溝橋巡司(在宛平縣西南三十里元置巡)
(司本朝因之)王平口巡司(在宛平縣西一百二十里西去沿河口九十里即金章宗)
(遊處明初華雲龍言自王平口西至易州西北五十里之官坐嶺關隘有九相去約五百餘里俱衝)
(要地宜設兵屯守宏治中嘗築城於此今有巡司)石港口巡司(在宛平縣西一百九)
(十里東去沿河口二里又西十里有東龍門口又西即天津關也)蘆臺鎮巡司(在寕)
(河縣東南去寶坻縣一百四十里即古蘆臺軍元至元十九年立蘆臺鹽使司明亦設蘆臺場置巡)
(司本朝初裁巡司後復設)磁家務巡司(在房山縣北二十里)淀河巡司
(在霸州)中營北岸巡司(在薊州)沿河口(在宛平縣西二百里其東里許)
(有沿河城舊設守禦千戶所本朝改設守備今設都司駐此又東即昌平州洪鎮山城也)錐
石口(在昌平州西北三十二里西接居庸關北接黃瓜峪為州境第二道邊城)陳友諒
口(在昌平州西北四十里錐石口南其西亦接居庸關其東為雁門口又東為石城谷水口有堡)
(為州境第三道邊城)石峽峪口(在昌平州西北八十里糜子口東口内有石峽峪堡舊設)
(守備後改把總又東北為花家窑口又東為黑豆峪又東即八達嶺南臨居庸)黃瓜峪口
(在昌平州北少西六十五里八逹嶺東又東為青龍橋口又東為石佛寺口)洪鎮山口
(在昌平州西少北一百六十里有城亦曰洪鎮山圓城其西接宛平縣沿河口稍東為唐虞庵水口)
(又東有唐虞庵小口又東為直巷嶺有城又東為火口嶺稍折而北為分水嶺又東為牛臘渚口糜)
(子峪口再東即石峽峪也)灰嶺口(在昌平州北西去雁門口十八里自居庸關東至黃花鎮)
(凡九十一口而灰嶺為衝要)德勝口(在昌平州北二十里又名翠屏口北去雁門口五里)
(又東為賢莊口)龍嶺口(在昌平州北四十里有把總駐守其西接賢莊口其北有門家口又)
(北接黃花鎮)頭道關口(在昌平州北六十里撞道口東又北五里為二道關口其西為)
(雞子口内有雞子峪堡)小長峪口(在昌平州北六十里其北有萬㵎口南接小長峪北)
(接二道關牆有犄角之勢)大長峪口(在昌平州北六十里小長峪東内有堡其東北為南)
(治口大榛峪口驢鞍嶺口磨石水口擦石口内俱有堡又東接密雲縣界以上洪鎮山石峽峪黃瓜)
(峪頭道關小長峪大長峪及下西水峪諸口皆州境第一道邊城也)西水峪口(在昌平州)
(北六十里石佛口東又東爲撞道口内皆有堡)孤山口(在房山縣南五十六里涿易二州分)
(路處也)苑家口(在霸州東南十八里明景泰中置口頭村巡司今裁)張青口(在保)
(定縣凸峙衆流之中舟舶往來所必經商賈湊集最爲繁盛)拱極城(在宛平縣西四十里)
(盧溝橋東明崇禎聞築名曰北拱門二南曰永昌北曰順治特設參將控制之本朝更名拱極城)
(屢有修葺改永昌門曰威嚴設西路捕盗同知巡司及遊擊駐守乾隆二十九年修)張家灣
城(在通州南十五里以元時萬戶張瑄督海運至此而名東南漕運至此乃運入通州爲南北水)
(陸要會又自潞河南至長店四十里水勢環曲官船客舫駢集於此舊設倉以儲糧明嘉靖三十一)
(年築城周九百五丈有奇門四又爲便門一水關三今設都司駐防)鞏華城(在昌平州東南)
(二十里其地本名沙河店明永樂中建行宫於此嘉靖十九年築城環之周四里門四設守備駐防)
(本朝設北路捕盜同知及都司駐此)白楊城(在昌平州西四十里長峪城南亦曰白楊)
(口元置白楊千戶所於此明正德中建城跨南北兩山下當兩山之衝周三里有奇門二後又建新)
(城於其西南嘉靖復設守備駐此本朝撥把總戍守其東爲蘇林口湯峪口又東即居庸關南口)
(也)鎮邊路城(在昌平州西一百里接宛平縣界明正德十五年築東西跨山周三里門)
(三設守禦千戶所後又增築一城於其西曰鎮邊新城門三本朝順治初設參將駐守後改都司)
(今舊城巳廢)横嶺城(在昌平州西北八十里鎮邊城東北明宏治十八年築東西跨山南)
(北當兩山之衝周一里有奇門三舊設守備今改把總)長峪城(在昌平州西北八十里横)
(嶺城南明正德十五年築城上跨兩山下據西山之衝周一里門二後又築小城於其西亦曰長峪)
(新城舊設守備駐守今改把總)黃花路城(在昌平州東北一百里舊名勃海所明宏治中)
(置千戶所於此萬歷初移置於慕田峪四年復還舊治本朝順治初改設黃花路參將駐守後改)
(都司今又改守備)石匣城(在密雲縣東北六十里亦名石匣營營西有石如匣因名明宏)
(治十七年築城周四里有奇本朝特設副將駐守後改為遊擊乾隆十年二十六年城俱重修東)
(北十里為瑶亭子建有行宮又一里為新開嶺又十里為稻黃店又十二里即古北口高)
(宗純皇帝鑾輿所經皆屢有御製詩)潮河川營城(在密雲縣東北一百里南)
(去石匣城四十里西有小城曰潮河川堡舊設潮河川守禦千戶所今改把總其東為龍王峪亦有)
(堡)司馬臺營城(在密雲縣東北一百二十里潮河川城東又東有吉家營城皆有把)
(總戍守)信安鎮(在永清縣東南五十里與霸州接界即宋信安軍詳見古蹟)馬頭
鎮(在東安縣西又桃河頭鎮在縣南四十里)王慶坨鎮(在武清縣南八十五里其地川)
(藪錯綜東通大海有千總駐此隸靜海營都司)黃花鎮(在昌平州北八十里有城元置千戶)
(所於此當居庸古北二關之中北連四海冶為京師北門明置參將守備駐此本朝初裁今有把)
(總戍守)宋城鎮(在順義縣東北二十里唐時置戍守處)紅螺鎮(在懷柔縣北十)
(里)狼虎廟鎮(在文安縣西北二十里為南北通衢)蘇橋鎮(在文安縣北四十里)
(接霸州界當水陸之衝貨物雲集明建文初燕王自固安渡拒馬河駐師蘇家橋即此)柳河
鎮(在文安縣東北有集)勝芳鎮(在文安縣東北七十里居民萬餘家貿易時舳艫千計)
李壇鎮(在大城縣南四十里又廣安鎮在縣西南十八里皆有堡有集)子牙鎮(在大)
(城縣東北四十里與靜海縣接界東北去静海縣四十五里有東西二村東屬静海西屬大城以鹽)
(河中流為界)馬伸橋鎮(在薊州東三十五里又别山店鎮在州東南三十里)上倉
店鎮(在薊州南三十里又南三十里有下倉店鎮又邦均店鎮在州西三十里)采育營
(在大興縣東南七十里即故蕃育署今設都司於此)舊州營(在東安縣西舊州城本朝順)
(治六年設都司駐守)馬駒營(在通州西南三十里舊設守備今改千總)胡家營(在三)
(河縣北五十里與密雲縣接界)王甫營(在寶坻縣北三十里有把總戍守)湯泉營
(在昌平州湯泉本朝康熙五十四年設守備駐守)漕河營(在順義縣東北牛欄山東南有)
(把總戍守)楊村務(在武清縣東南五十里明置巡司萬歷十五年改設管河通判本朝初)
(設守備駐防今武清縣丞主簿皆駐於此輿程記由楊村而東南二十里為桃花口又二十里為丁)
(字沽由楊村而西北四十里為黃家務又三十里為河西務皆運道所經也)河西務(在武)
(清縣東北三十里自元以來皆為漕運要途元史世祖紀至元二十四年浚河西務漕渠又食貨志)
(至元二十五年於河西務置漕運司領接海運事舊志今為商民攢聚舟舫輻輳之地明設戶部分)
(司又置巡司隆慶四年築城周二里許門四外環以池本朝裁戶部分司設遊擊管河主簿及巡)
(司於此)石槽寨(在順義縣西北三十里其地有三石槽以東南北為名南石槽有行宫)
(高宗純皇帝皇帝巡幸往還均仁宗睿駐蹕於此)峩眉山寨(在密)
(雲縣東北一百十里東接黃松峪關西接魚子山寨)周河寨(在霸州東九域志信安軍有周)
(河寨在軍西五里刀魚寨在軍北三里田家寨在軍東十里狼城寨在軍東三十里佛聖渦寨在軍)
(東五十里李詳寨在軍東六十里舊志今惟有狼城村在州東北)鹿角寨(在霸州東南六)
(十里九域志文安縣有劉家渦刀魚莫金口阿翁雁頭黎陽喜渦鹿角八寨宋史地理志政和三年)
(改劉家渦曰安平阿翁曰仁孝雁頭曰和安喜渦曰喜安)莫金口寨(在霸州南十五里去)
(桃花寨五里九域志莫金口城漢封公孫渾邪為平曲侯即其地)桃花寨(在保定縣北九)
(域志保定軍有桃花寨在軍北七里又父母寨在軍西北十一里宋史地理志政和三年改父母曰)
(安謐而桃花仍舊今皆廢縣志桃花寨今稱旋馬一名結達相傳楊延朗所築父沒寨在縣西八里)
(延朗守平戎時感父業死敵祭父於此今稱寨上蓋即父母寨也)牛堝堡(在固安縣南四)
(十里與霸州接界堡周八百丈久廢今有集往來者以此爲中頓爲縣南臣鎮)禮讓堡(在固)
(安縣西南四十五里明嘉靖中築久廢今有集)牛欄山堡(在順義縣北二十里)龐各
莊(在宛平縣南本朝嘉慶二十年移縣丞駐此)齊家莊(在宛平縣西北今有巡司)門
頭村(在宛平縣西八里往西山者以村爲門徑因名)趙村(在良鄉縣有管河縣丞駐此)
長楊店(在良鄉縣東北十里爲南北要道)煙郊店(在通州東十里亦曰燕郊店有)
(煙郊行宫)馬頭店(在通州東南明永樂中設巡司萬歷八年裁本朝移州判駐此)
南店(在三河縣南門外東西約三里)夏店(在三河縣西三十里明初置巡司於泥窪鋪後)
(移此今裁有集)琉璃河集(在良鄉縣西南四十五里元延祐四年置琉璃河巡司於此今)
(裁)渠口集(在香河縣東二十五里舊有土堡今圯)劉宋屯集(在香河縣東南)
(三十里舊有土堡今圯)崔黃口集(在武清縣東南六十里今有守備駐防)蘇家
橋(在文安縣有主簿駐此)耍兒渡(在武清縣有縣丞駐此)灰厰(在宛平縣西南)
(盧溝橋西北三十里)巡河厰(在宛平縣西高梁橋稍西門外臨流内環渚水)會同館
(在大興縣東王府街明永樂六年改順天府燕臺驛為之今為在京牧養驛馬之所有館大使)固
節驛(在良鄉縣南門内)潞河驛(在通州舊城東關外潞河西岸明永樂中置又驛西)
(舊有遞運所今裁)和合驛(在通州東南三十五里舊名合河驛以白榆渾三河合流而名)
(明永樂中置萬歷閒移置張家灣改今名今有驛丞)三河驛(在三河縣南門外縣舊有驛二)
(東曰公樂西曰夏店去縣各二十里明正德七年廢二驛改建三河驛於此今裁)河西驛
(在武清縣河西務今以巡檢攝縣丞事又楊村驛在楊村務有驛丞)榆河驛(在昌平州城内)
(舊在州南三十五里榆河店明嘉靖三十六年移置於此本朝順治十六年裁後復置)順義
驛(在順義縣城内)密雲驛(在密雲縣南門外明洪武十二年建本朝因之又石匣城中)
(舊有石匣驛亦洪武中建本朝康熙二十九年置站又古北口有古北口站康熙三十九年置)
涿鹿驛(在涿州治西南明嘉靖中建)大良驛(在霸州東八十里明置又州東二十)
(王里舊有河泊所今皆裁)漁陽驛(在薊州城東南舊在州南三里明天啟二年移置於此又)
(州南舊有南關遞運所今裁)
津梁萬安橋(在府西積水潭東岸跨玉河上流)大通橋(在大興縣東便門外)草
橋(在大興縣右安門外南十里帝京景物略橋去豐臺十里中多亭館燕都游覽志草橋衆水所)
(歸種水田者資以為利十里居民皆蒔花為業)三里河橋(在大興縣東南三里河上明天)
(順中建長七文有奇)盧溝橋(在宛平縣西南三十里盧溝河上金史河渠志大定二十九年)
(以盧溝河流湍急命建石橋明昌三年成名曰廣利元史百官志延祐四年盧溝橋置巡檢司明統)
(志盧溝橋正統九年重修其長二百餘步石欄刻為獅形每早波光曉月上下蕩漾為燕京八景之)
(一名曰盧溝曉月府志橋當往來孔道本朝康熙八年發帑修築聖祖仁皇帝御製碑文)
(以記)廣濟橋(在宛平縣北三十里清河上明永樂中建)青龍橋(在宛平縣北三十五)
(里高宗純皇帝屢有過青龍橋詩)朝宗橋(在宛平縣北六十里跨沙河)琉璃
河橋(在良鄉縣南四十里明嘉靖二十五年重建本朝時加修葺)長楊橋(在良鄉縣)
(東北十里廣陽水上)八里橋(在東安縣東罩馬河上渾河支流自六道口經此北入鳳河縣)
(志大石橋之流為東川西浮橋之流為西川八里橋迤西之流為南川是為三川晉劉琨守此以拒)
(石勒)大通橋(在東安縣南渾河上一名大石橋北通長慶宫南通信安寨)通濟橋
(在東安縣西左奕隄之東亦跨渾河上一名西浮橋南通益津關北通耿就橋)濟公橋(在東)
(安縣北七十里明嘉靖初建又永年橋在東古港中流明嘉靖三年建)虹橋(在通州東三十)
(里)南薰橋(在通州東關外稍南通惠河上為寶坻香河大路俗名哈叭橋)運糧橋
(在通州舊城南關跨城河明萬歷中建本朝順治十二年修)南浦橋(在通州城南跨大通)
(河舊有閘後廢今復建)土橋(在通州南張家灣北二里許下通北運明改建石橋)宏仁
橋(在通州西南三十里渾河上舊名馬駒橋明天順七年改建賜名長二十五丈為洞九以釃水)
永通橋(在通州西普濟閘東明正統十一年建長二十丈為陸運京儲通道以去州治八里)
(亦名八里橋)浮橋(舊在通州城東門外白河上明洪武二十四年建設把總駐守本朝改)
(移北門水淺處額設橋船五十隻)錯橋(在三河縣東五里泃河上一名草橋明宣德三年車)
(駕駐蹕於此今圯)小河橋(在三河縣南門外泃河支流上東通錯橋西達金雞塘境接通)
(薊為往來要道舊為浮橋以渡明正德十二年改建石橋本朝順治七年修)漫漫橋(在武)
(清縣東十里又南官橋在縣東南三十里俱通運河)頓邱橋(在武清縣東南四十里有東西)
(二橋亦通運河)海濱橋(在寶坻縣東門外又南門外有廣川橋西門外有望都橋)安濟
橋(在昌平州鞏華城南二里南沙河上又朝宗橋在鞏華城北俱明正統閒建)紅橋(在昌)
(平州西南十五里元文宗為燕特穆爾建祠立碑處久廢燕特穆爾改見前山川門)永福
橋(在昌平州西南三十五里榆河北)北采橋(在順義縣東十八里)高郎橋(在順)
(義縣東二十五里)曡翠橋(在順義縣北門外)大石橋(在密雲縣城北三十五里)
(舊名羅家橋其地建有行宫)范水橋(在涿州西郭外架木以通行人每年冬設秋撤隨水)
(勢曲折無定所)永濟橋(在涿州北郭外舊名拒馬河橋又胡良橋在州北十里俱明萬歷初)
(建各長三十餘丈本朝乾隆二十五年高宗純皇帝以胡良拒馬二河河身稍徙而橋尚)
(存舟楫往來了不關涉特命改葺舊橋為涵洞十有八兩於舊橋之南移建九空新橋仍築)
(石隄下為涵洞二十有二屬之城北門通新舊橋長二百丈有奇改賜今名有御製)
(重修涿州石橋記勒石)俠河橋(在涿州北二十五里)長溝橋(在房山縣西南三十)
(五里)甘池橋(在房山縣西南三十里)獨樹橋(在房山縣西南四十八里)蘇家
橋(在霸州東二十里文安縣北四十里當往來孔道相傳宋蘇洵為文安主簿時建對河長村有)
(蘇簿祠本朝乾隆三十二年高宗純皇帝巡幸天津經此以洵由修禮書食主簿俸身實)
(未至文安御製四詩以正舊志之誤焉)永濟橋(在霸州東南苑家口本朝康熙三)
(十三年勅建賜額)南趙扶橋(在大城縣東二十里又普濟橋在縣王家口)馬
伸橋(在薊州東三十五里)龍池河橋(在薊州南門外)永濟橋(在薊州南沽河)
(上為往來要道明天順四年建萬歷年閒修)通濟河橋(在薊州西五里跨沙河亦名五)
(里橋明宣宗嘗駐蹕於此)垂楊渡(在東安縣東沽港之北下通靜海縣夾岸垂楊數里)白
龍港渡(在寶坻縣東二十八里又八門城渡在縣東八十里三岔口渡在縣北十里)梁
城渡(在寕河縣南一里又蘆臺渡在縣東南二十里)蕭各莊渡(在薊州南十二里)
︹隄堰︺千里長隄(起保定府蠡縣繚繞縈迴於順天保定河閒三府之境綿互七百餘里)
(本朝康熙三十七年創築雍正四年修乾隆二十八年三十七年嘉慶十三年重修)格淀隄
(在大城縣東北本朝乾隆十年建以隔絶子牙河之水以免入淀淤闐起自莊兒頭東歷靜海抵)
(天津西沽長八十四里有奇三十二年高宗純皇帝巡視河淀以莊兒頭西至三灘里隄不)
(相屬者十六里特令接築直抵千里長隄以資捍禦俾附近田廬永無漂溢之患)永定
河隄(在府境永定河南北兩岸緜延二百餘里本朝康熙三十七年築乾隆元年以來相河)
(之形勢屢加修築)遙隄(在永定河北隄外本朝乾隆三年築自永清縣屬趙百戶村營起)
(歷東安至武清屬北鳳河西岸止二十一年修二十八年重修又文安縣西北遥隄自白家道口至)
(上五哥莊長八里明萬歷四十二年築)渾河隄(在固安縣西南元築明天順萬歷閒重修)
黃堝隄(在東安縣南四十里桃河鎮之南俗呼黃家隄又馬家隄亦在桃河鎮相近又有青)
(楊隄)鳳河隄(在東安縣鳳河南沿流延互數十里)左奕隄(在東安縣西十里遼時謂)
(之西隄又七里隄在縣東八里遼時謂之東隄)縣北長隄(在通州東起自州東北境南至)
(張家灣直抵故漷縣北門緜互三十餘里又楊景芳隄馬頭店隄白浮店隄曹家莊隄皆在州南漷)
(縣東南界)運河隄(在武清縣運河兩岸自北而南歷河西務楊村下達直沽長百餘里有縣)
(丞主簿把總等員分駐其地隨時防禦)潮河隄(在寶坻縣東自縣西北金陵口抵縣東南)
(江湟口二百餘里外禦潮汐泛溢最為衝要)紅心隄(在寶坻縣東南二百里相傳泰始皇)
(所築潮汐雖涌而隄不没)永渡隄(在昌平州西鎮邊城内及北門外一帶明嘉靖二十年築)
(以遏山水暴溢之患)漁厰隄(在霸州東十五里)橫隄(在霸州東十八里南抵苑家口)
(北抵栲栳圈西來諸水至此斂入會同河本朝乾隆二十九年培築)趙哥莊隄(在霸)
(州東三十里自園里村抵蔡園村明知州劉珩築)馬貉隄(在霸州東四十里自田家口至)
(信安鎮宋楊延朗築)臨津隄(在霸州東七十里高橋淀側自涿州東境接固安縣至州之苑)
(家口緜延四十里明宏治十一年築)花達墓隄(在霸州東上接臺山下至信安鎮緜延四)
(十里又南隄自堡家莊起至邢家務口長三十五里俱明萬歷初副使錢藻築)白墳隄(在霸)
(州東南自煎茶鋪北抵白墳明萬歷二年築)高哥莊隄(在霸州南自南關抵平曲村明)
(宏治九年築以障渾河)營田隄(在霸州南隄長三里八分東隄長三里九分營田圍隄并)
(下六工捻一道圍内蓄水隄一水溝一本朝乾隆二十七年修)清河北隄(在霸州南)
(十里自保定縣燕子口抵文安縣潘平緜互九十里金刺史伊拉里所修伊拉里舊名移拉益今)
(改正)長屯漕河隄(在霸州南一百二十里長三里口岸六處)沙城隄(在霸州北)
(南孟店北一里西自固安縣東抵信安緜互八十里明洪武十六年築以障渾河)煎茶鋪
隄(在霸州東北自劉花營經州城北抵信安鎮延袤百里)六郎隄(自霸州老隄頭起至)
(新城縣交界齊家埝止長十四里四分本朝乾隆二十七年培修)沿河隄(在大城縣西自)
(河閒府接縣西界至縣北三岔口接文安縣界迤邐幾百餘里又有古隄自縣南接文安縣境約長)
(五十里或謂之長城隄又謂之護城隄)白浮堰(在昌平州東南元郭守敬興水利上自白)
(浮村築堰引水由神山泉會馬眼等泉過雙塔榆河一畝玉泉諸水經甕山泊至西水門入都城)
澄清閘(在府西萬安橋西元至元二十九年建名海子閘)慶豐閘(在大興縣東王)
(家店至大通橋八里元至元二十九年建上下二木閘名藉東至順初易以石改名慶豐明嘉靖七)
(年并二閘為一又裁主事於通州置郎中兼領今有閘官本朝康熙中於上流增建一閘曰新建)
平津閘(在大興縣東有上下二閘上閘西至慶豐閘十五里下閘距上閘七里俱元至元二)
(十九年建初為木閘名郊亭延祐後易以石改名平津明宣德七年重修)大通橋閘(在大)
(興縣東東便門外大通橋下又朝陽東直二門外橋下俱有閘其下又有迴龍閘皆本朝康熙年)
(閒建)青龍閘(在宛平縣青龍橋下)白石閘(在青龍閘東二十里元至元二十九年建)
長源閘(在宛平縣西北會清河上流自下有長清安豐順成雲津天興翔帆凡七閘俱本)
(朝康熙四十六年建)柳村閘(在宛平縣有閘官)通流閘(在通州治西舊有上下二)
(閘下閘在州南門外西北至上閘五里上閘在州西門外西至普濟下閘十二里皆元至元二十九)
(年建今在州城中并為一閘有閘官又舊有廣利閘在張家灣城東上至通流下閘十一里下至閘)
(口三里亦元至正中建余廢)普濟閘(在通州西十二里舊有上下二閘相距五里又西去)
(平津下閘十三里元至元二十九年建木閘名楊尹閘延祐中易以石改今名今并為一閘)石
壩(在通州城北明嘉靖七年建京糧從此盤入大通河又土壩在州城東道糧從此起車運入西)
(倉南倉中倉明萬歷二十二年建新閘以濟漕)
︹陵墓︺︹金︺太祖陵(在房山縣西北二十里雲峯山下名曰睿陵相近有太宗恭陵按金史)
(貞元三年遷太祖太宗梓宫葬大房山正隆元年又葬始祖以下十帝於大房山大定二十八年改)
(葬熙宗於峩眉谷曰思陵蓋海陵以前諸帝皆葬此)世宗陵(在房山縣西北火房山東北名)
(曰興陵相近有章帝道陵宣帝德陵本朝順治初於金諸帝陵特設守陵五十戶每歲春秋致祭)
(聖祖仁皇帝御製碑文以記乾隆十六年高宗純皇帝特降諭旨命即金太祖太宗)
(二陵修葺享殿繚垣工竣純皇帝親詣展奠并有高宗御製詩)︹明︺成祖長
陵(在昌平州北二十里天壽山南)仁宗獻陵(在天夀山西峯下東南距長陵一里)宣
宗景陵(在天壽山東峯下亦名黑山南距長陵一里半)英宗裕陵(在昌平州石門)
(山東東距獻陵三里)景帝陵(在宛平縣西金山口距西山不十里凡諸王公主夭殤者俱葬)
(金山口與陵相聯屬)憲宗茂陵(在昌平州聚寶山東少南距裕陵里許)孝宗泰
陵(在昌平州筆架山東南距茂陵二里)武宗康陵(在昌平州金嶺山東北距泰陵二里)
世宗永陵(在昌平州十八道嶺嘉靖十五年改名陽翠嶺西距長陵二里)穆宗昭
陵(在昌平州大峪山東北距長陵四里)神宗定陵(在昌平州小峪山東距昭陵一里)
光宗廣陵(在天壽山西峯之右東距獻陵一里)熹宗德陵(在昌平州雙鎻山之)
(檀子峪西南距永陵一里)莊烈帝思陵(在昌平州錦屏山昭陵西巳上在昌平者共十)
(三陵本朝定鼎以來於明代諸陵隆禮備至特設司香太監及守陵人戶有司以時修葺順治十)
(六年世祖章皇帝巡幸畿輔親詣諸陵及思陵前爲文以祭復命繕修思陵)
(申禁樵採聖祖仁皇帝屢飭所司加意防護世宗憲皇帝又求其後裔封以侯爵俾)
(守宗祀高宗純皇帝御極特錫嘉名爲延恩侯每歲春秋給假往祭乾隆五十年親)
(詣明陵祭奠特降諭旨修葺諸陵享殿繚垣一切規制務臻堅久優崇之典古罕有也)︹周︺
樂毅墓(皇甫鑒城冢記在良鄉縣南三里)︹漢︺蒯徹墓(在大興縣東廣渠門外八)
(里莊古埠墓前有井按于欽齊乘蒯徹墓在臨淄東二里漢書徹范陽人高祖曰徹齊辯士未知)
(孰是)盧植墓(在涿州東河村里土人呼為南臺)公孫渾邪墓(在霸州東長安)
(客話公孫渾邪卒葬於平曲城俗名花達墓在霸州東二十里)周堪墓(九域志霸州有周堪)
(墓舊志在州南二里)韓延夀墓(在文安縣東南韓村又明統志在宛平縣西韓家山)樂
巨叔墓(寰宇記在文安縣東南二十五里樂殺生閒閒生巨叔漢高祖求毅後封巨叔為華)
(成君卒葬於此)張堪墓(在保定縣西南二里)馬成墓(在平谷縣東二里)︹晉︺張
華墓(在大興縣東南六十里)劉琨墓(在東安縣東二十里樓桑村)︹唐︺哀忠
墓(在宛平縣西十里相傳唐太宗葬征遼將士處)羅士信墓(在寶坻縣北三十里羅莊)
(村)袁天綱墓(在涿州東北浮落岡)賈島墓(在房山縣南十里)張仁憲
墓(在文安縣西相公莊即仁憲故里有廟)︹遼︺韓澤墓(在東安縣西北五十里更生村)
︹金︺劉樞墓(在三河縣西五十里)巨構墓(在平谷縣南八里)︹元︺劉秉忠
墓(在宛平縣西盧溝橋北)李孟墓(在宛平縣西北香山石井村)歐陽原功
墓(在宛平縣石井村)宋本墓(在宛平縣西三十里橛山村)耶律楚材墓
(畿輔通志在宛平縣西北三十里甕山下墓東有祠今石像猶存〇本朝乾隆十五年建清漪園)
(楚材墓相近園門高宗純皇帝念其清忠亮節特命保護修葺並建新祠為奠饋申)
(酌之地為碑記又命侍郎汪由敦御製詩勒石)星吉墓(在宛平縣西北玉河)
(鄉吉以江西行省平章死難宋濂撰碑)史天澤墓(在永清縣西南二十里黑岱村)王
伯勝墓(在文安縣東南二十五里岳村)︹明︺楊善墓(在大興縣東南十五里)金
鋐墓(在東直門外六里屯)鞏永固墓(在永定門外)張輔墓(在宛平縣盧溝)
(橋南長新店)李東陽墓(在宛平縣西畏吾村)傅好禮墓(在固安縣東知子營)
劉體乾墓(在東安縣北門外一里許)李侃墓(在東安縣北五十里鳳河之陽)楊
中行墓(在通州東召里莊)岳正墓(在通州南故漷縣西南二十里堅村)劉中
敷墓(在通州北安德鄉)周能墓(在昌平州西柳林村畔)王承恩墓(在昌)
(平州思陵西承恩明太監從莊烈帝殉難)徐亨墓(在昌平州東北五十里)陳賢墓
(在昌平州東北九十里)李濬墓(在昌平州東北七十里)王真墓(在昌平州東北)
(八十里)朱能墓(在昌平州東北一百二十里)李慶墓(在順義縣西三十里)成
德墓(在懷柔縣寅洞里)李斆墓(在涿州南永豐店)姚廣孝墓(在房山縣)
(東北四十里)王遴墓(在霸州東)王儀墓(在文安縣北十八里張哥莊)孝子
王原墓(在文安縣相公莊之南)歐信墓(在薊州東三里)燕忠墓(在薊州東)
(三里)
︹本朝︺朱珪墓(在宛平縣西三十里吕村)
︹祠廟︺名宦祠鄉賢祠(俱在府學文廟戟門左右每歲春秋仲月丁日祭各)
(省府州縣制同)忠孝祠節義祠(忠孝祠在府學内合祀古今忠義孝弟之人節)
(義祠在府學外合祀前後節孝婦女俱本朝雍正二年勅建並令直隸各省府州縣衞俱)
(建每年春秋兩祭)劉猛將軍祠(在府治内畿輔通志神名承忠吳川人元末官指揮)
(有功適江淮飛蝗千里揮劒逐之蝗盡死後殉節投河民祀之本朝雍正二年勅建各州)
(縣多有祠)文丞相祠(在府學西明永樂六年建祠西有懷忠會館唐李邕雲麾將軍碑二)
(礎在祠中府丞吳涵有記)于少保祠(在大興縣崇文門内東半里額曰忠節祀明兵部尚)
(書于謙即謙賜第也)吳越王祠(在大興縣東南蘆草園本朝雍正三年勅封誠)
(應吳越武肅王裔孫世章建)三忠祠(在大興縣東南大通橋東祀漢諸葛亮宋岳飛文天)
(祥祠後有濯纓亭)霍原祠(在良鄉縣魏盧道將為燕郡太守下車表樂毅及原墓為之立)
(祠)岳文肅公祠(在通州治西文廟東明嘉靖中建祀岳正)靈應龍祠
(在武清縣東北河西務)劉諫議祠(在昌平州學宮内明景泰三年改建祀唐劉蕡按)
(祠舊為諫議書院在昌平州西南五里舊縣東詳見學校)狄梁公祠(在昌平州西舊縣北)
(門外元大德中重建)楊令公祠(在密雲縣東北古北口祀宋楊業)劉文靖祠
(在房山縣西南七十里祀元劉因)趙君祠(在文安縣東北魏書地形志文安縣有趙君祠)
(縣志今名仙公堂在近郭莊北祀漢縣令趙䕫)永定河神廟(在宛平縣盧溝橋南本)
(朝康熙三十七年桑乾河工告成賜名永定河并建河神廟御製碑文記之又忠濟)
(廟在京西石景山雍正十年勅建世宗憲皇帝御書扁曰安流澤潤有碑文)
(高宗純皇帝御製碑文以記又乾隆十六年奉特旨固安縣東舊河神廟為東惠濟廟城西)
(河神廟為西惠濟廟)蘆臺聖母廟(在寕河縣蘆臺鎮相傳五代時南北分界幽燕絶鹽)
(歲餘百姓病忽有老母語人曰此地可煮土成鹽遂教以煮法不數日失母所在居人因祀之號為)
(聖母)東嶽廟(在涿州北關明萬歷二年修規制敞麗本朝高宗純皇帝御賜扁曰)
(震亨育物又碧霞元君廟亦在北關御書扁曰碧虛雲馭)張桓侯廟(有二一在)
(涿州城内一在城外廟外有石碑曰極侯故里)漢昭烈廟(在涿州西南樓桑村昭烈故里)
(也唐乾寕四年建廟碑尚存金承年初修王庭筠有記明宏治二年重修以關張配享本朝)
(高宗純皇帝有御題昭烈帝廟詩)龍神廟(在涿州拒馬河乾隆二十六年)
(高宗純皇帝御書額曰澤流畿甸)淀神廟(在霸州泰堡莊乾隆三十四年高宗純)
(皇帝御書額曰甸流承佑)河神廟(在霸州泰堡莊乾隆三十二年勅建)張太
守廟(在薊州治西北隅祀漢張堪)尚父廟(在大城縣東北四十里子牙鎮明萬歷二)
(年建)黃帝廟(在平谷縣東北十五里漁子山上)
︹寺觀︺隆福寺(在大興縣東大市街之西北明景泰四年建本朝雍正元年修每月之九十)
(日有廟市百貨駢聞為諸市之冠有世宗憲皇帝御製碑文又御書真如殿扁曰慈)
(天廣覆乾隆十一年高宗純皇帝御書扁二曰法淨心宗長樂我境)護國寺(在宛)
(平縣西南舊名崇國寺元至元中建有趙孟頫所書寺碑明宣德中重建賜額大隆善護國寺本)
(朝康熙六十一年奉勅重修有聖祖仁皇帝御製碑文每月七八日廟市最盛)隆
長寺(在宛平縣西南本朝乾隆二十一年修高宗純皇帝御書扁二大殿曰般若觀)
(宗後殿曰蓮花淨界又有御製詩碑)長椿寺(在宛平縣西南明萬歷四十年孝定)
(太后為僧明陽建所謂水齋禪師者也本朝乾隆年閒高宗純皇帝御書扁曰大覺真源)
法源寺(在宛平縣西南舊為憫忠寺唐貞觀十九年太宗為東征陣亡將士建寺中有高閣)
(諺云憫忠高閣去天一握是也東西有甎塔高可十丈云是安祿山史思明所建又有唐重藏舍利)
(記二及蘇靈芝行書實塔頌本朝康熙年閒聖祖仁皇帝御書扁曰覺路津梁曰不二法)
(門雍正十一年奉勅重修改今名高宗純皇帝御書扁曰法海真源)岫雲寺
(在宛平縣西潭柘山舊名潭柘寺相傳本青龍潭開山時青龍避去潭平為寺諺曰先有潭柘後有)
(幽州此寺之最古者舊志為有柘千章故名晉為嘉福寺唐為龍泉寺後更潭柘本朝康熙二十)
(七年修賜今額又有御書清浮莊嚴香林淨土諸扁聖祖仁皇帝高宗純皇)
(帝屢經臨幸御製詩勒石殿扁曰福海珠輪三聖殿等處並有御書大御書)
(扁)顯應寺(在宛平縣西黃村俗呼黃姑寺相傳月正統十四年北征有陜西吕尼苦諫不)
(聽及復辟為建寺名曰保明本朝康熙年閒勅修賜今額聖祖仁皇帝御製碑記)
戒壇寺(在宛平縣西馬鞍山唐武德中建寺名慧聚明正統閒易名萬壽寺以白石為之凡)
(三級周遭皆列戒神賜御書清戒二字本朝康熙十七年高宗純皇帝御書大殿)
(扁曰般若無照戒壇曰樹精進幢)法海寺(在宛平縣西四十里舊名龍泉寺明正統四年)
(改建)大覺寺(在宛平縣北徐家莊黑龍潭西舊名佛泉寺本朝雍正二年重建改今名)
(高宗純皇帝屢經臨幸於此建行宫御書扁曰圓證妙果屢有御製詩勒碑)
宏恩寺(在良鄕縣明萬歷中建本朝康熙五十六年御書大願慈航扁并勒)
(御製詩又縣有夀因寺御書大悲慈航及花臺止水二扁高宗純皇帝臨幸並有)
(御製詩勒石)三塔寺(在永清縣城外東南百步唐建則天時石幢猶存)佑聖
教寺(在通州舊城内西北隅浮圖十三層高三百五十尺下作蓮花臺座高百二十尺周圍四)
(百尺創於唐貞觀七年歷五代遼金元凡八代而始成塔頂有鐵矢一相傳金將楊彥升射鏃其上)
(今猶存爲州之巨觀)香巖寺(在昌平州永豐屯舊名彌勒院本朝康熙五十九年改今名)
(有聖祖仁皇帝御製碑記)昭聖寺(在昌平州治西北唐乾符中建有大悲陀羅尼)
(幢一開元閒立)龍興寺(在密雲縣北唐建俗名鎚塔寺本朝康熙四十一年賜今)
(額)資福寺(在懷柔縣紅螺山麓距縣十五里即真明寺建於金皇統初年明正統中修松)
(栝幽邃寺前有珍珠泉瀉出兩峯之閒)雲巖寺(在懷柔縣栲栳山據山之中巔金乾統中)
(建)砙堂寺(在懷柔縣東八十里舊名曇泉寺明正德中改今名)祗園寺(在懷柔縣)
(城南門外本朝康熙四十九年修建聖祖仁皇帝御書扁曰示真實相乾隆二十七年重)
(修)普夀寺(在涿州東三里浮圖高十丈石臺高二丈州境山川一覽在目)福聚寺
(在涿州北俠河村熙五十四年本朝康賜額)雲居寺(即西域寺在房山縣石經)
(山唐初沙門知苑所居有唐開元十年石浮圖銘開元二十八年山頂浮圖後記其東一里即石經)
(洞本朝高宗純皇帝鑾輿臨幸御賜昆盧殿扁曰慧海智珠釋迦諸殿皆有扁)
上方寺(在房山縣南五十里即兜率寺兩崖之閒鑿石為磴攀絙而上絶頂有泉如斗汨汨)
(不窮)天成寺(在薊州盤山翠屏峯之陽舊名福善寺俯瞰林壑圖畫天成本朝乾隆十年)
(勅改今名寺門樓扁曰江山一覽大殿扁曰清淨妙因皆宸翰也御製遊盤)
(山記勒碑於此)獨樂寺(在薊州城西門内有唐李白書觀音之閣扁本朝高宗純)
(皇帝經臨停蹕屢有御製詩)香林寺(在薊州北四里翁同鷙泉流峙左右為薊州之)
(最勝處)清都觀(在密雲縣西北十里金大定二年建元至元中改洞真宫明洪武中置道)
(籙司)棲雲觀(在薊州盤山紫峯之下塏爽明秀為中盤勝境)延祥觀(在平谷縣東二)
(十五里元至元中建邱長春過此觀中有枯柏捫之復榮)慈育院(在宛平縣西四十里本)
(朝康熙四十一年修聖祖仁皇帝御書扁曰慈育羣生)觀音庵(在密雲縣北九十五)
(里之南天門山勢聳秀下臨潮河本朝康熙四十二年聖祖仁皇帝巡幸經此御)
(得安業在職五歲戶口倍增)張堪(宛人光武時為漁陽太守捕擊奸猾賞罰必信吏皆樂為)
(之用匈奴嘗以萬騎入漁陽堪率數千騎擊破之乃於狐奴開稻田八千餘頃勸民耕種以致殷富)
(百姓歌曰桑無附枝麥穗兩岐張君為政樂不可支視事八年匈奴不敢犯塞)廉范(杜陵人永)
(平十六年為漁陽太守北匈奴入雲中遂至漁陽范擊却之)楊震(華陰人安帝時為涿郡太)
(守性公廉不受私謁子孫常蔬食步行或欲令開產業震不肯曰使後世稱為清白吏子孫以此遺)
(之不亦厚乎)滕撫(劇人順帝時為涿縣令有文武才用太守以其能委任郡職兼領六縣風)
(政修明流愛於人在事七年道不拾遺)王暢(高平人為漁陽太守以嚴明稱)度尚(河陸)
(人桓帝時為文安令遇時疾疫榖貴人饑尚開倉賑給營救病者百姓蒙其濟)︹三國︺︹魏︺牽
招(觀津人文帝時持節護鮮卑校尉屯昌平時邊民流散山澤多叛亡招廣布恩信誘納降附咸)
(各歸命)王觀(廩邱人文帝時為涿郡太守郡北接鮮卑數有盜寇觀令邊民十家以上屯居)
(築京候守禦有備寇抄以息明帝初詔書使郡縣條為劇中平者主者欲言郡為中平觀教曰此郡)
(數有寇害云何不為外劇耶主者曰若郡為外劇恐於明府有任子觀曰郡為外劇則於役條當有)
(降差豈可為太守之私而負一郡之民乎遂言為外劇郡送任子詣鄴時觀但有一子而又幼弱其)
(公心如此)︹晉︺孫拯(富春人吳平後為涿令有稱績)︹南北朝︺︹魏︺盧道將(涿人)
(燕郡太守下車表樂毅霍原之墓為之立祠優禮儒生勵勸學業敦課農桑墾田歲倍)裴延
儁(聞喜人孝明帝時為幽州刺史范陽郡有舊督亢渠漁陽燕郡有故戾陵諸堰皆廢毁多時廷)
(儁躬自履行相度形勢隨力分督未幾而就為利十倍百姓賴之又命主簿酈惲修起學校禮教大)
(行)盧文偉(涿人除本州北平府長流參軍說刺史裴延儁按舊跡修督亢陂溉田萬餘頃)
(又積稻榖於范陽城時經荒儉多所賑贍彌為鄉里所歸後以功封大夏縣男除范陽太守)江
文遙(考城人明帝時為安州刺史善於綏納甚得物情時杜洛周葛榮等相繼叛逆幽燕以南)
(悉沒文遙孤城獨守鳩集荒餘且耕且戰百姓皆樂為用)︹北齊︺稽曄(皇建中為平州刺史)
(建議開幽州督亢陂置屯田歲收稻粟數十萬石北境得以周贍)斛律羨(敕勒部人河淸)
(三年為都督幽州刺史羨以突厥屢犯邊自庫推戍東距海二千餘里其閒凡有險要或斬山築城)
(斷谷起障并置立戍邏五十餘所又導高梁水北合易京東會於潞因以灌田公私獲利)︹周︺于
翼(洛陽人建德二年為幽州總管時大旱溳水絶流舊俗每逢亢旱禱白兆山祈雨帝先禁羣祀)
(山廟己除翼遣主簿祭之即日澍雨歲遂有年百姓感之聚會歌舞頌翼之德)︹隋︺郭絢(安邑)
(人大業中為涿郡丞吏人悦服數歲遷通守兼領留守及山東盜起絢逐捕之多所尅獲時諸郡無)
(復完者惟涿郡獨全後將兵擊竇建德於河閒戰死人吏哭之數月不息)︹唐︺李桐客(衡水)
(人貞觀初為通州刺史治尚清平民呼為慈父)韋宏機(萬年人顯慶中為檀州刺史以邊人)
(陋僻不知文儒乃修學宫畫孔子七十二子漢晉名儒像自為贊敦勸生徒由是大化)宋慶
禮(永平人為河北度支營田使兼營州都督開屯田八十餘所追拔漁陽淄青沒戶還舊田宅又)
(集胡商立邸肆不數年倉廥充居人蕃集遂罷海運收歲儲邊亭晏然)賈循(華原人累官雁)
(門副使安祿山使守幽州顔杲卿招之以傾賊巢穴循許之向潤客發其謀賊縊殺之)︹宋︺石
曦(太原人雍熙中知霸州兼部署會陳廷山謀以平戎軍叛入北邊曦察知之與侯延濟定計擒)
(廷山以獻)丁罕(潁川人淳化中知霸州河溢城圯罕以私錢修築民咸德之)楊應詢
(益州郫人徽宗時知保定軍霸州塘濼之閒地沮洳水潦易集居人浮板以濟應詢增隄防為長衢)
(濬其旁以泄流民利賴之)︹遼︺耶律合住(保寕中拜涿州刺史曉暢戎政久任邊防務鎮)
(靜不妄生事以邀近功屬部乂安鄰壤敬畏)耶律儼(析津人大安初為景州刺史繩胥徒)
(禁豪猾撫老恤貧未數月善政流播郡人刻石頌德)大公鼎(渤海人咸雍中為良鄉令省徭)
(役務農桑建孔子廟學部民服化)︹金︺劉煥(中山人由任城尉調中都市令樞密使璞薩瑚)
(圖家有條結工牟利於市不肯從市籍役煥繫之瑚圖召煥煥不往暴工罪而笞之煥初除市令過)
(謝其鄉人吏部侍郎石琚琚不說曰京師浩穰不與外郡同棄簡就煩吾所不曉也至是始重之)
(璞薩瑚圖舊作僕散忽土今改正)唐古里(大定初為大興尹帝謂之曰京師好訛言府中)
(奸吏為民患卿雖年少有治才去其宿弊無為因循廉察入第一等進階榮祿大夫七年五月大興)
(府獄為之空詔賜宴勞之唐古里舊作唐括安禮今改正)烏古倫元忠(上京人大)
(定中知大興府事有僧犯法吏捕得置獄貴主屬使釋之元忠不聽主奏其事帝召謂曰卿不徇情)
(正可嘉也治京如此朕復何憂烏古倫元忠舊作烏古論元忠今改正)伊拉素(玉魯部人)
(為大興尹大定中帝幸上京顯宗守國使人謂之曰自大駕東巡京尹所治甚善我將有春水之行)
(當益勤乃事還以所獲鵝鴨賜之伊拉素舊作移刺慥玉魯部舊作虞吕部今改正)完顏
守道(完顔部人歷獻祁濱薊四州刺史大定中幸都過薊父老遮道請留再任)焦旭(柏鄉)
(人大定時為大興令以杖親軍百人有司議罪帝曰旭親民吏也免之改良鄉令平章政事石琚薦)
(其能召為左警巡使)完顏永功(大定末為大興尹有老嫗與男婦憩道旁婦從所私亡去)
(嫗告伍長蹤迹之有男子私殺牛手持血刃望見伍長意其捕已即走避嫗與伍長疑殺其婦捕送)
(縣不勝楚毒遂誣服問尸安在詭曰棄之水中矣求之水中果得一尸已半腐縣吏具獄永功疑之)
(曰婦死幾日而尸遽半腐哉頃之嫗得其婦於所私家永功曰是男子以殺人就獄其拷掠足以稱)
(殺牛之科矣釋之去武清黃氏望雲王氏豪猾不逞永功發其罪畿内肅然)完顔伯嘉
(翁鄂羅必拉明安人明昌初調中都巡警判官孝懿皇后妹晉國夫人家奴買漆不酬直伯嘉鈎致)
(晉國用事奴數人繫獄晉國白章宗章宗曰姨酬其價則奴釋矣由是豪右屏迹翁鄂羅必拉明)
(安舊作訛古魯必刺猛安今改正)王翛(涿州人明昌二年知大興府事時僧徒多遊貴戚門)
(翛惡之乃禁僧午後不得出寺嘗一僧犯禁皇姑大長公主為請翛曰奉上命即出之立召僧杖一)
(百死京師肅然承安閒知大興府事闕詔諭宰臣曰可選極有風力如王翛輩者)伊拉里
(瑚魯圖明安人明昌三年畿内饑擢授霸州刺史既至首出俸粟食饑者於是倅以下及郡人遞出)
(粟以佐之且命屬縣視為法多所全活郡東南有隄久圯水屢為害益增修之民以為便為立祠)
(伊拉里譯見前隄堰門清河隄注瑚魯圖明安舊作胡魯土猛安今改正)承暉(本名福興章宗)
(時知大興府宦者李新喜有寵用事借大興府妓樂承暉拒不與豪民與人爭種稻水利不直厚賂)
(元妃兄左宣徽使李仁惠仁惠使人屬承暉右之承暉即杖豪民而遣之謂其人曰可以此報宣徽)
(也宣宗遷汴承暉與太子留守中都元兵攻之仰藥死)李遹(欒城人泰和中為大興幕官時)
(瑚芬知府事賈權恃勢奴視同列遹獨抗之不少假借摘瑚芬陰事數十條欲發之瑚以非罪䧟遹)
(幾不測卒獲免瑚芬舊作虎賦今改正)徒單公弼(孫卓貨明安人大安初知大興府事)
(讞武清盜疑其有冤已而果獲真盜孫卓貨明安舊作算主海猛安今改正)舒佳佛申
(薊州明安人貞祐二年為提控與同知順州軍州事温德亨岳查拉守密雲縣佛申家屬在薊州元)
(岳得之以示佛申曰若連降當以付汝否則殺之佛申曰吾受國厚恩宣以家人生死為計耶城破)
(死於陣岳查拉被執亦不屈死舒佳佛申舊作术甲法心明安改見前温德亨岳查拉舊作温迪)
(罕咬查刺今並改正)錫登(繁峙人貞祐初知大興府登以在京貧民闕食者衆宜立法賑救乃)
(奏曰京師官民有能贍給貧民者宜計所贍升職遷官以奬勵之遂定權宜鬻例格全活甚衆錫)
(登舊作胥鼎今改正)富察乣舍(盤安軍節度判官與雞澤縣令温德亨錫佛訥同守薊州)
(衆潰而出乣舍錫佛訥死之富察乣舍舊作蒲察乣舍温德亨錫佛訥舊作温迪罕十方奴今並)
(改正)︹元︺齊努(至元七年授大都路總管兼大興府尹馭吏治民有方以暇日正街衢表里巷)
(國學興工尤盡其力齊努舊作千奴今改正)耶律有尚(至元中知薊州以清簡得民心)
劉德温(大興人大德中同知大都路總管府事輦轂之下供億浩繁德温措置有法民用不)
(擾)廉瑚遜哈雅(至治閒同知順州事有弓匠提舉莫都拉者恃勢奪州民田同列畏)
(之瑚遜哈雅至即治其罪廉瑚遜哈雅舊作廉惠山海牙莫都拉舊作馬都刺今並改正)︹明︺
葛誠(建文時為燕王府長史王佯病誠密告張昺謝貴宜為備又與護衞指揮盧振約内應謀)
(泄俱死)謝貴(建文初為北平都指揮使與張昺並受密命伺察燕事燕王舉兵不屈而死)
彭二(建文初為都指揮燕師起夜攻九門克其八獨西直門未下二躍馬市中曰燕王反從我)
(殺賊者賞集兵千餘人將攻端禮門燕王遣健卒格殺之)馬宣(建文時為都指揮守薊州燕兵)
(攻大寕宣發兵將攻北平與燕王戰於公樂驛而敗退保薊州燕將張玉等急攻之宣出戰被擒罵)
(不絶口死)曾濬(建文時為薊州鎮撫與馬宣同守薊城被擒不屈死)李驥(郯城人永樂中)
(知東安縣事有病民輒奏於朝罷免之有婺婦子死於狼婦奔訴驥驥禱城隍神深自咎責明旦狼)
(死於其所)張需(天順中知霸州患民多遊食里置一籍識人戶大小多寡之數限以恒業所種)
(栗麥桑棗及紡績之具雞豚之畜皆有定數暇則入鄉驗其籍缺則有罰於是民無游惰)何瑛
(𣏌縣人成化初東安縣主簿邑南窪下歲有水患瑛相度地勢東自南壇旁開創河渠經楊官屯直)
(達甄家莊之河口西自縣西之北隱旁開創河渠經馬子莊直逹挑河頭之河口水得通行害去八)
(九今遺址尚存)張憲(德興人成化中順天府尹時高貲富人率營充將軍校尉輒得優復致下)
(戶重困憲疏陳其弊并及均馬政恤民難省冗費三事悉允行在職四年權豪畏懾)楊廉(豐城)
(人正德初為府尹時京軍數出車費動數千金廉以頻歲水旱請以大興遞運所餘銀供之奏免夏)
(税萬五千石慮州縣巧取民財為置歲辦簿具載其數吏無能為姦革和買借辦之擾釐各官夫馬)
(銀於徭役吏不得多取定陵戶貧富撥補之法以絶影射皆著為例)張汝舟(渾源州人正德)
(中知大城縣流賊臨城與主簿李銓俱戰死汝舟贈光祿寺丞銓贈知縣)馬永(遷安人正德時)
(以都督僉事充總兵官鎮守薊州盡汰諸營老弱聽其農賈取傭直以給健卒由是永軍獨雄於諸)
(鎮武宗至喜峯口欲出塞永叩馬諫帝笑而止中路擦崖當邊衝永築城堡遷軍守之嘉靖初累立)
(戰功進右都督永善用兵且廉潔及卒州人為立祠)馬芳(蔚州人嘉靖時以薊州副總兵分守)
(建昌土蠻十萬騎薄界嶺口芳與總兵官歐陽安力戰擒其驍騎猛克兔等賊初不知芳至是免冑)
(示之賊驚曰馬太師也遂却)張守中(聞喜人嘉靖末知通州巡撫某敗績於邊馳入州守)
(中不納巡撫怒將治五衞軍升守中不從乃止)王四維(河曲人天啟閒知涿州有旨建魏忠)
(賢祠四維堅不奉詔被謫)葉廷秀(濮州人天啟中授順天府推官英國公張維賢謀奪民産)
(廷秀斷歸於民維賢怒愬於朝廷秀亦愬於朝迄還民)劉宗周(山陰人崇禎初官府尹所)
(陳奏皆極剴切都城戒嚴傳旨辦布囊八百中官競獻騾馬宗周曰是必有以遷幸動上者詣午門)
(叩首諫自晨至暮中官傳旨乃退京尹為卿貳遷轉之階無舉其職者宗周政令一新挫豪家尤力)
(閹人請託輒不應或相詬䛨宗周治事自如武清伯蒼頭毆諸生宗周捶之枷武清門外出過籠篋)
(纍纍詢為司禮監奏樂器焚之通衢賙恤單丁下戶備至居一載謝病歸都人為罷市)党還
醇(三原人崇禎中為良鄉知縣城破死之贈光祿丞)任光裕(崇禎初知香河縣城破死)
(之贈光祿丞)武起潛(進賢人崇禎初知武清縣有諸生為人所訐納金酒甕以獻起潛召)
(學官及諸生貧者數人置甕庭中謂之曰美酒不可獨享與諸君共之酒盡金見其人惶恐請罪即)
(以金分卑貧者治縣一年有聲調繁遵化坐事被劾解官候代城破死之)高承&KR1256;(秀水人崇)
(禎時知遷安縣調寶坻縣多中貴豪猾倚之為奸承&KR1256;以法繩之不少貸其他剔除蠹弊民賴其利)
(會大兵入所過城邑皆克獨寶坻圍九日堅守不下師旋復來環攻二十四日終不下事聞莊烈)
(帝嘉其功命優敘)王禹佐(崇禎九年以保定通判攝昌平州事大兵至與守陵太監王)
(希忠等固守城陷俱死之禹佐子亦從死同時殉節者判官胡維忠吏目郭永學正解懷亮訓導常)
(時光守備咸貞吉贈恤有差)上官藎(曲沃人崇禎初知順義縣廉執有聲在官三年薦章)
(十餘上大兵至率衆固守城破自經死同殉節者遊擊治國器都指揮蘇時雨訓導陳所藴)趙
國鼎(樂平人崇禎中知寶坻縣有政聲大兵破城死之同死者主簿樊樞典史張六師訓導)
(趙秀)王鑰(武功人崇禎中知文安縣大兵至率紳士堅守七晝夜城破與主簿安衡典史湯)
(國紀訓導郭養性皆死之贈太僕寺少卿)趙煇(河津人崇禎中為霸州兵備副使勤於其職)
(大兵至與知州楚雄丁師羲督士民固守及城破煇自盡師羲亦死之贈煇光祿寺卿師羲布政司)
(參議)高維岱(昌邑人崇禎中知永清縣視事甫旬日大兵至一門死之贈按察使僉事)
鄒養性(崇禎中永清教諭大兵至與典史李時卿鄉官劉維蕙同盡節)
︹本朝︺蔣三捷(奉天人順治初任通州兵備道廉明有威政教甚舉)陳維新(奉天人順)
(治四年任昌平兵備道時渤海盜起官兵勦捕株連及州維新請兵無入境身保無賊州人獲全)
陶宏才(會稽人為東安縣典史順治五年妖賊劉東坡寇東安時知縣以事赴保定宏才即)
(率兵三百餘出城奮擊斬獲甚衆再戰為賊所執奪刀殺數賊自剄死)陸光旭(平湖人順)
(治九年知保定縣大水決隄繼以大疫光旭請免被災田賦仍罄已貲煮粥以賑擢御史去復請免)
(霸州及文安保定荒地逋糧後轉冀南道聞保定復罹水澇遣人持金分給貧民民立祠祀之)韓
文(富平人順治十年知文安縣時畿南大水縣當最下湮沒尤甚文捐貲易栗以賑賊發親率鄉)
(兵捕誅渠魁縣境旗民雜處爭訟日多文常單騎遍歷莊屯多方開諭民情大安)宋文運
(南宫人康熙閒為順天府尹杜絶請謁事有不便於民者立為革除輦下肅清)成王臣(河南)
(人康熙二年知三河縣在職三年不遣一吏訟者令其自拘至即訊決民大悦服)祖延泰
(奉天入知霸州舊時凡興大役給兵米及解部耗費㮣徵之民其數多於正賦延泰盡為禁革大)
(兵北征州當供車馬延泰盡出巳貲辦具不以煩民民至今德之)張大有(郃陽人康熙中)
(任順天府丞多惠政入祀名宦祠)劉德宏(開源人康熙中知涿州寬仁敏練案無留牘獄)
(鮮滯囚)潘永圖(金壇人康熙閒知薊州有犯罪者賄當事請寬之永圖焚其書立置於法)
何訥(崑山人康熙中知保定縣水澇大至訥晝夜築隄捍禦嘗中夜視工馬驚墮水溺幾死縣)
(多逋税以羨餘代之)彭鵬(莆田人康熙二十三年知三河縣邑當幾輔之衝素稱繁劇豪猾譸)
(張往往持令短長俾得咎去鵬下車以拊循釐剔為事有奸民冒宗親名詣縣關說公事立燭其奸)
(寘之法又嘗親乘馬佩刀手擒羣賊在任六年不名一錢以廉幹稱聖祖仁皇帝雅知鵬在)
(官循績二十七年巡幸畿輔駐蹕三河召見論對良久特賜三百金)
(以奬其廉)陳兆崙(錢塘人乾隆十九年為順天府尹先是順天所治置官車以供役其戶求)
(退輒别簽他戶又時以軍役旁午議民私畜車注官籍以備急需兆崙奏罷官車而力寢籍者之議)
(民以不擾官用亦給在任三年吏怵其威民懷其德)
前提調官(臣)沈兆澐恭纂輯
提調官(臣)王廣蔭恭覆輯
校對官(臣)賀式韓恭校
校對官(臣)章詒燕恭覆校
大清一統志
順天府(五)
︹人物︺︹漢︺韓嬰(燕人孝文時為博士景帝時至常山太傅推詩人之意作内外傅數萬言燕趙)
(間言詩者由嬰武帝時嬰嘗與董仲舒論於帝前其人精悍處事分明仲舒不能難也孫商亦為博)
(士)韓延夀(燕人父義為燕刺王郎中以諫死燕人憫之昭帝時魏相言宜賞其子遂擢延)
(壽為諫大夫遷淮陽太守從潁州又徙東郡為吏上禮義好古教化所至必聘其賢士以禮待用廣)
(謀議納諫諍在東郡三歲治行為天下最入守左馮翊為蕭望之所劾坐棄市吏民莫不流涕)韓
福(涿郡人行義著聞元鳳元年賜帛旌之)寇恂(昌平人初為郡功曹王郎兵起恂說太守)
(耿况附光武至昌平襲殺邯鄲使者奪其軍與况子弇等俱南光武拜為偏將軍河内初定難其守)
(鄧禹曰昔高祖任蕭何於關中無西顧憂終成大業恂文武備足有牧人禦衆之才遂拜太守行大)
(將軍事時軍急乏恂講兵肄射伐竹為矢養馬收租以給軍轉翰前後不絶朱鮪遣將攻温恂馳赴)
(擊破之光武大喜曰吾知寇子翼足任也歷守潁川汝南擒討賊盜鎮撫吏民治績稱最封邕奴侯)
(入為執金吾恂經明行修名重朝廷所得秩祿厚施朋友故人及吏士時人歸其長者以為有宰相)
(器卒謚威侯)嚴授(漁陽人為郡兵馬掾元初中鮮卑寇漁陽太守張顯率吏士追出塞伏兵)
(發授身被十創殁於陣虜射中顯顯墜馬主簿街福功曹徐咸以身擁蔽虜並殺之朝廷愍授等節)
(各除子一人為郎中)陽球(泉州人舉孝廉𥙷尚書侍郎嫻達政事章奏處議為臺閣所崇信拜)
(九江太守討平山賊歷遷司隷校尉奏收中常侍王甫等杖殺之徙為衞尉與司徒劉郃議收按張)
(讓曹節等為節所誣奏誅死)盧植(涿郡人性剛毅有大節嘗懷濟世志通古今學好研精不)
(守章句建寕中徵為博士九江蠻反四府選植才兼文武拜太守蠻寇賓服又守廬江前後俱著恩)
(信黃巾賊起拜北中郎將連戰破斬萬餘人為中官所譖檻車徵復為尚書何進謀誅中官召董卓)
(植知卓必為後患固止之不從及卓議廢立植獨抗議卓怒將誅植議郎彭伯諫卓曰盧尚書海内)
(大儒人之望也卓乃止免植官遂遁隱上谷)︹三國︺︹漢︺張飛(涿郡人少與關忠義俱事)
(昭烈曹操追昭烈及於當陽之長坂飛將二十騎拒後據水斷橋瞋目橫矛曰身是張翼德也可來)
(共決死敵皆無敢近者從諸葛亮上益州生獲嚴顔壯而釋之所過戰克益州平領巴西太守擊破)
(張郃拜車騎將軍封西鄉侯飛雄壯威猛亞於關忠義俱稱萬人敵卒謚桓侯)簡雍(涿郡人性)
(跌宕優游風議少輿昭烈善從至荆州為從事中郎往來使命昭烈圍成都雍入城說劉璋歸命拜)
(昭德將軍)︹魏︺徐邈(薊人文帝時歷官涼州刺史羌胡服其威信正始初遷司隸校尉百僚敬)
(憚後拜司空固辭不受卒謚穆侯)韓觀(薊州人有鑒識器幹與徐邈齊名)盧毓(植子)
(幼孤遇本州亂二兄死難毓養寡嫂撫兄子以學行見稱文帝時為睢陽典農校尉遷安平廣平太)
(守所在有惠化入為侍中多所駁爭擢吏部尚書作考課法選舉先性行而後言才封容城侯謚曰)
(成)田豫(漁陽人爲弋陽南陽太守所在有治績文帝初遣使持節護烏桓校尉正始初爲護)
(匈奴中郎將領并州刺史徵爲衞尉屢乞遜位司馬宣王不聽豫曰年過七十而居位譬猶鐘鳴漏)
(盡而夜行不休是罪人也遂固稱疾篤)︹晉︺張華(方城人學業優博於書無所不覽武帝受)
(禪拜黃門侍郎帝與羊祜潛謀伐吳惟華贊成其計晉史及儀禮憲章並屬於華多所損益詔誥皆)
(所草定惠帝即位累拜侍中中書監盡忠匡輔封壯武郡公爲趙王倫所害華雅好書籍嘗徙居載)
(書三十乘天下奇秘世所罕有悉在華所所著有博物志十篇及文章並行於世)盧欽(毓子)
(清澹有遠識官至吏部尚書封大梁侯武帝受禪以爲都督沔北諸軍事平南將軍在鎮寬猛得中)
(入爲尚書僕射領吏部舉必以才稱廉平清忠高潔不營産業動循典禮所著詩賦論難數十篇)
盧志(欽從子初爲鄴城令成都王穎鎮鄴愛其才以爲諮議參軍後表爲中書監留鄴參署相)
(府事蕩隂之敗志督兵迎帝及王浚攻鄴勸潁奉惠帝還洛陽帝幸張方壘惟志不離左右從至長)
(安及潁薨官屬奔散志親自殯送時人嘉之子湛字子諒善屬文爲司空從事中郎撰祭法注莊子)
(及文集皆行於世)劉沈(薊人博學好古衞瓘辟爲掾領本邑大中正敦儒愛賢後以侍中假)
(節討李流河間王禺請留爲軍司尋領雍州刺史及禺遣張方入京師詔沉入衞況馳檄四境聚衆)
(萬餘與禺督護虞䕫戰於好畤敗之禺急呼張方還救沉軍潰爲陳倉令所執謂禺曰知巳之顧輕)
(在三之節重投袂之日期以必死辭義慷慨遂遇害)霍原(廣陽人少有志力叔父坐法當死原)
(入獄訟之楚毒備加終免叔父年十八遊太學貴遊子弟皆欲與見後歸鄉里山居積年門徒百數)
(燕王月致羊酒元康末與王裦等以賢良徵不至王浚謀僭使人問原不答遂爲所害)︹南北
朝︺︹梁︺張宏策(方城人幼以孝聞居母憂三年不食鹽菜兄弟友愛甚篤從武帝起兵参)
(帷幄封洮陽侯盡忠事上知無不爲交友故舊隨才薦拔不以貴勢自高祿賜皆散之親友後爲賊)
(所害子緬嗣爵緬弟纘綰皆知名)成景儁(范陽人父安樂魏睢陽太守爲常邕和所教景)
(儁購人刺邕和並鴆殺其子弟後除北豫州刺史侵魏所向推智勇有政績卒謚忠烈)︹魏︺盧
元(涿人太武辟召天下儒雋以元為首授中書博士遷侍中使馮宏稱臣請附外兄崔浩每與言)
(輒嘆曰對子真使我懷古之情更深後賜爵固安侯諡曰宣子度世學行為時流所重歷官濟州刺)
(史能安輯邊境)高閭(雍奴人博綜經史下筆成章少為車子送租至平城修刺詣崔浩浩與語)
(奇之使為謝中書監表明日浩歷租車過駐馬呼閭諸車子皆驚由是知名和平末為中書侍郎與)
(中書令高允入參大政承明初為中書令給亊中詔令書檄碑銘贊頌皆其文也歷相州幽州刺史)
(宣武踐阼累表遜位授光祿大夫賜安車几杖百僚餞送如二疏故事卒諡文貞閭強果敢直諫好)
(為文章集四十卷其文亦高允之流後稱二高為當時所服)平恒(燕郡人躭勤誦讀多通博)
(聞自周暨魏帝王傳代之由貴臣升降之緒皆撰品第號曰略註合百餘篇徵為中書博士出為幽)
(州别駕廉貞寡欲不營資産妻子不免饑寒遷秘書丞卒謚曰康)盧淵(度世子温雅寡欲有)
(祖父風敦尚學業閨門和睦襲爵累加秘書監本州大中正孝文將立馮后淵固請更卜及議伐齊)
(又表諫後為徐州長史以誠信得人和初盧志法鍾繇書子孫傳業世有能名洲習家法代京宫殿)
(多其所題)寇祖訓(上谷人為順陽太守與弟祖禮並孝友敦睦白首同居父亡雖久猶於平)
(生所處堂宇備設帷帳几杖以時節開堂列拜垂涕陳薦吉凶之事必先啟告遠出行反亦如之祖)
(禮後為都督討蠻陣殁贈衞大將軍)盧道將(洲子涉獵經史風氣謇諤應襲父爵固請讓弟)
(道舒詔許之累官遷燕京太守卒于司徒司馬弟道虔好禮學難齊尚書令王儉喪服集記七十餘)
(條次子懷仁涉學有詞性恬靜閒雅歷宏農郡守不之任卜居陳留時高其風尚)酈道元
(范陽人父範官至平東將軍景明中道元為冀州鎮東府長史行州事後除御史中尉執法清刻為)
(時所忌遣為關右大使蕭寶夤反力屈被執瞋目叱賊而死道元好學歷覽奇書撰水經注四十卷)
(行世)盧同(度世族孫熙平初累遷尚書左丞明帝時人多竊冒軍功同閱吏部勲書得竊階者)
(三百餘人表乞刊定從之以功封章武縣伯永熙初卒贈尚書右僕射)盧義僖(淵弟子早)
(有學尚識度沈雅九歲喪父有至性起家秘書郎歷大中大夫散秩多年澹然自得霍太后臨朝黃)
(門侍郎李軌勢傾朝野求結婚姻義僖俱不許普泰中官尚書驃騎大將軍左光祿大夫寬和惠慎)
(不妄交款性清儉雖居顯位每至用乏麥飯蔬食怡然甘之)盧元明(亦淵弟子涉獵羣書)
(兼有文義天平初拜尚書右丞相兼黃門郎本州大中正善自標置不妄交遊性好元理作子史雜)
(論數十篇諸文别有集錄)盧景裕(同兄子少敏專經為學避居不營世事貞素自得齊神武)
(聞景裕經明行修特徵使教諸子先是景裕注周易尚書孝經論語禮記老子齊文襄令解所注易)
(景𥙿理義精微吐發閒雅從容往復無際可尋興和中卒於晉陽所注易行於世弟辯少好學博通)
(經籍正光初舉秀才為太學博士以大戴禮未有解詁乃注之齊神武起兵節閔遣辯持節勞之神)
(武令辯見其所奉中興主辯抗節不從神武怒辯抗言酬答守節不撓孝武入關事起倉卒辯不及)
(至家單馬從至長安封范陽郡公時朝儀湮墜凡朝廷憲章乘輿法服金石律呂晷刻渾儀辯因時)
(制宜皆合軌度累遷尚書令)︹北齊︺平鑒(燕郡人少聽敏學詩禮通大義不爲章句以軍)
(功累遷襄州刺史齊神武起兵信都鑒棄州自歸即授本官文襄輔政遷懷州刺史時魏將楊標來)
(攻井竭乏水鑒具衣冠而祝至旦泉涌進開府儀同三司終都官尚書令)李廣(范陽人博涉羣)
(書有才思少與趙郡李謇齊名爲邢魏之亞以才學兼侍御史修國史南臺文奏多其詞也天保初)
(欲以爲中書郎遇病篤而止廣雅有識度坦率無私爲士流所愛有文章七卷)鮮于文宗
(漁陽人年七歲喪父父以種芋時亾對芋嗚咽如此終身)鮮于世榮(漁陽人少沈敏有器)
(幹封義陽郡王領軍大將軍太子太傅周武帝入代送瑪瑙酒鍾與之得便撞破周兵入鄴諸將皆)
(降世榮獨鳴鼓不輟被執不屈死)張曜(昌平人天保初累官尚書右丞歷事數世奉職恪勤)
(未嘗有過每得祿賜散之宗族性節儉車服飲食取給而巳好讀春秋月一遍時人比之賈梁伯)
︹周︺寇儁(上谷人寬雅有識量好學強記不以財利為心累官梁州刺史入關拜秘書監時軍)
(國草創墳典散佚儁選置令史抄集經籍四部羣書稍備加標騎大將軍開府儀同三司儁教授子)
(弟動循典禮明帝尚儒重德特欽賞之卒謚曰元)周惠逹(文安人父信歷樂鄉平舒成平)
(令皆以廉能稱惠達幼有節操好讀書魏大統中為尚書右僕射自關右草創禮樂缺然惠遠與禮)
(官損益舊章儀軌稍備雖居顯職而謙退下人盡心勤公愛拔良士人皆敬之)盧誕(本名恭祖)
(范陽人度世族弟博學有詞采文帝以誕儒宗為當世所推拜國子祭酒恭帝初除秘書監)︹隋︺
盧愷(范陽人父柔魏中書監愷性孝友穎悟解屬文有當世幹能開皇初除尚書吏部侍郎攝)
(尚書左丞每有敷奏侃然正色雖逢喜怒不改其常帝親考百僚以愷為上)盧昌衡(范陽)
(人博涉經史工行草書開皇初拜尚書禮部侍郎文帝嘗大集羣下令自陳功人皆競進昌衡獨無)
(所言高熲目而異之出為徐州總管有能名吏部尚書蘇威考之曰德為世表行為士則論者以為)
(美談終太子左庶子)盧思道(昌衡從弟聰爽俊辯師事河間邢子才就魏收借異書才學兼)
(著有集二十卷)盧楚(范陽人少有才學大業中為尚書右侍郎當朝正色甚為公卿所憚帝幸)
(江都官僚多不奉法楚紏舉無所迴避越王侗稱尊號以楚為内史令與元文都等同心戮力及王)
(世充作亂皇甫無逸呼楚同去楚曰僕與元公有約苦社稷有難誓以俱死今捨去不義及兵入賊)
(黨執送世充所鋒刃交下支體糜碎)︹唐︺盧承慶(涿人思道孫父赤松與高祖雅故終率更)
(令范陽郡公承慶美儀矩博學而才少襲爵累官民部侍郎貞觀中帝問歷代戶版承慶敘夏商至)
(周隋增損曲折引據該詳帝嗟賞後拜刑部尚書以金紫光祿大夫致仕卒謚曰定弟承業尚書左)
(丞有能名)張知謇(方城人兄弟五人知元知晦知泰知默皆明經高第暁吏治清介有守調)
(露時知謇為監察御史裏行後歷十一州刺史所莅有威嚴中宗時以大理卿致仕知謇性敏亮惡)
(請謁求進士每敕子孫經不明不得舉家法可稱云)盧照隣(范陽人十歲徙曹憲王義方授)
(蒼雅調鄧王府典籖王愛重之調新都尉以病去官其文章與王勃楊炯駱賓王齊名天下稱為四)
(傑)盧粲(范陽人擢進士第神龍中累遷給事中節愍太子立韋后疾之諷中宗以衞府物給)
(東宫粲駁奏太子不可與諸王等夷武崇訓死詔墓視陵制粲固執爭之得罷安樂公主怒出為陳)
(州刺史終邠王傅)魯炅(幽州人從哥舒翰破吐番以功除右領軍大將軍安祿山反炅保南)
(陽賊使田承嗣攻之炅被圍一年晝夜戰人相食卒無救乃率衆宇圍走襄陽承嗣尾擊炅殊死戰)
(二日斬獲甚衆賊引去初賊欲剽亂江湖賴炅扼其衝故南夏以完策勲封岐國公)陳利貞
(范陽人為平盧將從李光弼自行間累遷太子賓客封靜戎郡王李希烈攻哥舒曜於襄城利貞登)
(陴捍守七十日未嘗櫛沐朱泚反利貞麾下從亂夜半難作利貞拔劍當軍門大呼曰欲過門者先)
(殺我衆畏其勇乃止德宗嘉之擢汝州防禦使)盧羣(范陽人曹王皐節度江西奏為判官以勁)
(直聞入為侍御史郭子儀家與嬖人訟德宗促案羣奏子儀有大勲德今所訟皆其家事請勿問人)
(謂其識大體累遷兵部尚書淮西吳少誠擅決洧水漑田使者止之不奉詔命羣臨詰既聽命又為)
(陳古今逆順禍福以感動之少誠竦然不敢桀以奉使稱旨遷檢校秘書監後代姚南仲為鄭滑節)
(度使)李景略(良鄉人李懷光為朔方節度辟署巡官遷大理司直懷光屯咸陽將襲東渭橋)
(召幕府計議景略曰殺朱泚還軍諸道仗策詣行在此轉禍為福也不聽既出軍門慟哭曰豈意此)
(軍乃䧟不義乎遂遁歸靈武節度使杜希全表置於府累轉豐州刺史州當回紇通道回紇使梅錄)
(入朝景略折之梅錄不敢抗以父行呼景略自此回紇使至者皆拜於庭威名顯聞遷左羽林將軍)
(對德宗延英殿奏論侃侃有大臣風為河東行軍司馬復拜豐州刺史天德軍西受降城都防禦使)
(窮塞苦寒地瘠鹵邊戶勞悴景略至與士同甘苦鑿咸應永清二渠溉田數百頃聲雄北疆回紇畏)
(之卒贈工部尚書)蔡廷玉(昌平人朱泚為幽州節度使奏署幕府廷玉有沈略善與人交)
(内外愛附時幽州兵強不知上下禮法廷玉勸泚歸貢賦助天子又勸入朝泚將校縛廷玉辱之囚)
(歲餘不能屈待之如初後從泚入朝德宗聞其言詔以大理少卿爲泚司馬泚弟滔傲肆數有請於)
(泚廷玉屢折之滔表請殺廷玉不從會滔以幽州叛帝乃貶廷玉柳州司戶參軍以慰滔滔將縛致)
(麾下支解之廷玉告其子曰我爲天子不血刃下幽州十一城欲裂其壤而敗於將成吾不可以辱)
(國比至靈寶自投於河而死)李惟簡(范陽人兄惟岳叛惟簡奉母鄭奔京師及德宗如奉)
(天惟簡將赴難謀於母母督其行乃斬關出道更七戰得及行在討賊有功帝徙山南惟簡以三十)
(騎從帝曰爾有母乃能從朕耶對曰臣誓以死趨興元惟簡前導及帝還封武安郡王圖形凌煙閣)
盧景亮(范陽人學無不覽第進士宏辭德宗時官右𥙷闕與楊質同在諫爭地書數上鯁毅)
(無所回貶朗州司馬廢抑二十年憲宗時召還再遷中書舍人景亮有經國志嘗謂人君足食足兵)
(而又得士天下可爲也乃掇治道之要著書上下篇號三足記又作答問言輓運大較及陳西戎利)
(害公卿服其達古今云)高崇文(其先自勃海徙幽州七世同居開元中再表其閭崇文樸)
(重寡言貞元中從韓全義鎮長武城治軍有聲累官金吾將軍敗吐蕃於寕州封勃海郡王全義入)
(朝留知節度後務劉闢反杜黃裳薦崇文統兵討之自閬中出卻劒門兵解梓潼之圍與闢戰于鹿)
(頭山八戰皆捷擒闢送京師成都珍貨如山無秋毫之犯衣冠脅汙者爲條上全活之進檢校司空)
(西川節度副大使南平郡王刻石紀功卒謚威武配享憲宗廟庭)高霞寓(范陽人其先五)
(代不異居孝聞里閭霞寓從高崇文擊劉闢有功拜彭州刺史元和中以左威衞將軍隨吐宇承璀)
(及諸將討王承宗獨霞寓有功詔藏所獲鎧仗於神策庫以旌之)賈島(范陽人初爲浮屠名)
(無本韓愈教之爲文章舉進士不第當其苦吟雖逢值公卿貴人皆不覺文宗時坐飛謗貶長江主)
(簿卒普州司倉參軍)劉蕡(昌平人明春秋沈健於謀浩然有救世意擢進士第時宦人横甚蕡)
(常痛疾太和二年舉賢良方正能直言極諫引諸儒百人於庭策之考官見蕡對嗟伏以爲過古晁)
(董而畏中官不敢取士人讀其詞至感激流涕諫官御史交章論其直時被選者二十三人所言皆)
(冗齪常務類得優調河南府參軍李邰上疏云臣所對不及蕡遠甚乞回臣所授以旌蕡直不納令)
(狐楚牛僧孺皆表蕡幕府授秘書郎以師禮禮之而宦人深嫉蕡誣以罪貶柳州司戸參軍卒昭宗)
(時贈右諫議大夫)︹五代︺︹唐︺趙鳳(幽州人少以儒學知名明宗時為端明殿學士好直)
(言安重誨用事殺任圜明宗不能詰鳳獨號哭呼重誨責之重誨慙不能對術士周元豹以相法言)
(人事多中明宗以為神將召至京師鳳力諫止有僧將佛牙以獻鳳請騐其真偽因以斧碎之天成)
(中拜門下侍郎同中書門下平章事重誨得罪羣臣無敢言獨鳳數言其忠罷為安國軍節度吏)
王思同(幽州人敢勇善騎射好學頗喜為詩輕財重義唐明宗時為匡國軍節度使鎮雄武)
(列柵以禦吐蕃五年来朝明宗問以邊事思同指畫山川陳其利害明宗始知其才後為京兆尹西)
(京留守潞王從珂反鳳翔馳檄諸鎮思同執其使送京愍帝嘉其忠以為西面行營都督署討從珂)
(諸鎮兵潰思同走潼關從珂追執之責曰罪可逃乎思同曰非不知從王而生恐終死不能見先帝)
(於地下從珂怒其言乃殺之)趙玉(安次人爲滄州節度判官呂兖客劉守光破滄州兖舉族)
(被害兖子琦年十五見執將就刑玉紿監者曰吾弟也監者信之縱琦去琦足弱不能行玉負之逾)
(百里變姓名乞食於道以免後琦官至兵部侍郎玉仕至職方員外郎琦事之如父)︹周︺扈載
(北燕人少好學善屬文廣順初舉進士高第爲監察御史嘗遊相國寺見庭竹作碧鮮賦題其壁顯)
(德中帝聞之遣小黃門就壁錄之覽而稱善擢知制誥遷翰林院學士尋病卒)張藏英(涿州)
(人唐末舉族爲賊孫居道所害藏英年十七僅以身免後居道避地關南藏英乃求爲關南都巡檢)
(使至則微服攜鐵撾伺其出擊之遂擒歸刳其心以祭父母詣官首服官爲上請而釋之燕薊間目)
(爲報讐張孝子顯德時授緣邊招封都指揮使從征九橋關爲先鋒都指揮使敗遼兵於關北)︹宋︺
趙普(薊人父迥徙洛陽初掌書記乾德二年拜門下侍郎平章事普阮相帝視如左右手事無)
(大小悉咨決焉歷相二朝累拜太師封魏國公卒謚忠獻帝爲撰神道碑銘親製八分書賜之普初)
(寡學術帝勸以讀書晚年手不釋卷既辛家人發篋視之乃論語二十篇也性深沉能以天下事爲)
(巳任宋初在相位者未有其比帝疑曹彬不軌普爲辯雪保證遂遇彬如舊咸平初追封韓王配饗)
(廟庭)高彦暉(漁陽人練習邊事乾德時王師伐蜀爲歸州路先鋒全師雄之亂崔彥進遣彦)
(暉討之戰不利獨與部下十餘騎力戰皆死上聞痛惜命優卹之)董遵誨(范陽人屢立戰)
(功乾德六年以西夏近邊授通遠軍使遵誨不知書豁達無崖岸多方略武藝絶人在通遠軍凡十)
(四年安撫一面夏人悦服)劉廷讓(其先范陽人滄州節度守文之孫初領江寕軍節度乾德)
(二年伐蜀爲副都部署率兵由歸州進討連破松木諸砦峽中郡縣悉下蜀平王全斌等皆坐縱部)
(下掠奪左降惟廷讓秋毫無犯全師雄等作亂廷讓與曹彬討平之太平興國中知雄州卒贈太師)
張暉(大城人累遷華州團練使朝廷方議征蜀遷鳳州團練使兼緣邊巡檢濠砦橋道使暉盡)
(得山川險易密疏陳之帝大悦以暉充西川行營先鋒都指揮使督兵開大散關路躬撫士卒且役)
(且戰人忘其勞至青泥嶺卒大禧中暉妻年百五歲家貧詣闕自陳詔賜束帛錄其孫)趙贊
(薊州人德鈞之孫延夀子年七歲誦書二十七卷特賜童子及第初鎮延州太宗時以功封衞國公)
(卒贈侍中贊頗知書喜為詩接士大夫以禮馭衆有方略吏民畏服為時賢帥云)竇儀(漁陽)
(人父禹鈞以詞學名仕周累官諫議大夫高義篤行家法為一時表式儀學問優博風度峻整建隆)
(初遷工部尚書兼判大理寺奉詔定刑統為三十卷再入翰林為學士帝屢稱其有執守欲相之為)
(趙普所忌不果及卒帝憫然曰天何奪我竇儀之速耶弟儼侃偁僖皆相繼登科當時號為竇氏五)
(龍儼性夷曠好賢樂善優游策府凡十餘年所撰周正樂成一百二十卷詔藏史閣有文集七十卷)
(尤善推步星歷偁初拜右補闕太宗領開封府選偁判官推官賈炎言矯誕偁叱之太平興國中參)
(知政事帝曰卿能以公直責賈炎朕旌直臣耳)劇可久(范陽人沈毅方正明律令初授光祿)
(卿與竇儀等共定刑統致仕卒凡為廷尉四十年用法平允以仁恕稱)扈蒙(安次人少能文)
(初為翰林學士受詔同修五代史詳定古今本草累官工部尚書自張昭竇儀卒典章儀注多蒙所)
(刊定有鰲山集二十卷)宋琪(幽州人太平興國中自員外郎累遷尚書拜同平章事琪素有)
(文學尤通吏術究知蕃部兵馬山川形勢數言邊事多見采用在相位百執事有所求請咸面折之)
(又有宋雄者亦幽州人涉獵經史善談論有氣節初與琪齊名燕薊間謂之二宋雍熙中知均唐二)
(州遷將作監所至職務修舉)田重進(幽州人形貌奇偉積功至靖難軍節度使雍熙中出)
(師北征擒遼驍將大鵬翼逐北四十里連下飛狐靈州等城重進不事學乾德時晉王愛其忠勇遺)
(以酒炙不受謂使者曰為我辭晉王我知有天子耳及帝即位知其忠樸始終委遇焉)呂餘
慶(幽州人父琦晉兵部侍郎初藝祖領同州聞餘慶有才奏為從事累官吏部侍郎開寶六年與)
(宰相更知政事印拜尚書左丞卒餘慶厚重簡易自藝祖領藩鎮即為元僚受禪趙普等先用恬不)
(為意會普忤旨左右爭傾普餘慶獨辯明之時稱其長者)呂端(餘慶弟初為太常丞歷中外四)
(十年持重識大體以清簡為務至道末帝疾大漸内侍王繼恩等謀立楚王元佐李后命繼恩召端)
(端知有變鎻繼恩於閤内使人守之而入后曰立嗣以長如何端曰先帝立太子正為今日乃奉太)
(子之殿中真宗旣立端平立殿下不拜請捲簾升殿審視然後率羣臣拜呼萬歲真宗每見輔臣入)
(對惟於端肅然拱揖不以名呼卒贈司空謚正惠端有器量寬厚多恕意豁如也雖屢經擯退未嘗)
(以得喪介懷輕財好施不問家事嘗兩使絶域其國歎重之後有使往每問端為宰相否其名顯如)
(此)張鑑(范陽人藏英孫幼嗜學入衞州零落山肄業十餘年太平興國初第進士累拜監察)
(御史決獄江左頗雪冤滯遷江南轉運使去大姓為民害者江左震肅淳化中盜起西蜀命鑑安撫)
(之拜諫議大夫歷知廣州郎州相州卒)馬知節(薊人父全義仕周以戰功歷播州刺史宋)
(初領果州團練使從征李筠筠退澤州全義攻拔之知節以蔭𥙷官景德中擢簽書樞密院事時遼)
(巳盟中國無事大臣方言符瑞而知節每不然之嘗言天下雖安不可忘戰去兵進兼樞密副使時)
(王欽若為樞密使知節薄其為人每廷議輒面詆之遇事敢言未嘗少屈聞其風者皆欽其正直焉)
(終彰德軍留後知貝州卒贈侍中謚正惠)孫浦(保定軍人十世同居真宗時旌表仍蠲其課調)
張玉(保定人以六班散秩隸狄青麾下號張鐵簡從征儂智高率突騎横貫賊壘賊大潰帝召)
(見使作銳陣於殿廷下觀破賊之勢累遷宣州觀察使為副都總管河北三十七將以玉為第一)
張世傑(范陽人少從張柔戍杞有罪遂奔宋隸淮兵中呂文德召為小校累功加環衞官命)
(守鄂州元兵降鄂州世傑提所部兵入衞遂復饒州入朝累加保康軍承宣使遣將取浙西諸郡復)
(平江安吉廣德溧陽諸城進沿江制置副使元兵迫臨安從二王入福州拜簽書樞密院事北兵攻)
(之乃奉益王入海益王殂衞王昺立拜少傅樞密副使從崖山封越國公張宏範攻崖山世傑以十)
(餘艦奪港去後還收兵崖山復欲求趙氏後立之俄颶風壞舟溺死)︹遼︺韓延徽(安次人累)
(官崇文館大學士中外事悉令參決以功拜左僕射世宗朝遷南府宰相卒贈尚書令遼初庶事草)
(創凡營建制作法度井然延徽力也為佐命功臣之一子德樞未冠守左羽林大將軍授遼興軍節)
(度使封趙國公)韓紹勲(延徽孫仕至東京戶部使會大延琳叛被執不屈賊以鋸解之憤罵)
(至死弟紀芳重熙間參知政事廷議征李元昊力諫不聽聞敗嘔血死)康默記(本名照少)
(為薊州衙校帝侵薊州得之愛其材隸麾下一切蕃漢相涉事屬默記折衷之悉合帝意時文法未)
(備默記推析律意論決輕重不差毫釐罹禁網者人人自以為不冤拜左尚書佐命功臣其一也)
室昉(南京人幼謹厚篤學不出戶外者二十年會同初登進士第累遷翰林學士出入禁闥十)
(餘年數延問古今治亂得失奏對稱旨後拜門下平章事整析蠧弊知無不言務在息民薄賦以故)
(法度修明朝無異議)楊佶(南京人統和中舉進士第一累遷翰林學士文章號得體同知南京)
(留守發倉廪振乏絶貧民鬻子者計傭出之除吏部尚書同中書門下平章事以進賢為已任總大)
(綱責成百司人人樂為之用有登瀛集行於世)馬得臣(南京人好學博古善屬文尤長於詩)
(累官翰林學士以正直稱聖祖閱唐高宗太宗明皇三紀得臣錄其行事可法者進之帝擊鞠無度)
(得臣上書言有不宜者三帝嘉歎卒贈太子太保)張儉(宛平人性端慤不事外飾統和中舉)
(進士調雲州幕官故事車駕經行長吏當有所獻聖宗獵雲中節度使進曰臣境無他産惟幕僚張)
(儉一代之寶願以為獻召見訪及世務條奏三十餘事由此顧遇特異大同中拜左丞相封韓王受)
(詔輔立興宗拜太師中書令加尚父在相位二十餘年禆益為多)牛温舒(范陽人剛正尚)
(節義有遠器重熙中舉進士累遷戶部使轉給事中知三司使事國民兼足上以為能拜參知政事)
(知南院樞密使事夏為宋所攻來請和解温舒使宋遂許夏和還加中書令)劉伸(宛平人少)
(以詞翰聞重熙中登進士第累遷大理卿伸明法而恕按冤獄全活者衆道宗嘗曰今之忠直耶律)
(玦劉伸而巳拜參知政事上曰卿勿憚宰相時北院樞密使耶律乙辛勢焰方熾伸奏曰臣於乙辛)
(尚不畏何畏宰相乙辛排之出為保靜軍節度使)王鼎(涿州人博通經史清寕中成進士累)
(官翰林學士當代典章多出其手)︹金︺韓企先(燕京人乾統進士天會十二年為尚書右)
(丞相召至上京入見帝驚異曰朕疇昔嘗夢見此人今果見之於是方議制度企先博通經史知前)
(代故事因革咸取折衷企先為相每欲為官擇人專以培植奬勵後進為已任推轂士類甄别人物)
(一時臺省多君子彌縫闕漏密謨顯諫宗翰宗幹雅敬重之世稱賢相焉大定八年配享廟庭)程
寀(析津人祖冀凡六男父子皆擢科第士族號其家程一舉寀入金歷翰林待制右諫議大夫上)
(䟽言宜追崇祖宗釐正風俗立紀綱嚴宫禁熙宗嘉納之仕至彰德節度使寀剛直耿介不謟奉權)
(貴以希苟進有古君子之風)韓昉(燕京人天慶二年進士第一天會四年高麗國表稱藩而)
(不肯進誓表昉充使至高麗移督再三高麗徵國中讀書知古今者商㩁辭旨使專對皆為昉所屈)
(乃進誓表如約昉還宗幹大悦曰非卿誰能辦此累遷禮部尚書翰林學士兼太常卿加開府儀同)
(三司封鄆國公昉性仁厚善屬文尤長於詔冊撰太祖睿德神功碑當世稱之)高昌福(宛平)
(人天會進士辟元帥府令史皇統初宗弼復治河南元帥府汴人有疑似被獲皆目為宋諜者即殺)
(之昌福讞得其實釋去甚衆世宗時官至河中尹致仕)翟永固(良鄉人海陵時為禮部侍)
(郎分護燕京宮室役事請寫無逸圖於殿壁不納正隆二年為翰林學士承旨詔至内殿問以將親)
(伐宋事對曰宋人事本朝無釁隙伐之無名縱可伐亦無煩親征大忤海陵意即請致仕大定二年)
(起拜尚書左丞請依舊制廉察官吏革正隆守令之污從之五年致仕)劉徽柔(安次人天)
(眷進士由欒城簿遷洪洞令明敏善聽斷人伏其神明大定中同知河東南路轉運使事以廉第一)
(累遷中路都轉運使卒於官)賈少冲(通州人勤學日誦數千百言家貧甚道中獲遺金訪)
(其主歸之天會中伐宋調及民兵少冲代其叔行罹行伍間未嘗釋卷中天眷二年進士劉筈欲以)
(妹妻之辭不就為河中府海陵失道少冲謂所親曰不可仕也秩滿不復出大定初累遷刑部侍郎)
(往北京決獄全活凡千人為左補闕每從容進諫世宗稱美之嘗使宋上以意喻少冲對曰臣有死)
(無辱宋人别致珍異不受遷右諫議大夫後為太常卿終順天軍節度使)劉仲誨(宛平人其)
(先六世仕遼相繼為宰相祖彦宗仕金為中書門下平章事知樞密院事天會中圍汴京彦宗謂宗)
(翰宗望曰蕭何入關秋毫無犯惟收圖籍遼太宗入汴載路車法服石經以歸皆令則也二帥嘉納)
(之父筈嘗從事元帥府凡約束廢置及四方號令多筈畫使江南宋人賂以金珠三十餘萬筈不之)
(顧累拜尚書左丞相兼中書令仲誨皇統中賜進士累官至太子少師兼御史中丞前後為東宮官)
(十五年多所規戒立朝峻整世宗嘗曰朕見劉仲誨嘗若將切諫者其以剛嚴見知如此)馬諷
(漷陰人皇統中登進士為雄州歸信令寕州刺史皆有聲歷官忠順軍節度)王蔚(香河人皇)
(統進士性通敏曉晰吏事以才幹歷知河中府明昌初召拜尚書右丞致仕)丁暐仁(宛平)
(人父筠以吏補州縣後致仕鄉里有鬭訟者不之官而就筠質焉暐仁冲淡寡欲讀書之外無他好)
(遼季問關避難未嘗釋卷皇統二年登進士第調武清縣丞縣經兵革後無學校暐仁召邑中俊秀)
(子弟教之學百姓欣然從之歷遷陜西西路轉運所在有治績)張亨(漷陰人皇統進士由樊山)
(丞累遷南京路轉運使轉知歸德府才識強敏明達吏事終始有可稱云)馬惠迪(漷陰人天)
(德進士大定中累遷左司郎中帝嘗謂宰相曰惠迪聰明而樸實五品以下朝官少有如者超拜參)
(知政事時烏達海叛亡已遣將討之又欲益以甲士毁其船栰惠迪奏曰得其人不可用有其地不)
(可居恐不足勞聖慮明昌初仕至南京留守烏逹海舊作烏㡳改今改正)馬琪(寶坻人正)
(隆進士調清源簿遷永清令以治聞章宗時戶部闕官命宰臣選可任者或舉琪帝然之曰琪不肯)
(欺官亦不肯害民是可用也琪性明敏習吏事治錢榖尤長以武安軍節鎮致仕)富察通
(本名富勒渾中都路華尚阿格們明安人熙宗選護衛以筆識通名通以父老懇乞就養衆訝之曰)
(得充侍衞終身榮貴今乃辭過人遠矣海陵時以御院通進從侵宋使總隆州諸軍聞海陵遇弒哀)
(悶仆地衆掖而起徑入營哭之世宗時屢進平章政事封仕國公在政府舉太子率府完顔守貞監)
(察御史裔俱可大用後皆為名臣世多其知人云富察通舊作蒲察通富勒渾舊作蒲魯渾華尚)
(阿格們明安舊作胡上愛割蠻猛安今並改正)馬百祿(三河人幼志學事繼母以孝聞大定)
(中詞賦進士累遷同知北京路轉運使事委錄南北路刑獄所至無冤明昌初歷南京路提刑使御)
(史臺以剛直能幹聞轉知河中府卒謚貞忠)閻公貞(宛平人大定進士明昌中累進大理)
(卿居法寺幾十年詳慎周密未嘗有過舉被命校定律令多所是正人以為法家之祖云)劉仲
洙(宛平人大定進士累官定海軍節度使性剛直果於從政所在皆有功績)韓玉(漁陽人以)
(經義詞賦兩科入翰林為應奉應制一日百篇文不加點又作元勲傳稱旨章宗歎曰勲臣何幸得)
(此家作傳耶後以鳳翔判官敗夏人於北原當事者忌其功誣以與夏寇有謀朝廷使人覘之玉方)
(傳檄勤王使者實其罪被囚死士論冤之)杜時昇(信安人博學知天文不肯仕進承安泰和)
(間宰相數薦時昇可大用時風俗侈靡紀綱大壞乃南渡河隱居嵩洛山中以伊洛之學教人正大)
(末卒)完顔仲元(中都人本姓郭氏貞祐中累功至節度使賜姓完顔氏仲元在當時兵最)
(強號花帽軍所在立功正大間為兵部尚書沉毅有謀南渡後稱名將云)馬肩龍(宛平人在)
(太學有賦聲宣宗初有誣宗室從坦殺人將致之死人不敢言肩龍上書願代從坦死宣宗感悟赦)
(從坦授肩龍東平錄事正大中客鳳翔與德順節度愛申同拒元兵死難)劉德基(大興人貞)
(祐元年進士守官邊邑夏人攻邊城德基坐廳事積薪其旁謂家人曰城破即焚我及城破家人不)
(忍縱火遂被執脅使跪不屈同僚紿夏人曰此人素病狂故敢如此德基曰為臣子當如此耳吾豈)
(狂耶夏壯其義繫諸獄已而召問大罵終不從遂害之贈朝列大夫同知通遠軍節度使事)王
鬱(大興人為文法柳宗元閎肆奇古歌詩俊逸效李白天興初元汴京被圍上書言事不報圍稍)
(解挺身宇出為兵士所得其將遇之甚厚為其下所忌見殺)左光慶(薊人好古讀書識大)
(義喜為詩善篆隸尤工大字凡宫廟榜署經光慶書者人稱其有法平時為善言蓄善藥號善善道)
(人)李伯淵(寶坻人為金都帥與崔立守汴立劫衆降元軍心憤怨伯淵結義士誅立梟於)
(承天門祭哀宗)張天綱(益津人性寬厚端直論議醇正累官御史中丞權參知政事從哀宗)
(遷蔡蔡城破為宋將孟珙所得械至臨安備禮告廟既而命薛瓊問曰有何面目到此天綱曰國之)
(興亡何代無之我金之亡比汝二帝何如瓊叱曳去明日宋主召問曰天綱真不畏死耶對曰大丈)
(夫患死不中節耳何畏之有因祈死不已初有司令供狀天綱曰殺即殺焉用狀為有司不能屈後)
(不知所終)張潛(武清人幼有志節慕荆軻聶政為人年三十始折節讀書時人高其行義目曰)
(張古人年五十始娶魯山孫氏亦有賢行夫婦相敬如賓里有兄弟分財者其弟曰獨不畏張先生)
(知耶遂如初天興間潛挈家避兵少室不食七日死孫氏亦投絶澗)︹元︺瞻巴圖爾(昌平)
(人元初率衆歸附遂留備宿衞從近臣哈都琥西征回紇河西諸蕃道隴蜀入洛屢戰流矢中頰不)
(少却帝聞而壯之賜名瞻巴圖爾後代哈都琥為都元帥守正定及哈都琥子少長瞻巴圖爾請於)
(朝歸其政而終老焉瞻巴圖爾舊作張拔都哈都琥舊作漢都虎今並改正)錫塔爾海
(燕人剛勇有志元初率所部三百餘人來歸帝命佩金符為礮水手元帥屢有功後從征回回河西)
(肯哲威烏爾諸國俱以礮立功錫塔爾海舊作薛塔刺海肯哲舊作欽察威烏爾舊作畏吾兒今)
(並改正)楊葛濟格(寶坻人少有勇略元初率族屬歸附從攻遼左及從元帥阿舒魯定)
(西夏諸部有功帝厚賜以金幣阿舒魯知其才略出諸將右命裁決軍務後攻拔歸德率舟師進擊)
(宋師溺死楊葛濟格舊作楊傑只哥阿舒魯舊作阿术魯今並改正)史天倪(永清人父)
(秉直讀書尚氣穆瑚黎南伐所向殘破東直率老穉數千人詣軍門降穆瑚黎命秉直領降人屯霸)
(州拊循有方遠近附者十餘萬家天倪始生之夕白氣貫庭成童姿貌魁傑及長好學日誦千言天)
(興末舉進士不第穆瑚黎見而奇之以為萬戶從略地三關以南至於東海所過城邑皆不戰而下)
(累官河西兵馬都元帥鎮正定為降將武善所害子楫為正定兵馬總都管有善政楫弟權為河南)
(等路宣撫使亦有戰功穆瑚黎舊作木華黎武善舊作武仙今並改正)史天祥(天倪從兄)
(長身駢脇膂力絶人從穆瑚黎征伐所至先登累功授兵部都元帥每攻城不嗜殺人憂國愛民之)
(心老而不忘)史天澤(秉直季子善騎射勇力絶人從其兄天倪帥正定天倪為武善所害)
(天澤擊敗之善乃遁去帝命為正定等五路萬戶滅金伐宋所向克捷中統二年拜中書右丞相既)
(秉政凡治國安民之術次第舉行定省規十條以正庶物至元十一年詔與巴顔總大軍南伐遇疾)
(還至正定卒累贈太師謚忠武進封鎮陽王天澤平居未嘗自矜其功及臨大事毅然以天下自任)
(年四十始折節讀書尤熟於資治通鑑立論出人意表出入將相五十餘年上不疑而下無怨人以)
(比郭子儀曹彬武善譯改見前巴顔舊作伯顔今改正)石天麟(順天人年十四入見帝因)
(留宿衞憲宗六年遣天麟使海都拘留久之既而邊將劫皇子北安王以往寓天麟所天麟稍與其)
(用事臣相親狎因語以宗親恩義及臣子逆順禍福之理海都聞之悔悟遂遣天麟與北安王同歸)
(凡拘留二十八年至元中始得還帝大悦拜中書左丞兼斷事官時權臣用事人莫敢言天麟獨言)
(其奸人服其忠直武宗時進平章政事卒謚忠宣)杜瑛(信安人時㫒子金末避地河南緱氏)
(山中盡讀諸書究其旨趣間關轉徙教授汾晉間至元中帝南伐召見問計納其言中統初詔徵瑛)
(不就左丞張文謙宣撫河北奏為懷孟彰德大名等路提舉學校官遺書執政力辭杜門著書不以)
(窮通得喪動其志年七十遺命其子曰吾即死當表吾墓曰緱山杜處士所著春秋地理原委語孟)
(旁通皇極引用及律歷禮樂雜志諸書多先儒所未發)李德輝(潞縣人天性孝弟操履清)
(慎嗜讀書世祖在潛邸用劉秉忠薦侍裕宗講讀至元中為右三部尚書改西安王相撫降川蜀遷)
(西安行省左丞又招降羅施鬼國及卒蠻夷哭之如私親立廟祀之)郝彬(信安人至元初年十)
(六充太子宿衞擢揚州路治中歷官戶部尚書拜參知政事同列務生事要功殺無罪之人彬積誠)
(開引横不可制遂稱疾堅卧一榻至數月尚書省臣皆得罪彬不與焉家居七年足迹未嘗出門外)
王利用(潞縣人弱冠與魏初同學遂齊名事世祖於潛邸累官西安興元兩路總管成宗朝)
(為太子賓客疏上時政十七事帝嘉納之以老病卒廉希憲常語人曰方今文章政事兼備者王國)
(賓其人也武宗即位追封潞國公謚文貞)王伯勝(文安人兄伯順至元中給事内廷為帝所)
(親幸因以伯勝入見帝顧謂伯順曰此子當勝卿可名伯勝以功授朝列大夫拱衞直都指揮使扈)
(從上都久雨夜聞有聲率衞士出視乃大水暴至立具畚鍤集土石氊罽以塞門分決濠隍以洩其)
(勢至旦始定而民不知帝甚嘉之為遼陽行省平章政事有善政召為大都留守追封薊國公諡忠)
(敏)張九思(宛平人至元中以工部尚書兼東宫都總管府事十九年帝巡幸上都太子從)
(丞相阿哈瑪留守妖僧夜聚數百人為儀衞稱太子入建德門傳令啟關甚遽九思適宿直宫中命)
(主者不得擅啟關賊知不可紿遂至南門外擊殺丞相阿哈瑪變起倉卒衆莫知所為九思叱宿衞)
(併力擊賊盡獲之尋遷詹事丞舉名儒宋道劉因佳古之奇李謙分任東宫官屬累官至平章政事)
(光祿大夫阿哈瑪舊作阿合馬佳古之奇舊作夾谷之奇今並改正)梁曾(燕人少好學日)
(記書數千言中統中以王鄂薦辟中書令使至元中授吏部尚書再使安南責安南世子陳日燇親)
(出迎詔且講新朝尚右之禮以書往復者三宣布威德諷其君入朝日燇感服命相國從曾詣闕請)
(罪并獻方物皇慶時為集賢侍講學士國有大政必命曾與諸老議之)梁德珪(良鄉人至)
(元中為中書左司郎中六遷至參議尚書省亊執政奏事帝詢其曲折不能對德珪從旁辯析明白)
(通暢帝大悦拜參知政事在省日久凡錢榖出納銓選進退諸藩賜予命有驟至不暇閱簡牘同列)
(莫知措辭德珪數語即定成宗初廟堂以安靜為治求進者不得逞其志摭事中傷德珪安置湖廣)
(帝召使復位乞骸骨歸)王倚(東萊人徙宛平為人孝友樂易重然諾與人交不苟合讀書務)
(躬行不專事章句世祖選良家子入侍東宮倚年弱冠太保劉秉忠器之即以充選服勤守恪遂見)
(信任有詔皇太子裁決天下事凡時政所急民瘼所係倚知無不言累拜工部尚書太子家丞皇孫)
(出鎮懷孟屬倚護之帝目之曰倚修潔人也左右皇孫得人矣終禮部尚書謚忠肅)郭貫(保定)
(人以才行見推擇為樞密中書掾大德間為河東廉訪副使仁宗至五臺山問廉訪使默勒格特何)
(以有善政左右對曰皆副使郭貫之教也後除禮部尚書帝書其官階曰嘉議大夫以授有司至治)
(中以集賢大學士致仕貫博學工篆籀當世冊寶碑額多出其手默勒格特舊作滅里吉歹今改)
(正)劉德温(大興人起家中書省宣使遷内宰司丞奉旨徵河南民逋糧德温輒平其價令)
(出鈔以償民甚便之歷大都永平二路總管皆有治績卒謚清忠)宋本(大都人至治元年進)
(士第一授翰林修撰歷官集賢學士國子祭酒性高亢持論堅正制行純白不可干以私而篤朋友)
(之義以植立斯文自仕居官清慎歷任通顯猶僦屋以居及卒執紼者近二千人未嘗有一雜賓時)
(人榮之謚正獻所著至治集四十卷行世弟聚累官翰林直學士謚文清聚嘗為監察御史多所建)
(明其文章與本齊名人稱二宋云)趙師魯(文安人延祐中補中書省掾於朝廷典章故實)
(律令文法無不練習臨事明敏果斷及典銓選平允無私人無不服泰定中拜監察御史勸帝修舉)
(郊廟大禮元夕命有同張燈山為樂師魯力諫止之累官河間路運鹽使卒謚文清)曾德(漁陽)
(人宗聖裔母早亡父仲祥再娶左氏仲祥遊襄陽攜左氏家焉亂兵䧟襄陽遂失左氏德徧求之五)
(年乃得奉迎以歸孝養甚至)宗𣏌(大都人年十九父内宰卒擗踊號泣絶而復甦水漿不入)
(口者三日以哀毁成病伏臥牀榻猶哭不止淚盡繼之以血既葬疾轉甚𣏌有繼母無他兄弟囑其)
(妻楊氏曰汝善守志以事吾母遂卒楊氏遺腹生一男人以為孝感天不絶其嗣云)劉居敬
(大都人年十歲繼母郝氏病居敬憂之懇天以求代狀聞襃表)︹明︺李慶(順義人洪武中以國)
(子生署右僉都御史歷紹興知府永樂初召為刑部侍郎性剛果有幹局馭下甚嚴帝以為才數命)
(治他事不得時至部然屬吏交通饋餉慶輒知之繩以法改右副都御史彈劾勛貴中外凛其風采)
(洪熙初拜兵部尚書加太子太保辦山陵事中官有求執不與至相詆訐不為動號為生李宣德二)
(年安遠侯柳升討黎利慶參贊軍事時慶有病會升敗殁遂死)顧仲禮(保定人幼孤事母孝)
(洪武中蝗起仲禮行田間泣曰食我苗吾何以養母俄疾風吹蝗去母歿仲禮年巳六十廬墓三年)
黃綬(平谷人洪武末以奇童召見送國學肄業宣德中成進士擢山東道御史英宗北征綬上)
(言奈何以祖宗付托之身親犯危機不聽扈從至土木死之)儲福(燕山衞戍卒本無錫人以)
(好義稱燕兵起挈母妻逃去永樂初簿錄亡卒入伍福在錄中調典靖衛仰天哭曰吾雖一介賤卒)
(義不為從賊之臣日衣號泣竞不食死)張法保(大興人永樂中為金吾衞總旗祖母病刲)
(肝煮汁進之獲痊後復病刲臂肉療之亦愈擢尚寶司丞)李斆(涿州人永樂中由衞經歷歷官)
(四川右布政使臨事剛決號令必行蜀人呼為鐵面李正統中召為吏部侍郎)施聚(其先沙漠)
(人居順天通州父忠為金吾右衞指揮使從成祖北征陣殁聚嗣職從北征至得勝口擒穆克特穆)
(爾以功累官右都督充右副總兵守義州額森逼京師詔入衞聞命慟哭即日引兵西部下進牛酒)
(聚却之曰天子安在吾何心享此賊退還鎮英宗復辟封懷柔伯卒贈侯謚威靖穆克特穆爾舊)
(作可可帖木兒額森舊作也先今並改正)薛綬(蒙古人家昌平父斌從成祖起兵封永順伯斌)
(弟貴永樂中從征有功封安順侯卒謚忠勇綬五歲嗣父爵驍勇善戰正統中與成國公朱勇等遇)
(寇於鷂兒嶺軍敗矢盡猶持空弮擊賊賊支解之謚曰武毅)李儀(涿州人永樂中以薦舉授)
(戶部主事出知九江府有惠愛正統初以右僉都御史巡撫大同盛有建置號令一新後被誣下吏)
(瘐死儀居官廉謹邊人素德之為建昭德祠以祀)劉中敷(大興人永樂中授陳留縣丞擢)
(工部員外郎累官至山東左布政使質直廉靜吏民畏懷正統初召拜戶部尚書王振嗾言官劾之)
(得罪景泰初起戶部侍郎兼太子賓客性淡泊仕宦五十年家無餘貲)王復(固安人正統進)
(士累官通政參議額森犯京師邀大臣出迎上皇衆憚行復慷慨請往敵露刃夾之復不為懾成化)
(初為兵部尚書巡視陜西邊務凡所建制多合機宜還朝改工部謹守法制聲名逾著卒贈太子太)
(保諡莊簡)李侃(東安人正統進士授戶科給事中景泰中上皇將還侃言禮宜從厚忤旨被詰)
(戶部尚書金濓違詔徵租侃論濓下之吏石亨從子彪侵民業侃請置重典廷議易儲諸大臣唯唯)
(侃泣言東宫無失德時議壯之以右僉都御史巡撫山西力振風紀貪墨屏迹母喪歸遂不出侃事)
(親孝好學安貧歿幾不能殮二子德恢德仁皆進士)岳正(漷縣人正統進士授編修天順初以)
(修撰入直内閣正素豪邁敢言既受拔擢益感激思自效時石亨曹吉祥怙寵擅權正以計間之又)
(勸吉祥辭兵柄諷亨斂戢會承天門災勅諭廷臣命正視草歷數弊政無所避二人遂搆蜚語謂正)
(賣直訕上帝怒謫欽州同知時入閣才二十八日耳尋繫獄于杖戌肅州亨等誅得釋為民憲宗即)
(位以原官直經筵又忤李賢出知興化府遂致仕正博學能文剛鯁負才氣望重一時惜未竞其用)
(嘉靖中贈太常卿謚文肅)侯顯(昌平人為諸生母喪廬墓虎狼遠避正統中旌)劉器之
(良鄉人五世同居英宗臨其家詔旌之)邢表(文安人天順進士知獲嘉縣治行最擢彰德知)
(府坐與宗藩爭事調衞輝並有政績歷四川左布政使歲災大發廩賑貸全活數萬人茶課逋者三)
(百餘萬斤表言宿逋難追請斤徵銀一分充松潘餉從之宏治二年就拜右副都御史巡撫其地卒)
(家無餘貲)曾鑑(其先桂陽人以戍籍居京師天順進士授刑部主事通州民十餘人被誣為盜)
(鑑辨其冤宏治時累遷工部尚書時内府供奉漸廣多所營造鑑因事諫諍遂得罷省正德初與韓)
(文等伏闕諸誅宦官不勝諸大臣留者率巽順避禍鑑獨守故操多所論執卒贈太子太保)龔
然勝(宛平人初為沙門後歸養母母殁廬墓三年羣烏來集天順年間旌)歐信(薊州人成)
(化進士宏治時以戸部督餉大同增置倉舍粟賤糴之不數歲贏五十萬石劉大夏巡視嘆曰典邊)
(儲者盡如歐郎中吾無此行矣正德初累擢右副都御史巡撫大同訓兵練武綜覈屯政諸廢漸舉)
段正(京衞人七歲能詩成化進士由知縣授御史歷官江西左參政精吏事敏聽斷嚴於律身)
(自奉簡淡未仕時僦屋以居入仕三十載猶不能成室)燕忠(薊州衞人成化進士宏治中歷)
(御史因災異上言冗官日衆土木日興莊田賜撥日廣奔競無恥之徒充列庶位帝不能從出按陜)
(西風采甚著除陜西副使會都御史楊一清修舉馬政以忠為苑馬卿正德初就遷陜西按察使發)
(奸摘伏吏民皆讋擢副都御史巡撫宣府召為大理卿卒所司奏忠剛正得大臣體贈刑部尚書)
周尚文(東安人父目瞽以舌䑛之復明後為昌樂訓導母喪歸葬廬於墓盜不敢犯成化中)
(旌)柳芳(武清人母歿自營冢㼅廬其旁有白鳩來巢所藝麥一莖兩穗服除復留三載成化)
(中旌)萬盛(大興人舉於鄉父母歿並廬墓三年有靈芝馴鹿之異成化中旌)方榮(大興)
(人神機營都指揮僉事母喪廬墓每旦詣營閱操畢即負土培冢有羣烏翔集其樹成化中旌)秦
貴(霸州人自貴以上同居七世成化中旌又韓鵬定邊衞人李琚密雲人俱六世同居宏治中旌)
王獻臣(其先吳人隷籍錦衣衞宏治六年進士擢御史請罷不急科徭嚴杜請乞治奸人以)
(小民恒産投獻勲戚者罪並懲漕事要索尋按遼東劾中官劉恭貪縱為東厰緝事者所訐下獄予)
(杖謫上杭知縣復以事被逮謫廣東驛丞武宗立移永嘉知縣)邢昭(三河人宏治進士由知縣)
(擢御史按浙鹽因忤劉瑾廷杖不死人稱鐵鑄邢昭謫高平知縣瑾誅復官御史)張禬(平谷)
(人宏治進士正德初任兵科左給事中時劉瑾擅政欲置劉大夏於死禬抗疏申救得謫戍太監段)
(聰藉瑾力乞官其姪禬又力爭改御史查盤山東墨吏望風解綬遷大理少卿知縣劉儒受贓爲僉)
(事吕和所按儒賂中官欲反罪和禬執不可卒正儒罪巡撫山西鎮守太監吳經貪横虐民禬置其)
(黨於法勢始戢武宗西巡禬極諫帝怒執禬左右考訊竟無所得乃止)錢福(大興人父喪廬)
(墓有烏鵲白鳩之瑞宏治中旌)張欽(通州人正德進士爲御史巡視居庸諸關武宗將出關幸)
(宣府欽上疏力諫不報帝遂微行至昌平傳報出關甚急欽命指揮孫璽閉關自負敕印手劍坐關)
(門下曰敢言開關者斬夜中復草疏諫使者再至拔劍叱之帝不得已乃自昌平還後二十餘日欽)
(巡白羊口帝竟微服疾馳出關欽追之不及西望痛哭嘉靖中歷官工部侍郎)許復禮(東安)
(人正德進士選庶吉士授給事中時方治河採木復禮以四方屢告災祲極言不可武宗數出遊幸)
(屢偕同官疏諫皆不省嘉靖初錢凝江彬宸濠黨詿誤繫獄者甚衆復禮以為言多所省釋逆黨第)
(宅莊田率踰制奪之民請盡撤毁以其地還民中官黃錦愬高唐州判金坡連逮者五百人以復禮)
(言得勿窮治終河南參政)劉濟(騰驤衞人正德進士由庶吉士授給事中帝幸宣府榆林濟皆)
(疏請迴鑾詔封許泰江彬伯爵又與同官力爭嘉靖初每因事爭執多與權貴相枝拄直聲大振大)
(禮議起廷臣爭者多得罪濟前後疏救皆不聽既遮朝臣哭伏左順門受杖以倡衆為首再杖之謫)
(戍遼東更赦不宥隆慶初復官贈太常少卿)楊秦(良鄉人正德進士除行人與司副徐廷瓚)
(等諫武宗南巡廷杖謫國子監學正嘉靖初詔復為行人擢御史議大禮不合出為四川按察僉事)
(平寇有功賜金綺分賑川北川西以勞瘁卒官蜀人惜之)王原(文安人襁褓中父珣以家貧役)
(重逃去不知所之原稍長問父所在母告以故原大悲痛及娶妻月餘告母將尋父母曰汝父辭家)
(十餘年不通音問汝將安之原號哭與母别遍歷山東數年轉至揮縣夜宿野寺門外旦遇寺中執)
(爨者與敘鄉里姓名則其父也相持大哭遂迎以歸後原之子孫多仕宦者)楊行中(通州)
(人嘉靖進士由知縣擢御史出按遼東輯安兵變歷南京吏部尚書嚴嵩惡其不附已以考察罷歸)
(敝廬蕭然耄不廢學)王儀(文安人嘉靖進士由知縣擢御史巡按陜西河南以法繩藩封之害)
(民者出知蘇州府均徭役釐奸弊累擢僉都御史巡撫甘肅會諳達犯京師詔儀馳鎮通州仇鸞部)
(卒掠民間捕而笞之荷校市門外鸞訴于帝逮訊斥為民儀警敏有大略遇事飈發無所避以廉明)
(峭直見嫉然亦以見重於時隆慶初復官賜卹)高敏學(寶坻人嘉靖進士任給事中劾嚴嵩)
(黨趙文華廷杖卒文華敗追贈光祿少卿)王遴(霸州人嘉靖進士歷兵部員外郎峭直矜節㮣)
(不妄交惟與同官楊繼盛善繼盛劾嚴嵩論死遴力爭之不得為資饘粥且以女字其子應箕嵩父)
(子大怒摭他事下之詔獄事白復官及繼盛死收葬之再遷岢嵐兵備副使有盛名擢僉都御史巡)
(撫延綏大興屯田邊儲賴之神宗立與張居正不相能移疾歸居正殁起南京兵部尚書奏行計安)
(留都十二事軍政大肅召拜戶部尚書數有執奏力贊開京東水田議又請僧道年四十以下及無)
(度牒者悉令歸農及改兵部屏絶請托忤執政乞休去遴雖退聲望愈重卒贈太子太保天啟中追)
(謚恭肅)劉體乾(東安人嘉靖進士授行人改給事中司禮太監鮑忠率其黨李慶為其姪)
(鮑恩等八人乞遷級帝已許之體乾抗疏力爭乃止錄三人時國用絀廷議請追宿逋增賦額體乾)
(獨言冗吏冗費之弊因汰各監局人匠隆慶初累遷南京戶部尚書時内供日侈數下部取太倉銀)
(又趨市珍珠黃綠玉諸物體乾慎惜浮費每疏爭之積忤帝意奪官神宗立起南京兵部尚書致仕)
(體乾清勁有執議論務存大體有古大臣風卒贈太子少保)王鈇(順天人嘉靖進士知常熟)
(縣倭至率士卒擊敗之後再擊倭陷淖中為所害贈太僕少卿廕錦衣百戶建廟以祀)傅好
禮(固安人萬歷進士為御史請節游宴停内操罷外戚世封止山陵行幸又上崇實杜漸諸疏語)
(皆剴直巡按浙江歲大祲發栗賑饑多惠政累遷太常少卿時税使四出海内騷然奸民張禮等横)
(行近京好禮上疏極論其害奏入四日不報復具疏請神宗震怒謫廣昌典史既而帝思好禮言下)
(其疏逮張禮等二十八人下獄害乃除天啟中贈太常卿)李三才(通州人萬歷進士授戶部)
(主事歷郎中御史魏允貞言事忤執政三才抗疏直之謫東昌推官累遷僉都御史總督漕運巡撫)
(鳳陽諸府連疏陳礦税之害詞極剴切力抑税使陳增翦其爪牙程守訓遠近大快時朝士方分朋)
(黨而三才屬東林所推遂爲黨人攻去天啟中起南京戶部尚書未赴卒)何選(宛平人萬歷進)
(士官御史時廷臣爭國本多獲譴選語鄭貴妃弟國泰令以朝野公論鄭氏禍福懇言於妃俾自請)
(國泰猶豫選危語動之國泰因疏請早定儲以釋危疑帝意不懌巳知出選指謫湖廣布政司照磨)
(尋斥爲民天啟中贈光祿少卿)馬經綸(通州人萬歷進士由知縣擢御史帝以兵部考選事)
(盡譴南北諸言官大臣疏爭不聽經綸抗疏極論言官箝口之罪不在考選一事而在不諫上之不)
(敬天不尊祖不勤政不任賢去邪不修德賤貨疏入斥為民杜門却掃凡十年卒門人私謚聞道先)
(生天啟初贈太僕卿)米萬鍾(宛平人萬歷進士歷官江南按察使天啟五年魏忠賢倪文煥)
(劾為黨人削籍歸崇禎初起太僕少卿卒萬鍾善書與董其昌齊名時稱南董北米)孫祖夀
(昌平人萬歷中武舉歷官薊鎮總兵崇禎時都城被兵祖夀己罷官家居乃散家財招部曲數百人)
(赴援歿於陣初為把總時遘危疾妻張氏割臂以療絶飲食者七日祖夀生而張氏旋死遂終身不)
(近婦人及為大帥部將以五百金遺其子子却不受他日來省祖夀賜之酒曰却金一事善體吾心)
(否則將盡法於汝其秉義執節如此本朝乾隆四十一年賜謚忠愍)朱之馮(大興)
(人天啟進士授戶部主事榷税河西務羨金一無所私崇禎時歷青州參議擒治土豪權貴為請不)
(聽遷河東副使大猾朱全宇潛通流寇之馮執而殺之部内以安擢僉都御史巡撫宣府李自成陷)
(大同之馮集將吏於城樓歃血誓死守時人心巳散莫為盡力中官杜勛請以城降之馮大罵賊至)
(衆爭迎降之溤南向叩頭草遺表勸帝收人心培氣節遂自縊死本朝乾隆四十一年賜)
(謚烈愍)史可法(大興人母尹氏夢文天祥入其舍而生少以孝聞舉崇禎元年進士授西)
(安推官遷戸部郎中督太倉及遼餉所至砥節奉公遷右參議分守池州太平又改副使分巡安慶)
(禦賊有功擢僉都御史巡撫安慶廬州太平池州時流寇充斥可法持身廉接士信雜處行伍間與)
(下同勞苦故能得死力連敗賊於英山六合以丁艱去十四年起兵部侍郎總督漕運旋拜南京兵)
(部尚書參贊機務聞北都䧟大慟頭觸柱流血誓死報國福王時拜東閣大學士為馬士英所擠自)
(請督師淮揚大兵定揚州死之本朝乾隆四十一年賜謚忠正)金鉉(大興人崇)
(禎初成進士官工部主事中官張彝憲總部務檄諸曹郎以屬禮見鉉疏爭之彝憲愠甚乃摭事劾)
(鉉奪職杜門謝客究心理學躬爨以養父母十七年起兵部主事巡視皇城都城䧟鉉痛哭趨入朝)
(解牙牌北向拜投金水河死母章氏妻王氏弟錝並同日死本朝乾隆四十一年賜謚忠)
(潔)鞏永固(宛平人尚樂安公主好文雅被服如儒生崇禎末上疏請肄業太學帝褒答之)
(又請復建文帝廟諡事雖未行時人韙之都城陷自書八字佩於胷前曰世受國恩身不可辱遂自)
(刎死一年本朝乾隆四十賜諡節愍)劉文炳(宛平人劉太后姪也嗣封新樂侯謹)
(厚不妄交獨與宛平太學生申湛然布衣黃尼麓駙馬鞏永固善流賊犯京師文炳知事不支與永)
(固誓以死報國外城陷馳至崇文門殺賊數十人及歸第母妻闔門自焚火烈不得人至後園與叔)
(繼祖俱投井死弟文耀守外城突出至渾河聞城破復還覓炳死所大書版井旁曰左都督劉文耀)
(同兄文炳畢命報國處亦投井死本朝乾隆四十一年並賜謚節愍)成德(懷柔人少)
(倜儻有大志為諸生聞魏忠賢肆虐常懷忿恨及讀楊漣二十四大罪疏焚香下拜曰大丈夫當如)
(此崇禎四年成進士授山東滋陽知縣以抗直忤上官被誣逮問道中具疏極論温體仁罪廷杖戍)
(邊用薦擢兵部主事都城陷聞帝殉社稷持雞酒奠梓宮前賊露刃脅之不顧及歸妻霍氏及妹請)
(先死德拜母自縊母亦縊死本朝乾隆四十一年賜謚忠愍)王孕懋(霸州人崇)
(禎進士由太原知府遷寕武兵備副使李自成既陷太原遣使說降孕懋斬之與總兵官周遇吉固)
(守城䧟自刎死妻楊氏投井殉之本朝乾隆四十一年賜謚烈愍)高文彩(宛平)
(人官錦衣千戶流寇䧟都城文彩與妻及子孫十七人俱縊死本朝乾隆四十一年賜諡)
(烈愍)李時茪(霸州人崇禎進士官吏部郎中分守常鎮右參議罷歸十五年殉難贈太僕卿)
(本朝乾隆四十一年賜謚節愍)王世琇(保定人崇禎進士授歸德推官遷工部主)
(事李自成䧟陳州乘勢犯歸德世琇將行僚屬邀共守慨然曰久官其地臨難而去之非誼也遂與)
(同知顔則孔等誓衆堅守賊攻圍七日城䧟遇害本朝乾隆四十一年賜謚節愍)甯
丞烈(大興人由教諭歷戸部員外郎管大倉銀庫城陷自經於官廨本朝乾隆四十一年)
(賜謚節愍)米夀圖(宛平人崇禎舉人知新鄉縣有破賊功擢南京御史極論監軍張若)
(騏罪並及謝陞為内援若騏論死陞亦除名時楊嗣昌倡練兵之議擾民特甚壽圖疏陳十害罷之)
(又劾偏沅巡撫陳睿謨廣東巡撫林贄貪劣罪帝皆納其言福王時馬士英薦用阮大鋮抗疏論劾)
(後至湖南唐王命為貴州巡撫孫可望破沅州夀圖死之本朝乾隆四十一年賜謚節愍)
于騰雲(大興人崇禎中為光祿署丞值賊至夫婦俱投繯死本朝乾隆四十一年)
(子入忠義祠)宋一鶴(宛平人為諸生即究心兵事崇禎初舉人為邱縣知縣以薦授兵部)
(員外郎擢汝南兵備僉事剿劇賊撫定李萬慶數萬衆進副使調鄖陽代方孔炤為湖廣巡撫破羅)
(汝才於豐邑坪為荆楚第一功移駐蘄州斷横江以遏賊渡承天城陷自縊死本朝乾隆四十一)
(年賜謚烈愍)范箴聽(大興人以布衣從高攀龍講學魏國公徐允禎延為館賓數有)
(規諫賊至置一棺卧其上絶食七日死本朝乾隆四十一年予入忠義祠)韓東明
(保定人嘗為邠州知州崇禎末家居流寇至與故平涼通判張維綱舉人張爾翬孫從範共佐有司)
(守城城陷俱死之本朝乾隆四十一年賜謚節愍)李夢禧(順天人慷慨負志節)
(崇禎末都城陷與妻杜氏二子二女一婢俱縊死又布衣楊鉉善畫攜二子赴井死又儒士張士禧)
(與二子懋賞懋官俱縊死本朝乾隆四十一年並子入忠義祠)
︹本朝︺袁生芝(良鄉人順治初官陜西商雒道三年山寇賀珍遣其黨劉體純率衆數萬攻商)
(州生芝誓死守城破自經其父亦戰死闔門盡節者凡三十二人詔贈光祿寺卿)袁捷
(大興人官湖廣都司順治四年襄陽總兵王光恩有罪被逮其弟光泰舉兵叛令逆黨王昌說捷降)
(捷大罵不屈昌怒縛殺之事聞贈參將)童士勤(宛平舉人知竹山縣順治三年襄陽)
(總兵王光恩結流寇叛士勤以事至襄被執不屈死事聞贈按察司僉事)薛溥(大城)
(人恩貢生知保康縣順治四年死王光泰之亂事聞贈按察司僉事)杜立德(寶坻)
(人以薦授中書舍人考選戶科給事中累遷刑部尚書每讞重辟周詳審慎世祖章皇帝稱)
(之曰不取一錢不妄殺一人康熙初為保和殿大學士聖祖仁皇帝嘗言閣臣如杜立德不)
(愧古大臣歷相十餘年眷遇優渥以疾乞休卒謚文端)王崇簡(宛平人順治初選庶)
(吉士歷侍讀學士奉詔議卹明季殉難諸臣疏列大學士范景文等二十八人皆得旌典累)
(遷國史院學士時子熙亦官學士世祖章皇帝以崇簡父子同官肩隨朝列擢禮部侍郎尋)
(進尚書加太子太保曾請增祀殷中宗高宗周成康漢文帝宋仁宗明孝宗於帝王廟而黜宋臣潘)
(美張浚從祀時論韙之卒謚文貞所著有青箱堂詩文集及雜著數十卷)郝維訥(霸州人父)
(傑從其父鴻猷之官延長時左右皆賊壘傑戎服衞父行叩賊壘請假道賊壯而許之由進士歷大)
(理卿以重囚久淹請復熱審秋決舊例歷戸部侍郎乞歸卒維訥順治初進士累官吏部尚書性謹)
(慎持清操歷官三十餘年家無餘貲卒謚恭定從弟維訓亦順治進士巡鹽河東有惠政)劉楗
(大城人順治丙戌進士授給事中罷歸家居十餘載臺省交章薦復原官出為平陽分巡道屬吏有)
(貪殘者聞楗至率解綬去累遷湖廣布政使會三省兵合剿山寇芻糧數十萬取辦旦夕楗輸送無)
(缺再調江西值吳耿變作賊犯吉安南昌兵民譟巡撫門勢且叵測楗單騎諭解之仕至刑部尚書)
(謚端敏)紀汝彝(文安人貢生歷官江寕同知性至孝母病篤適汝彝亦病猶手掬溲惡嘗)
(之七十喪父哀泣如嬰兒撫從叔遺孤終其身同時以孝稱者保定岳毓粹涿州陳鋐趙植而大興)
(李中倫以救父與賊格鬭死)楊三知(良鄉人順治丙戌進士知榆次縣累遷神木道提督)
(王輔臣反三知亟為守禦計而守將孫崇雅開門納賊執三知令降不從衆拔刃脅取敕印不與紿)
(賊出急呼妻孥投井中三知别赴一井賊負出之右臂折而不死罵不絶口閉之一室排墻壓死事)
(聞贈光祿卿廕一子)袁懋功(香河人順治丙戌進士授禮科給事中疏革江浙織)
(造局機戸民免胥吏誅求之苦累擢戶部侍郎授雲南巡撫時雲南新闢詔令降兵歸農其)
(久橫鄉里者懼讐不敢歸懋功以不安置且復為盜乃使隨所在入籍任墾無主之田編保甲以時)
(稽察雲南在明初駐軍屯田計畝抵餉其後兵不耕而鬻諸民輸糧衞所畝四斗有奇至是改隸州)
(縣仍名屯田按舊額徵之視民田賦特重懋功奏請量減糧額其山阻路遠者仍設衞徵糧增州縣)
(夫役供輸運民皆稱便復任山東巡撫卒謚清獻)林起龍(大興人順治丙戌進士授吏科)
(給事中首疏嚴禁邪教務絶根株又請以十五事課守令遣廉能大臣巡行直省皆報可累擢戶部)
(侍郎康熙初出爲漕運總督時江南榖賤白糧折徵舊額浮於市價疏請改徵本色百姓便之)方
國棟(宛平人順治丙戌舉人除蠡縣教諭累擢廣東按察司僉事分巡河北道值巨寇鄧耀踞)
(海島時出沒剽掠國棟集兵進剿耀遂受擒遷蘇松常道躬率吏民修築湖隄及沿海墩臺吳淞劉)
(河兩閘區畫經費事集而民不擾以勞遘疾卒於任民謳思不置立祠虎邱山麓祀之)王熙
(尚書崇簡子順治丁亥進士改庶吉士授檢討屢遷翰林院學士加禮部尚書世祖章皇帝)
(大漸召草遺詔與受顧命康熙五年擢左都御史請裁藩下糜餉禁王公以下貿易之害停)
(官員捐助之例吳三桂反其子以尚主不即誅熙請即正法拜保和殿大學士歷二十年夙夜祗勤)
(眷遇始終不替加少傅致仕卒諡文靖)趙之符(武清人父完璧由薦舉任榆次知縣)
(有惠政之符登順治巳亥進士選庶吉士授給事中在諫垣十有三年前倏建白不下數萬言)
(聖祖仁皇帝每嘉納焉遷左僉都御史卒入祀賢良祠)蔣宏道(大興人順治已亥進士累)
(官左都御史以廉飭稱)蔚之煥(大興人為湖北安陸府經歷康熙二年四川流賊郝摇旗)
(等嘯聚鄖陽山中都統圖海會楚蜀之師討之時之煥督餉鄖陽賊宇犯大營官軍失利之煥從人)
(備騎促之去不從賊使降之煥罵不絶口賊怒攴解之事聞賜祭葬贈知縣)張烈(大興)
(人性至孝事繼母委曲承順人無間言生平潛心理學康熙九年成進士授内閣中書試博學鴻詞)
(科遷編修擢贊善修明史典訓及四書講義諸書恪勤厥職編輯精當年六十四卒入祀鄉賢祠)
張國彥(大興人由武進士任陜西淡羅營副將康熙十三年陜西提督王輔臣叛應吳三桂)
(國彥嬰城固守明年賊黨數千至魚河本營兵變逼國彥獻印不屈妻許氏自縊國彥手刃婢妾五)
(人發火自刎死事聞贈太子太保左都督妻許氏一品夫人廕騎都尉)王文雄(大興)
(人康熙二十二年由行伍從征臺灣以功加左都督後隨裕親王征厄魯特賊結為連火攻不入文)
(雄躍馬入陣斬首數十人擢授張家口遊擊隨大將軍費揚古征噶爾丹每征矢無虚發軍中號為)
(飛將累遷至廣東提督入布坦侵哈密文雄請自效覲時策妄阿喇聖祖仁皇帝命)
(其子侍衞廷梅隨行會大兵進藏凡三遇賊父子皆力戰敗之雍正元年卒入祀名宦祠)王
源(大興人隨父寓高郵從魏禧治古文好春秋左傳年四十餘始遊京師遂以古文名館閣纂修)
(文史必就質焉生平未嘗為時文獨好桐城方舟文倣之舉京兆著或菴文集及評訂孟子並春秋)
(三傳行於世)陳儀(文安人康熙乙未進士改庶吉士授編修為大學士朱軾所知雍正三年)
(畿輔大水諸河泛溢世宗憲皇帝命怡賢親王偕朱軾相度濬治王欲得善治河者軾以儀)
(對王訪以治河所宜先儀白治河當從低處起天津上應析木古渤海逆河之會百川之尾閭也今)
(南北二運並漲東西兩淀爭奔駢趨於三岔一口而強潮復來拒之牴牾洄漩而不時下下隘則上)
(溢其勢宜然故欲治河莫如先擴逹海之口欲擴海口莫如先減入口之水入口之水減則達海之)
(口寬而北之永定南之子牙中之七十二清河乃得沛然入三岔口而東往矣因隨王行視水利以)
(侍講攝天津同知尋擢庶子領天津水師營田局兼屬以文安大城隄工二邑形如釜底積潦不消)
(夾隄内外皆巨浸儀購菰蔣十餘萬束立表下楗以禦險要並請發帑興修即以代賑隄遂完固後)
(擢侍講學士時設營田觀察使儀以僉都御史銜領豐潤諸路營田及罷觀察使還領史職如故所)
(著有毛詩臆評鄉黨私記學庸私記直隸河渠志蘭雪齋集行世)鄧曰橒(大城人拔貢生)
(早喪母事父極謹父患腹疾日夜不解帶者三年父便汚下衣妻李氏手澣不假於人父嘗顧而言)
(曰願汝子婦亦如是孝汝也父卒喪葬盡禮)王札(平谷人由拔貢生任甘肅任寕知州康熙)
(十三年總兵王輔臣叛札單騎往諭以禍福賊黨脅之不屈旋遇害事聞贈按察司副使)
沈斆憼(大興人居母憂家不戒於火延及柩前斆憼撲救奮不顧身母柩獲全斆憼竟焚死)
黃叔琳(大興人康熙辛未進士授編修累擢浙江巡撫罷歸高宗純皇帝御極起用)
(為山東按察使旋遷布政内擢詹事致仕及年近大耋重豫鹿鳴恩榮宴與六十年後進為同年之)
(會咸稱盛事又恭過皇太后六十萬壽高宗純皇帝特加侍郎銜所著有硯北易鈔)
(詩統說春秋四傳合纂等書行世弟叔璥康熙巳丑進士累官御史江南常鎮揚道著近思錄集朱)
(慎終約編諸書)劉順(宛平人雍正五年武進士由侍衞洊升金塔協副將十三年從征金川攻)
(囊得擊斬賊衆燬其碉時各碉以次克惟普贍雙單二碉固甚順潛率所部逼單碉以火攻賊潰並)
(奪雙碉遂克色底擢貴州總兵旋調甘肅署西安提督辨理戈壁水泉實心經理擢甘肅提督卒)
(贈太子少保諡壯靖)王淦(大興人任湖南塞頭司巡檢乾隆五年城步縣横嶺寨苗糾粤猺滋)
(事洤奉檄往諭苗猺數千圍之被戕身亡事聞贈縣主簿)黃炎(宛平人署四川䕫州)
(守備乾隆十年打箭鑪上下瞻對土司作亂矣與遊擊陳文華隨總兵袁士弼進剿擊賊於木魯工)
(山力竭死之事聞贈守備廕衞千總)羅載堂(宛平人任四川合州吏目乾隆三十)
(六年隨征金川木果木師潰死之具沿途被害者同縣候𥙷知縣孫維龍事聞議䘏如例)
查禮(宛平人由捐納主事棟發雲南以同知用尋改發廣西補慶遠府同知洊升至湖南巡撫)
(才具明敏辦事詳慎在四川松茂道時值小金川滋擾以辦理糧餉遲延革職留營效力乾隆三十)
(八年官兵攻克美諾總督劉秉恬檄委接辦降番事宜尋復原官嗣督修揪砥新道又赴郭羅克查)
(拏賊番敘功賞戴花翎)朱珪(大興人乾隆戊辰進士由編修累擢侍讀學士歷任福建)
(糧驛道山西按察使安徽廣東巡撫兩廣總督内歷吏戶兩部尚書入直南書房拜體仁閣大學)
(士嘉慶十一年卒贈太傅諡文正入祀賢良祠珪持躬正直砥節清廉經術淹通器宇醇厚初)
(仁宗睿皇帝在藩邸珪以史職侍學進五箴曰養心敬身勤業虚已致誠内外服官五十餘年)
(未嘗稍蹈愆尤身躋崇班依然寒素家庭敦睦動循矩法洵不愧為端人正士仁宗睿皇帝)
(展謁西陵回鑾時道經珪墓兩次蒙恩賜奠其眷遇優隆始終不渝如此所)
(著有知足齋詩文集行世)翁方綱(大興人乾隆壬申進士由編修累擢内閣學士降補侍讀)
(學士遷鴻臚寺卿致仕嘉慶十二年重豫鹿鳴宴賜三品銜十九年重豫恩榮宴賜)
(二品銜方綱少貧力學工書善詩好金石文字所著有兩漢金石記粤東金石記石鼓考廟堂碑考)
(焦山鼎銘考蘭亭考蘇詩補注復初齋詩集行世)朱筠(大興人大學士珪兄乾隆甲戌進士)
(由編修累擢侍讀學士詔求遺書筠以前明永樂大典一書奏請擇其中苦干部分别繕寫)
(以備著錄後奉命纂輯四庫全書得之大典中者五百餘部皆世所不傳次第刊布海内實)
(筠發之筠少與弟珪同讀書博聞宏覽以經學六書倡刊許氏說文解字敘說之以教士所著有笥)
(河集行世)史謙(宛平人乾隆五十一年任福建鳳山縣典史值臺匪林爽文滋事攻鳳山遇害)
(事聞賜卹)高黑予(大興人乾隆五十三年任廣西左江鎮都司隨佂安南扵黎城)
(擊賊陣亡事聞賜䘏)王太和(大興人乾隆六十年以守備銜效力軍營隨征黔焚)
(逆苗有功嘉慶元年擊賊於貴魚坡太和爭先撲寨連刃數賊被傷陣亡事聞賜卹)高
舉(大興人任宜昌府通判嘉慶元年教匪肆掠委防陜西鎮安縣之黃龍鋪賊劫王家坪大營舉)
(與子垚率兵勇前往策應同時被害事聞賜卹)王懋德(大興人任鎮遠知縣嘉慶)
(二年以協理興義狆苗軍需紀功旋赴川陜交界防禦教匪於安羌州擊賊陣亡同縣陸維基任醴)
(泉知縣四年守城禦賊陣亡施鳴皋廣東候𥙷典史十四年隨剿洋匪於磨刀洋擊賊陣亡事)
(聞均賜䘏如例)傅成明(大興人武進士任江西參將嘉慶元年隨征湖北於胡家巖擊)
(賊陣亡同縣張鼎由武進士任湖北常德守備於秀峯橋擊賊陣亡事聞均賜卹如例)李
紹祖(大興人武進士嘉慶四年以臨清協副將隨剿四川教匪有功遷高廉鎮總兵旋調征湖)
(北教匪於兩河口擊賊陣亡事聞賜諡果壯予騎都尉兼雲騎尉世職)金克
俊(大興人由大挑知縣分發湖北嘉慶四年署房縣事時李淑股匪由羊家河竄入攻撲縣城克)
(俊督率兵役竭力抵禦五年辦理糧臺事務隨剿徐添德股匪奮勇爭先衝入賊隊受矛傷陣亡事)
(聞照知州例賜卹廕雲騎尉)李炯(宛平人以布政司理問銜投效軍營隨征湖北嘉慶)
(四年攻克黃柏山擊賊陣亡同縣楊文炳任江津縣典史堵禦教匪遇賊力戰死之外委索明陳得)
(富於湖北馬得於陜西擊賊陣亡事聞均賜䘏如例)黃定一(宛平人官陜西留壩)
(廳司獄嘉慶四年張漢潮股匪竄入留壩廳之通天觀定一隨同知齊默慎併力抵禦力竭死之事)
(聞議卹廕雲騎尉)賈慶檀(永清人官河南守備嘉慶四年隨剿湖北邪匪賊侍衆抗)
(拒慶檀衝入賊隊受傷陣亡事聞議卹)李錫命(東安人由一等侍衞授廣東遊擊隨)
(將軍明亮平定苗匪有功嘉慶四年以功擢羅定恊副將時官軍追剿賊匪再添元等於蒼溪之隆)
(山界錫命督兵進攻賊由山後突出前後受敵力竭死之事聞議卹)楊開第(涿州)
(人武進士嘉慶四年以山西平坦營守備隨征陜西於木瓜橋擊賊陣亡事聞賜卹)李
廷彪(密雲人任忠順營都司嘉慶七年於陜西略陽縣大竹壩擊賊陣亡同縣千總劉鎧於湖)
(北漢王壩趙復興於陜西西鄉朱成龍於四川營山縣趙益元於湖北張家集把總郭俊於湖北槐)
(岡外委鄭永祥馬祺於陕西郭鎮蔡永昌榮英烈於湖北擊賊陣亡事聞均賜卹如例)陳
寶勲(宛平人官河南滑縣典史嘉慶十八年教匪李文成倡亂寶勲勵節捐軀合家被害事)
(聞賜祭葬廕雲騎尉入祀昭忠祠)
前提調官(臣)沈兆澐恭纂輯
提調官(臣)王廣蔭恭覆輯
校對官(臣)李學殖恭校
校對官(臣)章詒燕恭覆校
大清一統志
順天府(六)
流寓宋張邵(烏江人建炎三年以直龍圖閣假禮部尚書充通問使使金不拜達賚且移書)
(與相詰難達賚怒執送密州囚於祚山砦明年送於劉豫使豫用之邵見豫長揖而巳且責以君臣)
(大義詞氣俱厲豫怒械置於獄知邵不屈久之復送於金拘之燕山僧寺後又作書爲金人言劉豫)
(之姦金人益北徙之會寕府和議成始偕洪皓朱弁南歸達賚舊作撻懶今改正)︹元︺趙復
(德安人皇子庫楚伐宋俘得之姚樞勸之北行至燕學人從者百餘楊惟中建太極書院請復講授)
(其中由是許衡郝經劉因皆得其書而尊信之北方知程朱之學自復始庫楚舊作闊出今改正)
︹明︺湯文瓊(石埭人崇禎中授徒京師見國事日非數獻策闕下不報京師陷書其衣衿曰)
(位非文丞相之位心存文丞相之心遂投繯死贈中書舍人)
︹列女︺︹南北朝︺︹魏︺盧道虔妻元氏(涿人甚聰悟嘗升座講老子道虔從弟元)
(明隔紗帷以聽焉)︹齊︺鮮于氏(文宗姊適荀氏七日而夫亡執節不嫁及母卒哭泣喪明)
︹隋︺李士謙妻盧氏(范陽人有婦德士謙終賻贈一無所受謂州里父老曰參軍平)
(生好施今雖殞歿安可奪其志於是散粟五百石以賑窮乏)元務光母盧氏(范陽)
(人好讀書造次以禮盛年寡居諸子幼弱家貧不能就學盧氏親自教授勖以義方漢王諒反遣綦)
(良往山東略地以務光為記室諒敗慈州刺史簿籍務光家見盧氏逼之以燭燒其身竟不屈節)
︹唐︺鄭義宗妻盧氏(范陽人涉書文事舅姑恭順夜有盜持兵劫其家人皆竄匿惟)
(姑不能去盧冒刃立姑側為賊捽捶幾死賊去人問何為不懼荅曰人所以異於禽獸者仁義也若)
(委姑而去倘百有一危我不得獨生姑曰歲寒然後知松柏吾乃今見婦之心)崔繪妻盧
氏(范陽盧獻之女繪喪盧年少家欲嫁之盧稱疾不許女兄適李思冲早亡思冲方顯重表求繼)
(室詔許家内外姻皆然可思冲歸幣百轝盧不可曰吾豈可再辱於人乎是夕出自竇糞穢衊面還)
(崔舍斷髮自誓思冲以聞武后不奪也詔爲尼以終)韋雍妻蕭氏(張宏靖鎮幽州表雍)
(在幕府朱克融亂雍被劫蕭聞難與雍俱出左右卻之不退雍臨刃蕭呼曰我苟生無益願死君前)
(刑者斷其臂乃殺雍蕭是夕死)李惟簡母鄭氏(李惟岳叛鄭與惟簡奔京師德宗拘)
(於客省及出奉天惟簡將赴難請於鄭鄭曰爾父立功河朔位宰相身未嘗至京師爾入朝未識天)
(子不能效忠我不子爾矣督其行曰爾能死王事我不朽矣)︹金︺許古妻劉氏(定海)
(軍節度使仲洙女貞祐初古仕於朝留氏僑居蒲城旣而兵圍蒲劉與二女相繼自盡事聞追封劉)
(氏爲郡君諡貞潔長女諡定姜次女肅姜)︹元︺史天倪妻程氏(永清人天倪帥正定)
(降將武善謀逆天倪死之程聞變恐辱於賊先自殺事平收葬顔色如生刃猶在手)扎穆納
妻王氏(燕人年十六扎穆納官錢塘病歿葬城西十里外王氏每旦被髮往奠伏墓大慟欲)
(絶久而致疾舅姑力止乃巳服闋舅姑令改適王氏泣曰妾旣委身扎氏夫今早夭天也此足可復)
(履他人門乎不從煢居三十年負白無玷扎穆納舊作張買奴今改正)惠士元妻王
氏(大都人士元疾革囑曰我必不起前妾所生子汝善保護之待其稍長從爾自嫁士元卒氏蓬)
(首垢面居墓側以妾子置左右撫養之歲餘妾子亦死乃號泣曰無復望矣引刀自刺救免至終喪)
(自經於樹)費隱妻王氏(良鄉人隱有疾王氏數嘗其糞及隱卒王氏撫妾所生子女如)
(己出既而子又死服除乃執女手相抱痛哭是夜自縊死)柳氏(薊郡人適戶部主事趙野未婚)
(而野卒柳哭之盡哀誓不再嫁其兄將奪其志柳曰業巳歸趙氏雖未成婚而夫婦之禮已定雖死)
(無他志也後寢疾不肯服藥遂死)魏成妻周氏(良鄉人成年五十娶周氏生一子後)
(成得疾氏事之甚勤及成歿氏年二十除服或勸改適氏拒之堅服勤耕織奉姑盡孝守節三十餘)
(年卒事聞詔旌)李仲義妻劉氏(房山人至德閒縣大饑平章哈拉布哈兵乏食執仲)
(義欲烹之劉氏涕泣伏地乞免兵不從劉氏請烹已以貸夫死兵遂釋其夫而烹劉氏聞者莫不哀)
(之哈拉布哈舊作哈刺不花今改正)王士明妻李氏(房山人至正聞珠贍軍至)
(縣李氏及其女李家奴皆被執李氏謂其女曰與其受辱不若死女曰母先殺我李氏卽以軍所遺)
(刀殺女尋自殺珠贍聞之為祭葬仍牓其門曰貞烈有司上其事為樹碑焉珠贍舊作竹真今改)
(正)安志道妻劉氏(順州人志道及劉氏之弟明理並登進士第劉氏避兵匿巖穴)
(中軍至欲汚之劉氏曰我弟與夫皆進士也我豈可汝辱乎軍士以兵磨其體劉大罵不輟聲軍怒)
(鈎斷其舌而死)徐猱頭妻岳氏(大都人元末兵入城告其夫曰我等恐被辱奈何夫)
(曰事急惟死耳遂火其居夫婦赴火以死徐母王氏及二女一子皆抱持赴火死)宋謙妻
趙氏(大都人兵破大都趙氏子婦温氏高氏孫婦高氏徐氏合謀曰兵且至矣我等豈可辱身)
(以苟全哉趙卽自縊死諸婦四人諸孫男女六人妾三人皆投井死)︹明︺李彥賓妻劉
氏(薊州人年二十四而彥賓死家貧子幼氏誓死守節子旣長娶婦楊氏未幾子亦死姑婦相依)
(守節終其身洪武中旌)謝黑兒妻梅氏(東安人年十八適黑兒黑兒疾卒氏卽欲)
(自盡姑覺止之曰汝志固如此但吾夫婦年老無他人侍養况汝有娠倘生一子以續吾宗不愈於)
(死乎氏悟後果生一子夙夜操作以奉舅姑及卒脱簪珥葬其子俊亦撫育成立守節四十餘年宣)
(德中旌)陳連妻孔氏(東安人連以歲貢入太學氏謹奉姑連客死姑憐其無子欲嫁)
(之氏曰姑老且疾婦若他適姑將何依哭而不從時遇兵燹人多奔竄氏事姑甚謹姑卒盡鬻衣飾)
(葬之守節五十八年卒正統中旌)劉氏(京師人有松江人戍邊者詐稱無妻娶劉遇赦紿劉)
(歸省遂往不復劉抵松訪之壻故不認劉乃翦髮為尼行乞市上自置一棺夜臥棺中五十餘年隣)
(火起劉入棺呼曰乞闔棺以畢吾事遂焚死)尹之路妻梁氏(大城人嫁歲餘夫乏)
(食負販山海關少有資聚又娶馬氏生子二十餘年不通音問梁氏事翁姑艱苦無怨言夫客死悲)
(痛欲絶徒步行乞迎夫喪往返二千里扶柩攜其後妻二子以歸里人歎異)高山妻朱
氏(霸州人生四子正德六年流賊入其家朱被執不屈殺其二子以脅之罵不絶口遂被害)李
氏劉氏三女(俱寶坻人一李堂女一李鑾女一劉聰女正德八年流賊䧟城持刀逐三)
(女逼之俱不從厲聲罵賊賊怒支解之嘉靖中知縣吳與之爲立三烈祠)竇妙善(京師人年)
(十五爲餘姚姜榮妾正德中榮以瑞州通判攝府事華林賊寇瑞榮出走賊入執其妻及婢數人問)
(榮所在時妙善居别室急取府印開後窗投河池衣鮮衣前曰太守統兵數千出東城捕爾等旦夕)
(授首安得執吾婢賊意其夫人也解前所執獨與妙善出城適所驅隸中有盛豹者父子被掠其子)
(叩首乞縱父賊許之妙善曰是有力當以舁我賊從之行數里乘閒語豹曰我所以留汝者以太守)
(不知印處欲藉汝言之今當令汝歸幸語太守自此前行遇井卽畢命矣遂呼賊令仍縱豹去行至)
(花塢遇井遂跳入賊驚救不得而去豹入城告榮取印引至花塢覓井果得其屍郡縣上其事詔建)
(特祠賜額貞烈)沈鳳妻仇氏(密雲人鳳官興州右屯衞百戶嘉靖中守邊寨兵破寨逼)
(之仇大罵而死)李三才妾馬氏(通州人三才卒氏不食十二日死於喪所)張大
經妻于氏(大城人大經歿于年方十九誓以身從地下舅姑勸之氏佯許不死乘隙自縊)
(於桑林)王守時妻丁氏(三河人隣人安文登夜至守時家強逼之丁堅拒遂被殺)
劉蘭女(順天人父卒矢志不嫁以養其母崇禎元年年四十六矣母病歿女遂絶粒殉之)
王錫田繼妻崔氏(香河人崇禎二年城破氏與衆訣曰我義不受辱但幼女&KR0561;&KR0561;)
(未免遺恨耳乃涕泣乳其女將自縊家人力持不得遂兵及門衆俱奔崔乘閒縊於戶後)丁大
志妻趙氏(通州人崇禎二年城陷氏女被掠趙奪之十指盡落遂被殺)朱之馮
妻馮氏(大興人之馮爲山東副使齎表入都寄家屬濟南已而濟南破馮氏匿姑及其子於)
(他所而巳投井死姑李氏聞之亦絶粒而死之馮義不再娶亦不置妾)梁以樟妻張
氏(大興人以樟為商邱知縣崇禎中流賊圍商邱急婦積薪樓下集婢女其上俱令就縊謂子夑)
(曰汝父守城命不可知宗祀惟汝是賴屬乳媪往匿民家自縊死家人舉火諸屍俱燼)杜氏
(宛平人新樂侯劉文炳母聞流賊攻城急簡絲縧作七八繯於樓上命家人積薪樓下迎李氏吳氏)
(二女歸曰吾母女同死於此念姑瀛國太夫人年老匿之太學生申湛然家及莊烈帝密詔文炳母)
(撫其背曰太夫人既得所吾與若妻妹死耳城陷同二女俱縊文炳妻王氏亦登樓懸劉太后像率)
(衆拜哭家人共焚樓叔繼袒妻左氏見火起亦登樓同妾董氏王氏俱焚死闔門死者四十二人)
金鉉母章氏(鉉為兵部主事賊陷都城鉉著朝服拜母趨闕下章卽赴水死妻王氏亦)
(隨死)成氏女(兵部主事成德妹年二十未嫁流賊之變德顧之曰我死汝何依妹請先死德)
(哭而視其縊繼室霍繼之德入别其母哭盡哀出而自縊母亦自縊)邢嘉遇妻韓氏
(昌平人嘉遇官泰陵衞指揮甲申城陷嘉遇守西門同長子協中力戰死之韓與次子時中俱赴井)
(死)劉應龍妻王氏(宛平人家貧以女紅養舅姑應龍父子相繼亡王氏事姑撫子)
(閱二十年賊陷都城泣拜其姑曰留長孫奉亊祖母婦死已決遂攜幼子投井有先入者屍横其下)
(水僅至腰不得死幼子呼救氏以掌擊之遂抵淵而死)劉氏女(保定人諸生劉永祚女崇)
(禎末城破年十六為亂兵所獲不屈被殺又諸生馮文珪妻王氏劉星毓妻柴氏宋允成妻王氏俱)
(以不屈死於賊)
︹本朝︺王季銓妻張氏(順天人與婦胡氏同居兵變被掠俱觸石死同郡李星耀妻王)
(氏為兵所掠不從見殺)康虎妻李氏(順天人虎弟頑暴無行每欲調其嫂李堅拒之)
(一日虎出乃持刀強逼不從見殺)華生國妻黃氏(順天人家貧或終日不舉火氏)
(安之生國嗜酒嘗飲酣謂人曰吾妻雖女子有丈夫氣吾死必殉我諸君他日當見後生國歿黃不)
(食十四日而死時年十九同郡王明元妻張氏蔡樹瓊妻張氏蕭重熾妻姜氏丁本培妻劉氏王所)
(錫妻張氏李尚信妻王氏俱夫亡殉節)馬瑞妻張氏(順天人歸瑞三年生二子夫遠)
(遊姑歿張竭力營葬越二年傳聞瑞死或勸之改適怒叱之囑族人攜二子尋其父與子泣别卽自)
(縊)張貞女(順天人許字通州康京女父素不知書以壻家貧欲奪之婚女峻拒之後數年)
(京死女哀泣請奔喪父兄不可晝使人守之夜妹與同卧女夜半自縊死妹寐未覺也與京合葬)
史可模妻李氏(順天人夫亡絶粒姑勸之乃食有欲娶之者李毁容截耳以誓事姑)
(以孝養聞)陶門三節婦(順天人覺氏陶鸞妻年十八夫亡子瓚方襁褓覺氏截左耳誓)
(不嫁紡績撫孤成立李氏陶瓚妻年二十五夫亡撫子守義翦髮矢志守義又早亡婦王氏年甚少)
(事姑至孝撫子承榮成立一門三節均順治年閒旌)高位妻段氏(宛平人年十七)
(夫亡二子俱襁褓兄勸之嫁不從賃市中板棚為人縫綻二十年二子娶婦生孫長子又歿次子為)
(小吏以罪謫遼左復撫諸孫十餘年孫裔讀書成進士官至大理卿苦節七十九年年九十有六)
朱暐妻趙氏(香河人夫疾氏禱天願以身代及病急先自縊死)李時遇妻
馬氏(通州人夫亡兄弟之子利其産逼之嫁遂自縊同州周六哥妻陶氏夫亡哀毁既葬縊死)
(墓側)童嶽妻李氏(通州人姑病割股和藥以進後夫病篤剖腹取肝作湯啖其夫遂致)
(身殞)劉堉妻何氏(涿州人堉歿育遺腹子天錫守節三十五年天錫復歿遂痛哭自縊)
(死)宫借輝妻何氏(文安人夫亡遺孤之球何奉姑孝教子入學順治七年靜海寇)
(起罵賊被殺)井允妻紀氏(文安人年十七適井甫三月夫死守節養舅姑及舅姑歿)
(哀毁成病屏醫藥而死同縣孫允貴妻劉氏少寡家貧奉翁姑鞠遺孤守節至八十九歲霍維英妻)
(劉氏夫亡翁姑老子幼值大饑或勸之改嫁不從晝拾遺稗夜勤績紡奉親育子里人重之)陳
義民妻劉氏(大興人夫亡守節康熙年閒旌)鍾宣妻劉氏(宛平人爲)
(豪強所逼不從被殺同縣張彪妻許氏亦以守正被戕均康熙年聞旌)傅華祝妻劉
氏(固安人夫亡慟哭自縊死長姑適張氏次姑適馬氏亦早寡守節建坊於獨流村曰三貞里同)
(縣張自友妻李氏王萬榮妻程氏俱以強暴逼汚不從被殺均康熙年閒旌)馬文瑞妻
劉氏(永清人隣人張守富強逼之不從被殺同縣王之文妻李氏亦以守正被戕均康熙年閒)
(旌)陶子明妻張氏(東安人為豪強所逼不從被殺同縣駱氏長女亦以守正被戕)
(均康熙年聞旌)王福海妻陳氏(通州人以強暴逼汚不從被殺康熙年閒旌)
高維岱妻劉氏(三河人夫亡人聞其賢爭欲娶之劉斷髮毁容誓死不嫁康熙年閒)
(旌)殷承憲妻張氏(武清人為豪強所逼不從被殺康熙年閒旌)王氏女
三姐(文安人為豪強所逼不從被殺康熙年閒旌)王楫妻李氏(平谷人夫亡翦)
(髮毁容事祖姑白氏繼姑陳氏甚孝康熙年閒旌)周之德妻劉氏(大興人夫亡殉)
(節旨縊柩前同縣李逢陽妻姜氏夫以縣丞赴任中途死姜毁容守節事姑盡孝坐臥一樓閱三十)
(年劉應鳳妻李氏守節年至百有十歲耿國翰母張氏守節至百歲均雍正年閒旌)王順
宇妻王氏(固安人為強暴所逼不從死之雍正年閒旌)劉三妻趙氏(東安)
(人為強暴楊盛章所逼不從死之雍正年閒旌)趙廷璧妻王氏(三河人夫亡奉)
(姑教子守節六十五年卒年九十雍正年閒旌)張錫昌妻杜氏(武清人家貧夫)
(客死杜迎柩歸手自築墳十指血出撫二孤苦節四十年雍正年閒旌)何淳女(昌平人名)
(百順年少未字親老兄早卒誓不嫁養親立從弟為父後家貧紡績以供甘旨鄉里稱為孝女雍正)
(年閒旌)張五妻姚氏(密雲人為強暴逼汚不從死之雍正年閒旌)王啟功
妻李氏(涿州人為強暴所逼不從死之同州趙遜妻熊氏夫以兵隨征歿熊慟哭三晝夜自)
(縊死范文明妻劉氏夫亡痛哭投井中家人救免明日闔戶自縊死均雍正年閒旌)宫朝
棟妻高氏(文安人夫亡守節撫孤歷七十一年卒年九十五雍正年閒旌)舒勲
妻劉氏(大興人夫亡守節備嘗辛苦教子大成成進士又同縣節婦鮑宗燦妻周氏翁麐標)
(妻高氏章維心妻張氏王民興妻周氏李照妻紀氏徐三益妻孔氏尹拱宸妻荀氏趙繼隆妻孫氏)
(張鐄妻韓氏于鳳翔妻李氏章俊妻張氏徐志節妻趙氏沈賡麟妻馬氏邵運奇妻周氏吳世傑妻)
(郝氏劉應龍妻金氏方焸妻孟氏杜維城妻甄氏潘承畢妻劉氏許汝告妻李氏王孫棐妻張氏李)
(克敬妻陸氏劉廣業妻袁氏杜繼翰妻王氏楊所藴妻杜氏鍾鼎孳妻吳氏張鳳岐妻楊氏孫麟超)
(妻吳氏張給妻趙氏田資宸妻劉氏于宗禹妻蘇氏章匡義妻徐氏司天祿妻王氏尤翔妻張氏袁)
(之機妻沈氏王嘉棟妻張氏李世貞妻孫氏朱永源妻查氏胡樹勛妻沈氏高國秀妻陳氏陳所得)
(妻何氏田兆挺妻李氏李坦妻張氏俞書山妻姜氏錢樂嘉妻馬氏何國凝妻高氏沈元標妻胡氏)
(馬逢源妻王氏陳安仁妻王氏蔡成樑妻孫氏朱耀光繼妻王氏張壽福妻劉氏胡成之妻徐氏妾)
(李氏吳毓貴妾李氏邵大文妻徐氏郭永磐妻張氏王匡妻吳氏温廷璽妻劉氏茅克昌妻王氏馬)
(璘妻陳氏穆子蘭妻吳氏韓棟妻張氏吕元龍妻朱氏史積慶妻王氏均乾隆年閒旌)孫時
忠女(宛平人許字張崇鼎未嫁而崇鼎歿女聞訃卽投繯死同縣高衮女許配秦文照文照歿)
(女過門行喪守節九載以病終節婦馬大倫妻劉氏吳炳妻李氏安守貴妻魏氏邵煒妻錢氏秦邦)
(佐妻司氏馮兆元妻李氏王燕妾陸氏米泰妻高氏顧璉妻郝氏鄧紹樹妻朱氏改肇新妻陳氏徐)
(輔世妻戴氏金國用妻強氏馮延年妻辛氏徐三晉妻陳氏李文明妻倪氏楊琴妻谷氏陳碧妻劉)
(氏劉秉鈞妻郎氏陸楊氏劉王氏顧郝氏段銳妻李氏崔文煜妻俞氏封雲彪妻曹氏劉昌言妻苑)
(氏韓瀚妻馮氏王德洪妻丁氏楊起龍妻鄧氏褚丞妻宋氏張廷文妻徐氏查泳妻李氏烈婦李廷)
(文妻張氏烈女王氏貞女韓鴻聘妻張氏均乾隆年閒旌)楊大有妻李氏(固安)
(人夫亡自縊柩前家人覺之救甦事翁姑盡孝翁患病氏奉湯藥弗倦後撫遺孤得成立同縣節婦)
(李元麓繼妻曹氏劉福銀妻李氏傅玥妻劉氏陳朝麟妻賀氏韓繼宗妻齊氏吳好正妻鄭氏楊起)
(尨妻鄧氏張廷文妻徐氏孫光前妻趙氏杜錫起妻王氏高維謙妻張氏鄧崑妻孔氏朱廷佐妻張)
(氏邵宗洙妻王氏劉毓俊妻楊氏馬泳妻祁氏范文奇妻滕氏申之屏妻范氏勾善緒妻李氏均乾)
(隆年閒旌)張雲妻杜氏(永清人遇強不從被傷身死同縣烈婦高體榮妻甯氏王)
(起妻姚氏節婦李昌緒妻梁氏黃爾玢妻王氏司得祥妻李氏高起鵬妻張氏仇致廣妻任氏葉可)
(興妻燕氏榮彰妻張氏李名賢妻楊氏賈澐繼妻董氏均乾隆年閒旌)王天泰妻武
氏(東安人夫亡守節同縣節婦解萬通妻曹氏李潔妻解氏許自永妻景氏郭九會妻李氏郭九)
(鼎妻孟氏孟文舉妻李氏于騰潮妻劉氏李懷英妻姚氏胡國永妻于氏王瑞妻楊氏王宗臺妻張)
(氏安福妻李氏李果植妻郭氏李益妻曹氏王宏猷妻趙氏紀溶妻張氏李坦妻胡氏胡希仲妻張)
(氏烈婦孟黑子妻苑氏均乾隆年閒旌)李英妻季氏(香河人夫亡守節同縣節婦馬)
(希援妻曹氏李洪倫妻王氏均乾隆年閒旌)趙傑女(通州人許配丁鼐未嫁而鼐歿女聞)
(訃奔喪終身不更字同州吳宏基女許配王元紳元紳歿女奔喪盡禮守貞終身節婦何湛妻李氏)
(袁府妻張氏張元鑑妻王氏王巽妻劉氏戚世位妻潘氏錢樹妻柳氏白烺妻李氏王永祚妻蘇氏)
(趙璞妻楊氏周璜妻王氏倪基聖妻劉氏張光祺妻蘇氏孫士俊妻胡氏陳漢超妻王氏湯文輝妻)
(石氏金撰玉妻李氏沈奇成妻孫氏馬瓏妻費氏張世基妻顧氏俞國潮妻袁氏王殿芝妻俞氏貞)
(女王氏均乾隆年閒旌)王如林妻金氏(三河人強暴欲污之氏堅拒致死同縣節)
(婦張瑞玉妻劉氏劉永祚妻傅氏俞從政妻朱氏左爾煓妻王氏郝爾位妻左氏劉守安妻王氏李)
(永鶴妻楊氏李永祺妻楊氏喬仲觀妻王氏胡丕基妻王氏李應善妻于氏李永吉妻康氏周鼐新)
(妻郝氏楊永凝妻丁氏胡德基妻馬氏侯令德妻馬氏雷時順妻張氏丁有名妻宛氏王琦妻侯氏)
(周鎧妻陳氏朱元陞妻張氏烈女劉姐兒均乾隆年閒旌)納查哩妻李氏(三河)
(駐防馬甲滿洲人夫亡守節又舒克阿妻趙氏巴哈布妻王氏又蒙古馬甲永柱妻張氏均乾隆年)
(閒旌)胡良玉女(武清人鄰惡少欲強汚之女詈罵得脱忿恨而死同縣節婦田君美)
(妻史氏龔輝祖妻楊氏趙墱妻張氏李君培妻馬氏榮彰妻張氏高沛妻陳氏張輝文妻孫氏李鈺)
(妻趙氏葉懷章妻李氏郭國棟妻侯氏魯涌妻李氏楊有位妻王氏李蔭妻楊氏張輝簡妻劉氏李)
(守弼妻李氏烈女楊進忠女均乾隆年閒旌)劉維藩妻王氏(寶坻人夫亡守節同)
(縣節婦陸克清妻張氏陸克昇繼妻詹氏徐爾偉妻楊氏孫兆翰妻陳氏楊均妻閻氏于璂妻王氏)
(王廷對妻李氏芮復份妻單氏郭有楝妻周氏郝作梅妻杜氏方兆吉妻王氏劉繼祖妻徐氏趙桂)
(妻楊氏鄭國直妻尹氏徐承烈妻卞氏朱銓妻傅氏蔣文炤妻王氏鄒自祿妻李氏貞女王氏均乾)
(隆年閒旌)德奎妻徐佳氏(寶坻駐防馬甲滿洲人夫亡守節乾隆年閒旌)
藺從學繼女苗氏(寕河人為強暴所逼堅拒不從自縊死同縣節婦張培基妻杜)
(氏李纘緒妻張氏李廷國妻陳氏廉義黨妻張氏廉德孚妻王氏崔鈺妻楊氏岳從政妻王氏廉德)
(民妻女氏談經妻景氏岳屹然妻朱氏朱良儁妻杜氏鄭桂妻杜氏劉廷思妻朱氏杜履怡妻劉氏)
(邵聯瀛妻張氏崔翔鳳妻廉氏張纘妻谷氏廉鉁妻黃氏杜育宏妻張氏均乾隆年閒旌)張
八妻楊氏(昌平人隣人屢欲汚之氏守正不移投繯而死同州節婦李國相妻周氏毛吉)
(人妻周氏許朝相妻孟氏胡本義妻潘氏李秉忠妻郭氏均乾隆年閒旌)德楞額妻
鄭氏(昌平駐防馬甲滿洲人夫亡守節乾隆年閒旌)段元思妻劉氏(順義)
(人夫亡守節備嘗辛苦撫養遺孤得成立同縣節婦董三諒妻米氏趙國柱妻劉氏郭文相妻張氏)
(郭振先妻趙氏唐士麒妻趙氏崔忠讓妻單氏李繼民妻路氏言國元妻姜氏趙伯逹妻馬氏徐應)
(亨妻馬氏均乾隆年閒旌)張傑妻田氏(密雲人夫歿家貧如洗生遺腹子復夭氏)
(守志益堅以苦節終身同縣節婦金殿勳妻陳氏吳弼超妻甯氏吳宗和妻張氏孔文域妻周氏李)
(文鍈妻陳氏烈婦劉昌賢妻王氏朱永昌妻賀氏均乾隆年閒旌)薩哈連妻索氏
(密雲駐防護軍滿洲人夫亡守節又巴達妻金佳氏七十五妻李氏德明妻柳氏劉住妻劉氏德清)
(妻于氏明智妻瓜爾佳氏黑格妻胡氏增福妻郗氏富增阿繼妻瓜勒佳氏武泰妻趙氏領催穆通)
(阿妻唐佳氏德保妻卞氏常祥妻黃氏八十三妻吳氏常阿妻孫氏馬甲明舒妻張氏柏雲阿妻徐)
(氏安福妻姚氏巴特瑪妻郎佳氏德順妻陳氏趕嘴妻王氏雅圖妻魏氏普薩保妻王氏安古器妻)
(林氏巴杭阿妻席氏前鋒四達色妻吕氏興泰妻瓜爾佳氏四十九妻張佳氏烏隆阿妻富察氏驍)
(騎校額勒登額妻王氏筆帖式常福妻杭吉爾氏閑散景貴妻托豁羅氏弓匠達爾瑪妻嚴氏又蒙)
(古護軍柏晶妻高氏老格妻王氏領催永明繼妻希氏馬甲道泰妻趙氏青龍保妻白氏明保妻韓)
(氏保昌妻于氏玉輅妻張氏色勤妻張氏均乾隆年閒旌)窩興額妻馬氏(古北)
(口駐防馬甲滿洲人夫亡守節又七十八妻鄭氏永常妻左氏均乾隆年閒旌)馬顯妻
董氏(懷柔人夫亡孝事翁姑撫育幼孤得成立同縣節婦徐應熛繼妻方氏韓朝用妻卞氏張)
(明妻李氏劉濚妻王氏杜傳妻朱氏王成爵妻杜氏均乾隆年閒旌)雷氏女(涿州人遇)
(惡少欲逼之女堅拒不從遂被害同州楊氏女許字宋雲龍未嫁而雲龍卒女過門行喪誓不更嫁)
(翁姑貧老奉養終身節婦吳啟祉妻吕氏吳端化繼妻朱氏吳日仁妻駱氏史桂榮妻王氏彭英妻)
(張氏王光祖妻金氏王紹舜妻李氏王仲義妻陳氏張秉美妻劉氏范景玉妻郭氏劉永錫妻曾氏)
(白良柱妻張氏劉紳妻范氏陳宋公妻柴氏劉光秀妻陳氏劉秉鐸妻王氏賞鐸妻王氏王瑛妻楊)
(氏張廷業妻王氏張仁洪妻姚氏王祥槐妻紀氏烈女雷氏女均乾隆年閒旌)王朝選
妻杜氏(房山人夫亡守節翁私受他聘欲擇吉改嫁婦聞之卽縊死同縣王函妻焦氏夫亡)
(翁姑勸之更嫁亦投繯死節婦鄭於九妻劉氏王樂善妻于氏胡行謙妻劉氏丁大有妻王氏王廷)
(玉妻白氏陳立相妻王氏王明爽妻袁氏吳佳裕妻蔡氏蘇士英妻盧氏李彥儒妻劉氏均乾隆年)
(閒旌)武起妻杜氏(霸州人強暴欲汚之氏堅拒不從忿恚自縊同州節婦王自端)
(妻傅氏王琬妻李氏王璉妻張氏張謙吉妻蔡氏崔寀妻李氏姜元桂妻王氏趙能容妻楊氏宋炳)
(妻張氏趙宏勲妻李氏邱廷瑜妻樊氏張元銳妻王氏王恕妻蔡氏蔡琮妻劉氏趙云妻徐氏郝)
(雍秀妻王氏楊懷璠妻王氏宋林妻劉氏均乾隆年閒旌)姚法舜妻李氏(文安)
(人夫歿無子翁姑令其改嫁氏潛卽自縊家人救之得不死後翁歿於涿州氏變産歸葬苦節終身)
(同縣節婦何昶妻和氏陳協妻程氏何永澤妻張氏胡雲妻馬氏劉妻何氏鄒福生妻萬氏姚廷)
(璽妻王氏蔡炇妻王氏吳克灼妻張氏鄒秉正妻張氏邢景輝妻朱氏葉介臣妻韓氏紀鳴珂妻高)
(氏紀鳴韶妻李氏劉養德妻馬氏胡炊妻戴氏張學先妻姚氏陳汝模妻徐氏何永淳妻劉氏紀從)
(時妻王氏何永㵓妻徐氏何元品繼妻王氏紀世淳妻劉氏劉晫繼妻趙氏黃士凱妻王氏張桐妻)
(劉氏張文甲妻宫氏張閱妻齊氏王澤長妻徐氏劉士鶴妻郭氏劉炳妻鄒氏張元瑛妻高氏紀光)
(業妻趙氏何汰妻陳氏劉兆德妻葛氏趙棟妻董氏劉兆福妻邊氏萬樹棟妻梁氏商珩妻林氏均)
(乾隆年閒旌)劉衍禰妻魏氏(大城人衍禰少孤依兄為命後失愛於兄氏具酒肴)
(延兄謝過兄感氏賢遂相好如初及衍禰歿氏撫孤成立苦節終身同縣節婦劉源崑妻王氏劉愹)
(繼妻趙氏李崑妻井氏鄧鳳峙妻劉氏蔡士端妻邵氏李朴妻邢氏徐捷妻吳氏薛元瑛妻湯氏劉)
(恕妻紀氏王應科妻于氏劉五福妻李氏劉仁妻宋氏李茂妻劉氏薛九齡妻李氏蔡致妻程氏劉)
(經妻王氏均乾隆年閒旌)王琈妻樊氏(保定人夫亡守節同縣節婦王進璽妻趙)
(氏宋允成妻王氏閻宗元妻吳氏王廷芝妻吳氏于增妻張氏蔡升妻吳氏李鑑妻劉氏吴章燦妻)
(馬氏馮文烓妻王氏柴之琦妻王氏甯良謨妻高氏烈婦劉星毓妻柴氏烈女劉永祚女均乾隆年)
(閒旌)邊國鏡妻楊氏(薊州人夫亡守節同州節婦仇連名妻李氏王之弼妻劉)
(氏張德宏妻劉氏陳天性妻于氏宗坤妻劉氏陳嘉謨妻張氏崔元工妻王氏金宏基妻沈氏白克)
(遜妻崔氏石思聰妻吕氏均乾隆年閒旌)王李妻倪氏(平谷人夫亡守節同縣節)
(婦馬馭雯妻顧氏陳夢忠妻羅氏均乾隆年閒旌)魯總盛妻李氏(大興人夫亡守)
(節同縣節婦朱錫緯妻張氏任羽吉妻馮氏田志安妻陳氏毛玉培聘妻陳氏烈婦孫顯祖妻阮氏)
(王三妻邵氏崔老妻耿氏孫茂漋妻李氏董二妻鄭氏李三妻張氏均嘉慶年閒旌)達色
妻陳氏(采育駐防馬甲滿洲人夫亡守節又德昌妻唐氏穆克登布妻瓜爾佳氏均嘉慶年)
(閒旌)方劭妻夏氏(宛平人夫亡守節同縣烈婦尚進忠妻趙氏謝喬氏節婦王瑶)
(妻褚氏烈女李大姐均嘉慶年閒旌)亮保妻劉氏(良鄉駐防馬甲蒙古人夫亡守)
(節又福林布妻方氏均嘉慶年閒旌)陳銓妻康氏(固安人夫亡守節同縣節婦許)
(天柱妻李氏均嘉慶年閒旌)葉有德妻魯氏(永清人夫亡守節同縣烈婦任連妻)
(周氏王五妻王氏劉永泰妻孫氏賈文庫妻趙氏烈女劉銀姐徐二姐均嘉慶年閒旌)李田
保妻王氏(東安人守正捐軀同縣于德兒聘妻劉氏均嘉慶年閒旌)王玉妻
蘇氏(香河人守正捐軀同縣烈婦田紹錫妻張氏李大妻馬氏節婦董霖繼妻趙氏李凌雲妻)
(李氏均嘉慶年閒旌)王澤妻皮氏(通州人夫亡守節同州節婦崔焯繼妻王氏劉)
(文琪妻鮑氏李文銓妻雷氏烈婦王成功妻張氏均嘉慶年閒旌)朱隆阿妻王氏
(三河駐防馬甲滿洲人夫亡守節又經文妻唐氏閑散海祿妻洪氏均嘉慶年閒旌)梁潤
繼妻高氏(武清人夫亡守節同縣節婦楊文舉妻李氏均嘉慶年閒旌)張寬妻
鄭氏(寶坻人夫亡守節同縣節婦王讌妾張氏王德恒妻于氏王鈺妻江氏王長佑妻劉氏楊)
(文昭聘妻鄂氏沈恒妻王氏張鴻名妻馬氏均嘉慶年閒旌)六得妻梁佳氏(寶坻)
(駐防馬甲滿洲人夫亡守節又那清阿妻曹佳氏克陞額妻張佳氏閑散巴克坦布妻祥佳氏均嘉)
(慶年閒旌)董氏女三姐(寕河人守正捐軀同縣節婦王淑妻吕氏許成文妻鄭氏)
(均嘉慶年閒旌)王玉書妻袁氏(昌平人夫亡守節同州節婦朱作楨妻楊氏均)
(嘉慶年閒旌)白狗妻趙氏(昌平駐防馬甲滿洲人夫亡守節嘉慶年閒旌)吳
錦珖妻甯氏(密雲人夫亡守節同縣節婦錢萬福妻吳氏均嘉慶年閒旌)菩薩
保妻王佳氏(密雲駐防領催滿洲人夫亡守節又前鋒柯興額妻扎拉里氏六格妻覺)
(羅氏德貴妻穆衣氏馬甲西昌妻張佳氏德林繼妻伊拉里氏富旺妻蘇氏祿兆妻富察氏富海繼)
(妻西林覺羅氏伊唐阿妻伊爾根覺羅氏舒惠妻多爾祁特氏石棟妻崔氏姜阿妻巴雅爾氏務能)
(義妻劉氏彭蘇克妻巴雅爾氏四格妻孫氏三金保繼妻吕氏佟索住妻李氏雅朗阿妻曹氏雙頂)
(妻元佳氏七十五妻伊爾根覺羅氏拴住妻烏魯特氏海青妻趙氏興福繼妻和余爾氏特克什布)
(妻張氏烏凌阿妻姜氏巴通阿妻張氏四十一妻張氏逹色妻蒲氏又蒙古馬甲福保妻于氏羅卜)
(藏林臣妻那拉氏常慶妻邵氏海林妻瓜爾佳氏均嘉慶年閒旌)永奎妻趙氏(古北)
(口駐防馬甲滿洲人又舒明阿妻趙氏雙保妻孫氏業布肯妻何氏七十四妻余氏均嘉慶年閒)
(旌)孫傑妻王氏(涿州人守正捐軀同州烈女林興華女劉氏女均嘉慶年閒旌)
李之英妻張氏(房山人夫亡守節同縣節婦高天明妻焦氏貞女羅維常聘妻張氏)
(均嘉慶年閒旌)崔雲毅妻李氏(霸州人夫亡守節同州王國旗妻樊氏高吉義)
(妻曹氏蔡專成妻王氏烈婦楊成妻馬氏烈女鄷伏姐均嘉慶年閒旌)阿克墩布妻
管氏(霸州駐防披甲滿洲人夫亡守節嘉慶年閒旌)何㴩妻靳氏(文安人夫)
(亡守節同縣節婦陳鳳友妻王氏馬永年妻劉氏盧雲嶺妻王氏盧萬芳妻劉氏井之棟妻郝氏井)
(時灴妻高氏馬永年妻劉氏烈婦于朱氏姚白氏均嘉慶年閒旌)張氏女(大城人張梅之)
(女名煥兒守正捐軀同縣烈婦梅士起妻魏氏王致成妻李氏節婦段藻繼妻吴氏段大川妻胡氏)
(宋學直妻李氏劉堪妻尹氏均嘉慶年閒旌)王發妻蘇氏(保定人夫亡守節同縣節)
(婦張陳氏均嘉慶年閒旌)王振逵妻湯氏(薊州人夫亡守節同州烈婦趙佳氏)
(均嘉慶年閒旌)劉暄妻楊氏(平谷人夫亡守節嘉慶年閒旌)
︹仙釋︺︹南北朝︺︹魏︺寇謙之(昌平人遇仙人成功興與之遊嵩華服仙藥遂隱嵩陽魏)
(貞元中召至闕一日謂弟子曰功興召我於中岳仙宫遂死有青氣如烟從口中出其體漸縮後東)
(郡沈猷見謙之在嵩山身作銀色光明如日)︹唐︺曇無竭(姓李氏幽州人幼為沙彌修苦)
(行嘗聞法顯等躬踐佛國慨然有志乃入流沙經龜兹疏勒諸國進至罽賓禮佛鉢學梵書梵語求)
(得觀世音受記經梵文後西入月氏國天竺界惟賫石蜜為糧隨舶泛海達廣州而歸後不知所終)
薛昌(幽薊人為進士唐天寶中棲止於蜀之青城洞天觀忽得商陸酒飲之耳鼻流血死經三)
(日蹷然而甦身輕目明勢欲飛舉洞見遠近節度使延致欲送京師忽失所在)︹遼︺常在(重熙)
(閒於寶坻南城隅渠水之陰建彌陀佛舍結廬其旁精修禪行後趺坐而化火身不灰其徒以其身)
(立於佛側已而髮再生馬踰月削之復生)︹元︺邱處機(登州棲霞人自號長春子年十九為)
(全真學師重陽王真人宋金之季俱遣使召不赴元太祖召之乃往見於雪山時方日事攻戰處機)
(每言欲一天下者必在乎不嗜殺人及問爲治之方則對以敬天勤民問長生久視之道則告以清)
(心寡欲太祖深契其言曰天錫仙翁以寤朕志命左右書諸策歲甲申還燕居太極宫有旨改宫名)
(曰長春卒年八十至元六年詔贈長春演道主教真人)岳真人(涿州人自幼不嗜酒肉長)
(卽辭家學道師事大元真人卒得其祕至元中封崇元廣化真人大德中仙去)
︹本朝︺通琇(江陰楊氏子初禮磬山修得度居武康報恩寺順治十六年召見說法稱)
(旨賜號大學禪師尋乞還山明年再召加封普濟能仁國師復請還康熙十四年示寂)
(於清江浦慈雲寺雍正十一年特詔賜祭於都城西北建拈花寺以居其法嗣)行森
(博羅黎氏子受法於琇居杭州龍溪庵順治中隨師至京召對稱旨留京數年)
(世祖章皇帝欲封爲禪師行森以師弟不敢並受封號力辭後還龍溪所著語錄識見超卓雍正)
(十一年追封明道正覺禪師)
︹土產︺榖(周禮職方氏幽州其榖宜三種鄭康成注三種黍稷稻也畿輔通志豐澤園中有御)
(稻米色微紅而粒長氣香而味腴聖祖仁皇帝御製御稻米文今玉泉香山一帶亦多有此)
(種)鹽(周禮幽州其利魚鹽舊志寶坻有鹽場今屬寕河縣)棗(陸啟浤客燕雜記京師嘉果棗)
(六纓絡棗賽梨棗合兒棗無核棗西王母棗密雲棗)栗(史記燕秦千樹栗左思魏都賦故安之栗)
(注故安屬范陽出御栗唐書地理志幽州土貢栗括地志固安之栗天下皆稱之為御栗有栗園詩)
(草木鳥獸蟲魚疏五方之栗惟漁陽范陽栗美甜味長他方悉不及周篔析津日記遼於南京置栗)
(園司元昌平縣亦有栗園今燕市及秋則以餳拌雜石子爆之栗比南中差小而味頗甘客燕雜記)
(京師佳果栗三霜前栗盤古栗鷹爪栗)梨(客燕雜記京師佳果梨五紫梨青梨白梨大谷梨沙)
(梨)桃杏李柰(明志金桃玉桃皆上林苑出客燕雜記京師佳果有紅桃白銀桃小桃蟠)
(桃合桃酒紅桃霜下桃紫杏黃杏紫李黃李綠李麝香李盤山李紫柰綠柰)榛(昌平志榛出北)
(山黃花鎮者良)白櫻桃(周亮工因樹屋書影白櫻桃生京師西山中)葡萄(通志出苑)
(籞中形如馬乳者佳)蘋婆果(采蘭雜記燕地蘋婆果味雖平淡夜置枕邊微有香氣佛書所)
(謂平婆華言相思也日下舊聞按詩蔽芾甘棠毛公傳甘棠杜也鄭康成注北人謂之杜梨南人謂)
(之棠梨爾雅杜赤棠郭璞曰今之杜梨也樊光曰赤者為杜白者為棠陸璣曰赤棠與白杜同但子)
(有赤白美惡子白色為白棠甘棠也少酢滑美赤棠子澁而酢無味通志甘棠謂之棠梨又有沙棠)
(廣志云沙如棠味如李無核竊疑今之蘋婆果卽詩所謂甘棠而俗呼沙果卽沙棠呼檳子者乃赤)
(棠也其曰棠梨者以花似棠實似梨合而稱之爾十六國春秋慕容儁觀兵近郊見甘棠於道周從)
(者不識儁曰此詩所謂甘棠)文官果(謝肇淛五雜爼北方有文官果形如螺味甚甘類滇)
(之馬金囊或云卽是也金囊又譌為梹榔遂以文官果為馬檳榔不知文官果樹生馬金囊蔓生也)
松繖(盤山志產盤山土人目爲紫蘑菇)山藥(析津日記產采育者甘美特異他處)菜
(五雜爼云京師隆冬有黃芽菜韭黃蓋富室地窖炕中所成按今京師九月閒壓擔連車皆黃芽)
(菜直至正月乃漸稀非難得也又析津日記天壇生龍鬚菜)瓜子(寰宇記幽州土産)白
膠(唐書地理志漁陽郡土貢寰宇記薊州土產鹿角膠)芍藥(通志出京師豐臺)煤(宛平)
(房山二縣產)石(山海經注燕山多嬰石似玉有符采嬰帶所謂燕石也杜綰石譜燕山石出水)
(中名奪玉瑩白而温潤燕山叢錄宛平西齋堂村産石黑色而性不堅磨之如墨可以畫眉名曰畫)
(眉石亦曰黛石舊志三河縣出花斑石)藁本香(明統志出密雲)琉璃(宛平縣出)角
弓(爾雅北方之美者有幽都之筋角焉考工記燕之角材之美者也陳琳武庫賦弩則幽都筋角)
(唐書地理志幽都土貢角弓)鷹(段成式酉陽雜爼鷹有房山白者生房山白楊椵樹上漁陽諸)
(處皆產鷹)鵽鳩(李因篤芹城小志鵽鳩褐色昌平北山有之爾雅釋鳥云鵽鳩宼雉是也今土)
(人呼曰沙雞亦呼半翅或曰卽突厥雀薊邱集京師北山鳥有紅雅沙雞文雉半翅獸有虎豹奇狸)
(狼野干白駮豪猪兔麅)黃鼠(劉績霏雪錄北方黃鼠穴處各有配匹人掘其穴者見其中作)
(小土窖若牀榻之狀則牝牡所居之處也秋時蓄黍菽及草木之實以禦冬各為小窖别而貯之天)
(氣晴和時出坐穴口見人則拱前腋如揖狀卽竄入穴韓孟聯句所謂禮鼠拱而立者也)魚(詩草)
(木鳥獸蟲魚疏魴魚廣而薄肥甜而少力細鱗魚之美者漁陽泉州鱮似魴厚而頭大幽州人謂之)
(鴞&KR4601;或謂之胡鱅燕山叢錄寶坻銀魚都下所珍北人稱為麪條魚形似東吴鱠殘而倍大出海中)
(蛤山下秋深霜降上温泉產子映日望之波浪皆成銀色人每候其至網之按舊志載後漢書郡)
(國志漁陽有鐵唐六典幽州范陽郡貢綾檀州貢人參唐書地理志范陽郡土貢綾綿人參幽州貢)
(豹尾密雲郡貢人參麝香薊州土產遠志白术寰宇記幽州土產緜絹人參霸州土產絲綿絹檀州)
(土貢人參昌平縣產水晶九域志霸州信安軍保定軍貢土絹各一十匹金史地理志大興縣產金)
(銀銅鐵滑石半夏蒼术代赭石白龍骨薄荷五味子白牽牛元史地理志檀州大峪錐山有鐵鑛謹)
(附記)
前提調官(臣)沈兆澐恭纂輯
提調官(臣)王廣蔭恭覆輯
校對官(臣)黃佳祀恭校
校對官(臣)章詒燕恭覆校
