大清一統志
襄陽府
︹關隘︺東津渡關(在襄陽縣東十里古稱櫃門關府志府東櫃門關元圍襄樊時置宋將張)
(貴被執見阿珠於櫃門關不屈見殺是也阿珠舊作阿木今改正)鳳林關(在襄陽縣南七)
(里輿地紀勝襄陽縣有鳳林關府志濱江作險為水陸之門一旅可守)觀音閣關(在襄)
(陽縣南九里)西柳關(在襄陽縣西三里)老龍隄關(在襄陽縣西北十里)七
里店關(在襄陽縣北七里)雞頭關(在南漳縣南一百里雞頭山下)瑪瑙關
(在南漳縣西三十里)猫兒關(在南漳縣西四十里)隘門關(在南漳縣西一百五十里)
石鼓關(在均州東五十里)小江口關(在均州東南八十里接光化縣界路出河)
(南)槐樹渡關(在均州北五里)油瓶關(在均州北六十里)吕堰鎮巡
司(舊名吕堰驛在襄陽縣北七十里明初置本朝因之設巡檢司)雙溝巡司(在襄)
(陽縣東北七十里明置巡司本朝因之)田家集巡司(在宜城縣西七十里本朝嘉)
(慶十一年設)方家堰巡司(在南漳縣東五十里明置本朝因之)石花街
巡司(在穀城縣西五十里本朝嘉慶十一年設)左旗營巡司(在光化縣西北)
(二十五里明成化初置巡司本朝康熙中移於周家嘴後復舊)油坊灘鎮(在襄陽縣)
(西三十里)樊城鎮(在襄陽縣北三里古樊城也本朝雍正元年府同知移駐於此)鄧
城鎮(在襄陽縣北三十里即古鄧城)大安鎮(在襄陽縣境九域志襄陽縣有大安鳳林)
(峴首沈碑漢陰朝宗八曡東岸八鎮)雲水洲鎮(在宜城縣東五里)清水港鎮
(在宜城縣東南十五里)陰港鎮(在宜城縣東南三十五里)破河腦鎮(在宜城縣)
(南四十里)廖家河鎮(在宜城縣西南二十里)羊祜汊鎮(在宜城縣北二十五)
(里相近有毛家埠鎮)武安鎮(在南漳縣東四十三里)七里灘鎮(在南漳縣西七)
(里亦名七里頭鎮)長坪鎮(在南漳縣西一百里)柴店鎮(在穀城縣東南三十里)
甎橋鎮(在穀城縣東南七十里)羊臯鋪鎮(在穀城縣南三十里)次胡鎮
(在光化縣南九域志光化縣有次胡鎮按次胡疑即茨湖之訛)周家嘴鎮(在光化縣)
(西北)油坊(在襄陽縣西北一百里接河南南陽府鄧州界舊名北泰山廟鎮明嘉靖中移油坊)
(灘巡司於此本朝因之嘉慶十一年裁)郭海營(在宜城縣境本朝雍正八年設把總分)
(防)倪家營(在光化縣北四十里)天保砦(在南漳縣境本朝雍正八年設把總分)
(防)紫山砦(在南漳縣境設把總分防)傅家砦(在光化縣境本朝雍正八年設把)
(總分防)高頭堡(有二一在襄陽縣西南團山之南一在穀城縣南接南漳縣界)石門
堡(在南漳縣北四十里明成化中建)潼口(在襄陽縣南五十里當南北要路)陰谷
口(在襄陽縣西)王基埠口(在襄陽縣西北七十里為水陸之會)黨子口(在光)
(化縣西北八十里水路通河南南陽府淅川縣)漢江驛(在襄陽縣西一里明初建於城南五)
(十里成化中遷今所)鄢城驛(在宜城縣南明正統元年置本朝因之)劉昇店(在棗)
(陽縣東四十里)大板橋店(在棗陽縣南二十里)清潭店(在棗陽縣南九十里)李
老人店(在棗陽縣西北七十里)鹿頭店(在棗陽縣東北六十里)梁家店
(在光化縣北四十里)胡莊(在光化縣東六十里)牛首市(在襄陽縣西北四十里九域志)
(鄧城縣有牛首樊城高舍三鎮府志東南臨漢江為均鄖要路)陡溝市(在穀城縣東十五里)
黃旗埠口市(在穀城縣東南四十里相近有塌廟灘市)新店市(在穀城縣西二)
(十五里)石羊集(在襄陽縣東一百二十里接河南南陽府鄧州界)馬家集(在襄)
(陽縣西北五十里)薛家集(在襄陽縣西北七十里)龍王集(在襄陽縣西北一百)
(里)馬腦觀(在穀城縣西一百八十里陰巖山本朝乾隆十九年設巡司嘉慶十一年裁)
︹津梁︺通濟橋(在襄陽縣南三里)礮石橋(在襄陽縣北十里相傳宋吕文煥守襄陽)
(元兵立礮石於此因名)豬蘭橋(在宜城縣東北水經注沔水東逕豬蘭橋本名木蘭橋橋)
(之左右豐蒿荻劉季和於橋東大養豬襄陽太守曰此中作豬屎臭可易名豬蘭橋百姓遂以為名)
清涼橋(在南漳縣東三十里)丁蘭橋(在南漳縣東七十里)優梁橋(在棗陽縣)
(東南十里水出分水嶺逶迤百折而匯於漢)車橋(在棗陽縣西南一百里)鎖風橋
(在穀城縣南九十里)陡溝橋(在光化縣東南三十里)紅崖橋(在光化縣西南七里)
梅溪橋(在均州南六十里有上中二橋)天津橋(在均州南八十里相近有大聖橋)
蔡村渡(在襄陽縣東南八里為棗陽宜城兩縣往來通道)龍王洲渡(在宜城縣)
(東南五十里)蠻河渡(在宜城縣西南五十里)仙人渡(在穀城縣東八里)紫
店渡(在穀城縣南三十里)臨江渡(在光化縣西北北出商鄧南達均房此為津要)
︹隄堰︺襄陽城隄(在府城外四面寰宇記襄陽城有古隄後漢胡烈所築名勝志隄隋時已)
(有之唐神龍元年宰相張東之因壘為隄自是襄陽置防禦守隄城府志唐會昌元年山南東道節)
(度使盧鈞築隄宋乾道八年荆南守臣葉衡請築襄陽沿江大隄明正德十一年大水副使聶賢又)
(築隄護之襄人呼為聶公隄北自老龍隄至長門皆沿城甃石南自萬山麓至土門皆仍古大隄東)
(南自土門至長門即賢所築隆慶二年副使徐學謨請於東西南門外各去城二里築護城隄自是)
(屢加修築)長隄(在襄陽縣西檀溪中明萬歷中知府高若愚築)老龍石隄(在襄陽縣)
(西北十里明萬歷中巡道楊一魁築本朝乾隆中重修五十四年命大學士阿桂估勘添)
(砌石壩以禦沙磧)救生隄(在宜城縣西南五里宋史河渠志淳熙八年襄陽府守臣郭杲)
(修護城隄以捍江流繼築救生隄為二牐一通於江一達於濠當水涸時導之入濠水漲時放之於)
(江自是水無汎濫之患)護城隄(在宜城縣東北明嘉靖末知縣雷嘉祥築)永豐堰
(在襄陽縣北宋史河渠志慶元二年襄陽守臣程九萬募工修鄧城永豐堰防金兵衝突之患且為)
(農田灌溉之利)武安堰(在南漳縣東四十五里又靈溪堰在南漳縣東五十里元何文淵重)
(修武安靈溪二堰記武安靈溪皆在故中廬縣界武安堰唐大歷四年節度使梁崇義修宋紹熙改)
(元都統率公淳祐十二年荆湖制置李會伯兩命屯田官葺而完之靈溪堰首受清涼河即古之木)
(里溝宋治平二年宜城令朱紘淳熙十一年總領蔡戡等凡兩濬治大德六年中政院同僉書李英)
(奉旨修築)平堰(在棗陽縣西宋史河渠志紹定五年孟宗政守棗陽自城至軍西十八里由八)
(曡河徑漸水側水跨九阜建通天槽八十有三丈溉田萬頃立十莊三轄使軍民分屯邊儲豐牣)
蓮花堰(在光化縣東二十里)坪堰(在均州南石板灘)響河堰(在均州北方山)
(下)大白堰(在均州北響河堰之東北其北有青塘)
︹陵墓︺︹漢︺章陵(在棗陽縣東後漢書城陽恭王祉傳建武二年以皇祖皇考墓為陵置陵今守)
(視後改為章陵元和志代祖父南頓君陵在棗陽縣東二十七里)︹周︺楚王墓(在襄陽縣)
(南輿地紀勝習池北有大冡相傳是楚王冡齊建元中盜嘗發之)楚莊王墓(在襄陽縣)
(北鄾城内)伍舉墓(在光化縣西北三十里富村鄉)卞和墓(在南漳縣西南一百二十)
(里荆山抱玉巖東)穀伯墓(在穀城縣西北穀山)淳于髠墓(在宜城縣北十七里)
(輿地紀勝在宜城縣北善謔驛中)宋玉墓(在宜城縣南三十里宋玉宅後有三冡並列明)
(嘉靖中建祠其旁)︹漢︺習郁墓(在襄陽縣南習家池上)岑彭墓(在棗陽縣東北)
(四十里)黃憲墓(在宜城縣西北十五里輿地紀勝在縣北官路東府志俗呼黃連冡憲汝)
(南人來訪王逸卒葬此)婁夀墓(在光化縣東南十八里輿地紀勝墓東五步有漢熹平初)
(所立碑題云先儒婁先生墓)劉表墓(在襄陽縣東水經注襄陽城東門外二百步劉表墓)
(太康中爲人所發見表夫妻顏色如生墓中香氣遠聞三四里經月不歇今墳冡及祠堂猶高顯整)
(頓)秦孝子墓(在襄陽縣東水經注沔水西有孝子墓河南秦氏性至孝事親無倦親殁)
(之後負土成墳常泣血墓側人有詠蓼莪者爲涕泣悲不自勝於墓所得病不能食虎常乳之百餘)
(日卒今林木幽茂號曰孝子墓)蔡瑁墓(在襄陽縣東南水經注孝子墓南有蔡瑁冡冡前刻)
(石爲大鹿狀甚大頭高九尺制作甚工)丁蘭墓(在襄陽縣北鄧城鎮)黃尚墓(在宜)
(城縣東水經注邔縣南有黃家墓墓前有雙石闕彫制甚工俗謂之黃公闕黃公名尚爲漢司徒)
秦頡墓(在宜城縣南水經注新陂水歷宜城大城中逕漢南陽太守秦頡墓北頡鄀人也以)
(江夏都尉爲南陽太守出經宜城中見一家東向頡住車視之曰此處可作冡後卒於南陽喪還至)
(昔住車處車不肯進故吏爲市此宅葬之孤墳尚整)︹三國︺︹漢︺向寵墓(在宜城縣北毛)
(家港)︹魏︺學生墓(在光化縣東南水經注陰縣東有冡縣令濟南劉憙魏時宰縣雅好博古)
(教學立碑載生徒百有餘人不終業而夭者因葬其地號曰生墳南雍州記學生墓在陰縣城東南)
(十八里)︹晉︺王叔和墓(在襄陽縣南峴山南)︹南北朝︺︹梁︺邵陵王綸
墓(在襄陽縣西南望楚山南)︹唐︺張東之墓(在穀城縣西北涓口都)孟浩然
墓(在襄陽縣東南鳳林山唐書孟浩然傳樊澤爲節度使時浩然墓&KR0763;壞苻載以牋叩澤澤乃更)
(爲刻碑鳳林山封寵其墓)劉言史墓(在襄陽縣城外五里皮日休劉棗強碑劉先生言史)
(不詳其鄉里相國隴西公夷簡節度漢南先生爲從事司功掾不恙而卒相國葬之去襄陽郭五里)
︹宋︺張士遜墓(在光化縣西南十七里紅崖宋仁宗篆其碑曰舊德之碑今半淪漢水)
李仲芳墓(在光化縣舊城東門外友于村有歐陽修墓表)歐慶墓(在光化縣西北)
(廣節山亦有歐陽修墓表)︹明︺鄧愈墓(在穀城縣西四十里)任亨泰墓(在襄陽縣)
(東南鳳凰山)陳讓墓(在穀城縣治西)王炎墓(在棗陽縣東古城内)李端墓
(在棗陽縣河東一里)
︹祠廟︺帝舜廟(在均州南)大禹廟(在均州南)高帝廟(在襄陽縣西南)光武
帝廟(有二一在襄陽縣東一在棗陽縣東南獅子山)太山廟(在宜城縣南水經注宜城)
(縣有太山山下有廟)斜溪廟(在南漳縣西一里即龍王廟宋紹興間勅賜廟額)龍王
廟(在均州東門外滄浪亭北濟渡處)樊侯祠(在襄陽縣北樊城祀周仲山甫)穀伯
廟(在穀城縣北八里)楚昭王廟(在宜城縣南韓愈宜城驛記昭王井東北數十步有)
(楚昭王廟舊廟屋極宏麗今惟草屋一區然問左側人尚云每歲十月民相率聚祭其前)蕭相
國廟(在光化縣北一里祀漢蕭何)高亭山祠(在穀城縣東潛確類書筑口上有高)
(亭山祠其神舊傳是蕭相國像)鄧侯廟(在光化縣北三里祀漢鄧禹)劉公祠(在襄)
(陽縣治東祀漢劉表)龐公祠(在襄陽縣東祀漢龐統明建又稱鳳棲書院)諸葛武
寺(有二一在棗陽縣東十里明宣德中建一在光化縣南宋建)瀴源寺(在棗陽縣南七)
(十里元至正初建)甘泉寺(在棗陽縣東北甘泉山元至正初建)唐德寺(在穀城縣)
(東九十里隋大業中建明胡濙有記)崇安寺(在穀城縣東南半里宋建)金牛寺(在穀)
(城縣東南八十里宋宣和中建)不二寺(在穀城縣南七十里梁太清中建)洞山寺
(在穀城縣西二十里唐貞觀中建)福嚴寺(在光化縣東)月燈寺(在光化縣東北)
(三十里元至正中建)太和宫(在均州南武當山本朝康熙十二年因舊址修府志元時有)
(五龍紫霄真慶三宫明增建太和宫又有南巖玉虛清微朝天瓊臺王母紫虛紫建等宫俱在武當)
(山)遇真宫(在均州南武當山大頂北明永樂中建)佑聖觀(在穀城縣治東元至)
(正間建)聖母觀(在穀城縣西南薤山上宋大中祥符中建)修真觀(在均州南武當)
(山)
︹名宦︺︹漢︺王寵(為南郡太守引蠻水以灌田謂之木里溝至今民賴其利)龍述(京兆人為)
(山都長馬援稱其敦厚周慎口無擇言謙約節儉廉公有威誡子弟效之)胡烈(為襄陽太守惠)
(化及人塞𥙷決隄民因歌曰譬春之陽如冬之日耕者讓畔百姓豐溢惟我胡父恩惠難忘)︹晉︺
杜預(京兆杜陵人代羊祜都督荆州繕兵甲耀威武表陳伐吳之計既平上流於是沅湘以南)
(至於交廣吳之州郡皆望風歸命孫皓既平以功進爵當陽縣侯)劉宏(沛國相人太安中使)
(持節南蠻校尉荆州刺史遣軍討張昌悉降其衆荆部守宰多闕宏請補選敘功銓德隨才𥙷授甚)
(為論者所稱在任勸課農桑寬刑省賦歲用有年百姓愛悅舊制峴方二山澤中不聽百姓捕魚宏)
(下教改其法時流人在荆州羈旅貧乏多為盜賊宏給其田種糧食擢其賢才隨資敘用專督江漢)
(威行南服每有興廢手書守相誠懇&KR0833;密人皆感悅爭赴之咸曰得劉公一紙書賢於十部從事卒)
(於襄陽士女嗟痛若喪所親)皮初(劉宏用為都戰帥破張昌有功宏薦為襄陽太守)蒯
恒(元帝時爲義軍督運牙門將討張昌有功劉宏薦爲山都令)郭舒(順陽人劉宏牧荆州)
(引爲治中宏卒舒率將士推宏子璠爲主討逆賊郭勱滅之保全一州)周訪(汝南安成人元)
(帝時以破杜曾功遷梁州刺史屯襄陽務農訓卒勤於採納威風既著遠近悅服嘗欲宣力中原慨)
(然有平河洛之志善於撫輯士衆皆爲致死)甘卓(丹陽人元帝時假節督沔北諸軍鎮襄陽)
(外柔内剛爲政簡惠估稅悉除市無二價州境所有魚池先恒責稅卓不收其利皆給貧民西土稱)
(爲惠政王敦稱兵卓露檄遠近陳敦肆逆率所統致討襄陽太守周慮等密承敦意乃襲害卓於寢)
易雄(長沙瀏陽人爲舂陵令譙王永拒王敦雄承符馳檄遠近列敦罪惡宣募縣境數日之中)
(有數千人敦遣魏乂李恒攻之雄捍禦累旬死者相枕力屈城陷爲乂所虜意氣慷慨神無懼色敦)
(遣殺之當時莫不傷惋)桓宣(譙國銍人石勒荆州刺史郭敬戍襄陽陶侃使宣攻樊城拔之)
(遂平襄陽侃使宣鎮之宣招懷初附勸課農桑簡刑罰略威儀或車載鉏耒親耘隴畝十餘年間石)
(虎再遣騎攻之宣能得衆心每以寡弱拒守庾亮謀北伐以宣為都督沔北前鋒征討軍事假節鎮)
(襄陽虎使騎七千渡沔攻之三面為地窟攻城宣募精勇出其不意殺傷數百多獲鎧馬賊解圍退)
(走宣遣步騎取南陽諸郡百姓没賊者八千餘人以歸宣久在襄陽綏撫僑舊甚有稱績)鄧遐
(陳郡人為襄陽太守襄陽城北沔水中有蛟常為害遐入水蛟繞其足遐揮劍截蛟數段而出桓温)
(憚遐勇免其官)郗恢(高平金鄉人孝武帝時督梁秦雍司荆揚并等州諸軍事雍州刺史鎮襄)
(陽甚得關隴之和降附者動有千計)︹南北朝︺︹宋︺張邵(吳郡吳人元嘉五年領安蠻校)
(尉雍州刺史邵至襄陽修立隄堰創田數千頃公私充給)劉道產(彭城吕人元嘉中為雍州)
(刺史兼襄陽太守善於臨職政績尤著蠻夷前後不受化者皆順服百姓樂業由此有襄陽樂歌自)
(道產始卒官道產澤被西土及喪還諸蠻皆備衰經號哭追送至於沔口)劉秀之(東莞莒人)
(孝武鎮襄陽以為撫軍錄事參軍襄陽令襄陽有六門堰灌良田數千頃堰久決壞公私廢業秀之)
(修復之雍部由是大豐)朱修之(義陽平氏人孝武初累遷安蠻校尉雍州刺史加都督政)
(在寬簡士庶悅附南郡王義宣反修之討平之封南昌縣侯立身清約百城貺贈一無所受去鎮之)
(日秋毫無犯計在州以來然油及私牛馬食官草穀以私錢六十萬償之)︹齊︺蕭赤斧(高帝)
(從祖弟為雍州刺史在州不營產利勤於奉公)張瓌(吳郡吳人武帝即位為安蠻校尉雍州刺)
(史加都督後安陸王緬臨雍州行部登蔓山有野老來乞緬問何不事產而行乞耶答曰張使君臨)
(州理物百姓家得相保後人政嚴故至行乞緬由是深加嗟賞)蕭緬(高帝兄子累遷安蠻校尉)
(雍州刺史加都督緬留心詞訟人人呼至案前親自顧問有不得理者勉喻之退皆無恨為百姓所)
(畏愛及卒喪還百姓緣沔水悲泣設祭於峴山為立祠)王茂(太原祁人永元中為雍州長史)
(襄陽太守梁武便以王佐許之事無大小皆詢焉)︹梁︺韋愛(京兆杜陵人高祖義師起以愛)
(為南平王司馬帶襄陽郡時京邑未定雍州空虚魏興太守顏僧都等據郡反州内驚擾愛沈敏有)
(謀素為州里信服乃推心撫御曉示逆順率募鄉里得千餘人與僧都等戰於始平郡南大破之)
蕭景(武帝從父弟天監中為安蠻校尉雍州刺史加都督魏荆州刺史元志攻潺溝驅迫羣蠻)
(羣蠻悉渡漢水來降議者以蠻屢為邊患可因此除之景曰窮來歸我誅之不祥乃開樊城受降擊)
(志於潺溝大破之景初到州省除參迎羽儀器服不得煩擾吏人修葺城壘申警邊備理詞訟勸農)
(桑郡縣皆改節自勵州内清靜抄盜絶迹)︹西魏︺申徽(魏郡人恭帝時出為襄州刺史時南)
(方初附舊俗官人皆通餉遺徽性廉慎乃畫楊震像於寢室以自戒及代還人吏送者數十里不絶)
(徽自以無德於人慨然懷媿因賦詩題於清水亭長幼聞之競來就讀遞相謂曰此是申使君手迹)
(並寫誦之)︹周︺令狐整(燉煌人孝閔帝時權鎮豐州廣布威惠傾身撫接數月之間化洽州)
(府於是除整豐州刺史請移治武當詔可其奏奬勵撫導遷者如歸旬月之間城府周備及秩滿代)
(至民吏戀之老幼送整遠近畢集數日停留方得出界其得人心如此)李遷哲(安康人天)
(和四年鎮襄陽陳將章昭達攻逼江陵梁主蕭巋告急於襄州遷哲往救率所部守外城與陳將程)
(文季戰親自陷陣陳人乃退陳人又壞龍川安朔隄引水灌城城中驚擾遷哲塞隄止水募驍勇出)
(擊頻有斬獲衆心稍定俄敵入郭焚燒民家乃率騎分兵出南北門首尾邀之陳人復敗是夜大風)
(遂乘闇進擊殺傷甚衆陳人始遁)王長述(京兆霸城人歷襄州刺史有能名)︹隋︺季
禮成(狄道人文帝時拜襄州總管有惠政)裴政(聞喜人文帝時為襄州總管妻子不之官)
(所受秩俸散給僚吏民有犯罪者陰悉知之或竟歲不發至再三犯乃因都會時於衆中召出親按)
(其罪合境惶懾令行禁止小民蘇息稱為神明爾後不修囹圄殆無爭訟)薛道衡(河東汾陰)
(人仁夀中檢校襄州總菅在任清簡吏民懷其惠)顔師古(京兆萬年人仁夀中李綱薦授)
(安養尉以幹治聞)房彥謙(清河人為襄州總管初内史侍郎薛道衡一代文宗位望清顯)
(重產謙為人深加友敬及為襄州辭翰往來交錯道路道衡轉牧番州路經彥謙所留連數日而别)
︹唐︺李慎(太宗子封紀王貞觀中遷襄州刺史以治當最天子璽書勞勉人為立石頌德)張
公謹(魏州繁水人貞觀初為襄州都督以惠政聞)韓思復(京兆長安人初自滁州刺)
(史遷襄州開元中以吏部侍郎復為襄州刺史治行名天下故吏盧僎邑人孟浩然立石峴山子朝)
(宗開元二十二年以襄州刺史兼山南東道襄州南楚故城有昭王井傳言汲者死行人雖暍困不)
(敢視朝宗移書諭神自是飲者無恙人號韓公井)元結(河南人肅宗時以吏部員外郎參山)
(南東道來瑱府時有父母隨子在軍者結說瑱令給其父母衣食瑱納之瑱罷結攝領府事固辭侍)
(親歸樊上)柳公綽(京兆華原人長慶中為小南東道節度使行部至鄧縣吏有納賄舞文二)
(人同繫獄縣令以公綽素持守謂必殺貪者公綽判曰贓吏犯法法在姦吏壞法法亡誅舞文者)
裴度(河東聞喜人太和中出為山南東道節度使白罷元和所置臨漢監收千馬納之校以善)
(田四百頃還襄人)盧鈞(京兆藍田人會昌初漢水害襄陽拜鈞山南東道節度使築隄六千)
(步以障漢暴盧肇作詩以美之)︹五代︺︹梁︺劉玘(雍邱人太祖時為襄州都指揮使山南節)
(度使王班為亂軍所殺推玘為留後玘偽許之明日饗士於庭伏甲幕中酒半擒為亂者殺之)︹漢︺
劉審交(文安人高祖時為襄州防禦使有善政)︹宋︺邊光範(陽曲人建隆四年襄)
(州節度慕容延釗征湖南以光範權知州事路當衝會餉饋無闕延釗卒復知襄州大軍數萬由陜)
(路討蜀出漢上光範復當供億人不知勞)趙延進(頓邱人宋初伐蜀以襄州當川路津要命)
(為鈴轄同知州務蜀平專領郡事漢水歲壞隄害民田常興工修築延進累石為岸遂絶其患)曹
翰(大名人乾德二年太祖征蜀移翰刺均州澗谷深險翰令鑿石通道師旋以濟詔兼西南諸州)
(轉運使自石門徑趨歸州餉運不乏)張金操(江東人乾德四年知光化軍時三司請場院主)
(吏有羨餘粟及萬石芻五萬束以上者賞金操上言苟非倍取民租私減軍餘何以致之宜追寢其)
(事詔從之)高保寅(太祖時知光化軍張士遜其邑人也保寅一見許以遠大議者多其知人)
魏丕(相州人淳化中為襄州刺史境内久旱丕誠禱二夕雨霑足)夏竦(德安人真宗時)
(知襄州屬歲饑大發公廩不足竦又勸州大姓出粟得二萬斛全活者四十餘萬人)耿望(真宗)
(時知襄州請於舊地兼括荒田置營田上中下三務築隄堰集鄰州兵六百人市牛分給之種稻三)
(百餘頃又請於唐州赭陽陂置務如襄州歲種七十餘頃)張逸(滎陽人真宗時知襄州鄧城縣)
(有能名知州謝泌將薦逸先設几案置章其上望闕再拜曰老臣為朝廷得一良吏乃奏之)李
仲芳(清河人祥符間知光化軍漢水東至乾德匯而南水悍暴而岸善崩民居其衝仲芳為作)
(石隄民數千家皆賴以安)王洙(宋城人仁宗時知襄州會貝卒叛州郡皆洶洶襄佐史請罷教)
(閱士不聽又請母給真兵洙曰此正使人不安也命給庫兵教閱如常人無敢譁者)周湛(南陽)
(穰人仁宗時知襄州襄人不善陶瓦率為竹屋歲久侵據官道簷廡相逼火數為害湛至度其所侵)
(悉徹之自是無大患)馬尋(須城人知襄州時襄州饑人或羣入富家掠囷粟獄吏鞫以強盜尋)
(曰此脫死耳其情與強盜異奏得減死論著為例)狄栗(仁宗時知穀城縣縣政久廢栗期月)
(稱治修禮興學自是人知尚文風俗淳美)孫永(長社人知宜城縣舊有白起渠久壞永率民理)
(塞去隘時其蓄洩)劉元瑜(河南人知襄州富人子張銳少孤弱同里車氏規取其財乃取)
(銳父棄妾他姓子養之比長使自訴陰賕吏為助州斷使歸張氏銳莫敢辨既同居逾年車即導令)
(求析居元瑜察知窮治得姦狀黥車竄之人服其明)歐陽修(廬陵人仁宗時為乾德令有惠)
(政)劉兼濟(祥符人為襄州兵馬監押漢江暴漲兼濟解衣涉水率衆捍城州賴以完)張
子憲(冤句人知光化軍戍卒逐其帥韓綱餘黨作亂子憲招降之征稅重人多逋負子憲奏除)
(之)張唐英(新津人為穀城令縣圃歲畦薑貸種與民還其陳復配賣取息銓曹指為富縣)
(唐英至空其圃植千株柳作柳亭其中聞者咨羨)歐陽棐(修子神宗時知襄州曾布執政)
(其婦兄魏泰倚聲勢來居襄規占田園強買民貨郡縣莫敢誰何指州門東偏官邸廢址為天荒請)
(之棐却之衆為之請棐竟持不與)葉康直(建州人知光化縣縣多竹民皆編為屋康直教)
(用陶瓦以息火患凡政皆務以利民時豐稷為穀城令亦以治績顯人歌之曰葉光化豐穀城清如)
(水平如衡)朱紘(熙寕初為宜城令修復木里溝溉田千頃)豐稷(鄞人為穀城令以廉明稱)
仇悆(益都人徽宗時為鄧城令滿秩耆幼遮泣不得去)宗澤(義烏人建炎初知襄陽府)
(時金人有割地之議澤上疏諫高宗覽其言壯之)王煥(建炎中知武當縣賊犯均州煥率邑)
(人保山砦賊至舉家死之)陳桷(温州平陽人紹興中知襄陽府充京西南路安撫使襄漢兵火)
(之餘民物凋瘵桷請於朝乞蠲減賦稅均房兵叛桷遣將平之而後以聞漢水決溢躬率兵民築隄)
(民居賴以無虞)虞允文(仁夀人隆興元年除湖北京西制置使時朝議欲棄唐鄧海泗四州)
(允文五疏力爭三年拜四川宣撫使過襄陽奏修府城)張杓(綿竹人慶元中知襄陽府陳應)
(祥黨琪等謀襲均州杓部分掩捕斬其為首者二人盡釋黨與反側以安)莫濛(歸安人知光化)
(軍諜知金渝盟郡乏舟衆以為慮濛力為辦集及敵犯境民賴以濟)柴中行(餘干人開禧中)
(為京西轉運使中行謂襄陽乃自古必爭之地修禦尤宜周密天方旱盡捐調稅斥征官黜務吏甘)
(澍隨至官取鹽鈔贏過重課日增鈔日壅中行揭示通衢一錢不增商賈大集改知襄陽兼京西帥)
(時襄州兵政久弛中行白於朝考覈軍實舊額二萬二千人存者纔半亟招補虚籍劾李珙不法以)
(懲貪守明扈再興有功以厲諸將)李燔(南康建昌人朱子弟子為襄陽府教授復往見朱子)
(凡諸生未達者先令訪燔俟有所發乃從朱子折衷諸生畏服)趙方(衡山人嘉定中為京湖制)
(置使兼知襄陽府金人圍棗陽方遣孟宗政扈再興等援之圍解金兵又逼至棗陽隨州相持踰年)
(無日不戰敵三面來攻方與宗政等表裏合謀犄角追擊金兵遂潰金額爾克復大舉圍棗陽方命)
(宗政守城金頓兵八十餘日不能拔遣再興剋期合戰宗政自城中出夾擊金兵大潰額爾克單騎)
(遁金兵至樊城方命再興陣以待之方親視師金人三日不敢動遂遁再興敗金兵於靈山方得疾)
(尾洲出不意殺傷殆盡貴身被數十創力不支見執不屈死襄帥吕文煥以貴附葬順冡立雙廟祀)
(之)牛富(霍邱人咸淳中為侍衞馬軍司統制戍樊城累戰不衂數射書襄陽城中遺吕文煥)
(相與固守為唇齒兩城凡六年不拔富力居多城破富率死士百人巷戰死傷不可計身被重傷赴)
(火死贈靜江軍節度使諡忠烈賜廟建康)王福(咸淳中為禆將守樊城城破牛富死福亦赴火)
(死)︹元︺楊惟中(宏州人太宗時皇子科綽伐宋命惟中於軍前行中書省事克宋襄陽諸)
(府凡得名士數十人收伊洛諸書送燕都立宋大儒周惇頤祠建太極書院延儒士趙復王粹等講)
(授其間科綽舊作闊出今改正)賈真(鄭州人世祖時知襄陽府視政暇未嘗廢學從戎亦)
(槖駝負書)安達拉(蒙古人至順元年遷襄陽路達嚕噶齊山西大饑河南行省恐流民入境)
(為變檄守武關安達拉驗其良民輒聽度關既入煮粥以食所活數萬人又城臨漢水歲有水患為)
(築隄城外遂以無虞安達拉舊作諳都刺達嚕噶齊舊作達魯花赤今俱改正)塔布台
(蒙古人爲襄陽錄事司達嚕噶齊魏王軍汝亳塔布台來供餉王爲賊所執塔布台馳騎奪王亦爲)
(賊所得賊令其拜拒而詬之且與縛者角遂支解之塔布台舊作塔不台今改正達嚕噶齊譯見)
(前)博囉特穆爾(高昌人至正中爲襄陽路達嚕噶齊捕斬鄖縣叛人田端子等未幾)
(帥兵救穀城與賊相持軍乏食遣從子瑪哈實哩求糧於襄陽不應明年襄陽失守領義兵二百人)
(且戰且引至監利乃糾合諸義兵五千人仍趨襄陽連戰敗賊生擒賊黨劉咬兒又梟賊將劉萬戶)
(許堂主等是日甫至襄兵猶未食賊大至與戰抵暮被重創麾其姪曰吾以死報國汝無留此瑪哈)
(實哩泣曰死生從叔父既而被執罵賊遇害瑪哈實哩帥家奴求其尸戰殁於陣舉家死者二十六)
(人博囉特穆爾舊作孛羅帖木兒達嚕噶齊譯見前瑪哈實哩舊作馬哈失力今俱改正)谷
廷珪(知襄陽縣特默格兵入境官吏皆遁廷珪與主簿張德獨不去被執不屈死之特默格)
(舊作鐵木哥今改正)︹明︺鄧愈(虹縣人從太祖起兵爲湖廣行省平章鎮襄陽開設公署增築)
(城池撫安兵民江漢士庶樂業四境以安)尹希文(武清人洪武間知宜城縣邑人愛之秩滿)
(輒乞留在任二十七年卒官)高安(正統初知穀城縣勤於政事古羊粉水二河隄岸久圯安)
(修完好年歲屢豐)李人儀(榮昌人天順中知襄陽縣以幹濟稱)何源(涇州人正統中)
(知襄陽府築大隄修學宫及羊祜祠民德之為立漢峴同清碑)王琬(吳縣人成化中知光化縣)
(劇賊劉千斤作亂朝廷出師剿平流民散處山澤慮生變議盡驅出境琬獨事招徠既而遣都御史)
(原傑來撫安琬乃單騎入山諭以威德編為里社緩其賦役民遂帖然後以中貴人往來需索棄官)
(歸)徐翀(豐城人宏治中知棗陽縣邑鮮積儲翀乃規畫置豫備倉二所儲榖至萬斛值歲歉)
(民甚賴之)聶賢(長夀人正德中補湖廣荆南兵巡副使駐襄陽彊毅饒幹用修城及大隄築蔣)
(家埠捍水全活者萬家)吳華(東鄉人正德中知襄陽府愛民養士建尊經閣集百家書公餘)
(輒講論指授諸生毁淫祠奬忠節凡古名賢無祠者創廟宇置田祭之)吳昂(海鹽人正德中)
(知宜城縣民有領種官莊者畝收三分謂之老畝又量田加租昂斟酌租課但徵老畝租民皆便之)
安邦(確山人正德中知棗陽縣會流賊趙鐩劉文質等來攻凡二十七晝夜邦率衆力禦城得)
(全賊退即築城民皆安堵)吕容(寕州人嘉靖中知襄陽府漢水暴漲壞隄及城容多方捍之民)
(賴以安)徐學謨(嘉興人嘉靖時知襄陽府時景王之國以安陸地小欲以襄之沙市益之)
(學謨力持不可王不能奪在任剛毅不撓以廉著聲)王可賓(内鄉人隆慶中知南漳縣建講)
(堂以造士丈地畝以均徭役清隱漏民懷其惠)萬振孫(合肥人萬歷中知襄陽府作人造士)
(置學田一千三百餘畝社學一百有八所獨建書院一助建者六所)馮若愚(慈谿人萬歷中)
(知襄陽府時宗藩擾民羣校絡繹出侮州邑長吏若愚一切禁斷之藩不敢逞又詔開礦稅璫聚亡)
(命生事若愚捕璫役數十人悉縛以石投諸江璫遂戢尋中以事罷去)何棟如(無錫人萬)
(歷中襄陽府推官執法公明時稅璫驕橫棟如按捕其黨置之法中蜚語被逮尋得白)王業
浩(餘姚人初知穀城縣卓異調繁襄陽輕刑緩賦勸農息爭會下詔捕蝗鄉民負擔來獻業浩計)
(蝗發賑民德焉)劉宇(興安州人萬歷中知襄陽縣廉公有威臨事敏幹初宜城大猾占襄民地)
(七百畝收其租入而遺賦以累襄民者十餘年宇按視之立呼前輸賦者盡分其地)王之瀚
(絳州人萬歷中知棗陽縣力阻開礦忤稅監陳奉被逮下獄斥為民)王家業(西安人萬歷中)
(知均州州南四十里石板灘有堰灌田數百頃廢圯近百年家業涖任特為修治至今賴之)金
九陛(全椒人崇禎中知棗陽縣釋冤獄恤窮黎蝗不入境流寇躪鄖襄九陛練民兵儲糧以待)
(七年張獻忠入境九陛潛兵擊之殺其渠混天一字王賊再來攻九陛却之自是不敢犯)胡承
熙(應天人崇禎中知均州有能聲遷刑部員外郎未行流寇陷城執之不屈與其于爾英死之)
(本朝乾隆四十一年賜諡節愍)王瑞柟(永嘉人崇禎中擢兵備僉事駐襄陽張獻)
(忠就撫於熊文燦瑞柟力持不可與左良玉謀執之文燦不從未幾獻忠叛留書於壁具列上官受)
(平順人順治初知光化縣城中止十七家多方招徠民稍安集時流賊未熸良弼多方防禦寢食城)
(上月餘力疾冒矢石戰守賊遁去良弼以勞瘁卒)姚延儒(烏程人順治初知南漳縣賊郝)
(搖旗等陷城死之事聞贈官廕子時同死者訓導賀來泰天門人)唐士傑(遼東人順)
(治中知南漳縣流賊盤踞西山士傑力戰不勝自焚死)湯家相(趙城人順治進士知南漳)
(縣甫下車而寇至堅壁清野遣兵斬偽將馬臣孫信寇乃遁去招民墾田六百餘頃修永泉八觀水)
(利漳民賴之)王進忠(山海衞人康熙初襄陽前營遊擊剿西山賊遇伏死之)張所
藴(高陽人康熙初襄陽前營守備剿西山賊血戰三晝夜矢盡遇害時戰死者千總李三畏鄧州)
(人把總孫繼岡新野人)王翼孫(長洲人襄陽吕堰驛巡檢嘉慶元年教匪至吕堰翼孫率)
(兵勇堵禦殺賊陣亡恩予雲騎尉世職)李鍾(大興人官襄陽府司獄嘉慶六年委辦糧)
(站於均州之周府菴遇賊不屈死恩予雲騎尉世職)
︹人物︺︹周︺宋玉(楚邔邑人屈原弟子雋才辨給善屬文為楚大夫閔其師屈原忠而放逐乃作)
(九辨以述志唐勒䜛之於襄王復著賦以自見後世修辭者稱之)︹漢︺劉縯(字伯升舂陵人)
(光武帝之長兄性剛毅慷慨有大節王莽篡縯發舂陵子弟部署賓客與新市平林兵合軍而進斬)
(甄阜梁邱賜於潢淳水破嚴尤陳茂於育陽後為更始所害光武即位追封齊王諡曰武)習融
(襄陽人有德行不仕子郁字文通建武中拜侍中封襄陽侯)劉珍(一名寶字秋孫蔡陽人少)
(好學永初中為謁者僕射鄧太后詔使校定東觀諸書又詔作建武以來名臣傳延光五年轉衞尉)
(卒官珍著誄頌連珠凡七篇又撰釋名三十篇以辨萬物之稱號)王逸(字叔師宜城人元初)
(中舉上計吏為校書郎順帝時為侍中著楚辭章句行於世其賦誄書論及雜文凡二十一篇又作)
(漢詩百二十三篇子延夀字文考少遊魯國作靈光殿賦後蔡邕亦造此賦未成及見延夀作甚奇)
(之遂輟翰焉)李昺(字子然酇人習魯詩京氏易篤行好學不羨榮祿室家相待如賓州府辟)
(賕之數而題其末曰不受我賕者王兵備一人也唐王召入閩復歸温州城破自經死本朝乾隆)
(四十一年賜諡忠節)阮之鈿(桐城人崇禎中知穀城縣未至任張獻忠陷城據之)
(以求撫總理熊文燦許之處其衆數萬於四郊漸肆行劫之鈿上牒言狀不報明年獻忠叛之鈿仰)
(藥未死賊殺之焚其屍贈尚寳少卿本朝乾隆四十一年賜諡忠節)鄺曰廣(南海)
(人崇禎時襄陽府推官流寇至曰廣守南城夜半賊上城曰廣冠服危坐不為動城殺之子逢明逄)
(泰俱被害十一年本朝乾隆四賜諡烈愍)黎民安(金谿人官遊擊駐襄陽流寇陷)
(城民安率所部千人搏戰矢盡被縛罵賊死本朝乾隆四十一年賜諡烈愍)張克
儉(長治人官襄陽副使時楊嗣昌以獻賊羅汝才降卒散處房竹間克儉上書言不便不聽崇禎)
(十四年獻賊假軍符入襄陽焚襄王府克儉奔救為賊所執大罵死本朝乾隆四十一年)
(賜諡忠節)周建忠(秦州人知穀城縣崇禎十五年闖賊陷城被執不屈死本朝乾隆四十)
(一年賜諡烈愍)李大覺(金谿人崇禎時知穀城縣兼署襄陽縣事城陷繫印於肘)
(縊死堂上十一年本朝乾隆四賜諡節愍)郭裕(新淦人崇禎中知棗陽縣流寇來犯)
(時左良玉屯近邑𥙿邀與共擊却之後賊衆復至裕發礮石斃賊無算賊攻益力城陷裕身被數槊)
(大罵為賊支解闔門遇害本朝乾隆四十一年賜諡忠烈)萬敬宗(南昌人崇禎末)
(知光化縣流寇破城死之本朝乾隆四十一年賜諡節愍)陳美(新建人崇禎末知宜)
(城縣流寇來攻率民守城躬冒矢石固拒八晝夜力盡被執罵不絶口賊怒以火然其身死本朝)
(乾隆四十一年賜諡忠烈)
︹本朝︺李藻(陽城人順治初豫親王帥兵南下委署襄陽副使議復荆州襄陽城門久燬藻潛度)
(尺寸密為門由水道載入翼日門成賊衆駭遁)劉開文(鄒平人順治初任下荆南道副使王)
(光泰叛被執死之時知府王鑛襄陽知縣潘朝祐俱死難鑛祥符人朝祐杞縣人)王良弼
(召及公車徵皆不應)何容(字伯求襄鄉人少遊學洛陽與郭林宗賈偉節等相善顯名太學友)
(人虞偉高有父讐未報篤病將終容往候之偉高泣訴容感其義為復讐以頭醊其墓及陳蕃李膺)
(之敗容與蕃膺善乃變姓名亡匿汝南黨事起容私入洛陽為求援救全免者甚衆黨錮解辟司空)
(府董卓秉政與司空荀爽司徒王允共謀卓以他事為卓所繫憂憤而卒)謝該(字文儀章陵人)
(明春秋左氏為世名儒門徒數百千人建安中河東人樂詳條左氏疑滯數十事以問該皆為通解)
(之名謝氏釋行於世仕為公車司馬令父母老託疾去官少府孔融薦拜議郎以夀終)龐德
公(襄陽人居峴山之南未嘗入城府夫妻相敬如賓荆州刺史劉表數延請不能屈乃就候之德)
(公釋耕於壟上而妻子耘於前表指而問曰先生苦居畎畝而不肯官祿後世何以遺子孫乎德公)
(曰世人皆遺之以危今獨遺之以安雖所遺不同未為無所遺也表歎息而去後遂攜其妻子登鹿)
(門山採藥不返)司馬徽(字德操襄陽人善知人同郡龐德公稱為水鏡先主嘗問世事於徽)
(徽曰儒生俗士豈識時務識時務者在乎俊傑此間自有伏龍鳳雛先主問爲誰曰諸葛孔明龐士)
(元也)黃承彥(襄陽人高爽開朗爲沔南名士以女妻諸葛亮)蒯良(字子柔中廬人劉表)
(爲荆州刺史延之與謀良曰衆不附者仁不足也附而不治者義不足也苟行仁義百姓歸之如水)
(就下何患不從)蒯越(字異度良弟深中足智大將軍何進辟爲東曹掾越勸進誅諸閹宦進猶)
(豫不決越知進必敗求出爲汝陽令佐劉表定荆州遣人誘宗賊斬之又與龐季說降江夏賊張虎)
(陳生於襄陽後歸曹操官光祿勲封侯)楊慮(字威方襄陽人少有德行爲江南冠冕州郡禮)
(召諸公辟請皆不能屈年七十卒鄉人宗貴號曰德行楊君)︹三國︺︹漢︺龐統(字士元襄)
(陽人德公從子少樸鈍未有識者惟德公重之年十八使詣司馬徽徽與語自晝達夜甚異之稱爲)
(南州士之冠冕後爲郡功曹先主領荆州統以從事守耒陽令在縣不治免官魯肅遺先主書曰龐)
(士元非百里才使處治中别駕之任始當展其驥足耳諸葛亮亦以爲言先主與語大器之以爲治)
(中從事親待亞於亮從先主入蜀勸取益州進圍雒縣統帥衆攻城為矢所中卒年三十六先主痛)
(惜流涕追賜爵關内侯諡曰靖)習珍(襄陽人仕蜀漢為裨將孫權襲害關忠義珍與樊胄等舉)
(兵弗克潘濬招降珍曰我必為漢鬼不為吳臣糧盡自裁)馬良(字季常兄弟五人並有才名鄉)
(里為之諺曰馬氏五常白眉最良良眉中有白毛故以稱之先主辟良為左將軍掾後遣使吳孫權)
(敬待之先主稱尊號以良為侍中及東征吳遣良入武陵招納五溪蠻夷蠻夷渠帥皆受印號咸如)
(意旨會先主敗績於夷陵良亦遇害)董恢(字公緒襄陽人入蜀以宣信中郎副費禕使吳孫權)
(問禕曰楊儀魏延牧豎小人若一朝無諸葛亮必為禍亂矣諸君曾不知防慮乎禕不能答恢曰儀)
(延不協起於私忿無黥韓難御之心也今方掃除強賊混一區夏功以才成業由才廣若捨此不任)
(防其後患非長計也諸葛亮聞之以為知言恢還辟為丞相府屬遷巴郡太守)習禎(字文祥襄)
(陽人有風流善談論隨先主入蜀歷雒郫令南廣漢太守子忠亦有名官至尚書郎忠子隆為步兵)
(校尉掌校祕書)輔匡(字元弼襄陽人隨先主入蜀益州既定為巴郡太守建興中徙鎮南右將)
(軍封中鄉侯)楊儀(字威公襄陽人初為關忠義功曹建興三年丞相亮以為參軍遷長史亮)
(數出軍儀常規畫分部籌度糧榖不稽思慮斯須便了軍戎節度取辦於儀十二年隨亮出屯谷口)
(亮卒儀領軍還魏延反儀討平之)楊容(字子昭襄陽人入蜀為巴郡太守丞相諸葛亮主簿)
(亮常自校簿書容諫曰為沼有體上下不可相侵故古人稱坐而論道謂之三公今明公為埋親自)
(校簿書流汗竟日不亦勞乎亮謝之後為東曹屬典選舉)馬謖(字幼常良弟以荆州從事隨先)
(主入蜀除綿竹成都令越嶲太守才氣過人好論軍計丞相諸葛亮深加器異亮征南中問計於謖)
(謖曰用兵之道攻心為上願公服其心而已亮納其策赦孟獲以服南方故終亮之世南方不復反)
廖化(字元儉襄陽人為關忠義主簿荆州既屬吳思歸先主乃詐死因攜持老母晝夜西行會)
(先主東征遇於秭歸先主大悅以化為宜都太守後主時為丞相參軍後假節領并州刺史封中鄉)
(侯以果烈稱)向朗(字巨達宜城人少師事司馬德操先主以為巴西太守後主時領丞相長)
(史建興六年免官朗少以吏能見稱及去職潛心典籍年踰八十猶手自校書講論古義不干時事)
(執政以下皆敬重焉子條亦博學多識為御史中丞)向寵(朗兄子先主時為牙門將秭歸之敗)
(寵營特全後為中部督典宿衞兵時諸葛亮當北行特表稱將軍向寵性行淑均曉暢軍事遷中領)
(軍延熙三年征漢嘉蠻夷遇害)︹魏︺龐山民(德公子有令名娶諸葛亮姊為魏黃門吏部郎)
︹吳︺李衡(字叔平襄陽人聞羊道有人物之鑒往干之道曰多事之世尚書劇曹郎才也是時)
(校事郎吕壹操弄威柄大臣莫敢言道曰非李衡無能困之者遂共薦為郎孫權引見衡口陳壹姦)
(短數千言權有媿色數月壹被誅而衡大見顯擢後為丹陽太守加威遠將軍)張悌(字巨先襄)
(陽人少有名理孫休時為屯騎校尉晉伐吳孫皓使悌督諸葛靚等帥衆渡江逆戰靚大敗退走使)
(迎悌悌不去靚自牽之悌曰今日以身殉社稷復何遁也靚收淚放之為晉軍所殺)習温(襄陽)
(人識度廣大始為荆州大公平甚得州里之譽歷長沙武昌太守選曹尚書長子宇執法郎每出車)
(騎導從甚盛温怒杖責之曰貴而能貧始可以無患可以侈靡競乎)︹晉︺羅憲(字令則襄陽人)
(父蒙為蜀廣漢太守憲年十三能屬文早知名性方亮嚴整待士無倦輕財好施不營產業由蜀歸)
(晉持節領武陵太守泰始初入朝詔曰憲忠烈果毅有才策器幹可給鼓吹卒追封西鄂侯諡曰烈)
龐渙(襄陽人德公孫晉太康中為牂牁太守去官歸鄉鄉人宗敬之里中化其德讓少壯皆代)
(老者擔負)羅友(字它仁襄陽人累官廣益二州刺史在藩舉其宏綱不存小察甚為民吏所安)
(悦)習鑿齒(字彥威襄陽人博學洽聞以文筆著稱荆州刺史桓温辟為從事累遷别駕温)
(出征伐鑿齒或從或守所在任職每處機要莅事有績善尺牘論議温甚器遇之時温覬覦非望鑿)
(齒在郡著漢晉春秋以裁正之起漢光武終於晉愍帝於三國時以蜀為正統凡五十四卷臨終上)
(疏謂晉宜越魏繼漢不應以魏後為三恪)︹南北朝︺︹宋︺柳元景(字孝仁襄陽人世祖)
(鎮襄陽以元景為武威將軍隨郡太守朝廷大舉北侵加元景建威將軍總統軍帥向陜合戰魏軍)
(大潰再出北侵威信著於境外世祖即位拜侍中尋轉安蠻校尉雍州刺史平魯爽及臧質封巴東)
(郡公受遺詔輔幼主當朝理務有宏雅之美時在朝多事產業惟元景獨無所營)︹齊︺柳世
隆(字彥緒元景兄子讀書折節涉獵文史與張緒王延之沈炎為君子交宋時以平沈攸之功封)
(貞陽縣侯齊高帝踐阼進爵為公居母憂寒不衣絮杖而後起性清廉惟專攻墳典在朝不干世務)
(垂簾鼓琴風韻清遠甚獲世譽卒贈司空諡忠武子忱年數歲世隆及妻閻氏疾忱衣不解帶經歲)
(及居喪以毁聞梁時封州陵伯)︹梁︺柳慶遠(字文和元景弟子仕齊為魏興太守郡遭暴水)
(人欲移於𣏌城慶遠曰吾聞江河長不過三日命築土而已俄而水退百姓服之梁武帝臨雍州辟)
(為别駕盡誠協贊武帝受禪封雲杜侯出為雍州刺史士庶懷之卒諡忠惠)柳惲(字文暢世)
(隆子少有志行好學善尺牘與陳郡謝瀹鄰居深相友愛瀹曰宅南柳郎可為儀表試守鄱陽相聽)
(屬吏得盡三年喪禮署之文教百姓稱焉梁武帝至建業惲上牋請城平之日先收圖籍及遵漢高)
(寬大之義帝從之惲立性貞素再為吳興太守人吏懷之少工篇什復善彈琴投壺射必命中碁品)
(弟二武帝嘗稱之曰柳惲可謂具美分其才技足了十人惲弟憕累官蜀郡太守為政廉恪益部懷)
(之惲子偃年十二武帝引見問讀何書對曰尚書問有何美句對曰德惟善政政在養民衆咸異之)
(後為駙馬校尉封都亭侯)馮道根(字巨基酇人少失父家貧傭賃以養母年十二以孝聞高)
(祖起義師以道根為驍騎將軍嘗為先鋒陷陣能檢御部曲高祖嘗指道根示尚書令沈約曰此人)
(口不論勲約曰此陛下之大樹將軍也歷處州郡和理清靜在朝廷雖貴顯而性儉約所居無器服)
(侍衞蕭然如素士當世服其清退為散騎常侍左軍將軍卒諡曰威)郭祖深(襄陽人武帝時)
(為後軍行參軍詣闕上封事二十九條帝雖不能悉用然嘉其正直為南津校尉搜檢姦惡不避彊)
(禦朝野憚之絶於干請令行禁止江中嘗有賊祖深自率兵討之遂大破賊長江肅清)吉翂
(字彥霄馮翊蓮勺人家居襄陽幼有孝性遭所生母憂水漿不入口父為吳興原鄉令為吏所誣逮)
(詣廷尉恥為吏訊虛自引咎罪當大辟翂年十五撾登聞鼓乞代父命武帝疑其受教於人勅廷尉)
(嚴加脅誘廷尉乃盛陳徽纆厲色問之對曰誠不忍見父極刑明詔聽代不異登仙廷尉矜之欲寬)
(其械翂弗聽竟不脫械事聞帝宥其父後丹陽令欲舉翂純孝翂固辭曰父辱子死斯道固然若翂)
(當此舉則是因父賣名固拒止之後辟本州主簿監萬年縣期月化行)張景仁(廣平人父)
(為同縣韋法所殺景仁時年八歲及長志在復讐後遇法於公田渚手斬其首以祭父墓詣郡自縛)
(乞依刑法簡文在鎮下詔褒美之原其罪)柳敬禮(慶遠孫累官扶風太守大寶中陷於侯景)
(與南康王會理謀襲景剋期將發蕭賁告景遂遇害)杜崱(襄陽人父懷珤累有軍功卒諡桓侯)
(兄嶷膂力絶人號為杜彪崱幼有志氣以膽勇稱歸梁元帝封枝江縣公討平侯景破齊將郭元建)
(敗降陸納平武陵王於硤石卒諡武崱兄弟九人兄嵩岑嶷岌巚岸及弟嵸幼安並知名岑子龕元)
(帝時封中廬縣侯破侯景將侯子鑒江陵既陷貞陽侯淵明紹梁嗣改封溧陽縣侯)張彪(襄陽)
(人臨城公大連出牧東揚州以彪為中兵參軍後奉表元帝帝甚嘉之及侯景平王僧辯遇之甚厚)
(引為爪牙僧辯見害彪據會稽拒陳文帝敗入若耶山為陳將章昭達所殺)︹周︺㧕霞(一名)
(遐字子昇元景族孫幼而爽邁神彩嶷然仕梁除尚書工部郎周保定中徵為霍州刺史導民以德)
(民感化之天和中卒霞有志行父卒於揚州自襄陽奔赴六日而至哀感行路奉喪泝江西歸中流)
(風起舟幾覆霞抱棺號慟愬天俄頃風息其母嘗乳發疽霞吮膿止其痛旬日遂瘳咸以為孝感所)
(致)柳靖(字思休霞子少方雅博覽墳籍梁大定中為尚書度支郎歷河南德廣二郡守雅達)
(政事所居皆有治績隋文帝徵之以疾固辭閉戶以琴書自娛足不歷園庭子弟有過靖必下帷自)
(責長幼相率拜謝於庭靖然後見之勖以禮法於是鄉里亦化之)杜叔毗(字子弼襄陽人)
(早孤事母以孝聞仕梁為宜豐侯蕭修府直兵參軍西魏達奚武圍修於南鄭修令叔毗請和周文)
(帝見而禮之使未及還而修中直兵曹策謀以城降武時叔毗兄君錫從子映映弟晰各領部曲策)
(誣以謀叛加害叔毗志在復讐恐坐及其母母曰若曹策朝死吾以夕殁亦所甘心遂白日手刃策)
(於京城面縛請就戮周文帝舍之遭母憂哀毁骨立殆不勝喪後從南伐軍敗為陳人所禽將降之)
(叔毗辭色不撓遂被害)︹隋︺柳莊(字思敬霞子少有器量博覽墳籍兼善辭令蔡大寶見之)
(歎曰襄陽水鏡復在於兹後仕隋為給事黃門侍郎明習舊章雅達政事凡所駮正帝莫不稱善官)
(至饒州刺史)柳辯(字顧言世隆曾孫少聰敏解屬文好讀書所覽將萬卷仕梁入隋轉晉王)
(諮議參軍王好文雅招引才學之士諸葛穎虞世南等百餘人以充學士而辯為之冠王以師友處)
(之官至祕書監封漢南縣公)︹唐︺張柬之(襄陽人中進士第永昌元年以賢良召年七十)
(餘矣對策者千餘東之為第一出為合蜀二州刺史故事歲以兵五百戍姚州地險瘴到輒死柬之)
(上疏論其弊俄為荆州長史以狄仁傑薦遷秋官侍郎姚崇復薦之即日拜同鳳閣鸞臺平章事進)
(鳳閣侍郎首建謀誅張易之昌宗迎中宗復辟以功封漢陽郡王為武三思所䜛罷知襄州持下以)
(法雖親舊無所縱貸未幾流瀧州憂憤卒景雲元年贈中書令諡曰文貞)杜易簡(襄陽人九)
(歲能屬文長博學為岑文本所器官至開州司馬)杜審言(字必簡易簡從弟少與李嶠崔)
(融蘇味道為文章四友官至修文館直學士坐事貶吉州司戸司馬周季重搆其罪繫獄審言子并)
(年十三刺季重於座為左右所害)尹怦(字守忠襄陽人父嗣宗居喪盡禮怦年十三竭力畎)
(畝勤苦養親父疾篤怦不解衣歷年形貌頓瘠幾至殞滅父卒廬墓負土成墳朝夕號慟有紫芝產)
(墓側龍朔中刺史封道洪改其閭為南陔里張柬之為記子恭先孫仁恕皆有孝行)席豫(字建)
(侯襄陽人年十六擢上第太平公主聞其名將表為諫官豫恥汚遁去俄舉賢良方正異等累遷考)
(功司員外郎進絀清明拜吏部侍郎典選六年拔寒遠士多至臺閣當朝推知人天寶六年進禮部)
(尚書以使者按行江南江東淮南南方俗死不葬豫教以埋斂明列科防俗為之改豫清直無欲當)
(官不為權勢撼卒諡曰文弟晉亦以文名當時)孟浩然(襄陽人少好節義喜拯人患難隱鹿)
(門山年四十乃遊京師嘗於太學賦詩一座嗟伏無敢抗張九齡王維雅稱道之採訪使韓朝宗約)
(同至京師欲薦諸朝會故人至劇飲歡甚遂不赴)杜甫(字子美審言孫天寶十三年獻三大)
(禮賦帝奇之擢右衞率府胄曹參軍會祿山亂天子入蜀肅宗立自鄜州嬴服奔行在為賊所得亡)
(走鳳翔上謁拜右拾遺房琯敗陳濤斜罷相甫上疏救出為華州司功參軍棄官客秦州俄流落劍)
(南依嚴武武表為檢校工部員外郎武卒客耒陽卒甫數遭寇亂挺節無所汚為歌詩傷時撓弱情)
(不忘君人憐其忠云)柳識(字方明襄陽人工文章與蕭穎士元德秀劉迅相上下練理創端往)
(往詣極當時作者服其簡拔)柳渾(字夷曠襄陽人天寶初擢進士第累官尚書右丞朱泚亂)
(渾匿終南山賊素聞其名以宰相召渾羸服步至奉天改官散騎常侍貞元三年同中書門下平章)
(事帝嘗擇吏宰畿邑而政有狀召宰相語皆賀帝得人渾獨不賀曰此特京兆尹職耳非陛下所宜)
(帝然之渾瑊與吐蕃會盟渾曰吐蕃難以信結臣竊憂之後吐蕃劫盟將校皆覆帝天驚曰卿儒生)
(乃知軍戎萬里情乎益禮異之渾清儉不營家產善屬文卒諡曰貞)朱放(字長通襄州人隱居)
(剡溪貞元初召為拾遺不就有詩一卷)鮑防(字子慎襄陽人代宗時屢遷太原節度使人樂)
(其冶詔圖形别殿貞元元年策賢良方正得穆質柳公綽崔邠等世美防知人卒贈太子少保諡曰)
(宣防工詩與中書舍人謝良弼友善時稱鮑謝云)皮日休(字襲美襄陽人咸通八年進士)
(崔璞守蘇辟軍事判官入朝授太常博士後為黃巢所殺日休工詩與陸龜蒙齋名號皮陸)馮
行襲(武當人以謀勇稱中和初鄉豪孫喜聚衆謀攻城行襲伏士江澳誘喜斬之劉巨容表為)
(均州刺史李茂貞養子繼臻據金州行襲攻破之昭宗授行襲金州防禦使楊守亮將襲京師道金)
(商行襲逆戰破之就擢戎昭軍節度使)︹宋︺張巨源(襄陽人五世同居詔旌門巨源素習)
(法律太平興國中賜明法及第)劉芳(襄州人五世同居詔旌門淳化四年來賀夀康節賜進士)
(出身)常元紹(襄州十世同居真宗時旌表仍蠲其課調)張士遜(字順之乾德人)
(淳化進士歷知射洪襄陽邵武縣以寬厚得民真宗時充河北轉運使河侵棣州詔徙州陽信糧多)
(不可遷士遜貸粟於瀕河數州期來歲輸陽信公私利之仁宗時同中書門下平章事康定初士遜)
(言禁兵久戍邊其家有不能自存者帝命出内藏緡十萬賜之致仕卒諡文懿士遜持正寬厚人有)
(挾怨誣訐執政諫官者恒於帝前解免之被搆陷者多獲保全子友直字益之仁宗令館閣讀書累)
(遷知越州州民每春歛財大集僧道士女謂之祭天友直下令禁絶取所斂財建學以延諸生弟友)
(正字義祖居小閣學書足不出戶積三十年不輟遂以書名)歐慶(字貽孫光化人以通三禮)
(出身居官廉平宗族孤幼者皆養於家及卒歐陽修為表其墓)戴國忠(光化人慶歷進士官)
(屯田郎中歐陽修稱其忠信篤於朋友孝弟孚於宗族禮義達於鄉里)張問(字昌言襄陽人)
(進士起家通判大名府羣牧地冒入於民有司按籍括之持詔書奪民田至毁室廬發邱墓問以為)
(非朝廷意具狀以聞仁宗立罷之擢河北轉運使所部地震河決議欲調民三十萬築隄問言隄未)
(能為益勞民非計神宗從之熙寕末知滄州獨不行新法累官正議大夫)米芾(字元章襄陽人)
(歷官知無為軍召為書畫學博士為文奇險不蹈襲前人妙於翰墨沈著飛翥得王獻之筆意畫山)
(水人物自名一家尤工臨移至亂真不可辨官至知淮陽軍子友仁字元暉力學嗜古亦善書畫世)
(號小米仕至兵部侍郎敷文閣直學士)張嵲(字巨山襄陽人宣和三年上舍選中第紹興五)
(年召對嵲言荆襄夀春當擇良將勁兵戍守其地除秘書省正字六年地震嵲奏請薄賦安民再遷)
(著作郎請擇儒臣為川蜀荆襄帥九年除司勲員外郎金人敗盟詔命兩省卿監郎曹各草檄以進)
(獨取嵲所進者播之四方升實錄院修撰論王德擅退軍不當授承宣防禦使封還詞頭官至敷文)
(閣待制)李道(光化人紹興三十一年為荆南都統金將劉萼入光化道率銳卒至&KR1492;湖與萼)
(對壘無日不戰萼毁光化屋作船栰以渡江道率衆下水鏖戰盡奪船栰遂復光化)孟宗政
(字德夫棗陽人豪偉有膽略開禧中金兵逼襄鄧宗政率義士奪其輜重累官京西鈐轄駐劄襄陽)
(金兵至棗陽趙方檄宗政援之午發峴首遲明抵棗陽馳突如神金兵宵遁差權棗陽軍初視事一)
(愛僕犯新令立斬之軍民股栗於是築隄積水修治城堞簡閱軍士金兵圍城歷三月大小七十餘)
(戰宗政身先士卒金兵奔潰額爾克攻棗陽百方守禦血戰十五陣額爾克棄帳走宗政出兵拔湖)
(陽縣燔燒積聚夷蕩營砦金人自是不復窺襄漢中原遺民來歸者以萬數宗政發廩贍之為給田)
(創屋與居籍其勇壯號忠順軍俾出没唐鄧間威振境外卒之日邊城為罷市慟哭額爾克譯見)
(前)孟珙(字璞玉宗政子從父在行間屢建策立功累遷京西副將總忠順軍紹定元年創平)
(堰於棗陽建通天槽八十三丈溉田十萬頃立十莊三轄使軍民分屯歲收贍裕未幾為京西兵馬)
(鈐轄斬鄧賊武天錫破金將武仙擢江陵府副都統制端平元年與元兵破蔡州滅金帥師至東京)
(謁陵二年授主管馬軍司公事駐黃州朝辭帝問和議對曰臣介胄之士當言戰不當言和元兵北)
(攻詔珙往援累戰皆捷復郢州荆門襄陽珙策元兵必道施黔以透湖湘乃遣兵屯峽州歸州以弟)
(瑛駐施州弟璋駐澧州以禦之進四川宣撫使大興屯田元兵至珙下令不許棄寸土權開州梁棟)
(棄城斬以徇由是諸將禀令惟謹後鎮江陵卒諡忠襄珙忠君體國與人一以恩意撫接其學䆳於)
(易著警心易贊)石潨(光化人博通古今其詩淡泊時出偉麗有滄浪集官至朝散郎)張惟
孝(字仲友襄陽人通春秋工騎射開慶元年至江陵宣撫姚希得奇其才羅致之時鼎澧五州甚)
(危惟孝擊鼓耀兵不數日衆至萬人數戰俱捷江上平制置使吕文德招之不就而遁)︹元︺金
希說(襄陽人博通經史善屬文官至内臺御史弟希舜亦有才名)陶元榦(襄陽人淹)
(貫經史尤明易理嘗注易世稱為陶易)︹明︺蘭以權(襄陽人博學能詩洪武初以才選授)
(中書省照磨時廣西未靖遣以權撫之至則宣布德威獠人感化未幾升應天府尹以端謹稱)任
亨泰(襄陽人少穎悟洪武中擢進士第一歷官禮部尚書太祖重其學行每呼襄陽任而不名)
(出使安南為蠻邦所重)陳讓(穀城人洪武舉人授刑部主事讞獄明允改御史尋擢刑部郎)
(中以公廉稱)廖昇(襄陽人早以學行知名洪武中為左府斷事擢太常少卿建文元年修高)
(帝實錄燕師渡江昇慟哭與家人訣自縊死本朝乾隆四十一年賜諡忠節)李文
郁(字允實襄陽人由貢生授教諭永樂中累遷戶部侍郎佐夏原吉治河未幾坐事謫遼東二十)
(年洪熙初召為通政參議性介直持守堅正久處患難不移其志)王忠(字克誠襄陽人永樂)
(中襲寬河衞千戶扈從北征先登戰殁於三岔口贈都督)王訥(穀城人永樂進士授高唐知州)
(教稼穡新學校均租賦省刑罰值歲荒賑救多所全活秩滿父老詣闕懇留宣宗經其地聞訥善政)
(嘉之賜以金綺)宋祐(襄陽人天性至孝母病刲股及殁水漿不入口者累日啜粥者十有五年)
(待諸弟極友愛子釗亦以孝聞)杜衡(南漳人居家孝友父卒廬墓三年景泰初任楚雄府推官)
(持已廉潔決獄平恕秩滿致仕行李蕭然)曹璘(字廷輝襄陽人成化進士歷官御史孝宗時抗)
(疏勸講學行孝凡十事悉嘉納之出按兩粤遠近肅清訪陳獻章於新會服其言論引疾歸卜居山)
(中三十年不入城市徵召皆不應)王炎(字良璧棗陽人成化進士歷官御史巡按蘇松釐姦)
(剔弊吏民懾服後以直諫杖斃囊無贏帛椑衾不備合臺共相佽助始克舉喪)李端(字表正棗)
(陽人成化進士官御史剛毅質直中官汪直憾之誣以事下錦衣獄謫永寕經歷後遷温州知府有)
(善政)王凝(字道甫宜城人嘉靖進士充裕府講讀時穆宗在青宫起居不慎凝獨正色直諫穆)
(宗每優容之後巡撫雲南綏懷遠近滇人比之王恕)宋鼇(光化人以貢生為建平縣丞倭入寇)
(上官檄鼇禦之追至上海城陷死)張鸞(均州人性孝友嘗讓產於兄子嘉靖中以貢生為葉)
(縣丞有惠政嘗植柳於官治人稱張柳)韓應龍(字五雲光化人萬歷舉人授南平令累升)
(長蘆運使歸里值李自成㩀襄不屈自縊死本朝乾隆四十一年賜諡節愍)邱瑜
(字德如宜城人天啟進士崇禎中歷官少詹事襄陽陷瑜上卹難宗擇才吏旌死節停催徵蘇郵困)
(禁勞役六事洊升東閣大學士後被賊執不屈死賊陷襄時瑜父民忠妻龔氏媳廖氏女二俱被執)
(不屈死子之陶偽降於賊蠟書與孫傳庭謀為内應事泄遇害一門死難共七人民忠之陶俱於)
(本朝乾隆四十一年予祀忠義祠)方岳貢(字禹修穀城人天啟進士崇禎初出守松)
(江築沿海石隄及倉城擢山東副使督漕運吏部尚書鄭三俊舉其廉能晉副都御史十六年人政)
(府後與邱瑜同殉難兄岳朝萬歷中知昭化縣以茂績著聞榷關九江有廉名)常存畏(榖城)
(人天啟舉人崇禎中赴會試為流賊所執欲劫為首領罵不絶口死本朝乾隆四十一年)
(予祀忠義祠)蔡思繩(字孺思襄陽人由貢生官羅平知州歸值流寇陷城死之時同縣宋)
(大勲以福州通判家居亦殉難本朝乾隆四十一年俱賜諡節愍)徐澤(字兌若崇)
(禎進士知遵義縣獻賊陷城死之本朝乾隆四十一年賜諡節愍)李世儒(穀城)
(人流賊作亂世儒負母避兵山巖為賊所逼令棄母隨營世儒徒跣負母如故遂被害)李友
竹(字靖節均州人事繼母以孝聞闖賊陷城死之本朝乾隆四十一年予祀忠義祠)
︹本朝︺李藻(棗陽人順治初以守城死難無子妻趙氏亦守節有司旌其門)王謹微(字堯)
(錫襄陽人康熙癸未進士授銅仁知縣縣處邊徼民被冤抑者無所控告謹微得其實為申雪之上)
(官嫌其屢翻成案遣人密訪略無私意但聞百姓感頌聲乃器重之旋以老乞休)朱錦標
(均州歲貢康熙間官湖南耒陽縣訓導著四書直解入祀鄉賢)蘇大有(字元亨襄陽人由行)
(伍累官至古州鎮總兵雍正六年丹江生苗梗化大有率將備攻克賊寨甚多丹江以平貴州清水)
(江九股生苗及古州降苗聚處數萬大有撫馭有方苗民畏服其臨陣身先士卒與共甘苦八年以)
(積勞成疾卒賜祭葬予祀賢良祠)蔡成貴(襄陽人雍正中由行伍累官至)
(安籠總兵剿八達寨逆猓顏光色等又剿鄧横寨苗擢雲南提督以陣亡士卒家口無資乃請以大)
(理城外三十里草廠募民開墾收租以養贍之並請恩免科糧營中孤寡實沾其惠以老致)
(仕)劉宇廣(南漳人父榮知醴泉縣緣事戌遼左宇廣生於戍所及長艱苦備嘗鬻身贖父)
(罪奉父南旋色養盡孝乾隆十四年旌)衞逵(南漳人性至孝為里黨所推公舉被旌)龍
在天(穀城人事父母盡孝鄉里無間言與同邑宋玉階均於乾隆年間旌)張楚龍
(襄陽人乾隆四十年以把總從征金川陣亡嘉慶六年補給恩騎尉世職)趙先寅(襄陽人年)
(一百十一歲五世同堂乾隆四十五年予旌並賜御筆扁額)吳珍(宜城人由)
(歲貢生官保康訓導嘉慶元年教匪掠境珍罵賊被害其子生員先登連登傳刃自刎死)
︹流寓︺︹漢︺杜根(潁川定陵人永初元年為郎中時和熹鄧后臨朝權在外戚根以安帝年長宜)
(親政事乃與同時郎上書直諫太后收執根等令盛以縑嚢於殿上撲殺之執法者私語行事人使)
(不加力根得蘇因逃竄為宜城山中酒家保積十五年酒家知其賢厚敬待之及鄧氏誅左右皆言)
(根之忠方歸鄉里)潁容(陳國長平人初平中避亂荆州聚徒千餘人劉表以為武陵太守不)
(肯起著春秋左氏條例五萬餘言)丁蘭(河内人寓居南漳少喪父母不得奉事乃刻木為人)
(髣髴親形事之若生每事必告焉)趙戩(長陵人客於荆州劉表厚禮焉及曹操平荆乃辟之)
(執戩手曰恨相見晚)︹三國︺︹漢︺諸葛亮(琅琊陽都人從父元與荆州劉表有舊將亮及)
(弟均往依之元卒亮躬耕隴畝好為梁父吟自比管仲樂毅先主屯新野徐庶薦之先主遂詣亮凡)
(三往乃見屏人與語先主善之於是情好日密先主曰孤之有孔明猶魚之有水也)︹南北朝︺
︹魏︺薛憕(汾陰人曾祖避地襄陽憕少孤躬耕養祖母暇則覽文籍未嘗登世祿之門孝昌中)
(還洛陽)︹唐︺甄逢(無極人父濟為襄陽參謀因家宜城逢少孤及長耕宜城野自力讀書不)
(謁州縣歲饑節用以給親里大穰則賑其餘於鄉黨貧狹者朋友有緩急輒出家貲周贍以義聞逢)
(以父濟不汙祿山偽命名未在國史欲詣京師自言元微之移書史館修撰韓愈愈答書褒之)錢
徽(吳興人第進士後居穀城穀城令王郢以財貨饋遊士坐是得罪觀察使樊澤視其簿獨徽無)
(有乃表署掌書記澤卒周澈主留事吝賞徽頒衣絮於軍衆大悦)︹宋︺胡旦(渤海人以秘書)
(少監致仕後居襄州既喪明猶令人誦經史隱几聽之不少輟卒於襄州)韓維(雍邱人紹聖中)
(坐元祐黨謫崇信軍節度副使均州安置)︹明︺李夢陽(字獻吉慶陽人罷官後居襄四載因)
(漢水溢乃歸在襄日著漢濱賦)
︹列女︺︹漢︺彭娥(宜城人時遭亂娥方出汲聞賊至棄汲器走還與賊遇賊縛娥出溪邊將汚之)
(溪邊有峭壁娥呼曰皇天有神我豈受汚於賊奴遂以頭觸石者再山忽崩賊皆壓死)︹三國︺
︹魏︺龐林妻習氏(襄陽人方曹操破荆州習與林分隔守養弱女十有餘年後林隨黃)
(權降魏始復聚魏文帝聞而賢之賜牀帳衣服以顯其義節)︹吳︺李衡妻習氏(襄陽)
(人衡爲丹陽太守時孫休爲琅邪王在郡治衡素繩以法習氏每諫不從會休立衡憂懼欲奔魏妻)
(曰不可逃叛求活何面目見中國人琅邪王素好善慕名終不以私嫌殺君可自囚詣獄表列前失)
(顯求受罪乃當逆見優饒衡從之果得無患又加威遠將軍衡每欲治家妻輒不聽後密遣客於武)
(陵龍陽况洲上作宅種甘橘千株衡亡後兒以白母母曰人患無德義不患不富若貴而能貧方好)
(耳)︹南北朝︺︹梁︺衞敬瑜妻王氏(霸城王整姊嫁敬瑜年十六而敬瑜亡父)
(母舅姑咸欲嫁之王乃截耳置盤中爲誓乃止手種墓前柏樹忽成連埋戸有燕巢嘗雙飛來去後)
(忽孤飛王以縷繫燕足爲誌後歲燕復來猶帶前縷雍州刺史西昌侯藻嘉其美節起樓於門曰貞)
(義衞婦之閭又表於墓)杜龕妻王氏(僧辯女也龕與陳武帝有隙據吳興以拒之其)
(部將杜泰說龕降陳王氏曰霸先仇隙何可求和因出私財賞募復大敗陳軍後龕爲陳文帝所殺)
(王氏截髮出家)張彪妻楊氏(天水散騎常侍皦之女適彪彪仕梁爲東揚州刺史據城)
(拒陳文帝陳將章昭達遣人害之欲妻楊楊佯許之請殯葬彪葬畢割髮毁容誓不更行文帝悼之)
(許爲尼後武帝軍人求取之楊投井垂死積火温燎乃甦復起投火死)︹宋︺賈某妻韓
(節)冷紱妻何氏(南漳人夫疾禱神願以身代夫愈何果疾作不肯飲藥卒)張某
妻任氏(光化人未嫁夫溺水死任聞之自經死)韓應籥妻孔氏(光化人早)
(寡事舅姑以孝教二子有方事聞神宗命有司歲給布米以旌之)張聯奎妻何氏
(宜城人流賊寇宜城何與子順童入城避難賊至執何抗罵不屈引頸受戮順童年甫七歲抱屍號)
(慟臨死猶罵賊兩手挽母衣不釋)王貽貞妻劉氏(襄陽人流寇陷城偕貽貞避難)
(為賊所得逼之不從罵賊而死同時蔣成錄母李氏譚補袞妻雷氏俱不從賊投水死)黃中
色妻韓氏(光化人流寇陷城韓遇賊拉之行韓罵曰死賊勿汚我手賊怒斷其手罵益甚)
(遂剔其目割其舌死)張明道妻齊氏(光化人流寇陷城姑與夫俱被虜齊語賊曰吾)
(夫文弱無用姑老矣殺之何益祈放歸我隨汝去賊信之遂釋其姑與明道齊隨賊至舟投水死)
伍全教妻冷氏(南漳人流寇陷城罵賊投井死)杜建中妻何氏(南漳)
(人流寇陷城賊入其室欲汚之不從罵賊死)周興岐妻沈氏(南漳人早寡聞流寇)
(將至自經死)
︹本朝︺汪尚德妻方氏(襄陽人守節四十年順治初值流寇至為所殺)周禧妻
白氏(均州人營兵持刀入室欲汚之不從自剄死康熙中旌)朱卯妻薛氏(光化)
(人遇強暴守正被戕)陳楚產妻劉氏(襄陽人青年守節白首全貞乾隆中旌又同)
(縣馮士諤妻陳氏嚴調元妻方氏蔡徵寬繼妻馬氏范橒妻劉氏徐晉錫妻蔣氏蔡云智妻張氏徐)
(經妻韓氏韓亭妻王氏李至臻妻曹氏陳之亹妻王氏乾應朝妻劉氏李珍妻劉氏周明科妻陳氏)
(蔣洪仁妻沈氏劉澂鳳妻毛氏劉國豐妻盧氏樊茂才妻李氏趙應科妻劉氏韓士運妻金氏賀龍)
(霖妻曹氏賀文英妻劉氏劉芬林妻張氏劉維藩妻閻氏蕭驥妻王氏申國棟妻曹氏劉景琨妻胡)
(氏敖志敏妻鄭氏喬古云妻何氏劉湛霖妻盧氏金仰昊妻王氏孔毓美妻曹氏凃本妻劉氏李士)
(瑾妻左氏李廷弼妻劉氏汪珩妻朱氏毛周璜妻金氏陳之驌妻程氏吳國泰妻趙氏王必選妻馮)
(氏陳景瀾妻謝氏張九連妻田氏張九佩妻崔氏趙崇信妻張氏王正妻任氏周之柱妻吳氏雷正)
(春妻蔣氏曾自貴妻陳氏王枚妻曹氏陳憲祖妻黃氏王靖妻白氏田德新妻朱氏張嚮明妻汪氏)
(劉玠妻吳氏殷德崇妻蕭氏譚世妻覃氏許必傑妻黃氏劉子正妻王氏黃坤元妻夏氏廖偉勲妻)
(傅氏王琯妻任氏王淇妻袁氏李朝芳妻盧氏徐宗文妻曹氏張式古妻王氏詹穎妻任氏蕭錦妻)
(胡氏張九柯妻王氏張希齡妻楊氏孟維安妻王氏馮良能妻郭氏陳世芳妻朱氏莫其璋妻吉氏)
(朱煒妻張氏朱元贊妻黃氏王民農妻胡氏孟漢妻張氏李宗堯妻楊氏張仲剛妻單氏王廷秀妻)
(徐氏熊兆生妻李氏王昌思妻晏氏劉仁妻顧氏賈繹妻雒氏徐誼妻馬氏金鳳來妻傅氏聶承先)
(妻張氏宋起蛟妻劉氏金德徧妻凃氏單國華妻王氏劉紹基妻嚴氏蔡煒妻劉氏陳于藻妻王氏)
(王之藩妻張氏蔡永元妻雷氏夏館妻金氏崔思至妻戚氏崔玢妻陳氏陳秉儉妻黎氏彭廷富妻)
(李氏俱乾隆年閒旌李登殿妻張氏吳繼泰妻劉氏曾裔翰妻喬氏趙之魁妻陸氏馬有禮妻張)
(氏陳灼妻李氏方文質妻徐氏李必温妻張氏烈歸牛定谷妻吳氏烈女汪朝鼎女俱嘉慶年閒)
(旌)羅鎬妻吳氏(宜城人夫殁守節乾隆中旌又同縣鄭思僑妻許氏江濬川妻于)
(氏邱嶧妻黃氏王蓽妻李氏陶宏緯妻許氏劉煌妻陳氏劉邦楣妻張氏李嘉樂妻覃氏劉邦楷妻)
(熊氏趙永祐妻李氏尹楚倫妻劉氏李鑼妻胡氏彭崧妻許氏劉欽妻王氏陳提妻劉氏龍公選妻)
(張氏徐志禮妻王氏傅玉妻黃氏周或聘妻陳氏孫連聘妻黃氏侯三聘妻柯氏烈婦張士舉妻李)
(氏烈女楊伸姐張二大侯玉大彭健茂女貞女陳素貞俱乾隆年閒旌魯瑾甫妻張氏張聲遠妻)
(吳氏龍柱妻李氏朱某妻孫氏李尚志妻劉氏李煥妻曾氏黃桂妻張氏烈女劉大姑俱嘉慶年閒)
(旌)劉起元妻徐氏(南漳人夫殁守節乾隆中旌又同縣劉成玉妻彭氏馮開初)
(妻高氏劉啟榮妻何氏熊采妻鄧氏衞天爵妻楊氏舒泰妻周氏胡濬妻陶氏胡鴻妻唐氏胡溥繼)
(妻廖氏胡濯妻施氏彭偉妻陳氏陳柳妻施氏彭騰龍妻任氏彭琯妻汪氏全倬妻魯氏彭志儒妻)
(趙氏張念孔妻黃氏易曰謙妻潘氏藍琼妻曾氏鄭尚德妻何氏蕭俊妻潘氏廖于德妻洪氏廖磊)
(妻張氏鄭某妻胡氏申奉均妻聶氏熊開泰聘妻樊氏俱乾隆年閒旌何名夏妻羅氏王瓊妻楊)
(氏俱嘉慶年閒旌)劉煦妻李氏(棗陽人夫殁守節乾隆中旌又同縣陳桂芳妻施)
(氏李璿妻張氏唐陶任妻戴氏張師良妻劉氏曹銳妻賀氏袁大閎妻李氏施溉妻錢氏錢體升妻)
(李氏楊堪妻雷氏傅季生妻汪氏侯服周妻張氏唐奏治妻王氏史忠國妻孟氏楊萬早妻劉氏孫)
(璋妻楊氏袁二端妻王氏侯得爵妻劉氏李崇妻靖氏李延齡妻張氏伍希先妻謝氏黃志林妻羅)
(氏袁二媧妻盧氏張為傑妻張氏蔣雲妻王氏烈婦萬某妻徐氏俱乾隆年閒旌張某妻方氏李)
(登科妻操氏郭世煥妻楊氏史某妻葛氏史光宗繼妻萬氏周希盛妻姜氏丁雲衢妻張氏劉為義)
(妻周氏烈女高氏貞女吳氏俱嘉慶年閒旌)劉永仁妻吳氏(穀城人夫歿守節乾)
(隆中旌又同縣顔昇妻劉氏曹琮妻蕭氏葉生庭妻朱氏王本文妻王氏尚作賢妻吳氏王廷桂)
(繼妻丁氏余璐妻吳氏陳學漢妻李氏黃金魁妻周氏文某妻劉氏烈婦龍非池妻程氏俱乾隆年)
(閒旌張大海妻蕭氏雷世材妻莊氏潘興穀妻秦氏余富妻張氏彭某妻朱氏王泉妻宋氏蔡一)
(楷妻曹氏楊德泰妻冷氏烈女張氏俱嘉慶年閒旌)王宏章妻莫氏(光化人夫)
(殁守節乾隆中旌又同縣焦鵬妻袁氏劉懷德妻張氏鍾榛妻程氏鄧起魁妻吳氏陳繼聰妻樊)
(氏秦禮生妻計氏余志萬妻王氏朱纓妻袁氏徐遴妻張氏徐裔尉妻舒氏李正楠妻張氏俱乾隆)
(年閒旌唐風化妻魏氏王之鎬妾趙氏張運銓妻虞氏李思德妻謝氏常漢清妻楊氏俱嘉慶年)
(閒旌)張爾翰妻郭氏(均州人夫殁守節乾隆中旌又同州戴纕妻朱氏秦廷)
(聘妻袁氏俱乾隆年閒旌趙存魁妻陸氏鄒席珍妻賈氏羅尚義妻邊氏賈舜齡妻周氏俱嘉慶)
(年閒旌)
︹仙釋︺︹晉︺耆域(天竺人惠帝時至襄陽將渡江舟人見其衣服敝陋不許同舟比舟達北岸耆)
(域已先渡)竺法慧(關中人晉建元初至襄陽時大旱慧臨死語衆人曰吾死後三日天當雨)
(至期果大雨)︹唐︺龐藴(衡陽人元和中北遊襄陽因家焉以舟盡載珍槖數萬沉之湘流舉)
(室修行洞達禪宗臨終刺史于頔問疾藴謂之曰但願空諸所有慎勿實諸所無言訖而化世稱龐)
(居士)︹宋︺王鼎(襄陽人寄業醫卜自號王風子人不見其飲食一日行江干人見其水中有二)
(影驚問其故鼎曰若欲更見之乎須臾見十影衆皆駭異真宗召至禁中旋辭去不知所之)
︹土產︺蔗薑(唐書地理志襄州貢蔗薑)綸草(襄陽縣出)萬年松騫林
葉靈夀杖茅香(明統志俱太和山出)白蘘荷(府境出可為菹又解)
(蠱毒)榔梅(明統志出太和山)山雞(元和志均州開元貢山雞尾)麝香(元和志襄)
(州均州貢)羚羊駝牛(俱均州出)我師禽(出均州太和山)藥(龍膽草鳳眼草)
(淫羊藿杜燈心草金菅隔山消九仙子石沸草刺春俱均州出)
前纂修官(臣)羅家彦恭纂
總纂官(臣)廖鴻藻恭覆輯
校對官(臣)陳鼎雯恭校
大清一統志
鄖陽府(在湖北省治西北一千二百五十里東西距七百十里南北距七百六十里東至河南南)
(陽府淅川縣界一百五十里西至陜西興安府平利縣界五百六十里南至宜昌府興山縣界五百)
(八十里北至陜西商州商南縣界一百八十里東南至襄陽府南漳縣界四百一十里西南至平利)
(縣界五百六十里東北至淅川縣界一百三十里西北至商州山陽縣界二百八十里自府治至)
(京師二千五百里)
︹分野︺天文翼軫分野鶉尾之次
︹建置沿革︺禹貢梁荆二州之界春秋時為麇庸二國
地戰國時為秦楚二國地(史記楚世家頃襄王十九年割上庸漢北地予)
(秦)秦為漢中郡地漢為漢中郡之長利及房陵上
庸諸縣後漢末分南境置上庸房陵二郡三國魏
以北境置魏興郡又改房陵郡為新城郡與上庸
俱屬荆州晉因之初屬荆州惠帝改屬梁州南北
朝宋因之齊分置齊興郡俱屬梁州梁置興州岐
州廢上庸郡西魏改興州為豐州改新城郡為光
遷國北周國廢豐州徙(寰宇記豐州周武成元年移治延岑城按即今襄陽)
(府均州)改岐州為遷州隋大業初改曰房州二年改
曰房陵郡屬梁州其北境屬淅陽郡隸豫州唐武
德元年改房陵郡為遷州貞觀十年改曰房州其
北境屬均州天寶初改房州曰房陵郡乾元初復
曰房州俱屬山南東道宋仍曰房州房陵郡雍熙
三年升保康軍其北境仍屬均州俱屬京西南路
紹興中房州保康軍屬利州路後改為保寕軍元
為房州及均州之鄖縣屬襄陽路明成化十二年
置鄖陽府(明統志鄖陽府領縣七鄖房竹山上津竹溪鄖西保康)隸湖廣布
政使司并設撫治都御史
本朝因之順治十六年省上津縣康熙三年屬湖北
省六年罷撫治領縣六
鄖縣(附郭東西距一百三十里南北距三百四十里東至襄陽府均州界六十里西至鄖西縣)
(縣界七十里南至房縣界一百六十里北至陜西商州界一百八十里東南至均州界六十里西南)
(至竹山縣界一百二十里東北至河南南陽府淅川縣界一百三十里西北至鄖西縣界七十里漢)
(爲漢中郡長利縣地晉太康五年置鄖鄉縣屬魏興郡宋因之齊屬齊興郡梁爲興州治隋初屬均)
(州大業元年屬淅陽郡唐武德元年置南豐州八年州廢縣屬均州貞觀元年屬淅州八年還屬均)
(州宋因之元初廢至元十四年復置改曰鄖縣仍屬均州明成化十二年爲鄖陽府治本朝因之)
房縣(在府西南三百十里東西距三百三十里南北距四百五十里東至保康縣界一百八十)
(里西至竹山縣界一百五十里南至宜昌府興山縣界二百七十里北至鄖縣界一百八十里東南)
(至保康縣治一百八十里西南至興山縣界三百三十里東北至鄖縣治二百六十里西北至竹山)
(縣界二百三十里春秋時麇國防渚地戰國屬楚漢置防陵縣屬漢中郡後漢改爲房陸建安末置)
(房陵郡縣爲郡治三國魏爲新城郡治晉宋因之齊爲南新城郡治梁爲新城郡治兼爲岐州治西)
(魏爲光遷國治北周改曰光遷縣爲光遷郡治隋大業二年爲房陵郡治唐武德初爲遷州治貞觀)
(十年為房州治改曰房陵宋因之元至正二年省入房州明洪武八年降州為房縣屬襄陽府成化)
(十二年改屬鄖陽府本朝因之)竹山縣(在府西南三百六十里東西距一百四十里南)
(北距三百三十里東至房縣界五十里西至竹谿縣界九十里南至房縣界九十里北至陜西興安)
(府白河縣界二百四十里東南至房縣界九十里西南至竹谿縣界二百九十里東北至鄖縣界一)
(百國里西北至興安府洵陽縣界一百八十秦曰上庸漢置縣屬漢中郡後漢末分里古庸置上庸)
(郡魏黃初元年并入新城郡太和二年復置尋景初元年復置晉及宋齊因之梁郡縣俱廢改廢置)
(安城縣西魏改縣曰竹年改曰房州大業初州山兼置羅州隋開皇十八廢縣屬房陵郡唐武德初)
(復置房州貞觀十年州移治房陵以縣屬焉宋元因之明洪武初省十三年復置屬襄陽府成化中)
(屬鄖陽府本朝因之)竹谿縣(在府西南五百九十里東西距一百十里南北距四百里)
(東至竹山縣界六十里西至陜西興安府平利縣界五十里南至四川夔州府奉節縣界三百六十)
(里北至竹山縣界四十里東南至竹小縣界三百里西南至平利縣界三百里東北至竹山縣治一)
(百八十里西北至平利縣界一百十五里漢置武陵縣屬漢中郡後漢省三國魏復置初屬新城郡)
(後屬上庸郡晉宋因之南齊分置新豐縣仍屬上庸郡西魏改新豐曰上庸北周改曰孔陽隋開皇)
(十八年復曰上庸屬房陵郡唐屬房州宋開寶中併入竹山明成化十二年復分置竹谿縣以尹店)
(巡司為縣治屬鄖陽府本朝因之)保康縣(在府東南三百四十里東西距二百三十里南)
(北距一百九十里東至襄陽府榖城縣界五十里西至宜昌府興山縣界一百八十里南至襄陽府)
(南漳縣界九十里北至房縣界一百里東南至南漳縣界七十里西南至興山縣界一百八十里東)
(北至穀城縣治一百里西北至房縣界七十里漢房陵縣地西魏分東境置大洪縣屬光遷國北周)
(改曰永清屬遷州隋屬房陵郡唐屬房州宋開寶中省入房陵明宏治十一年復析置保康縣以潭)
(頭坪為縣治屬鄖陽府一本朝因之)鄖西縣(在府西一百三十里東西距一百八十里南北)
(距一百七十里東至鄖縣界六十里西至陜西興安府白河縣界一百二十里南至鄖縣界五十里)
(北至陜西商州山陽縣界一百二十里東南至鄖縣界五十里西南至白河縣界一百六十里東北)
(至商州商南縣界八十里西北至商州鎮安縣界二百九十里漢置長利縣屬漢中郡後漢省晉復)
(置屬魏興郡後又省南北朝宋為北上洛縣地隋為上津縣地義寕二年復置長利縣唐貞觀初省)
(入上津明成化十二年析鄖上津二縣地置鄖西縣以南門堡爲縣治屬鄖陽府本朝因之)
︹形勢︺東通襄鄧西逼秦蜀南接荆澧北據商洛溪流
湍激崖逕險崎(廖道南楚紀)北抵華陽南跨江漢西踰
嶓冡東盡滍水實秦梁荆三藩之陲而又間錯巴
蜀(王世貞提督行臺記)
︹風俗︺男子燒畬為田婦人績麻為布以給衣食(方輿勝覽)
民性樸魯簡嗇流寓多而土著少(楚故略)創府以來
禮樂興行土風丕變(府志)
︹城池︺鄖陽府城(周六里有奇高二丈一尺門七北枕山西南阻漢水東門外濠長五十餘)
(丈廣二丈二尺深九尺明天順八年築成化十二年甃甓嘉靖中因舊址增拓本朝順治十四年)
(修雍正中重修鄖縣附郭)房縣城(周四里有奇高二丈門四有濠明洪武中建本朝)
(順治康熙中修乾隆五十九年嘉慶元年重修)竹山縣城(周三里高一丈四尺門四明成)
(化中因舊土城甃石正德五年建月城)竹谿縣城(周二里高一丈五尺門四有濠明成)
(化中築宏治中增拓東城正德九年甃甓本朝嘉慶五年修)保康縣城(周三里許高一)
(丈三尺門五明宏治中築嘉靖十二年甃甓本朝嘉慶三年修)鄖西縣城(周里許高)
(一丈三尺門四有濠明成化中築正德十六年甃甓本朝順治中修嘉慶二年重修)
︹學校︺鄖陽府學(在府城東明嘉靖中建本朝順治康熙中復修雍正四年乾隆四十六)
(年嘉慶元年十年重葺入學額數二十名)鄖縣學(在縣治西南明嘉靖中建本朝康熙中)
(修入學額數十五名)房縣學(在縣東門外舊在城内明嘉靖中改建今所本朝康熙雍正)
(乾隆中屢葺嘉慶七年移建演武厰舊址入學額數十二名)竹山縣學(在縣治北舊在)
(縣治東明成化中改建後燬本朝康熙中修復乾隆中屢修入學額數八名)竹谿縣學
(在縣治東明成化中建本朝康熙雍正中屢修乾隆四十五年再修入學額數八名)保康
縣學(在縣治西明宏治中建後圮本朝康熙中重建乾隆四十年修入學額數八名)鄖
西縣學(在縣治南明成化中建後燬本朝順治康熙中重修入學額數十二名)龍門
書院(在府城東北明嘉靖中建本朝雍正十年乾隆十三年四十七年嘉慶二年屢修)房
陵書院(在房縣城南乾隆三十三年建)上庸書院(在竹山縣治西順治康熙間先)
(後建乾隆三十八年改建縣治東北五十年重葺)五峯書院(在竹谿縣城南關外乾隆)
(二十九年建)西津書院(在鄖西縣東關外乾隆二十四年建)
︹戶口︺(原額人丁五千四百有三今滋生男婦共五十八萬七千一百四十一名口計七萬四千九百)
(二十五戶)
︹田賦︺(田地山塘四萬九千二百六十九頃八畝一分有奇額徵地丁正雜銀一萬三千六百一十五)
(兩三錢九分三釐又米五千二百四十石一斗三升六合有奇)
︹山川︺兜鍪山(在鄖縣東十里寰宇記即漢中郡與南陽分界處)紅巖山(在鄖縣東)
(南一里龍滚灘側勢高峻明成化中改名赤壁山)龍門山(在鄖縣東南七十里兩崖對峙)
(如門水從中出東北入漢)天馬山(在鄖縣南二里舊志下臨漢江相傳有白馬晝夜出嚙田)
(稻土人逐之劈壁上有天急即投崖下水中久之崖忽崩裂如馬山三字甚明馬不復見字至今存)
(明䋁志又名天馬崖)寶蓋山(在鄖縣西南三里一名西山水經注漢水又東逕鄖鄉縣南之)
(西山元和志西山今名寶蓋山南臨漢水寰宇記寶蓋山北有崖旁視之有一穴甚明朗號為星牖)
(縣志漢水經崖下兩崖扼束為控守要津)古塞山(在鄖縣西南八里一名大塞山)羊尾
山(有二一在鄖縣西南五十里一在鄖西縣西南一百二十里)鴉鶻山(在鄖縣西北二)
(里甚高峻多鴉鶻巢因名)金剛山(在鄖縣西北二十里)捉馬山(在鄖縣西北三十里)
三臺山(在鄖縣西北八十里山勢三曡)龍山(在鄖縣西北一百里輿地紀勝頂有張黃)
(二真人葬履壇)滄浪山(有二一在鄖縣北一百里在竹山縣北一百里)天井山
(在鄖縣北一百七十里)斧山(在鄖縣東北二十里)雷峰山(在鄖縣東北六十里極高)
(峻俗名雷峰拗)風火山(在鄖縣東北六十五里)黎子山(在鄖縣東北七十里上有)
(關又東北三里有石雞山)亂石山(在鄖縣東北一百二十里)防山(在鄖縣境隋書地理)
(志鄖鄕有防山)精舍山(在鄖縣境唐書地理志鄖鄉有精舍山本名獨山天寳中更名)鄖
城山(在鄖縣境九域志鄖鄕縣有鄖城山)牛心山(在房縣東一里舊有關)青峯
山(在房縣東八十里又東十五里有見石山)石盤山(在房縣東一百四十五里以山逕盤)
(統而名亦名十盤山)倒驢山(在房縣東九十里接襄陽府穀城縣界高險難陟)建鼓
山(在房縣東南一百里元和志建鼓山在房陵縣南一百十三里與馬騣山連接二山並高峻冬)
(夏稽雪寰宇記袁崧云登勾將山見馬鬛建鼓嶷然半天華陽國志云山水之艱有馬鬛建鼓之險)
(即此)望夫山(在房縣東南二百里接保康縣界輿地紀勝在房陵縣東南渡口)景山
(在房縣南水經注沮水出東汶陽郡沮陽縣西北景山即荆山首也淮南子曰沮出荆山杜預云水)
(出新城郡之西南發阿山蓋山異名也寰宇記景山在永清縣西南二百里東與荆山連接一名雁)
(浮山雁南翔北歸徧經其上土人由兹改名為雁塞山)南山(在房縣南三里一名鳳凰山)
定山(在房縣南七里潘岳閒居賦房陵朱仲之李出此輿地紀勝吳曾漫錄云房陵定山有朱)
(仲李園三十六所)阜山(在房縣南一百五十里左傳文公十六年楚大饑戎伐其西南至於)
(阜山)楊子山(在房縣西南一百二十里筑水所出)月明山(在房縣西十五里明統志)
(下有崖夜望之光明如月)房山(在房縣西三十里隋書地理志光遷有房山元和志房山在房)
(陵縣西南四十三里其山西南有石室似房因名寰宇記山在房陵縣西南四十里)九室山
(在房縣西四十里一名爛柯山輿地紀勝爛柯山下有九室唐置九室宫後為陳摶修煉之所)馬
息山(在房縣北七十五里有馬息古驛)雞鳴山(輿地紀勝在房縣北一百里)馬
嘶山(在房縣北一百二十里最高險)高塞山(在房縣東北二十五里)香耳山
(在房縣東北一百里)維山(在房縣境後漢書郡國志漢中郡房陵注有維山維水所出)五
女山(在房縣境輿地紀勝房陵縣有五女山在鄧村)兩乳山(在房縣境輿地紀勝房陵)
(縣有兩乳山)霍山(在竹山縣東三里上有蓮花池)長腰山(在竹山縣東輿地紀勝相)
(接者為東谷)方城山(在竹山縣東南三十里括地志竹山縣東南四十一里有山山南有)
(城長十餘里名方城元和志方城山頂上平坦四面險因寰宇記方城山在竹山縣東三十里輿地)
(紀勝方城又右望楚山圖志云楚懷王二十八年秦與齊韓魏共發兵攻楚方城秦軍登山以望楚)
(國故名)香爐山(有二一在竹山縣東南五十里一在竹山縣西南一百三十里)龍祇
山(在竹山縣南二里寰宇記相傳有道士王若沖於此服栢葉成仙)雞公山(在竹山縣)
(南三里)火燎山(在竹山縣南一百六十里)望仙山(在竹山縣南輿地紀勝其右相)
(連者為九女山)白馬塞山(在竹山縣西南三十里一名白馬山水經注堵水旁有白馬山)
(山石似馬望之逼真側水謂之白馬塞孟達為守登之而歎曰劉封申耽據金城千里而更失之乎)
(為上堵吟音韻哀切有惻人心至今水次尚歌之)上庸山(在竹山縣西南四十里)百
丈山(在竹山縣西南輿地紀勝百丈山在竹山縣微江對岸隔岸者曰二溪山按微江今已)
(湮不可考)横鞍山(在竹山縣西五里一名馬鞍山輿地紀勝横鞍山與庸城山相近)筑
山(在竹山縣西五里有白雲巖)懸鼓山(在竹山縣西五里一名庸城山隋書地理志竹)
(山有懸鼓山寰宇記庸人於此山置鼓因名九域志竹山縣有庸城山)鼇山(在竹山縣西十)
(里鼇水所出)黃茅關山(在竹山縣西十五里山路險峻舊有關)十轉山(在竹)
(山縣西二十五里以山徑盤曲而名之)鶴山(在竹山縣西三十里)燕子山(在竹山縣)
(西三十五里輿地紀勝在竹山縣寶峯鎮之左)女媧山(在竹山縣西五十里輿地紀勝山與)
(燕子山相對)團山(在竹山縣西一百里)聖母山(在竹山縣西北三十里明統志世傳)
(有聖母仙過此見惡蛇舉而擲之迄今周迴四十里無蛇)寶峯山(在竹山縣西北七十里)
中山(在竹山縣西北一百五十里山有三峯最高有七寶巖一名七寶山)停舟山(在竹)
(山縣北一百里)礬石山(在竹山縣北輿地紀勝舊產礬石)倉樂山(在竹山縣東北)
(一百五十里輿地紀勝舊經云昔有邑人徐元周積粟於此後遇饑饉發倉粟以救賑鄉人德之故)
(名)黃竹山(在竹山縣東北一名黃竹嶺元和志在竹山縣北百里山上竹色皆黃因名又)
(後魏改置竹山縣因黃竹嶺為名寰宇記黃竹山在竹山縣東一百里)花林山(在竹山縣)
(境隋書地理志竹山縣有花林山)神武山(在竹山縣境輿地紀勝竹山縣有神武山)誥
軸山(在竹谿縣東百步自南迤東横擁水口)龍頭山(在竹谿縣東一里)五峯
山(在竹谿縣東十五里五峯並聳相近有楮山)白崖山(在竹谿縣東三十里一名白巖)
(山崖石突起色白其西有風洞口闊二丈其中深廣不可測)長蘿山(在竹谿縣東元和志)
(長蘿山在上庸縣北五里)騎牛山(在竹谿縣東南一百二十里)紅崖山(在竹谿縣)
(南十五里相近有大峪山)鼓圓山(在竹谿縣南六十里兩山對峙南為南鼓圓北為北鼔圓)
(下各有洞旱可禱雨)馬鹿山(在竹谿縣南六十里山產馬鹿故名)紅土山(在竹谿縣)
(南一百二十里)算盤山(在竹谿縣南一百五十里相近有白楊山)終南山(在竹谿縣)
(南二百里東有子房城)偏頭山(在竹谿縣西南二十里明統志偏削如拱揖狀)峒崎
山(在竹谿縣西南三十里一名銅溪山上有砦為設險處有銅溪洞)王冡山(在竹谿縣)
(西南寰宇記在上庸縣西六十里相傳上有王冡三因名)畫屏山(在竹谿縣西五里一名畫)
(屏峯明統志絶崖峻嶺奇秀如畫)左旗山(在竹谿縣西三十里)香山(在竹谿縣西四)
(十里)雞籠山(在竹谿縣西北三十里一名雞峯山)連錢山(在竹谿縣西北六十里廻)
(環相連形若布錢相近有監旗山)獨松山(在竹谿縣北三十里)青華山(在竹谿縣)
(北七十里)岮峪山(在保康縣東五十步一名萬朝山迤邐層曡三五里許縣中諸山皆從此)
(處發脈)三十六榜山(在保康縣東三十里峯巒環列三十有六若排榜然)大漆
山(在保康縣東五十里)司空山(在保康縣東南八十里接襄陽府南漳縣界)老架
山(在保康縣南二十里)馬鞍山(在保康縣南五十里極高峻又鄖西縣西六十里亦有馬)
(鞍山旁峯崛起而中稍平)石人山(在保康縣南一百五十里)砦山(在保康縣南一百八)
(十里)九龍案山(在保康縣西南九十里)馬盤山(在保康縣西南一百里輿地紀)
(勝山側有麀子洞)筆架山(在保康縣西二百步)冬瓜山(在保康縣西四十里有四)
(石形如冬瓜又西八十里有萬安山)五臺山(在保康縣西北五十里又西北四十里有三尖)
(山)萬連山(在保康縣北三里上有真武洞)罐子山(在保康縣北五十里)照珠
山(在保康縣境隋書地理志永清有照珠山)百武山(在保康縣境隋書地理志永清有百)
(武山)天池山(在鄖西縣東南四里一名天池嶺上有池水四時不竭)火車山(在鄖)
(西縣東南三十里一名火車嶺)南門山(在鄖西縣南五里危峯突起狀如列戟)娘娘
山(在鄖西縣西南八十里極險峻下有九洞皆有泉名娘娘洞洞下泉出如沸緣山田疇資其灌)
(溉)黃龍山(在鄖西縣西舊上津縣東五十里山下有洞洞有泉禱雨多應相近有趙胡山)
嵩山(在鄖西縣西舊上津縣南五十里自陜西興安府洵陽縣子房山分支)鑛山(在鄖)
(西縣西舊上津縣南百里產鐵)盤山(在鄖西縣西舊上津縣南一百二十里)廣順山
(在鄖西縣西北二十里)牛頭山(在鄖西縣西北五十里接陜西商州山陽縣界)光照
山(在鄖西縣西北六十里懸崖峭壁皆巨石)五峪山(在鄖西縣西北舊上津縣北五里自)
(秦嶺分支有五峯攢聚)周恭山(在鄖西縣西北舊上津縣西北二十里相傳有周恭隱於)
(此)十八盤山(在鄖西縣西北舊上津縣西北五十里勢高峻盤折十八曲方至其頂亦)
(名紅巖)詔及山(在鄖西縣西北隋書地理志上津有詔及山)黃山(在鄖西縣北數)
(步)大嶺(在鄖縣東二十里)陡嶺(在鄖縣東二十五里)摩天嶺(在竹山縣南)
界牌嶺(在鄖西縣東七十里接鄖縣界嶺居其中故名)磨石嶺(在鄖西縣南三十里)
(上有石堅細可爲磨)觀軍嶺(在鄖西縣西北舊上津縣南)任嶺(在鄖西縣西北舊上)
(津縣北三十里)鶻嶺(在鄖西縣西北接陜西商州山陽縣界一名鐡鶻嶺輿地紀勝上津縣有)
(鶻嶺極險峻紹興十六年和好成割鶻嶺關外韋馱坪爲界府志嶺在舊上津縣西五十里山形壁)
(立勢若鷹隼山内有洞)五星峯(在竹谿縣北一里五峯相連)九里岡(在竹山縣)
(北七里)車停岡(在竹谿縣南二十里)焦嶺岡(在竹谿縣南四十五里)椒林
岡(在竹谿縣北四十里)尖巖(在鄖縣南四十里懸崖峭削屹立千尺)阿姑巖(在鄖)
(縣北二里)滴水巖(在房縣東二百里汎水所出)誌公巖(在房縣西北四十里輿地)
(紀勝房州西三十里鳳凰山道林巖僧寶誌掛錫之地)魚鮀巖(在竹山縣西南一百八十)
(里鮀疑當作魫)韭菜巖(在竹山縣東北二百里)白雲巖(在竹谿縣東)鹽井
巖(在竹谿縣南一百里)紅巖(在保康縣西九十里其色紅)白巖(在鄖西縣西舊上津)
(縣南一百里)赤崖(在房縣西輿地紀勝在房陵縣西房陵鄉)懸鼓崖(在鄖西縣西南)
(三里上有巨石如懸鼓因名)滴水崖(在鄖西縣西北三十里)如來崖(在鄖西縣)
(西北一百三十里舊上津縣東北四十五里俗名趕龍岡)白谷(在房縣境輿地紀勝在房縣東)
(陽溪對岸)豔谷(在竹山縣境輿地紀勝豔谷在竹山縣與神武山相對)摘星坡(在鄖)
(縣東二十五里一名謫仙坡)八疊坡(在保康縣北八十里)烏呼埡(在保康縣北十)
(五里其山多石崎嶇行者長呼故名)黃連埡(在鄖西縣南四十里舟行入漢之埠口)梭
羅洞(在鄖縣西南四十里有水可溉田百餘畝)武陽洞(在鄖縣西北五十里凡禱雨多)
(應)學古洞(在竹山縣北五十里一名學堂洞府志洞極幽邃其規制像學舍深闊容衆臺)
(凳硯俱石相傳夫子適楚講學於此)觀音洞(在鄖西縣北七十里洞前有潭最深名勝志内)
(有鍾乳滴成大士像)千人穴(在鄖西縣北寰宇記在上津縣東七十里穴口廣闊三丈深二)
(百步可容千人中有石脂凝滴若乳味甘治疾常有石燕羣飛出入其中)漢水(自陜西興安府)
(白河縣東入鄖西縣界又東入鄖縣界又東入襄陽府均州界水經注漢水又東逕長利谷南又東)
(歷姚方經又東過堵陽縣堵水出自上粉縣北流注之注漢水又東謂之澇灘冬則水淺而下多大)
(石又東為淨灘夏水急盛川多湍洑行旅苦之又東逕鄖鄉南之西山又東逕鄖鄉縣故城南又東)
(逕琵琶谷口舊志漢江自白河縣界逕兩岔灘至本瓜溝入縣境曲折東流二百八十里至府城過)
(城又九十里至遠河口入均州界)堵水(源出竹谿縣西東流逕縣南又東逕竹山縣界又東)
(北逕房縣界又東北至府城西三十里入漢一名庸水一名武陵水俗名陡河水經注堵水出建平)
(郡界故亭谷東歷新城郡水旁有别溪又東北逕上庸郡又東逕方城亭南東北歷㠁山下而北逕)
(堵陽縣南北流注於漢謂之堵口寰宇記堵水源出金州平利縣界黃平源嶺下圖經云竹山郭帶)
(堵水水通漢江舟船往來商賈所湊輿地紀勝即今南江通漢江府志南江河源出平利縣界可通)
(竹筏入白土關東流至竹谿縣過秋溝塘名縣河至廖家河與竹谿河會又東流十里至土城與淨)
(峪河會又東三十里合駱家河為水坪河又二十里與龍塸河會曰兩河口一名潭口又東五里與)
(樊定河合又東入竹山縣界為竹山江與柿河羊腸河合名東兩河口又與霍水合亦名霍河又東)
(北流入房縣北境歷黃龍灘至花杲園流入鄖縣南境名陡河北流入漢按鄖陽府境唯堵筑二)
(水為大諸水皆入其中合府之水隨地易名其實皆二水所經耳又按新城在東上庸在西水經注)
(先新城而後上庸恐誤)筑水(源出房縣西南逕縣城北為高梘河一名馬欄河東流入保康)
(縣界為隔渡河又東北流入襄陽府穀城縣界古名彭水左傳桓公十二年楚師分涉於彭杜預注)
(彭水在新城昌魏縣漢書地理志房陵有筑水水經注筑水出梁州新城郡昌魏縣界元和志筑水)
(出房陵縣西北華山經縣北二里寰宇記筑水在房州理北東流逕永清縣南又東北流至襄州穀)
(城縣南又東北注於漢府志筑水一名南梘河一名高梘河出房縣楊子山流至穀城縣入漢按)
(舊志有沮水出房縣西南東北流入城西隅爲潵澥堰此即筑水之源訛爲沮水也又竹山縣西有)
(筑水源出筑山南入堵水與此水同名而源流異)汎水(在房縣東東流入保康縣界又東流)
(入襄陽府穀城縣界今名入渡河水經注汎水出梁州閬陽縣又東逕巴西歷巴渠北新城上庸自)
(汎陽縣以上山深水急枉渚崩湍水陸逕絕隋書地理志永清有汎水府志八渡河源出縣東滴水)
(巖下流爲古羊河入漢江按汎水之源水經注以爲遠在巴西今其上流已湮可見者唯房縣之)
(東滴水巖矣)沶水(在房縣南東流入保康縣界又東流入襄陽府南漳縣界一名零水水經)
(注零水即沶水也上通梁州沒陽縣之默城山司馬懿出沮之所由其水東逕新城郡之沶鄕縣)
霍水(在房縣西北流入竹山縣界入堵水俗名章落河隋書地理志光遷有霍水輿地紀勝霍)
(水導源自房陵至竹山入堵)粉水(在房縣東北又東流逕保康縣界又東流入襄陽府穀城)
(縣界今名粉漬河又名粉青河水經粉水出房陵縣東流過郢邑南注粉水導源東流逕上粉縣取)
(此水以漬粉則皓耀鮮潔有異衆流故縣水皆取名焉寰宇記粉水出永清縣東北永林山)沮
水(源出房縣界東流入保康縣界又東南流入襄陽府南漳縣界一名睢水今名大市河左傳定)
(公四年楚子涉睢汪睢水出新城昌魏縣東南至枝江縣入江漢書地理志房陵東山沮水所出東)
(至郢入江行七百里水經沮水出漢中房陵縣元和志沮水出永清縣西南景山)浸水(在竹)
(山縣西寰宇記浸水在竹山西四十里源出王冡山南流入武陵水堪浣纑紗色白如練按武陵)
(水即堵水)上庸水(在竹山縣西源出上庸山南流入堵水)鼇水(在竹山縣西寰宇記)
(源出縣西十里流入堵水其水多蛇一名龜水)上元水(在竹山縣北今名北星河寰宇記上)
(元水在縣北六十里源出庸嶺下南流入孔陽水有潭深不可測或投石其中即卒風暴雨府志北)
(星河在竹山縣北三里源出陜西白河縣界合水坪狠峪觀音諸水南入堵水)孔陽水(在竹)
(谿縣西南流入堵水今名淨峪河元和志孔陽水在上庸縣西五十步寰宇記孔陽水源出檀溪嶺)
(上其水洗物除垢亦堪磨刀劍甚利也)甲水(在鄖西縣西自陜西興安府白河縣界流至鄖)
(西縣界入漢一名吉水亦稱夾河水經注甲水出秦嶺山東南流逕金井城南又東逕上庸郡北與)
(關柎水合又東南逕魏興郡之興晉縣南又東右入漢水寰宇記甲水在上津縣西二百步南注漢)
(水府志夾河源出秦嶺逕豐陽關入上津縣境繞縣西而南順流一百三十里入漢縣志吉水在上)
(津縣西鐵鶻嶺下舊志夾河南流入漢可通小舟)神定河(在鄖縣東南二十里源出縣南)
(六十里十堰店北流入漢)將軍河(在鄖縣西南一百二十里北流入漢)曲遠河(在鄖)
(縣西北南流入漢其入漢處謂之曲河口)滔河(在鄖縣西北一百七十里自陜西商州商南縣)
(流入東一百四十五里至盤道保流入河南南陽府淅川縣界)趙河(在鄖縣北七十里源出縣)
(東北一百四十里馬喊泉西南流至縣東為盛水堰溉田百餘頃)白巖河(在房縣東南九)
(十里源出縣南阜山東北流入保康縣界入筑水)北河(在房縣北東流入粉水寰宇記北河)
(源出縣西界繞城東流不通船有石岸門阻隔之)爛泥河(在房縣東北自黃家埡西流至)
(白窩村入筑水)羊腸河(在竹山縣西南北流入堵水)柿河(在竹山縣西南源出竹谿)
(縣流逕曾家壩東流與秦坪河合又東流入竹山縣界東北流入東兩河口入堵水縣東南七十里)
(有白沙河東南一百四十里有小葛河俱北流入柿河縣南四十里有秦坪河亦東流入柿河)住
峪河(在竹谿縣東南六十里北流入堵水)浪河(在竹谿縣南五十里北流入堵水)竹
谿河(在竹谿縣西北一名長望川源出雞籠山南流入堵水)麻河(在竹谿縣北三十里)
(一名駱家河南流入堵水)龍堰河(在竹谿縣東北南流入堵水縣東北有安燕河下流與龍)
(堰河合)樊定河(在竹谿縣東北四十里東南流入堵水)深溪河(在保康縣東南)
(一百里東流入襄陽府南漳縣界)板倉河(在保康縣南五十里北流為洞庭河繞縣西而)
(東北流入筑水亦名縣河)東流河(在保康縣南六十里東流入南漳縣界)歇馬河
(在保康縣南一百里東流入南漳縣界)桑坪河(在保康縣南一百里東流入南漳縣界)
雞冠河(在保康縣南一百五十里東流入南漳縣界)湯峽河(在保康縣西三十里)
(一名湯洋河水温可療疾東流入筑水)豆沙河(在保康縣西北十五里南流入筑水)長
河(在保康縣北源出房縣西流至張家坊入保康縣境至柳家坪入筑水)清溪河(在保)
(康縣東北十五里南流入筑水)掌口河(在保康縣東北四十里一名蔣口河南流入筑水)
激浪河(在鄖西縣東三里下流入天河又有五里河在縣東北五里東流合激浪河)歸
仙河(在鄖西縣東南五十里南流入漢)箭流河(在鄖西縣東南五十里又縣西南五)
(十里有火梅溝河下流俱入溪)八道河(在鄖西縣東南本縣東北山泉引流而南至縣東五)
(里為南門河又西南合天河)羊頭溝河(在鄖西縣南五里西流入天河)真峪河
(在鄖西縣西門外流入天河)天河(在鄖西縣西一里源出縣西北牛頭山南流會衆水入漢)
(巨石障流明嘉靖二十七年疏治之可通小舟)麥峪河(在鄖西縣西北合縣西北三十里五)
(里坪河縣西北七十里黃沙河縣西北八十里水東河入天河)谷河(在鄖西縣西北舊上)
(津縣西北五里一名五峪河又縣東南八十里有冷水河縣西南八十里有八里河下流俱入甲水)
龍滚灘(在鄖縣東一里)湯泉(在房縣東十里夷堅志泉内有硃砂)蘇泉(在保康縣)
(後山下明統志民取水於河知縣蘇惠和憫其險遠因後山有泉疏導繞流凡近縣者莫不稱便因)
(名)大湯池(在房縣東十五里土地嶺下小湯池在縣南十里青崖山下二池皆四時常燠)
(澄澈愈疾)蓮花池(有三一在竹山縣東三里霍山頂東崖一在竹山縣西上庸水西崖一在)
(鄖西縣西北)天池(在鄖西縣西南一百二十里居民引以灌溉明統志上津縣西南有池二)
(畝許)相公池(在鄖西縣北七里宋張士遜游覽處)
︹古蹟︺鄖鄉故城(即今鄖縣治古鄖關地晉置鄖鄉縣元改爲鄖縣漢書地理志漢中郡長)
(利有鄖關水經漢水又東過鄖鄉南注又東逕鄖鄉縣故城南縣故黎也即長利之鄖鄉矣地理志)
(曰有鄖關李奇以爲鄖子國晉太康五年立以爲縣華陽國志魏興郡領員鄉縣本名長利元史地)
(理志均州鄖縣兵後僑治無常至元十四年復置)堵陽故城(在鄖縣西南梁置縣後省)
(唐復置尋又省水經漢水又東過堵陽縣注堵水北逕堵陽縣南舊唐書地理志武德元年置南豐)
(州領堵陽縣貞觀元年省入鄖鄉)房陵故城(今房縣治春秋麇國地漢置縣元省入房)
(州左傳文公十一年楚子伐䴢成大心敗麇師于防渚水經注堵水東歷新城郡郡故漢中之房陵)
(縣也漢末以爲房陵郡魏文帝合房陵上庸西城立以爲新城郡以孟達爲太守治房陵元和志房)
(州即春秋時防渚魏爲新城郡周武帝改爲遷州貞觀十年廢遷州自竹山縣移房州治於廢遷州)
(廨即今州治也元統志房州宋建炎二年移治竹山紹興三年復遷於房陵之張羅坪六月移理南)
(山之南紹定四年遭兵復燬明年復立州治遷於城南五里德祐元年知州黃思賢以城來降遷舊)
(治)綏陽故城(在房縣西南一百七十里三國魏置縣西魏置綏州隋廢宋書州郡志新)
(城太守領縣綏陽魏立後改為秭歸晉武帝太康二年復為綏陽隋書地理志房陵郡光遷有舊綏)
(州開皇初廢)昌魏故城(在房縣西南三國魏置縣西魏廢宋書州郡志新城太守領縣)
(昌魏魏立水經注筑水出梁州新城郡魏昌縣界縣以黃初中分房陵立按魏昌即昌魏之訛)
上庸故城(在竹山縣東南古庸國秦置縣漢以後因之梁改置安城縣西魏改曰竹山書)
(牧誓庸蜀羌髳微盧彭濮人孔傳庸在漢江之南史記秦本紀昭襄王三年與楚上庸三十四年秦)
(與魏韓上庸地後漢書郡國志漢中郡上庸本庸國三國魏志明帝紀太和二年分新城之上庸武)
(陵巫縣為上庸郡四年省上庸郡景初元年分魏興之魏陽錫郡之安富上庸為上庸郡晉書地理)
(志荆州上庸郡魏置統縣上庸惠帝以上庸屬梁州隋書地理志房陵郡竹山梁曰安城西魏改焉)
(置羅州開皇十八年改曰房州大業初州廢元和志竹山縣本漢上庸縣後漢於縣立上庸郡後魏)
(改置竹山縣元統志宋紹定四年焚毁移於縣南元初還舊治府志縣治始建於方城山後遷於上)
(保縣河再遷於今治)微陽故城(在竹山縣西魏置建始縣晉改名梁省宋書州郡志上庸)
(太守領縣微陽魏立曰建始晉武帝改)安鄉故城(在竹山縣境華陽國志上庸郡領安)
(鄉縣魏咸熙元年以為公國封蜀後主後廢按梁改上庸置安城縣蓋以安鄉故縣得名)武
陵故城(在竹谿縣東漢置縣後漢省三國魏復置梁省唐又置尋省寰宇記古上庸城在廢)
(上庸縣東四十里武陵故城是也)吉陽故城(在竹谿縣西東晉置梁省晉書地理志桓)
(温平蜀之後以巴漢流人立晉昌郡領吉陽東關縣府志上土城在竹谿縣西五十里即吉陽故址)
(下土城在竹谿縣北五里即東關故址)長利故城(在鄖西縣西漢置縣後漢省魏復置)
(晉改置鄖鄉縣隋復分置唐省水經注漢水又東逕長利谷南入谷有長利故城舊縣也唐書地理)
(志商州上津義寕二年置長利縣貞觀元年廢按宋書州郡志以爲晉之錫縣漢長利所改今考)
(華陽國志員鄉本名長利水經注漢水先逕錫縣故城後逕長利故城宋志恐不足據今不從)興
晉故城(在鄖西縣西北魏立平陽縣晉改名西魏廢水經漢水又東左得育漢注興晉旬陽)
(二縣分界於是谷宋書州郡志魏興太守領縣興晉魏立曰平陽晉武帝太康元年更名寰宇記平)
(陽故城在廢黃土縣東晉太康三年魏興郡自錫縣移理於此)上津故城(在鄖西縣西北)
(一百四十里南北朝宋置北上洛縣隋改爲上津縣元省明復置本朝順治十六年省宋書州郡)
(志上洛太守領縣北上洛隋書地理志上洛郡上津舊置北上洛郡梁改爲南洛州西魏又改爲上)
(州唐書地理志商州上津義寕二年置上津郡武德元年曰上州貞觀八年州廢以上津來屬府志)
(明洪武八年復置屬襄陽府成化中改屬鄖陽)黃沙故城(在鄖西縣東唐書地理志均州)
(鄖鄉武德元年置黃沙縣八年省)淅川廢縣(在房縣境舊唐書地理志武德元年遷州)
(置淅川縣五年廢)新豐廢縣(在竹谿縣東南元和志齊新豐縣魏改孔陽縣因界内孔)
(陽水為名開皇三年罷孔陽縣仍移上庸縣理於廢孔陽縣理屬羅州貞觀十年改屬房州寰宇記)
(廢上庸縣在房州西二百五十里梁改武陽立新豐縣又改為武陵縣後魏改為京川縣廢帝二年)
(改為孔陽縣隋改上庸今併入竹山九域志開寶中省上庸縣)漫川廢縣(在鄖西縣北四)
(十里隋書地理志上洛郡上津後周併漫川縣入)開化廢縣(在鄖西縣北隋書地理志)
(上洛郡上津後周併開化縣入寰宇記廢開元縣在上津縣東七十里魏前廢帝二年置後周保定)
(三年廢按隋書地理志作開化寰宇記作開元疑誤)沶鄉廢縣(在保康縣南三國魏)
(立梁省沶亦作祁宋書州郡志新城太守領縣祁鄉何志魏立晉大康地志作沶水經注新城沶鄉)
(縣分房陵立)沮陽廢縣(在保康縣南南北朝宋置西魏廢宋書州郡志汶陽太守領縣)
(沮陽何志新立)永清廢縣(在保康縣西元和志永清縣西至房州一百十里本房陵縣地)
(後魏廢帝分房陵東境置大洪縣周武帝改為永清縣屬遷州隋改屬房陵郡寰宇記後魏大洪縣)
(屬光遷國後周保定二年移於今理乃改為永清今併入房陵九域志永清縣開寶中廢)受陽
廢縣(在保康縣西南一百五十里接房縣界今名受陽坪舊唐書地理志武德元年遷州置受)
(陽縣七年廢輿地紀勝唐受陽縣在南山之南王圻續文獻通考受陽縣後治竹山縣南境舊志受)
(陽坪在保康縣西南明成化中官軍討鄖陽賊逼房縣西山賊懼欲走受陽都御史白圭檄别將往)
(受陽截其奔軼即故受陽城)漢王城(在鄖縣東北一百二十里相傳漢光武嘗屯於此)
秦王城(在竹山縣南輿地紀勝在縣南一里唐景龍中掘得石刻云秦白起伐楚於此下砦)
九斤城(在保康縣北五十里舊志相傳昔人築城於此將成稱其土重九斤以水土輕浮遂)
(棄之今址尚存)城子坪(在竹山縣西一百二十里城址尚存蓋古時縣治也)濮王故
宫(在鄖縣西北輿地紀勝唐濮王薨妃間氏捨宫為延福寺即今乾明寺)廬陵王宫
(在房縣南唐中宗在房州所居輿地紀勝龍光寺在房州南即廬陵王故宫)至喜館(在房)
(縣北二十里輿地紀勝舊名悔來館紹興十四年漕使周綰易今名)梳粧臺(在鄖縣東輿地)
(紀勝在府城東六十里)方城亭(在竹山縣東南方城山左傳文公十六年楚廬戢黎侵庸)
(及庸方城注上庸縣東有方城亭冰經注堵水又東逕方城亭南)喜豐亭(在竹山縣治東)
(宋縣今鄭延年建明統志宋慶元閒建)登爽亭(在竹山縣治東府志元達實布哈至正閒)
(為竹山今建達實布哈舊作塔失不花今改正)去思亭(在鄖西縣東南明知縣侯爵有)
(善政去後民思之立此亭)鬼田(在竹山縣東二里寰宇記鬼田隔堵水約二頃不生樹木止有)
(茅荻每歲清明日祭而燎之豫卜其豐儉燎草至盡即是年豐風俗為驗於今亦然)
︹關隘︺馬山口關(在鄖縣西五十里明宣德閒置成化五年築土城周八十丈)青桐
關(在鄖縣西北七十里)白桑關(在鄖縣東北八十里)黎子關(在鄖縣東北一百二)
(十里故黎地名勝志地理志云鄖有關李奇以為黎子國郡城東北有黎子關乃沿黎子之名)湯
池關(在房縣東十五里以大小湯池名)馬欄關(在房縣東三十五里)房山關
(在房縣西三十五里)高梘關(在房縣北十五里)黃茅關(在竹山縣西北五十里)
吉陽關(在竹山縣西一百里)小關(在竹谿縣西南接陜西興安府平利縣界)白土
關(在竹谿縣西五十里接平利縣界)六郎關(在鄖西縣西南一百七十里舊上津縣南)
(六十里)雞嶺關(在鄖西縣西五十里)馬鞍關(在鄖西縣西六十里)李四關
(在鄖西縣西北八十里)黃龍鎮巡司(在鄖縣西百二十里本朝乾隆三十五年移)
(江峪塘巡司駐此)九道梁巡司(在房縣西三百六十里迪四川大寕縣要道本朝)
(乾隆四十八年設)板橋山巡司(在房縣西北一百八十里)官渡河巡司
(在竹山縣南一百二十里明成化閒築堡本朝嘉慶十一年設巡司)小嶺鎮(在鄖縣西)
(南四十里)武陽鎮(在鄖縣西北二十里)馬昌鎮(在鄖縣西北二十里)雷峰埡
鎮(在鄖縣東北七十里舊有巡檢司今裁)城關鎮(在竹谿縣東七十里)中山鎮
(在竹谿縣東北六十里)江口鎮(在鄖西縣西舊上津縣南一百二十里漢江津渡口也)
白家營(在鄖縣東十五里)博磨坪砦(在房縣東南一百八十里)老砦(在房)
(縣南十里)羊角砦(在房縣西四十里)取毒砦(在竹山縣西一百八十里)中山
砦(在竹山縣西一百五十里)得勝砦(在竹谿縣南五十里)九龍砦(在保康縣西南)
(九十里)金花砦(在鄖西縣東南四十里)廖家砦(在鄖西縣東南五十里)朱
家砦(在鄖西縣西南五里高山絶頂路徑僅通上設城墉基址猶存)北山砦(在鄖西縣)
(西北一百五十里)黃柿坪堡(在鄖縣北一百十里)梅家堡(在鄖縣東北一百三)
(十里)馬良坪堡(在房縣東北二百里接保康縣界明成化末建)望夫山堡(在房)
(縣東南一百八十里接保康縣界明嘉靖中置東抵馬良坪通荆門川遠安縣界北通襄陽府均州)
(武當山)洪坪堡(在竹山縣南二百里歧路四通明宏治中建)鄧家壩堡(在竹)
(山縣南九十里)四莊坪堡(在竹山縣西九十里明成化中建)三界堡(在竹山縣)
(西北一百八十里西接竹谿縣界北接陜西興安府白河縣界明萬歷中建)常平堡(在保)
(康縣東南九十里東至襄陽府南漳縣九十里一名長坪店)馬鞍山口堡(在鄖西縣)
(南五里)廟川堡(在鄖西縣西二百六十里舊上津縣西一百里路達商洛山深徑僻明嘉)
(靖八年建堡)上津堡(在鄖西縣西北一百四十里本朝乾隆十九年設巡司嘉慶十一)
(年裁設通判駐此)夀陽坪(在房縣西南一百八十里)椒園坪(在房縣北一百里)
大木厰(在房縣西北一百四十里舊有官亭)麥場埡(在房縣東北九十里舊有官亭)
安陽口店(在鄖縣東五十里)崖屋店(在鄖縣西南一百二十里)安城店
(在鄖縣西七十里)柏木店(在房縣西南一百八十里)歇馬河店(在保康縣南一)
(百里)洞庭廟店(在保康縣東北四十里)羊尾山店(在鄖西縣西南一百二十)
(里)閻家店(在鄖西縣北三十里)章落河市(在房縣西八十里)生河市
(在竹山縣南二十五里)泥灣市(在竹山縣南五十里)保豐市(在竹山縣西八十里)
(舊爲鎮亦名寶豐又名寶峯九域志竹山縣有寶豐鎮)
︹津梁︺永濟橋(在鄖縣東三里)神定橋(在鄖縣東南十五里)西河橋(在房縣西)
(門外)元石橋(在竹山縣西五里長五丈)麻家橋(在竹山縣西六十里)仙濟橋
(在竹山縣西七十里)坪河橋(在竹溪縣東十里)望川橋(在竹谿縣西二里)惠
政橋(在保康縣北門外)偏橋(在鄖西縣東南十六里達鄖縣孔道)勝輿橋(在鄖)
(西縣南一里)天橋(有二俱在鄖西縣一在縣西北八十里一在縣西北舊上津縣西二十里)
(在兩崖閒高十一丈餘元至正閒建)沄洲渡(在鄖縣東南四十里路出均襄)時家灣
渡(在鄖縣東北一百二十里為陸走唐鄧之道)斗河渡(在房縣東南六十里)兩河
口渡(在竹山縣西南九十里)縣河渡(在竹谿縣東六十里)掌口渡(在保康縣)
(北五十里)
︹隄堰︺捍江隄(在鄖縣東長三百餘丈明成化十四年御史吳道宏增築又名吳公隄)武
陽堰(在鄖縣西北二十里)盛水堰(在鄖縣北五里本朝康熙十七年修築)潵澥
堰(在房縣西南十五里)甘溪堰(在竹谿縣東三十里)老虎堰(在竹溪縣西南四十)
(里)田旗堰(在保康縣東五十里)蛇渠堰(在保康縣西北一百五十里)千工
堰(在鄖西縣西北十五里明洪武初築水出黑龍潭溉田千餘畝)麥峪河堰(在鄖西縣)
(西北三十里)
︹陵墓︺︹周︺尹吉甫墓(在房縣東七十里方輿勝覽尹吉甫世傳為房陵人今房之人尹姓)
(為多豈其苗裔歟明統志尹吉甫墓在縣東有碑剝落按直隸天津南皮縣有尹吉甫墓載在祀)
(典謹並存之)趙王遷墓(在房縣北元和志在房陵縣北九里寰宇記又有大家三所在)
(縣南號三王冡名勝志秦使王翦滅趙徙趙王遷於房陵王思故鄉作山木之謳開者莫不流涕卒)
(因葬焉)︹漢︺張敖墓(在房縣西百餘里)︹唐︺濮恭王泰墓(在鄖縣北五里)
(輿地紀勝地名長辨村有廟)廬陵王世子墓(在竹谿縣北三里高大如邱陵世傳)
(中宗在房州韋后生子殀葬於此)︹宋︺張士遜墓(在鄖縣西四里明統志張相國墓在)
(府城西有華表石人謂即張士遜墓)︹明︺蕭烈婦墓(在鄖西縣西五里)
︹祠廟︺女媧廟(在竹山縣西五十里女媧山下)洞庭神廟(在保康縣東北四十里)
潵澥龍王廟(在房縣西南潵澥堰宋建禱雨輒應)尹公廟(在房縣西南三里祀)
(周尹吉甫輿地紀勝唐咸通中建)蕭相國廟(有二一在房縣舊守禦所西一在鄖西縣)
(西舊上津縣治祀漢蕭何)黃公祠(在房縣西祀漢黃香)歇馬廟(在房縣西五十里祀)
(漢關忠義相傳嘗歇馬於此)諸葛武侯祠(在房縣西五十里祀漢諸葛亮)原公
祠(在鄖縣西北一里祀明撫治都御史原傑)忠烈廟(在鄖西縣治西南祀明死事同知朱)
(襃)
︹寺觀︺興福寺(在鄖縣西明建)惠感寺(在房縣西一里)龍興寺(在房縣西北一)
(百里明統志唐柳宗元岳州聖安寺碑云無姓和尚始居房州龍興寺即此)大梵寺(在竹)
(山縣東一百里)豐登寺(在竹谿縣東)幽靜寺(在保康縣北一里)清明寺
(在鄖西縣西北舊上津縣東唐貞觀閒建)乾興寺(在鄖西縣北五里)迎恩觀(在鄖)
(縣治北舊名唐德觀明宏治中改名)白鶴觀(在鄖縣西十五里)望仙觀(在房縣西)
(四十里府志有漢費長房遺蹟)
︹名宦︺︹三國︺︹魏︺蒯祺(建安二十四年蜀主命孟達攻房陵祺為房陵太守為達所執不屈)
(死之)︹晉︺吉挹(馮翊蓮勺人孝武帝初為魏興太守苻堅將韋鍾來攻挹力拒之斬七百級加)
(督五郡軍事鍾率衆欲趨襄陽挹又邀擊斬五千級鍾怒迴軍圍之又屢挫其鋒後鍾衆繼至城陷)
(引刀欲自殺友奪其刀會鍾執之閉口不言不食而死)郭寶(太元中上庸太守桓沖遣伐苻)
(堅魏興太守禇桓上庸太守殷方並降之新城太守麴常遁走三郡皆平)︹西魏︺泉仲遵
(上洛豐陽人廢帝元年於上津置南洛州以仲遵為刺史仲遵留情撫接百姓安之先是民多背叛)
(仲遵以廉簡處之羣蠻率服)︹周︺蕭撝(蘭陵人保定三年為上州刺史為政仁恕以禮讓為)
(本嘗至元日獄中囚悉放歸家聽三日然後赴獄諸囚並依限而至吏民稱其惠化秩滿當遷部民)
(李漆等三百餘人上表乞留詔嘉美之)李禮成(隴西狄道人武帝時遷州刺史時朝廷有)
(所徵發禮成以蠻夷不可擾擾必爲亂上表固諫帝從之)︹隋︺竇賢(開皇中任遷州刺史蒞政)
(有聲士民懷之)︹唐︺張知謇(幽州方城人中宗在房州禁察苛嚴知謇與董元質崔敬嗣繼)
(爲刺史供億保戴不少弛帝復位拜左衞將軍)崔敬嗣(靈昌人中宗在房州吏多肆慢不爲)
(禮敬嗣爲刺史獨盡誠推敬儲給豐衍)韋景駿(京兆萬年人中宗時遷房州刺史州無學)
(校好祀淫鬼景駿興貢舉通隘道作傳舍罷祠祀無名者)︹宋︺辛文悅(開寶三年知房州時)
(周恭帝降封鄭王出居是州上以文悅長者故命焉)楊仲元(管城人知鄖鄉縣宰相張士遜)
(先塋隸境内將屬之召不往至則按籍均役之雖堂帖求免不爲減)陳希亮(眉州青神人仁)
(宗時盜起京西富弼薦知房州州素無兵備希亮以牢城卒雜山河戸得數百人日夜部勒聲振山)
(南殿侍雷甲以兵百餘人逐盜竹山所至爲暴希亮即勒兵阻水拒之命持滿無得發士皆植立如)
(偶人甲射之不動乃下馬拜請死吏士皆欲斬甲以徇希亮獨治爲暴者十餘人使甲以捕盜自贖)
(供奉官崔德贇捕賊黨軍子不獲圍竹山民向氏殺父子三人梟首南陽市曰此黨軍子也希亮察)
(其冤下德贇獄未服黨軍子獲於商州詔賜向氏帛復其家流德贇通州或言華陰人張元走夏州)
(為元昊謀臣詔徙其族百餘口於房饑寒且死希亮言元事虛實不可知請釋其族詔從之老幼哭)
(庭下畫希亮像祠焉)李璆(汴人徽宗時知房州時既㩁官茶復強民輸舊額貧無所出被繫者)
(數百人璆至即日盡釋之)晉騭(紹興初知房州適桑仲蹂躪軍士絶糧騭令軍開墾至秋大熟)
(貧民能為工匠者令修製軍器農具移州治創州學俾民遣子弟入學免其役稅)︹明︺馬伯
庸(洪武初知鄖縣撫字流民興舉庶務人懷其惠)原傑(陽城人成化時劉千斤等為亂流民)
(逋寇多潛匿秦楚蜀三省之交命傑以戸部侍郎出撫傑遍歷山谿宣朝廷德意諸流民皆願附籍)
(得戸十一萬三千有奇戸各授田用輕則定賦置鄖陽府及析置諸縣擇良吏為有司又置湖廣行)
(都司增兵戍守以地界三省事無統紀請特設撫治經理周密措置宏遠由是流人得所四境又安)
吳道宏(宜賓人成化中以大理少卿撫治鄖陽綏輯流移加意安撫)吳遠(安福人成)
(化中原傑開設府治博選才望遠由鄧州知州薦為知府經營創建有勞來還定安集之功)侯
爵(歸德人成化中知鄖西縣時縣治新設庶務草創爵悉心規畫秩滿去士民建祠祀之)曾
熙(泰和人成化中知竹谿縣時縣初分設逋逃新附熙推誠招撫民甚安之)戴珊(浮梁人宏)
(治中巡撫鄖陽以房縣幅&KR0695;太廣東南地連山峒乃析置保康縣嘗自製陣法訓練兵伍蜀寇野王)
(剛躪竹山平利諸縣珊遣將誅之釋脅從數千人遂定)胡倫(四川人宏治中知鄖陽府郡東)
(靈泉之西有武陽盛水二堰溉田甚博歷久淪没歲比不登民往往爭水致訟倫割俸鳩工董治甃)
(以巨石翼以巨幹蓄泄有時至今賴之)蘇惠和(蓬溪人宏治中知保康縣時縣治初創惠)
(和建城池創公署興學有才分疆定籍在任九年戸口蕃息)陳雍(餘姚人正德閒撫治鄖陽)
(時荆襄漢沔及監利潛江諸邑民遭墊溺雍悉出公帑又借武當山香稅親詣所在立法賑濟全活)
(者甚衆)王縝(東莞人正德中撫治鄖陽武宗西狩傳將幸武當諸郡豫備供億科斂民財衆)
(心駮愕縝令郡邑不為備中貴往來横恣者縝痛抑之)曾槐(商城人正德閒知上津縣時蒿)
(蘆盜起槐捐俸甃磚城盜不為害)王以旂(江寕人嘉靖閒撫治鄖陽時平利竹房盜起倚)
(險行刧以旂遣指揮李時同知張直會擒之又給貧民牛種賑恤流亡民大悅)陳鑰(潮陽人嘉)
(靖中知竹谿縣時邑經賊殘破復業者少鑰勞心撫字親歷桑田勸民耕作又請歲減賦税十之三)
(民甚德之)張文英(武陽人嘉靖中竹谿主簿土寇掠境力戰死)汪道昆(歙縣人隆)
(慶中撫治鄖陽悉卻供億為政不察察而大綱畢舉)王世貞(太倉人萬歷中撫治鄖陽彈斥)
(貪墨清戎政核軍屯鄖陽屹然成雄鎮)宋豸(容城人萬歷中知鄖陽府清田賦稽戸籍又以)
(各屬屯糧米麥一例並折高下重輕未免偏累請分别夏麥秋粟釐定成書鄖民永享其利)陳
暹(富順人萬歷中知鄖縣時議開鑛採金遣中官至鄖暹言鑛脈已絶遂得報罷)朱衣(南京)
(錦衣衞人萬歷中自鄖西知縣調任房縣民田每苦旱潦衣於縣南鑿石爲斗門大者三小者三十)
(五爲管七十餘以時蓄洩溉田萬餘畝)潘可賢(烏程人萬歷閒知保康縣建倉積穀以備)
(歲饑民甚賴之)蔡復一(同安人天啟中撫治鄖陽時亢旱三月不雨復一步禱自狀其罪又)
(不雨乃令開囹圄素冠布袍坐其中是夕甘雨如注)黃從貴(元城人崇禎中知房縣時寇盜)
(出沒從貴獨守孤城援絶城陷罵賊死本朝乾隆四十一年賜諡節愍)盧象昇
(宜興人崇禎七年流賊破鄖陽命象昇以僉都御史撫治至則屬縣殘壞兵缺餉且從賊象昇鎔所)
(服銀盔帶市具椎牛犒軍勵以忠義衆咸誓死時蜀寇返楚者駐鄖之黃龍灘象昇與總督陳奇瑜)
(分道夾擊連戰皆捷漢南寇幾盡因請益鄖駐兵減賦稅繕城郭貸鄰郡倉穀募商採銅鑄錢鄖得)
(完輯)郝景春(江都人崇禎閒知房縣修城濬隍繕守備賊至屢挫之會羅汝才就撫安插房)
(縣已而與張獻忠俱叛城䧟景春死之其子鳴鸞及僕陳宜俱從死事聞贈太僕寺卿立祠致祭)
(本朝乾隆四十一年賜諡忠烈)楊道選(房縣守將崇禎閒羅汝才陷城同郡將張)
(星炫俱不屈死四十一年本朝乾隆賜諡烈愍)蔣宗縉(銅仁人崇禎中知鄖西縣)
(流寇猖獗宗縉繕甲厲兵堅壁固守屢解重圍後官軍雲集文武僚吏多聚於上津宗縉悉心調度)
(芻糧無缺而民不受征繕之累)方國儒(歙縣人事母以孝聞崇禎中知保康縣縣小無備流)
(寇至率鄕兵禦之及敗被執罵賊死本朝乾隆四十一年賜諡烈愍)劉元伯(崇禎)
(閒知鄖西縣流賊攻圍日久力盡援絶城陷死之本朝乾隆四十一年賜諡節愍)李
孔效(遼陽人崇禎中知竹谿縣李自成張獻忠先後圍城孔效悉力捍禦左良玉擁兵不救防)
(兵内潰城遂陷孔效持利刃伏短垣閒賊過輒殺之盡力格鬭被執不屈死本朝乾隆四十一年)
(賜諡節愍)楊鏡(四川人崇禎中知保康縣空城無人招集逃亡浚池修城作保障計)
(賊宇至城破閉門自盡本朝乾隆四十一年賜諡節愍)王紹正(竹谿訓導崇禎)
(七年獻賊陷城不屈死本朝乾隆閒予祀忠義祠)曹同(巢縣人知鄖西縣崇禎八)
(年城陷賊索印大罵不與賊擊骨肉皆碎本朝乾隆四十一年賜諡節愍)龔懋澤
(閩縣人崇禎八年以湖廣都司經歷攝篆上津闖賊陷城死本朝乾隆四十一年賜諡節)
(愍)屠紹臯(寕國人知上津縣崇禎十年獻賊陷城被執不屈死本朝乾隆四十一年)
(賜諡節愍)朱邦聞(房縣主簿崇禎十二年賊陷城被執脅降罵賊死全家殉難本朝)
(乾隆閒予祀忠義祠)王元會(蓋州人知鄖西縣崇禎十二年獻賊等夜襲城死之)
(本朝乾隆四十一年賜諡節愍)萬惟壇(曹縣人官鄖西縣佐闖賊陷城死妻李氏)
(殉難一年本朝乾隆四十賜諡節愍)
︹本朝︺徐啟元(奉天人明末以都御史撫治鄖陽時流寇路應彪馮養珠等寇鄖啟元守禦數)
(年復以密計殺賊順治二年率土來歸仍命撫治)劉璿(廣平人順治初任鄖陽府同知)
(王光泰叛被執遇害時同殉難者鄖縣知縣趙丕承正定人)李承鑛(大同人順治初知房)
(縣時縣城為流寇所毁承鑛居羊角砦招撫流亡老少歸業賊潛山谷中一日夜行三百里襲破砦)
(被執不屈死)謝泰(字彙征大興人順治己丑進士知竹山縣時寇賊充斥泰駐鶯崖寨川寇)
(劉二虎郝摇旗來犯泰率鄉勇卻之土賊楊明啟與川寇合泰知鶯崖不可守移壁蔣家寨賊復來)
(攻築木城二十餘里為長圍泰以計殺賊八百有奇後援兵至圍始解泰乘勝追剿賊多投河死以)
(全邑功遷軍前督餉同知告歸卒祀忠義祠)許文耀(福建人康熙初任鄖陽通判楊來嘉)
(叛上官檄文耀往撫文耀諭以利害賊無從意文耀切責之遂遇害事聞贈䘏)穆生
輝(山西天鎮人任鄖陽總兵土寇犯境力戰死)傅桂芳(永清人康熙中竹山營遊擊賊)
(譚宏犯鄖陽桂芳中鎗殁詔贈都司僉書)朱綵(高唐州人康熙中知鄖陽府舊有武)
(陽龍門諸堰歲久湮廢民失水利綵捐貲修復歲獲倍登復講學勸農緝盜安良郡中翕然稱治卒)
(祀名宦)劉大成(新昌人知竹山縣嘉慶元年教匪曾世興陷城與典史吳國華均以殺賊)
(捐軀恩予優䘏國華大興人)陳世章(江西人知保康縣縣無城嘉慶元年邪匪猝人)
(境督率兵勇剿賊與守備孫掄魁同被害恩加優䘏)蕭水清(字廉泉平遠人保康)
(典史嘉慶元年教匪宇入縣署水清與教諭黃義峯拒署門門開不可闔各手刃賊十餘人力竭俱)
(死恩予優䘏水清子其馨其芳姪祚超及妻弟林良鳳幕客范紹晉皆不屈死妻林氏媳韓)
(氏及其女孫皆闔門自殺)宗超海(字雲峯贑縣舉人知竹谿縣多善政嘉慶元年教匪滋事)
(勢倉猝無備督撫駐武昌距邑且千里超海度陜省較近具狀請援幕客以越境請兵有難色超海)
(憤然曰一邑生靈朝不及夕可拘常格乎陜撫秦承恩適至興安得狀遣兵一邑獲全七年)
(予祀名宦祠)黃詔(山陰人房縣九道梁巡檢嘉慶四年教匪犯境詔率鄉勇堵禦力竭遇害)
(賜䘏如例)金克俊(大興人乾隆庚子舉人嘉慶五年署房縣知縣隨營剿賊陣亡)
(恩旨照知縣例賜䘏)
︹人物︺︹周︺尹吉甫(房陵人食采於房詩人爲之歌六月之章)︹晉︺王遜(字邵伯魏興人)
(累官上洛太守私牛馬在郡生駒犢秩滿悉以付官永嘉中爲寕州刺史時外逼李雄内有夷寇吏)
(士散沒城邑邱墟遜披荒糾厲收聚離散誅豪右不奉法者征伐諸夷俘馘千計於是莫不振服威)
(行境土遣子澄奉表勸進於元帝帝封遜襃中縣公李驤寇寕州遜使將軍姚崇爨琛拒之戰於堂)
(狼大破驤等崇以道遠不敢渡水窮追遜執崇鞭之怒甚髮上衝冠冠爲之裂夜中卒諡曰壯)︹西
魏︺扶猛(字宗略上甲黃土人世爲上洛郡蠻渠帥梁時爲新城上庸太守南洛北司二州刺)
(史封宕渠縣男魏廢帝元年降魏授車騎大將軍羅州刺史從賀若敦討信州破之入白帝城撫慰)
(民夷莫不悦服後又破蠻帥文子榮於汶陽進爵臨江縣公轉綏州刺史從衞公直援陳將華皎時)
(軍不利唯猛所部獨全又從田宏破漢南諸蠻前後十餘戰每有功)︹明︺李善(房縣人洪武初)
(授國子助教歷工部郎中榷課蘆茶出納稱平旋以引年致仕)彭忠(竹山人永樂舉人累官常)
(州知府郡為三吳劇地時成祖營建北京民苦征徭忠撫字盡善治行為天下第一)陳瑛(竹山)
(人永樂初以明經應詔除刑科給事中性剛直奏劾無所忌朝廷重之)潘滎(竹山人永樂初)
(刑部主事讞決無私嘗曰一點墨一人命可不慎乎人服其言)楊五(保康人兄弟五人以射獵)
(為業有勇名劉千斤石和尚作亂欲掠遠安憚五兄弟不敢越乃以重賂假道五陽受之而設伏以)
(待賊覺乃遁去寇平授左千戸不就力耕終其身)周清(竹谿人正德十進士不樂仕進隱居)
(教授嘉靖初為處州府推官循聲丕著以賢能徵卒於途)朱襃(字崇益鄖西人嘉靖舉人歷官)
(揚州府同知倭寇劫掠海壖襃率兵力戰死事聞贈布政司參議廕其子立祠祀焉)赫奕(鄖縣)
(人嘉靖中舉人授永昌府推官昭雪冤獄轉晉下川南參議適奢寇為亂奕親冒矢石平之陞廣東)
(布政使未任卒川督朱燮元以平奢功疏於朝贈兵部侍郎廕其一子)温如玉(鄖縣人嘉)
(靖進士累官御史巡按蘇松時江南島寇初平物產凋耗如玉一意撫循民咸蘇息尋擢山東按察)
(副使以病歸如玉謹廉隅敦孝友居官二十年故廬不增一椽)徐成楚(字衡望竹谿人萬歷)
(進士知内黃縣有訟鬻田不鬻井者陽不應使人浚井得鐵鎮枯骨乃十年前田主所潛殺布商也)
(遂按伏法邑人神之歲旱蝗不入境擢給事中糾劾不避權貴)歐陽照(竹谿人萬歷進士累)
(官給事中出為隴西道副使為政持大體有能名)吳應元(鄖西人以掾起家慷慨有國士)
(風任巴西典史以廉敏稱天啟三年奢崇明亂得應元欲授以偽職應元罵曰某雖末吏官自天朝)
(豈向爾死賊求署耶拔刀自刎事聞令建祠祀之)喻元傑(鄖西人兄弟三人皆諸生崇禎)
(十年流賊夜襲城母陳氏方卧疾家人悉逃獨元傑侍母側母促之去元傑泣曰舍母偷生何以生)
(為賊至母子俱被害)寇士元(鄖西人明末寇亂士元以諸生散家財募士破賊知縣蔣宗縉)
(署為守備後力戰死本朝乾隆四十一年賜諡節愍)劉泗源(鄖縣諸生明末路馮)
(二賊圍鄖城城中食盡將潰泗源縋城入賊營為諜以閒之兩賊互相猜疑天明遁去)
︹本朝︺謝廷賓(保康貢生有智略郝賊盤踞房竹閒往往以輕騎掠野廷賓糾合鄉里保全山)
(砦閒出奇兵襲賊賊不敢縱人賴以安)甘繼芳(竹谿人明季流賊出没邑境繼芳糾合義)
(勇守禦本朝康熙初授守備駐中峯砦左奚會楊來嘉叛連洪謝二賊來攻知縣曹席珍入中峯)
(與繼芳協力為前後二門拒守經兩月有縣役通賊破砦賊執席珍繼芳曰主砦者我也因厲聲殺)
(賊至五峯嶺被害)梁應旭(鄖西人天性純孝里黨咸稱之乾隆九年旌)吳正孝
(竹山人以千總從征金川陣亡嘉慶六年𥙷給恩騎尉世職)魏一輪(竹山人乾隆庚子舉)
(人嘉慶元年教匪滋事一輪與兄庫大使廷佐武舉廷宣率鄉勇堵禦一輪殺賊被戕妻子亦遇害)
(廷佐孫藻姪孫元喜及二僕俱死於賊)黃富國(字世封竹山武生嘉慶元年教匪陷竹山)
(富國隨西安將軍恒瑞攻復縣治追斬賊首曹海陽於北星河隨剿别賊皆有功每出戰張黑幟賊)
(目之為黑虎軍洊擢督標守備二年剿賊於山口兩峯壁立賊麏至洞胸死事聞恩)
(予䘏廕如例)甘杜(竹谿歲貢生嘉慶元年任來鳳訓導教匪猝至偕地方官固守城陷死之)
(事聞議䘏)
︹流寓︺︹宋︺龔夬(瀛州人上疏乞正元祐后冊位號及元符后不當並立書報聞已而元祐后冊)
(再廢言者論夬嘗建言詔削籍編管房州)劉光祖(簡州陽安人趙汝愚既罷相韓侂胄擅朝)
(目士大夫為偽學逆黨禁錮之光祖撰涪州學記諫官張釡指為謗訕奪職謫居房州)︹明︺母
德純(南充人嘉靖四年以議大禮戍鄖陽開館授徒於鄖)
︹列女︺︹明︺蕭烈女(聗西人成化閒年十九以歲荒隨父流寓上津會官軍逐流民甚急有強)
(暴詐稱官軍執欲汚之蕭度不免自經死)熊養性妻曾氏(鄖縣人許字養性養性病)
(卒女聞之自經死家人合葬焉)于一鳴妻張氏(鄖縣人夫溺死張哀毁卒)劉顯
清妻許氏(保康人年十九顯清墜水死許聞奔哭索尸不獲因自沉後於穀城河並得兩)
(尸事聞獲旌)郭大美妻景氏(竹谿人事姑至孝夫殁姑復卒景慟哭死於柩旁)
張應龍妻馮氏(鄖西人夫卒無子殯前二日自經)段雲錦妻徐氏
(鄖縣人崇禎十六年李茂春倡亂徐與雲錦弟雲章妻趙氏以死相誓衣襦皆密縫之已而為賊所)
(掠行至武陽觀音洞見懸崖臨水數十仞奮身投焉)楊應明妻侯氏(鄖縣人應明官)
(通判值李茂春之亂侯被掠欲汚之侯罵曰我朝廷命婦豈從汝死賊賊怒殺之)郭以新
妻寇氏(鄖西人流寇至夫婦攜子匿山中邏賊獲之舉刃將殺其夫與子寇紿賊曰此吾兄)
(也汝勿害吾從汝賊信而舍之以新遠去乃大罵賊賊惜其姿以手曳之寇舉石擊中賊面賊怒殺)
(之首己隕猶行百步遇石乃仆)陳丹餘妻宋氏(鄖縣人崇禎末偕女遇賊見執宋度)
(必不免行詣槐隂下母女急抱樹而罵曰吾母子甘死白日下豈受汝暗室汚哉賊曳之不動以刃)
(斷其指罵益厲並殺之)王焻妻黃氏(鄖縣人李茂春之亂被掠大罵且拾挺擊賊賊)
(怒殺之)李紹賢妻曾氏(鄖縣人明末兵變投厠死死踰月得屍顏色不變)鞠
養睿妻黃氏(保康人明末遇賊不屈觸石死)
︹本朝︺胡廷聘妻許氏(鄖縣人順治四年王光泰叛羣賊執許許剔目斷髮投水死後)
(膺旌表)馬士秀妻李氏(鄖縣人寇叛被擄渡江躍入水死又馬之驤妻段氏李紹)
(先妻李氏俱同時殉節)張廷芳妻章氏(紹興人順治初隨夫任竹谿縣典史宿馬)
(鞍砦流寇宇至居民欲逃章脱簪珥犒衆以守後見力不支解佩刀先刺幼子乃自刎賊見之咸咋)
(舌去)徐秉哲妻謝氏(鄖縣人夫歿姑老子幼值洪賊亂扶姑攜子逃竄日夜偑利刀)
(以防強暴姑殁營葬撫子有成苦節五十年康熙五十九年旌)周宗适妻段氏
(鄖縣人夫得狂病時持刀秉火段侍疾不怠夫卒遺孤亦殀舅欲奪其志堅不從以從子為嗣撫若)
(已出康熙五十九年旌)周詩妻徐氏(鄖縣人未嫁詩卒守貞奉姑姑卒哀慟事繼姑)
(孝詩弟三人俱幼日用皆給於徐康熙五十九年旌又同縣節婦陳世德妻楊氏程子民妻楊氏)
(俱康熙年閒旌白天麟妻李氏烈女王金大雍正年閒旌)楊正坤妻蔡氏(竹山)
(人青年苦節誓志不渝鄉人莫不嘉憫康熙年閒旌又同縣歐陽思鼎妻張氏雍正年閒旌)
向斗垣妻楊氏(鄖西人夫卒守節家貧晝夜紡績以養舅姑嘗被大水浮於樹杪若)
(有物載之以免雍正元年旌又同縣梁應暘妻江氏吳藩妻劉氏俱雍正年閒旌)鍾雲
明妻李氏(鄖縣人夫亡守節乾隆年閒旌又同縣許正坤妻王氏柴先榮妻張氏曾宗)
(先妻張氏王釨妻李氏吳采妻蕭氏陸善妻龔氏李承先妻徐氏瞿成元妻李氏蕭廷獻妻毛氏裴)
(佩綋妻劉氏王鏡妻閔氏吳永祥妻余氏段士宏妻周氏羅永年妻余氏瞿天榮妻吕氏周頌妻陳)
(氏藍士芳妻胡氏孝婦陳文世妻劉氏俱乾隆年閒旌戴之有妻鮑氏趙樸妻李氏田文秀妻劉)
(氏趙相妻陳氏俱嘉慶年閒旌)劉楚材妻余氏(房縣人夫亡守節乾隆年閒)
(旌又同縣雷天動妻程氏雷天名妻王氏袁宏仕妻許氏彭中允妻林氏陳輔相妻汪氏李應儒妻)
(高氏盧士虎妻錢氏陳萬一妻盛氏趙文經聘妻藍氏烈婦余思舜妻况氏俱乾隆年閒旌陳良)
(臣妻杜氏張文輝妻趙氏張士英妻戢氏俱嘉慶年閒旌又謝龍恩母劉氏鄭某妻陳氏李啟傅)
(媳傅氏李遐友母某氏王道妻呂氏曹倫妻余氏尼僧照福俱於嘉慶元年教匪入珹遇賊不屈死)
(事聞均旌)王國棟妻汪氏(竹山人夫亡守節乾隆年閒旌又同縣吳維)
(貞妻韓氏李起鳳妻張氏李廷元妻袁氏魏爾瑾妻楊氏程文相妻焦氏陳得貴妻李氏杜仁妻李)
(氏韓克禮妻杜氏烈婦王伯海妻蕭氏俱乾隆年閒旌都澍妻盧氏都國安妻李氏魏廷相妻曾)
(氏魏正植妻何氏魏兆青妻李氏魏正言妻華氏俱嘉慶年閒旌)楊炳妻周氏(竹谿)
(人夫亡守節乾隆年閒旌又同縣任尚廉妻李氏汪秀妻孟氏汪文珍妻陳氏烈婦李倫妻陳氏)
(俱乾隆年閒旌蕭崗妻周氏曾致福妻劉氏馮軾妻陳氏馮汝賢妻劉氏趙英妻李氏王元棋妻)
(周氏孝婦郭崇周妻廖氏俱嘉慶年閒旌又敖世炘妻劉氏李翠仲妻吳氏王中妻甘氏熊文韜)
(妻楊氏朱文象妻余氏陳宗善妻喬氏楊勝泰妻郭氏俱於嘉慶元年教匪入境遇賊不屈死事)
(均聞旌)張見隆妻陳氏(保康人青年苦節事舅姑以孝聞乾隆四十九年)
(旌至嘉慶元年教匪入保邑氏罵賊死又同縣黃安元妻周氏酆普妻李氏俱乾隆年閒旌高吉)
(兒聘妻楊氏嘉慶年閒旌又韓玉書妻王氏劉良朋妻羅氏柳孔彰妻王氏陳紹太妻高氏張氏)
(周之珩妻劉氏柳氏羅文海媳閻氏羅文潛媳余氏羅文㵎妻黃氏羅文澍妻陳氏羅桂妻高氏羅)
(棠妻何氏羅桐妻周氏張英妻吳氏長媳王氏次媳葛氏王琅妻周氏羅女魁大張大女張二女俱)
(於嘉慶元年遇賊不屈死朱景雲母徐氏王近智妻謝氏女次大王玉山妻周氏廖作林妻張氏黃)
(鑘女大姑俱於嘉慶五年遇賊不屈死事聞均旌)晏守成妻胡氏(鄖西)
(人夫亡守節乾隆年閒旌人同縣吳楀妻章氏吳耀光妻黃氏羅某聘妻吳氏俱乾隆年閒旌)
(楊渭功妻周氏楊大有妻章氏夏時妻劉氏羅宗連聘妻吳氏胡學澄妻周氏胡楚栴妻李氏俱嘉)
(慶年閒旌)
︹仙釋︺︹宋︺三朵花(熙寕元豐閒房州有異人常戴三朵花莫知其姓名人因以三朵花名之)
(能作詩又能自寫真蘇軾有詩紀之云)︹明︺黃衣和尚(不知其名居保康縣小庵中嘗)
(衣黃衣因以為號遇虎狼叱而馴之渡水衣履不濕後不知所終)
︹土產︺錫(明統志鄖陽出)花桑木青藤枝(明統志俱保康縣出)羊肚菜
獐花栗(俱房縣出)鍾乳(元和志房州貢)雷丸(元和志房州貢)蒼礬(唐書地理)
(志房州貢)竹䶉(唐書地理志房州貢)白鷴(房縣出)
