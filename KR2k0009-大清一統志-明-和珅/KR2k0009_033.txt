大清一統志
揚州府(四)
︹流寓︺︹漢︺許劭(平輿人獻帝時欲避地淮海以全老幼乃南到廣陵徐州刺史陶謙禮之甚厚)
(劭告其徒曰陶恭祖外慕聲名内非真正待吾雖厚其勢必薄不如去之遂復投劉繇於曲阿其後)
(陶謙果捕諸寓士)︹唐︺馬懷素(丹徒人客江都師事李善貧無資畫樵夜輒然以讀書遂)
(博通經史擢進士第)竇常(金城人客廣陵多所論著隱居二十年鎮州王武俊奏辟不應杜佑)
(鎮淮南署為參謀)崔元亮(昭義人客廣陵父喪卧苫終制地下濕因得痺病不樂進取)
︹宋︺蘇紳(晉江人寓揚州州將盛度以文學自負見其文大驚自以為不及由是知名)陳
次升(仙遊人僑居真州舉進士知安邱縣擢御史論章惇蔡卞植黨為姦又疏蔡京曾布之惡)
(後插州編管入元祐黨籍卒真州私第)︹元︺張緝(膠州人至正中居揚州母姬氏方卧病賊)
(突入卧内舉槍欲刺姬緝以身蔽母槍中緝脇三日死)︹明︺鄒元標(吉水人僑居儀真氣)
(和而宇峻與邑孝廉林之翰立講堂於信國祠闡說心性之學士林宗之)
︹列女︺︹隋︺吳氏(來護兒世母護兒未識而孤吳氏提攜鞠養甚有慈訓始侯景之亂護兒世父)
(爲鄉人陶武子所害吳氏每流涕爲護兒言之武子宗數百家護兒每思復怨因其有婚禮乃結客)
(數人直入其家引武子斬之以其頭祭世父墓)︹唐︺樊彥深妻魏氏(楊州人彦琛病)
(篤魏欲從死彥琛曰幸飬諸孤使成立相從而死非吾取也彥琛卒值徐敬業難陷兵中聞其知音)
(令鼓箏魏引刀斷其指軍伍欲強妻之以刀加頸曰從我者不死魏厲聲曰速死我志也遂見害)
李邕妻温氏(邕以誣得罪貶遵化尉温爲邕請戍邊自贖表入不省)周迪妻
某氏(迪善賈往來廣陵會畢師鐸亂人相掠賣以食迪饑將絶妻曰今欲歸不兩全君親在不)
(可并死願見賣以濟君行迪不忍妻固與詣肆售得數千錢以奉迪至城門守者疑其紿與迪至肆)
(問狀見妻首巳在枅矣迪裹餘體歸葬焉)露筋女(失其姓父繫獄與嫂往省過高郵迫暮道)
(旁有耕夫舍嫂止之女堅不就宿於野外為蚊嘬而死曉視其筋露焉人哀之為立廟河側)︹五
代︺︹南唐︺徐鉉母(鉉弟鍇四歲而孤母方教鉉未暇及鍇能自知書)︹宋︺徐𢋫
妻蔡氏(興化人𢋫為主簿病卒氏視殮畢即飲鴆死秦觀作烈婦傳)馬元穎妻
榮氏(真州人榮毖女讀論語孝經通大義事父母孝歸將作監主簿馬元穎建炎中賊張遇寇)
(真州榮與其姑及二女走維揚姑素羸榮扶掖不忍舍俄賊至脅之不從賊殺其姑并二女脅之益)
(急榮厲聲詬罵遂遇害)晏孝廣女(建炎中金人至揚孝廣為尉死之女年十五金人欲)
(妻之女刎頸求死金人義而釋之)毛惜惜(高郵妓女端平初别將榮全據州以叛制置使)
(遣人招之不聽全與其黨宴飲惜惜不肯供奉全詰之曰初謂太尉降為太尉更生賀今乃閉門不)
(納使者乃叛逆耳妾雖賤妓不能事叛臣全怒遂殺之)︹元︺張氏女(高郵人城亂賊叩其)
(家索之女方匿複宇閒賊將殺其父母女不得巳乃出拜賊賊以女行過橋投水而死)高氏
婦(高郵人攜其女從夫出避亂見道旁空舍入其中脱金纏臂與女且語夫令疾行夫挈女稍遠)
(乃自經賊至焚其舍夫抵儀真夜夢婦來告曰我已經死彼舍矣其精爽如此)欒鳳妻王
氏(高郵人至正中鳳知諸暨州氏從任方國珍䧟城氏罵賊死)韋寅妻王氏(名蕙)
(高郵人元末盜起掠寅家氏匿積薪中盜疑有物發之見蕙蕙恐辱乃紿曰薪下有金幸勿盡取盜)
(爭掘地氏得閒赴井死)盛彝妻張氏(泰州人名貞至正中為賊所掠弗從賊露刃脅)
(之氏怒罵賊斷其右肱筋骨盡露罵不絶口遂遇害)︹明︺管賢妻闕氏管哲妻
馬氏(江都人賢卒闕氏年二十六一子幼且瞽哲繼卒馬氏年二十一無子娣姒誓死不他適)
(力紡績以養姑教瞽子學星卜以自給俱守節至七十餘事聞旌其門曰雙節)殷氏周氏
(江都人燕兵至瓜洲掠二女欲汚之並赴水死後副使趙鶴言於朝并宋趙淮妾立三烈廟祀之)
戴和妻高氏(江都人和以諸生試不利憤恚投水死氏誓不獨生一日盛飾詣夫沈處)
(亦自沈永樂中被旌貞烈)薛寬妻牛氏(江都人寬為臨海令卒族人強之嫁即赴水救)
(之得甦守節四十餘年事聞旌表)高慧妻陳氏(儀真人慧之妹高氏贅婿錢信慧與)
(信相繼病卒陳與高同守節三十餘年正統中旌表)劉氏二烈女(興化人嘉靖中與里)
(中婦同為倭所掠問之姊妺也倭先取姊姊厲聲曰我名家女也肯汚賊乎時倭方縱火女即赴火)
(死已復侵其妺妺又大罵倭露刃脅之不為動倭欲強犯之女給曰吾固願從俟姊骨燼乃可倭喜)
(益火丈熾女亦赴火死時同死者四十七人)張印妻李氏(高郵人嘉靖中倭寇猝至)
(殺其父欲汚李氏氏謂其夫曰汝速去吾必不偷生以辱汝夫既免寇逼氏行罵聲不絶寇磔殺之)
陸鼇妻倪氏(興化人性純孝舅早世姑老鼻患疽垂斃躬為吮治不愈乃割左臂肉以)
(進姑啖之遂愈)程娥(江都諸生程煜節妺未字值城被圍以死自誓與叔母劉約各以大帶置)
(袖中城破女縊死劉與妯娌鄒氏胡氏同死女之祖姑適林者投井死姑適李者遭掠紿卒至井旁)
(大罵投井死時稱一門六節)禇拱辰妻杜氏(江都人值城破兵入室掠之去氏抱)
(庭前槐樹不行賊亂刀斫之既死手猶抱樹同縣孔某妻常氏亦被賊掠去自刎死錢禹錫妻王氏)
(兵逼不從投井死)景自潤妻朱氏(江都人時高傑兵掠東鄉入自潤家欲犯氏氏)
(大罵不屈遂被殺自潤妾王氏賊強挾之上馬出門奮躍墜地觸槐死同時有韓烈婦城破賊執犯)
(之婦以死拒賊怒亂箭射死之馮上銓妻史氏避亂郊外兵突至欲犯之遂躍入河死)張國
華妻史氏(江都人高傑擾揚州氏囑夫挈子女出避且與夫訣曰設有不虞必不苟活及)
(城陷氏乃積薪坐其上促令老僕婦舉火自焚死同縣張嗣祥妻魯氏城破氏同媳桑氏及家人以)
(薪堵門舉火悉自焚死)李榮芳妻柳氏(江都人城陷氏自焚子蓁歸見母焦灼待)
(斃猶張目曰汝勿嚎我死為名節也遂瞑同縣史著直妻羅氏城破氏自割兩耳投宛虹橋下死)
程宇妻吳氏(江都人城陷宇與二子俱及禍氏與二女同赴井死同縣宋朝柱妻沈氏)
(亦赴水死幼女年十一並從死焉)陳王宁妻游氏(江都人夫死守節撫孤及城陷)
(或勸乘夜出城氏謂女不夜行况嬌婦乎偕幼女投井死同縣周廷德妻張氏夫亡守節於城破時)
(偕三女投井死)李友槐妻惠氏(江都人夫亡守節撫孤值城破自縊死女十歲先自)
(刎不死復縊於母旁同縣宋朝相妻馬氏率子之儒妻張氏之俊妻馬氏均赴河死)李文炳
妻唐氏(江都人夫早夭與妾孫氏守節值城陷同赴水死同縣闞荆門母吳氏與荆門妻王)
(氏妾唐氏俱自縊死)閔德祚妻吳氏(江都人城陷德祚遊學未歸氏以兩幼子托老)
(僕護之匿將投門外水中兵猝至欲犯之不從加以刃被七創仍投水死同縣錢肖林妻何氏薛文)
(甫妻趙氏兵至夫同及禍錢與薛俱自縊死)曹復彬妻楊氏(江都人值城破復彬)
(中創仆地楊匿破屋中長女蒨文年十四趣母決計次女蒨紅年十二請更衣死楊止之復彬執不)
(可乃為三環次第而縊同縣汪承祖妻樊氏倪文俊妻蘇氏盧啓元妻湯氏尤守常妻邵氏趙君謨)
(妻方氏卞日輪妻顧氏詹德基妻吳氏夫亡守節及城䧟俱投井死)羅仁美妻李氏
(江都人值城䧟氏偕嬸劉氏暨妾梅氏李氏女宦姑共十三人自焚死婢菊花為舉火死尤烈同縣)
(邵允謙妻謝氏高魁妻張氏瞿之俊妻郭氏城破其夫同及禍氏聞俱自焚死)孫道升繼
妻藍氏(江都人道升前妻女曰四藍所生曰七次曰存孫女曰巽其弟道乾妻王氏子天麟)
(妻丁氏道新妻古氏其從弟子啟先妻董氏江都之圍諸婦女各手執刃繩自隨城破俱死古氏有)
(女嫁吕氏生女曰睿董氏之姊有祖母陳氏亦同死同時有張廷鉉妻薛氏城破自縊廷鉉之妹曰)
(五遇卒鞭撻使從己大呼曰殺即殺何鞭為遂被殺)金時秀妻陶氏(儀真人與子婦)
(潘氏同居崇禎末高傑兵掠儀真氏與婦相抱并幼女同赴水死)田烈婦(儀真李鐵匠妻)
(高傑部卒掠江上執犯之田以死拒掖上馬至城南橋上奮起投水死)何氏二婦(泰州)
(人何永明妻沈氏其弟永昭婦楊氏俱二十三而寡沈子讓楊子誠皆在襁褓同誓死不改適勤女)
(紅養姑撫二子俱成立詔旌其門曰雙節)史著馨妻張氏(江都人年二十六夫亡後)
(城陷撫其子泣曰嚮也撫孤爲難今也全節爲大兒其善圖吾不能顧矣遂赴水死同縣井達妻王)
(氏與所生一女一時分散囑其同難隣婦曰汝見我女推入水中言畢抽刀自刎)程烈婦
(揚州胡尚絅妻尚絅嬰危疾婦刲睕肉療之不能咽而卒時婦懷孕生男復殤即前謝翁姑曰媳不)
(能常侍有娣姒在無悲也絶食卒)戚家婦(寶應人甫合卺而夫暴殁婦投門外汪中死後)
(人名其死所爲戚家汪云)
︹本朝︺于元璜妻范氏(江都人元璜會試挈氏北上遇海寇露刃脅之氏奮罵不從遂)
(被害同縣王業濬妻金氏居樸樹灣村舍爲盜所執拷掠瀕死不言濬所在)孫大成妻
裔氏(江都人姑與二女素不潔深自避匿後姑女方共客歡飲呼氏出不應乃扄門縫紉其袿)
(興聘妻周氏陳一猷聘妻袁氏李繼中聘妻劉氏俱聞夫訃殉節)鄭元勲繼妻程
氏(甘泉人元勲被難程年二十三攜五歲兒於戎馬中得倡亂者誅之長齋苦節歷五十九年)
董嫗(諸生韓默家老婦揚州兵燹之際默夫婦及長子俱自盡惟幼兒魏在襁褓嫗匿兒屍下)
(祝曰韓氏不絶其無啼兒果不啼事定嫗育魏成立魏後設嫗主如母焉)鄭姑(儀徵人許字程)
(起善善溺死女飲泣三年不言笑家人怪之女曰欲一至程門耳父母遣之拜翁姑持服謀立嗣畢)
(至善忌日設奠慟哭遂不食死同縣蔣氏女從父母避兵遇寇不從拔寇刀自殺方氏女許字朱世)
(遽林氏女許字于純嘏俱聞夫訃殉節)賀美明妻林氏(儀徵人賀以操舟為業贅)
(於林病卒氏投井死同縣閻麟生妻鄭氏衣惟友妻王氏均夫亡殉節)李烈婦(高郵人趙)
(氏僕婦也主死負某金某索之居其家一奴窺婦美乘其夫他出夜破戶入婦驚起大罵奴扼其吭)
(聲不得出婦手力握衣帶奴憤扼愈力遂死知州檢屍手握帶不可解奴論如律同縣居士驥妻向)
(氏儲濯妻陳氏俱以不汚強暴死又高其聘妻倪氏車敏學聘妻葉氏俱聞夫訃殉節)粉姐
(高郵人其父迮氏蒼頭也女許字某年饑某行乞十餘年不歸女父後遇之市上某曰願還我聘金)
(而女可改字也女父大喜出金予之某欣然立劵歸白其事女嗚咽久之夜自經)丁人彦
妻唐氏(興化人遇暴不汚被害)陸如崗妻仲氏(寶應人年十九夫亡守節)
(如崗弟如陵妻劉氏同縣朱天耀妻仲氏均夫亡守節俱順治年間旌)袁君如妻朱
氏(寶應人與同縣范邦佐妻張氏俱遇暴不汚身死又程佩期妻潘氏胡有成妻陳氏朱&KR0648;妻張)
(氏錢萬鍾妻施氏李秋實妻成氏俱夫亡殉節烈女楊赤聘妻謝氏劉亹聘妻朱氏喬潤聘妻郭氏)
(刁起沃聘妻朱氏俱未嫁夫亡殉節)喬烈婦(實應人韋龍甲妻韋素病癲成婚八九月忽疾)
(作自縊氏時插秧田中歸抱尸哭幾絶及葬頭觸樹不死歸遂自縊)田大有妻王氏
(泰州人夫亡守節順治年閒旌)孫世華妻李氏(泰州人夫亡守節事姑育子姑)
(病割股療之或勸改志破面以示以所藏破面割股血衣示子孫同州節婦劉際春妻張氏顧天球)
(妻王氏妾翟氏徐鼎鍾妻陳氏黃呈耀繼妻楊氏陸和玉妻李氏方&KR1385;妻宋氏劉和妻李氏王志正)
(妻徐氏沈南迎妻王氏程國俊妻朱氏吳邦憲妻崔氏徐銘新妻姚氏何璟妻吕氏朱增勝妻吳氏)
(楊林妻胡氏韓家妻張氏韓鵠妻劉氏郭真卿妻王氏子華婦申氏崔克成妻周氏丁可道妻崔氏)
(丁可進妻崔氏周尚曛妻吳氏崔汝震妻高氏吳自省妻王氏崔希雍妻薛氏盧詰妻鄧氏盧應徵)
(妻漆氏盧鳳毛妻魯氏周天祐妻陳氏曹均妻林氏姜儒妻胡氏李鱨妻翟氏房可昌妻李氏夏雲)
(吉妻沈氏曹珏繼妻劉氏丁鳳池妻戚氏張應登妻丁氏周文進妻吳氏李某妻吳氏周鳳岐妻郭)
(氏王之漸事郭氏王顴妾徐氏王士好妻徐氏王宗豫妻周氏周倱妻李氏季模妻潘氏王親臣妻)
(施氏楊朝敬妻周氏周蘼妻吳氏王嘉瓚妻楊氏王祠妻吳氏黃士廉妻謝氏崔大經妻開氏吳自)
(明妻陸氏陳一科妻朱氏孫彥十妻顧氏仲學曾妻唐氏周地妻吳氏鮑夢斗妻方氏繆師和妻張)
(氏周濡甫妻繆氏繆四美妻徐氏徐偘妻繆氏張鶴妻繆氏均夫亡守節)高向明妻李
氏(甘泉人年十九嫁三月而寡遺腹生子翁殁於秦氏扶姑柩遠涉三千里為之合葬同縣江九)
(皋妻程氏孫繼士妻程氏均夫亡守節俱康熙年閒旌)吳世祿繼妻徐氏(高郵)
(人夫亡生子甫六月紡績事姑撫前子及孤兒成立同州節婦李易玉妻陳氏李渷妻吳氏蔣汝馥)
(妻吳氏吳巂妻鄭氏鄭僑妻陳氏史克欽妻陸氏吳贊妻楊氏邱曰岠妻徐氏姜士儀妻陳氏邢宏)
(濟妻耿氏均夫亡守節俱康熙年閒旌)李從先妻胡氏(寶應人夫亡守節同縣潘)
(盛美妻徐氏亦夫亡守節俱康熙年閒旌)沈元美妻孫氏(泰州人夫亡守節康)
(熙年閒旌)金瑞玉妻查氏(江都人夫亡家貧姑憐其少諷之改嫁氏截髮矢義)
(以十指供饔飱養姑指恒流血雍正年閒旌)吳守信妾王氏(泰州人夫亡守節子)
(相妻沈氏預妻池氏同州徐篤生妻周氏均夫亡守節俱雍正年閒旌)蕭曰曂妻俞
氏(江都人日曂割肝救母疾亡俞針黹養舅姑竭力中禮艱苦人所不堪同縣節婦陳治道妻寗)
(氏高以遵妻季氏汪圻妾周氏孫時照妻閔氏韓汝泰妻曹氏方敦化妻吳氏胡起元妻蔣氏閔行)
(妻鄭氏吳承勲妻方氏吳景襄妻方氏陳達妻于氏耿鳴球妻高氏方士鑑妻程氏方肇耿妻徐氏)
(程炯妻張氏閔奕儁妻姚氏陳嘉誼妻金氏程夢齡妻黃氏喜本立妻汪氏朱士麟妻蔣氏孫凝生)
(妻單氏張士賢妻楊氏高士衡妻李氏吳家桂妻方氏潘殿玉妻朱氏黃玉信妻朱氏吳文升妻汪)
(氏彭岑妻徐氏蔣世祿妻袁氏吳邦昌妻鄭氏劉國鼒妻任氏謝應璜妻程氏張文祥妻劉氏王廷)
(傅妻吳氏巴一曙妾鄭氏黃以祉繼妻錢氏吳震和妻陶氏吳光敏妻李氏湯有虞妻任氏許天植)
(妻歐氏徐岱妻朱氏譚爚妻陳氏林國盛妻楊氏吳允楷妻易氏妾李氏閔兆汶妻陳氏張珵妾陳)
(氏雷廷第妻吳氏李士璟妻張氏朱唯善妻魯氏梁峾之妻杜氏朱孝賢妻張氏胡嗣裕妻吳氏妾)
(吳氏方國棟妻藍氏鍾元龍妻陳氏武緯妻程氏蔡士奇妻吕氏張崇齡妻葉氏葉虞臣妻周氏李)
(汝為妻焦氏田益峻妻蔡氏鍾猶龍妻王氏倪大德妻卞氏董子瑜妻童氏林士禎妻劉氏林其妻)
(李氏劉世隆繼妻卞氏陳志晉妻焦氏郭士英妻白氏梁楠蔭繼妻汪氏鍾文錫妻陳氏于王棖繼)
(妻汪氏薛象升妻于氏洪志書繼妻吳氏潘永椿繼妻葉氏程瑄妻陳氏黃子轂妻江氏熊元錦妻)
(黎氏喬煜繼妻汪氏喬松妻顧氏王嘉錫妻李氏石華年妻陳氏方祖隆妾丁氏黎懷卿妻曹氏裴)
(晉駰妻朱氏周之豹妻吳氏吳文臺妻汪氏汪文蘭妾李氏蔚偉翰妻姜氏方祖昌妾張氏張公藝)
(妻馬氏余觀射妻夏氏劉宏渭妻尤氏吳方容妻羅氏吳文煥妻張氏陳文若妻鄭氏陳自德妻錢)
(氏楊淯妻于氏宋念慤妻方氏羅東琪妻閔氏朱元妻周氏孫士雄妻宋氏郝光燦妻焦氏丁淳篤)
(妻朱氏于任鑒妻羅氏李曾傳妻汪氏李宏泌妻韓氏童昺妻于氏劉大壯妻周氏顧鳳成妻唐氏)
(樊大綱妻許氏景瑶祥繼妻周氏姜多士妻孫氏徐子堅妻劉氏殷時澄妻魏氏王君宰妻張氏許)
(士重妻汪氏朱敦士妻焦氏丁萬相妻姚氏徐思訓妻朱氏陸方來妻張氏高象勲妻田氏喬敬岳)
(妻吳氏蘇珣妻崔氏李宏道妻王氏徐樟妻程氏樊秉鑰妻吳氏程觀潮妻王氏汪承昕繼妻王氏)
(吳廷杓妻黃氏徐士灝妾汪氏湯有盛妻劉氏張明炯妻吳氏蕉喜茂妻葛氏李廷璋妻雒氏孫綱)
(妻張氏張德昭妻徐氏汪廷瑞妻方氏張杍妻江氏徐筠軒妾婁氏秦隆業妻徐氏方起宗妻洪氏)
(吳之駦妾嚴氏王氏韓起妻陳氏鄭嘉言妻王氏楊儒珍妻查氏陳坤玉妻王氏葉成龍妻夏氏曹)
(國長妻吳氏程琛妻方氏巴潮妾蔡氏吳鍇妾汪氏謝士魁妻虞氏徐恒進妻殷氏許儲璧妻姚氏)
(均夫亡守節貞女吳氏女田氏女均未嫁夫亡守貞孝女朱氏俱乾隆年閒旌)劉臨地
妻高氏(甘泉人夫亡守節同縣方琨妾蕭氏石守忠妻周氏何天爵妻范氏張宗翀妻汪氏)
(李某妻江氏黃以澄妻程氏龔鼐妻張氏金維礪妻高氏杜英傑妻陳氏錢葆祿妾吳氏劉楫妻姚)
(氏錢元禧妻史氏湯九錫妻曹氏閻包生妻陳氏史繼夔妻陳氏徐爾揚妻薛氏吳正潮妻方氏共)
(元怡妻程氏妾江氏趙以蘭妻閻氏馬順甫妻戴氏姚霜妻汪氏鄭為倬妻程氏楊廷鏳妻丁氏潘)
(永吉繼妻史氏吳都妻范氏劉士通妻孔氏謝震妾劉氏潘卓妻史氏寇鍾繼妻馮氏淩光杰妻汪)
(氏朱泓繼妻湯氏王德麟妻鈕氏潘照妻高氏張之傑妻林氏戴志妻吳氏項嘉遠妻萬氏趙大武)
(妻劉氏吳連妻蘇氏張彭年妻陳氏林文魁妻王氏紀尚龍妻許氏顧文煜繼妻王氏方士正妻胡)
(氏王義縚妻李氏王詒妻史氏吕繼妻史氏楊廷鈞妻王氏王遵璜妻黃氏范永椿妻畢氏常允中)
(妻賈氏常守信妻周氏韓維翰妻李氏胡錦雯繼妻羅氏李元妻徐氏汪可鈞妻許氏張元潢妻李)
(氏宰儒生妻徐氏李大貴妻侯氏陳商書妻吳氏鮑清妻孔氏史文周妻宋氏梁淮之繼妻范氏黃)
(也山妻王氏戴九經妻姚氏姚一松妻李氏賈上林妻潘氏虞蘭生妻華氏符為藩妻裔氏徐澍妻)
(劉氏高倓妻張氏汪國珍妻魯氏孫林妻梁氏林天吉妻陳氏劉穆駿妻邱氏徐日章繼妻高氏汪)
(維誥妻游氏范安康繼妻嚴氏楊悳成妻吳氏史克統妻王氏施良貴妻張氏俞士玉妻王氏鄭玉)
(珩妾高氏張季良妻王氏田有椿妻王氏秦賓妻俞氏王廷燕妻巴氏仇廷錦妻黃氏徐大安妻鄭)
(氏田廷玉妻張氏鄭勷妻蔣氏李廷植妻杜氏郭鏞妻黃氏馬幹廷妻楊氏程思俊妻黃氏史迪剛)
(妻蔣氏張衍恒妻王氏何國祥妻俞氏史品節繼妻王氏潘彬妻吳氏朱天依妻盧氏王長科妻孫)
(氏王宏圖妻劉氏王宏勲妻黃氏胡晉昌妻顧氏殷良弼妻官氏吳釗妻郭氏葉幼禽妻程氏洪其)
(韜妻汪氏王洪善妻蔣氏蔣繼韓繼妻劉氏劉其鎮妻張氏汪肇域妻何氏陳穎儒妻張氏俞效祖)
(妻陳氏郭雲䳨妻李氏黃履旦妻程氏陳大綸妻袁氏蘇蕃妻郭氏楊景政妻李氏何象炳妻馬氏)
(莊昌妻安氏臧緯妻惠氏均夫亡守節貞女李氏蕭氏邵洪章聘妻方氏均未嫁夫亡守貞烈女張)
(天佑女守正捐軀俱乾隆年閒旌)高思旭繼妻俞氏(儀徵人夫亡守節子岱妻)
(王氏逢年妻鮑氏俱夫亡姑媳相依襞績為生孫文台又亡孫媳吳氏亦共守志一門四孀人稱苦)
(節同縣姜之焜妻陸氏陳宗孔妻李氏陳宗文妻朱氏盛可畏妻張氏路逢春妻王氏王鯨妻施氏)
(劉明通妻陳氏白繪龍妻高氏李廣妻薛氏張以成妻曹氏戴應龍妾臧氏鄭為揚妻汪氏吳正宗)
(妻許氏王景常妻于氏孫媳張氏汪應暐妻金氏媳黃氏張之履妻王氏齊傅妻李氏李玉標妻嚴)
(氏童又珍妻王氏黃承元妻余氏石華峯妻吳氏王忝相妻張氏王萬鍾妻萬氏葉佐妻鄭氏鄭國)
(綸妻婁氏汪成鑑妻王氏汪元浩妻江氏萬子榮妻劉氏丁延齡妻萬氏李宏釗妻夏氏金之堡妻)
(方氏張棟臣妻顧氏金鋐妻丁氏李士進妻于氏方用秀妻許氏王啟易妻臧氏童安義妻朱氏柳)
(啟秀妻曾氏萬侯妻黃氏馬祚彭妻朱氏程公坦妻鮑氏胡繼善妻張氏吳允達妻王氏妾許氏李)
(世榮妻蔣氏金允嘉妻戴氏胡炳文妻吳氏夏霖生妻高氏姚起生妻李氏黃東木妻夏氏王家彥)
(妻藍氏劉某妻池氏江朝賢妻王氏李大龍妻楊氏劉應璧妻王氏馬祚廣妻陳氏馬祚奇妻張氏)
(李公維妻萬氏黃從仁妻潘氏詹兩山妻閔氏汪士鑽妻楊氏汪嘉祥妻王氏程銑妻鄭氏吳之英)
(妻江氏萬爾明妻柳氏方章讌妻汪氏王敬治妻程氏黃應麟妻蔡氏均夫亡守節乾隆年閒旌)
胡尚德妻黃氏(高郵人夫亡守節同州節婦張元忠妻孫氏楊韶妻李氏王朝鼎妻)
(徐氏夏德遠妻唐氏茅之青妻陳氏郭士瑚妻陳氏管五英妻胡氏俞維賢之妻劉氏王庭傳妻李)
(氏王孫翼妻夏氏俞思岵妻盛氏孫有信妻莊氏劉國士妻高氏劉自成妻陳氏李自照妻張氏閔)
(忠良妻張氏李嶷妻王氏宋陽孫妻蘇氏朱輅妻陳氏王驥妻薛氏盧北卿妻成氏徐淑才妻孫氏)
(葉世鍾妻李氏孫有紱妻王氏宋子聲妻某氏宋子凡妻佟氏靳雄妻趙氏龔烈妻高氏李慶遠妻)
(劉氏吳帝臣妻華氏陳某妻孫氏詹奎光妻張氏胡乘乾妻徐氏陳獻明妻郭氏李麟功妻姜氏方)
(士元妻潘氏周自延妻邵氏沈文錡妻蓋氏耿宗一妻吳氏李綎妻湯氏范君愛妻丁氏吳琨妻陳)
(氏陳吉生妻曹氏張子明妻周氏陳師友妻劉氏陸維珍妻沈氏殷輯五妻緒氏張乾之妻周氏李)
(紹妻劉氏朱天相妻王氏董宗妻俞氏袁覲東妻王氏胡御世妻詹氏李慶信妻甘氏孫一政妻勵)
(氏鄭載歌妻尤氏郭元章妻李氏楊皆吉妻陳氏劉一恒妻谷氏葛清妻焦氏江有純妻徐氏徐勝)
(千妻傅氏浦廣妻時氏浦瑶池妻茅氏劉國彦妻車氏李治妻周氏吳裕臣妻周氏陳眉祝妻耿氏)
(陳嘉賓妻吳氏徐子良妻余氏劉世安妻李氏高萬鍾妻沈氏栢松生妻邱氏姚文舉妻繆氏吳俊)
(先妻范氏宋崇雲妻何氏宋存傑妻馮氏周趙玉妻萬氏沈卓妻尚氏詹國華妻秦氏浦佐臣妻夏)
(氏趙其仲妻王氏趙鼎鎮妻楊氏賈宏基妻龍氏王述震妻趙氏朱方來妻周氏朱連玉妻龍氏高)
(啟民妻吕氏雍世鏞妻王氏唐一相妻沈氏徐長健妻宋氏毛日彩妻薛氏姚瑚妻王氏林廣妻路)
(氏張錡妻王氏夏錫臣妻張氏詹仲雲妻金氏詹爾先妻秦氏孫洛妻王氏薛飛九妻張氏薛體和)
(妻馬氏孫中妻王氏吳亦吉妻莊氏宋學治妻吳氏黎舜占妻王氏楊聖嘉妻紀氏華九章妻唐氏)
(俞資妻劉氏紀汝霖妻楊氏吳佳騮妻宋氏金亦裕妻翟氏李位西妻王氏雍子籓妻郭氏沈御妻)
(王氏黃卷妻陳氏印相斗妻張氏陳士知妻欣氏從鏞妻羅氏宋學珽妻張氏王連士妻馮氏郭維)
(巖妻周氏王業廣妻賈氏王爾公妻蘇氏董闇先妻孔氏丁式玉妻宋氏殷于蕃妻姚氏宋家瑞妻)
(李氏張志妻周氏沈之蕃妻王氏謝銳妻徐氏均夫亡守節俱乾隆年間旌)成宏圓妻
潘氏(興化人夫亡守節紡績養姑同縣姚東海妾蔣氏陳師舜妻舒氏龔煥還妻謝氏朱之植)
(妻王氏解經正妻蔡氏劉光祚妻陳氏汪瀾妻晏氏邵元卿妻顧氏魏汝歸妻楊氏袁觀妻王氏虞)
(延妻魏氏陸某妻李氏楊于京妻成氏伍朝明妻唐氏唐良臣妻居氏任震楊妻吳氏石啟諭妻鮑)
(氏李璧公妻陳氏謝廷詔妻王氏任景毅妻李氏康扆公妻馮氏宋克敬妻劉氏居令和妻魏氏顧)
(夢祥妻魏氏楊輯五妻方氏解証妻程氏鄭叔英妻吳氏朱以安妻劉氏李廷棟妻張氏徐俊妻許)
(氏徐淑妻朱氏進萬妻吳氏楊永鳳妻王氏均夫亡守節俱乾隆年間旌)喬晸妻徐
氏妾陳氏(寶應人夫亡守節同縣舒熊甲妻朱氏雷同言妻趙氏賈昌嗣妻刁氏王式尊)
(妻范氏王懋淳妻苗氏刁炟妻潘氏劉楹妻湯氏潘宗昌妻房氏王日成妻李氏王庭生妻陳氏喬)
(崇讓妻汪氏朱玉妻劉氏劉潘妻張氏薛祐妻曹氏時履成妻徐氏孫先公妻施氏劉景生妻王氏)
(劉淶妻成氏耿長文妻紀氏張貫元妻汪氏魯某妻張氏劉及妻王氏張繼思妻孫氏張祐妻汪氏)
(鄒遴妻劉氏徐煥繼妻汪氏趙岱妻張氏王朝珏妻喬氏梁賜璸妻潘氏喬津妻胡氏王楞妻伍氏)
(王橓妻顔氏胡岇妻刁氏邵永福妻梁氏張繼志妻楊氏卞時可妻美氏陸仁妻潘氏范興螽妻潘)
(氏成華妻張氏周家纘妻劉氏李本蕙妻李氏楊樹榖妻吉氏耿希泰妻應氏周家紀妻王氏成紀)
(永妻朱氏潘于治妻王氏胥學源妻王氏劉參生妻胡氏時習九妻鄒氏成一鳴妻王氏胡廷鏡妻)
(范氏楊峯妻劉氏楊家禹妻成氏楊澄妻聞氏芮永年妻朱氏祈覲妻姚氏劉師寬妻房氏朱芹妻)
(李氏費洪鼎妻卞氏朱之祀妻袁氏刁學禮妻朱氏李如楠妻蔡氏韓光義妻張氏劉相妻王氏李)
(開祉妻吳氏韓子貞妻耿氏張倕妻湯氏潘宗堯妻張氏苗式可妻李氏潘睿堂妻劉氏吕嗣正妻)
(喬氏喬書盤妻朱氏潘以仁妻高氏范補妻王氏朱珊妻仲氏潘霞峯妻郝氏趙百從妻徐氏張珙)
(妻潘氏葉致藩妻張氏朱衡繼妻郭氏張保正妻汪氏馮溢繼妻雍氏劉柏妻王氏張塾妻成氏王)
(廷燦妻張氏劉華齡妻李氏陳有義妻陶氏喬其實妻張氏王廷璋妻楊氏喬大有妻吳氏柏洪妻)
(汪氏潘長年妻張氏姚才晟妻陸氏潘崢妻郝氏李科妻張氏周景春妻朱氏陳漢公妻汪氏楊潤)
(妻張氏馬兆魁妻周氏潘芾妻周氏馬文成妻陳氏劉成章妻楊氏趙金簡妻張氏朱柯妻梁氏楊)
(厚臨妻徐氏李宗元妻房氏蔡登妻盧氏王絡妻舒氏陳富妻湯氏郝若賢妻張氏徐珊妻閔氏均)
(夫亡守節烈婦顧耀先妻許氏應萬和妻吳氏均夫亡殉節貞女曹世英聘妻竇氏王兼之聘妻朱)
(氏祈任聘妻陳氏王鵬起聘妻孫氏潘文漢聘妻張氏均未嫁夫亡守貞烈女郭長祿聘妻梁氏未)
(嫁夫亡殉烈俱乾隆年閒旌)王允修妻李氏(泰州人夫亡守節同州徐篤妻王氏)
(徐芝芳妻薛氏唐漢卿妻羅氏陳佑妻陸氏符繩妾劉氏陸與齡妻徐氏王裕忠妻劉氏王縉廷妻)
(吳氏朱璣妻黃氏朱絃妻黃氏宫宏鉽妻王氏蔡襃妻田氏田敬錫妻辛氏方祖煌妻顧氏程錡妻)
(武氏何朗然妻曹氏高如柏妻孫氏何如震妻郭氏王英吾妻林氏徐徵午妻章氏王洛妻黃氏陳)
(東憲妻俞氏李克傳妻王氏黃維翰妻吳氏田廣運妾周氏梅某妻韓氏均夫亡守節俱乾隆年閒)
(旌)巴文英妻薄氏(江都人夫亡守節同縣季松亭妻胡氏杭某妻翁氏黃某妻卞)
(氏鄭涵妻吳氏李光宇妻史氏顧非七妻王氏許步青妻李氏陸乘麟繼妻程氏朱順彩妻劉氏周)
(天錫妻王氏朱源妻倪氏湯彭廣妻程氏張銑妻李氏林廷和妻高氏李允位妻韋氏田必乘妻姜)
(氏朱士緯妻王氏鄭禧妻俞氏吳應潮妾王氏汪集繼妻吳氏樓錡妻王氏程徵棠妻方氏宋壎妻)
(洪氏樓子湘妻王氏茹士明妻宗氏王燦章妻林氏陳世倫妻嚴氏沈志恪妻徐氏潘璇妻盛氏徐)
(有容妻陳氏胡士忠妻茹氏均夫亡守節貞女劉師燦聘妻王氏徐先爵聘妻范氏湯濯聘妻陳氏)
(均未嫁夫亡守貞烈女薛鳳岡聘妻程氏未嫁夫亡殉烈孝女朱若雲王氏俱嘉慶年間旌)張
纘妻吕氏(甘泉人夫亡守節同縣尹永錦妻朱氏常悦中妻李氏郭方躬妾朱氏唐繹祖)
(妾陳氏姚錞妻許氏符廷標妻周氏趙銓妻江氏楊維乾妾黃氏高啟賓妻孔氏焦汝鎦妻閔氏林)
(廷望妻劉氏汪暹妻李氏馬俊妻張氏吳遐源妻朱氏方馨妻許氏宫文元妻嚴氏王棠妻張氏倚)
(衡妾張氏淩廷詔妻余氏沙起崑妻張氏均六亡守節貞女潘德御聘妻常氏楊亨時聘妻李氏均)
(未嫁夫亡守貞俱嘉慶年閒旌)陳藝妾程氏(儀徵人夫亡守節同縣殷匯妻洪氏)
(何之柏妻徐氏程仁裕妻汪氏李之深妻許氏程章垣妻黃氏何秉德妻唐氏汪鎮妻高氏童厚載)
(妻朱氏曹桐妻蔣氏吳朝元妻林氏李德源妻張氏程大受妻吳氏陶愷義妻張氏李廷瑞妻黃氏)
(吳鋐妻方氏鮑文位妻王氏均夫亡守節貞女徐志純聘妻萬氏陳朝正女王時聘妻黃氏陳之芳)
(聘妻張氏均未嫁夫亡守貞孝女張巧姑俱嘉慶年閒旌)高爽妻吳氏(高郵人夫)
(亡守節同州楊玉妻馮氏王沆馨妻華氏徐思義妻吳氏居日琔妻武氏李盛問妻孫氏韓榮牲妻)
(左氏湯孝成繼妻趙氏張方城妻李氏居樂雍妻黃氏徐林妻鄧氏范存仁妻王氏袁有土妻宋氏)
(楊國用妻馬氏李逢年妾劉氏張純妻胡氏吳如松妻夏氏夏英士妻章氏均夫亡守節貞女金水)
(源聘妻茅氏金蘭聘妻俞氏李廷詹聘妻王氏均未嫁夫亡守貞俱嘉慶年間旌)王裔貴
妻王氏(興化人夫亡守節嘉慶年閒旌)劉恩妻李氏(寶應人夫亡守節同)
(縣苗肇嶸妻周氏成真洤妻喬氏莫某妻王氏梁景春妻成氏張本忠妻陸氏吳觀海妻郭氏潘恩)
(儼妻郭氏虞國泰妻李氏胡秉正妻汪氏柏可觀妻劉氏朱逢霖妻程氏周志乾妻王氏陳文魁妻)
(房氏陳秀寳妻房氏房綉妻張氏范德隣妻劉氏張發元妻孫氏喬大鈞妻劉氏盧朝瑞妻徐氏王)
(大魁妻屠氏耿鳳翼妻王氏劉應麒妻左氏高鶴年妻刁氏潘履恒妻陸氏某之妻朱氏萬華國妻)
(陳氏陳富妻湯氏郝若賢妻張氏均夫亡守節烈婦王氏夫亡殉節貞女劉畯聘妻朱氏王增福聘)
(妻耿氏均未嫁夫亡守貞烈女劉氏未嫁夫亡殉烈俱嘉慶年間旌)莢連德妻姜
氏(泰州人夫亡守節同州柯小七妻王氏郜蒙磬妻嚴氏韓練繼妻王氏胡朝宗妻張氏尢淓妻)
(陳氏李椿妻孫氏儲厚燦妻繆氏陳掁南妻張氏楊志興妻范氏劉賡颺妻章氏喬年妻周氏劉維)
(慶妻王氏李倫舒妻韓氏黃某妻陳氏均夫亡守節貞女胡秉鈞聘妻馬氏楊德芳聘妻郭氏均未)
(嫁夫亡守貞俱嘉慶年閒旌)繆文謨妻唐氏(東臺人夫亡守節同縣李雄如媳黃)
(氏袁在朝繼妻陸氏盧時中妻周氏盧寅妻陳氏吳宏山妻陳氏均夫亡守節烈女單維公女守正)
(捐軀俱嘉慶年閒旌)
︹仙釋︺︹唐︺唐若仙(開元中為浙西節度使逾年棄官汎海遺一表於舟中監軍使上其事詔)
(訪之不得後有人於揚州見其擔魚於市云)李珏(以賬糶為業每斗惟取利二文以供父母)
(有來糴者即授以升斗俾自量丞相李珏節制淮南夢入洞府見石壁填金書姓名内有李珏字方)
(自喜有二仙童云此乃江陽部民李珏爾)劉商(舉進士為郎辭官學道嘗於廣陵遇一道士與)
(之上酒樓劇談歡甚道士出一小藥囊贈商商歸取藥服之遂仙去)盧生(生偕友人李生讀書)
(太白山李告去為橘園吏欺折官錢困甚忽於揚州遇盧生邀至城南朱門中有名花異木須臾置)
(酒北亭命佐酒者出容貌極麗兼善箜篌盧曰為君作婚姻可乎又與一拄杖曰所負官錢可將此)
(於波斯店取之明日以杖往果得錢後至汴州行軍淩道源以女妻之即北亭佐酒女也)︹宋︺顏
筆仙(建炎初鬻筆遇異人會轉運使過境見之問能飲乎曰可飲一斗飲畢長揖而去遺所攜)
(筆藍轉運使令左右取還之盡力不能舉凡售其筆者剖筆視之管中必有一詩記其成毁歲月及)
(人姓氏故號筆仙年九十二積葦自焚人見其乘火雲飛昇而去)董幼(海陵人遇異人授以)
(行水不溺之術後辭親往峩嵋山送者至區陽西江幼鞭水而去後不知所終)
︹土產︺白綾(府境出太平寰宇記楊州土産白綾)土紬(高郵州出)草布(江都縣出用黃)
(草織成一名廣陵萬)木棉(府境出)銅鏡(府境出唐書地理志揚州土産青銅鏡又唐于)
(揚子江心鑄鏡宋尚入貢今無)鹽(泰州興化各場出唐書地理志海陵有鹽)菱(府境出武陵記)
(兩角曰菱四角三角曰芰江淮人曝其實為米以當糧)鳧茨(府境出俗名荸薺東觀漢記王)
(莽末江淮閒苦旱民饑羣入野澤中掘鳧茨食之)鱘鰉(江海所產大者數百觔瓜洲土人以)
(為鮓)鰣魚(江中出)鯊魚(江中出海鯊大者二百觔嘗張口吹沙因名)芍藥(府出)
(志林揚州芍藥為天下冠)柘木(太平寰宇記揚州土產柘木)
前提調官(臣)張日章恭纂輯
提調官(臣)賈克慎恭覆輯
校對官(臣)林士鉁恭校
校對官(臣)賀式韓恭覆校
大清一統志
徐州府(在江蘇省江寕府西北七百三十里蘇州府西北一千二百里東西距三百五十里南北)
(距二百四十里東至海州沭陽縣界一百四十里西至河南歸德府虞城縣界二百十里南至安徽)
(鳳陽府宿州界一百二十里北至山東兖州府滕縣界一百二十里東南至鳳陽府靈璧縣界一百)
(九十里西南至歸德府永城縣界二百二十里東北至山東兖州府嶧縣界一百四十五里西北至)
(山東濟寕州魚臺縣界二百里自府治至京師一千一百六十五里)
︹分野︺銅山蕭碭豐沛五縣天文房心分野大火之次
邳州宿遷睢寕天文奎婁分野降婁之次
︹建置沿革︺禹貢徐州之域古大彭氏國春秋屬宋為
彭城邑戰國屬楚秦置彭城縣漢元年項羽自立
為西楚霸王都此(貨殖傳沛郡汝南為西楚彭城以東傳海為東楚文穎曰項羽)
(都之謂為西楚)五年屬漢為楚國地節元年改曰彭城郡
黃龍元年復曰楚國後漢章和二年改曰彭城國
三國魏始移徐州來治晉亦曰徐州彭城國義熙
七年改曰北徐州宋永初二年復曰徐州彭城郡
後魏因之北齊置東南道行臺後周置總管府隋
開皇初郡廢七年行臺廢大業四年府廢復曰彭
城郡唐武德四年復曰徐州兼置總管府貞觀十
七年府罷天寶初復曰彭城郡乾元初復曰徐州
屬河南道(唐書方鎮表乾元二年置河南節度使治徐州上元二年廢以徐州隸淮西節)
(度尋又改隸兖鄆節度寶應初復隷河南建中三年置徐海沂密都團練觀察使治徐州興元元年)
(廢貞元四年置徐泗濠三州節度使治徐州十六年廢)元和二年置武寕軍
節度使咸通三年罷(時置徐州團練防禦使隷兖海四年罷五年置徐泗團練)
(觀察處置使治徐州十年置徐泗節度)十一年改置感化軍節度使
五代晉復曰武寕軍宋仍為徐州亦曰彭城郡武
寕軍節度使屬京東西路金屬山東西路貞祐三
年改隸河南路元至元二年省彭城縣入之降為
下州屬歸德府至正八年升徐州路十二年降為
武安州明洪武初復曰徐州屬鳳陽府八年直隸
南京
本朝屬江蘇省雍正十一年升為徐州府領州一縣
七
銅山縣(附郭東西距一百二十里南北距一百四十五里東至邳州界九十里西至蕭縣界)
(三十里南至宿州界六十五里北至山東兖州府嶧縣界八十里東南至鳳陽府靈璧縣界九十里)
(西南至蕭縣界五十里東北至嶧縣界一百里西北至豐縣界一百二十里春秋宋彭城邑秦置彭)
(城縣漢為楚國後漢為彭城國三國及晉因之宋為彭城郡治後魏齊周因之隋開皇初郡廢大業)
(初復為彭城郡治唐為徐州治五代宋金因之元至元二年省彭城縣入州明曰徐州本朝雍正)
(十一年升州為府置銅山縣為徐州府治)蕭縣(在府西五十里東西距七十八里南北距八十)
(里東至銅山縣界十八里西至碭山縣界六十里南至安徽鳳陽府宿州界四十里北至沛縣界四)
(十里東南至鳳陽府靈璧縣界九十里西南至河南歸德府永城縣界一百里東北至沛縣治一百)
(里西北至豐縣治一百五十里古蕭國春秋宋邑秦置蕭縣屬泗水郡漢屬沛郡後漢屬沛國晉因)
(之宋為沛郡治後魏因之北齊天保七年廢郡改縣曰承高隋開皇六年又改曰龍城十八年又改)
(曰臨沛大業初復曰蕭縣屬彭城郡唐屬徐州五代因之宋移治仍屬徐州元至元二年併入徐州)
(十二年復立明未改本朝屬徐州府)碭山縣(在府西北一百六十里東西距八十里南)
(北距六十里東至蕭縣界五十里西至河南歸德府虞城縣界三十里南至河南歸德府夏邑縣界)
(二十里北至豐縣界及山東單縣界四十里東南至蕭縣界四十五里西南至河南夏邑縣治七十)
(里東北至豐縣治七十里西北至山東兖州府單縣治一百里戰國楚碭邑及下邑地泰置碭郡治)
(碭縣兼領下邑縣漢高帝五年改置梁國二縣皆屬焉後漢因之晉省碭縣屬下邑後復置宋屬梁)
(郡後魏孝昌二年於下邑城置碭郡兼置安陽碭二縣北齊廢郡以安陽縣屬彭城郡隋開皇十八)
(年改置碭山大業初仍屬梁郡唐屬宋州光化二年朱全忠表以縣置輝州三年徙州治單父以縣)
(屬之五代唐時屬單州宋因之金興定元年改屬歸德府五年屬永州尋為水圯縣廢元憲宗七年)
(復置屬東平路至元二年併入單父三年復置屬濟州八年屬濟寕路明洪武初改屬徐州本朝)
(屬徐州府)豐縣(在府西北一百五十里東西距五十五里南北距八十里東至沛縣界十五里)
(西至山東兖州府單縣界四十里南至碭山縣界四十里北至山東濟寕州魚臺縣界四十里東南)
(至蕭縣界一百四十里西南至碭山縣界七十里東北至兖州府滕縣界一百四十里西北至山東)
(濟寕州金鄉縣界一百里秦沛縣之豐邑漢初置縣屬沛郡後漢屬沛國晉因之宋屬北濟陰郡泰)
(治時入魏因其舊正光中入梁尋復入魏孝昌二年於下邑城置碭郡兼置安陽碭二縣北齊改屬)
(永昌郡隋改屬彭城郡唐屬徐州五代宋金因之元憲宗二年改屬濟州至元八年屬濟寕路至正)
(八年還屬徐州明不改本朝屬徐州府)沛縣(在府西北一百二十里東西距八十里南北距)
(八十里東至山東兖州府滕縣界四十里西至豐縣界四十里南至銅山縣界三十里北至山東濟)
(寕州魚臺縣界五十里東南至銅山縣治一百十里西南至碭山縣界一百十里東北至滕縣治一)
(百三十里西北至魚臺縣治一百二十里春秋時沛邑秦置沛縣二世二年漢高帝起於此稱沛公)
(後屬沛郡後漢屬沛國晉因之宋屬沛郡後魏因之北齊廢隋開皇十六年復置改屬彭城郡唐屬)
(徐州五代宋因之金改屬邳州後屬滕州元太宗七年移滕州來治憲宗二年州廢復為縣至元二)
(年省入豐縣三年復置八年屬濟寕路十三年屬濟州明初還屬徐州本朝因之)邳州(在府)
(東北二百里東西距一百二十里南北距一百四十里東至宿遷縣界五十里西至銅山縣界七十)
(里南至雎寕縣界九十里北至山東沂州府沂水縣界五十里東南至宿遷縣治一百六十里西南)
(至安徽鳳陽府靈璧縣治二百五十里東北至沂州府郯城縣治七十里西北至山東兖州府嶧縣)
(一百十二里禹貢徐州之域夏為邳國春秋為薛國地戰國屬齊秦置下邳縣漢屬東海郡武帝置)
(為臨淮郡後漢永平十五年置下邳國晉因之宋為下邳郡後魏孝昌元年置東徐州梁中大通五)
(年改下邳曰武州縣曰歸政東魏武定八年復曰東徐州下邳縣後周改曰邳州隋開皇初郡廢大)
(業初州廢以縣屬下邳郡唐武德四年復置邳州貞觀元年州廢改屬泗州元扣四年改屬徐州五)
(代因之宋太平興國七年於縣置淮陽軍屬京東東路金貞祐三年復曰邳州屬山東西路元亦曰)
(邳州至元八年改屬歸德府明初以州治下邳縣省入屬鳳陽府洪武十五年改屬淮安府本朝)
(康熙二十九年遷州治於東北界艾山南仍屬淮安府雍正三年以州直隸江蘇省領宿遷雎寕二)
(縣十一年升徐州為府以州屬之)宿遷縣(在府東二百三十五里東西距一百九十里南)
(北距一百七十里東至海州沭陽縣界一百二十里西至睢寕縣界七十里南至安徽泗州界五十)
(里北至山東沂州府郯城縣界一百二十里東南至淮安府桃源縣界四十里西南至安徽泗州七)
(十里東北至沭陽縣治七十里西北至山東郯城縣治一百八十里春秋時鍾吾于國秦為下相縣)
(漢置公猶縣屬臨淮郡後漢省晉義熙中改置宿預縣屬淮陽郡宋因之後魏太和中置宿預郡兼)
(置南徐州景明初廢為鎮梁天監八年改置東徐州東魏武定七年改置東楚州陳太建七年改曰)
(安州周大象二年改曰泗州隋開皇初郡廢大業初州廢改置下邳郡唐武德四年復曰泗州開元)
(二十三年徙州治臨淮縣以宿預屬之寶應元年避諱改曰宿遷元和中改屬徐州五代因之宋太)
(平興國七年屬淮陽軍金初屬邳州元光二年省入邳州元至元十二年復置屬淮安軍十五年還)
(屬邳州明初屬淮安府本朝因之雍正三年以縣屬邳州十一年改屬徐州府)雎寕縣
(在府東南一百八十里東西距一百三十里南北距八十里東至宿遷縣界四十里西至安徽鳳陽)
(府靈璧縣界九十里南至安徽泗州界三十里北至邳州界五十里東南至安徽泗州治二百里西)
(南至靈璧縣治一百二十里東北至宿遷縣治七十里西北至銅山縣治一百八十里漢置雎陵取)
(慮二縣俱屬臨淮郡後漢屬下邳國晉初因之元帝時於雎陵僑置濟隂郡宋泰始中入魏郡廢梁)
(普通五年取雎陵大通元年克臨潼於取慮城置潼州武帝末入東魏武定五年以雎陵屬彭城六)
(年又於睢州淮陽郡置雎陵七年又於東徐州臨清郡置睢陵後齊并入夏邱置潼州夏邱郡後周)
(改為宋州晉陵縣隋開皇初廢十八年復夏邱縣屬下邳郡唐宋為宿遷虹二縣地金興定二年分)
(宿遷置雎寕縣屬泗州元初廢至元十二年復置屬淮安軍十五年屬邳州明屬淮安府本朝因)
(之雍正三年以縣屬邳州十一年改屬徐州府)
︹形勢︺南界大淮左右清汴(宋書王元謨傳)汴泗交流(唐韓愈詩)楚
山為城泗水為池(宋蘇軾黃樓詩)吕梁齬齟横絶其前四
山連屬合圍其外(宋蘇轍黃樓賦)東接齊魯北屬趙魏南
通江淮西通梁楚(宋陳師道州學記)山接西南東趨以及
於海河瀠西北南注以達於淮襟帶江淮枕聯河
洛(舊志)
︹風俗︺賤商賈務稼穡尊儒慕學得洙泗之俗(隋書地理志)
無林澤之饒言多楚音樸直舒徐(寰宇記)霸者之餘
以武為俗(宋陳師道州學記)
︹城池︺徐州府城(周九里有奇高三丈三尺廣如之門四濠深廣各二丈明洪武初因舊址)
(修築本朝康熙七年修乾隆二十六年重修嘉慶十八年加築護城隄銅山縣附郭)蕭縣
城(周四里門四濠深七尺明萬歷五年築本朝康熙四年修嘉慶十二年重修)碭山縣
城(周四里二百四十步有奇門四水門二濠廣五尺明萬歷二十八年築本朝康熙三十七年)
(修乾隆三十八年重修)豐縣城(周五里有奇門四明嘉靖三十年築本朝順治年閒修)
(乾隆三十八年重修嘉慶二年加築護城隄)沛縣城(周五里門四濠廣二丈明嘉靖二十)
(二年築本朝乾隆三年修四十六年重修四十八年因水圯移建戚山嘉慶五年重修)邳州
城(周五里有奇高二丈八尺門四本朝康熙二十九年築乾隆五年修二十六年嘉慶十五年)
(重修)宿遷縣城(周四里高一丈五尺門四明正德初築萬歷中甃甎本朝乾隆三十三)
(年重修)雎寕縣城(周三里有奇高一丈八尺門四明嘉靖中築本朝康熙五十年修)
(乾降五十年重修)
︹學校︺徐州府學(在府治東北隅本朝康熙二十一年遷建入學額數二十名)銅山
縣學(附府學内入學額數二十名)蕭縣學(在縣治西南明萬歷四十六年遷建本)
(朝順治康熙年閒屢修入學額數十六名)碭山縣學(在縣治東明萬歷閒遷建本朝康)
(熙六十一年修入學額數十六名)豐縣學(在縣治東南明嘉靖三十九年建本朝雍正)
(五年修乾隆二十年重修入學額數十六名)沛縣學(在縣治東金大定閒遷建本朝乾)
(隆十三年修入學額數十六名)邳州學(在州治東南本朝康熙二十九年遷建乾隆三十)
(年修入學額數二十五名)宿遷縣學(在縣治東明萬歷四年建入學額數二十名)雎
寕縣學(在縣治東南明洪武初重建本朝順治康熙年聞屢修乾隆二年重修入學額數)
(二十名)河清書院(在府城東門明隆慶三年建)養正書院(在府治吕梁分)
(司之南明嘉靖中建)醴泉書院(在銅山縣本朝康熙五十八年建)華山書院
(在豐縣明嘉靖中建)兩河書院(在沛縣明隆慶三年建舊名鎮山書院本朝順治六年)
(修易今名)仰聖書院(在沛縣明嘉靖中建)桂林書院(在雎寕縣治本朝康熙)
(五十七年知縣劉如晏置義學於城西監生王訥捐今地改建書院按舊志載彭東書院在銅山)
(縣西北隅明嘉靖中副使王梃建龍峯書院在碭山縣治明萬歷初知縣王廷卿建陵雲書院在宿)
(遷縣治明萬歷初知縣喻文偉建今俱廢謹附記)
︹戶口︺(原額人丁二十萬九千五百二十九今滋生男婦大小共一百八十四萬一百九十四名口)
︹田賦︺(田地十一萬八千六百四十二頃二十四畝四分四釐額徵地丁正雜銀二十二萬二千八百)
(二十八兩六錢六分二釐又雜辦銀四百六兩八錢未麥六萬二千九百一十二石一斗二升七合)
(二勺)
︹山川︺雞鳴山(在銅山縣東二里一名子房山其南為蝦蟆山蝦蟆東一里為響山上多孔穴)
(每興雲雨人呼其下輒應故名)定國山(在銅山縣東四里元和志梁太清元年遣貞陽侯蕭)
(淵明伐東魏進攻彭城營於此)聖龍山(在銅山縣東八十里一名勝雲山上有石孔二雙井)
(泉出於此)奎山(在銅山縣東南四里東枕泗水西麓有小河曰奎河)三山(在銅山縣東南)
(十餘里上有三峯故名山腰有洞又名南洞山其下為三山隄明萬歷四十年大河嘗決於此)吕
梁山(在銅山縣東南隋書地理志彭城有吕梁山舊志在州東南五十里其下即吕梁洪也)
寒山(在銅山縣東南十八里晉書劉遐傳建武初沛人周撫以彭城叛降石勒遐討撫戰於寒)
(山撫敗走南史梁武帝紀太清元年東魏將慕容紹宗大敗蕭淵明於寒山魏書地形志彭城有寒)
(山)雲龍山(在銅山縣南二里常有雲氣蜿蜒如龍故名東巖石峯圍匝中有大石佛俗謂)
(之石佛山唐景福二年朱全忠子友裕合擊時溥於徐州兖帥朱瑾赴救汴軍敗徐兖兵於石佛山)
(下寰宇記有石佛井在縣南四里石佛山頂時有雲氣出其中舊志有飲鶴泉其隂為黃茅岡宋蘇)
(軾有詩本朝乾隆二十二年二十七年三十年四十九年高宗純皇帝南廵有御)
(製遊雲龍山咏古詩黃茅岡詩)黃山(在銅山縣南二十里每歲比山之麥先黃土人稱為黃焦)
(山魏書地形志彭城有黃山隋書地理志留有黃山)徐山(有二一在銅山縣南七十里隋書地)
(理志彭城有徐山一在邳州西南博物志在武原縣東十里隋書地理志下沛郡良城有徐山元和)
(志徐偃王北走彭城武原東山之下百姓歸之號曰徐山)太山(在銅山縣南雲龍山之東奎山)
(之西視諸山為大兩峯峙立中闢一徑為南北孔道迤東為馬跑山)任山(在銅山縣西南三十)
(里自道唐安徽宿時有任州至府必渡山館咸通九睢水踰任年龐勛由山此為往來通陷徐州又)
(勛迎大陳敕使甲兵自任山至號令金鼓子城三響震山十谷里)同孝山(在銅山縣西二)
(十五陰有里一名楚元王楚王山家明一水經統志注楚獲王水逕同山在州孝山北其西二十里)
(下王有楚墓故元名)大彭山(在銅氏始山縣西封於此三今十里左右相傳大彭猶稱犬彭)
(村)孤山(在銅山明一統縣西志在北魏州西書地北十形志五里彭旁城無有孤峯巒山故)
(名)九里山(在銅山九里山縣北五寰宇記里魏書地其山有穴形志彭城通琅邪王有屋)
(俗北呼黃九里池穴亦名九舊志自西而嶷山東綿明一互五統里志九嶷山在東有寶峯山州西)
(有團山又如伏象俗一峯形稱象山)境山(在銅山徐州之縣北四十里封境盡於此相故傳名)
(舊志西臨泗漕河所經今水有相連梁境梁山閘)赭土山(在銅山宇記在縣北縣北寰三)
(十五貢五里禹貢徐色土出此州)彭城山(在銅山宇記在縣東北三里縣東北六十寰里)
(上有黃石公廟明一統志在州東北三十里)桓山(在銅山縣東北二十七里亦名魋山下有)
(桓魋墓)荆山(在銅山縣東北六十里宋蘇軾守郡時有言其下可溝吠積水因往相度以山)
(多亂石不果)銅山(在銅山縣東北八十里與利國驛連境舊常産銅故名相傳古彭城廢縣)
(在其下)盤馬山(在銅山縣東北九十里相傳漢高祖嘗盤馬於此其山產鐵漢時鐵官唐)
(時鐵冶宋時利國監皆置於其下其陽有運鐵河元人建利國監橋於其上)龜山(在銅山縣)
(東北魏書地形志彭城有龜山舊志在州東北三十餘里有石洞深晦莫測俗稱仙人洞)茱萸
山(在銅山縣東北魏書地形志吕縣有茱萸山寰宇記在縣東北八十五里俗謂之採藥山產茱)
(萸麥門冬本草山茱萸出東海承縣)霧豬山(在蕭縣東五十里有霧豬泉淵匯數畝東南流)
(至桃山宋蘇軾有祈雨雪詩云豈知泉下有豬龍臥枕雷車踏陰軸)天門山(在蕭縣東南三)
(十六里兩山壁立如門中有益泉林木蓊蔚)龍岡山(在蕭縣東南三十八里綿互數里其)
(南深谷中有果老洞又南二里曰龍駒嘴衆山環繞中闢一路過數嶺有雙龍泉止隔片石左甘右)
(苦冬夏不竭)白米山(在蕭縣東南四十六里北去龍駒嘴六里有白米泉)丁公山
(在蕭縣南十五里元和志在縣東南二十里丁公追漢高祖處又縣南二十里有浮綏山)永固
山(在蕭縣南四十里下有永固泉俗曰海眼)昇高山(在蕭縣西南十二里一名勝高山其)
(陰有黑塢可三畝餘夏秋積雨其水染人衣即成黑色)相山(在蕭縣西南六十里接安徽宿)
(州界魏書地形志及隋書地理志俱云蕭有相山)箕谷山(在蕭縣西舊城南水經注縣南)
(對山世謂之南山戴延之謂之同孝山劉澄之云縣南有冒山山有箕谷谷水北流注獲縣志在縣)
(西南十里翹峙衆中山麓有石嵌空玲瓏約略太湖石)香山(在蕭縣西三里)聖泉山
(在蕭縣西北二里一名泉水山上有聖泉半麓有書聲洞西有桃花洞)名山(在蕭縣西北明)
(一統志在縣西南五里相近又有大山)三仙臺山(在蕭縣北半里聖泉山北一里餘下)
(有白茅岡古巖泉)三台山(在蕭縣北東有篩珠泉西有鳳眼泉)綏輿山(在蕭縣東)
(北宋書劉延孫傳劉氏居彭城縣者凡三里帝室居綏輿里劉懷肅居安上里劉懷武居叢亭里元)
(和志在縣東二十五里蓋因里以名山也金史地理志蕭有綏輿山)碭山(在碭山縣東南接永)
(城縣界漢高祖微時嘗隱芒碭山澤聞即此漢書地理志碭縣有碭山出文石應劭曰碭山在碭縣)
(東寰宇記在河南歸德府永城縣北五十里北去芒山八里縣志在虞山西南十里有紫氣巖即傼)
(高祖避難處水經注云山澤深固多神智古仙人涓子主柱皆隱居之東有戲山西南有狼牙山南)
(有鐵角山又南為保安山保安西為平頂山皆芒碭之支也)虞山(在碭山縣東南五十里一)
(名魚山接河南永城縣界)安山(在碭山縣南水經注碭北山也)白駒山(在豐縣西南縣)
(志山在縣東南十五里相傳漢高祖大會父老於此歌白駒以留賓故名明成化閒猶高三丈餘嘉)
(靖末屢經黃水沙壅其迹漸平)華山(在豐縣東南三十里一名東華山亦名小華山周十餘里)
(有三峯其巔石皆方平稍西削壁千仞又西為華陽洞深杳莫測洞西口有石室可坐數人中峯突)
(起有自然石級可以登躡一名嵐山其陽又有洞五曰會景虛白碧寒太元太乙皆極幽勝後峯亦)
(名墮山)微山(在沛縣東南三里魏書地形志留有微山元和志在縣東南六十五里)七
山(在沛縣西南三十里亦名戚山縣之鎮山也其東又有青龍柱籍山高僅尋丈有馬飲池相傳)
(酇侯牧馬處)葛嶧山(在邳州南八十里亦名嶧陽山俗名距山以其與山東沂水相距也)
(尚書禹貢嶧陽孤桐漢書地理志東海郡下邳有葛嶧山在西古文以為嶧陽元和志在州西大里)
羊山(在邳州南九十里南臨黃河接雎寕縣界上有五層石臺)顯陽山(在邳州西北十)
(八里高聳朝陽故名)黃石山(在邳州西北二十二里上有黃石公廟)勝陽山(在邳)
(州西北二十五里高聳秀麗勝於顯陽故名)艾山(在邳州北五里以產艾故名元魏時艾山)
(縣蓋置於此)馬陵山(在宿遷縣治北二里縣城枕其上)三台山(在宿遷縣北二)
(十里三峯突聳勢若連珠為縣主山)㟃峿山(在宿遷縣北七十里一名司吾山又名司鎮山)
(俗譌為峒峿山漢置司吾縣以此山名水經注沭水南暨於堰西南流逕司吾山東又逕司吾縣故)
(城西寰宇記在縣西北七十里司吾故鄉明一統志在縣北七十里上有石洞洞口鑿石為螭水自)
(螭口噴出四時不涸宋紹興末首領張榮屯此山以拒金人縣志高百丈許周十五里本朝乾隆)
(十六年高宗純皇帝南廵有御製㟃峿山詩其南為五華峯又南為斗山)塔山
(在宿遷縣北九十里周十餘里上有土城相傳五代時郭彦威屯兵於此)九頂山(在睢寕縣)
(西五十里周六十里有九峯環抱中可伏萬人怪石嶙峋深㵎陡峻其支為馬兒山上有仙洞石泉)
仙掌山(在睢寕縣西六十里上有掌痕偶然遇之則見故名)大湖山(在雎寕縣西南)
(三十二里稍東為小湖山)張龍山(在雎寕縣西北七十里下有石穴後有小山曰綿山)槖
駝峴(在銅山縣北梁蕭淵明攻彭城軍於寒山東魏將慕容紹宗馳救至槖駝峴遂至城下大)
(敗淵明之師是也)黃桑峪(在蕭縣東南與龍駒嘴連相傳漢高祖曾藏於此亦名皇藏峪)
(中有秦王洞拔劒泉出此拔劒之北又有五眼泉由五石竇中出潺湲湧沸遠引上盆諸谷流徑石)
(溝)葛墟嶺(在沛縣東南九十里南去徐州洪九十里南北通衢)黃河(自河南虞城縣)
(流入逕碭山縣北豐縣南又東逕蕭縣北又東南至銅山縣東北又東逕邳州南雎寕縣北又東逕)
(宿遷縣南東南流入淮安府桃源縣界自府城以北本汴水故道其南即泗水故道明時大河南徙)
(遂占爲經流舊志舊從城東北隅小浮橋合運河明嘉靖八年河決州北大溜溝三十八年河由秦)
(溝衝茶城接於閘河自是遂徙而北小浮橋道漸淤萬歷五年始復故道蕭縣志舊河自虞城達縣)
(北冀門集出徐州小浮橋所謂賈魯故河也嘉靖二十七年河決秦溝自新挑溝至朱珊渡一帶俱)
(淤四十四年大河淤塞自趙家圈泛溢而北入豐沛二縣萬歷五年河復南衝縣界三十四年河臣)
(李化龍濬舊河自碭山縣朱旺口東至小浮橋由是河歸故道碭山縣志舊在縣南三十里即元賈)
(魯所開由虞城夏邑縣流入經縣狐父聚達杼秋城又東出徐州小浮橋入泗明嘉靖三十八年改)
(由縣北二十里戎家口出徐州茶城入漕河葛歷三十一年河決朱旺口復經縣南三十四年河歸)
(故道河渠考初大河自碭豐東入蕭縣界沛去河遠雖有時衝決而非經流之所正德四年河決曹)
(縣直達豐沛既又決沛縣南飛雲橋入運河自橋以北皆成巨漫嘉靖七年河決而南東溢逾漕河)
(入昭陽湖縣西北廟道口淤三十餘里八年飛雲橋水北徙魚臺縣之谷亭舟行閘面九年沛縣北)
(境之水決魚臺塌場口衝谷亭十三年河決趙皮寨於是谷亭流絶而廟道口復淤三十七年歸德)
(新集口淤大河散溢支流衝入飛龍橋四十四年太河淤塞自蕭縣趙家圈泛溢而北至豐縣南堂)
(林集分爲二股南繞沛縣戚山南二里徑楊家集入秦溝北自豐縣華山東徑縣西南馬村集亦入)
(秦溝又自華山東北分流出飛雲燆散爲十三道縱横至湖陵城口入漕河又逾漕河漫入昭陽湖)
(浩渺無際而河變極矣明年河復決沛縣二三等鋪衝入運河亦由湖陵城口入湖陂是時河臣朱)
(衡潘季馴方改濬新河既而縣東南馬家橋隄成障水南趨横流復定萬歷五年河復南徙入蕭縣)
(而沛縣始無河患邳州志舊繞半弋山北明崇禎末改流羊山之南去州二里本朝康熙七年河)
(溢城没自此積為巨漫二十八年聖祖仁皇帝南廵發帑金四萬三千兩改建州城於艾山)
(黃河在舊城南自彭城歷吕梁由睢寕界至五工頭迤東始入邳境流四十里接阜河抵宿遷縣界)
(大清會典黃河歷徐邳達清口匯淮康熙七年董口淤由是運道改由駱馬湖八年決蔡家樓)
(九年大修黃河隄岸十六年大修河道築兩岸遥隄又於碭山宿遷桃源建減水壩十三座十八年)
(楊家莊隄決大溜北瀉駱馬湖乃挑皂河接温家溝於湖口建雙金門閘一座自温家溝至徐塘口)
(兩岸築長隄二萬六千丈東隄建減水石涵洞十座二十年劉家莊猫兒窝等處漫決皂河淤墊隨)
(挑濬猫兒窩以西至唐宋山另築高隄三千餘丈將涵洞改建減水壩二座二十一年各工告成二)
(十六年築宿桃清山安五縣北岸遥隄及宿桃清三縣護城隄三十五年張家莊決旋塞三十八年)
(雎寕王家堂漫溢旋即修築三十九年大修黃河隄岸凡黃河灣曲處開引河使直行四十四年決)
(韓家莊旋塞雍正四年雎寕縣海口決於上流斜築挑水壩一座對岸挑引河一道俾流歸人正河)
(乾隆三年大修河道開濬峯山四閘王家山天然閘下引河道以資分洩並於王家山以上增設通)
(判一員分管豐蕭碭三縣河務四年疏毛城鋪下游河道並於上游臨黃支河各築横壩八年於石)
(林口迤下順河集北岸河身灣曲處開引河使直行二十一年二十二年挑茶城以下各支河又築)
(王家堂汛月隄二百丈二十三年修築毛城鋪碎石壩五十丈二十四年挑浚銅沛豐碭四邑黃河)
(淤塞又於北岸無隄處各支河加築石壩二十六年自大谷山至蘇家山止增建滚水石壩一座三)
(十三年三十四年創築銅沛蕭雎四縣各汛月隄三十七年修築峯山閘河東岸子堰三千五百十)
(四丈四十年又築西岸子堰一千二百五十二丈靳輔治河書徐州南岸險工二曰郭家嘴在城西)
(南護城隄盡處曰楊家窪在長樊大壩南曰小莊在揚家窪東其北岸險工曰長樊大壩邳州之境)
(盡於北岸險工曰塘淺大壩曰羊山寺曰董家堂去舊城南岸里許曰五工頭在舊治東南睢寕之)
(境盡於南岸險工三曰王家堂曰戴家樓曰羊山寺河自鯉魚山峯山兩岸中建瓴而下南北衝突)
(三處皆頂衝也宿遷南岸險工四曰蔡家樓曰徐家灣曰彭家堡曰白洋河草壩北岸險工三曰朱)
(家堂曰楊家莊大壩並逼水壩曰古城諸險之中朱家堂逼近運河尤爲險要河防志徐州黃河南)
(岸上自河南虞城縣界下至安徽靈璧縣界計程二百六十里北岸上自山東單縣界下至邳州界)
(計程二百七十一里其汛六在南岸曰碭山縣汛蕭縣汛徐州郭工汛徐州小店汛在北岸曰豐碭)
(汛徐州大壩汛邳州黃河北下至宿遷縣交界直河口止岸上自徐州交界起計八十二里睢寕縣)
(黃河南岸上自安徽靈璧縣交宿遷縣交界古隄頭止計一百界衞工頭起下至里其汛二曰睢寕)
(縣汛邳州汛宿遷縣黃河南岸上自睢寕縣交界古隄頭起下至淮安府桃源縣交界白洋湖鈔關)
(口止計六十三里北口止又自吳家墩起岸自邳州交界起至張莊運至桃源縣交界止共七十八)
(里其汛四南岸曰蔡家樓汛陳家道口汛北岸曰攔黃壩汛大古城汛)運河(自宿遷縣西北)
(張家運口接中河水北經窑灣口入邳經邳州西至黃林莊入山東嶧縣界自州南直河口起上至)
(山東夏鎮者即泇河古祖水也明萬歷中河臣李化龍所開自直河口南至宿遷縣西北駱馬湖口)
(與中河合者即皂河今所稱新河也本朝康熙十九年河臣靳輔所開水經注沭水東南歷粗口)
(偪陽縣西北有祖水溝去偪陽八十里東南流逕傅陽故城東北古偪陽國也又東南亂於沂而注)
(於沭謂之祖口齊乘武河上流有故渠俗名文河即古祖水土人云濬此渠六十里使之通沛可避)
(吕梁徐洪之險徑達新濟明河渠考泇河二源一出費縣南山谷中循州西南流一出嶧縣君山東)
(南與費泇合謂之東西二泇河南會彭河水入邳州境合蛤蟃連汪諸湖東會沂水從周湖柳湖接)
(州東直河東南達宿遷之黃墩湖駱馬湖從董陳二溝入黃河隨地開闢或因渠而濬或就陸而穿)
(塹山剷石引泗合沂濟運道以避黃河之險靳輔治河書明萬歷三十一年閉泇河自夏鎮達於直)
(河口漕運利之後直河口壅改行董口董口復淤遂取道駱馬湖由湖西北行四十里始得溝河又)
(二十餘里至窑灣口接泇夏秋水發縴纜無所施冬春水涸淺處不流每重運入口役夫數萬撈濬)
(宿邑騷然苦之按宿邑西北四十里皂河集其地有河形一道濬而通之可以上接泇河之委下達)
(於黃但南患黃河之逼北慮山隄防難以行運乃即取水中土左諸山之水不有築隄南起皂河口)
(北達温家溝桃濬共二千四百丈兩岸築隄四千八百丈凡邳宿舊河旁洩決口三十餘處盡行築)
(塞又自温溝歷窑灣至邳境猫兒窩兩岸築隄二萬七千丈又猫兒窩一帶為徐兖諸水所注恐水)
(盛傷隄建減水壩三座以河伏秋暴漲不無内灌之洩之皂河下口直截黃虞迤東二十餘里張家)
(莊其地形卑於皂河口二尺餘與黃水相準乃復挑支河自皂河歷龍岡達張家莊出口以皂河地)
(高之水下注二十餘里地卑之張莊口迅流足以敵黃由是運河常通永無淤塞之慮又張莊運口)
(為皂河尾閭東通駱馬湖甚近今既開中河樓皂河此口若不堵塞則皂河水與湖水必半從此入)
(黃中河之水必弱春初重運難行閉之則夏秋水發又恐内漲傷隄應將張莊口閉塞於其東建分)
(水閘二座以減之猶恐霪潦漫溢宣洩不及當再建一平水大壩策方萬全也河防志泇河跨山東)
(江南二省長二百六十里在沛滕嶧三縣長一百六十里其一百里在邳州界邳州運河上自山東)
(嶧縣界黃林莊下至宿遷縣界窰灣口計一百二十里宿遷運河上自窑灣口至張運口接中河計)
(四十七里本朝康熙二十六年開中河運艘由中河入新河張莊運口不復通黃河按有明泇)
(河之議始於隆慶四年翁大立中閒舒應龍劉東星等雖經開鑿屢阻異議至萬歷三十二年李化)
(龍始成之迄今利賴然當時自董陳口出黃河至清口一百八十里洪流之險未暇計及也我)
(聖祖仁皇帝親臨閱視洞悉機宜皂河既濬之後特命河臣創開中河上接泇河下達清)
(口自此運道安行永無險阻高宗純皇帝五次南逕指示方略運河無源凡治准治黃皆所)
(以治運成功之速規模之善遠超前代矣)舊漕河(自山東魚臺縣入逕沛縣北又逕縣東南)
(入府界循城而東又東南入邳州境又東至宿遷縣西南歷桃源清河匯於淮即泗水故道亦曰清)
(河又名泉河金元時黃河自徐州城北合泗又東奪泗水之流而泗皆為河明時為運道所經其在)
(沛縣界者隆慶萬歷中别開新河名夏鎮河水經注泗水經湖陸縣城南左會南梁水又南漷水注)
(之又南過沛縣東黃水注之又南逕小沛縣東又南東流逕廣戚縣城南又逕留縣南垞城東又南)
(逕彭城縣東又逕龔勝墓南又逕亞夫冢東又東南過吕縣南又東南流丁溪水注之歷下邳縣逕)
(葛嶧山東又東南逕下邳縣故城西東南流沂水注焉又有武原水注之又東南逕下相縣故城東)
(又東南得睢水口又逕宿預城之西又逕其城南又東逕陵柵南又東南逕睢陽城北元和志泗水)
(在彭城縣東去縣十步沛縣泗水西北流入東去縣五十步下邳縣泗水西自彭城縣界流入漕河)
(考漕河舊道自安徽靈璧縣之雙溝又西北五里為徐州之栲栳灣又西北二十五里至吕梁洪出)
(州城東北大浮橋又西北至茶城舊為北接閘河口又北至留城入沛縣界又西北至金溝閘昭陽)
(湖及沙薛諸水皆入於此又十里至沛縣又西北三十里曰廟道口閘又十八里曰湖陵城閘入山)
(東魚臺縣界此明初漕河舊道也又有新河西去舊河四十里明嘉靖四十四年黃河横決運道大)
(阻工部尚書朱衡開新河自留城北至南陽閘凡百四十一里有奇又濬舊河自留城至境山之南)
(凡五十三里有奇凡新河之為閘九減水閘二十壩二十有三薛河口石壩一南陽湖口隄三十餘)
(里又開支河八旱則資以濟漕澇則洩之昭陽而運道盡通所謂夏鎮河也萬歷九年中河郎中陳)
(瑛以茶城口逼近黃河因移河口於茶城東八里創建古洪内華二閘十六年科臣常居敬復於古)
(洪閘東南二里餘增築鎮口閘十七年河臣潘季馴又於塔山牛角灣增築隄壩以衞之黃河始無)
(從逸入三十三年泇河成漕道由直河西北至夏鎮始合於正河不復由徐沛東)房亭河
(在銅山縣東洩河北諸山泉積澇分二支一通吳家窑荆山河口一由王家林東西灘過賀家口入)
(邳州境歸猫兒窩濟漕本朝乾隆二十三年濬)運鐵河(在銅山縣東九十里宋置利國)
(監鐵冶鑿河以通舟楫久淤明嘉靖二十年因運河涸復濬通於新挑溝又西南合境山溝舊志新)
(挑溝在州東北八十里)奎河(在銅山縣東南奎山西麓明萬歷閒副使陳文遂所濬以瀉城)
(中之水南入宿州境本朝乾隆二十三年重濬)濁河(在銅山縣西北二十里舊止有小水)
(入泗明嘉靖末河流出此入茶城時謂之中路隆慶中淤)茶城河(在銅山縣北一作垞城為)
(運道所經明嘉靖末黃河北徙城為漕黃交會之衝道本朝乾隆二十一年挑濬二十五年二十)
(九年屢濬)留城小河(在銅山縣北源出山東滕縣黃溝泉及微山三家等泉西流八十里)
(至留城鎮北東岸入漕河)荆山口河(在銅山縣北二十里廣數百丈有長橋跨其上上流)
(與微山昭陽相通下合諸山溪房亭河流邳境入漕河本朝康熙中屢濬乾隆二十三年重濬二)
(十九年又濬)西流河(在蕭縣南二十里上承浮綏湖諸水入縣西南趨舊城南會於兩河)
(口入黃河水經注蕭縣南山有箕谷谷水北流注獲世謂之西流水言上承梧桐陂陂水西流因以)
(為名也)夾河(在碭山縣西南五十里大河支分處也亦名澧河縣志元末劉福通等自碭山)
(夾河迎韓林兒為帝)段莊河(在碭山縣西北四十里即大河支流也自河南虞城縣流入經)
(碭山縣西回岡集明嘉靖二十四年沙淤陂水漫流至縣東北十五里匯流成河又東三十里合桑)
(葉河經蕭縣境北流入府境合大河其桑葉河在縣東二十五里)華家坡河(在豐縣西)
(南二十里源出碭山自費家樓西入豐縣界二十里歸清水河本朝乾隆二十三年濬)順隄
河(在豐縣境源出山東單縣下由沛境四十里歸昭陽湖本朝乾隆二十三年濬)鴻溝
河(在沛縣東十五里新河西昭陽湖東舊引沙薛二水從此入舊河舊河廢而此溝亦淤其半)
(本朝乾隆十一年疏濬深通引水濟運並溉民田滕沛閒利之)泡河(在沛縣南自山東單縣流)
(逕豐縣北又東逕沛縣界循城東南至泗亭驛而合於泗亦名包水漢書地理志平樂縣有泡水東)
(北至沛入泗水經注黃水自豐縣與泡水合自下通謂之泡水舊有梁謂之泡橋)沙河(在沛)
(河口遂塞諸山水俱由駱馬湖出大河二十九年分黃開泇之議定運艘皆由直河達於泇河而南)
(口遂淤)武河(在邳州南自山東嶧縣流入即古治水也由米湯湖會沂水經艾山繞城西南)
(入運河本朝乾隆二十二年濬漢志南武陽縣治水南至下邳入泗水經注武原水出彭城武原)
(縣西北會注陂南逕其城西又南合武水謂之泇水又南至剛亭城又南逕下邳入泗謂之武原水)
(口)泇河(在邳州西北自山東嶧縣流入齊乘有東西二泇河至三合村合流南貫四湖又南)
(合武河入於泗謂之泇口淮泗舟楫通焉舊志西泇河在州西北一百五十里源出嶧縣抱犢堌流)
(至州北一百里為營河一名蒲亭河又有城子河在州北五十里源出沂州蘆塘湖流經營河入武)
(河今皆入運河按明隆慶中翁大立首議開泇河朱衡傅希摰復言之遣官行視迄無成畫至萬)
(歷閒徐邳淤淺張養志謂宜並修泇河劉東星乃力任其役後李化龍循其遺迹與李三才共成之)
(為永利焉)艾山河(即柴溝河在邳州北自山東蘭山縣芙蓉河分流而南至州境高冢社西)
(繞艾山從城西入武河本朝乾隆二十二年濬)燕子河(在邳州東北源出山東蘭山縣)
(屈從郯城縣西入州境高冢社由米灘湖南至湯家樓入武河本朝乾隆二十二年濬)彭家
河(即黃墩河在邳州運河西南自微山湖下遊從荆山口至全河汴塘入州境遵教社分城子河)
(歸沙溝湖東流至新河口入運河本朝乾隆二十二年濬)白洋河(在宿遷縣東南三十)
(五里自安徽泗州流入即北潼水之下流也舊爲巨浸望之如洋故名本朝順治年閒黃河水決)
(河口遂淤今下流别開引河)皂河(在宿遷縣西北四十里源出港頭社南流入河以土色黑)
(故名本朝康熙十九年駱馬湖淤嘗開此以通漕乾隆二十九年濬)潼河(在雎寕縣東南)
(自安徽泗州流入水經注潼陂水自潼縣東北流逕雎陵縣下會雎水舊志潼河湖在縣東南四十)
(里本朝乾隆二十四年濬)百步洪(在銅山縣東南二里亦名徐州洪泗水所經也明會)
(典徐州洪亂石峭立凡百餘步故又名百步洪成化閒命管洪主事郭昇鑿石以利舟楫又甃石路)
(以利牽挽舊志水中若有限石懸流迅急亂石激濤凡數里始静形如川宇中分三道中曰中洪西)
(曰外洪東曰月洪亦曰裏洪)吕梁洪(在銅山縣東南五十里有上下二洪相去凡七里巨)
(石齒列波流泃湧列子稱孔子觀於吕梁懸水三千仞流沬四十里即此晉太元九年謝幼度平兖)
(州患水道險澁糧運艱阻用督護聞人奭謀堰呂梁水樹柵立七埭為派擁二岸之流以利漕運公)
(私稱便遂進伐青州謂之青州派水經注泗水過吕縣南水上有石梁謂之吕梁宋元祐四年京東)
(轉運司言清河與江浙淮南諸路相通因吕梁百步兩洪湍淺險惡商賈不行乞度地勢穿鑿開修)
(月河石隄上下置閘以時開閉通放舟船實為長利從之明嘉靖二十三年管洪主事陳洪範鑿吕)
(梁洪平之運道益便舊有上平二閘今廢)青冢湖(在銅山縣東南七十餘里其東又有成山)
(湖二湖相通凡四十餘里下流入邳州沂河又雁麥湖張塘湖馬溝陂俱在城西南四十里接蕭縣)
(界冬春則涸為平原夏秋霖潦匯為巨浸)汴塘湖(在銅山縣東北一百里南流入邳州境匯)
(於武河)姬村湖(在蕭縣東十五里又東曰姬村泊明萬歷中議引運艘自安徽靈壁雙溝)
(由雎水歷永固姬村諸湖至徐州九里溝出小浮橋即此)浮綏湖(在蕭縣南二十里浮綏山)
(東又南為永固湖在永固山下又南為梧桐湖即古梧桐陂也稍西南為時村湖又南為上形湖其)
(水皆南合於雎又有青莊湖在縣西南羅里山東)小神湖(在碭山縣東南近小神集本)
(朝康熙十七年河臣靳輔於毛城鋪建減水閘壩減黃河漲水入此湖下達雎河及蕭縣永固姬村)
(等湖至宿遷歸仁隄入洪澤湖乾隆八年重濬)吕孟湖(在沛縣東南四十里相接又有張莊)
(微山亦山諸湖與昭陽湖並為瀦水溝漕之處)昭陽湖(在沛縣東北八里即三陽湖俗名刁)
(陽湖山東鄒滕二縣之水俱匯於此周二十九里有奇下流與薛水合以達於泗明永樂中於湖口)
(建石閘以時蓄洩為漕渠之利嘉靖四十四年改濬運渠出湖之東而湖遂為河流散溢處)倉
基湖(在宿遷縣東南三十里周四十五里舊為石崇積貯之所有閘曰石崇閘其水導流為崇)
(河接淮安府桃源縣界)白鹿湖(在宿遷縣西南五十里由小河入泗)駱馬湖(在宿)
(遷縣西北十里本窪田也明季漫溢成湖長六十里周一百五十餘里受山左諸山之水由董家陳)
(窰二溝以入運河本朝康熙七年董口淤漕艘取道於湖十八年黃河北決湖漸淤河臣靳輔於)
(湖西皂河口别開新河至張莊口行運湖遂廢二十六年又於湖口開中河接新河歷宿桃安清諸)
(縣引湖水注之以洩上源諸湖漲水且便行運二十八年於湖口建竹絡石壩長五十五丈以防異)
(漲雍正四年以湖水横衝運道於運河北岸築壩斷流乾隆十六年四十九年高宗純皇帝)
(南廵並有御製駱馬湖詩二十二年挑濬淤塞二十七年又濬三十年創築攔湖隄一百五)
(十丈又丁家湖雷家湖張皮湖巴頭湖諸葛湖白湖童溝湖皆在縣西北百里之内)合湖(在雎)
(寕縣西北七十里縣志合沂水南入黃河故名以近葛嶧山又名葛河又蔡上湖白塘湖隱慝湖皆)
(在縣西北)楓山湖(在雎寕縣東北三十里一名峯山湖又名陶河湖周十二里)劉老
㵎(在宿遷縣東南四十里洩運河水由六塘河達鹽河歸海本朝乾隆八年創築撑隄七十五)
(丈有奇)白瀆水(在蕭縣西南水經注上承梧桐陂陂側有梧桐山陂水西南流逕相城東)
(而南注於雎睢盛則北流入於陂陂溢則西北注於雎出入迴環更相通注)古汴水(一名)
(獲水自碭山縣入經蕭縣東北又東北經銅山縣東北漢書地理志梁國蒙獲水首受甾獲渠東北)
(至彭城入泗水經注汴水下流為獲水自河南虞城縣黃水口東南逕夏邑縣故城北又東穀水注)
(之又東歷藍田鄉郭又東逕杼秋縣故城内又東合洪溝水又東蕭縣箕谷水注之又東歷龍城又)
(東逕同孝山北又東淨溝水注之又東逕彌黎城北於彭城西南廻而北流轉逕城北而東注泗水)
(寰宇記在蕭縣十步舊志舊自河南永城縣流入州界逕碭山蕭縣至州城東北入泗唐宋以來汴)
(渠多自夏邑永城達宿州界又東至泗州入淮而入泗之流甚少其後大河決嚙遂奪汴渠故道為)
(經流矣)古雎水(自河南永城縣流入經碭山縣南又東南入安徽宿州界又自安徽靈璧)
(縣流經雎寕縣北又東至宿遷縣南入泗水經注睢水出蒗𦿆渠東北流逕雎陽穀熱粟縣太邱又)
(東逕芒縣故城北與碭縣分水又東逕相縣故城南又左合白瀆水東逕彭城郡之靈璧東東南流)
(逕竹縣故城又東與澤湖水合八丈溝水注之又東逕符離縣故城北東逕臨淮郡之取慮故城北)
(又東合烏慈水又東逕雎陵縣故城北又東與潼水故瀆會又東南逕下相縣故城南東南流入於)
(泗謂之雎口元和志去下邳縣六十里舊志在碭山縣南五十里至縣東南有徐溪口明嘉靖中自)
(徐溪口至永城皆成平陸其在雎寕宿遷者明時謂之小河雎口謂之小河口)古碭水(在碭)
(山縣南亦名穀水水經注穀水上承碭陂陂中有香城諸陂散流為零水瀤水清水積而成潭謂之)
(碭水趙人琴高浮游碭郡閒後入碭水取龍子乘赤鯉出即此其水東逕安山北又東北注於獲水)
(寰宇記謂之香城水久堙)泗水(自山東魚臺縣流入逕沛縣城北又逕縣東南至銅山縣東北)
(循城而東又東南入邳州界周顯王時九鼎淪没泗淵秦始皇二十八年至彭城欲出周鼎泗水使)
(千人沒水求之不獲後漢桓帝永興二年彭城泗水增長逆流梁普通八年成景雋攻魏彭城堰泗)
(水灌城水經注泗水又屈東南至湖陸縣南左會南梁水又南漷水注之又逕嶭之上邳城又東過)
(沛縣東黃水注之右合泡水左合灃水又南逕小沛縣東又東南流逕廣戚縣故城南又逕留縣又)
(南逕東北坨城東又南逕桓魋冢西又獲水入焉而南逕彭城縣故東南過彭城縣城東周顯王時)
(九鼎淪没泗淵始皇求之不得所謂鼎㐲也又龔勝墓南又逕亞夫冢東又東南過吕縣南又逕東)
(南流丁溪水注之又東南過下又武原水合武水至下邳入泗邳縣西沂水注馬又東南入於淮元)
(和志在縣東去縣十步金元時黃河自城北合泗又東奪泗水之流而泗皆為河明初為漕運所經)
(亦曰漕河)狼矢溝(在銅山縣東二十里又東十五里有磨臍溝明嘉靖中大河自狼矢溝東)
(溢於磨臍溝出沂河口而徐邳正河斷流萬歷十七年於溝口築隄防護又溝地視河口卑數丈其)
(東有塔山西有長山乃建滚水石壩於中閒以蓄洩之自是衝决少息)境山溝(在銅山縣)
(東北二十里源出東北五十里之馬跑泉西南逕境山鎮又南入於漕河境山之北又有池浜溝南)
(流至府城東北三十里明嘉靖四十四年黃河決溢於此今淤又有溜白溝東溝西溝並在東北二)
(十里洩東北諸山水入鵝兒湖)秦溝(在銅山縣東北三十里明嘉靖四十四年河溢豐縣分南)
(北股皆經沛縣漫入於此溢入運河隆慶中遂成大河時謂之北路)洪溝(在蕭縣西北水經注)
(洪溝水南北各一溝首對獲水世謂之鴻溝非也本朝乾隆二年濬)金溝(在沛縣東五里)
(三河口諸水由此而入運河地多沙其中隱隱若麩金故名)趕牛溝(在沛縣東北源出山)
(東滕縣玉花泉流至縣界三河口與沙薛二河合明嘉靖中開新河遏之西合鮎魚泉注於新河)
泥溝(在沛縣西北五十里亦名泥溝河源出山東滕縣白馬山自魚臺縣流入經沙河溝西南)
(入漕河)龍泉溝(在宿遷縣北源出司吾山有二派東入沐河西入漕河)石潭(在府)
(東二十里舊志通泗水增損清濁相應不差時有魚出焉蘇軾置虎頭潭中以祈雨有起伏龍行詩)
龍潭(在蕭縣東南五十里源出龍岡山匯而成潭)安王陂(在銅山縣東宋元嘉二十)
(八年魏師過彭城驅南口萬餘夜宿安王陂去城數十里水經注安陂水上承安陂餘陂北流注於)
(獲)英州泊(在蕭縣西北六十里縣志其地有城址相傳故嘗置州於此又西北五里為黑)
(沙廢縣即古英州附郭縣也元末其址為水所圯遂成平陸今俗呼為雁門泊又牧馬泊在縣西北)
(七十里朱珊泊在縣西北十五里其地有朱珊渡)新匯澤(在碭山縣南郭外以河徙成澤)
(南北二十里東西四十里經冬不竭占良田無算明隆慶中知縣王庭卿開新渠十餘里以疏洩之)
(今淤)豐西澤(在豐縣西漢書高帝紀高祖以亭長為縣送徒驪山到豐西澤中亭止飲夜乃)
(解縱所送徒高祖被酒夜徑澤中有大蛇當徑乃前拔劒斬蛇水經注泡水逕豐西澤謂之豐水東)
(逕大堰水分為二又東逕豐縣故城南括地志斬蛇溝在豐縣十五里水出平地下入泡水)大
澤(在豐縣北漢書高帝紀母媪嘗息大澤之陂夢與神遇寰宇記在豐縣北六里)荆溝泉
(在沛縣東北源出山東滕縣東北五十五里泉眼百餘水流迅急西南流八十里至新莊橋入昭陽)
(湖明正統六年參將湯節開渠十里引流濟運今廢)彭祖井(在銅山縣西北隅彭祖舊宅唐)
(皇甫冉詩舊井莓苔近寢堂宋陳靖嘗作彭祖觀井圖銘)眢井(在蕭縣西北古城中左傳宣公)
(十二年楚子伐蕭還無社與司馬卯言號中叔展曰目於眢井而拯之元和志在縣北二百步文獻)
(通考留有眢井)項羽井(在宿遷縣西伏滔北征記在下相城)
前提調官(臣)張日章恭纂輯
提調官(臣)賈克慎恭覆輯
校對官(臣)賀式韓恭校
校對官(臣)沈維鈺恭覆校
大清一統志
徐州府(二)
︹古蹟︺彭城故城(即大今彭府氏治世國國本語堯大封彭彭為祖商於伯彭春城秋號成)
(公伐十宋八到年彭宋城魚秦石復置彭入城於縣彭始城皇史記二十韓八文年侯自二琅年邪)
(還眙過都彭彭城城欲漢出元周年鼎項泗羽水二自立世為二西年楚楚懷霸王王都徙彭盱城)
(後陶漢謙章和為徐二州年牧徙屯封彭六城安晉王為恭徐為州彭治城宋王泰初始平中二年)
(徐内州有刺史金城薛東安北都以又有彭小城城降魏劉公水更經開注廣彭城之皆大壘城石)
(高四邪王丈所列修塹環義熙之十小二城西年汴又水有瀑一漲城城是壞大司冠軍馬將琅軍)
(彭後城毀劉公撤一之時子俱更盡築元之薛和志安州都裏歸城魏貞邑觀閣五如年初築自其)
(外徐城州即托古克大托彭氏國擊平之也改元為至武正安十州三年移州芝治蔴東李南據武)
(安城明洪武初還舊治舊志武安城在今州東南二里今為廣運倉托克托舊作脱脫今改正)
吕縣故城(在銅山縣北本春秋時宋邑左傳襄公元年晉伐鄭楚子辛救鄭侵宋吕留杜)
(預注吕留二縣今屬彭城郡漢置呂縣屬楚國後漢及晉皆屬彭城國宋屬彭城郡後魏因之魏書)
(地形志吕縣有呂梁城蓋非一城也隋縣廢元和志呂梁故城在彭城縣東五十七里即古吕縣也)
(城臨泗水高百四十尺周十七里此城東二里有三城一在水南一在水中潭上一在水北並高齊)
(所築立鎮以防陳寇舊志吕城在州東五十里明時有分司駐焉又吕城東十里吕梁洪上有二城)
(一曰雲夢一曰梁王又洪西岸有尉遲城唐尉遲敬德督徐州時築)扶陽故城(在蕭縣西)
(南漢縣也本始二年封韋賢為扶陽侯後漢建武中封韓歆為扶碭侯尋省寰宇記扶陽縣在蕭縣)
(西南六十五里)蕭縣故城(在蕭縣西北春秋宋附庸邑左傳莊公十二年宋羣公子奔蕭)
(宣公十二年楚子代蕭蕭潰秦置蕭縣漢二年漢王入彭城項羽自齊還至蕭晨擊漢軍劉宋時為)
(沛郡治元嘉二十八年魏拓跋建進屯蕭城地道記蕭城周十四里水經注城東西南三面側臨獲)
(水故沛縣治元和志蕭縣東北至徐州六十里舊志古蕭國城一名黃楊城或謂之北城宋時河決)
(乃改築南徙治焉明萬歷五年遂沒於水知縣武維翰乃遷治於三台山之南西北去舊城十里即)
(今治也)杼秋故城(在碭山縣東漢置屬梁國後漢建武中封劉般為杼秋侯永平元年)
(仍為縣改屬沛國晉因之宋省後漢志杼秋有澶淵聚注即左傳襄公二十年盟澶淵地寰宇記故)
(城在蕭縣西七十里舊志在今縣東六十里)碭縣故城(在碭山縣南故宋碭邑戰國策)
(黃歇說秦昭王曰秦楚搆而不離魏氏將出而攻碭蕭相故宋必盡秦置碭縣二世二年沛公攻拔)
(之漢改郡曰梁國碭縣屬焉後漢復故晉省入下邑宋初復置後魏屬碭郡魏收志碭縣治魯城非)
(故治矣隋以安陽置碭山縣又非魏之碭邑也故縣盖即今縣南之保安鎮)安陽故城
(在碭山縣東北即故麻城也亦曰麻鄕左傳昭公四年吳伐楚入棘櫟麻後漢書蓋延伐劉永自襄)
(邑進取麻鄕後魏孝昌二年置安陽縣魏收志安陽縣治麻城隋改置碭山縣因廢安陽入焉寰宇)
(記故麻城在今縣西北縣志今為麻城集在城東北二十五里)豐縣故城(即今豐縣治本)
(秦沛縣之豐邑二世元年高祖起兵於沛收沛子弟還守豐二年秦泗州監平將兵圍豐二日出與)
(戰破之命雍齒守豐引兵之薛魏將周市使人說齒齒反為魏沛公引兵攻豐久之始拔元和志豐)
(縣東南至徐州一百七十五里本漢縣宋屬北濟陰郡北齊改屬永昌郡隋改屬徐州舊志明嘉靖)
(五年河決城陷還治於縣東南華山三十年復還舊冶)沛縣故城(在沛縣東莊子孔子)
(南之沛見老聃秦置沛縣二世元年陳涉起沛父老迎高祖立為沛公高祖十二年破黥布還過沛)
(曰游子悲故鄉萬歲後吾魂魄猶樂思沛其以沛為朕湯沐邑後以屬沛郡亦謂之小沛後漢興平)
(元年陶謙表先主為豫州刺史屯小沛蕭齊建武三年魏主如小沛水經注泗水逕沛縣東合黃水)
(南逕小沛縣東縣治故縣南坨上是謂小沛在故沛縣黃水之南元和志縣裏城即秦沛縣舊城寰)
(宇記縣東南微山下有故沛城尚存縣志舊城在今治西北元至正十七年孔士亨據其地築小土)
(城周二里有奇歲久圮明洪武二年知縣費忠信徙今治又沛縣故城在沛縣東北本朝乾隆四)
(十八年避湖水徙治戚山下)廣戚故城(在沛縣東漢縣也元朔元年封魯共王子將為)
(廣戚侯元鼎五年免河平二年又封楚孝王子勛為侯國屬沛郡王莽改縣曰力聚後漢復曰廣戚)
(屬彭城國晉因之宋省魏收志留縣有廣戚城章懷太子曰廣戚故城今沛縣東)留縣故
城(在沛縣東南故宋邑秦置縣二世二年秦嘉立景駒為楚王在留沛公往從之道得張良漢六)
(年封張良為留侯文帝五年國除後漢屬彭城國晉太元三年符秦將彭超攻彭城置輜重於留城)
(宋屬彭城郡元嘉二十七年魏人南侵步尼公自清東進屯留城北齊廢隋開皇十六年復置仍屬)
(彭城郡唐初省括地志故留城在沛縣東南五十五里九域志沛縣在留城鎮明為運道所經)下
邳故城(在邳州東古邳國左傳昭公元年趙孟曰商有姺邳又宋公元年薛宰曰薛祖奚仲)
(遷於邳秦二世二年項梁渡淮軍下邳漢五年封韓信爲楚王都下邳應劭曰邳在薛其後徒此故)
(曰下邳建安初先主爲徐州牧屯下邳吕布襲取之三年曹操攻吕布於下邳決泗沂水以灌城晉)
(永興二年琅邪王睿監徐州軍事留守下邳太元四年苻堅使王顯爲掦州刺史戍下邳魏孝昌元)
(年於此置東徐州永熙二年建義城主蘭寶殺東徐州刺史以下邳降梁改爲武州侯景之亂復入)
(東魏仍曰東徐州陳太建十一年爲周所取始置邳州元和志下邳縣東南至泗州一百七十五里)
(縣城即古邳國城城有三重大城周廻十二里半魏武擒吕布於白門即大城之門也中城周四里)
(吕布所守小城周二里許晉北中郎將荀羡郗曇所治西南又有一小城周三百七十步晉征鹵將)
(軍石崇所築舊志下邳故城在州城東三里金時移今治本朝乾隆二十二年高宗純皇)
(帝再幸江南有御製舊邳州詩)良成故城(在邳州北春秋時曰良左傳昭公十)
(三年晉侯會吳子於良水道不可吳子辭乃還漢始元五年封魯安王子文德爲良成侯國屬東海)
(郡後漢改屬下邳國晉曰良成縣宋及後魏因之章懷太子曰良成故城在下邳縣北寰宇記在縣)
(北六十里齊天保七年省)武原故城(在邳州西北漢置縣屬楚國後漢屬彭城國晉因之)
(宋初廢泰始二年張永等進軍逼彭城分遣别將王穆之守輜重於武原即故城也後魏復置武原)
(縣屬下邳郡東魏武定八年兼置武原郡隋開皇初郡廢十一年改縣曰良城屬下邳郡唐初屬邳)
(州貞觀元年省章懷太子曰武原故城在下邳縣北舊志在今州西北八十里泇口社亦名良城)
宿預故城(在宿遷縣東南本春秋時宋人遷宿之地漢為&KR2316;猶縣晉安帝改名後魏置南)
(徐州太和二十三年南徐州刺史沈陵率宿預之衆奔齊因廢為鎮梁天藍八年改置東徐州太清)
(三年東徐州刺史湛海珍降於東魏改東楚州陳太建七年伐齊克古東徐州改為安州以徐敬成)
(督安元潼三州軍事安州刺史鎮宿預十一年入於後同改置泗州水經注泗水逕宿預城南故下)
(邳之宿留縣也晉元帝為安東時嘗督運軍儲以為邸閣梁時張惠紹更增修塹其四面引水環之)
(今城在泗州之中元和志宿遷縣南至泗州二百十里寰宇記宿遷縣在淮揚軍東一百二十里又)
(故宿預縣在下邳縣東南一百八十里蓋唐後移治非故城矣明萬歷中又移今治南去故城二里)
淩縣故城(在宿遷縣東南秦置淩縣二世二年淩人秦嘉起兵圍東海守於郯漢初屬東)
(海郡元鼎四年封常山憲王子商為泗水王都淩後漢建武二年改封元氏王歙為泗水王十三年)
(國廢以淩縣屬廣陵郡晉改屬下邳國宋省水經注泗水東逕淩柵南即舊淩縣治也寰宇記淩城)
(在宿遷縣東南五十里晉永嘉後省)下相故城(在宿遷縣西秦置縣漢屬臨淮郡應劭云)
(相水出沛國相縣於水下漢屬下邳國晉仍屬臨淮流置縣故名下相也後郡宋省後魏復置孝昌)
(三年遷置盱眙郡東魏武定八東徐州齊周時廢括地志下相年改曰臨清郡屬故城在宿預縣西)
(北十里舊志下相社在縣西七里又有項王故城在運河西三里項羽里在舊縣治北一里)司
吾故城(在宿遷縣北本春秋時鍾吾國左傳昭公二十七年吳公子燭庸奔鍾吾漢置司吾)
(縣吾屬東海郡應劭曰鍾侯國屬下邳國晉改吾國屬臨即司吾也後漢曰司淮郡後又改屬睢陵)
(郡宋省梁普通五年魏東海太守韋敬欣以司吾城降即故縣也水經注司吾城在司吾山東俗為)
(㟃峿吾故寰宇記㟃峿在宿遷縣北七十里司鄉舊志司吾鎮在今縣北六十里)下邑舊
城(在陽山縣東故楚邑史記楚滅邑秦置下邑縣二世二年沛公魯遷項公取碭攻下於下邑拔)
(之漢景帝三年吳楚攻梁走條侯條侯堅壁不出魏書地形志碭郡軍會下孝昌二邑欲戰年置治)
(下邑城括地志碭山縣在宋州東一百五十里本漢下邑縣唐末朱全忠表以縣置輝州巳而徙治)
(單父五代唐屬單州寰宇記縣在州東南九十里金史地理志陽山縣興定元年以限河不便改隸)
(歸德府元史地沒憲宗始復置理志舊志濟寕路碭山縣金為河所蕩舊城在今縣東三里唐宋時)
(縣治於此金興定中圯於河遷治保東南虞山南元至元中復還舊治明安鎮在今縣嘉靖四十一)
(年又十四圯於河遷治小神集在今縣東南二十里四年復還舊治萬歷二十六年又圯於河知縣)
(熊應祥遷舊治西里許秦家堂即今治也)雎陵舊城(在雎寕縣治漢元朔元年封江都易)
(王定國爲雎陵侯晉元帝於睢陵僑置濟陰郡魏收志彭城郡睢陵縣晉亂屬濟陰武定五年來屬)
(又雎州雎陽郡領雎陵縣武定六年置蓋分故縣所置有二雎陵矣北齊皆廢章懷太子曰雎陵故)
(城在邳縣東南唐宋時又分屬宿遷縣金以宿遷縣界古城置雎寕縣即今治)取慮舊城
(在雎寕縣西南秦置縣二世二年取慮人鄭布同起兵圍東海魏書地形志武定六年改置雎州治)
(取慮城齊省入潼郡章懷太子曰取慮故城在下邳縣西南寰宇記潼郡在安徽泗州北一百二十)
(里舊志潼郡城在今縣西南四十里半屬靈璧縣界城基尚存)南陽平廢郡(在銅山縣)
(北魏書地形志南陽平郡治沛南界後寄治彭城領縣三襄邑陽平濮陽梁普通六年將軍王希聃)
(拔魏南陽平郡周併南陽平郡入彭城明一統志有舞陽城在州西北五十里疑即濮陽之譌)晉
寕舊郡(在宿遷縣東南東晉末置晉寕縣屬淮揚郡梁改置晉寕郡魏書地形志東楚州晉)
(寕郡領縣四臨清魏興富城招農北齊省入宿預)龍城廢縣(在蕭縣東魏書地形志龍)
(城縣屬彭城郡水經注獲水自蕭縣東歷龍城不知誰所創築寰宇記龍城在蕭縣東三十里)艾
山廢縣(在邳州北魏書地形志武原郡領艾山縣武定八年置在今州北艾山下)柵淵
廢縣(在宿遷縣西東魏武定八年分宿預置屬下邳郡陳太建七年樊毅克下邳高柵等六城)
(高柵蓋即柵淵也)雍門城(在銅山縣東南寰宇記在彭城縣東南五十里昔雍門周彈琴)
(見孟嘗君此蓋其所居也)曹公城(在銅山縣東南元和志曹公故城在彭城縣東南六十五)
(里吕梁東岸或言曹公築此以收吕布西岸有城臨水是布之所固也號曰吕布固)彌城(在銅)
(山縣西南水經注獲水東逕彌黎城舊志州西南旁太山有迷劉城蓋即彌黎之譌)灰城(在銅)
(山縣西北一百里又西北二十里有倉城皆昔時貯糧屯兵之所)垞城(在銅山縣北水經注)
(泗水逕留縣南逕垞城東城西南有崇侯虎廟元和志故垞城在彭縣北二十六里兖州人謂實中)
(城曰垞寰宇記在縣北三十里北面臨泗水舊志今謂之茶城為運道所經明嘉靖末黃河北徙城)
(遂為漕黃交會之衝後河口東移茶城乃為内險)永固城(在蕭縣東南四十里永固山下)
(元至大中嘗置縣於此今為永固鎮)曹馬城(在蕭縣西北七十里中有古塔又有郭城在舊)
(城西南二十五里相傳五代周時所築又將蔡城在舊城西南三十里)狐父城(在碭山縣)
(南史記曹參擊秦將司馬泥於碭東取碭狐父索隱曰狐父地名在梁碭之閒舊志在縣南三十里)
(亦名狐父聚)香城(在碭山縣南水經注碭陂中有香城在泗水之中)邀帝城(在豐)
(縣西南二十里相傳漢高祖還鄕父老邀之於此因名亦曰邀駕城)偃王城(在豐縣北五十)
(里相傳徐偃王所築)灌城(在沛縣西北二十里相傳漢將灌嬰所築又泗河東岸有舊城俗以)
(為張士誠所築)余行城(在邳州北八十里元季平章王信築俗稱為余行省城)樊階
城(在宿遷縣西宋泰始三年沈攸之拔下邳至焦墟退保樊階城)新城(在雎寕縣東五十里)
(黃河南岸元末平章韓政所築)占城(在雎寕縣西北七十里亦元時所築俗名瞻王城)九
城(在雎寕縣東北二十五里有東西二城)利國監(在府城東北盤馬山下接沛縣界即)
(利國驛宋置監金時為鎮今有巡司漢元封初從桑宏羊請於沛縣立鐵官河平二年沛縣鐵宫冶)
(飛唐書地理志彭城有秋邱冶寰宇記徐州有利國監本秋邱冶務烹鐵之所九域志利國冶太平)
(興國四年升為監在州東北七十里寶豐監在州東宋元豐六年置鑄錢於此八年廢)邳州
故衞(在邳州舊治東明洪武十三年建本朝康熙十七年裁)廉里(在銅山縣東北漢書)
(龔勝居彭城廉里後世刻石表其里門水經注彭城西北舊有龔勝宅)午溝里(在碭山縣)
(東北接豐縣界北去豐縣五十里朱温生長於此嘗改為衣錦鄉又韓林兒宅在縣東北禮河之陰)
朱陳村(在豐縣東南唐白居易朱陳村詩徐州古豐縣有村曰朱陳去縣百餘步桑麻青氤)
(氲一村惟兩姓世世為婚姻)沛宫(漢書高帝紀十二年破黥布軍還過沛置酒沛宫悉召故)
(人父老子弟佐酒酒酣高祖擊筑自為大風之歌元和志故沛宫在沛縣東南一里)秀楚堂
(在府治園内宋元祐中知州孫覺建)逍遥堂(在府治後宋蘇軾與弟轍嘗宿此轍詩云逍遙)
(堂後千尋木常送中宵風雨聲)黃樓(在銅山縣城東門宋郡守蘇軾建堊以黃土故名弟轍為)
(作賦本朝乾隆二十二年二十七年三十年四十五年四十九年高宗純皇帝南廵有)
(御製登黃樓疊蘇軾韻詩)燕子樓(在銅山縣西北隅唐貞元中尚書張建封鎮徐州築)
(此樓以居愛妾盼盼建封卒盼盼樓居十五年不嫁不食而卒景福二年節度使時溥守徐州為朱)
(温所攻登此樓自焚死)大彭館(在銅山縣西南唐時郵傳所經亦為迎餞之地以古大彭)
(國為名)放鶴亭(在銅山縣南明一統志宋時雲龍山人張天驥作於東山之麓有二鶴旦)
(則望西山而放暮則傃東山而歸故名蘇軾作記本朝乾隆二十二年二十七年有御製)
(放鶴亭歌三十年有絕句四十九年有御製放鶴亭御製放鶴亭詩)試衣亭
(在銅山縣南雲龍山下本朝乾隆二十二年二十七年三十年四十九年高宗純皇帝南)
(廵有銜製四疊蘇軾韻詩並御書試衣亭考辨勒石於壁)紅亭(在蕭縣西南春)
(秋昭公八年蒐於紅杜預注蕭縣西有紅亭水經注謂之紅溝亭因紅溝水為名寰宇記又謂之洪)
(亭蓋紅鴻洪三宇聲相近也舊志紅亭在舊城西南十八里)鳧鷖亭(在豐縣東池上宋治)
(平閒知縣關景仁建為游宴之所)泗水亭(在沛縣東括地志在沛縣東一百步漢高祖微)
(時為亭長於此亭有高帝碑班固為文後漢郡國志注云為亭長處枌榆亭)高遷亭(在邳)
(州界後漢桓帝延熹中以誅梁冀功封尚書令周永為高遷亭侯十三州志下邳縣有高遷鄉)昇
仙亭(在邳州治南明一統志相傳郡人劉綱昇仙之所後人為立亭及祠)戲馬臺(在銅)
(山縣南晉義熙中劉裕至彭城九日大會賓僚賦詩於此宋元嘉二十七年魏主南侵至彭城亦嘗)
(登之水經注彭城南有項羽掠馬臺元和志戲馬臺在彭城縣東南二里宋於臺上置寺舊志高臺)
(三丈餘中裂如破竹不盡者寸父老曰此帝之試劒石也蘇軾為守弟轍從觀此石為作銘又有樊)
(噲磨劒石在九里山)
︹關隘︺宿遷關(在宿遷縣北運河南岸明時有中河工部分司在夏鎮徐州吕梁宿遷四處微)
(税又有徐倉戶部分司在夏鎮徐州徵稅本朝康熙五年歸併淮揚道管理七年改歸徐屬河務)
(同知八年復歸中河分司十一年以徐倉分司歸併中河分司裁徐州各關專在宿遷徵收十七年)
(罷分司仍歸淮揚道雍正五年歸併淮安關監督其黃河南岸白洋河口及對置之運河南岸商販)
(往來皆稽察焉)吕梁洪巡司(在銅山縣東南六十里)鬭虎店巡司(在銅)
(山縣西北五里本朝乾隆十一年置)利國巡司(在銅山縣東北故利國監)四界
巡司(在銅山縣東北十五里雙溝集本朝乾隆五十六年由桃山移此)張山店巡
司(在蕭縣東南一百十里接安徽靈壁縣界本朝康熙三十年由趙家圈移此)夏陽鎮
廵司(在沛縣東北四十里新河西岸南去留城四十里本名夏村明萬歷十六年築夏鎮城移)
(沽頭分司駐此舊志工部分司主事舊在縣東二十里上沽頭城在縣東南二十里明成化中創建)
(嘉靖四十四年圯於水隆慶二年新河成始遷夏鎮)舊城廵司(在邳州東)直河鎮
巡司(在邳州東南西北去舊州城六十里明初置直河驛嘉靖四十五年改置巡司)新安
鎮巡司(在邳州西四十里雎寕縣界濱河明初為新安驛嘉靖四十五年改置巡司)歸
仁隄巡司(在宿遷縣西南六十五里歸仁集本在桃源縣界古城本朝康熙二十年移)
(置於此)劉馬莊廵司(在宿遷縣西北皂河口舊在縣東北百二十里又東北去海州)
(百八十里一名劉家莊明置巡司運河主簿及黃河北岸千總俱駐此)㟃峿鎮巡司
(在宿遷縣北六十里㟃峿山下五代漢乾祐初南唐遣將皇甫暉出沂泗招納淮北羣盜漢徐州將)
(成德欽敗之於㟃峿鎮即此)卞塘鎮(在銅山縣東九域志彭城縣有卞塘吕梁洪二鎮舊)
(志卞塘集在州東昌化鄉蓋以卞塘湖爲名)白土鎮(在蕭縣東南五十里九域志蕭縣有)
(永安白土二鎮在縣東南三十里白土山下出石灰)吳康鎮(在豐縣南唐文德元年感化帥)
(時溥自將步騎七萬屯吳康鎮朱全忠將朱珍與戰大破之通鑑注豐縣南有吳康里)泇口
鎮(在邳州西北三十里亦曰泇口集明正德中官軍敗流賊劉六等於此)小河口鎮
(在宿遷縣西南十里)白洋河鎮(在宿遷縣西南四十里接淮安府桃源縣界宿虹同知宿)
(遷縣南岸主簿及千總俱駐此明萬歷中黃河南徙商船由白洋河出入常委知縣監收鈔稅於此)
邵店鎮(在宿遷縣東北五十里)高作鎮(在雎寕縣東十五里又子仙鎮在縣西南)
(三十里)辛安鎮(在雎寕縣西北五十里接邳州界舊置遞運河今裁又木社鎮在縣北五)
(十里亦接邳州界舊本屬州明洪武十四年割屬雎寕縣)徐州衞(在銅山縣東南隅明建又)
(有徐州左衛在府城西明宣德中建本朝順治九年併入徐州衞)市利寨(在碭山縣西北)
(三十五里舊為河濱衝要有主簿駐此)河泊所(有二一在邳州舊城西北三十五里一在)
(雎寕縣東十五里又有遞運所在舊州城東南九十里皆明洪武中置今裁)趙家圈(在蕭)
(縣西北六十里大河北岸津要處也明景泰中設巡司本朝改設蕭營守備駐此)西鎮店
(在碭山縣東五十里有公館又南鎮集在縣西十八里北鎮集在縣西北十五里又王達店在縣西)
(三十五里)廟道口店(在沛縣西北三十里有公館又白水店在縣東北十五里)猫兒
莊(在邳州南運河東岸亦名猫兒窩有州同駐此)郭家莊(在邳州南舊州城北八十里有)
(集)永濟橋(在宿遷縣本朝乾隆二十七年移中河縣丞駐此)梁家口(在豐縣西)
(北本朝乾隆五十五年設豐碭北岸通判駐此)毛城集(在碭山縣東三十里又禮河集)
(在縣東北二十里回堽集在縣西北三十五里)華山集(在豐縣東南三十里元曾設巡司於)
(此)馬村集(在沛縣西南二十七里又高房集在縣西二十五里賀堌集在縣西北四十五)
(里曲防集在縣東北二十五里歡城集在縣東北四十里)馬莊集(在邳州東南運河東岸)
隅頭集(在舊邳州城東北四十里有運河把總駐此)順河集(在宿遷縣東中河東)
(岸南接仰化集北達司吾鎮為往來孔道本朝於此設有行殿乾隆二十七年四十五年四十)
(九年有御製順河集行館疊韻詩順河集行館咏盆梅疊韻詩)仰化集(在宿遷縣)
(東南劉老㵎有御製過仰化集詩)歸仁集(在宿遷縣南劉武溝)姚家集(在雎)
(寕縣西南本朝乾隆五十二年設雎南同知駐此)沙家集(在雎寕縣東三十里舊有行署)
(今廢又鞍子墩集在縣東南二十里找溝集在縣東南四十里)瑩桂集(在雎寕縣西南二十)
(里又堈頭集在縣西八里高興集在縣西三十里嵐山集在縣西四十里)廟灣集(在雎寕縣)
(西北八里又小鋪集在縣西北二十里龍家集在縣西北三十里箭頭營集在縣西北七十里曲頭)
(集在縣西北八十里)官莊集(在雎寕縣北三里又曲期集在縣北十五里舊有行署今廢)
魏家集(在睢寕縣北二十里主簿駐此)沙坊集(在睢寕縣東北三十里又楓山集王)
(家營集俱在縣東北四十里)桃山驛(在府南五十里舊有驛丞本朝康熙十六年裁又)
(夾溝驛在府北九十里石山驛在府東北四十里)彭城驛(在銅山縣東黃河西岸舊在城)
(南二里許明正德中圮於水嘉靖二十二年徙於此舊有驛丞本朝雍正十三年裁又黃河東岸)
(驛在府城外黃河東岸舊有驛丞本朝乾隆十一年裁)房村驛(在銅山縣東南五十里南)
(岸主簿及把總駐此冊說在縣東南七十里又有徐州夫廠在城内)泗亭驛(在沛縣城内又)
(有夏鎮夫廠在縣東北四十里漕河干)趙村驛(在邳州南新泇口下明萬歷四十四年置)
(南通直河口北接韓莊閘)下邳驛(在邳州舊治西南泗水北)鍾吾驛(在宿遷縣南明)
(洪武中置舊在西南萬歷四年改建於新城南水次倉西)
︹津梁︺萬會橋(在府城東北三里跨泗水上以鐵索維舟為之水陸往來皆集於此俗名大浮)
(橋)荆山口石橋(在府城東北二十里山前有河甚廣下多亂石橋跨其上舊長三百)
(六十丈本朝乾隆十二年修長四百八十大二十二年二十七年三十年四十九年高宗)
(純皇帝南巡有御製荆山橋詩)雲集橋(在銅山縣舊城東北隅黃河經其下亦維)
(舟俗名小浮橋)東新橋(在蕭縣東門外)錦川橋(在簫縣西南紅亭鄉)吉安橋
(在蕭縣西北趙家圈)狐父橋(在碭山縣南三十里)天津橋(在豐縣東北中陽坊)龍
務橋(在豐縣東北五里)飛雲橋(在沛縣南泡水經其下入泗水為往來湋要明正德)
(四年大河決於此入運河)圯橋(在邳州南水經注沂水分流逕城東屈從縣南亦注泗謂之小)
(沂水水上有橋徐泗閒以為圯昔張良遇黃石公於圯上即此)洪河橋(在舊邳州城東南三)
(十里)步雲橋(在邳州舊城西北六十里一名五丈橋)營河橋(在邳州舊城西北九)
(十里泇口鎮)江石橋(在邳州北一百二十里)朝陽橋(在宿遷縣南三里)上
口橋(在宿遷縣南十里相近又有小河口橋)五花橋(在宿遷縣北中河南岸)西
安橋(在宿遷縣中河北岸二橋皆本朝康熙中河臣靳輔所建南屬馬陵山北至高山頭長)
(十餘里為往來孔道)坡石橋(在宿遷縣北圍田湖)白龍橋(在雎寕縣南二里)戚
家橋(在雎寕縣南二十五里)通濟橋(在雎寕縣北關外)
︹隄堰︺黃河隄(在府境黃河兩岸有縷隄有月隄有格隄本朝屢經修築河防志碭山縣汛)
(自河南虞城縣界至蕭縣界縷隄長一萬四千四百十七丈計八十里康熙二十三年修築蕭縣汛)
(自碭山縣界至徐州界縷隄長一萬一千六百八十九丈計六十五里康熙二十三年修築東鎮口)
(格隄長八百六十四丈康熙十九年創築徐州各工汛自蕭縣界至徐州王家山縷隄長三千四百)
(五十八丈康熙二十三年修築自苗家山至冰雹山縷隄長一千五十丈康熙三十八年創築自韓)
(家山至段家莊西舊有隄長四百九十三大康熙三十九年又創築月隄四百五丈以防黃河逼溜)
(其九南年曰郭建石家隄觜當五百黃三河大十九溜丈最自為險雲龍要山康熙三黃茆岡十至)
(徐年州修西築關下街洪蘇隄奎山長店六隄百三長一十八百二丈十康熙七丈三十康熙八三)
(十七七里年加溝接築三奎山十店八隄年至改挑三山隄内遙隄支長河二百一千四丈百自九)
(十安丈徽康熙靈璧三縣十界八縷年隄修長築徐八千州小八百店汛六十自丈三山計四至十)
(九六里十康熙四丈二楊十三溝莊年修險工築内四百潘三家十馬路五丈歲修險工埽臺四百)
(十四年修丈又築曹月家隄莊三險千四工八百三十六十丈六又丈月康熙三隄四百十一六丈)
(康熙埽臺三十三百一五年丈創又築楊月隄家窪七百險二工十三丈百二康熙十三三十丈八)
(年十創一築韓壩丈又月月隄隄二三百道一五十長三六百丈九小十店險丈一工三百長三百)
(六靈十璧丈俱縣界康有熙民三築十臨六河年子築隄自四小店千五迤十東至三丈安豐徽碭)
(汛自萬三山東千一單縣百九界至十三徐丈州二李尺道計華家樓七十三縷隄里自長山一東)
(單縣界至李道華家吳家樓縷寨舊縷隄長一隄萬長一二千千丈一百自九吳家寨十三丈至康)
(熙谷二家十三莊險年修工一築内吳百八十家五莊丈險工康熙一百三十二九十年五大加築)
(埽州臺二百四大壩汛自十八丈李道華又家築月樓至隄邳九州百四十界計一三百丈九徐十)
(八至里蘇自李家山道隄華家長四樓而百四下九十丈十康里無熙三隄自十八大谷年修山築)
(内山大至谷子山石壩蘇房山縷隄家山石一千三閘俱百十二五十三年建自丈康熙三十陡八)
(年山修有築又舊隄有黃山一千九口百小堰六十九丈十内丈狼自矢華家樓至溝險工二長百)
(五起丈至月隄大壩八頭百有丈康熙舊隄五二百十九五十年修五丈築自内長關王樊大廟壩)
(險工家山三有百舊二十隄九丈百月隄四八十丈百自九王十丈家山自至大出壩至頭山王有)
(天王百八土十壩九九丈十丈爲大自九山壩險工至之出障頭山康熙遙隄一三十八千六年修)
(築自十九董年家山至創築自盧盧家山家山遙至隄一邳州百八十二界遙隄一丈千康熙四百)
(八十二丈築碭山縣亦黃康熙河南十岸九年創築陳家窪起通志雍正至蕭縣界元年加卑矮隄)
(工又黃河創北築徐州黃河北岸董家堂越隄岸長接宿樊大遷縣壩越隄黃河南接邳州岸越隄)
(格宿隄二年修築雎遷縣黃河南岸寕縣黃河南岸周家樓五堡魚鱗埽又於徐州埽工建黃河南)
(岸圈岸石築越隄二工創築雎道五年修砌寕縣黃河南徐州北岸月隄門外黃河南撐隄宿遷縣)
(黃埽河南工加岸越隄格築雎寕縣隄六年建徐黃河南岸王州宿家堂遷黃河南縷隄八年岸創)
(建年徐州黃河北岸埽工創築蕭縣黃河南岸宿遷埽工縣又黃河南岸埽工九創築徐州黃河南)
(岸楊遷縣家窪月黃河南隄雎岸孟寕縣黃河南城菴越隄十岸劉家樓月隄宿一年邳雎黃河南)
(岸王年修家堂對築沛縣岸又開引河一道護城隄九年修徐險工永停乾隆八屬黃河南岸石工)
(十二口建年加培桃築月隄十源廳屬黃河北七年修築豐沛岸隄工並於境内太行隄新莊又修)
(黃河北石隄一岸遙隄二千五百六十十二五年增丈二築徐城十四年東修西二門外築豐碭銅)
(沛四起至屬黃河南北兩大谷山接築縷岸隄工又隄一萬五自銅山縣百九十九黃村丈二壩十)
(七年又輔治河修徐州北岸新隄四千四百二十書雎寕縣黃河南岸隄上自安徽三丈靳靈璧縣)
(界下尺内至宿戴家遷縣界長一樓壩臺三百萬六丈月千六百七十隄五百九十六丈三丈二韓)
(家丈莊埽武官臺五百二營月隄八十一丈百九十五尺丈王月隄一家堂埽千一百十臺三百十)
(一丈長九邳千州黃河北四百七十岸隄上九丈九自尺徐州界下外自徐州至宿遷界界接廟山)
(自遙綿山格隄接拐山六百四隄四十二百丈二十丈董家堂又羊山歸臺五寺西寺南百七十四)
(丈木社遷黃河店格南岸隄九隄上十自八丈五工頭隄二雎寕縣界下至白百一丈洋河淮宿安)
(府桃白洋源縣河磯界長一觜壩九萬一千二十丈格隄百六七十十二丈八丈墩七尺又廊廟彭)
(家一壩遙月千九丈隄三其北道共一岸隄上千六自直百九河接丈徐邳州家灣遙隄界下至皂)
(河又界長自西門吳家墩下一萬三百十一丈至古九尺城又接淮安府桃源縣朱家堂護壩隄五)
(千六十二丈五尺又西挑水壩中挑水壩及格隄共五百三十五丈楊家莊埽工一百六十二丈蕭)
(家渡埽工九十四丈)運河隄(在邳州境及宿遷縣運河兩岸靳輔治河書邳州運河西北唐)
(宋山格隄三千五十丈又運河東西隄八千二百三十九丈有奇邳州地勢甚窪猫兒窩一帶地勢)
(甚高北來諸水直灌州城内湖外河及邳宿二州縣各隄俱難保故築唐宋山格隄以攔之猫兒窩)
(斜對爲彭家河凡豐沛徐及東省十餘州縣北岸之水俱由此道入運每慮伏秋暴漲運河難容故)
(築猫兒窩萬家莊馬莊集咸水壩三座以洩之使東入駱馬湖也又宿遷縣運河東西兩隄上自邳)
(州窰灣界起下至張莊運口共一萬七千五百十七丈三尺又攔馬河橋壩七座共長三百七十丈)
(通志康熙十九年總河靳輔創建邳州運河東岸減水壩十一座五十七年於宿遷縣龔家莊建魚)
(鱗壩三座六十年建宿遷縣吳家溝齊運草閘一座長五丈雍正二年總河齊蘇勒於宿遷縣西安)
(橋築攔水隄建邳州運河河清河定河成三閘六年修築皂河石裏頭閘一座挑月河一道長二百)
(丈乾隆四年加培宿遷縣運河東西二岸隄工十三年修築邳州運河東西二隄並唐宋山格隄又)
(築臨湖石戧十八年增修邳宿遷河隄堰二十二年修築猫兒窩兩岸隄工現今行漕)中河
隄(在宿遷縣東中河兩岸河防志宿遷縣湖西中河北岸隄長一千二百二十三丈三尺湖東中)
(河北岸積土長一千一百三十七丈南岸子隄上自攔河頭下至桃清交界共長二萬三千一百二)
(十七丈六尺北岸子隄長二萬二千八百六丈其攔馬河大王廟險工長五十六丈又北岸遙隄自)
(張莊運口至駱馬湖西岸長一千一百二丈五尺又自駱馬湖東岸至攔馬河長八百九十六丈又)
(自高山頭至劉老㵎舊壩長七千五百五丈自舊壩至宿桃交界古城長一千五百四十九丈其高)
(山頭險工長一百四十二丈通志康熙三十三年築中河兩岸束水隄三十九年總河張鵬翮題改)
(中河置石閘二座四十年建中河口門南岸石閘一座五十四年於宿遷縣中河口門頭壩下至崔)
(家宅柳園頭二處建挑水壩四座雍正五年總河齊蘇勒修宿遷中河南岸上自支河口下至九龍)
(廟添築子隄一道建五孔石閘一座乾隆十六年於宿遷縣柳園頭迤下添建三孔石閘一座並開)
(通湖引河一道以利漕運)羅家口隄(在宿遷縣東南三里又長隄自羅家口起至白有洋)
(河古城知縣何約六十里皆東鳳建黃河明萬歷中舊隄也)歸仁隄(在宿遷縣東南三十)
(五里白洋河口東南長四十里跨宿虹二萬歷七年總河潘季馴築本朝康熙四縣界明十年重)
(修潘季馴河防一覽歸仁集隄所以捍禦黃水雎水湖水使不得南射泗水併攻高堰而又遏睢水)
(湖水使之併入黃河益助衝刷關係最重每歲三月即當併力修護隄下宜密裁茭柳以禦風浪内)
(四鋪以至九鋪尤爲危險功宜倍之考歸仁隄控黃淮界桃宿與高堰相史奭歸仁隄表裏蓋高堰)
(爲淮揚之長城而歸仁隄又高堰之屏障也其上流來自徐溪歷蕭縣靈璧等處二百餘里合永堌)
(姬村湖水由宿遷之符離溝經邳之睢河而匯於埠子白鹿等湖從白洋河東西兩溝入黃河黃之)
(泥沙得此而小河口之通汰故塞小俗亦名汰黃隄然其橐籥又在河通則雎水逕入黃河而歸仁)
(之水減厚堅固半其則睢藩籬則又在耿車水不得漫入埠子時兒灘一帶隄高等湖而小河常通)
(矣故上守守此自高卓下至隄即所以守時灘皆歸仁也當接築長隄歲加河防雜說宿虹二修縣)
(歸仁隄年減五共長六堡減水千三百二十五壩以洩異漲又丈六尺建便民康熙閘以十九通行)
(旅四十一道引年大諸水修至歸仁隄自桃源縣老涵洞隄出口至黃河挑引河以達於黃又慮黃)
(水消長靡建閘一座常於黃水歸仁隄五堡建閘三座於盛則閉老隄頭閘開歸仁老隄頭隄閘以)
(洩水引水入淮黃水減刷黃節宣有即閉歸仁隄制可以垂久閘開老遠而無隄頭弊矣閘以歸仁)
(集西鴉五百九嶺土隄上丈康熙三自虹十八縣年界下至築歸仁歸仁舊石集石隄隄上自長歸)
(仁集下三十八至五堡格年修又自隄長三千八五堡至桃源十八丈六尺縣界長三千康熙七百)
(五民十丈康熙三十九閘長二千七百二年修十五築其格隄自五堡至便丈康熙三十八年修築)
護城隄(有四一在丈本朝府城外康熙三舊有石隄十六年加長五百十築而城北五隄)
(仍南土廵工之舊乾隆命改二以十石二二年十七年三高十宗年純有皇帝)
(城御縣製達閱蕭徐縣州西石延袤七隄詩十餘一里在明碭隆山慶縣中自知河縣南王虞廷)
(卿餘募民丈以作障隄漕以防渠一河在患沛仍縣於明河萬北歷築隄五年四知千縣五馬百昺)
(築山至本黃朝河乾縷隆隄八年長八修百補五一丈在格宿隄遷縣一百西六自十馬丈陵)
(本朝舊治康東熙三三里十明五萬年歷修初築知又縣有喻護文縣隄偉建在)寒山堰
(在八銅山里梁縣蕭東元淵明和伐志魏在堰彭城清水縣以東十灌城)白米堰(在縣蕭東)
(南里三入十里縣南白五米里泉之源雙出橋白湖米居山民西堰北之流迂迴以灌稻二田十故)
(名)舊河壩(在鉰歷初山運縣河北經茶城此既下而地運名河牛由角茶灣城明東萬南)
(十其里地鎮口閘平曠河合易黃泛河溢舊因河築遂壩淤以議防者以之)毛城鋪壩
(在隆碭山二十縣三北年黃河修上南有岸石閘本康朝熙康熙二十十九三年年建建洩乾黃)
仁閘安仁閘利仁閘(三閘俱在宿遷縣東南歸仁隄上東曰歸仁中)
(曰安仁西曰利仁本朝康熙三十九年改五堡減水壩建乾隆五年增歸仁利仁二閘迤東攔水)
(壩各一道南有便民閘康熙十九年建俱減水入洪澤湖助淮)
︹陵墓︺︹商︺彭祖冡(在銅山縣東北水經注彭城東北角起層樓於其上號曰彭祖樓下曰彭)
(祖冢)微子墓(在沛縣東南魏書地形志留縣微山有微子墓)︹周︺子張墓(在蕭縣南)
(三十里掘坊村又申詳墓袝焉)閔子墓(在蕭縣東南八十里相近有騫山有祠)西楚
范增墓(在銅山縣南魏書地形志彭城有亞夫冢水經注掠馬臺西南山麓上即其冢也)
陳勝墓(在碭山縣南史記陳涉世家陳勝葬碭諡曰隱王水經注安山有陳勝墓)︹漢︺龔
勝墓(在銅山縣東南魏書地形志彭城有龔勝墓水紅注泗水逕龔勝墓南墓碣尚存寰宇記)
(在彭城縣東南三里至今禁芻牧)王陵母墓(在銅山縣南)華佗墓(在銅山縣)
(南有碑題曰後漢名醫華佗之墓)楚元王冢(在銅山縣西後漢書郡國志彭城西二十)
(里有山山有楚元王冢水經注同孝山有楚元王冢上圓下方累石爲之高十餘大廣百步許)樊
噲墓(在銅山縣北寰宇記在彭城縣北五十九里)陶謙墓(在蕭縣東南陶墟山)丁
公墓(在豐縣東北六里)雍齒墓(在豐縣北九里)周勃墓(在豐縣東北十二里)
(又周亞夫墓在其左)張良墓(在沛縣東魏書地形志留有張良冢括地志在縣東六十五里)
(相近留城寰宇記在縣東南六十里)陳珪墓(在邳州界魏書地形志歸正縣有陳珪墓)︹三
國︺︹魏︺陳琳墓(在邳州界九域志陳琳墓在下邳)︹五代︺︹梁︺朱全昱墓
(在碭山縣北一里許)︹宋︺王仲德墓(在銅山縣北寰宇記在彭城縣北四十一里)党
進墓(在碭山縣南三十里)李若谷墓(在豐縣北五十里其子淑墓袝焉)魏勝
墓(在宿遷縣東南四十里)︹元︺曹伯啓墓(在碭山縣北三里)︹明︺雙烈墓
(在雎寕縣東五里烈女徐雪梅嚴銳兒以不屈賊死葬於此)
︹祠廟︺陳恭襄祠(在銅山縣城河東水滸明平江伯陳瑄治水有功建祠祀之)忠孝
祠(在沛縣西南一里祀明靖難時死節知縣顔瓌父子及主簿唐子清典史黃謙)朱公祠
(在沛縣東北夏鎮祀明工部尚書朱衡)忠烈廟(在銅山縣城内明一統志宋知徐州事王)
(復闔門死節權知州事趙立奏為復建廟賜號忠烈每歲時及出師必率衆泣禱曰公為朝廷死必)
(能陰佑遺民也徐人聞而歸心)河平王廟(在銅山縣東十里明永樂初建以祀青河龍神)
漢高祖廟(有四一在銅山縣東南寰宇記漢高祖廟在彭城縣東南六里臨泗水一在沛)
(縣東南泗水亭廟前舊有延熹十一年碑遺石在水中一在豐縣治中陽坊一在豐縣西北十二里)
靈源宏濟王廟(在銅山縣東南百步洪上舊名聖女祠凡舟楫之過共者必致禱焉)
惠佑龍王廟(在銅山縣南本朝乾隆二十二年敇建於雲龍之岡二十七年)
(四十五年四十九年廵幸俱有御製龍王廟瞻禮詩)吕梁洪廟(在銅山縣)
(南洪上元董恩建以祀漢關忠義唐尉遲敬德忠義嘗官徐州敬德嘗治水吕梁皆有遺迹故廟祀)
(焉元趙孟頫作起明重建宣德七年命有司歲時致祭)彭祖廟(在銅山縣北寰宇記魏神)
(龜二年刺史王延明移於子城東北樓下俗呼樓為彭祖樓舊志舊在州東北隅今徙北門城闉彭)
(祖故井邊)黃石公廟(在銅山縣東北寰宇起在彭城縣東北彭城山上舊志舊在州東北)
(二十里今移於子房山又邳州南亦有黃石公廟寰宇記黃石公廟在下邳縣東南一里黃鄉)岳
武穆廟(在蕭縣東南元至正八年立於縣西北黃柏口十二年遷於縣東南桃山)亞聖
廟(在蕭縣西南三十里孟鎮)漢光武廟(在豐縣北八里今名東皇廟)仲虺廟
(在沛縣寰宇記沛縣有仲虺廟明一統志沛縣有仲虺墓縣志墓在縣東南四十里虺城内蓋因有)
(廟而相傅會為有墓也)張良廟(在沛縣東南括地志在故留城内)淵德公廟
(在邳州西南舊州城西六里祀漢下邳令韓稜)郯子廟(在邳州治東北)魯肅廟(在宿)
(遷縣東南一里)
︹寺觀︺騰雲寺(在蕭縣都仁鄉唐太和元年建)天門寺(在蕭縣東南三十五里山谷中)
(元至正中建)夀聖寺(在蕭縣舊城南四十五里金大定中建)登雲寺(在豐縣東)
(南三十里華山上像設迥異寺後林木錯立如屏)福勝寺(在豐縣西二十里元至正三年)
(建)大聖寺(在豐縣北四十里即大聖院有石碣唐貞元十七年建)興教寺(在豐)
(縣西北北齊天保二年改曰白塔寺隋開皇十三年改曰道成寺唐上元中改曰重光寺宋建炎中)
(遷東北隅明洪武中河決寺廢重建於此)龍泉寺(在沛縣運河東岸舊在縣治南門外泡河)
(之南明嘉靖二十一年改建於城内萬歷二十五年遷舊子胥廟地)宗善寺(在邳州舊城南)
(一里即羊山寺明成化七年賜額)夀聖寺(在宿遷縣舊治南元大德四年建)崇安
寺(在雎寕縣治北明洪武中建)洞真觀(在豐縣城隄外北隅元至正二十五年改爲曲)
(泉宫)玉虛觀(在宿遷縣治北馬陵山明洪武初建)
︹名宦︺漢朱暉(宛人永平中遷臨淮太守暉好節概有所拔用皆厲行士其諸報怨以義犯率)
(皆爲求其理多得生濟其不義之囚即時僵仆吏人畏愛爲之歌曰彊直自遂南陽朱季吏畏其威)
(人懷其惠)韓棱(潁川人爲下邳令他邑有冰雹之災邳獨不雹大臣上其事徵爲尚書肅宗賜)
(以寶劒棱生平不飲一日侍上而醉帝問故曰今日爲臣生辰邳人其或奠獻所以至此遣使驗之)
(果然廟祀至今有禱輒應)牟融(安邱人永平中爲豐令視事三年縣無獄訟爲州郡最司徒范)
(遷薦融忠正公方並上其理狀)袁安(汝陽人永平十四年拜楚郡太守先是楚王英謀逆辭所)
(連及繫者數千人安到郡先往案獄理其無明驗者條上出之帝感悟報許得出者四百餘家)楊
統(新都人建初中爲彭城令一州大旱統推陰陽消伏縣界蒙澤太守宗湛使統爲郡求雨即降)
(統在縣休徵時序風雨得節嘉禾生於寺舍人庶稱神)張禹(襄國人元和三年遷下邳相徐)
(縣北界有蒲陽坂傍多良田堙廢莫修禹為開水門通引灌溉勸率吏民假與種糧親自勉勞遂大)
(收榖實鄰郡貧者歸之千餘戶室廬相屬其下成市墾田至千餘頃民用温給功曹史戴潤故太尉)
(掾也權動郡内有小譴禹令自致獄然後正其法自長史以下莫不震肅)蘇章(平陵人安帝時)
(為武原令時歲饑輒開倉廩活三千餘戶)魏朗(上虞人桓帝時為彭城令時中官子弟為相國)
(多行非法朗與更相章奏幸臣忿疾)︹晉︺王祥(臨沂人為徐州别駕刺史吕虔委以州事於時)
(寇盜充斥祥率厲兵士頻討破之州界清靜政化大行時人歌之曰海沂之康實賴王祥邦國不空)
(别駕之功)司馬伷(宣帝子封琅邪王初鎮下邳撫御有方得將士死力吳人憚之伷既戚屬)
(尊重加有平吳之功克己恭儉無矜滿之色寮吏盡力百姓懷化)王渾(晉陽人武帝受禪遷)
(徐州刺史時年荒歲饑渾𨳩倉賑贍百姓賴之)蔡豹(圉城人元帝時遷徐州刺史豹在徐土内)
(撫將士外懷諸衆甚得遠近情)蔡謨(考城人成帝時領徐州刺史假節聞石季龍於青州造船)
(數百掠緣海諸縣時謨所統七千餘人所戍東至土山西至江乘鎮守八所城壘十一處烽火樓望)
(三十餘處隨宜防備甚有算略)︹北魏︺元雲(景穆帝子封任成王除徐州刺史以太妃蓋氏)
(薨表求解任獻文不許雲悲號動疾乃許之性善撫綏深得徐方之心為百姓所追戀送遺錢貨一)
(無所受)辛紹先(狄道人皇興中為下邳太守為政舉大絪不甚皦察惟教民治產禦賊之)
(備及宋將陳顯達蕭道成蕭順之來寇道成謂順之口辛紹先未易侵也宜共慎之於是不歷郡境)
(徑屯吕梁卒於郡)元鑒(道武帝子河閒王曜之次孫其凡舍于而讓爵於弟宣帝時轉徐州)
(刺史屬徐兖大水民多饑饉鑒表加賑恤人賴以濟表梁郡太守程靈虬虐政殘民詔免靈虬於是)
(徐境肅然)李彦(敦煌人遷徐州刺史延昌二年夏大霖雨川瀆皆溢彥相水陸形勢隨便䟽通)
(得無淹潰之害朝廷嘉之頻詔勞勉)︹東魏︺房謨(洛陽人神武時轉徐州刺史始謨在兖州)
(彭城慕其政化及為刺史闔境欣悅先是當州兵皆僚佐驅使饑寒病死動至數千謨至皆加檢勒)
(不令煩優以休假番代洗沐督察主司親身檢視又使傭賃令作衣服終歲還家無不温飽全濟甚)
(多時梁魏和好使人入其界者皆稱歎之神武與諸州刺史書敘謨清能以為勸勵)︹北齊︺蘇
瓊(武強人皇建中遷左丞行徐州事城中五級寺忽被盜銅像一百軀有司徵檢逮繫數十八瓊)
(一時放遣後十日抄賊姓名及贓處所徑收掩悉獲實驗賊徒款引道路歎服舊制以淮北禁不聽)
(商販輒度淮南歲儉啓聽淮北取糴後淮北人饑復請通糴淮南遂得商賈往還彼此兼濟水陸之)
(利通於河北)徐遠(石門人河清初東楚州刺史為治慕寬和有恩惠邑郭大火民亡產業遠)
(為躬自赴救對之流涕仍為經營皆得安立)︹周︺王軌(祁人武帝時陳將吳明徹攻吕梁詔)
(軌往救軌於清水入灌口多豎大木車輪截其水路率兵蹙之遂大捷拜徐州總管軌性嚴重多謀)
(略威振敵境)︹隋︺尒朱敞(北秀容人高祖時拜徐州總管在職數年號為明肅民吏懼之)
盧昌衡(范陽人高祖時為徐州總管長史甚有能名吏部尚書蘇威考之曰德為人表行為)
(士則論者以為美談)劉高(彭城人大業中為蕭令有恩惠)︹唐︺劉易從(德成孫番耀子)
(為彭城長史永昌中酷吏周興誣搆坐死將刑石姓奔走爭解衣投地曰為長史祈福有司平直乃)
(十餘萬)韋恒(陽武人開元初為碭山令政寬惠吏民愛之天子東廵州縣供張皆鞭朴趨辦)
(恒不立威而事給)蘇詵(武功人明皇時由給事中出為徐州刺史治有迹)張建封
(南陽人貞元四年拜徐泗濠節度使治徐凡十年躬於所事一軍大治士往如歸許孟容韓愈皆奏)
(署幕府)韓愈(南陽人德宗時節度使張建封辟為府推官操行堅正鯁言無所忌)王紹
(萬年人元和初為武寕軍節度使復以濠泗二州隸其軍自張愔後兵驕難治紹蒐輯軍政推誠示)
(人禆將安進達唐重靖謀亂紹以計取之出家資賞士舉軍安賴)崔珙(博陵人文宗時徐州)
(以王智興後軍驕數犯法節度使高瑀未能制天子思材望威烈者檢革其弊謂宰相曰欲武寕節)
(度使者無易珙材以珙代瑀居二歲徐人戢畏)薛元賞(文宗時為武寕節度使罷泗口猥稅)
(人以為便)盧宏止(蒲人文宗時為武寕節度使徐自王智興後吏卒驕沓銀刀軍尤不法宏)
(止戮其尤無狀者終宏止治不敢譁優詔褒嘉)崔彦曾(全節人咸通中為徐州觀察使桂林)
(戍者殺都將脅龐勛為將自浙西趨淮南逹泗口彦曾伏甲任山館擊賊勛遣吏紿言請至府解甲)
(自歸彦曾斬其吏勛陷宿州募兵譟而進彦曾糾丁男乘城或勸率衆奔兖州彦曾曰我方帥也奉)
(命守此惟有死爾斬議者一人號於衆俄而勛傅城城中大霧彦曾悉誅賊家屬勛衆超墉入殺產)
(曾於寢贈刑部尚書)温廷皓(祁人咸通中署徐州觀察判官龐勛反使為表求節度廷皓叱)
(之遂遇害)宋思禮(蕭縣主簿事繼母孝會大旱井池涸母羸疾非泉水不適口思禮憂懼且)
(禱忽有泉出諸庭味甘寒日不乏汲縣人異之尉柳光為刻石頌其孝感)五代唐劇可
久(范陽人同光初補徐州司法以幹職聞)︹周︺王晏(滕人廣順初授武寕軍節度使晏至)
(鎮悉召故時同為盜者遺以金帛從容置酒語之曰吾鄉素多盜我與諸君昔嘗為之後來者固當)
(出諸君之下為我告諭令不復為若不能改吾必盡滅其族由是境内安靜吏民詣闕舉留請為晏)
(立衣錦碑)︹宋︺王貽永(祁人真宗時為徐州團練使河決滑州徐大水貽永作隄城南以禦)
(之)梁適(東平人仁宗時知淮陽軍奏減京東預買紬百三十萬論景祐赦書不當錄朱梁後)
孫沔(會稽人仁宗時京東多盜乃以沔知徐州明購賞嚴誅罰盜遂止)徐起(鄄城人知)
(徐州就為轉運使募富室得米十七萬斛賑餓殍又移粟以贍河北京西者凡三百萬)李迪
(濮州人仁宗時知徐州)王洙(虞城人仁宗時知徐州時京東饑朝廷議塞商胡河賦楗薪輸)
(半而罷塞洙命更其餘為穀粟誘願輸者以餔流民因募其壯者為兵得千餘人盜賊衰息有司上)
(其最為京東第一)孔道輔(孔子四十五代孫凡兩知徐州以勁直聞累官御史中丞)傅
堯俞(濟源人神宗時知徐州前守侵用公錢堯俞至為償之未足而去後守移文堯俞使償久)
(之考實非堯俞所用卒不辯)蘇軾(眉山人神宗時知徐州河決曹村泛於梁山泊溢於南清)
(河匯於城下城將敗害城事急雖禁軍且軾詣武衞營呼卒長曰河將為我盡力卒長曰太守猶不)
(避塗潦吾儕小人當效命率其徒持畚鍤以出東南長隄首起戲馬臺尾屬於城雨日夜不止築城)
(不沈者三版軾廬於上過家不入使官吏分堵以守卒全其城復請調來歲夫增築故城為木岸以)
(虞水之再至朝廷從之)孫覺(高郵人神宗時知徐州徐多盜捕得殺人者五其一僅勝衣疑)
(而訊之曰我耕於野與甲遇彊以梃與我半夜挾我東使候諸門不知其他也問吏法如何曰死覺)
(止誅其首復遂以為例)陳師錫(建陽人神宗時知宿遷縣元祐初蘇軾三上章薦其學術)
(淵源行己潔清議論剛正器識精深德行追蹤於古人文章冠絶於當世乃入為祕書省校書郎)
馬默(武城人知徐州屬城利國監苦吳居厚之虐默皆革之)田晝(陽翟人徽宗時知淮)
(陽軍歲大疫日挾醫問疾者藥之遇疾卒淮陽人祀以為土神云)王復(知徐州建炎三年金)
(人圍徐州復與男倚率軍民力戰外援不至城陷謂尼雅滿曰死守者我也願殺我而舍百姓尼雅)
(滿欲降之復慢罵求死闔門百口皆被殺廵檢楊彭年亦死焉贈復資政殿學士諡壯節尼雅滿)
(舊作粘罕今改正)鄭襃(為徐州教授建炎三年金人攻徐襃罵敵而死)︹金︺完顔仲
德(古蘭路人哀宗即位遙授同知歸德府事同僉樞密院事行院於徐州州城東西北三面臨黃)
(河而南獨平陸仲德曡石為基增城之半復濬隍引水為固民賴以安古蘭舊作谷懶今改正)
︹元︺陳祐(一名天祐寕晉人至元二年為南京路治中適東南天蝗徐邳尤甚責捕急部民丁)
(數萬人至其地謂左右曰捕蝗慮其傷稼也今蝗雖盛而穀熟不如早刈之庶力省而有益或以事)
(涉專擅不可祐曰救民獲罪亦甘心即諭之使散去兩州之民皆賴焉)︹明︺顔伯瑋(名瓌)
(以宇行廬陵人真卿之後建文初知沛縣燕兵攻沛瓌集民兵拒守燕兵入具衣冠南向拜自經子)
(有為從死主簿唐子漬典史黃謙皆先後死)鄭恕(仙居人建文中知蕭縣燕將王聰來攻城)
(陷不屈死二女當配亦死)楊祕(宣德初知徐州有異政九載秩滿民乞留晉秩還任再歷九載)
(民益習其政既去而歌頌不衰)寗直(滕人宣德初知宿遷縣寬廉平易興學勸農未期月民大)
(和善決疑獄訟者多越境來訴卒於官士民號哭有送喪至滕葬畢乃歸者)劉伯吉(宣德)
(中知碭山縣以親喪去及服闋民守闕下求再任帝曰若新者勝舊則民不復思矣遂許之)費
瑄(鉛山人成化時爲工部主事徐州吕梁二洪隄數潰瑄往治改用石而築壩於其西使殺湍悍)
(其東復甃長衢以便輓歲省費三十萬尋遇饑疫賑荒給藥全活無算民德之爲立生祠嘉靖初知)
(徐州張淮請於朝令有司歲祀之)金聲(大嵩衞人正德中爲雎寕縣丞流寇來攻知縣蘇霄)
(不能禦聲與主簿邱紳義士朱用之奮勇迎戰死之贈雎寕知縣)李文憲(北直人嘉靖初)
(授沛縣丞百餘賊入城文憲率民兵禦之賊勢張甚文憲死戰力盡被害)劉陽(安福人嘉靖初)
(知碭山縣緝姦盜敦禮教旌孝子祭節婦民俗以淳黃河久爲患陽齋沐七曰率父老虔禱河自䟽)
(瀹二十七里遠近異之)劉夢熊(沁州人萬歷中知蕭縣會大水築兩河口隄大開黃家樓)
(河設法鼔勵未及期而工竣)熊應祥(萬歷中知碭山縣時有水患應祥於城外築隄千二)
(百餘丈植柳千株障之)周鴻圖(即墨人萬歷末知宿遷縣地號難治蔦圖應之有餘除數)
(大害去大憝數人有麥秀兩岐蝗不入境之異)張鏡心(磁州人天啓中知蕭縣縣西故有湖)
(為姦民湮塞鏡心疏濬之得良田數千頃)戴國柱(浙江人山東副總兵崇禎中調鎮宿遷時)
(山東大盜袁時中寇縣國柱與護漕參將古道行合兵擊賊於靈爽廟斬獲數百人賊益兵攻圍力)
(盡援絕遂同戰死)
︹本朝︺李允貞(德州人順治二年知豐縣時經制未定賦役孔亟允貞秩然有條民得不擾會)
(碭山民亂奉檄攝碭事時首惡已擒鎮將欲窮治寇黨允貞廉其無辜事得寢因撫綏招徠逃亡皆)
(復業代者至百姓攀轅泣送之)殷岳(雞澤人順治二年知雎寕縣時軍需旁午極力營辦不以)
(捷民聽斷嚴明豪強斂迹學宮為河水所淤鳩工重建朔望集諸生講課其中邑人化之)閻玿
(大原人順治三年知豐縣每周諮利病輒與興除禁兑糧解頭及收糧大戶民尤便之)王相
吕(泰州人睢寕教諭順治九年膠宼陷城抗義不屈被害贈國子監博士)李之實(夀州)
(人睢寕訓導膠寇陷城抗義不屈同王相吕被害贈國子監學錄)周祚承(西安人順治十)
(一年知宿遷縣招流移墾荒瘠徵賦盡除耗羨胥隸不監差遣口境晏然)江雁卿(江西人康)
(熙八年知徐州政尚寬和州舊有版荒地四千七百頃丁糧未除力請題免卒於官州民為之營殮)
孫枝蕃(三原人康熙十二年知徐州黃河泛溢出私錢募夫取石築隄城賴以全州苦協濟)
(夫役枝蕃力請免之)佟國弼(奉天人康熙三十九年知徐州歲饑力請蠲賑嘗發常平倉麥)
(貨饑民明年又饑國弼代為償之河北數遭水患乃築子堰數十里歲得有秋)劉如晏(臨桂)
(人康熙五十三年知睢寕縣睢寕城圯力圖修建躬率士民節省浮費期年工竣民不知役在任綜)
(理周廢具密百舉)
前提調官(臣)張日章恭纂輯
提調官(臣)賈克慎恭覆輯
校對官(臣)賀式韓恭校
校對官(臣)沈維鈺恭覆校
