大清一統志
河南統部(在京師西南一千五百四十里東西距一千二百二十里南北距一千二百九十)
(里東至江蘇徐州俯碭山縣界三百六十里西至陜西同州府潼關廰界八百六十里南至湖北黃)
(州府黃安縣界八百五十里北至直隷廣平府成安縣界四百四十里東南至安徽潁州府潁上縣)
(界五百六十里西南至湖北襄陽府襄陽縣界八百二十里東北至山東曹州府曹縣界二百里西)
(北至山西遼州界七百四十里)
︹分野︺天文角亢氐房心室壁柳星張分野夀星大火
娵訾鶉火之次(唐書天文志角亢夀星也初軫十度中角八度終氏一度氏房心大)
(大也初氏二度中房二度終尾六度營室東壁娵訾也初危十三度中營室十二度終奎一度柳七)
(星張鶉火也初柳七度中七星七度終張十四度按角亢爲鄭分野屬古兖州今開封陳州汝寕)
(光州及懷慶之南境南陽之北境當其地氐房心為宋分野屬古豫州今歸德及閒封之東南境當)
(其地室壁為衛分野屬古并州今衛輝彰德懷慶當其地柳七星張為周分野屬古三河今河南南)
(陽許陜汝三州當其地)
︹建置沿革︺禹貢荆河惟豫州(風俗通稟中和之氣生埋安舒故云豫也按)
(今光州兼古揚州域懷慶衛輝彰德三府古冀州域)周禮職方河南曰豫州
春秋為周畿内及宋衛鄭許陳蔡諸國地兼秦晉
楚之疆戰國為東西周及韓趙魏諸國地(按河南春秋時)
(畿内地戰國時半屬韓許州春秋時許地戰國為韓魏二國之境開封歸德衛輝春秋時鄭宋衛三)
(國地彰德懷慶春秋時晉地後俱屬魏陳州汝寕春秋時陳蔡二國地南陽光州春秋時申鄧諸國)
(地後俱屬楚南陽為楚韓分界汝州戰國屬韓陜州春秋時晉地後屬韓又屬秦)秦并天
下置三川潁川南陽碭四郡漢元封五年置十三
部刺史分屬司隷及豫兖荆冀四州(司隸領河内河南宏農豫)
(州領潁川汝南梁國而魏郡屬冀州陳畱郡淮陽國屬兖州南陽郡屬荆州)後漢都洛
陽移司隸治焉(時豫州刺史治譙為今安徽亳州建安中冀州治鄴為今彰德府)
三國屬魏景元中改司隸置司州晉初分屬司豫
兖荆四州(司州治洛陽領河南榮陽宏農汲河内魏郡豫州治陳領潁川汝南襄城汝陰)
(梁國弋陽郡而陳畱仍屬兗州南陽仍屬荆州)永嘉後為劉聰石勒所據
(永嘉五年劉聰陷洛陽太興元年李矩為司州刺史太寕三年石勒盡陷司州之地咸康三年石虎)
(分司州之河南河内宏農滎陽兖州之陳畱為洛州改陳畱為建昌郡)永和七年司
州來歸尋復陷(興寕三年陷於慕容燕太和四年入於苻泰隆安三年又入於姚秦)
(仍置洛州)義熙十二年劉裕克復仍置司州(治虎牢領河南榮陽)
(宏農實土三郡)劉宋景平後入於後魏後魏初為洛州增
置相(天興四年置治鄴)懷(天安二年置治野王)陜(太和十一年置治陜)豫(卽宋司州)
(皇興中改治縣瓠)諸州太和十七年移都洛陽改洛州為
司州尋又增置東豫(十九年置治新息)荆(太和末置治穰)郢(正始元年)
(改梁司州置)襄(孝昌中置治襄城)廣(永安中置治魯陽)諸州東魏天平
初移都於鄴以相州為司州改故司州為洛州增
置梁鄭陽蔡析義北揚北豫北荆南襄諸州(按自孝昌)
(以後梁魏爭持東魏始盡得其地地形志又有光州西淮西楚南郢南朔等州皆仍梁置)北齊
因之後周平齊於相州置六府宣政初移六府於
洛州置東京及總管府隋開皇二年廢總管府置
河南道行臺三年廢大業元年建東都三年改諸
州為河南滎陽(本管州大業初改鄭州)梁郡(本宋州)襄城(本汝州)
潁川(本許州)汝南(本蔡州)淮陽(本陳州)宏農淅陽(本浙州)南
陽(本鄧州)淯陽(本淯州)淮安(本顯州已上十二郡屬豫州)魏郡(本相州)
汲郡(本衛州)河内(本懷州已上三郡屬冀州)弋陽(本光州屬揚洲)等郡唐
武德初復改諸郡為州於洛陜汴豫懷相六州皆
置總管府七年改都督府後罷顯慶二年於洛陽
置東都開元二十一年分屬都畿採訪使河南河
北淮南山南東道(都畿治河南府領汝州河南道治汴州領陜虢鄭許蔡陳宋七)
(州河北道領相磁懷衞孟五州而唐鄧二州屬山南東道光申二州屬淮南道)至德以後
分置宣武陜西淮西河陽忠武等節度使(唐書方鍞表至)
(德元年置河南節度使治汴州乾元元年廢置豫許節度使治豫州二年又置陜虢節度使治陜州)
(陳鄭節度使治陳州上元元年改陜虢節度曰陜西尋罷寳應元年復置河南節度使又改豫許節)
(度曰蔡汝廣德元年置相衛節度使治相州大歷元年賜號昭義軍節度八年廢蔡汝節度徙淮西)
(節度治汴州十四年還治蔡州更號申光蔡節度建中元年徙昭義節度治潞州二年置宣武軍節)
(度治宋州又置河陽三城節度使四年復置陜節度使興元元年罷又移宣武節度治汴州貞元)
(二年賜陳鄭節度號忠武軍十四年賜中光蔡節度號彰義軍元和十二年復為淮西節度十三年)
(廢移忠武節度治許州中和二年復以蔡州置奉國軍節度使又置陜虢節度使龍紀元年賜號保)
(義軍節度)五代梁始都開封曰東都以河南為西都後
唐復以河南為東都晉復都開封曰東京以河南
為西京漢周至宋因之太平興國二年罷諸節度
領州分諸府州軍仍屬河南等道至道三年分置
京東京西及陜西河北諸路之地大中祥符七年
以應天府為南京皇祐五年增置京畿路熙寕中
又分京東西及西南西北等路(京畿路領開封府陳許鄭州京東西)
(路領應天府拱州京西南路領鄧唐二州京西北路領河南府孟蔡汝三州及信陽軍而相磁懷衞)
(四州則屬河北西路陜虢二州則屬陜西路光州則屬淮南西路南渡後惟存信陽光州)金初
曰汴京貞元元年改置南京路及河北河東之地
(南京路治開封領河南歸德二府睢陜鄧唐𥙿嵩汝許鈞陳蔡息鄭十三州而彰德府濬衛輝滑四)
(州屬河北西路懷孟二州屬河東南路虢州屬京兆府路)元置河南江北行中
書省(治汴梁路領河南歸德南陽汝寕四府鄭許陳鈞睢陜嵩汝𥙿唐鄧信陽光息十四州兼)
(有今江南湖廣之地而河北彰德衛輝懷慶三路磁林輝淇孟滑濬七州則統於中書省)明洪
武元年置中書分省於汴梁以汴梁為北京二年
改分省為行省九年改河南等處承宣布政使司
(領開封彰德衛輝懷慶河南南陽汝寧七府成化中升汝州為直隸州嘉靖二十四年升歸德州為)
(府共領八府一州)
本朝因之為河南省雍正二年升開封府之陳許鄭
三州河南府之陜州汝寕府之光州為直隸州十
二年升陳州許州為府鄭州仍屬開封乾隆六年
改許州府仍為直隸州今領府九直隸州四
開封府陳州府歸德府彰德府衛輝府
懷慶府河南府南陽府汝寕府許州直
隸州陜州直隸州光州直隸州汝州直隸
州
︹形勢︺東連齊楚(歸德府東境接江蘇徐州府山東曹州府界古齊楚地也)西阻函
潼(函谷故關在靈寶縣南潼關在閿鄉縣西濱河相連與陜西接界)南據淮(淮水出南)
(陽府桐柏縣東流經信陽羅山北正陽南又東經息縣南光州北又東北經光州西北至固始縣北)
(而入安徽夀州界)北逾衡漳(漳水自彰德府涉縣入境西接山西潞安府界東流至臨)
(漳縣出境接直隸廣平府界河南地寳逾衡章而北)其名山則有嵩高(在河南府)
(登封縣五嶽之中嶽也)太行(在懷慶府城北)三崤(在河南府水寕縣)底柱(在河)
(南府陜州大河中)大川則有大河(河自陕西潼關東流入經陜州而横互於河南)
(開封歸德三府之北幾千五百里)淮水(見上)汴水(自河水分流東經開封歸德二府入)
(江蘇徐州府安徽宿州界唐宋漕運之道)洛水(出陜西商州流入陜州盧氏縣境經河南府城)
(東南至鞏縣北入大河伊&KR2838;澗水俱流入之)潁水(出河南府登封縣流至陳州府南境合蔡)
(河蔡河首受汴自祥符縣東南流合㯋水入安徽潁州府)汝水(出汝州魯山縣下流逕汝寕府)
(至安徽潁州南注於淮)其重險則有虎牢(在鄭州氾水縣一名成皐關)黽
阨(卽信陽之平靖武陽黃峴三關所謂義陽三關者也)
︹文職官︺
巡撫(雍正五年升河南巡撫為河南總督六年兼轄河南山東為河東總督十三年省仍設巡)
(撫兼提督銜)
提督學政(駐開封府)
布政使(駐開封府)經歷(舊設理問乾隆七年裁)都事庫大使(巨盈)
按察使(駐開封府)經歷司獄
鹽法水利糧務道(駐開封府舊為驛鹽糧務道乾隆四十三年改今名)
分巡開歸陳許河務兵備道(駐開封府)
分守河北兵備道(駐懷慶府武陟縣)
分巡河陜汝道(駐陜州)
分巡南汝光道(駐汝寕府信陽州)
開封府知府理事同知蘭儀同知(舊設儀考通判乾隆)
(四十八年改蘭儀通判五十二年升為同知)鹽捕同知(駐祥符縣朱仙鎮)上
南河同知(駐中牟縣楊橋鎮)下南河同知(駐府城)祥符北
岸河務同知(駐懷慶府屬陽武縣太平鎮舊為上北河同知嘉慶八年改今名)
下北河同知(駐祥符縣陳橋鎮)中河通判(嘉慶十一年裁管糧通判)
(設)儀封廳撫民通判(舊為縣乾隆四十九年升廰)府學教授
訓導照磨儀封廳學教諭(乾隆四十九年設)廳
經歷(乾隆五十一年設)知州二員(鄭禹)州學學正二員
訓導二員吏目二員知縣十四員(祥符陳畱𣏌通)
(許尉氏洧川鄢陵中牟蘭陽滎陽滎澤汜水密新鄭舊設十六員乾隆六年以許州之密新鄭)
(來屬三十年裁河陰縣四十八年以陽武改隸懷慶封邱改隸衛輝四十九年升儀封縣為廰)
縣丞八員(祥符二陳畱一中牟二蘭陽二滎澤一舊設十一員乾隆九年裁通許滎)
(陽汜水三員增祥符一員四十六年裁杞縣一員增中牟一員四十八年陽武改隷懷慶四十)
(九年裁儀封一員五十六年增蘭陽一員)縣學教諭十四員鄉學
教諭(舊為河陰縣學教諭乾隆三十年改屬滎澤更今名)訓導十三員(舊有)
(氾水一員乾隆十六年裁)管河主簿四員(祥符南岸北岸蘭陽滎澤)巡檢
四員(祥符屬祥陳北岸朱仙鎮蘭陽屬蘭考北岸滎澤屬河隂)典史十四員
陳州府知府糧捕水利通判(駐商水縣周家口)府學教
授訓導司獄(兼經歷事)知縣七員(淮寕西華商水項城沈邱)
(太康扶溝)縣丞二員(淮寕沈邱)縣學教諭七員訓導七
員典史七員
彰德府知府糧捕通判(舊有管河同知乾隆七年裁)府學教
授訓導經歷知縣七員(安陽湯隂臨漳林武安涉内黃)
縣丞三員(安陽湯陰内黃)縣學教諭七員訓導六員
(舊有涉縣一員乾隆十六年裁)主簿(内黃嘉慶十九年設)典史七員驛
丞(湯陰屬宜溝兼巡檢)
衞輝府知府上北衛糧河務通判(舊為河務通判兼管鹽糧)
(捕務嘉慶八年改今名)府學教授訓導經歷知縣
十員(汲新鄉獲嘉淇輝延津濬滑封邱考城舊設八員乾隆四十八年以歸德之考城開)
(封之封邱來屬)縣丞四員(汲濬滑封邱舊設五員乾隆四十五年裁新鄕淇縣獲嘉)
(三員設封邱一員嘉慶十八年設滑縣一員)縣學教諭十員訓導
九員(舊有淇縣一員乾隆七年裁)主簿三員(輝封邱考城)巡檢二
員(滑縣老岸鎮考城)典史十員驛丞(獲嘉屬亢村兼巡檢)
懷慶府知府黃沁同知(舊有沁河通判乾隆七年裁歸懷河同知兼理)
(改今名)糧捕水利通判(駐河内縣清化鎮)府學教授訓
導經歷知縣八員(河内濟源原武修武武陟孟温陽武舊設七員)
(乾隆四十八年以開封之陽武來屬)縣丞二員(河内武陟舊有修武一員嘉慶四年)
(裁)縣學教諭八員訓導八員主簿四員(原武)
(武陟孟陽武)巡檢(䜞源屬邵源鎮)典史八員(舊有税大使一員乾隆二十八)
(年裁)
河南府知府糧捕水利通判府學教授訓
導經歷知縣十員(洛陽偃師鞏孟津宜陽登封永寕新安澠池嵩)
縣丞二員(洛陽宜陽舊有偃師一員乾隆九年裁鞏縣一員乾隆三十年裁)縣
學教諭十員訓導八員(舊設十員乾隆十六年裁澠池鞏縣二員)
巡檢二員(澠池屬南村嵩屬舊縣)典史十員(舊有税大使一員乾隆十)
(八年栽)
南陽府知府軍捕水利同知(駐浙川舊有管糧水利通判乾隆四)
(十八年裁歸同知兼理)府學教授訓導經歷知州
二員(鄧𥙿)州同(鄧州舊有𥙿州州判嘉慶十九年裁)州學學正二員
訓導二員吏目二員知縣十一員(南陽南召)
(鎮平唐泌陽桐柏内鄉新野浙川舞陽)縣丞二員(南陽唐)縣學教諭
十一員訓導九員(舊設十一員乾隆十六年裁桐柏淅川二員)巡
檢三員(南陽屬賖旗店南召屬李青店内鄉屬西峽口舊設二員乾隆十八年增餘旗)
(店一員)典史十一員驛丞三員(南陽屬林水博望葉縣屬保安)
(保安兼巡檢)
汝寕府知府糧捕水利通判府學教授訓
導經歷知州(信陽)州同(駐平昌關)州學學正訓
導吏目知縣八員(汝陽正陽上蔡新蔡西平遂平確山羅山)縣
丞(汝陽)縣學教諭八員訓導六員(舊設八員乾隆十六年裁)
(正陽確山二員)巡檢三員(汝陽屬廟灣信陽屬楊家堂羅山屬大勝關舊設一員乾)
(隆十八年增楊家堂大勝關二員)典史八員驛丞(信陽屬明港兼巡檢)
許州直隸州知州州判州學學正訓導
吏目知縣四員(臨潁襄城䢻城長葛)縣學教諭四員
訓導四員典史四員
陜州直隸州知州州判(駐盧氏朱陽關)州學學正訓
導吏目驛丞(硤石兼巡檢)知縣三員(靈寳閿鄉盧氏)縣
丞二員(靈寳兼管巡檢事閿鄉)縣學教諭三員訓導二
員(舊有盧氏一員乾隆十六年裁)巡檢(盧氏屬朱陽)典史三員
光州直隸州知州州判(駐烏龍集)州學學正訓導
吏目知縣四員(光山固始息商城)縣丞(固始)縣學教
諭四員訓導四員巡檢二員(固始屬往流集商城屬牛)
(食皈舊設一員乾隆十八年增牛食皈一員)典史四員
汝州直隸州知州州同(駐楊家樓)州學學正訓導
吏目知縣四員(魯山郟寶豐伊陽)縣學教諭四員
訓導二員(舊設四員乾隆十六年裁寶豐伊陽二員)巡檢(魯山屬趙家村)
(乾隆三年設)典史四員
︹武職官︺
城守尉(駐開封府)八旗佐領八員防尉八員驍騎
校八員前後蒙古佐領二員防尉八員
驍騎校二員隨印九品筆帖式
撫標(左右二營)中軍兼左營參將(舊設遊擊雍正五年升巡撫為總督改設)
(督標中軍副將十三年仍專設巡撫改今名)守備二員千總六員
(舊設四員嘉慶十年增二員)把總十二員(九駐本營三分防尉氏通許鄭州各)
(汛舊設八員嘉慶十年增四員)經制外委十二員(舊設六員嘉慶十年增六)
(員)額外外委六員(舊設三員嘉慶十年增三員)
河北鎮總兵官(駐懷慶府左右二營)中軍兼左營遊擊右
營都司左右營守備二員千總四員(一駐本營)
(三分防濟源武涉陽武各汎)把總七員(三駐本營四分防濟源修武考城扶溝各)
(汛)經制外委十員(四駐本營四分防河南二分防嵩縣王禄店各汛)額
外外委七員(六駐本營一分防王禄店汛)
南陽鎮總兵官(駐南陽府左右二營)中軍兼左營遊擊右
營都司(舊設遊擊乾隆三十六年改)左營守備左右營千
總四員(一駐本營三分防桐柏裕州葉縣各汛)把總七員(二駐本營五分)
(防舞陽泌縣唐縣内鄉淅川各汛)經制外委十一員(七駐本營四分防葉)
(縣李青店高邱鎮西峽口各汛)額外外委十員
以上河北南陽二鎮均聽巡撫兼提督節制
荆關協副將(駐淅川縣荆子關左右二營)中軍兼左營都司
右營守備左右營千總三員(二駐本營一分防西坪鎮汛)
把總五員(三駐本營二分防浙川穆家埡各汛)經制外委四員(三駐)
(本營一分防李官橋汛)額外外委四員
歸德營參將(駐歸德府)守備千總二員(分防永城寕陵二汛)把
總四員(分防虞城鹿邑睢州商邱各汛)經制外委三員(分防夏邑柘城)
(商邱各汛)額外外委二員
考城營遊擊(駐考城縣)守備把總經制外委
以上荆關一協歸德考城二營均隸巡撫管
轄
衛輝營參將(駐衛輝府)守備千總二員(一駐本營一分防淇縣汛)
把總五員(一駐本營四分防獲嘉汲縣新鄉老岸鎮各汛)經制外委四
員額外外委二員
河南營參將(駐河南府)守備千總二員把總三員
(一駐本營二分防偃師魯山各汛)經制外委四員額外外委
三員(舊設二員嘉慶十一年增一員)
彰德營參將(駐彰德府舊設都司嘉慶七年改)守備千總二員
(舊設一員嘉慶七年增一員)把總四員(舊設三員嘉慶七年增一員三駐本營一)
(分防村汛)經制外委三員(舊設二員嘉慶七年增一員)額外外
委二員
開封營遊擊(駐開封府舊設都司嘉慶七年改)守備千總二員
(一駐本營一分防朱仙鎮汛)把總三員(一駐本營二分防滎澤滎陽各汛)經
制外委六員額外外委三員
内黃營都司(駐内黃縣嘉慶七年設)千總把總經制外
委額外外委(嘉慶十一年增設)
滑縣營都司(駐滑縣舊設把總嘉慶十九年改)千總把總二員
(一駐本營一分防道口鎮汛)
陜州營都司(駐陜州舊設守備雍正九年改)千總把總三員(一駐)
(本營二分防靈寳閿鄉各汛)經制外委二員額外外委
嵩縣營守備(駐嵩縣)把總二員(一駐本營一分防永寕汛)
王禄店營守備(駐榮澤縣)
以上衛輝等九營均隸河北鎮管轄
汝寕營參將(駐汝寕府)守備千總(分防汝南埠汛)把總三員
(一駐本營二分防正陽西平二汛)經制外委三員(分防新蔡羅山上蔡各汛)
光州營都司(駐光州)守備(分防商城汛舊隸汝寕營嘉慶二十五年改)把
總二員(一駐本營一分防固始汛)經制外委四員(一駐本營三分防息)
(縣商城光州新店集各汛)
鄧新營遊擊(駐鄧州舊設守備嘉慶七年改)守備(分防新野汛)千總(分防)
(鄧州汛)把總四員(一駐本營三分防孟家樓新店鋪李青店各汛)經制外
委四員(二駐本營二分防鄧州新野各汛)額外外委四員(舊設三員)
(嘉慶十一年添設一員)
陳州營都司(駐陳州府)千總把總三員(分防太康西華商水各汛)
經制外委三員(分防沈邱扶溝項城各汛)額外外委二員(一駐)
(本營一分防周家口汛)
襄城營都司(駐襄城縣)千總二員(分防禹州許州各汛)把總四員
(分防新城襄城郾城洧川各汛)經制外委五員(分防長葛密縣臨㯋鄢陵襄城)
(各汛)額外外委二員(分防洧川許州各汛)
新野營守備(駐新野縣)經制外委
信陽營守備(駐信陽州)千總把總二員經制外委
二員額外外委
以上汝寕等七營均隸南陽鎮管轄
盧氏營守備(駐盧氏縣)千總(分防朱陽關汛)把總經制外委
二員(一駐本營一分防樂川鎮汛)額外外委
以上盧氏一營隸荆關協管轄
懷河營祥河都司(河北道管轄舊為上北河汛嘉慶八年改)守備(分防下北)
(河汛)協辦守備三員(分防陽封曹考黃心各汛舊設二員嘉慶八年增陽封一)
(員)千總二員(分防蘭陽北汛封邱下汛)把總二員(分防祥符上汛武滎)
(汛)經制外委八員(分防祥陳下汛蘭陽下汛封邱上汛考城汛原武汛武涉)
(汛陽武汛陽封汛)額外外委十二員(分防佯符上汛祥陳下汛蘭陽北汛)
(蘭陽下汛武滎汛封邱上汛封邱下汛考城汛原武汛武陟汛陽武汛陽封汛)
豫河營蘭儀都司(開歸陳許道管轄舊為儀考汛乾隆四十八年改)守備
(分防上南河㲹舊為南岸乾隆四十七年改)協辦守備六員(分防下南河中)
(河儀雎睢寕商虞歸河各汛舊設商虞一員乾隆四十七年增下南河四十八年增睢寕五十)
(六年增儀睢嘉慶十一年增中河十六年增歸河)千總四員(分防祥符上汛蘭陽)
(汛鄭中汛商邱上汛)把總四員(分防祥符下汛儀封汛滎鄭汛睢州上汛)外委
八員(分防祥陳下汛陳畱汛中牟下汛儀封下汛寕陵汛虞城上汛虞城下汛睢州下汛)
額外外委十七員(分防榮澤鄭州上汛下汛中牟上汛下汛祥符上汛下汛)
(儀封上汛下汛睢州上汛下汛虞城上汛下汛陳畱蘭陽寕陵商邱各汛)
以上懷河豫河二營均隸山東河道總督統
轄
︹戸口︺(康熙五十二年原額人丁二百二十八萬九千八百七十五乾隆三十七年停編丁今滋生男)
(婦大小共二千三百五十九萬八千八十九名口計四百七十三萬二千九十七戶)
︹田賦︺(田地七十七萬五千四百九十一頃一十七畝額徵地丁正雜銀三百四十七萬九千十四雨)
(有奇正兌改兌米四萬一千二百七十二石二斗有奇岑三萬八千九百一十石二斗有奇豆九萬)
(七千七百四十八石三斗有奇耗米九十四百五十九石五十有奇耗麥九千八十石有奇耗豆二)
(萬三千七十四石四斗有奇)
︹税課︺(關税無開封彰德衛輝陳州懷慶五府南陽府屬之舞陽縣許州並所屬之臨潁郾城長葛)
(三縣行長蘆正引鹽課載直隸省税課門歸德府行山東正引鹽課載山東省税課門河南府南陽)
(府屬之南陽南召鎮平唐縣泌陽桐柏鄧州内鄉新野浙川裕州葉縣十二州縣汝州陜州許州所)
(屬之襄城縣行河東正引餘引鹽課載山西省税課門汝寕府光州行淮北綱引鹽課載工蘇省税)
(課門)
︹名官︺︹漢︺張敞(平陽人宣帝時以切誎顯名擢為豫州刺史數上事有忠言帝徵為大中大夫)
︹後漢︺楊秉(華陰人順帝時為豫州刺史計日受俸餘禄不入私門有故吏齎錢百萬遺之)
(秉閉門不受以廉潔稱)周景(廬江舒人桓帝時為豫川刺史好賢愛士拔才薦善常恐不及)
(每至歲時延請舉吏入後堂與共宴會如此數四乃遣之贈送什物無不充備旣而選其父兄子弟)
(事相優異嘗稱曰臣子同貫若之何不厚)黃琬(江夏安陸人中平初為豫州收時宼賊陸梁州)
(境凋殘琬討擊平之威聲大振政績為天下表封關内侯)王允(太原祁人中平初黃巾賊起拜)
(豫州刺史辟荀奭孔融等為從事奏除禁黨討擊黃巾别帥大破之受降數十萬)︹三國︺︹魏︺
賈逵(襄陵人文帝時為豫州刺史考績二千石以下阿縱不如法者悉奏免之帝曰逵真刺史)
(布告天下當以豫州為法賜爵關内侯州南與吳接逵明斥堠繕甲兵為守戰之備賊不敢犯外修)
(軍旅内治民事遏鄢汝造新陂斷山澑長溪水造小弋雁陂又通運渠二百餘里所謂賈侯渠者也)
王凌(太原祁人明帝時為豫州刺史得軍民歡心旌先賢之後求未顯之士各有條教意義甚)
(美)王沈(晉陽人正元中為豫州刺史按賈逵以來法制禁令諸所施行擇其善者而從之於)
(是九郡之士咸悦道教移風易俗)︹晉︺祖逖(范陽人元帝時拜豫州刺史會石勒縱兵掠境)
(逖追擊於汴水進鎮雍邱歸附者甚衆逖愛人下士雖疏交賤隸皆恩禮逼之由是黃河以南皆為)
(晉土百姓感悦置酒歌曰幸哉遺黎免俘虜三辰旣朗遇慈父元酒忘勞甘瓠脯何以詠思歌且舞)
(其得人心如此巳而卒於雍邱豫州士女若喪考妣譙梁百姓為立祠)︹南北朝︺︹梁︺夏
侯夔(譙郡人大通六年為豫州刺史豫州積歲連兵人頗失業夔乃率軍於蒼陵立堰漑田千)
(餘頃歲收穀百餘萬石以充儲備兼贍貧民境内賴之夔兄亶先任此州並有惠政百姓歌之曰我)
(之有州頻得夏侯前兄後弟布政優優在州七年卒)︹後魏︺于栗磾(代人永興中為河南)
(鎮將劉裕伐姚泓栗磾慮其北擾遂築壘於河上禁防嚴密裕不敢進遷豫州刺史洛陽雖歷代所)
(都久為邊裔城闕蕭條栗磾刊闢榛荒勞來安集德刑旣設甚得百姓之心)高道悦(遼東)
(新昌人太和閒以御史中尉畱守洛京時宫極初基廟庫未構車駕將水路幸鄴巳詔都水官營搆)
(大材以造舟檝道悦表諫以為缺居宇之功作嬉遊之用損耗殊倍更為非務深薄之危古今共慎)
(於是帝遂從陸路還)︹隋︺于仲文(洛陽人高祖為丞相尉迥作亂遣將檀讓收河南之地仲)
(文領河南道行軍總管發兵討讓進擊破之獲讓檻送京師河南悉平勒石記功樹於泗上)︹唐︺
任瓌(合肥人武德初為河南安撫大使王世辨以徐州降瓌瓌至宋州會徐圓朗反副使柳璿)
(勸退保汴壞笑曰公何怯老將居邊久自當有計俄而賊陷楚邱將圍虞城瓌遣崔樞張公謹守之)
(圓朗不能拔賊平遷徐州總管)夏侯端(夀州人高祖時為河南道招慰使會亳汴二州巳降)
(王世充道塞無所歸世充遣人以河南郡公尚書吏部印綬召端端曰吾天于使豈汚賊官耶非持)
(首去不可見卽焚其書因解節旄懷之閒道走宜陽比到體髮癯焦入謁帝憫之拜祕書監)宋
務光(西河人神龍初以監察御史巡察河南道時滑州七縣而分封者五王賦少於侯租入家)
(倍於輸國務光請以封戶均餘州又請食賦附租庸歲送停封使息傳驛之勞不見納以考最進殿)
(中侍御史)張介然(猗氏人天寶末安禄山反授河南節度採訪使守陳畱陳畱據水陸劇居)
(民孳夥而太平久不知戰介然居屯不三日賊巳渡河士聞鉦鼓聲皆褫氣不能授甲凡旬六日城)
(陷介然死之)魯炅(幽州薊人天寶末安禄山反旻為山南節度使保南陽潼關失守城中食)
(盡斗米五十千一鼠四百餓者相枕藉被圍凡一年晝夜戰守卒無救至德二載乃率衆宇圍走襄)
(陽田承嗣尾擊旻殊死戰二日斬獲甚衆賊引去拜御史大夫襄鄧十州節度使)張鎬(博州)
(人肅宋時以同平章事兼河南節度使都統淮南諸軍事賊圍宋州張巡告急鎬倍道進檄濠州刺)
(史閭邱曉趨救之曉逗畱不進比鎬至而巡已陷鎬怒杖殺曉帝還京師封南陽郡公詔以本軍鎮)
(汴州捕平殘宼)李光弼(柳城人肅宋時為河北節度使與九節度兵圍安慶緒於相州大戰)
(鄴西敗之旣而史思明來援光弼拒賊戰尤力進都督府知諸道節度行營事未幾為天下兵馬副)
(元帥會汴滑節度使許叔冀戰不利降賊思明乘勝西嚮光弼悉軍據河陽部曲重堅賊憚不敢犯)
(屯白馬寺築城以守巳而與戰中潬大破逆黨賊又合衆攻北城光弼登陴望曰披軍雖銳然方障)
(而囂不足虞也乃督將出戰自麾旗者三諸軍爭奮賊衆奔敗斬萬餘級俘八千人以功進臨淮郡)
(王)令狐彰(富平人肅宗時拜滑亳魏博節度使始滑當宼衝城邑墟榛彰躬訓吏下檢軍)
(力農法令嚴無敢犯者田疇大闢庫委豐餘歲時貢賦如期)田神功(南宫人肅宋時為河)
(南節度汴宋八州觀察使初賊圍宋州急李光弼奏遣神功往救賊解去又破法子營攻敬釭降之)
(旣寢疾宋之將吏為祈禱報恩後力疾入朝卒代宗為撤樂贈司徒)李勉(高祖子鄭王元懿曹)
(孫代宗時為汴宋節度使時汴將李靈耀反魏將田悦以兵來叩汴而屯勉與李忠臣馬燧合討之)
(戰於匡城賊潰悦走河北靈耀奔韋城勉擒縛以獻斬闕下德宗立詔勉為汴宋滑亳河陽等道都)
(統)劉晏(曹州南華人代宗時領東都河南江淮轉運租庸鹽鐵常平使時大兵後京師斗米)
(千錢農挽穗以輸晏自按行由汴入河觀三門遺跡至河陰鞏洛見梁公堰通濟渠及李傑新隄盡)
(得其利病歲致粟四十萬斛關中雖水旱物不翔貴帝勞曰卿朕酇侯也)張延賞(猗氏人大)
(歷初除河南尹諸道營田副使河洛當兵衝邑里墟榛延賞政簡約輕徭賦疏河渠築宫廟數年流)
(庸歸附都闕完雄有詔褒美旣而畱守東都治行第一)曲環(安邑人建中時以討李希烈功)
(授陳許節度使二州比為宼徵民苦剽鹵客他縣環勤身節用寬賦歛簡條教不三歲歸者繦係訓)
(農治兵穀食豐衍轉檢校尚書左僕射)李泌(京兆人貞元初拜陜虢觀察使始鑿山開章道)
(至三門以便饟漕以勞進檢校禮部尚書)賈耽(南皮人德宗時遷義成節度使淄青李納陰蓄)
(奸謀冀有以逞其兵數千自行營運道出滑或請館於外耽曰與我隣道奈何疑之使暴於野命館)
(城中宴廡下納士皆心服耽每獵從數百騎往往入納境納大喜然畏其德不敢謀)李復(貞元)
(十年鄭滑軍亂以復為節度使下令墾營田以廩其軍而賦不及民衆悦)劉昌裔(陽曲人德)
(宗時從曲環軍環卒上官涚知復務吳少誠引兵薄城涚欲遁去昌裔曰受詔而守死其職也賊攻)
(堞壞昌裔密造飛棚聯栅卽募突將千人鑿城以出擊賊走之涚遂領陳許節度使涚卒昌裔代之)
(命境上吏不得犯蔡人有來犯者縛送使自治少誠慚亦禁境上暴掠)裴度(聞喜人元和十)
(二年拜彰義節度使詩蔡屯郾城是時諸道兵悉中官督監度奏罷之使將得專制決事一戰氣倍)
(未幾蔡平度以蔡牙卒侍帳下或謂反側未安不可去備度笑曰元惡巳擒蔡人卽吾人也衆感泣)
李光顏(太原人元和九年討蔡擢為忠武節度使時諸鎮兵環蔡十餘屯各相顧不肯前獨)
(光顔先敗賊以功進尚書左僕射都統韓宏素蹇縱陰挾賊以自重且惡光顔忠力乃飾名姝以遺)
(之光顔曰戰士皆棄妻子冒白刃奈何獨以女色為樂天子於光顔恩厚誓不與賊同生指心曰雖)
(死不貳因嗚咽泣下將卒皆感激流涕於是士氣益勵賊至力戰卻之蔡平加檢校司空)烏重
允(張掖人憲宗時為河陽節度使王師討蔡詔重允以兵壓賊境割汝州隸其軍與李光顔相犄)
(角大小百餘戰凢三年賊平遷檢校司空進封邠國公初蔡將李端降重允蔡人執其妻殺之妻呼)
(曰善事烏僕射其得士心如此)李愬(洮州臨潭人憲宗時為唐鄧節度使討蔡獲賊將李祐愬)
(待以客禮問襲蔡之謀謀旣定遣告裴度師期愬乃率中軍三千夜起會大雨雪天晦夜半至懸瓠)
(城賊晏然無知者黎明雪止愬入駐元齊外宅火南門元濟請罪檻送京師其黨二萬皆降)袁
滋(朝山人憲宗時為義成節度使滑用武地東有淄青北魏博滋嚴備而推誠信務在懷來李師)
(道田李安畏服之居七年百姓立祠祝祭)薛平(龍門人憲宗時為鄭滑節度使始河溢瓠子東)
(泛滑距城纔二里所平按求故道出黎陽西南因命其佐裴宏泰往請魏博節度使田宏正宏正許)
(之乃籍民田所當者易以他地疏道三十里以釃水悍還壖田七百頃於河南自是滑人無患)吕
元膺(東平人憲宗時拜東都畱守東都有李師道畱邸兵與山棚謀竊發事覺元膺擒破之始)
(盜發都人震恐守兵弱不足恃元膺坐城門指縱部分意氣閒舒人賴以安)韓充(匡城人穆)
(宗時詔充以宣武節度使統義成兵討李㝏戰郭橋破之會李質斬㝏先入汴充馳至城下汴人望)
(見充歡躍無復貳者始帝遣人問破賊期充對以一月可破方二旬卽克帝喜曰充料敵如神加檢)
(校司空籍㝏所脅為兵省悉縱之責首亂者斥出境由是内外安堵汴人愛賴之)李珏(趙郡)
(人宣宗時為河陽節度使罷横征宿逋百餘萬後召珏去鎮而府庫十僖於前)︹五代︺︹周︺王
朴(東平人世宗征淮朴畱京師廣新城通道路壯偉宏闊天歷六年世宗遣朴行視汴口作斗門)
(還過故相李榖第疾作仆於坐上舁歸而卒)︹宋︺程能(建隆中為京西轉運使請定諸州戶)
(為九等著於籍上四等量輕重給役餘五等免之後有貧富隨時升降詔加裁定)李符(内黃)
(人乾德中以京西諸州錢帛不登選知京西南面轉運事奏便宜百餘條命著為令者凡四十八事)
盧之翰(祁州人太宗時遷太常博士為京西轉運副使建議導潩河合於淮達許州以便漕)
(運)陳靖(莆田人太宗務興農事靖議兩京東西千里檢責荒地及逃民産籍之募耕作賜耕)
(者室廬牛犂種食不足則給以庫錢别其課為十分責州縣勸課分殿最為三等視殿最行賞罰候)
(數歲盡罷屯田悉用賦民然後量人授田為定以法下三司雜議以靖為京西勸農使真宗時徙河)
(南轉運使極論前李氏横賦十七事詔罷其尤甚者)劉綜(虞鄉人咸平初為河北轉運副使河)
(北承兵宼之後民戶凋敝州縣官皆四方之人不習風俗且有懷土之思以是政事多因循不舉綜)
(建議請自今並以河朔人充之冀其安居勤於職事從之再為河北轉運使時邊事煩急轉漕之任)
(尤所倚辦綜繼領其職號為詳練)李若谷(豊人真宗時為京東轉運使會河決白馬調取)
(芻揵同列盧士倫協三司意趣刻擾郡縣而若谷寬之)陳堯叟(閬中人真宗時權東京畱)
(守每裁剸刑禁雖大辟亦止面取狀亟決遣之以故獄無繫囚)揚告(綿竹人除京西轉運副使)
(屬部歲饑所至發公廩又募富室出粟賑之)陳希亮(眉州人嘉祐閒為京西轉運使石塘)
(河役兵叛震動汝洛閒希亮輕騎出按賊道遇希亮相與列訴道周希亮徐問其所苦命一老兵送)
(之曰以付業縣聽吾命旣至曰汝以自首皆無罪然必有首謀者衆不敢隱乃斬元以徇流軍校一)
(人餘悉遣赴役如初)韓宗彥(雍邱人歷提點京西京東刑獄應天府失入平民死罪獄成未)
(決通判孫世安辨正之獄吏當坐法尹劉沆欲宥之宗彥舉按其事沆復止之宗彥疏沆於朝抵吏)
(罪)王舉元(真定人仁宗時為京東轉運使沙門島多流人守吏顧貨槖陰殺之舉元請立)
(監以較賞罰自是全活者衆)趙滋(開封人仁宗時京西軍賊張海久未伏誅命滋都大提舉)
(陜西京西路捉賊數月賊平)富弼(河南人皇祐中為京東安撫使河朔大水民流京東弼擇)
(所部豐稔者五州勸民出粟得十五萬斛益以官廩隨所在貯之得公私廬舍十餘萬區散處其人)
(以便薪水官吏自前資待缺寄居者皆給其禄使卽民所聚選老弱病瘠者廩之山林河泊之利有)
(可資以為生者聽流民取之其主不得禁官吏皆書其勞約為奏請他日得以次受賞於朝率五日)
(輒遣人以酒肉糗飯勞之出於至誠人人為盡力流民死者為大冢葬之明年麥大熟流民各以遠)
(近受糧而歸凡活五十餘萬人募為兵又萬餘人)夏安期(德安人為京西轉運使盜起部)
(中剽劫州縣光化軍戍卒相繼叛勢且相合安期督將吏捕斬殆盡)鮮于侁(閬州人神宗時)
(徙京東西路轉運副使河決澶淵議欲弗塞侁言東南匯澤惟雨濼夏秋雨霪猶溢而害若縱大河)
(注其中民為魚矣作議河書上之神宗嘉納後兩路合為一以侁為轉運使)唐義問(江陵)
(人熙寕中移京西轉運判官時陜西大舉兵多亡卒所至成聚義問請令詣官自陳給劵續食人以)
(為便)張景憲(河南人為京西東轉運使王逵居鄆專持吏短長景憲疏論其惡編置宿州)
余良肱(分寕人提舉汴河司汴水澱淤流且緩執政舉狹河議良肱謂方冬水涸宜自京左)
(浚治以及畿右三年可使水復行地中又議伐汴堤木以資狹河良肱言自泗至京千餘里江淮漕)
(卒接踵暑行多病暍藉蔭以休又其根盤錯與堤為固伐之不便)喬執中(高郵人神宗時)
(提點京西北路刑獄時河決廣武埽危甚相聚莫敢登執中不顧立其上衆隨之如蟻附不日埽威)
李周(馮翊人神宗時除提點京西刑獄時方興水利或請釃湍河為六渠以益鉗盧陂水度用)
(工八十萬周曰湍河原高委下捍以堤猶患決溢若又導之必致為害乃疏言其未便明年河溢鄧)
(城幾沒始思其議)范純粹(吳縣人吳居厚為京東轉運使數獻羨賦哲宗立居厚敗命純)
(粹以直龍圖閣往代之盡革其苛政時蘇軾自登州召還同建募役之議軾謂純粹講比事精詳)
吳擇仁(永興人徽宗時為京畿都轉運使鄭州城惡受命更築之或讒於帝曰新城雜以沙)
(土反不如故帝怒密遣人取塊城上絾以來令衛卒三投之堅緻如削鐵讒不能售)程振(樂平)
(人徽宗時提舉京東西路學事請立廟於鄒祀孟子以公孫丑萬章樂正子等配食從之)李綱
(邵武人宣和末為東京畱守金兵攻汴綱身自督戰募壯士縋城而下殺傷數千人金兵乃退求和)
(綱議阨要害絶糧道以復畿北郡縣執政不許旣而言者謂綱喪師費帑於是罷謫高宗卽位詔以)
(資政殿大學士領開封府事綱在長沙聞命率湖南勤王之師入援條陳時政凡百餘疏俱不能行)
宗澤(義烏人靖康初除京城畱守兼開封尹乃渡河約諸將共議事宜以圖收復於京城四壁)
(各置使以領招集之兵又據形勢立堅壁二十四所於城外沿河為連珠砦連結河東河北山水砦)
(忠義民兵於是諸路人馬咸聽節制烏珠謀攻汴京澤戒諸將竭力保護河梁以俟大軍之集金兵)
(聞之夜斷河梁遁去烏珠舊作兀术今改正)孫昭遠(眉山人建炎元年遷河南尹西京畱)
(守西道都總管至洛收集散七得義兵萬餘人柵伊陽使民入保金兵來攻其下欲擁昭遠南還昭)
(遠罵曰若等平日衣食縣官不以此時報國南去何為叛兵怒反擊昭遠遂遇害)向子諲
(臨江人為京畿轉運副使兼發運副使建炎初康王次濟州子諲獻金帛錢穀以助軍費張邦昌僭)
(位使其甥劉達賫手書來子諲焚之械繫違於獄復遣子請康王率諸將渡河)劉汲(眉州人建)
(炎中為京西安撫使金兵急攻京西汲下令城中有才武願殺敵者聽畱餘從便得敢死士四百人)
(助守禦金兵攻益力或請汲去不許城破死之)李迨(東平人紹興九年金人歸三京命迨為京)
(畿都轉運使孟庾時為權東京畱守潛通北使遣察其隱微庾不能平訟於朝且使人告迨曰北兵)
(至矣迨曰吾家食禄二百年首可斷滕不可屈也如果然吾將極罵以死告者悚然而去後追罷職)
(庾遂以京師降金)翟興(伊陽人高宗時為京西北路安撫制置使兼招討叛賊楊進屯鳴皐)
(山興擊敗於魯山縣西京平又王俊據汝州興引兵攻破之金兵攻河陽遣將邀擊俘獲甚衆劉豫)
(將遷汴以興屯伊陽憚之遣人啗其將楊偉以利偉乘閒殺興攜首奔豫弟進驍勇善戰如興追楊)
(偉於汝洛閒馬驚墜塹為賊所害)岳飛(湯陰人紹興十年為河南北諸路招討使所遣諸將)
(相繼奏捷飛百以輕騎駐郾城兵勢甚銳鳥珠合兵逼郾城飛大敗之累戰皆捷中原大振飛進軍)
(朱仙鎮父老百姓輓車牽牛載&KR2047;&KR4023;以餽義兵頂盆焚香迎侯者充滿道路自燕以南金號令不行)
李植(臨淮人金人敗盟朝廷將大舉以植漕運有才略授京西河北路計度轉運使措畫有方)
(廷議倚重)︹金︺龐迪(正安人大定初遷南京路都轉運使以省事惜費安靜為政河南稱之)
李愈(正平人明昌中為河南路提刑司上言隨路提刑司乞畱官一員餘分部巡按又言本司)
(見置許州乞移置南京為便並從之憲臺廉察九路提刑司以愈為最)璞蕯揆(上京人章)
(宗時為河南路統軍使陜西提刑司舉揆剛直明斷獄無滯冤禁戢家人百姓莫識其面積石洮二)
(州舊宼皆遁商旅得通於是進官一階仍詔褒諭璞薩揆舊作僕散揆今改正)胥鼎(繁峙)
(人貞祐中爲河東南路兵馬都總管擢宣撫使建言利害十三事若積軍儲修黃河選官讞獄簡將)
(練卒鈔法版籍之類朝廷頗採用焉正大二年以平章政事行尚書省於衛州力&KR1282;赴鎮州郡來歸)
(者甚泉鼎通達吏事有度量爲政鎮靜所在無賢不肖皆得其歡心南渡以來書生鎮方面者惟鼎)
(一人耳)︹元︺楊奂(乾州奉天人太宗時授河南路徵收課税所長官兼廉訪使奂旣至招致)
(一時名士與之議政事約束簡易按行境内親問監務月課幾何難易若何有以增額言者奂責之)
(曰剥下欺上我不爲也卽減元額四之一公私便之時論以爲前此漕司所未有)楊惟中
(宏州人憲宗初立河南經略司於汴梁以惟中爲使屯田於唐鄧申裕嵩汝蔡息亳潁諸州初萬戶)
(劉福爲河南道總管貪鄙殘酷虐害遺民二十餘年惟中至召福聽約束福稱疾不至惟中設大梴)
(於坐復召之使謂福曰汝不奉命吾以軍法從事福不得巳乃至惟中卽握大梃擊仆之數日福无)
(河南大治)趙璧(懷仁人憲宗時爲河南經略使先是劉萬戶貪淫暴戾郡中嫁娶必先賂之得)
(請而後行咸呼之爲翁其黨董主簿尢恃勢爲虐強取民女有色者三十餘人壁至按其罪立斬之)
(盡還民女)崔斌(馬邑人至元六年僉河南行省事時調曹濮民丁屯田南陽斌議罷屯民以近)
(地兵多者補之民以爲便又議給濱棣青滄鹽劵募民以米貿之仍增價和糴遠近輸販輻輳餽餉)
(不勞而集有旨籍河南四路兵二萬以益襄樊斌奏河南戶少而調繁實不堪命請減其半從之)
瑚遜(回回人至元十五年爲河南宣慰司同知羣盜憑依山澤刧奪行路官軍收捕失利瑚遜)
(遣土豪持檄諭之未幾賊二人來歸瑚遜賜之冠巾令遍諭其黨數日後招集爲首者十輩來羅拜)
(庭下顧瞻異常遜命吏籍其姓氏爲民畱之使侍左右夜則令卧戶外時時飲食之吏皆懼甚而羣)
(盜自是相繼款服瑚遜舊作忽辛今改正)程思廉(東勝州人哈達行省河南署爲都事)
(時方規取襄樊使任轉餉築城置倉以受粟轉輸者與民爭門不時至思廉令行者異路粟至多露)
(積一夕大雨思廉安卧不起省中召詰之思廉曰此去敵近中夜騷動衆必驚疑縱有溧濕不過軍)
(中一日糧早聞者韙之至元中遷河北河南道按察副使道過彰德聞兩河歲饑徵租益急欲止之)
(有司謂法當上請思廉曰若然民已不堪命矣即移文罷徵後果得請二十年河北復大饑流民渡)
(河求食朝廷遣使絶河止之思廉曰河南河北皆吾民也亟今縱之且曰雖得罪死不恨章上不之)
(罪衛輝懷孟大水思廉臨視賬貸全活甚衆水及城不没者數版卽修隄防露宿督役水不為患衛)
(人德之哈達舊作哈丹今改正)王忱(寕晉人世祖時為河北河南道提刑按察副使忱以)
(江南人鬻子北方名曰養子實為奴也乞禁之潁州朱喜嘗俘於兵旣自贖主家利其貲復欲以為)
(奴又有誣息州汪青為奴殺而奪其妻子及田宅者獄久不決忱皆正之)張庭珍(臨潢全州)
(人世祖時拜南京路總管兼開封尹有控鶴軍士十餘人縱横街陌庭珍至察其必為盜急捕之得)
(寳玩器服子女滿室窮索其黨俱殺之河決灌太康溧溺千里庭珍括商人漁子船及縳本為筏載)
(糗糧四出救之全活甚衆水入善利門庭珍親督夫運薪出捍之不能立乃頽城為堰水旣退卽發)
(民增外防百三十里人免水憂)尚文(保定人元貞二年授河北河南肅政廉訪使大德元年河)
(決蒲口臺檄令文防之文言蒲口己決千有餘步迅疾東行得河舊瀆行二百里至歸德横堤之下)
(復合正流或強湮遏上決下潰功不可成蒲口不塞便朝廷從之會河朔郡縣爭言塞之便帝復從)
(之明年蒲口復決塞河之役無歲無之是後水北入復河故道竞如文言)額森布哈(蒙古)
(人大德八年平章河南行省河決落黎堤勢甚危督有司先士卒以備之汴以無患額森布哈舊)
(作也先不花今改正)王約(正定人仁宗初拜河南行省右丞有詔更銅錢銀鈔法且令天下税)
(盡收至大鈔約度河南歲用鈔七萬錠必致上供不給乃下諸州凡至大至元鈔相半衆以妨詔命)
(為言約曰吾豈不知第歲終諸事不集責亦非輕丞相伯勒齊泰贊曰善遣使白中書省臣大悦遂)
(遍行天下伯勒齊泰舊作卜憐吉合今改正)阿勒哈雅(蒙古人至治初為河南行省平)
(章政事有惠政汴人懷思之天歷元年復鎮汴省時當艱難之際阿勒哈雅高價糴粟以峙糧儲命)
(近郡分治戎器閱士卒括馬民閒以備不虞先是文宗卽位之詔已播告天下而陜西奉靖安王起)
(兵擊潼關掠閿鄉披靈寶盪陜西陜安放兵四劫汴人大恐阿勒哈雅親出行撫其民修城關以備)
(衝突立四門以通往來戒卒伍以嚴守備出入怡然如平時衆賴以安巳而靖安王軍散去解嚴報)
(捷河勒哈雅舊作阿里海牙今改正)齊里克特穆爾(蒙古人天歷二年為河南)
(行省平章政事黃河清有司以為瑞請聞於朝齊里克特穆爾曰吾知為臣忠為子孝天下治百姓)
(安為瑞餘何益於治歲大饑議賑之其屬以為必自縣上之府府上之省然後以聞齊里克持穆爾)
(慨然曰民饑死者已衆欲拘以常格則往復累月民存無幾矣卽發倉廩賑之乃請專擅之罪文宗)
(聞而嘉之齊里克特穆爾舊作徹里帖木兒今改正)多爾濟(蒙古人順帝至元六年遷)
(河南行省左丞相先是河南范孟為亂以詿誤連繫者千百計多爾濟至知其冤欲直之平章納麟)
(乃原問官執其說不從巳而納麟還言於朝謂多爾濟心徇漢人多爾濟亦不恤也多爾濟舊作)
(朵兒只今改正)賈魯(高平人至正四年河決白茅堤又決金堤命魯行都水監魯循行河道考)
(察地形往復數千里備得要害爲圖上進二策其一議修築北堤以制横潰則用功省其一議疏塞)
(並舉挽河東行使復故道其功數倍會遷石司郎中議未及竟十一年命魯以工部尚書總治河防)
(使四月鳩工至十一月諸埽隄皆成水土工畢河復故道)歸暘(汴梁人至正五年除僉河南廉)
(訪司事行部西京以法繩趙王府官屬之貪暴者王三遣吏請不爲動宣寕縣有殺人者蔓引數十)
(人一讞得其情盡釋之沁州民郭仲玉爲人所殺有司以富察山爾當之暘察其誣蹤跡得其殺人)
(者山爾遂不死富察山爾舊作蒲察山皃今改正)董摶霄(磁州人至正十八年拜河南行)
(省右丞甫拜命毛貴兵巳至而營壘猶未完諸將謂摶霄曰賊至當如何摶霄曰當以死報國耳因)
(拔劒督兵以戰賊兵突至摶霄前捽而問曰汝爲誰摶霄曰我董右丞也衆刺殺之無血惟見白氣)
(冲天是日其弟昂霄亦死之)︹明︺郭英(臨淮人洪武初以指揮僉事從大軍北定中原進河)
(南都指揮使時河南新罹兵燹邑片蕭然盜賊充斥英至綏緝流亡申明約束境内大治)陳貞
(華亭人洪武中為河南右參政時黃河決貞勞來有方民不失業盜發汝寕將窺汴貞以計離其黨)
(困其首張子誠等於均山降之亂平帝嘉其功降璽書褒勞之)李昌祺(廬陵人宣德初為河)
(南左布政使繩豪猾去貪琖疏滯舉廢救災恤貧與右布政使蕭省身共為治政化大行憂歸詔以)
(侍郎魏源代而是時河南大早廷臣請起復昌棋奪喪赴官撫恤甚至省身泰和人居河南二十年)
(治行與昌祺等)于謙(錢塘人宣德中以兵部侍郎巡撫河南河南歲苦河患厚築堤障之五里)
(置亭亭有長以時督治植榆柳鑿井以蔭行旅而飲渴者民皆稱便六年疏言河南積榖數百萬計)
(請於每歲三月令府州縣申報缺食下戶隨分支給俟秋成償官而免其老疾及貧不能價者詔可)
(自是儲峙充溢境内無水旱憂在官九載入朝中官王振惡之諷其私人劾謙繫獄河南吏民伏闕)
(上書請畱者以千數乃赦謙以大理少卿復往巡撫會山陜流民來就食者二十餘萬謙以河南懷)
(慶二府積栗賬之又令布政使年富安集其衆給牛種以耕流民皆得其所前後在任十九年政績)
(大著河南民世祀之)王來(慈谿人正統中遷河南左布政使黃河溢且齧汴城築堤捍之改左)
(副御史巡撫河南額森内犯督兵勤王渡河聞宼退乃還額森舊作也先今改正)年富(懷遠)
(人正統中遷河南右布政使歲饑流民二十餘萬公肆剽敚巡撫于謙委富撫之皆定土木之敗邊)
(境道阻富奉檄轉餉無後期者)王恕(三原人成化初為河南左布政使南陽荆襄流民嘯聚為)
(亂擢右副都御史撫治之恕與尚書白圭共平大盜劉通復討破其黨石龍嚴束所部無濫殺流民)
(復業)陳選(臨海人成化六年以河南副使督學政汪直出巡撫臣以下皆拜謁選獨長揖直曰)
(君何官曰提學副使曰大於都御史耶選曰提學何可比都御文業忝人師不敢自詘辱直氣懾好)
(語遣之久之進按察使決遣輕繫數百人重囚多所平反囹圄為空治尚簡易獨於贓吏無所假然)
(贓百金以上者坐六七鐶而止或問之答口奸人惜財亦惜命若盡挈所賂以貨要人卽法撓矣)
原傑(陽城人成化時荆襄流民數十萬朝廷以為憂十二年命傑出撫傑宣布朝廷德意令附)
(籍乃於南陽增置南召桐柏二縣於汝州置伊陽縣擇隣境良吏以撫之流民得所四境亦皆帖然)
張瑄(江浦人成化中巡撫河南薦按察使何喬新副使陳選人服其明河南軍糧先在元城交)
(兑不便鈐制瑄乃置倉於彰德水次軍民稱便值歲大饑瑄發廩賑濟設粥食饑者出官庫衣布給)
(寒者全活數萬人)何喬新(廣昌人成化中遷河南按察使歲大饑故事賑貸迄秋止喬新)
(曰止於秋謂秋成可仰也今秋可但已乎賑至明年麥熟乃止時方驅流民過當民竄山谷喬新躬)
(往招之附籍者六萬餘戶)朱瑄(鄞縣人成化時為左參議累遷右布政使撫輯流庸復業甚衆)
(以河南地多平陸踰時不雨卽赤地千里因考求古蹟濬渠置牐藩府豪右兼并者悉為釐正水利)
(大興河決張秋與都御史劉大夏悉心築塞黃陵岡口河患遂息)舒清(德興人成化時為右)
(參議黃河溢灌開封城同列多具舟自濟清獨率吏民防禦二日水降城卒無虞歲饑請輸漕米數)
(十萬石賑之)徐恪(常熟人宏治初為河南巡撫悋素剛直所部多王府待法尤嚴因災傷奏)
(寬民力多所蠲豁及移撫湖廣吏民罷市泣送者數千里不絶屬吏以羡金三千為贐悋揮去且自)
(責曰吾不為人所信如此)劉大夏(華容人宏治六年河決張秋詔博選才臣往治王恕以大)
(夏薦乃擢右副都御史以行大夏於孫家渡四府營疏上流以分水勢而築長堤捍之堤起胙城抵)
(徐州亘三百六十里決口旣塞更修築黃陵岡水乃大治孝宗嘉之璽書褒美)張鼐(歷城人宏)
(治初為河南僉事以協治黃陵岡功累遷至按察使鼐官河南久屢遭河患督治有方民為立祠)
龐泮(天台人宏治時河南右布政使首革鎮守中官劉瑯及馬尚書家私役錢中旨取洛陽壯)
(丹疏奏罷之司禮中官李榮索古銅器鏡物泮曰物非土產而官取之民無以應則發及冢墓卒不)
(予)孫需(德興人宏治十五年巡撫河南時歲凶汴溢城且壞民懼需以平賈募民築堤堤成)
(饑者亦濟中旨取河南牡丹三百本需言不宜以耳目坃勞民力鎮守中官劉瑯爲民患需栽抑之)
(瑯請曰公盍少縰繩墨使瑯得飲勺水需執不聽)劉彼(深州人河南副使有重獄岡列不能)
(決者多推俊俊發伏鈎隱盡法乃止前後巡大梁河内所至弊絶及代去奸吏酌洒相慶)彭澤
(蘭州人正德時賊劉惠趙鐩等亂河南澤以右副都御史與咸寕伯仇鉞提督軍務討之陳便宜十)
(一事務厚賞峻罰以激勸將吏鼔行薄賊大小數十戰違破之甫四月賊盡平)秦金(無錫人正)
(德初河南提學副使與前使邵寳齊名稱秦邵改右參政分守開封賊趙鐩剽掠河洛將犯封邱金)
(率民兵偕參將宋振合擊於陳橋大破之)李充嗣(内江人正德九年巡撫河南歲大祲謮發)
(帑金移粟賑之不足則勸貸富室煑糜哺之踰月資遣還鄕初鎮守中官廖堂假進貢名要求百端)
(繼者以爲常充嗣極言其弊睢陽盜張銳淅川盜王泰等相繼起皆應時討平)楊志學(徐州)
(人正德時爲河南左參政河北久不雨條上救荒十二事彰德諸府兑運糧當徵者二十萬石志學)
(不俟報下令停之驛傳舊以二戶供一役民多破家志學令一大戶佐以四中戶民咸感悦)何
孟春(郴州人正德時爲河南參政廉公有威政績大著)王以旂(江寕人正德中出按)
(河南宸濠反鎮守太監劉璟倡議停鄉試以旂言河南去江西遠罷試無名乃止璟又言帝親征道)
(且出汴牒取供頓銀四萬兩巡撫議予之以旂執不予)陶諧(會稽人嘉靖初爲河南管河副)
(使命沿河植柳夾以葭葦有事采以爲埽民閒得無擾總理都御史請推行之諸道歲省費巨萬)
潘恩(上海人嘉靖時巡撫河南徽王載埨貪虐與按臣共劾之伊王典楧驕横恩一切裁之河)
(南素苦藩府自恩連制兩懌王民甚賴焉)張永明(烏程人嘉靖時巡撫河南伊王典楧恣横)
(永明首發其罪後竟伏誅帝好祥瑞汝寕獲白鹿或請上之永明謝曰吾不能遺後世嗤卒不獻)
顧&KR1729;(上元人嘉靖時河南副使與巡按御史論事不合封還其牒或尤之&KR1729;曰天子置按察司)
(爲外臺寕令其枉法媚人耶信陽故有官租充監司私費&KR1729;獨不取時稱其介)劉天和(麻城)
(人嘉靖中總理河道黃河南徙歷濟徐皆旁溢天和疏汴河自朱仙鎮至沛飛雲橋殺其下流疏山)
(東七十二泉自鳧尼諸山達南旺河濬其上流役夫二萬不三月訖工故事南河八府歲役民治河)
(不赴役者人各出銀天和因歲饑請盡蠲旁河受役者課遠河未投者半之詔可)王儀(文安)
(人嘉靖中巡按河南趙府輔國將軍祐掠數殺人招亡命劫敚積十餘年莫敢發儀偕巡撫吳山奏)
(之奪爵禁錮)顏鯨(慈谿人嘉靖末以御史按河南伊王典楧結嚴嵩父于養礦盜為爪牙鯨)
(密奏記徐階說諸大鐺絶其内援又盡捕王偵事飛騎託言防宼檄諸府分兵屯要害乃疏劾其罪)
(帝震怒廢為庶人錮之高墻兩河人鼔舞稱慶)鍾化民(仁和人萬歷二十二年河南大饑化)
(民以光禄丞兼河南道御史往賬荒政具舉旣竣繪圖以進尋以都御史撫河南討平南陽礦盜及)
(夾河羣賊力諫礦使優民遍歷八府延父老問疾苦以勞瘁卒官士民相率請於朝詔賜祠曰忠惠)
程紹(德州人天啟中巡撫河南宗室居儀封者為盜窟紹列上其狀廢徙高墻臨漳民耕地得)
(玉璽文曰受命於天旣夀永昌紹聞於朝言秦璽出適在臣疆欲遣官恭進闕庭跡涉貢媚且至尊)
(所寶在德不在璽方今名賢如鄒元標馮從吾等並王國禎祥珍寶不能汲至明庭徒獻符貢瑞臣)
(竊羞之時中官魏忠賢方斥逐耆碩不悦命賚表官進之後忠賢勢日益張紹遂引疾歸)范景
文(吳橋人崇禎二年巡撫河南練兵繕器爲保障計京師戒嚴帥所部八千人勤王餉皆自齎四)
(方援兵多剽掠獨河南軍無所犯又以河南苦徭役力爲釐革慮代者更巳法上疏請有司實行一)
(條鞭法徭役俱歸之官而令民稍助其費供應以市直平賈不立官價名帝令永著爲例)吳光
義(涇縣人崇禎三年巡撫河南參劾藩宗除民害調兵助民夫築塞河決奬廉鋤強禦寇有方賊)
(不敢犯本朝康熙十六年祀名宦)蔡懋德(崑山人崇禎中遷河南右布政使時田荒榖貴)
(吏日急催科賊流言先服者不輸租民日望其至懋德亟檄州縣停征上疏自劾)高名衡
(沂州人崇禎中巡按河南十四年李自成圍開封巡撫李仙風在河北名衡集衆堅守賊穴城將入)
(守者投以火賊死無算始解去卽擢名衡撫河南自成復悉衆來名衡固守會楊文岳以援兵至賊)
(解圍去)祝萬齡(咸寕人崇禎中遷河南副使監軍磁州輝縣之北有村曰水谷回賊竊據)
(數十年萬齡合軍夾擊焚具巢三百餘賊遂平)王漢(掖縣人崇禎十五年巡按河南督諸將復)
(開封追賊至朱仙鎮連戰皆捷擢右僉都御史撫河南總兵劉超反於永城漢聲言招撫與諸軍入)
(城天忽雨賊乘而衝之遂遇害河南北士民聞之皆泣)李乘雲(高陽人崇禎十四年以僉)
(事道分巡大梁行涖禹州李自成擁衆十餘萬薄南城乘雲率衆拒守城陷被執罵不絶口賊支解)
(之)關永傑(隴西人睢陳兵備道守陳州手刃賊被執舉手指賊罵不絶口而死)艾毓
初(米脂人分守汝南道南陽陷死於城門後守道王世綜亦被賊執罵賊而死世綜達州人)
︹本朝︺張應祥(奉天益州人仕明爲副將入本朝累遷汝南總兵官南陽數邊宼亂所在荒)
(殘應祥修城郭築廬含設營房掩骼埋胔翦除叛賊王光泰等成惠甚著疆宇肅清)吳景道
(漢軍正黃旗人順治二年由河南布政使遷巡撫駐節𣏌縣歷任十載招撫流民開墾荒蕪擒南陽)
(大盗闢索等曹濮之亂委總兵高第綏輯歸德秋毫不擾潛擒李化鯨餘黨加尚書歸)許得
功(奉天開原衛人順治二年以左都督鎮汝南時軍壘初立諸多草創得功竭力經營什伍精嚴)
(遂成巨鎮御下有紀民聞不知有兵)金玉和(遼束人順治元年以副都統署懷慶總兵事李)
(自成黨掠河南犯濟源玉和領兵趨援至則城陷夜與賊戰遇害二等男爵世襲祀昭忠)
(祠)申朝紀(漢軍鑲藍旗人順治元年以河北道駐懷慶李自成餘黨二萬餘來犯朝紀登)
(城守禦晝夜不懈每女牆兵一民一戒勿譁譁者死賊周走呼曰城陷矣一人動朝紀手斬以徇守)
(者益肅賊首於濠閒指揮朝紀以飛礮&KR1812;之賊黨悉驚竄後祀名宦)亢得時(崞縣人順治二)
(年任巡撫號令嚴明吏民守法置學田延師造士文風蔚起)塗廓(奉天人順治四年分巡河)
(北道副使為政一本至誠時山東賊劫武安一路廓率兵勦殺躬胃矢石遂遇害)張存仁
(漢軍鑲藍旗人順治七年總督直隸河南山東三省時山東榆圍宼聚蔓延河南存仁剿撫有方寇)
(賊屏跡百姓安堵)樓希昊(奉天人順治九年以參政分守南汝時賊黨吳加寬于七等煽)
(亂希昊率葉令許鴻翔剿平之)胡士梅(錦州人順治十年為河南屯道闢荒地千餘里增課)
(至二十七萬兩舉治行卓異)李蔭祖(漢軍正黃旗人順治十一年總督河南等三省疏請)
(蠲賑安集流民劾管河道方大猷侵蝕工銀巨萬逮治以除民害後調任去卒祀名宦)桑芸
(榆次人順治十二年以參政守南汝鋤暴恤良逮積蠧白福德斃杖下歡頌載路十六年遷河南右)
(布政使)沈荃(華亭人順治十三年為河南按察司副使分巡大梁時學宫多毁圮荃捐俸新)
(之並修復聖賢祠墓頻年河夫柳束及軍需浩繁荃為申請禹鄭十餘州縣得減三分之一以憂去)
(士民為建碑立祠)于鵬舉(金壇人順治十五年任睢陳兵巡道招集流亡給牛種墾田萬)
(餘頃民獲其利)張瑞徵(萊陽人順治十六年任南汝道受事不數月平光商巨宼士民賴以)
(安輯)李昌祚(漢陽人順治十六年任河北道參議除奸蠧禁私派築堌陽堤以禦河患濬廣)
(濟渠以分泌水民賴其利)徐化成(奉天人順治十六年任河南左布政藩署自罹河患移駐)
(雍邱康熙二年始歸省會化成捐俸更建民無所擾)蔡含靈(寕晉人康熙元年分巡睢陳道)
(釐正賦役戶口均平署臬篆熱審三百六十餘案多所平反以勞瘁卒官)張九徵(丹徒人康)
(熙三年提學河南取士公明不受請託檄各郡邑修葺學官增設社學廣置書冊於庠序聽諸生就)
(讀凡境内陵墓祠宇有關石教者並加葺治搜訪殉難名臣姓氏為表章之舉卓異)史逸裘
(金壇人康熙七年提學河南考校公明所拔多單寒士教諸生以孝弟忠信為首務又檄郡縣有立)
(行者申請旌以彰潛德)朱昌祚(漢軍鑲白旗人總督河南等三省秉性忠耿端已率屬嚴)
(飾將士兵民戢和)佟鳳彩(漢軍正藍旗人康熙十一年廵撫河南疏請修築河工盡出官)
(僱不費民力又請罷協濟輓豆之役民甚德之)范周(吳縣人康熙十一年任糧儲道節減漕項)
(耗羡銀三萬餘兩以内升去任)王永譽(奉天人康熙十三年任提督時遣禁旅剿叛賊蔡禄)
(于懷慶永譽由孟津渡河為犄角勢兵至擒之不煩血刃嚴戢部伍閭里晏然懷人德之為生祠以)
(祀)郎永清(奉天人康熙十三年任河南布政使護理撫篆題豁靈寶荒地宿逋又力請撥)
(協楚米改解折色民便之)石琳(漢軍正白旗人康熙十三年任河南按察使禁旅南征駐牧於)
(汴時當麥秋琳與統軍約令次於野不得入[門@里]市琳坐其帳中四十餘日及去民得獲麥琳之力也)
王日藻(華亭人康熙二十一年巡撫河南先任管河道素知中州民困以兑運為累乃抗疏)
(請永改折色得報之日八郡若更生又恤堡夫樹堤柳人皆呼為王公新柳云)蔣伊(常熟人康)
(熙二十四年提學河南嚴絶苞苴有暮夜投金者面唾之愧服而去學官及名賢祠墓多捐俸葺治)
(以勞卒官士人皆為盡傷)李國亮(漢軍鑲黃旗人康熙三十五年由河南布政使擢任巡撫)
(首務教化建修書院延名宿以訓課士子嚴飭武備禁除一切陋規河工夫役柳稍俱出官辦不以)
(累民時稱賢夫吏云)周銓元(奉天錦州人康熙三十五年授河北道詳豁協辦江南柳束改)
(河夫派協民閒者官自僱覓民獲更甦因小灘窵遠運米未便議改衛河水次官民便之)徐潮
(錢塘人康熙三十九年巡撫河南性清介極力興利除弊屬官有貪虐者輙參劾不少貸吏治為之)
(丕變)甘國基(漢軍正藍旗人康熙四十二年任河南布政使專意愛民造士減重耗懲貪酷)
(延名師教士置義田以資諸生膏火一時成就者甚衆)李苾(大興人康照五十一年任河南)
(布政使廉明仁恕時春夏亢旱二麥不登苾查勘成災州縣轉請題報得減錢糧若干其不成災者)
(亦量加賑濟一時民慶更生)陳鵬年(湘潭人康熙六十年授河道總督値河決武陟鵬年)
(親往堵禦風餐露處竟以勞瘁卒於其地)尹會一(博野人乾隆二年授河南巡撫崇學校教)
(民務本以樹畜為王政所先廣栽樹木一百九十餘萬株立社學以教士置營倉以裕兵開封水奏)
(請賑恤全活甚衆)胡寳瑔(婁縣人乾隆十七年為河南巡撫整飾吏治人舉其職豫省多)
(積潦寳瑔請濬賈魯惠濟渦河巴溝四大幹河又於各邑開支河百餘以利疏洩而滋灌溉旋調江)
(西巡撫後以楊橋河溢董理需人仍調河南巡撫尋卒於官贈太子太保兵部尚書諡恭靖)馬
慧裕(漢軍正黃旗人嘉慶五年任河南布政使擒獲逆首劉之協勦除寶豐郟縣匪徒七年擢)
(巡撫操守廉潔十三年以擢任去卒諡清恪)
前總纂官(臣)張琴恭秦輯
捉調官(臣)張口章恭覆輯
校對官(臣)吴士楨恭校
校對官(臣)章詒絲恭覆校
大清一統志
開封府(河南省治東西距三百七十里南北距二百八十六里東至歸德府睢州界一百四十里)
(西至河南府鞏縣界二百三十里南至陳州府西華縣界二百三十六里北至衛輝府封邱縣界五)
(十里東南至陳州府太康縣界一百四十里西南至河南府登封縣界三百十五里東北至衛輝府)
(考城縣界一百五十三里西北至懷慶府温縣界二百六十五里自府治至京師一千五百八十)
(里)
︹分野︺天文角亢分野夀星之次兼氐房心分野大火
之次
︹建置沿革︺禹貢豫州之域周為鄭杞二國地戰國為
魏國都曰大梁秦為三川郡地漢元狩元年分置
陳留郡屬兖州後漢因之晉改曰陳留國(晉書地理志石)
(季龍改爲建昌郡)劉宋復曰陳留郡後魏太和十八年郡
廢孝昌中復置東魏天平初於郡置梁州後周改
州曰汴州隋開皇初郡廢大業初州廢爲滎陽郡
地(郡治府西境)義寕元年復置汴州唐武德四年置總
管府七年改爲都督府天寶初復曰陳留郡乾元
初復曰汴州屬河南道興元二年徙宣武軍節度
來治(唐書方鎮表至德元年置河南節度治汴州乾元元年廢寶應元年復置大歷十一年廢)
(興元二年自宋州徙宣武軍節度治汴州)五代梁建東都升爲開封府
後唐復曰汴州宣武軍晉漢周復都之曰東京開
封府宋因之金初曰汴京貞元元年改曰南京貞
祐二年復都焉元初曰南京路至元二十五年改
曰汴梁路為河南江北行中書省治明洪武元年
建北京十一年罷仍曰開封府為河南布政司治
本朝為河南省治領州四(陳州許州鄭州禹州)縣三十(祥符陳留杞縣)
(通許太康尉氏洧川鄢陵扶溝中牟陽武原武封邱延津蘭陽儀封西華商水項城沈邱臨頓襄城)
(郾城長葛滎陽滎澤河隂汜水密縣新鄭)雍正二年陞陳許鄭禹四州
為直隸州割西華商水項城沈邱四縣屬陳州臨
潁襄城郾城長葛四縣屬許州滎陽滎澤河隂汜
水四縣屬鄭州密縣新鄭二縣屬禹州以延津縣
改屬衞輝府原武縣改屬懷慶府十二年以太康
扶溝二縣改屬陳州府降鄭州為散州並舊屬之
滎陽等四縣來隸(禹州於是年亦降為散州並舊屬之二照俱隸許州府)乾
隆六年禹州及密縣新鄭二縣來隸三十年裁河
隂縣(併入滎澤)四十八年以陽武縣改屬懷慶府封邱
縣改屬衞輝府四十九年升儀封縣為廳今領州
二廳一縣十四
祥符縣(附郭東西距七十里南北距一百五里東至陳留縣界三十五里西至中牟縣界三)
(十五里南至尉氏縣界六十五里北至衛輝府封邱縣界四十里東南至通許縣界三十五里西南)
(至尉氏縣界三十五里東北至蘭陽縣界四十里西北至懷慶府陽武縣界六十里戰國時魏大梁)
(地漢置浚儀縣屬陳留郡後漢因之晉初屬陳留國後廢後魏孝昌二年復置并移陳留郡治此東)
(隸為梁州治後周為汴州治隋屬滎陽郡唐仍為汴州冶延和元年又分置開封縣與浚儀并為州)
(台五代及宋俱為開封府治大中祥符三年改浚儀曰祥符金因之元為汴梁路治明初省開封縣)
(入祥符仍為開封府治本朝因之)陳留縣(在府東少南五十里東西距六十五里南北距)
(七十里東至杞縣界三十里西至祥符縣界三十五里南至通許縣界四十里北至蘭陽縣界三十)
(里東南至杞縣界二十里西南至祥符縣界十五里東北至蘭陽縣界四十里西北至祥符縣界十)
(五里春秋時鄭留邑戰國魏小黃邑秦置陳留縣漢元狩元年於縣置陳留郡兼領小黃縣後漢因)
(之晉曰陳留國移治小黃縣省陳留入之後魏太平真君八年省小黃太和中復置小黃縣屬陳留)
(郡北齊又省隋開皇六年復置陳留縣屬宋州大業初屬梁郡唐武德四年屬杞州貞觀元年屬汴)
(州五代屬開封府宋因之元屬汴梁路明屬開封府本朝因之)杞縣(在府東一百里東西)
(距六十里南北距一百二十里東至歸德府睢州界三十里西至陳留照界三十里南至陳州府太)
(康照界七十里北至蘭陽縣界五十里東南至歸德府柘城縣界一百十里西南至通許縣界六十)
(里東北至儀封廳界七十里西北至陳留縣界五十里周初爲𣏌國春秋爲宋雍邱邑秦置雍邱縣)
(漢屬陳留郡後漢及晉因之後魏孝昌四年於縣置陽夏郡隋開皇三年郡廢十六年改置杞州大)
(業初州廢縣屬梁郡唐初仍爲杞川貞觀元年州廢縣屬汴州五代晉改曰杞縣漢周仍曰雍邱屬)
(開封府宋因之金正隆從復爲杞縣元屬汴梁路明屬開封府本朝因之)通許縣(在府)
(東南九十里東西距五十里南北距八十里東至杞縣界三十里西至尉氏縣界二十里南至陳州)
(府扶溝縣界四十里北至陳留縣界四十里東南至陳州府太康縣界五十里西南至鄢陵縣界三)
(十里東北至杞縣界三十里西北至祥符縣界三十里漢陳留扶溝二縣地宋建隆初置通許鎮咸)
(平五年升爲咸平縣屬開封府金大定二十九年改曰通許元屬汴梁路明屬開封府本朝内之)
尉氏縣(在府西南九十里東西距七十里南北距七十里東至通許縣界二十里西至中牟)
(縣界五十里南至鄢陵縣界四十里北至祥符縣界三十里東南至陳州府扶溝縣界九十里西南)
(至洧川縣界三十里東北至陳留縣界一百里西北至中牟縣界三十里春秋時鄭尉氏邑漢置縣)
(屬陳留郡後漢及晉因之後魏興安初省入苑陵太安三年復置東魏天平初改屬開封郡北齊縣)
(廢隋開皇六年復置屬許州大業初屬潁川郡唐武德四年於縣置洧州貞觀元年州廢縣屬汴州)
(五代屬開封府宋因之元屬汴梁路明屬開封府本朝因之)洧川縣(在府西南一百五十)
(里東西距五十里南北距八十里東至尉氏縣界三十里西至新鄭縣界二十里南至許州界二十)
(里北至中牟縣界六十里東南至鄢陵縣界三十五里西南至許州長葛縣界十二里東北至尉氏)
(縣界六十里西北至鄭州界七十里漢陳留郡之尉氏潁川郡之長社河南郡之苑陵三縣地劉宋)
(為南梁郡地東魏為許昌郡地唐宋為尉氏縣地金興定二年置洧川縣屬開封府元屬汴梁路明)
(屬開封府本朝因之)鄢陵縣(在府南一百六十里東西距五十五里南北距一百二十)
(里東至陳州府扶溝縣界二十里西至許州界三十五里南至陳州府西華縣界八十里北至尉氏)
(縣界四十里東南至西華縣界九十里西南至許州界七十里東北至通許縣界九十里西北至洧)
(川縣界七十里春秋鄭鄢邑漢置鄢陵縣屬潁川郡後漢魏晉因之東魏屬許昌郡北齊省入許昌)
(縣隋開皇七年復置十六年於縣置洧州大業初州廢縣屬潁川郡唐武德四年復置洧州貞觀初)
(州廢縣屬許州五代屬開封府宋因之元屬汴梁路明屬開封府本朝因之)中牟縣(在府)
(西七十里東西距七十里南北距一百十里東至祥符縣界三十五里西至鄭州界三十五里南至)
(洧川縣界六十里北至懷慶府陽武縣界五十里東南至尉氏縣界六十里西南至新鄭縣界五十)
(五里東北至祥符縣界三十五里西北至懷慶府原武縣界五十五里春秋鄭原圃地漢置中牟縣)
(屬河南郡後漢因之晉屬滎陽郡後魏太平真君八年省入陽武景明元年復置東魏天平初於縣)
(置廣武郡隋開皇初郡廢改縣曰内牟屬鄭州十六年析置郟城縣十八年改内牟曰圃田大業初)
(併郟城入圃田屬滎陽郡塘武德三年復改圃田曰中牟併置牟州四年州罷縣屬管州貞觀元年)
(屬汴州龍朔二年改屬鄭州五代梁屬開封府唐復屬鄭州晉仍屬開封府宋因之元屬汴梁路明)
(屬開封府本朝因之)蘭陽縣(在府東北九十里東西距三十五里南北距一百里東至)
(儀封廳界十五里西至陳留縣界二十里南至𣏌縣界五十里北至直隸大名府長垣縣界五十里)
(東南至歸德府睢州界九十里西南至陳留縣界六十里東北至大名府東明縣界一百二十里西)
(北至衛輝府封邱縣界九十里春秋戶牖邑漢置東昏縣屬陳留郡後漢因之晉廢五代為東昏鎮)
(宋乾德元年置東明縣屬開封府金徙東明縣於河北後以故地改置蘭陽縣屬曹州元屬汴梁路)
(明屬開封府本朝因之)儀封廳(在府東北一百二十里東西距五十里南北距四十五里)
(東至衞輝府考城縣界三十五里西至蘭陽縣界十五里南至杞縣界十五里北至直隸大名府長)
(垣縣界三十里東南至歸德府睢州界十五里西南至陳留縣界八十里東北至山東曹州府曹縣)
(界五十里西北至長垣縣界三十五里春秋衛儀邑漢為東昏縣地唐為考城縣地宋為東明縣地)
(金於東明故地析置儀封縣屬曹州元屬睢州明屬開封府本朝乾隆四十九年升為廰)鄭
州(在府西少南一百四十里東西距五十三里南北距六十五里東至中牟縣界三十五里西至)
(滎陽縣界十八里南至新鄭縣界三十五里北至懷慶府原武縣界三十里東南至洧川縣界七十)
(里西南至密縣界一百五十里東北至原武縣界三十里西北至滎澤縣界三十五里周初管國春)
(秋屬鄭戰國屬韓秦屬三川郡漢屬河南郡為京中牟二縣地晉為滎陽郡地後周為滎州地隋初)
(為鄭州地開皇十六年始分置官城縣於縣置管州大業初廢管州移鄭州來治尋改為滎陽郡唐)
(武德四年徙鄭州治虎牢復置管州貞觀元年州廢七年復移鄭州來治天寶初改曰滎陽郡乾元)
(初復曰鄭州五代因之宋曰鄭州滎陽郡景祐元年置奉寕軍節度熙寕五年州廢屬開封府元豐)
(八年復置屬京西路金曰鄭州屬南京路元屬汴梁路明初省管城縣入州屬開封府本朝雍正)
(二年升為直隸州領滎陽滎澤河隂汜水四縣十二年仍屬開封府)滎陽縣(在府西二百十)
(里東西距六十里南北距七十五里東至鄭州界五十里西至汜水縣界十里南至密縣界五十里)
(北至滎澤縣界二十五里東南至新鄭縣界一百十里西南至密縣界七十里東北至滎澤縣界五)
(十里西北至懷慶府温縣界八十里春秋鄭京邑漢置京縣屬河南郡後漢因之晉改屬滎陽郡宋)
(為滎陽郡治後魏太和中移滎陽郡及滎陽縣治此以京縣屬焉北齊省京縣入滎陽改郡曰成皋)
(隋開皇初郡廢縣屬鄭州大業初屬滎陽郡唐屬鄭州天授二年改曰武泰萬歲通天元年復曰滎)
(陽二年又曰武泰神龍初復故五代因之宋熙寕五年省入管城元祐元年復置屬鄭州元屬汴梁)
(路明屬鄭州本朝初屬開封府雍正二年屬鄭州十二年仍屬開封府)滎澤縣(在府西一)
(百四十里東西距六十五里南北距三十五里東至懷慶府原武縣界十五里西至汜水縣界五十)
(里南至鄭州界十里北至衛輝府獲嘉縣界二十五里東南至中牟縣界一百十里西南至滎陽縣)
(界五十里東北至原武縣界四十里西北至懷慶府武陟縣界六十里春秋滎澤地戰國韓滎陽邑)
(漢置滎陽縣屬河南郡後漢因之建安中置滎陽都尉三國魏置滎陽郡尋罷晉泰始二年復置郡)
(宋因之後魏太和中移郡縣皆治京縣界隋開皇四年復於故滎陽地置廣武縣仁夀元年改曰滎)
(澤屬滎陽郡唐屬鄭州五代因之宋熙寕五年省入管城縣元祐元年復置屬鄭州金因之元屬汴)
(梁路明屬鄭州成化八年移治本朝初屬開封府雍正二年屬鄭州十二年仍屬開封府)汜
水縣(在府西二百五十里東西距四十五里南北距六十五里東至滎陽縣界三十里西至河)
(南府鞏縣界十五里南至河南府登封縣界五十里北至懷慶府温縣界十五里東南至密縣界四)
(十五里西南至登封縣界一百三十里東北至滎澤縣界二十里西北至温縣界三十五里春秋鄭)
(虎牢邑戰國韓成皋邑秦置成皋縣漢屬河南郡後漢魏晉因之義熙中於縣置司州後魏泰常末)
(改豫州太和十九年罷州置束中府東魏天平初復置北豫州兼置成皋郡後周改置滎州隋開皇)
(初改曰鄭州十八年改成皋縣曰氾水大業初屬滎陽郡唐武德四年復置鄭州七年移州治管城)
(以汜水屬之顯慶二年改屬洛州垂拱四年改縣曰廣武神龍元年復曰汜水乾元後屬河陽三城)
(使會昌三年屬孟州五代因之宋慶歷三年屬河南府熙寕五年省入河陰元豐二年復置仍屬孟)
(州金改屬鄭州元明因之本朝初屬開封府雍正二年屬鄭州十二年仍屬開封府)禹州
(在府西三百二十里東西距九十里南北距八十五里東至許州界三十里西至河南府登封縣界)
(六十里南至許州襄城縣界四十里北至新鄭縣界四十五里東南至許州臨潁縣界一百里西南)
(至汝州郟縣界七十里東北至新鄭縣界七十里西北至密縣界六十里古夏禹國春秋時鄭櫟邑)
(戰國曰陽翟為韓都秦始皇十七年置潁川郡漢元年為韓國六年復為潁川郡後漢因之晉移郡)
(治許昌以陽翟縣屬河南郡東魏興和元年分置陽翟郡隋開皇初郡廢縣屬許州唐初屬嵩州貞)
(觀元年改屬許州龍朔二年屬洛州會昌三年仍屬許州五代因之宋元豐三年縣屬潁昌府金初)
(於縣置潁順軍大定二十二年改軍為潁順州二十四年又改為鈞州屬南京路兀屬汴梁路明初)
(省陽翟縣入州屬開封府萬歷三年改為禹州本朝雍正二年升為直隸州十二年改屬許州府)
(乾隆六年仍屬開封府)密縣(在府西二百二十里東西距八十里南北距七十里東至新鄭)
(縣界四十里西至河南府登封縣界四十里南至禹州界四十里北至滎陽縣界三十里東南至新)
(鄭縣界五十五里西南至登封縣界二十五里東北至新鄭縣界五十里西北至汜水縣界三十里)
(周密國春秋為鄭新密邑漢置密縣屬河南郡後漢因之晉屬滎陽郡宋魏因之後周改屬鄭州隋)
(大業初省入新鄭十二年復置唐武德三年於縣置密州四年州廢縣屬鄭州龍朔二年改屬洛州)
(開元元年屬河南府五代因之宋崇寕四年改屬鄭州宣和二年屬河南府金復屬鄭州元至元二)
(年改屬鈞州明萬歷三年屬禹州本朝初屬開封府雍正二年屬禹州十二年屬許州府乾隆六)
(年仍屬開封府)新鄭縣(在府西南一百六十里東西距七十里南北距七十里東至洧川縣)
(界三十里西至密縣界四十里南至許州長葛縣界二十里北至鄭州界五十里東南至長葛縣界)
(二十里西南至禹州界二十里東北至中牟縣界四十里西北至滎陽縣界一百十里周初鄶國春)
(秋爲鄭國都戰國屬韓嘗都之秦置新鄭縣又分置苑陵縣漢二縣皆屬河南郡後漢因之晉省新)
(鄭入苑陵屬滎陽郡東魏天平初改屬廣武郡隋開皇十六年復置新鄭縣屬管州大業初省苑陵)
(縣入之屬滎陽郡唐初屬管州貞觀元年屬鄭州五代因之宋熙寕五年改屬開封府元豐八年復)
(屬鄭州金改屬鈞州元因之明隆慶五年屬開封府本朝雍正二年改屬禹州十二年屬許州府)
(乾隆六年仍屬開封府)
︹形勢︺天下之衝四通八達之郊(史記酈生傳)舟楫車馬商
賈輻輳爲一大都會(圖經)岡阜繚轉龍盤虎伏(宋李清臣)
(汴都記)城浚而都派河而渠結坤之絡振乾之樞(宋梁)
(周翰五鳳樓賦)
︹風俗︺地居土中物受正氣其人性和而才慧其地産
厚而類繁(通典)地為四戰其俗右武人具五都其氣
習豪(唐劉禹錫汴州廰壁記)梁魏之墟人多俊髦好儒雅雜
以游豫有魏公子之風難動以非易感以義(寰宇記)
重禮義勤耕絍(宋史地理志)俗尊年齒學尚經術(明統志)
︹城池︺開封府城(周二十里有竒門五池廣五丈唐建中二年建明洪武初甃以甎石崇禎)
(末為河水灌圮本朝康熙初重建乾隆二十二年修二十九年重修祥符縣附郭)陳留
縣城(周七里門四池廣一丈五尺隋大業十年築明崇禎初甃甎本朝順治元年修乾隆三)
(十年重修)杞縣城(周九里門五池廣二丈元初築明洪武初修崇禎八年甃甎本朝康熙)
(三十年修乾隆三十年重修)通許縣城(周四里門六池廣二丈唐建明末燬本朝康)
(熙二十一年修乾隆二十九年重修)尉氏縣城(周七里門六池廣二丈漢建明末毁本)
(朝順治三年重築乾隆二十九年修)洧川縣城(周七里門四池廣五丈舊在縣南即唐廢)
(州基址明洪武初以水患遷築於此本朝順治五年修康熙二十二年雍正六年重修)鄢陵
縣城(周六里門四池廣二丈明景泰初因舊修築崇禎六年甃甎本朝順治十五年修雍正)
(七年乾隆二十九年重修)中牟縣城(周六里門四池廣一丈二尺明天順中改築崇禎七)
(年甃甎本朝順治二年修康熙十一年乾隆二十六年二十九年重修)蘭陽縣城(周五)
(里門四池廣一丈五尺宋建隆中築崇禎八年甃甎本朝康熙九年修雍正七年乾隆二十七年)
(重修)儀封廳城(周八里門六池廣八尺明洪武中增築本朝康熙二年修)鄭州
城(周九里有奇門四池廣四丈唐武德四年築明崇禎十二年甃甎本朝順治二年修乾隆三)
(年重修)滎陽縣城(周五里門五池廣二丈後魏建明洪武初修本朝順治二年修乾)
(隆二十八年重修)滎澤縣城(周四里門四池廣五丈明成化中徙築崇禎六年建重城)
(複濠遶以土隄本朝順治十二年修康熙二十一年二十九年三十八年乾隆十年重修)汜
水縣城(周五里門五池廣二丈明洪武初築崇禎十六年移治縣西北摩天寨依成皋舊址)
(築新城本朝順治二年復還舊城乾隆二十七年修)禹州城(周十里門四引潁水至南)
(濠明正統中築本朝康熙五十二年修)密縣城(周七里門四池廣二丈明洪武三年增築)
(本朝順治六年建門樓角樓乾隆二十八年修)新鄭縣城(周九里門四池廣一丈四)
(尺明宣德元年因舊址修本朝順治六年修十五年乾隆十年重修)
︹學校︺開封府學(在府治東南舊在城南明洪武二十四年徙建天順五年重建于謙有碑)
(記明末圯本朝順治九年重建入學額數二十名)祥符縣學(在縣治東南舊在西北明)
(洪武五年建本朝順治十一年徙建入學額數二十名)陳留縣學(在縣治西北明洪武)
(十三年建本朝順治八年修入學額數十五名)杞縣學(在縣治西明洪武三年建本)
(朝順治十六年重建入學額數二十名)通許縣學(在縣治東北明洪武三年建本朝)
(順治十年修入學額數十五名)尉氏縣學(在縣治東南明洪武三年建本朝康熙二十)
(二年修入學額數十二名)洧川縣學(在縣治東南明洪武三年建本朝順治六年修康)
(熙十二年三十年重修入學額數十二名)鄢陵縣學(在縣治東南明洪武三年建本朝)
(順治康熙問屢修入學額數十五名)中牟縣學(在縣治東南明洪武三年建本朝康熙)
(二十二年修入學額數十五名)蘭陽縣學(在縣治東明洪武三年建本朝順治康熙中)
(屢修入學額數十二名)儀封廳學(在廳治東南明洪武二十二年建本朝順治三年)
(修入學額數十二名)鄭州學(在州治東元建明洪武三年重建本朝順治六年修入學額)
(數十五名)滎陽縣學(在縣治東北金承安中建明洪武三年重建本朝順治十四年修)
(入學額數十二名)滎澤縣學(在縣治東南明成化十五年自縣治東徙建於此本朝)
(康熙三十八年修入學額數十二名)河陰鄉學(在河陰廢縣城内明洪武三年建本朝)
(順治十年修乾隆三十年裁河陰縣歸併滎澤改為鄉學入學額數八名)汜水縣學(在縣)
(治西明洪武中建本朝康熙四十一年修入學額數八名)禹州學(在川治西舊在東北)
(金貞元中徙建明洪武三年重建本朝順治十六年修入學額數十五名)密縣學(在縣)
(治東元至正中建明洪武三年重建本朝順治三年修入學額數十二名)新鄭縣學
(在縣治東南明洪武三年重建本朝順治十年修入學額數十二名)大梁書院(在府)
(城内西南隅舊名麗澤年改建五十八年本朝康熙三十五賜書兩河文教額)游梁
書院(在府學明倫堂後祀孟子本朝康熙二十八年建三十三年賜書昌明仁義額)
鯤化書院(在陳留縣學東北隅本朝乾隆十八年建)東樓書院(在杞縣治)
(東舊名志學本朝乾隆五十三年改建易今名)文清書院(在鄢陵縣東關外舊名龍)
(岡本朝乾隆十六年建二十七年修改今名)豹陵書院(在蘭陽縣本朝乾隆十年建)
東里書院(在鄭州本朝乾隆十九年建)人龍書院(在滎澤縣署内本朝康)
(熙二十九年建)汴源書院(在滎陽縣本朝康熙十五年建)成皋書院(在汜)
(水縣西關本朝康熙十五年建)丹山書院(在禹州東南隅本朝康熙五十五年建)
東峯書院(在禹州西順店本朝雍熙五十五年建)檜陽書院(在密縣治西)
(本朝乾隆九年建)茨山書院(在新鄭縣北門外舊名興學本朝乾隆十一年重修改)
(今名)
︹戶口︺(原額人丁三十三萬三千八百四十一今滋生男婦大小計三百四十二萬七千六百六十名)
(口共七十一萬八千三百七十一戶)
︹田賦︺(田地十二萬八千五百五十頃七十三畝額徵地丁正雜銀六十二萬一千二百九十八雨一)
(錢四分有奇正兌改兌米五千四百八十五石九斗有奇麥一萬二千三百八十八石有奇豆二萬)
(六千八百八十六石一斗有竒耗米一千一百一十四石六斗有奇耗麥二千八百八十七石有奇)
(耗豆六千三百二十三石六斗有竒)
︹山川︺夷門山(在祥符縣城内東北隅一曰夷山以山勢平夷而名大梁舊有夷門蓋以山名)
五鳳山(在尉氏縣南其西舊有響臺遺址僅存山之前三里有紫鹿岡)大隧山(在洧)
(川縣西南十里一名牛脾山高二十餘仞長七八里其中斷處爲大隧澗雨崖壁立中有坦途可容)
(方軌相傳即鄭莊公見母處)牟山(在中牟縣北五里高丈餘長數十里上有牟山廟又土山)
(在縣南三十里)白雲山(在蘭陽縣西十二里土山無石通志每旦有雲氣上騰故名下有張)
(良洞世傳為子房辟穀處)豹陵山(在蘭陽縣東北寰宇記在東明縣東南二十里皇覽云蘭)
(陽城西有土山名豹陵舊志有韓陵在今縣東北五里上有曉月臺相傳韓王成葬處)梅山
(在鄭州西南三十五里與新鄭縣接界左傳襄公十八年楚䈧子馮公子格率銳師右回梅山侵鄭)
(東北杜預注在滎陽密縣東北元和志山在管城縣西南三十里舊志峯巒尖秀峭拔數十丈西北)
(麓有深澗澗中有洞洞前泉水極甘山東南有峯高廣多雲氣俗稱為泰山三面皆斷崖絶壁惟東)
(南隅疊石為磴道)紫荆山(在鄭州城北東西横亙)大周山(在滎陽縣南三十五)
(里中有三泉九峪汴水發源於此宋仁宗時曹皇后建塔其上又嵩渚山在滎陽縣東南二十五里)
(一名小陘山京水出焉萬山在縣南二十里嵩渚山之西須水出焉清水嶺在縣東南索水出焉賈)
(峪山亦在縣東南賈峪水出焉按舊志云水經注索水出京縣西南嵩渚山器難水出小陘山本)
(二山二水也元和志索水出縣南三十里小陘山是合器難索水為一水寰宇記嵩渚山一名小陘)
(山俗名周山在縣南三十五里是併合嵩渚小陘為一山矣明統志大周山在縣東南三十五里一)
(名小陘山又與寰宇記不同疑皆有誤今據輿圖詳考滎陽縣山勢緜延峯巒錯列皆在城南一帶)
(分之則名目衆異合之亦未始不可相通故水經注元和志寰宇記明統志所載各殊今據府志詳)
(載名目以便稽考)廣武山(在榮澤縣西河隂廢縣北五里東連滎澤西接汜水史記漢四)
(年項王與漢俱臨廣武而軍孟康注於滎陽築兩城相對曰廣武在敖倉西三皇山上後漢書劉昭)
(注西征記曰滎陽有三皇山或謂三室山上有二城東曰東廣武西曰西廣武各在一山頭相去二)
(百餘步其間隔深澗漢高祖與項籍語處水經注西廣武城漢所築山下有水北流入濟謂之柳泉)
(東廣武城項羽所築今名其壇曰項羽堆夾城之間有絶澗斷山謂之廣武澗括地志廣武山在滎)
(澤縣西二十里元統志山在河陰縣北一里東連滎澤西連汜水縣界汜水縣志廣武山沿河東趨)
(延袤六十餘里西盡於玉門與大伾相對東過河陰盡於滎澤之西官渡之濱河陰縣志山在縣東)
(北十里外捍大河内包原壤上有九頂十八峪旁有小山曰金山)武濟山(在滎澤縣西河)
(陰廢縣北十餘里即廣武山支隴相傳爲周武王濟河處宋元豐中范子淵等議導洛通汴屢請於)
(武濟山麓修隄置埽)敖山(在榮澤縣西北河陰廢縣境内尚書序仲丁遷囂史記作隞詩小雅)
(搏獸于敖左傳宣公十二年晉師在敖鄗之間史記漢三年漢王軍滎陽築甬道屬之河以取敖倉)
(粟孟康曰敖地名在滎陽西北山上臨河有大倉水經注濟水東逕敖山北其山上有城即仲丁所)
(遷秦置倉其中故曰敖倉括地志敖倉在滎澤縣西北十五里石門之東北臨汴水南帶三皇山河)
(陰縣志敖山沿河入境約二里許峯巒特起雨岸壁立中僅容輪蹄蓋懷河之門戶也)金龜
山(在汜水縣東郊外磴道數百級懸崖深洞杳不可測其上有仙井山之東澗下有王母洞)五
雲山(在汜水縣東南四十二里亦名塔山與三峯蘭若東西相對山頂有野狐泉其南巖有白)
(猿洞又東六里為三峯山)翠屏山(在氾水縣南氾水外西連睡虎山南接金谷堆層巒叠嶂)
(聯絡如屏)案山(在氾水縣南峭壁面坟狀如几案)方山(在汜水縣南四十里山海經浮)
(戲之山汜水出焉水經注浮戲山世謂之方山元和志方山在汜水縣東南三十二里縣志山週迴)
(數百里嶙峋萬仞勢出天表自山麓循溪而入其西有馬跑泉東為龍窩豹窩南曰漢家泉乃光武)
(遺蹟也又西為抱纍峯峯半有仙人洞又南則羣峯拱向中為環翠峪下有神母祠祠下有泉名柏)
(池北為紫玉巖一名玉仙山上有玉仙元君祠祠前有二泉一為小龍池一為黃龍池即汜水源也)
(是山東南屬密西南屬登封東北屬滎陽西北屬鞏中有五至嶺以兼五邑之勝故名又禹川西六)
(十里亦有方山其西有虎蟠嶺羊背嶺)印山(在汜水縣西南北拱太和東對案山勢如鼎峙)
(又卧龍山在縣治東縣城跨其上形如龍眠又有睡虎山在縣西汜水外舊志相傳袁曹築壘其上)
(以敵吕布俗呼張飛城)蘭若山(在汜水縣西南三十里俗名佛兒山)大伾山(在汜)
(水縣西北一里有大澗九曲又名九曲山上有成皋舊城山之東盡於玉門山爲汜水入河處西去)
(洛口裁四十里按禹貢之大伾漢書音義以爲黎陽縣山在今衛輝府濬縣水經以爲在成皋非)
(是)伏蛟山(在汜水縣西迤北汜水中北塞玉門南對睡虎砥柱汜流岡脊穹然如龜唐書)
(地理志汜水縣西一里有伏龜山即此)太和山(在汜水縣北城堞繞其麓高幾百尋)金
牛山(在禹州東二十五里濺溝水出其下又州東四十里有小黃山)吕梁山(在禹州南)
(三十五里塘口河出其下)三封山(在禹州西南二十里上有三峯亦名三峯山水經注潁水)
(故瀆東南逕三封山北金史地理志陽翟有三封山州志山半崖有燕王洞最深邃山下復有洞深)
(數里又有分水嶺嶺下有二泉東西分流)九山(在禹州西南二十五里魏書地形志陽翟有九)
(山祠水經注白相水北流逕九山東仲長統曰昔密有十城者身遊九山之上放心不羈之境即此)
(山也又故潁川城水側有九山祠碑叢柏猶茂北枕山流又五里有崑崙山又三十里有牛頭山)
石崖山(在禹州西四十里臨河壁立其相近有介子山邵宏山其東十里為鳳翅山)夾
龍山(在禹州西四十里山下有張八河)三磴山(在禹州西五十里山高低若三磴上)
(下俱有龍潭又有風洞又西為接御山)种后山(在禹州西六十里一名大鎦山南有高崖)
玲瓏山(在禹州西六十里一名輞山湧泉水出於此山石多孔如雕鑿者然)諸侯山
(在禹州西北四十里山出青石可為啤)荆山(在禹州西北五十里通典陽翟有荆山出玉齊)
(武帝於此採玉其下即潁川郡地)大龜山(在禹州西北五十里接密縣界魏書地形志滎)
(陽郡密有大龜山疑即此又十二里有大龍山半崖有泉湧出俗名海眼)崆峒山(在禹州西)
(北五十里接密縣界一名大仙山懸崖絶壑石澗瀑布淙淙有聲山巔有石洞人莫敢登)鐵母
山(在禹州西北六十里相近有鑛山舊俱產鐵)石梯山(在禹州西北六十五里山甚高)
(峻有石磴層累而上其相近有雪山磨窩山趙家河水出其下)六盤山(在禹州北十里上有)
(泉又雲斗山三臺山俱在州北)杏山(在禹州北二十里寰宇記洛陽記云仙人劉根隱於此中)
大騩山(在禹州北亦曰具茨山國語史伯謂鄭桓公曰主芣騩而食溱洧注芣騩山名即大)
(騩也山海經大騩之山其陰多鐵美玉青堊有草焉其狀如蓍而毛青華而白實其名曰&KR1668;服者不)
(夭莊子黃帝將見大騩於具茨之山漢書地理志密縣有大騩山水經注大騩即具茨山也黃帝登)
(具茨之山升於洪隄上受神芝圖於黃蓋童子即是山也元和志在密縣東南五十里亦謂之大騩)
(山開封府舊志大騩山在禹州北四十里接密縣東界新鄭縣西南界有軒轅避暑洞其巔有風谷)
(明統志在新鄭縣西南四十里)牧牛山(在禹州東北四十里山下有九十六泉即溱水之源)
(又有馬鞍山黃山俱在州東北)紫金山(在禹州東北四十五里下有小紅河東流注潩水)
孝山(在禹州東北五十里舊志山下有黃香墓故名)馬嶺山(在密縣南水經注洧水出)
(山下亦言出潁川陽城山山在陽城縣之東北蓋馬嶺之統目焉元和志在密縣南十五里)開
陽山(在密縣西北二十里魏書地形志密縣有開陽山通志開陽山冬時雪降即消又五里為)
(龍巖山)横山(在密縣西北三十里有大小二山東西對峙又有香鑪山亦在縣西北三十里)
蘭巖山(在密縣西北五十里接汜水縣界一名香峪山峭拔千丈中有聖水峪賈魯河西源)
(出馬)青屏山(在密縣北八里又五里為石樓山山勢重叠如樓)雲瓏山(在密縣北)
(三十里一名侵雲山山下有交花泉)承雲山(在密縣東北十八里山有石穴雲從此起故名)
(魏書地形志密有承雲山)陘山(在新鄭縣西南亦作邢山與大騩山並峙接長葛縣西界爾雅)
(疏山形連延中忽斷絶者名陘左傳隱公十一年王與鄭人蘇忿生之田陘又僖公四年齊侯伐楚)
(師進次于陘戰國策蘇秦說楚威王曰楚地北有分陘之塞又說韓王曰韓南有陘山史記魏襄王)
(六年伐楚敗之陘山後漢書郡國志密有陘山是也水經注潩水東逕陘山北括地志陘山在鄭州)
(新鄭縣西南三十里通鑑地理通釋汾涇之塞其說有三山海經有少陘之山太平御覽謂在滎陽)
(則正義新鄭近之滎陽春秋爲鄭戰國爲韓蓋南北之隘道楚爲塞以禦北方故於韓曰南有陘山)
(於楚曰北有陘塞其地一也縣志自陛山西南達於襄鄧羣山延互故以陘山爲南北之塞)自
然山(在新鄭縣西一名太山黃水發源於此)抱獐山(在新鄭縣北二十里一名捕章)
(山水經注捕章山水出東捕章山又黃溝水出捕章山)清水嶺(在滎陽縣東南五十里)
横嶺(在滎陽縣南二十里以其横在羣山之中故名下有渠)分水嶺(在汜水縣東南)
(五雲三峯之間嶺有二泉南流爲桃花河北流爲竹葉河)孤柏嶺(在汜水縣東北二十里一)
(峯北出砥柱河流其上有古柏一株因名宋祥符四年白坡發運判官史榮請於孤柏嶺下緣南岸)
(山址開汴口以均水勢即此)白石岡(在祥符縣東二十五里石皆白色又東二十五里爲)
(萬龍岡亦名望龍岡)赤蒼岡(在祥符縣東南四十五里一名關頭岡)鳳城岡(在祥)
(符縣南十里通志世傳金章宗時有鳳鳳集於此)鷂村岡(在祥符縣南五十里相傳宋養)
(鷹鷂處)望牛岡(在祥符縣西南十三里東京夢華錄都人&KR1495;龍灣探春西去至望牛岡)
葛家岡(在祥符縣西宋嘉祐三年大水入京城有司請自祥符西葛家岡開新河又藥局岡)
(在縣西二十里宋時設藥局於此又西十里爲狼城岡明萬歷末河決於此)駝牟岡(在祥)
(符縣西北十五里宋牧養之所靖康元年金斡里布軍抵汴據駝牟岡天駟監河決後久爲平淕矣)
(幹里布舊作斡離不今改正)黑岡(在祥符縣西北二十五里其土黑色下有池多魚今涸亦)
(名涸魚岡明崇禎九年河決於此)赤岡(在祥符縣東北二十里水經注渠水東南逕赤城北)
(即赤岡也唐光祐三年秦宗權寇汴州其黨分屯赤岡五代石晉末遼主駐馬赤岡)槐疙疸
岡(在祥符縣東北三十里元延祐五年修河隄北至槐疙疸岡明萬歷二十九年河決於此斷堤)
(成潭)韓岡(在陳留縣東二十五里東至杞縣三十里爲往來孔道)韋政岡(在陳留縣)
(西十二里臨黃河故道每遇河決平地水深數尺惟此岡不沒)土山岡(在陳留縣東北二十)
(里疊阜如山又潘岡在縣東北四十里)鸑鷟岡(在通許縣東南四十里相傳有鳳集此故)
(名又吳召岡在縣西南三十里)鳳形岡(在通許縣北一里許又有山龍岡李大岡皆在縣北)
(十里盧氏岡在縣北二十里皆故河流所經)錦被岡(在尉氏縣東十五里以形似名下有)
(古黃河渡又錦屏岡在縣南五里東西亙五里望之如屏上有冢類筆架亦名筆架山又青龍岡在)
(縣東南二十五里蜿蜒如龍營盤岡在縣西南二十五里)三亭岡(寰宇記在尉氏縣西南三)
(十七里史記秦昭王使謁者王稽於魏夜與范睢言先生待我於三亭之南即此)東里岡
(在洧川縣東十五里朱曲鎮東高二十餘仞南北長五六里為邑東鎮其中斷處對峙如門)赤
坂岡(在洧川縣東南二十里高十餘仞蟠踞二三里土色如赭又塔兒岡在縣東南十五里上)
(有浮屠)延秀岡(在洧川縣南十里西起長葛東至故縣南屈而南行至許田鎮北復屈而)
(東經鄢陵縣治北東逾扶溝上下數百里蜿蜒如游龍又卓岡在縣西南十里近許州長葛縣境)
鴻臺岡(在洧川縣西半里高十餘仞南北長十餘里首踞洧城為邑之巨鎮上有鴻臺二各)
(高數大戰國萊張儀說韓王曰鴻臺之宫非大王有即此)馬陵岡(在洧川縣西北三十里高)
(十餘仞南北長五十餘里接中牟新鄭二縣界又柏岡在縣北十里峻坂孤峙高二十餘仞)彪
岡(在鄢陵縣東北以形似名又縣東有樂陵岡南有孝子岡曲岡河岡野岡三岡西北有黨家岡)
(文家岡北有彭祖岡楊村岡聯絡聳峙環拱縣治)白茂岡(在蘭陽縣東北二十里又梓岡)
(在縣南十里)青陵岡(在儀封廳北十五里)黃陵岡(在儀封&KR0550;東北五十里與考城)
(及山東曹縣接界為黃河要害)猴岡(在鄭州西十里相傳舊多栗樹猴巢穴其中宋太祖今民)
(間採用其山遂童)馬頭岡(在鄭州北二十里元季河決滎陽此為北馬頭岸)檀山
岡(在滎陽縣東十里山多檀木延亙三十餘里水經注索水經檀山岡東即北一名永清岡)伯
牛岡(在汜水縣東北三十里有冉伯牛廟)琅城岡(在禹州東三十里州志自東北馬家)
(岡起高二十餘丈延袤五十餘里環抱州城岡上舊有城址故名又州城東四里為望城岡其東南)
(為虎頭岡)福勝岡(在禹州南三十里一名三進岡延袤二十餘里)七女岡(在禹州東)
(北三十里相近為狼馬岡寰宇記陽翟縣七女岡下有七女泉流至長葛入洧川)臺子岡
(在密縣東三十里又縣南十里為石羊岡)桃陵(在杞縣東南十里唐至德初張巡守雍邱擊賊)
(衆於白沙渦還至桃陵遇賊救兵悉擒之即此又縣東南三十五里曰青陵西南五十里曰翟陵又)
(十里曰石陵又縣東北二十里曰武陵皆土阜也俗亦謂之五陸陳留風俗傳雍邱有五陵之名)
函陵(在新鄭縣北十三里左傳僖公三十年晉侯秦伯圍鄭晉軍函&KR2033;寰宇記函陵在新鄭縣)
(北)蓼子峪(在氾水縣西十二里即成皋關口南迫峭壁北逼大河以界鞏洛極為陡險)
牛口峪(在汜水縣西北二十五里唐武德四年竇建德軍至成皋軍中謠曰豆入牛口勢不)
(能久及戰大敗建德竄於牛口為秦王所擒)石棚(在滎陽縣南大周山北有石平坦如盤其)
(下空洞如屋可容百餘人故名明崇禎間石裂爲二半傾於地)石嘴(在汜水縣東南十里古名)
(石砥山汜東兩岸皆土阜惟此連山大石阯盤水中上有王仙祠祠左有泉匯爲深潭)滑濟
坡(在禹州西十二里坡平廣爲大道所經又灰坡在州西七十二里產石灰)陰坂(在新鄭縣)
(西左傳襄公九年晉人以諸候伐鄭濟于陰坂次于陰口而還注陰坂洧津水經注洧水又東經陰)
(坂北水有梁馬俗謂是濟爲參辰口)天仙洞(在密縣東五里元許有壬記略四山平旋高嶂)
(復擁於外中多竒石瑩如玉世傳漢有女仙化葬焉)雲巖洞(在密縣東四十里一山突起四)
(水環之高下巖洞十餘惟雲巖爲深廣巖石皆玲瓏斑駮)靈羊洞(在密縣南二十三里深窅)
(莫測)織錦洞(在密縣西北五十里中有井水常溢出洞中仰觀有孔如梭因以織錦名)黃
河(自河南府鞏縣流入經汜水縣北與懷慶府温縣分界又東經滎澤縣北又東經鄭州北與懷)
(慶府原武縣分界又東南流經中牟縣北與懷慶府陽武縣分界又東經祥符縣北與衛輝府封邱)
(縣分界東經陳留縣北又束經蘭陽縣儀封&KR0550;北入衛輝府考域縣界自宋以前由河陰滎澤又東)
(北經原武陽武延津胙城之北新鄉汲縣之南去府治遠水經注河自洛口又東逕懷縣南與成皋)
(分水又逕黃馬坂北又東逕旋門坂北東逕成皋大伾山下濟水注之河水南對玉門又東合汜水)
(又東逕板城北又東逕五龍塢北又東過滎陽縣蒗蕩渠出焉此滎澤以上之故道也又云濟水與)
(河合流自廣武東逕敖山北又東逕滎陽縣北又東南礫石奚水注之又東索水注之又東逕滎澤)
(北濟水自是分為南北濟焉南濟又東南經釐城束又合黃水又東入陽武縣此滎澤以上濟水合)
(河之故道亦即鴻溝汴水蒗蕩渠經流之處也又云河水又東北經卷之扈亭北又東逕八激隄北)
(又東逕卷縣北又東北過武德縣東泌水從之又東至酸棗縣此原武以下之故道也宋時漸徙而)
(南金明昌五年河決陽武故隄灌封邱而東徙始經蘭陽縣境於是汲胙之流塞河益東南下元至)
(元中河徙陽武南始全經府境奪渦入淮而新鄉之流亦塞泰定元年河從汴渠至徐城東北入泗)
(入淮即今通行之河也至正中以河屢決命賈魯治之自黃陵岡達白茅明洪武二十四年河决原)
(武之黑洋山東經府城北五里南至項城經潁夀入淮永樂九年命尚書宋禮濬祥符魚王口至中)
(濼二十餘里正統十三年河決滎陽東經府城西南又東南經陳留入渦口達淮是時中牟開封遂)
(在河北景泰初始復故宏治二年河決原武從汴城東北過沁水溢流為二一自于家店經蘭陽徙)
(縣南三里東至歸德由徐邳入淮一自封邙縣之荆隆口漫祥符潰儀封之黃陵岡東經曹濮入張)
(秋命尚書白昂治之四年河決蘭陽復比徙經城北十里五年復決荆隆口副都御史劉大夏濬祥)
(符四府營淤河及滎陽孫家渡口賈魯舊河以殺其勢正德五年復自儀封北徙衝黃陵岡入賈魯)
(河嘉靖七年開蘭陽北趙皮寨口達寕陵至亳州渦河十三年河決流徙趙皮寨口復塞十九年開)
(蘭陽李景高口支河引河至徐州入淮已而復淤萬歷十五年瀍洛沁水泛漲決劉獸醫口銅瓦府)
(荆隆口南溢府城隄十七年河決蘭陽李景高口四十四年河決開封由護城隄下經陳留等處入)
(亳州渦河是冬決口淤河復故道天啟元年河決陽武脾沙岡三年開蘭陽曹良口東至儀封縣界)
(崇禎十五年李自成圍開封城中不能支決朱家寨口河灌賊賊亦決馬家口灌城城壞百萬衆為)
(魚潁亳以東皆受其患本朝順治元年河自復故道七年河決封邱築荆隆口隄九年河決封邱)
(大王廟口從長垣趨東昌北入海十一年決口塞十四年河決祥符之槐疙疸岡是年黃河南徙陳)
(留孟家埠口潰決知縣張重潤濬河一道引河北入新河又浚儀封三家莊河以殺北來水勢十五)
(年河復決陽武縣城南築慕家樓河隄東熙元年開封黃綀口河決屢加堵築二十三年以後)
(聖祖仁皇帝南巡指授治河方略淮徐入海之道通流迅駛開封一帶隄防益固間有漲溢不甚)
(為害四十四年築祥符陳留蘭陽大隄六十一年於儀封白家樓北岸桃引河雍正元年總河齊蘇)
(勒奏築滎澤以下陳留以上兩岸子隄隔隄以東分流乾隆元年挑濬鄭州一帶河道自大淩莊至)
(中牟合河口復為建築隄堰又自懷慶府孟津而下南北兩岸大隄增高培厚并填實鄭州南土壩)
(夾塘加築祥符蘭陽儀封三縣月隄尾隄以為重障四年又以鄭州之黃岡廟當黃河之衝加修大)
(隄及創築月隄建設壩臺五年開蘭陽縣朱家莊引河六年修北岸鄭州中牟交界大隄又開中牟)
(九堡引河七年開南岸來童寨對岸引河又加修儀封楊家橋大隄南面增設壩臺八年封邱荆隆)
(口全河水勢自正南趨注西北大溜搜刷挑引河以順河溜九年挑儀封北岸引河分順水勢保護)
(楊家僑埽工又以蘭陽北岸耿家寨河身坐灣大溜衝激下㷌保護加修月隄十年以祥符南岸十)
(三堡臨河埽壩坐當大溜挑引河分洩東趨十三年修儀封北岸二十三堡大堤北面搶幫南面河)
(身坐灣處東西各建挑水壩又以祥符十九堡河身北趨大溜側注南面建築壩臺十四年中牟縣)
(九堡河流坐灣挑出河心遏溜南趨建設木龍開挑大溜十六年以蘭陽耿家河道全行北注造六)
(楞障排木障當溜護埽下柳簰桃溜開行上游下三楞障以防旁溜是年陽武漫溢命大臣)
(相度堵築不日工成十七年搶護陽武十三堡隄工十八年滎澤魏家莊河道大溜南趨移中牟九)
(堡木龍以禦又祥符北岸馬坊村河道上游南岸坐灣挑溜北注搶築埽工夾壩又祥符平家寨河)
(溜北趨搶築順隄埽壩十九年祥符陳橋等處河勢北趨加修隄工并於古城前建築支河土壩二)
(十六年祥符黑岡口等處河溢楊橋漫水奪溜遣大臣指授方略於楊橋上游對岸)
(處開挑引河河脣建設大壩以洩水勢掣挽大溜堵築漫口二百七十七丈旋即竣工又於滎澤陽)
(武祥符二十一堡時和驛二堡三堡焦橋五堡灣莊九堡蘭陽頭堡二堡等處漫口俱圍築月隄四)
(十三年儀封口決命大臣董率堵築尋議於儀封七堡築順黃壩又於王家莊展開引河以)
(掣溜勢接築挑水壩逼溜北趨黃水始掣入引河復歸故道至四十五年金門合龍四十六年因青)
(龍岡口屢築屢圯命大臣於上游南岸履勘地勢為改絃更張之計尋議於青龍岡迤上自)
(蘭陽三堡至商邱七堡一帶南隄外添築大隄開挑引渠長一百六十餘里導河水入渠下至商邱)
(歸入正河故道入海四十八年大工告成開放新河掣溜南下煬流入海五十四年自銅瓦廂舊月)
(隄黑岡工後舊月隄圴加培高厚又於繭陽新河頭蔡家樓續添新埽七叚嘉慶二十四年八月黃)
(河盛漲蘭陽汛八堡漫口七十餘丈儀封上汛三堡漫口一百餘丈雨汛相距二十餘里命)
(大臣會同河臣次第堵禦堅實自是每年隨時防護而河流永慶安瀾矣按靳輔治河書云開封)
(南岸從汴達淮與運道無係惟北岸一有潰決則延津長垣東明曹州胥受其害近則注張秋由鹽)
(河入海遠則直趨東昌德州赴溟渤而濟寕上下無運道矣開封地皆浮沙一經潰決瞬息數百丈)
(工大而下埽難故河決之害北岸為大而北岸之害莫大於開封通志杞縣有蒲口通許縣有山龍)
(口清水口封邱縣有金龍口大王廟口蘭陽有曹良耿金諸口皆昔時黃河潰決處又有大黃寺河)
(一名埽頭河在祥符縣東北三十五里亦河之分流也)汴河(故道自懷慶府原武縣流入東)
(南流經中牟縣北又東南流經府城南又東逕陳留縣北又東至杞縣北入歸德府界即古蒗蕩渠)
(也漢書地理志滎陽縣汴水在西南又有蒗蕩渠首受泲東南至陳入潁後漢書明帝紀永平十二)
(年遣將作謁者王关修汴渠自滎陽至於千乘海口水經注陰溝水出河南陽武縣蒗蕩渠首受於)
(大河卷縣故瀆故瀆東分為二世謂之陰溝水俱東絶濟東北會左瀆又東合右瀆又東南逕封邱)
(縣絶濟瀆東南至大梁合蒗蕩梁梁溝既開蒗蕩渠故瀆實兼隂溝浚儀之稱逕大梁城北左屈溝)
(與渠合俱東南流同受鴻溝沙水之目其川流之會左瀆東導者即汳水也又汳水出陰溝於浚儀)
(縣北即蒗蕩渠也亦言以受旃然水而東自王賁灌大梁水出縣南而不逕其圠夏水洪泛則是瀆)
(津通故渠即隂溝也隋書焬帝紀大業元年開通濟渠自西苑引穀洛水達於河自板者引河達於)
(淮通典通濟渠即蒗蕩渠也宋史河渠志汴河自隋疏為永濟渠唐改名廣濟宋都大梁以孟州河)
(陰縣南為汴首受黃河之口屬於淮泗歲漕江淮湖浙米數百萬以輸京師内外仰給焉故於諸水)
(莫此為重至道元年問侍臣汴水疏鑿之由張泊曰禹於滎澤下分大河為陰溝引注東南以通淮)
(泗至大梁浚儀縣西北復分為二渠一渠元經陽武縣中牟臺下為官渡水一渠始皇疏鑿以灌魏)
(都謂之鴻溝蒗蕩渠自滎陽五出池口來注之其鴻溝即出河之溝亦曰蒗蕩渠漢明帝時始作浚)
(儀渠靈帝建寕四年於敖城西北壘石為門以遏渠口故世謂之石門渠外東合濟水濟與河渠渾)
(濤東注至敖山北米水至此又禦都之水邲人音汳即汴字古人避反字改從汴字渠水又東經滎)
(陽北旃然水白縣東北入汴水滎陽西有二廣武城汴水自兩城門小澗中東流而出而濟流自茲)
(乃絶惟汴渠首受旃然水謂之鴻渠晉太和中桓温北伐將通之不果劉裕西征復浚此渠而漕運)
(焉隋煬帝詔皇甫誼開為永濟渠自後利於轉輸元豐元年内供奉宋用臣自任沙村谷口至汴口)
(閒河五十里因伊洛水入汴河以通漕運改名清汴金史地理志開封府開封湯武中牟陳留有汴)
(河府志元至元二十七年黃河決汴始淤塞舊府治南有汴渠故蹟即其地也按汴河源出滎陽)
(為蒗蕩渠東流曰官渡水曰隂溝口汳水曰浚儀渠其自大梁城南分流者為鴻溝鴻溝南流兼沙)
(水之目沙水支津又為睢水渦水名雖不一實則委别而源同也今大河所經即古汴水故道宋時)
(又導汴人蔡以通陳穎之漕則在汴渠之南別爲蔡河即古鴻溝及沙水故道舊志混汴蔡爲一非)
(是)蔡河(上流即汴河自中牟縣流經祥符縣南分流又東南流逕通許縣北又東南逕尉氏)
(縣東入陳川府扶溝縣界即古鴻溝亦名河溝又名沙水史記河渠書禹治水之後滎陽下引河東)
(南爲鴻溝以通宋鄭陳蔡曹衛與濟汝淮泗會於楚又蘇秦說魏王曰大王之地南有鴻溝秦始皇)
(二十二年王賁攻魏引河溝灌大梁水經注渠水自中牟注大梁逕西赤城北左則故瀆出焉秦王)
(賁斷故渠引水東南出以灌大梁謂之梁溝又東逕大梁城南分爲二水續述征記口汴沙到浚儀)
(而分汴東注沙南流其水更南流逕梁王吹臺東有陰溝鴻溝之稱焉項羽與漢高分王指是水以)
(爲東西之别渠水右與汜水合又東南逕開封縣睢渙二水出焉渠即沙水也音蔡許慎正作沙音)
(沙水又東南逕牛首鄉東南魯渠水出焉又南逕斗城西又東南逕牛首亭東又東南八里溝出焉)
(又東南逕陳留縣裘氏亭西又逕澹臺子羽冢東與八里溝合又南逕扶溝縣故城東魏書地形志)
(汴水在大梁城東分為蔡渠通鑑周顯德六年自大梁城東導汴水入於蔡以通陳潁之漕三朝會)
(要惠民河與蔡河一水建隆元年導閔河自新鄭與蔡水合貫京師南歷陳潁達夀春以通淮右於)
(是以西南為閔河東南為蔡河至開寳六年始改閔河為惠民河宋史河渠志蔡河貫京師兼閔水)
(洧水潩水以通舟閔水自尉氏歷祥符開封合於蔡是為惠民河洧水自許田注鄢陵東南歷扶溝)
(合於蔡潩水出鄭之大隗山注臨潁歷鄢陵扶溝合於蔡凡許鄭諸水令堅白䧹丈八溝京索令西)
(河禇河湖河雙河樂霸河皆會焉金史地理志祥符有蔡河尉氏有惠氏河舊志元至元二十七年)
(黃河決祥符義塘灣蔡水上源堙明洪武八年大河南決挾潁入淮蔡河之下流亦絶又蔡河舊自)
(祥符縣流入通許縣北分為二道名雙溝河下至縣西復合為一下入扶溝明初混入黃河今縣西)
(北十里有西水窩其東二里有東水窩又縣北有七里灣皆蔡河瀦流之處也)濄河(汴河支流)
(也水經注陰溝始亂蒗蕩終别於沙而濄水出焉俗作渦今由通許杞縣及陳州府之太康淮寕歸)
(德之鹿邑入江南境下達於准本朝乾隆二十二年桃濬深通)乾河(在祥符縣南門外自)
(城濠起至高家樓入惠濟河本朝乾隆二十二年挑濬深通又萬夀觀東溝浚儀渠俱在城内宣)
(洩積水入乾河陳家墳溝自陳家墳起至紅沙灣莊入乾河俱於二十二年挑濬)五丈河
(在祥符縣北由府城北流入陳留縣界五代史周顯德四年詔疏汴水北入五丈河由是齊魯舟楫)
(皆達於大梁九域志五丈河即禹貢之菏澤從都北歷陳晉及鄆其廣五丈舊名五丈河開寶六年)
(詔改名廣濟河宋史河渠志廣濟河導菏水自開封歷陳留曹濟鄆建隆二年遣使浚之先是五大)
(河泥淤不利行舟遂詔陳承昭於京城之西夾汴水造斗門引京索蔡河水通城濠入斗門俾架流)
(汴水之上東進於五丈河以便東北漕運公私咸利按宋會要汴都以惠民金水五丈汴為四渠)
(而汴黃惠民廣濟亦曰四河時汴河自城西大通水門入分流出城東上善通津二水門惠民河自)
(城南廣利水門入出普濟水門五丈河自城北永順水門入出城東咸通水門而金水河復貫注於)
(皇城内河流環繞舟楫畢通自元明以來累經黃河泛溢河渠遂多淤塞又有六丈河在城北五里)
(宋時邱開今亦堙)白溝河(在祥符縣北今堙唐書地理志開封有湛渠載初元年引汴注)
(白溝以通曹兖賦税宋史河渠志白溝無山源每歲水潦甚則通流纔勝百斛船踰月不雨即竭至)
(道二年博士邢用之請開白溝自京師抵彭城呂梁口凡六百里以通長淮之漕詔發諸州丁夫治)
(之尋罷其役咸平六年用之又自襄邑下流治白溝河導京師積水而民田無害熙寕六年都水監)
(丞侯叔獻請儲三十六坡及京索二水為源置牐則四時可行舟從之七年廢政和二年都水丞孟)
(昌齡言開濬含暉門外白溝河開堰放水仍舊流通)楊柳河(在杞縣北睢水支流也自十八)
(郎廟由儀陽堌南東經冉賢岡入歸德府睢州界俗名挑河歲久淤塞本朝雍正六年曾經疏通)
(乾隆二十二年復加挑濬)萬彩河(在杞縣北上自通許縣入境下入陳州府太康縣境本)
(朝乾隆二十二年挑濬深通)青岡河(在通許縣東南自大青岡起下入杞縣萬彩河本)
(朝乾隆二十二年挑濬又构子岡溝劉彦莊溝楚家莊溝小青河溝仲家莊溝陳家莊溝栗七岡溝)
(羅家莊溝茶芽岡溝俱由涵洞入河)海子河(在中牟縣城内上有海子橋橋南北各有河舊)
(有南北二水門欄以鐵窗引水於城濠歸小清河明成化間黃河水溢灌入城内故道遂淤尋開漁)
(津以洩水久就堙萬歷中自海子河以下濬為支河者凡五十七道為溝者凡一百三十九道後俱)
(塞)惠濟河(即汲水也自中牟縣西十里鋪出賈魯河經祥符陳留杞入歸德府睢州柘城)
(至安徽亳州下達於淮本朝乾隆六年開濬兩岸賜名惠濟二十二年三十七年嘉慶十)
(八年復加挑濬按河道舊在中牟縣十五里堡乾隆二十六年因黃水漫溢淤成平陸二十七年)
(於西十里鋪改建滚水壩二十九年因壩底高出水面河身淤塞不能分洩賈魯河之水改建石閘)
小清河(在中牟縣西南五十里源出新鄭縣佛潭東北流至縣西入丈八溝即古清池水亦)
(名清口水後漢書郡國志中牟有清口水水經注清池水出清陽亭西南平地東北流逕清陽亭南)
(又屈而北流至清口澤七虎澗水注之又東北白溝水注之亂流經魯恭祠南又北注渠渭之清溝)
(口)周家河(在儀封廰西南宣洩蘭陽儀封交界溝潦之水又廰東岔溝宣洩十五里鋪一)
(帶積水歸入歸德府考城縣又盤馬寺溝廰東南牛家莊溝宣洩牛家莊後陂水亦入歸德府考城)
(縣境俱於本朝乾隆二十二年挑濬深通)黃渡河(在儀封廳東北舊志縣有七河曰黃)
(陵岡河在縣東北五十里一名北舊黃河俗名黃渡河曰南舊黃河在縣西南三里曰賈魯河在黃)
(陵岡南二里曰龐家口河在縣北八里曰圈頭河在縣北五里曰巴河在縣南八里曰新河在黃河)
(南新挑以分殺水勢者皆黃河轉徙所經忽南忽北穿縣境殆徧今惟賈魯巴河故道湮没圈頭龐)
(家二河隄岸如故黃渡河源深勢闊明初遂成匯澤周六十餘里又有三家莊河在廳東北五十里)
(本朝順治十四年創浚由中莊南出長一千丈以分殺北來水勢而黃渡河涸為田)須河
(在滎陽縣東四十里鄭州西二十里源出縣南萬石山東北流合京索二水入賈魯河水經注須水)
(近出京城東北二里榆子溝亦曰柰榆溝或謂之小索水東北流木蓼溝水注之又東北流於滎陽)
(城西南東注索元一統志須水發源滎陽在縣東南三十五里流經須水鎮之西舊志明正德八年)
(嘗濬此以分決河之流)賈魯河(原出滎陽縣東南東北㳘至滎澤縣西南合索水東經滎)
(澤縣南又東經鄭州北又東經中牟縣北又東南經祥符縣之朱仙鎮西又南經尉氏縣東入陳州)
(府扶溝縣界自鄭州以上為京水自中牟至祥符名金水河宋建隆初始開後淤元賈魯治之今自)
(鄭州以下通名賈魯河水經注黃水發源京縣黃堆山東南流名祝龍泉泉勢沸湧狀若巨鼎揚湯)
(西南流謂之龍項口世謂之京水也又屈而北注逕高陽亭東又北至故市縣又東北經故市縣故)
(城南溪又東北至滎澤南分為二水一水北入滎澤一水東北流即黃雀溝又東北與清水枝津合)
(二水之會為黃泉北流注於濟水宋史河渠志金水河一名天源本京水導自滎陽黃堆山其源曰)
(祝龍泉宋建隆三年命陳承昭鑿渠引水過中牟名曰金水河凡百餘里抵都城架其水横絶於汴)
(設斗門入浚溝通城濠東匯於五丈河公私利焉乾德三年又引灌皇城大中祥符三年復引東由)
(城下水竇入於濠元豐五年金水河由副隄入於蔡以源流深遠與永安青龍河相合故賜名天源)
(鄭州志賈魯河有三源西二源出滎陽界東源出梅花山北麓合流於張家村下流至京水鎮為京)
(水河又北受須索二水為雙橋河元季因漕運不便令賈魯疏治起鄭州下至朱仙鎮皆名賈魯河)
(中牟縣志有小清河在縣北五里即古金水河從縣東北環繞二十里達祥符縣界又有灘頭河亦)
(在縣北自滎澤縣流入東南流入尉氏縣界本朝乾隆二年修築賈魯河隄堰自張家橋東至新)
(河口加修氏堰建築圈隄二十二年復修濬寬深以達沙河西岸加隄以防旁溢又河道之在中牟)
(縣者原在城北二十六年黃水漫溢地勢趨高改趨中牟縣城南沖刷成河二十七年修隄堰二道)
(五十一年自鄭州京水莊至中牟張胡橋又自祥符縣至扶溝縣雙泊河又自中牟至祥符皆挑浚)
(深通嘉慶十八年復加挑濬按元賈魯所開河在儀封廰黃陵岡南故道湮没今所云賈魯河蓋)
(即宋時蔡河故道府志云沙河一名賈魯河又名小黃河受京須索鄭諸水經朱仙鎮呂家潭至扶)
(溝者是也其自中牟横貫開封城内者為金水河至元豐時由副隄入蔡而横貫之道漸微迄今遂)
(無遺跡矣舊志名目錯列水道幾不可辨今據輿圖考訂通為一條)索河(源出滎陽縣南北流)
(經縣東屈而東經河陰廢縣南又東合京水東經滎澤縣南匯於賈魯河左傳襄公十八年楚伐鄭)
(右師涉潁次於旃然杜預注旃然水出滎陽成皋縣東入汴水經注索水出京縣西南嵩渚山與車)
(關分水即古旃然水也東北流器難之水注之亂流北逕小索亭西又為索水索水又北逕大柵城)
(東又屈而西流與梧桐澗水合又北屈東經大索城南又東經虢亭南又東北流須水右入焉又東)
(經滎陽縣故城南又東經周苛冢北又東流北屈西轉北經滎陽城東北流注濟寰宇記索水在滎)
(陽縣南三十五里五代唐同光二年詔蔡州刺史朱勍濬索水以通漕宋建隆二年導索水自旃然)
(與須水合入於汴其後復導入金水河元至元十一年命賈魯治河引京索水通陳潁入江淮通名)
(賈魯河鄭州志賈魯河西源出方山聖水峪中源出方山暖泉二水合流曰合河口即索水也)賈
峪河(在滎陽縣東南五十里源出縣南賈峪山東北流入賈魯河又五通河源出縣西南土溝)
(東北流經縣北入索河)鄭河(在鄭州東二十五里源出梅山東北流至中牟縣入賈魯河溉)
(田甚廣水經注汴家溝出京縣東南梅山北溪其水自溪東北流經管城西俗又謂之管水東北分)
(爲二水一水東北流注黃雀溝謂之黃淵淵周一百步其一水東越長城東北流水積爲淵南北二)
(里東西百步謂之百尺水北入圃田澤分爲二水一水東北經東武強城北又東北流左注於渠爲)
(汴家水口也一水東流又屈而南轉東南注白溝也隋書地理志管城有鄭水寰宇記鄭水一名汴)
(家水金史地理志中牟縣有鄭河)東京河(在鄭州西南二十五里源出梅山東北流入賈)
(魯河)金水河(一名泥河在鄭州西一里許鄭水之西派也源出梅山北黃龍池以其來自金)
(方故名舊渠自回回墓東北遶舊城與祭城水合總名鄭河後知州趙鼎陳請自西關改入城濠遂)
(棄舊渠今河道由菜園王莊西關北關至僕射陂光禄陂入賈魯河)洧河(自河南府登封縣流)
(入經密縣南又東經新鄭縣北又東南經許州長葛縣北又東入洧川縣西南受大沼水為雙洎河)
(東南流經尉氏縣南鄢陵縣北東入陳州府扶溝縣界左傳襄公元年晉伐鄭入其郛敗其徒兵于)
(洧上昭公十九年鄭大水龍鬭于時門之外洧淵戰國策蘇秦說韓王曰東有宛穰洧水漢書地理)
(志洧水東南至長平入潁水水經洧水出河南密縣西南馬嶺山又東南過其縣南又東過鄭縣南)
(又東南過長社縣北注洧水東流綏水會焉又東襄荷水注之又東會滴&KR0377;泉水又東流南與承雲)
(二水合又東微水注之又東逕密縣故城南又左會璅泉水又東南與馬關水合又東合武定水又)
(東與虎牘山水合又東南赤澗水注之又東南流潧水注之又東南逕鄶城南又東經陰坂北又東)
(逕新鄭故城中又東為洧淵水今洧水自鄭城西北入而東南流逕鄭城南又東與黃水合又東南)
(流南濮北濮二水入焉又東南與龍淵水合又東南分為二水其枝水東南流注沙一水東經許昌)
(縣又東入汶倉城内又東經鄢陵縣故城南又東鄢陵陂水注之括地志洧水在鄭州新城縣北三)
(里古新鄭城南與溱水合元和志洧水在新鄭縣西北二十里按洧水舊自許州流經鄢陵縣南)
(其在洧川南者本洧水支流康溝水水經注云康溝水首受洧水於長社縣東北流逕向岡西後人)
(遏其上口今水盛則北注水耗則輟流是也自宋人通惠民河引洧水自許田注鄢陵歷扶溝合蔡)
(水始經洧川城南鄢陵縣北明時謂之雙洎河舊志今水自長葛東北迤邐逕大隊山南延秀岡側)
(至洧川故縣西南屈而東南行經許田店北入鄢陵縣界經縣北二十里明宏治九年山水泛漲決)
(洧川栗家口故道漸淤水勢趨南横潰旁溢嘉靖十年水決汪家陂去鄢陵縣僅三里隆慶三年改)
(鑿新河水患稍息萬歷四十六年創開支河自鄢陵縣西莊頭由舊城西門經彭祖店南歷晉家橋)
(彪岡至丁家橋而止上流之水悉歸支河又有七里河在鄢陵縣北七里明宏治中洧水流經此)
清源河(在洧川縣西北二十五里源出大陵旁槖駝河在縣西北十里源出三亭岡下清泉)
(河在縣西北十五里亦名青龍泉源出中牟縣西南界蟄龍河在縣西十里俗名檯頭河玉溪在縣)
(西北九里源出陵谷中清源下五水皆東南注大沼)桃花河(在汜水縣東南源出分水嶺西)
(南流經紫金山過克家寨名克家河會徐家泉而西更名曰泥河入於汜又有棘寨河一名竹葉河)
(源亦出分水嶺北流出方山口入於氾耿家河源出蘭若山東流入竹川合大溪水入於汜)汜
河(在氾水縣西左傳成公四年晉伐鄭取汜祭杜預注成皋縣東有汜水史記漢四年項羽大司)
(馬曹咎渡兵汜水水經注汜水南出浮戲山北流車關水注之又北右合石城水又北合鄤水又北)
(經虎牢城又北流註於河舊志氾水有二源俱出縣東南方山一曰小龍池北流爲小里河一曰黃)
(龍池出小龍池東既出復伏至神母泉湧出東流匯豹窩馬跑二泉北出方山口會小里河又北受)
(泥河棘寨河諸水又北合竹川及耿家河又北經沙窩折而西北達於城南受磴固川蓮花池水襟)
(郭絡隍名爲錦陽川又西北抵伏蛟山下受柳泉水北出玉門合洛水東入大河)洛河(在汜)
(水縣西北舊自河南府鞏縣入河宋元豐五年張從惠建議起鞏縣沙谷至河陰縣穿渠五十二里)
(引洛水入汴以通漕謂之新洛口今東至滿家溝入河)忠義河(在禹州東二十五里源出)
(大陵岡南流入潁又州西南三十里有塘口福勝二河二十五里有南柳河西三十里有焦村河下)
(流俱入潁水)谷水河(發源禹州西五十里輞山東流六郎臺入潁)渚河(亦名褚河)
(源自禹州西北山谷中東南流經許州東又東經襄城縣北又東經臨潁縣東南合潁河又東流入)
(陳州府西華縣界按通志云禇河即潁河舊志又云褚當作渚水之歧出者也今以輿圖考之石)
(梁河實潁水分流在潁之南而渚河别為一源又在石梁河之南流至臨潁始受潁水與潁水判不)
(相涉舊志皆誤)趙家河(源出禹州西北七十里磨窩山南入襄城界注潁水)潁河(自河)
(南府登封縣流入逕禹州北又東流分為二一東經新鄭縣南入許州界一東南流俗曰石梁河經)
(許州城西南東流復合潁水入陳州府西華縣界詳見河南府許州)澗頭河(發源禹州佛耳)
(地理志陳留縣魯渠水首受蒗蕩渠東至陽夏入渦渠水經注沙水東南逕牛首鄉東南魯渠出焉)
(亦謂之宋溝也又經陳留縣故城南又東南逕圉縣故城北歷萬人散又歷魯溝亭又東南至陽夏)
(縣故城西)睢水(故汴水分流也自陳留東至杞縣北又東入歸德府睢州界漢書地理志浚儀)
(縣睢水首受蒗蕩水東至取慮入泗過郡四行千三百六十里水經注睢水出陳留縣西蒗蕩渠東)
(北流逕高陽故亭北又東經雍邱故城北又東逕襄邑縣故城北又東逕寕陵縣故城南寰宇記睢)
(溝在陳留縣東南五里其後開通濟渠而此渠廢本朝乾隆二十二年修濬)筆溝水(寰宇)
(記在尉氏縣東北四十里與康溝合端直如筆舊志有新河在縣北上承縣北雪水陂至縣東南合)
(康溝又大溝河在縣東南十五里上承縣南諸陂東北流入康溝)潩水(在鄢陵縣南自許州)
(東南流入又南入許州臨潁縣界水經注潩水東逕許昌城南又東南與宣梁陂水合又西南流逕)
(陶城西又東南逕陶陂東寰宇記潩水在鄢陵縣西南四十里縣志今有清流河在縣南五十里即)
(潩水之别名又有三道河在縣西南二十里自許州東秋湖流入河本三义中央支流並列三渠東)
(南合清流河)東汜水(在中牟縣南東流入祥符縣久堙水經注汜水上承役水於苑陵縣)
(役水支津東派爲汜水者也世俗謂之泥溝水左傳僖公三十年晉候秦伯圍鄭晉軍函陵秦軍汜)
(南所謂東汜者也)華水(在鄭州東水經注七虎澗水出華城南岡一源兩派津川趣别西入)
(黃崖溝東爲七虎溪亦謂之華水又東北流紫光溝水注之又東逕棐城北又東北逕鹿臺南岡北)
(出爲七虎澗東流期水注之謂之虎谿水亂流東注逕期城北東會清口水元一統志有圃田店河)
(一名灓巴河源出新鄭縣東北五十里韓村金時於圃田店修隄堰入金水河散爲陂塘舊志有潮)
(河在州東三十里源出新鄭縣東北三十里欒巴廟前每日三潮故名北流合賈魯河今輿圖作欒)
(河自新鄭縣流入鄭州至中牟縣蔣家莊入賈魯河)承水(在鄭州南山海經承水出太山之陰)
(東北流注於役水水經注白溝水有二源北水出密之梅山東南而東逕靖城南與南水合南水出)
(太山西北流至靖城南左注北水即承水也世謂之靖澗水又東北流太水注之又東北入黃瓮澗)
(北逕中陽城西又東屈逕其城北東北流為白溝又東北經伯禽城北屈而南流東注於清水元統)
(志云有二十里河源出管城縣西南太山東北流逕縣南二十里又東北至縣東南七里與十八里)
(河合其十八里河源出縣西南三十里東流逕縣南十八里又東北與二十里河合蓋即承水南北)
(二流也舊志七里河在州東南七里有三源一出梅山一出太山一出州南站馬屯至州東南七里)
(合流逕水磨祭城而入賈魯河今俗亦名磨河)太水(在鄭州南山海經太水出於太山之陽東)
(南流注於役水水經注太水出太山東平地世謂之禮水東北逕武陵城西東北流注於承水)古
濟水(故道自懷慶府温縣流入經汜水縣北又東逕河陰廢縣北又東逕滎澤縣北又東逕懷)
(慶府陽武縣北皆與河合流自此分南北二濟水經注南濟水逕陽武縣故城南又東逕封邱縣南)
(又東逕大梁城北東南逕倉垣城又東逕小黃縣之故城北又東逕東昏縣故城北北濟水東遇封)
(邱縣北又東逕原武縣故城南又東逕酸棗縣之烏巢澤北又東逕大梁城之赤亭北而東注舊志)
(五丈河即南濟水故道也自此以上久為黃河所混胡三省通鑑注云自漢築滎陽石門而濟與河)
(合流入海不復入滎瀆矣)車關水(在滎陽縣西南水經注車關水出於嵩渚之山泉發於層)
(阜之上一源兩支分流瀉注世謂之石泉水東流為索水西注為車關西北流楊蘭水注之又西北)
(蒲水入焉亂流注於汜)嵎水(在禹州西南二十里水經注陽翟縣有故堰堰石崩禠頽基尚)
(存舊遏潁水支流所出也其故瀆東南逕三封山北渠中又有泉流出焉謂之嵎水東逕三封山東)
(東南歷大陵西連山又東南流積為陂俗謂之臺陂又西南流逕夏亭城西又屈而東南為郟之靡)
(陂按今志謂三峯山有二泉分流疑即此水)古役水(在新鄭縣北流經中年縣南今堙水)
(經注水自苑陵東北流經焦城東又東北魯溝水出焉又東北汜溝水出焉又東北經曹公壘南又)
(東北經中牟澤又東北流屈注渠)黑水(在禹州東北源出州北二十里杏山東之張甕澗東)
(南流合潁水)滴&KR0377;泉水(在密縣東五里水經注滴&KR0377;泉水出深谿之側泉流丈餘懸水)
(散注故以滴&KR0377;稱南流入清水)承雲水(在密縣東水經注承雲二水俱出承雲山二源雙導)
(東南流注于洧縣志今有斬蛟臺河源出縣東北十五里雙溝南流會衆水入洧今名蛟河)武
定水(在密縣東水經注水出北武定岡西南流又屈而東南流逕零鳥隝西側隖東南流隝側)
(有水懸流赴壑直注澗下淪積成淵為零烏水東南流入於洧縣志今有楊河源出縣東北二十里)
(東南流至大騩鎮又東北入洧)璅泉水(在密縣東南水經注璅泉出玉亭西北流注於洧水)
(縣志泉在大騩鎮西南八里其水不流亦不涸)馬關水(在密縣東南五十里水經注馬關水)
(出玉亭下東北流歷馬關謂之馬關水又東北注於洧)微水(在密縣南水經注水出微山東)
(北流入於洧縣志今有艾坪河在縣西南二十里坪下數泉並出合流至縣東南東北入洧)子
節水(在密縣西水經注襄河水出北山子節溪亦謂之子節水東南流注於洧縣志有青山河)
(源出青屏山南流經縣西門外合十河口入洧疑即子節水)綏水(在密縣西北水經注水出)
(方山綏谿即山海經所謂浮戲之山也東南流經張伯雅墓又東南流逕上郭亭南又東南注洧縣)
(志有十河口在縣西八里源出縣西北山澗皆匯斯口南流入洧疑即此水)溱水(在密縣東)
(北流經新鄭縣西北又南流合洧水一名潧水或又作鄫水詩溱與洧方渙渙兮說文秦水在鄭國)
(南入於洧水經潧水出鄭縣西北平地東過其縣北又東南過其縣東又南入於洧水注鄫水出鄫)
(城西北鷄絡塢下東南流經賈復城西東南流左合&KR2200;水又南左會承雲山水又東南流歷下田川)
(逕鄫城西謂之柳泉水又南懸流奔壑其下積水成潭廣四十步許淵深難測又南注於洧寰宇記)
(新鄭縣溱水在縣北洧水在縣南九域志密縣有鄫水即溱水也縣志溱洧自密兩水會合而東為)
(雙洎河後洧流獨盛溱水漸微今涸)黃水(在新鄭縣西北源出自然山經縣城北東南流入於)
(洧左傳襄公二十八年公如楚過鄭伯有迋勞于黃崖注滎陽宛陵縣西有黃水水經注黃水出太)
(山南黃泉東南流逕華城西東南流又與上水合又東南流捕章山水注之又南至鄭城北東轉於)
(城之東北與黃溝合又東南逕龍淵泉東南七里溝水注之又屈而南流逕升城南又南歷燭城西)
(又南流注於洧水)磴固川(在氾水縣南四里源出川西石洞溝潛行復出東北流為磴固)
(中有柏柿峪蕭家溝二溪)竹川(在汜水縣南二十里汜水西高岸上有泉曰太溪一泓澄淨不)
(見水源而下自潺湲居人多引為沼汜水地瘠獨此膏腴藉此水之利也)麻地川(在禹川北)
(三十里具茨山西伏流南踰杏山湧出入潁州民常汲以灌麻)黑峪川(在密縣東北二十五)
(里東流至鄭州入京水又槐峪川在縣北三十里北流入滎陽之須水又龍泉寺泉在縣北二十里)
(亦東流入須水)古逢澤(在祥符縣南左傳哀公十四年逢澤有介麋史記秦本紀孝公二十)
(年使公子少官率師會諸侯逢澤漢書地理志開封縣逢池在東北戓曰宋之逢澤也注臣瓚曰汲)
(郡古文梁惠王發逄忌之藪以賜民今浚儀有逢澤陂忌澤是也水經汪新溝水出逢池池上承役)
(水於苑陵縣别爲魯溝水東南流經開封縣故城北東南入百尺陂即古之逢澤也其水東北流爲)
(新溝又東北注渠括地志逢澤亦名蓬池在浚儀縣東南十四里元和志蓬澤在開封縣東北十四)
(里舊志有伯俞河在府城南二十里東流一名東溝河即逢池也唐書地理志開封有福源池本蓬)
(池天寶六載更名禁漁採此别一池在縣東北)漸澤(在洧川縣北二十里廣四里穆天子傳天)
(子飲於洧上釣於漸澤即此今名指澤陂)古圃田澤(在中牟縣西詩小雅東有甫草職方)
(氏豫州其藪澤曰圃田爾雅九藪鄭有圃田左傳僖公三十三年鄭皇武子曰鄭之有原圃猶秦之)
(有具囿也漢書地理志中牟縣圃田澤在西豫州藪水經注圃田澤多麻黃草詩所謂東有甫草也)
(西限長城東極官渡北佩渠水東西四十餘里南北二百里許中有沙岡上下二十四浦津流逕通)
(淵潭相接名有名焉有大漸小漸大灰小灰義魯練秋大白楊小白楊散嚇禺中羊圈大鵠小鵠龍)
(澤密羅大哀小哀大長小長大縮小縮伯邱大蓋羊眠等浦水盛則北注渠溢則南播故竹書紀年)
(梁惠成王十年入河水於甫田又為大溝而引甫水者也斯圃乃水澤之所鍾為鄭隰之淵藪括地)
(志圃田澤在管城縣東三里元和志在中牟縣西北七里上承鄭州管城縣界曹家陂又溢西北流)
(為二十四陂大鵠小鵠之類是也名勝志皇畿賦曰八澤九溝二池三固自注云八澤者清口澤管)
(澤雁澤蓼澤淳澤畢澤龍澤滑澤也九溝者醋溝鸛鳥溝青陽溝泥溝蓼溝渡没溝丈八溝浮家溝)
(白馬溝也二池青陽池蓮藕池也三固潘固朱固鄭固也)古滎澤(在滎澤縣治南禹貢滎陂)
(既豬又沇水東流為濟入於河溢為滎周禮職方氏豫州其州滎雒左傳宣公十二年楚潘黨逐晉)
(魏錡及滎澤後漢書郡國志滎陽有費澤劉昭注縣東滎澤也水經注濟水又東逕滎陽澤地故滎)
(水所豬也京相璠曰滎澤在滎陽縣東南與濟隧合鄭康成曰自平帝以後滎澤塞為平地滎陽民)
(猶以其處為滎澤在其縣東括地志在滎澤縣西北四里今成平地)制澤(在新鄭縣東北左傳)
(成公十六年諸侯之師次于鄭西遷于制田注滎陽苑陵縣東有制澤水經注苑陵二城以東悉多)
(陂澤即古制澤春秋之制田也)沙海(舊志在祥符縣西北十二里今無水元和志在開封縣北)
(二里戰國策齊欲發卒取周九鼎顔率說曰大梁之君臣欲得九鼎謀于沙海之上為日久矣即謂)
(此也隋文疏鑿舊跡引汴水注之習舟師以伐陳陳平之後立碑其側以紀功)絡江(自許州流)
(入鄢陵縣經城西南隅入陳州府西華縣境)大沼(在洧川縣西北三里亦名白雁陂穆天子)
(傳天子飲許男于洧上乘烏舟龍卒浮于大沼水經注白雁陂在長社東北東西七里南北十里在)
(林鄉之西南縣志大沼縱廣百餘頃今名為楊家湖下流入雙洎河)坡溝(在陳留縣宣洩境内)
(積水又小溝亦在陳留縣本朝乾隆二十二年俱挑濬深通)長明溝(自許州長葛縣流入)
(洧川縣南東流至尉氏縣西水經注水出苑陵縣故城西北謂之龍淵泉南流又東重泉水注之又)
(東南入白雁陂自陂引瀆南流謂之長明溝東轉經向城北又東右徑為染澤陂又東經尉氏縣故)
(城南溝瀆自是三分北分為康溝寰宇記長明溝在縣西南四十五里與大溝合流舊志康溝在縣)
(南門外東流入白家潭小黃河)湯王溝(在汜水縣東二十里相傳成湯禱雨處有池一泓常)
(不溢溢即大南又麒麟溝在縣西古崤關北飲馬溝在大伾山下犂轅溝在縣西二里形勢回曲如)
(犂轅然滿家溝在縣東北四十里即古五龍隖也)犢水溝(在禹州城北十里南流入潁)
濺溝(在禹州城東北二十五里源出金牛山合聖水泉東流可溉田)牽渠(在鄭州東魏牽)
(招爲廣武太守郡城井苦不可食招爲鑿渠引城外清泉注之民以爲便因名)西湖(在鄢陵縣)
(西南二里宋時引城北蔡河水注之)梁家湖(在鄭州東二十里又大小回湖俱在州東三十)
(里二湖相連下達中牟縣入黃河又螺螄湖在州東南三十里)龍池湖(在鄭州東李魏公廟)
(後周三里許居民依水種蓮)霧澤陂(在祥符縣西南宋史河渠志熙寕九年提轄修京城)
(所請引霧澤陂水至咸豐門合京索河元祐元年詔斥祥符霧澤陂募民承佃僧置水匱今涸舊志)
(又有募天陂在府舊城西宋靖康初李綱與金兵戰於此)觀省陂(在陳留縣東唐書地理志)
(陳留有觀省陂貞觀十年縣令劉雅決水溉田百頃)蔡澤陂(在尉氏縣西南水經注蔡澤陂)
(出鄢陵城西北陂東西五里南北十里縣志有大陂在縣西南四十里東流入扶溝縣界蓋即蔡澤)
(陂也又有聖水石橋天支陂司馬寄生陂鴻雁蓮花渚陂旱則堅硧難耕潦則汪洋無際)僕射
陂(在鄭州東南四里唐書地理志管城有僕射陂後魏孝文帝賜僕射李沖因以為名天寳六載)
(更名廣仁池禁漁採寰宇記李氏陂在管城縣東四里周圍十八里曲洧舊聞僕射陂本以李沖得)
(名近世訛為李靖崇寕中至賜廟額莫有正之者舊志今名城湖其西有雷家澤即此湖之源也)
白楊陂(在汜水縣東魏書地形志雍邱有白楊陂水經注睢水逕雍邱縣故城北又東水積)
(成湖俗謂之白楊陂方四十里)板渚(在汜水縣東北二十里水經注河水東逕板城北有津謂)
(之板城渚口唐書武德四年竇建德救王世充軍於成皋東原築宫板渚元和志在汜水縣東北三)
(十五里)凝碧池(在祥符縣東南平臺側唐牧澤也宋真宗時鑿為池今淤)金明池
(在祥符縣西五代周顯德四年世宗謀伐南唐鑿池習水戰宋太祖置神衛水軍以習舟師太宗幸)
(池閱水戰大中祥符六年詔諸軍選江淮習水卒於金明池試戰掉立為虎翼軍營於池側政和中)
(又於池内建殿宇後燬又講武池在南薰門外故玉津園東宋建隆四年鑿以習水戰引蔡水注之)
(名教戰池開寳六年改名講武今淤)飲馬池(在陳留縣西七里明洪武初幸汴駐蹕於此)
蓬池(在尉氏縣東北一里許寰宇記池在縣北五里述征記大梁西南九十里尉氏縣有蓬池)
(阮籍詩徘徊蓬池上回首望大梁即此)龍女池(在鄢陵縣南焉欄鎮龍女廟前池周八丈)
(歲旱禱雨輒應)蓮花池(在鄭州東三十里又一在汜水縣南西北流入汜)龍池(在密)
(縣東北大騩鎮西南又縣西北蘭巖山有黑龍池)黑龍潭(在洧川縣東十五里相傳有龍)
(潛伏又滎陽縣東北二十里榮澤縣東南五里皆有龍潭)温家潭(在鄢陵縣西北十八里羣)
(岡矗起其最巔處津渠浩淼西折為淵澄清深潔大旱不竭)龍潭(在密縣東南三十里近大)
(騩山麓有數源流注潭口兩岸皆石水流倒擊崖竅飛瀑如雷潭側峯巒峭拔其水瑩淨色如琉璃)
靈泉(在滎陽縣東北二十五里四時不涸流入須河)聖水泉(在禹州北三十里旱禱輒)
(應又有靈泉亦在禹州北平地湧出南流入潁)金花泉(在密縣南縱廣二畝自地湧出又縣)
(北有交花泉縣北四十里有五龍泉一名五眼泉)甘泉井(在祥符縣治北明統志云魏國)
(公徐達故宅洪武間河水入城井苦不能食永樂初忽湧此泉色瑩而味廿因名)神井(在杞)
(縣西南陳留志雍邱城内有神井能興霧雹明統志云每歲旱於此取水禱雨輒應)龍井(在尉)
(氏縣南岳寨保旱禱多應)漆井(在鄢陵縣西七里陳寔祠前世傳太邱故宅内井井口内溙以)
(隔鹻歲旱禱雨於此)琉璃井(在儀封廳請見亭西府志井皆自生琉璃不假甃造光耀自然)
(又名聖井世傳夫子曾飲於此)靈仙井(在滎陽縣南二十五里靈仙寺前元延祐間龍見於)
(井)厄井(在滎陽縣西十五里應劭風俗通漢高祖與項羽戰敗於京素遁入此井蛛網其口)
(鳩正鳴其上追者以爲無人遂得脱因名)湫水井(在禹州城北省志世傳井源與靈泉聖水)
(泉相通太旱不涸澇亦不溢)
前總纂官(臣)張琴恭纂輯
提調官(且)張自章恭覆輯
校對官(臣)吳士恭校
校對官(臣)章絲恭覆校
