大清一統志
新疆統部(東至喀爾喀瀚海及甘肅界西至右哈薩克及蔥嶺界南至拉藏界北至俄羅斯及)
(左右哈薩克界東南至甘肅省界西南至蔥嶺拔達克山痕都斯坦諸屬界東北至俄羅斯界西北)
(至右哈薩克界廣輪二萬餘里北為舊準噶爾部南為回部統轄天山南北事務將軍駐劄伊犂至)
(京師一萬八百二十里)
︹建置沿革︺古為雍州外地前漢武帝時始通西域自
天山以南為城郭三十六國地東接玉門陽關西
至蔥嶺南北有大山河流其中設都護治烏壘城
統轄諸國自天山以北東境為匈奴右部地西境
為烏孫國地後漢時山北仍為烏孫國及匈奴地
山南分為五十餘國設都護及長史以統之三國
及晉北為烏孫及鮮卑西部地南仍為于闐龜兹
諸國地北魏時北為蠕蠕烏孫悅般高車諸國地
後周為突厥鐵勒地其南則鄯善盛大服屬諸國
焉隋為突厥鐵勒西突厥地南仍為于闐龜兹諸
國地唐為西突厥沙陀回鶻諸部置北庭大都護
府以防制北路其南諸國置安西大都護府於龜
兹統龜兹于闐疏勒焉耆四鎮以控禦吐蕃中葉
後四鎮為吐蕃所有唐末回鶻徙居北庭五代至
宋回鶻又兼取西州諸城服屬於遼元初回鶻首
先歸順憲宗置三行尚書省西域居二蔥嶺以東
屬巴什伯里行尚書省世祖時西北諸王多叛天
山南北設兩宣慰司北則巴什伯里(舊作别失八里今改正)
南則哈喇和卓後為都哩特穆爾地(舊作篤來帖木兒今改正)
明山北為衞拉特(舊作瓦刺今改正)元臣脫懽之後四衞
拉特世居之山南為巴什伯里葉爾羌(舊作葉爾欽今改正)
土魯番諸國
本朝龍興元代後裔之分處東北者並久隸版章世
為臣僕惟準噶爾厄魯特四部盤踞西北噶爾丹
吞噬鄰屬闌入北塞
聖祖仁皇帝三臨朔漠翦滅其衆北土奠平其姪策妄阿
拉布坦收其遺孼遁保伊犂傳子噶爾丹策淩興
師侵服山南之回部執其酋長收其租賦傳子策
妄多爾濟那木札爾肆行殘暴喇嘛達爾札執而
篡之策妄之再從姪孫達瓦齊又篡奪其位凶殘
益甚衆部落不堪命乾隆十八年冬杜爾伯特(舊作)
(都爾伯特今改正)台吉車淩(舊作策淩今改正)等率數萬人來歸
十九年秋輝特台吉阿睦爾撒納和碩特台吉班
珠爾等又率衆來歸羣請興師問罪二十年二月
高宗純皇帝特命兩將軍率師啓行衆鄂拓克迎降五月
至伊犂達瓦齊潰走回人阿奇木霍集斯伯克執
以獻準噶爾平六月阿睦爾撒納覬為總台吉不
遂煽其衆以叛將軍策楞以兵剿之阿逆奔哈薩
克準部諸台吉相繼作亂二十二年將軍兆惠副
將軍富德分路進討哈薩克歸順阿逆奔俄羅斯
旋伏冥誅俄羅斯驛致其屍以獻伊犂復定初回
酋波羅泥都霍集占久為準噶爾所執及我兵平
伊犂釋其縛遣波羅泥都歸葉爾羌城統其舊屬
令霍集占居伊犂撫領回衆未幾背恩從逆竄歸
舊穴煽動回衆作亂乾隆二十三年我兵進討之
克庫車沙雅爾阿克蘇烏什諸城二十四年收和
闐喀什噶爾葉爾羌諸城二酋遁入拔達克山境
拔達克山歸順函首以獻回部平設總統伊犂等
處將軍參贊大臣辦事大臣領隊大臣章京糧員
同知及滿漢營官以經理之以準部之烏嚕木齊
建為迪化州分屬甘肅省其準回二部之恭誠投
順者封爵世襲有差設分理回務諸扎薩克伯克
以統理其衆分境鈐轄盡如内地焉初土爾扈特
部與策妄不睦竄歸俄羅斯乾隆三十六年其汗
渥巴錫台吉舍棱等向風慕化率其衆三萬餘戶
與和碩特部沙畢納爾部越萬有餘里來歸
高宗純皇帝覃恩賜爵授以廪餼給以牧地居其部衆於
伊犂烏嚕木齊喀喇沙爾塔爾巴哈台諸境於是
元裔四衞拉特之衆盡入版圖朝貢賦稅各率厥
職其藩屬之投誠歸順者有左右哈薩克東西布
魯特霍罕安集延瑪爾噶朗那木干塔什罕拔達
克山博洛爾布哈爾愛烏罕痕都斯坦巴勒提諸
部自西域底定並歲時朝貢唯謹焉(諸部並見新疆藩部)
(高宗純皇帝聖製平定準噶爾告成太學碑文曰遼矣山戎薰粥旃裘毳幕之人界以龍沙畜其)
(驒奚雖無恆業厥有分部蓋自元黃剖判萬物芸生東夷西夷各依其地謬舉淳維未為理據皇古)
(莫紀其見之書史者自周宣太原之伐秦致亙海之築莫不畏其侵軼猾夏是虞自時厥後一二奮)
(發之君慨然思挫其鋒而納之宥然事不中機材不副用加以地遠無定處故嘗勞衆費財十損一)
(得搢紳之儒守和親介胄之士言征伐征伐則民力竭和親則國威喪於是有守在四夷羈縻不絶)
(地不可耕民不可臣之言興矣然此以論漢唐宋明之中夏而非謂我皇清之中夏也皇清荷)
(天之龍興東海撫華區有元之裔久屬版章歲朝貢從征狩執役惟謹準噶爾厄魯特者本有元)
(之臣僕叛出據西海終明世為邊患至噶爾丹而稍強吞噬鄰蕃闌入北塞我皇祖三臨朔)
(漠用大破其師元惡伏冥誅脅從遠遯跡毋俾遺種於我喀爾喀厥姪策妄阿拉布坦收其遺孼僅)
(保伊犂故嘗索俘取地無敢不共逮夫部落滋聚乃以計襲哈密入西藏準夷之勢於是而復張)
(兩朝命將問罪雖屢獲捷而庚戌之役逆子噶爾丹策淩能用其父舊人乘我師怠掠畜於巴)
(里坤擣營於科卜多於是而準夷之勢大張然地既險遠主客異焉此勞往而無利彼亦如之故額)
(爾德尼招之敗彼亦以彼貪利而深入也皇考謂我武既揚不可以既允其請和以息我衆)
(予小子敬奉先志無越思焉既而噶爾丹策淩死子策妄多爾濟那木札爾暴殘喇嘛逹爾)
(札篡奪之逹瓦齊又篡奪喇嘛逹爾札而酗酒虐下尤甚焉癸酉冬都爾伯特台吉策淩等率數萬)
(人來歸越明年秋輝特台吉阿睦爾撒納和碩特台吉班珠爾又率數萬人來歸朕謂來者不可以)
(不撫而撫之莫若因其地其俗而善循之且母令滋方來之患於我喀爾喀也於是議進兩路之師)
(問彼罪魁安我新附凡運餉籌䭾長行利戰之事悉備議之始熟經於庚戌之艱者咸懼蹈轍惟大)
(學士忠勇公傅恒見與朕同而新附諸台吉則求之甚力朕謂犂庭掃穴即不敢必然喀爾喀之地)
(必不可以久居若而人毋寕用其鋒而觀厥成即不如志亦非所悔也故凡禡旗命將之典㮣未)
(舉行亦云偏師嘗試為之耳塞上用兵必以秋而阿睦爾撒納禡木特請以春月欲乘彼馬未肥則)
(不能遯朕謂其言良當遂從之北路以二月丙辰西路以二月己巳各啓行哈密瀚海向無雨今春)
(乃大雨咸以為時雨之師入賊境凡所過之鄂拓克攜羊酒糗糒迎恐後五月乙亥至伊犂亦如之)
(逹瓦齊於格登山麓結營以待兵近萬我兩將軍議以兵取則傷彼必衆彼衆皆我衆多傷非所以)
(體上慈也丁亥遣阿玉錫等二十五人夜斫營覘賊向賊兵大潰相蹂躙死者不可勝數來降者七)
(千餘我二十五人無一人受傷者達瓦齊以百餘騎竄六月庚戌回人阿奇木霍集斯伯克執逹瓦)
(齊來獻軍門準噶爾平是役也定議不過二人籌事不過一年兵行不過五月無亡矢遺鏃之費大)
(勲以集遐壤以定豈人力哉天也然天垂祐而授之事機設不奉行之以致坐失者)
(多矣可與樂成不可與謀始亦謂蚩蚩之衆云爾豈其卿大夫之謂既克集事則又曰苟知其易將)
(勸為之夫明於事後者必將昩於幾先朕用是寒心且準噶爾一小部落耳一二有能為之長而其)
(樹也固焉一二暴失德之長而其亡也忽焉朕用是知懼武成而勒碑丈廟例也禮臣以為請故據)
(實事書之其辭曰茫茫伊犂大幹之西匪今伊昔化外羈縻條支之東大宛以南隨畜獵獸蟻聚狼)
(貪乃世其惡乃恃其遠或激我攻而乘我緩其計在斯其長可窮止戈靖邊化日薰風不侵不距不)
(來其那款關求市亦不禁訶始慕希珍終居奇貨吏喜無事遷就斯愞漸不可長我豈懼其豈如宋)
(明和市之為既知其然飭我邊吏弗縱弗嚴示之節制不仁之守再世斯斬篡奪相仍飄忽荏苒夙)
(沙革面煎鞏披忱集泮飛鴞食黮懷音錫之爵位榮以華裾膝前而請願效前驅兵分兩路雪甲霜)
(鋒先導中堅如鼂錯攻益以後勁蒙古舊屬八旗子弟其心允篤二月卜吉牙旗飄颻我騎斯騰無)
(待折膠泉湧於磧蕪茁於路我衆歡躍謂有天助匪啻我衆新附亦云黃髮未睹水草富春)
(烏魯木齊波羅塔拉台吉宰桑紛紛款納牽其肥羊及馬湩酒獻其屠耆合掌雙手予有前諭所禁)
(侵陵以茶交易大愉衆情衆情既愉來者日繼蠢達瓦齊擁兵自衞依山據淖惟旦夕延有近萬人)
(其心十千勇不目逃掄二十五曰阿玉錫率往賊所銜枚夜襲直入其乳揮矛拍馬大聲疾呼彼人)
(既離我志斯合突將無前縱横鞺鞳案角鹿㻔隴種東籠自相狼藉孰敢攖鋒狐竄鼠逃將往異域)
(回部遮之兇渠斯得露布既至告廟受俘凡此蕆功荷天之衢在古周宣二年乙亥)
(淮夷是平常武詩載越我皇祖征噶爾丹命將禡旗亦乙亥年既符歲德允協師貞兵不)
(血刃漠無王庭昔時準夷弗恭弗譓今隨師行為師候尉昔時準夷日戰夜征今也偃卧知樂人生)
(曰匪準夷曰我臣僕自今伊始安爾遊牧爾牧爾耕爾長孫子曰無向非豈有今是兩朝志)
(竟億載基成側席不遑保泰持盈高宗純皇帝聖製平定回部告成太學碑文曰建非常之)
(功者以舉非常之事舉非常之事者以藉非常之人然亦有不藉非常之人而舉非常之事终建非)
(常之功者則賴昊蒼篤貺神運斡旋事若禍而移福機似逆而轉順順天者昌逆)
(天者亡故犂準夷之庭掃回部之穴五年之閒兩勲並集始遲疑猶未敢信終劼劬以底有成)
(荷天之龍在兹畏天之鹽益在兹爰敘其事如左逹瓦齊之就俘也伊犂已大定矣)
(無何而阿睦爾撒納叛彼其志本欲藉我力以成己事時也人心未定佐饔者嘗一蜮肆狂萬狙應)
(響蜂屯蟻雜不可爬梳畏難者羣謂不出所料準夷終不可取並有欲棄巴里坤為退守謀然予計)
(其衆志不齊將有歸正倒戈者於是督策將帥之臣整師亟進既而伊犂諸台吉宰桑果悔過勤王)
(思討逆賊以自贖此天思助順者一也二酋大小和卓木者以回部望族久為準噶爾所拘)
(於阿巴噶斯鄂拓者也我師既定伊犂乃釋其囚以兵送大和卓木波羅泥都歸葉爾羌俾統其舊)
(屬而令小和卓木霍集占居於伊犂撫其在伊犂衆回乃小和卓木助阿逆攻勤王之台吉宰桑等)
(阿逆賴以苟延及我師再入阿逆遂逃入哈薩克而霍集占亦即收其餘衆竄歸舊穴此天)
(恩助順者二也準夷之事前紀略見梗概兹不複紀紀興師討回之由則以我將軍兆惠在伊犂時)
(曾遣副都統阿斂道往回議事小和卓木乃以計誘阿敏道而拘之及我師抵庫車問罪彼攜阿敏)
(道以來援至中途害之及從行者百人彼猶逞其狂悖抗我師顏且敢冒死入庫車城乃雅爾哈善)
(略無紀律致彼出入自由然我滿洲索倫衆兵士無不念國家之恩效疆場之力故能以少勝衆逆)
(渠懼而兔脱此天恩助順者三也知僨轅之無濟掄幹材之可任時將軍兆惠以搜剿準夷)
(餘黨至布魯特部落已款服其衆因命旋師定回部於是克庫車存沙雅爾定阿克蘇略烏什收和)
(闐師之所至降者望風直至葉爾羌城下而我軍人馬周行萬有餘里亦猶強弩之末矣二酋以其)
(逸待之力統數萬人與我三千餘人戰我師之過河者纔四百餘猶能斬將搴旗退而築堡黑水固)
(守以待此天恩助順者四也萬里之外抱水救火其曷能濟乃予以去年六月即降旨派兵)
(撥馬欲以更易久在行間者耳故兵馬率早在途一趲進而各爭前恐後人人有敵愾之憤此)
(天恩助順者五也副將軍富德及參贊舒赫德輩率師進援以速行戈壁中馬力復疲值狂回據)
(險坐俟頗有難進之勢夫援軍不能進則固守以待者危矣而參贊阿里衮驅後隊之馬適至夜擣)
(賊營我師内外夾攻彼不知我軍凡有幾萬握炭流湯之徒自相蹂躙顧命不暇於是解黑水之圍)
(鹿駭麞驚遁而保窟我之兩軍合隊全旅以迴阿克蘇此天恩助順者六也既而彼料我必)
(再入泰山之壓難當乃於我師未進之先攜其部落載其重器跳而遠去而葉爾羌喀什噶爾二城)
(之舊伯克等遂獻城以降參贊明瑞一邀之於霍斯庫魯克副將軍富德再陷之於阿爾楚爾於是)
(離心者面内前途者反旆二酋惟挈其妻孥及舊僕近三百人入拔逹克山境此天恩助順)
(者七也人跡不通之地語言不同之國既已雀敺寕不狼顧其授我與否固未可定也然一聞將軍)
(之檄莫不援旗請奮整旅前遮遂得兇渠函首露布遥傳此天恩助順者八也夷考西師之)
(役非予夙願之圖何則實以國家幅員不為不廣屬國不為不多惟廑守成之志無希開創之名兼)
(以承平日久人習於逸既無非常之人安能舉非常之事而建非常之功哉然而輾轉輻湊每以艱)
(而獲易視若失而反得故自締始以逮定功雖予自問亦將有所不解其故而不敢期其必然者故)
(曰非人力也國家者以天也夫祖宗之敬天如是顯佑天愛民蒙)
(眷顧者深也則我後世子孫其何以心上蒼之心志列祖之志勉繼䋲於有永)
(保丕基於無窮乎繫以銘曰二酋偝德始亂為賊是興王師報怨以直伊犂既平蕞爾奚屑徐議耕)
(闢徐議戍設以噢以咻伊予本懷豈其弗戢圖彼藐回彼回不量怒臂當車戕我王臣助彼狂狙始)
(攻庫車僨轅敗事用人弗當至今為愧悖逆罪重我武宜揚易將整師直壓彼疆阿蘇烏什玉隴和)
(闐傳檄以定肉袒羊牽二酋孼深知不可活狼狽相顧固守其穴桓桓我師周行萬里馬不進焉強)
(弩末矣以四百人戰萬餘虜退猶能守黑水築堡閒信逹都為之傷悼所幸後軍早行在道督勅速)
(援人同怒心曾不兩月賊境逼臨賊境逼臨彼復徼隙馬繼以進賊營夜斫出其不意賊乃大驚謂)
(自天降孰敢鋒攖大鞣大膊如虎搏兔案角隴種誰敢迴顧黑水圍解合軍暫旋整旅三路期並進)
(焉賊偵軍威信不可支挈其妻孥遁投所依所依亦回豈不自謀豈伊庇猿而受林憂利厥輜重無)
(遺盡掠遣其都丸遂來獻馘詎惟獻馘並以稱臣捧齎表章將詣都門奏凱班師前歌後舞尸逐染)
(鍔温禺釁鼓露布至都正逮初陽慈寕稱慶亞歲迎祥郊廟告成諸典並舉皇皇太)
(學豐碑再樹豐碑再樹敢予喜功用不得巳天眷屢蒙始之以武終之以文戡亂惟義撫衆)
(惟仁布惠施恩寰㝢共喜古不羈縻今為臣子疆闢二萬兵出五年據實書事永矢乾乾)
︹職官︺
伊犂
總統伊犂等處將軍一員(乾隆二十七年設統轄天山南北各新疆地方)
(駐防官兵調遣事務)印房司官一員幫辦司官一員(一由)
(京派往一由本處保送)筆帖式二員糧餉處司官一員
幫辦司官三員(一由京派往一由本處保送餘由京廢員内賞給職)
(街派往)等帖式一員駝馬處司官一員幫辦
司官一員(一由京廢員賞給職銜派往一由本處保送)筆帖式一
員(以上正筆帖式四員由本處挑𥙷額設委筆帖式八員由滿兵帖寫内挑補)卡倫
侍衞十五員(由京挑派三年更換)軍臺委筆帖式六員
參贊大臣一員(乾隆二十七年設二員二十九年裁一員嗣後𥙷放無定制)
撫民同知一員(乾隆三十一年設舊為理事同知四十五年改今職)理事同
知一員(乾隆四十五年增設)巡檢四員(惠遠城一員惠寕城一員乾隆三十)
(二年設綏定城一員拱宸城一員乾隆四十五年設按惠寕城一員乾隆三十六年由綏定)
(城移駐綏定城一員兼管塔勒奇城拱宸城一員兼管東察罕烏蘇俱歸撫民同知管轄以上)
(各官俱三年更換)
管理惠遠城倉庫糧員一員(乾隆四十年設由陜甘兩省同知通判内)
(㨂派)管理惠寕城固勒扎綏定城塔勒奇城各倉
糧員四員(惠寕城固勒扎乾隆三十四年設綏定城塔勒奇城四十八年設由京記)
(名廢員選派俱三年更換)
領隊大臣五員(初無定員乾隆二十九年分統錫伯索倫察哈爾厄魯特四營各一)
(員俱駐惠遠城三十四年增設惠寕城一員)署理營務筆帖式十二
員(滿洲蒙古營四員惠寕城滿洲蒙古營二員錫伯營二員索倫營二員察哈爾營一員厄)
(魯特營一員)
分理惠遠城滿洲蒙古兵協領八員(各兵編為八旗每旗協領)
(一員佐領防禦驍騎校各五員)佐領四十員(乾隆二十九年設三十八員三十一)
(年增設二員防禦驍騎校同)防禦四十員驍騎校四十員
分理惠寕城滿洲蒙古兵協領四員(乾隆三十五年設三員尋)
(裁一員各管理四旗三十六年增設二員)佐領十六員(乾隆三十五年設十三員)
(尋以裁去協領一員增設一員三十六年復增二員)防禦十六員驍騎
校十六員
分理錫伯營兵總管一員副總管一員佐領
八員(乾隆三十年設六員三十二年增二員驍騎校同)驍騎校八員
分理索倫逹虎爾營兵總管一員副總管一員
佐領八員(乾隆二十九年設六員三十二年增二員驍騎校同)驍騎校
八員
分理察哈爾營兵總管二員(八旗分左右翼每翼一員)副總管
二員佐領十六員(乾隆二十八年兩翼設十二員三十二年增四員驍)
(騎校同)驍騎校十六員
分理厄魯特營兵總管二員(乾隆二十五年設一員三十年增一員)
副總管三員(乾隆二十五年設一員三十年增一員三十七年增設一員)佐
領二十員(乾隆二十五年設六員三十年增六員三十二年增二員三十五年增二)
(員三十七年增四員驍騎校同)驍騎校二十員
沙畢納爾營副總管職銜佐領一員(沙畢納爾乾隆三十六年)
(隨土爾扈特投誠安插伊犂歸入厄魯特下五旗管束三十七年設佐領四員嘉慶二十年於)
(四佐領内增設副總管職銜一員)佐領三員驍騎校四員(各營)
(有給六品頂帶在侍衞上行走之領催有給七品頂帶之領催委前鋒校又有空藍翎有委領)
(催皆非營制正額不備載)
管理屯務綠營中營總兵一員(乾隆四十四年設)遊擊一
員(乾隆四十五年設)守備一員(乾隆四十四年設)千總二員(乾隆)
(四十四年設一員四十五年增一員)把總四員(乾隆四十四年設二員四十五年增)
(二員)經制外委六員(乾隆四十四年設三員四十五年增三員額外外委同)
額外外委六員(以上俱駐綏定城)
鎮標左營遊擊一員守備一員(俱乾隆四十四年設)千總
二員(四十四年設一員四十五年增一員)把總四員(四十四年設二員四十五)
(年增二員)經制外委六員(四十四年設三員四十五年增三員額外外委同)
額外外委六員(以上俱駐廣仁城)
鎮標右營都司一員(乾隆四十四年設)守備一員(四十五年設)
千總二員(四十四年設一員四十五年增一員)把總四員(四十四年設二)
(員四十五年增二員)經制外委六員(四十四年設三員四十五年增三員額外)
(外委同)額外外委六員(以上俱駐瞻德城)
鎮屬霍爾果斯營參將一員守備一員(俱乾隆四十四)
(年設)千總二員(四十四年設一員四十五年增一員)把總四員(四十四年)
(設二員四十五年增二員)經制外委六員(四十四年設三員四十五年增三員)
(額外外委同)額外外委六員(以上俱駐拱宸城)
鎮屬巴彥岱營都司一員千總一員(俱乾隆四十五年設)
把總二員(四十四年設一四十五年增一員員)經制外委三員(四十)
(四年設一員四十五年增二員)額外外委三員(四十四年設二員四十五年增)
(一員以上俱駐熙春城)
鎮屬塔勒奇營守備一員千總一員把總一
員(俱乾隆四十四年設)經制外委二員(四十四年設一員四十五年增一員)
(額外外委同)額外外委二員(以上俱駐塔勒奇城)
惠遠城北關汛守備一員(乾隆五十五年設)把總二員(乾隆)
(五十五年設一員嘉慶十年增一員)經制外委二員(乾隆五十五年設一員嘉)
(慶十年增一員額外外委同)額外外委二員
總理回務一等台吉三品阿奇木伯克一員四
品伊沙噶伯克一員五品噶匝納齊伯克二
員五品商伯克二員六品哈子伯克一員
六品都官伯克一員六品密喇布伯克七
員六品巴濟吉爾伯克一員(嘉慶九年設)七品巴
濟吉爾伯克一員(嘉慶九年設)七品什和勒伯克一
員七品帕察沙布伯克一員七品明伯克
一員七品玉資伯克六十員管理挖鐵七
品玉資伯克一員
管理臺站卡倫文武各員(即於駐防官員内派撥或由陜甘省調往兼理)
(銅鉛廠等務無常員)
庫爾喀喇烏蘇(晶河附)
領隊大臣一員(管理土爾扈特遊牧及庫爾喀喇烏蘇晶河二處屯田受烏嚕木齊)
(都統節制乾隆三十七年設)筆帖式一員委筆帖式二員
(舊係三員乾隆四十八年裁一員改設部員筆帖式一員)
管理糧餉官一員(此缺舊係縣丞乾隆四十六年改為同知四十八年改設糧員)
管理駐防綠營遊擊一員守備一員千總二
員把總二員經制外委二員額外外委
二員(俱於乾隆四十七年並五十一等年由固原甘州西寕河州瑪納斯各營移駐)
晶河管理糧餉官一員(此缺舊係典史乾隆四十八年改設)
晶河管理綠營都司一員千總一員把總二
員經制外委三員額外外委三員(俱於乾隆四十)
(七年並五十一等年由固原甘州河州西寕瑪納斯各營移駐)
塔爾巴哈台
參贊大臣一員
協辦領隊大臣一員(專管東路卡倫)
專理游牧領隊大臣一員(兼管東路卡倫俱乾隆三十年設)章京
三員(印房糧餉駝馬等處各一員)筆帖式二員委筆帖式
十員(印房二員摺房一員營務處一員糧餉駝馬處一員領隊檔房一員游牧檔房一員)
(軍臺三員)卡倫侍䘙十二員(内管軍臺一員管營務處一員餘十員俱在卡)
(倫當差)
管糧理事撫民同知一員
滿營協領一員佐領四員防禦三員驍騎
校七員
錫伯營佐領一員驍騎校一員
索倫營驍騎校一員
察哈爾營佐領一員驍騎校一員
厄魯特營佐領一員驍騎校一員
綠營總理屯務官一員(或副將或參將不一)協理屯務兼管
城守營官一員(或遊擊或都司守備不一)分理屯務官二員
(或都司守備不一)千總九員經制外委八員
烏嚕木齊
都統一員(駐劄鞏寕城管轄滿洲綠營受伊犂將軍節制乾隆三十八年由參贊大臣改)
(設)章京三員(印房糧餉駝馬處各一員)筆帖式三員(印房糧餉駝馬)
(處各一員)委筆帖式六員(印房三員糧餉處一員駝馬處一員營務處一員)
領隊大臣一員(駐劄鞏寕城受都統節制)
協領六員佐領二十四員(内委戴花翎前鋒翼長一員戴花翎前鋒)
(章京二員)防禦二十四員(内委戴花翎前鋒章京二員)驍騎校二
十四員(以上滿營諸員於乾隆三十七年由涼州莊浪移駐)
喀喇巴爾噶遜管理糧餉官一員(乾隆五十六年添設)
迪化直隸州理事通判一員(乾隆三十七年裁内地涼州理事通判改)
(設)
綠營提督一員(駐劄迪化城舊制提督駐劄巴里坤總兵駐劄烏嚕木齊乾隆二十)
(九年改設)
中營參將一員守備一員千總二員(内撥阜康防汛)
(一員)把總四員經制外委五員額外外委八
員
左營遊擊一員守備一員千總二員把總
四員經制外委六員額外外委七員
右營都司一員守備一員千總二員把總
四員經制外委六員額外外委七員(以上三營)
(俱於乾隆二十七八九年並三十三年由安西提標甘涼河州延綏寕夏興漢西寕固原各營)
(移駐)
迪化城守營都司一員守備一員千總二員
把總四員經制外委六員額外外委八
員(乾隆二十八年並三十二三九等年由涼州寕夏甘州安西河州肅州沙州固原西寕延)
(綏興漢各營移駐)
鞏寕城守營都司一員千總一員把總一員
經制外委二員額外外委四員(乾隆二十四年由提)
(標中左右三營裁移)
濟木薩營參將一員守備一員千總二員
把總四員經制外委八員額外外委八員
(乾隆三十六七年並四十二等年由甘州涼州西寕肅州固原寕夏等各營移駐)
瑪納斯營副將一員都司二員守備二員
千總四員把總七員經制外委十員額
外外委十二員(乾隆四十二三等年由甘州涼州西寕肅州寕夏各營移駐)
喀喇巴爾噶遜營守備一員把總二員經制
外委二員額外外委二員(乾隆三十七年由陜甘各提標移駐)
迪化州頭屯所千總一員昌吉縣蘆草溝所千
總一員綏來縣塔西河所千總一員(舊制各所於烏)
(嚕木齊屯防差營千總内派管乾隆四十二年改為實缺)
古城
領隊大臣一員(受烏嚕木齊都統節制)筆帖式一員委筆
帖式二員
協領二員(内兼前鋒翼長一員)佐領八員(内委戴花翎前鋒章京二員)防
禦八員驍騎校八員(内委戴藍翎二員)
綠營遊擊一員千總一員把總二員外委
四員額外外委四員(乾隆三十六年由興漢河州沙州各營移駐)
巴里坤
領隊大臣一員(駐劄會寕城受烏嚕木齊都統節制)筆帖式一員
委筆帖式二員
協領二員(内兼前鋒翼長一員)佐領八員(内委戴花翎前鋒章京一員)防
禦八員驍騎校八員(乾隆三十七年西安將軍奏准由西安寕夏)
(兩處滿營各裁撥一千移駐巴里坤嗣因該處兵糧轉運維艱三十九年烏嚕木齊都統陜甘)
(總督奏准將西安滿兵移駐巴里坤其寕夏營滿兵移駐古城)
綠營總兵一員遊擊三員(中營左營右營各一員)都司一
員(城守營)守備四員(中營左營右營各一員木壘營一員)千總六員
(中營一員左右營各二員城守營一員)把總十六員(中左右營各四員城守營)
(二員木壘營二員)外委二十二員(中左右營各六員城守營二員木壘營二)
(員)額外外委二十二員(同上中營左營右營乾隆二十七年由安西移)
(駐城守營四十二年由踏實堡沙州二營移駐木壘營三十二年並三十六年由塔爾灣安西)
(等營移駐)
吐魯番
領隊大臣一員(管理滿營及屯田回務受烏嚕木齊都統節制乾隆四十五年裁闢)
(展辦事大臣設)筆帖式一員委筆帖式二員
同知一員(兼理事通判乾隆四十四年裁闢展同知設)巡檢二員(乾隆三十)
(六年設一員駐闢展四十四年增一員)
管理滿營協領二員佐領四員防禦四員
驍騎校四員(滿營係由烏嚕木齊換防)
管理綠營都司二員(内一員管理屯務)守備二員(内一員管理屯)
(務)千總八員(内屯務四員)把總七員(内屯務三員)經制外
委十五員(内屯務七員)
哈密
辦事大臣一員(統理諸務其聽差各員於駐防綠營員弁内隨時酌委無定額)
協辦大臣一員章京一員(辦理印房事務)筆帖式一員
委筆帖式六員
理事糧廳一員(或同知或通判俱由甘省派往駐班年滿更換)巡檢一員
管理綠營副將一員(巴里坤總兵所轄)都司二員(内有分駐塔勒)
(納沁管屯都司一員)千總二員把總六員經制外委
六員額外外委七員
總理回衆郡王一員(所屬護䘙典儀二十七員)協辦旗務伯克
二員管旗章京一員梅楞章京二員參
領二員佐領十三員驍騎校十三員
喀喇沙爾
辦事大臣一員(乾隆二十四年設)章京三員(印房糧餉夷回務各一員)
筆帖式三員委筆帖式十一員(印房五員臺卡六員)
管理綠營遊擊一員守備一員(管理屯工)千總一員
(管理屯工)把總四員(内二員管理屯工)經制外委八員(内一員管)
(理牧廠二員管理屯工俱由陜甘换防)
管理庫隴勒回民三品阿奇木伯克一員四品
伊沙噶伯克一員五品商伯克一員六品
哈子伯克一員七品密喇布伯克一員七
品挖銅伯克一員七品玉資伯克四員金
頂回子五名
管理玉古爾回民三品阿奇木伯克一員四品
伊沙噶伯克一員五品商伯克一員六品
哈子伯克一員七品訥克布伯克一員七
品密喇布伯克一員七品明伯克一員七
品挖銅伯克一員七品玉資伯克一員金
頂回子七名
庫車
辦事大臣一員(兼轄沙雅爾乾隆二十四年設)章京二員(印房一員糧餉)
(一員)筆帖式二員委筆帖式八員(内管軍臺五員)
管理綠營都司一員守備一員千總一員
把總二員經制外委三員
管理回民三品阿奇木伯克一員四品伊沙噶
伯克一員五品噶匝爾齊伯克一員五品
商伯克一員六品哈子伯克一員七品訥
克布伯克一員七品阿爾巴布伯克一員
七品密喇布伯克二員七品明伯克三員
七品都官伯克三員七品管銅伯克一員
七品帕察沙布伯克一員七品茂特色布伯
克一員
分理沙雅爾城三品阿奇木伯克一員四品伊
沙噶伯克一員五品噶匝納齊伯克一員
五品商伯克一員六品哈子伯克一員七
品密喇布伯克一員七品明伯克二員七
品都官伯克二員七品管銅伯克一員
阿克蘇
辦事大臣一員(乾隆四十四年裁烏什領隊大臣移駐阿克蘇嘉慶二年改設辦事)
(大臣)章京二員(印房一員糧餉錢局一員)筆帖式二員委筆
帖式五員
管理滿營佐領一員防禦一員驍騎校一員
管理綠營遊擊三員(阿克蘇一員賽喇木拜城一員銅廠一員)千總二
員把總五員(阿克蘇二員賽喇木拜城一員銅廠一員嘉慶四年由烏什隨)
(錢局分撥一員)經制外委六員(阿克蘇二員賽喇木拜城一員銅廠一員嘉慶)
(二年增設一員四年由烏什隨錢局分撥一員)
管理回民三品阿奇木伯克一員四品伊沙噶
伯克一員五品噶匝納齊伯克一員五品
商伯克一員六品哈子伯克一員六品巴
濟吉爾伯克一員六品多蘭伯克一員六
品管臺伯克一員六品管理木蘇爾達巴罕
伯克一員七品訥克布伯克一員七品阿
爾巴布伯克一員七品密喇布伯克六員
七品明伯克十六員七品都官伯克三員
七品採銅伯克三員七品帕察沙布伯克一
員七品茂特色布伯克一員七品什和勒
伯克一員七品克圖瓦爾伯克一員金頂
回子三十一名
分理賽喇木城三品阿奇木伯克一員四品伊
沙噶伯克一員五品噶匝納齊伯克一員
六品哈子伯克一員七品密喇布伯克一員
七品明伯克一員金頂回子五名
分理拜城四品阿奇木伯克一員五品伊沙噶
伯克一員六品噶匝納齊伯克一員七品
密喇布伯克一員七品哈子伯克一員七
品明伯克一員金頂回子五名
分理柯爾坪六品阿奇木伯克一員七品哈子
伯克一員
烏什
辦事大臣一員(乾隆三十年移喀什噶爾參贊大臣一員協辦大臣一員駐劄烏什)
(五十二年仍移參贊大臣協辦大臣駐喀什噶爾烏什設今職)章京二員(印房糧餉)
(局各一員)筆帖式二員(舊設一員乾隆三十一年增一員)委筆帖式
四員
管理卡倫侍衞六員
管理滿營佐領一員防禦一員驍騎校一員
管理綠營參將一員都司一員守備二員(城守)
(營屯田各一員)千總三員(城守營一員屯田二員)把總四員(城守營三)
(員屯田一員)經制外委八員額外外委二員
管理回民五品阿奇木伯克一員六品哈子伯
克一員七品巴濟吉爾伯克二員七品密
喇布伯克三員七品明伯克三員金頂回
子四名
喀什噶爾(英吉沙爾附)
參贊大臣一員(乾隆二十四年設總理各回城事務三十年移駐烏什改設辦事大)
(臣五十二年復舊制)
協辦大臣一員(乾隆二十四年設三十年移駐烏什五十二年復移此)章京
四員(印房回務處經牧處糧餉局各一員)筆帖式四員委筆帖
式九員(印房筆帖式二員委筆帖式四員回務處筆帖式一員委筆帖式二員乾隆二)
(十六七年設糧餉局筆帖式一員委筆帖式一員經牧處委筆帖式一員五十二年參贊大臣)
(由烏什移駐奏派一員)
卡倫侍衞十八員(乾隆二十六年奏設十五員五十二年由烏什撥添三員)
管理滿營協領一員佐領一員防禦一員
驍騎校三員(以上由烏嚕木齊換防)佐領一員(作為營長)前鋒
校二員(作為委驍騎校)委筆帖式一員(作為委驍騎校以上由伊犂惠)
(遠城換防)防禦一員(作為參領)前鋒校一員(作為委驍騎校以上由伊)
(犂惠寕城換防)
管理錫伯營佐領一員(作為副營長)驍騎校一員
管理索倫營佐領一員(作為副營長)驍騎校一員
管理綠營副將一員(乾隆二十四年設總兵一員三十二年改設今職)遊
擊一員千總三員把總三員經制外委
六員聽差都司守備二員
管理回民三品阿奇木伯克一員四品伊沙噶
伯克一員四品噶匝納齊伯克一員四品
商伯克二員五品哈子伯克一員五品訥
克布伯克一員五品茂特色布伯克一員
五品克圖瓦爾伯克一員六品巴濟吉爾伯
克一員六品阿爾布伯克一員六品明伯
克一員六品都官伯克一員六品帕察沙
布伯克一員六品什和勒伯克一員六品
巴克瑪塔爾伯克一員七品明伯克二員
金頂温巴什五十名通事二十名阿哈拉
克齊九名
分理牌租阿巴特四品阿奇木伯克一員七品
明伯克一員
分理塔什巴里克五品阿奇木伯克一員七品
明伯克一員
分理阿斯騰阿喇圖什五品阿奇木伯克一員
六品哈子伯克一員七品明伯克五員
分理玉斯屯阿喇圖什六品阿奇木伯克一員
六品哈子伯克一員七品明伯克一員
分理伯什克勒木五品阿奇木伯克一員六品
哈子伯克一員六品密喇布伯克一員六
品明伯克一員
分理提斯衮五品密喇布伯克一員七品明伯
克一員
分理阿爾瑚六品阿奇木伯克一員六品哈子
伯克一員
分理烏帕爾六品阿奇木伯克一員七品明伯
克一員
分理汗阿里克六品密喇布伯克一員六品哈
子伯克一員七品明伯克一員
分理霍爾干六品密喇布伯克一員六品明伯
克一員
分理赫色勒布依六品密喇布伯克一員七品
明伯克二員
分理塞爾們六品密喇布伯克一員七品明伯
克一員
分理托古薩克六品密喇布伯克一員七品明
伯克一員
分理木什素魯克七品密喇布伯克一員七品
明伯克一員
分理岳普爾和七品明伯克一員
分理阿爾瓦特六品密喇布伯克一員七品明
伯克一員
英吉沙爾領隊大臣一員(兼管卡倫受喀什噶爾參贊大臣節制乾隆三)
(十一年由總兵官改設)筆帖式一員(辧理印房事務)委筆帖式二
員
管理滿營防禦一員
管理綠營遊擊一員千總一員把總一員
經制外委二員(俱由陜西河州鎮屬換防)
管理回民四品阿奇木伯克一員六品哈子伯
克一員六品密喇布伯克一員七品管臺
伯克一員七品明伯克四員
分理賽里克七品密喇布伯克一員
葉爾羌
辦事大臣一員
協辦大臣一員(兼理領隊事務乾隆二十六年設領隊大臣二員後裁)章京
三員(印房二員糧餉局一員初以隨營官辦事無常員乾隆二十六年設定如額筆帖式)
(同)筆帖式三員(辦理印房事務)委筆帖式十五員(印房糧餉)
(局各四員軍臺七員)
卡倫侍衞十二員(乾隆二十六年定十五員後裁三員)
管理滿營佐領二員驍騎校二員(舊於軍營武職内委駐無)
(常員乾隆三十六年設定如額由巴里坤吐魯番古城等處派撥)
管理綠營副將一員(舊設總兵一員乾隆三十三年改設)遊擊一員
都司二員千總三員把總六員經制
外委九員(舊於隨營官内派駐無常員乾隆二十八年設)
管理回民三品阿奇木伯克一員四品伊沙噶
伯克一員四品噶匝納齊伯克一員四品
商伯克二員五品訥克布伯克一員五品
密喇布伯克一員五品帕察沙布伯克一員
五品克圖瓦爾伯克一員五品柯勒克雅
喇克伯克一員五品斯帕哈資伯克一員
五品拉雅哈資伯克一員五品喀喇都管伯
克一員六品阿爾巴布伯克一員六品明
伯克一員六品都官伯克一員六品帕察
沙布伯克一員六品茂特色布伯克一員
六品什和勒伯克一員六品巴克瑪塔爾伯
克一員六品匝布梯墨克塔布伯克一員
六品色依得爾伯克一員六品哲博伯克一
員六品喀爾管伯克一員
分理托果斯鉛五品阿奇木伯克一員六品哈
子伯克一員
分理齊盤五品阿奇木伯克一員六品密喇布
伯克一員六品明伯克一員
分理哈爾哈里克五品阿奇木伯克一員六品
哈子伯克一員六品密喇布伯克一員六
品明伯克一員
分理和什喇普五品阿奇木伯克一員
分理牌斯鉛五品密喇布伯克一員
分理桑珠五品阿奇木伯克一員
分理玉喇阿里克六品伯克一員
分理色勒庫爾五品阿奇木伯克一員六品伊
沙噶伯克一員六品商伯克一員六品哈
子伯克一員七品阿爾巴布伯克一員七
品什和勒伯克一員七品巴匝爾伯克一員
七品塔噶喇木伯克一員
分理巴爾楚克六品阿奇木伯克一員七品明
伯克一員
分理塔爾塔克六品伯克一員
分理坡斯坎木六品哈子伯克一員
分理喇普齊六品密喇布伯克一員
分理鄂通楚魯克六品密喇布伯克一員
分理鄂普爾六品明伯克一員六品鄂爾沁伯
克一員
分理察特西林七品明伯克一員
和闐
辦事大臣一員(聽葉爾羌大臣節制)
協辦大臣一員章京一員筆帖式一員委
筆帖式五員(印房二員其三員管理軍臺每員管理兩臺)
管理綠營都司一員千總一員把總一員
經制外委二員
管理回民三品阿奇木伯克一員四品伊沙噶
伯克一員五品噶匝納齊伯克一員五品
商伯克一員六品哈子伯克一員七品訥
克布伯克一員七品明伯克一員七品都
官伯克一員七品哈喇都管伯克一員七
品帕察沙布伯克一員七品什和勒伯克一
員七品克圖瓦爾伯克一員金頂回子三
十名
分理哈拉哈什城四品阿奇木伯克一員五品
商伯克一員六品哈子伯克一員七品都
官伯克一員七品帕察沙布伯克一員
分理玉隴哈什村四品阿奇木伯克一員六品
哈子伯克一員
分理齊爾拉村四品阿奇木伯克一員六品哈
子伯克一員七品密喇布伯克一員七品
明伯克一員
分理克勒底雅城四品阿奇木伯克一員五品
採鉛伯克一員六品哈子伯克一員
分理塔克村四品阿奇木伯克一員六品哈子
伯克一員
分理圖薩拉莊七品密喇布伯克一員七品明
伯克一員
分理伯爾藏莊七品密喇布伯克一員七品明
伯克一員
分理素巴爾莊七品明伯克一員
分理巴拉木斯雅莊七品密喇布伯克一員七
品明伯克一員
分理瑪庫雅莊七品密喇布伯克一員七品明
伯克一員
分理皂窪勒莊七品密喇布伯克一員七品明
伯克一員
分理庫雅莊七品明伯克一員
分理三普拉莊七品密喇布伯克一員七品明
伯克一員
分理洛普莊七品密喇布伯克一員七品明伯
克一員
分理哈爾魯克莊七品密喇布伯克一員七品
明伯克一員
附準噶爾部舊官制
台吉(準噶爾全境分四衞拉特各有首領名曰大台吉而綽羅斯尤為之長其台吉亦稱汗王)
(餘小台吉皆汗王之宗屬為之大台吉官屬自圖什墨爾以下小台吉官屬自宰桑以下其二)
(十一昂吉境内别設台吉居住以統領游牧謂之六游牧台吉焉)圖什墨爾(係準)
(噶爾參決政事之臣樞管機務之要職凡六游牧二十一昂吉大小政務經宰桑辦理以告圖)
(什墨爾詳悉定議上告台吉然後施行其員缺有四)扎爾扈齊(佐圖什墨爾理事兼)
(辦一切刑名賊盜案件員缺有六)德墨齊(内佐台吉以理家務外抽收牧廠税務差)
(派征收山南回部徭賦接待布魯特使人其員缺有二)宰桑(管理一鄂拓克事務或一)
(人或三四人事無大小胥受成焉)德木齊(管理鄂拓克内自一百戸以上至二百戸)
(事務)收楞額(佐德木齊管理事務)阿爾班呢阿哈(佐收楞額辦理事務)
阿爾巴齊宰桑(承辦二十四鄂拓克二十一昂吉差貢事務其員缺有四)阿
爾巴齊(係隨宰桑各處催差者約有百員)庫圖齊納爾(承辦大台吉一)
(切蒙古包及搭支帳房之類)扎哈沁(防守邊界坐辧卡倫巡查訪察一切事務)烏
魯特(管理鐵匠鑄造器械)阿爾塔沁(司繪塑佛像)包齊那爾(管理)
(軍營槍礮等項事務)包沁(專司礮者)
附回部舊官制
阿奇木伯克(統理城村大小事務為諸伯克之冠)伊沙噶伯克(協同阿奇)
(木辦理庶務)噶匝納齊伯克(管理地畝糧賦)商伯克(職司徵輸糧局)
哈子伯克(總理一切刑名事務)密喇布伯克(職司水利疏濬灌溉之務)
訥克布伯克(管理匠役營造諸公務)帕察沙布伯克(巡緝姦宄)
(捕訪賊盜及提牢諸務)茂特色布伯克(管理經典整飭教務不與民事)木
特窪里伯克(職司售授田園房産掌其質劑治其爭訟收其税入)匝布梯
墨克塔布伯克(專司教習經館事務)克勒克雅喇克伯克
(商賈貿易徵收其税入者)斯帕哈資伯克(辧理頭目詞訟)拉雅哈資
伯克(辦理細民詞訟)巴濟吉爾伯克(職理稅務)阿爾巴布伯
克(管理派差催課事務猶内地之里正鄉長也)巴克瑪塔爾伯克(專司)
(果園事)都官伯克(經理各處文移記檔一切分攢官項事務)哈喇都管
伯克(安設臺站修整兵械)多博伯克(徵輸二千戸糧賦)明伯克(分領)
(回衆頭目職如千總)玉資伯克(徵輸百戶糧賦)鄂爾沁伯克(徵輸數十)
(人糧賦)哲博伯克(專司修造甲械)都爾里伯克(巡察街道園林果木)
(諸務)什和勒伯克(職司驛館米芻雜務)都爾噶伯克(阿奇木首領官)
巴匝爾伯克(管理市集細務)哈什伯克(承辦採玉事務)克圖瓦
爾伯克(辦理工程事務)鄂克他克奇伯克(掌宴會牲牽果品之屬)
︹封爵︺
杜爾伯特屬(四衞拉特以綽羅斯爲首惟杜爾伯特部歸誠最先故以錫封之次爲首)
(次及綽羅斯和碩特輝特土爾扈特焉)
車淩初封和碩親王加雙俸晉封特古斯庫魯
克逹賴汗卒子索諾木衮布襲卒子瑪克蘇
爾札布襲卒子齊旺拉布坦襲卒子拉瑪札
布襲
車淩烏巴什初封多羅郡王晉封和碩親王卒
以姪達瓦丕勒子固魯札布襲卒子貢噶諾
爾布襲
伯什阿噶什封和碩親王卒無嗣停襲
納默庫初封多羅郡王晉封和碩親王以叛除
爵
車淩蒙克初封多羅貝勒晉封多羅郡王卒子
巴雅勒當襲卒弟博斯和勒襲卒子納旺索
諾木襲卒子曼逹拉襲
色布騰封多羅貝勒加郡王品級卒子巴桑襲
多羅貝勒卒子貢楚克札布襲
巴圖博羅特封多羅貝勒以叛除爵
剛多爾濟封多羅貝勒卒以從子逹瓦丕勒襲
卒子齊墨特多爾濟襲
喇嘛札布封多羅貝勒以叛除爵
羅壘雲端封固山貝子卒無嗣停襲
額爾得尼封固山貝子卒無嗣停襲
班珠爾封固山貝子卒以從子奇塔襲卒子羅
卜藏薩木坦襲卒子拉穆札布襲卒弟伊達
木札布襲
布圖克森封固山貝子卒無嗣停襲
蒙克特穆爾封固山貝子以叛除爵
瑪什巴圖初封輔國公晉封固山貝子卒子布
延濟爾噶勒襲卒子和託羅襲卒子諤勒哲
依布圖庫襲卒子索諾木丕勒襲卒弟拉特
那巴咱爾襲
烏巴什封固山貝子卒停襲
根敦封固山貝子卒子扣肯襲卒以根敦弟雙
和爾降襲鎮國公卒子諤勒哲依鄂羅什瑚
襲卒子諾爾布襲
巴圖蒙克封輔國公卒子烏哷斯襲卒子博第
格哷勒襲卒子多爾濟札布襲
達木巴都噶爾封固山貝子
剛封輔國公卒子札納巴克襲卒子齊默特巴
勒襲
布顔特古斯封輔國公卒子舍楞襲以叛除爵
蒙克博羅特封輔國公以叛除爵
逹什敦多克汗車淩族叔父授一等台吉卒子
寶貝襲以病罷子布格襲
茶錫喇汗車淩族弟授一等台吉卒子車登襲
卒子諤勒哲鄂羅什瑚襲卒弟烏巴什襲卒
子巴勒章襲
額布根汗車淩族子授一等台吉卒弟齊巴克
襲卒子索諾木丕勒襲卒子鄂特伯克札布
襲
巴爾汗車淩族子授一等台吉卒子布逹什哩
襲卒子濟卜瑚朗襲
綽羅斯屬
噶勒藏多爾濟封綽羅斯汗叛為札那噶爾布
所殺(又有札那噶爾布封多羅貝勒以叛誅布庫察封輔國公尼瑪封輔國公皆以)
(叛誅碩爾錐音哈薩克錫喇封輔國公以罪除薩拉爾封一等公晉號超勇以罪除後復)
(封超勇伯卒子玉魯斯襲以罪除)
逹瓦齊宥罪加封和碩親王卒長子羅卜札降
襲多羅郡王以罪除次子富溚喜降襲多羅
貝勒以罪除羅卜札子富爾納降襲固山貝
子卒子賡音蘇襲
諾爾布林沁封多羅郡王
禡木特封三等公晉號信勇(為阿睦爾撒納所執不屈死)孫
札木禪襲卒子捫圖什襲卒子託克多巴圖
襲
和碩特屬
沙克都爾曼濟封和碩特汗以罪誅(又有班珠爾初封多)
(羅郡王晉封和碩親王以叛誅圖們封多羅貝勒以罪誅諾爾布敦多布封多羅貝勒卒)
(子博爾和津襲以罪除)
恭格封多羅貝勒卒子德勒克烏巴什襲卒從
弟騰特克襲無嗣停襲
納噶察初封輔國公晉封固山貝子卒弟達克
巴降襲輔國公卒弟巴勒濟襲卒子敏珠爾
多爾濟襲卒子丹津札布襲以罪革子藴端
襲
雅蘭丕勒封固山貝子尋為喇嘛子布延楚克
襲卒弟鄂齊爾襲卒子巴特瑪策淩襲卒子
普爾普襲卒子車登多爾濟襲
色布騰封輔國公(乾隆二十二年徙牧察哈爾)卒子逹什喇
布坦襲卒子桑嚕布多爾濟襲
諾爾布封輔國公卒子達瓦藏布襲
諾爾布敦多克封輔國公
達瓦封輔國公卒弟巴雅拉呼襲
諾海恭格族叔授一等台吉卒子三濟襲卒子
烏爾圖那遜襲
巴雅爾拉瑚恭格族叔父授一等台吉卒子齊
業齊襲以病罷子桑濟策楞襲卒子濟爾噶
勒襲
特默齊納噶察從弟授一等台吉卒子逹什沙
木丕勒襲
布彥克什克授一等台吉
輝特屬
巴雅爾封輝特汗以叛誅(又有阿睦爾撒納封和碩親王加雙俸倍)
(護䘙子封世子以叛除竄俄羅斯死齊木庫爾初封多羅貝勒晉封郡王卒子策卜登多)
(羅濟襲以罪除普爾普封多羅貝勒德濟特克什克皆封固山貝子巴桑封輔國公以罪)
(除)
札木參封多羅貝勒
和通額默根封輔國公卒子瑪瑪襲
根敦札布封輔國公
古木札布封輔國公
布魯爾封輔國公
達瑪璘授一等台吉卒從子布爾布達爾濟襲
卒子薩噶襲
羅卜藏授一等台吉卒子衮布襲卒子布逹札
布襲卒子尼瑪札布襲
土爾扈特屬
阿喇布珠爾康熙四十三年來歸封固山貝子
卒子丹忠襲尋晉封多羅貝勒卒子羅卜藏
逹爾札襲卒子旺札勒車淩襲卒子端多布
車淩襲卒子巴雅爾瑪奇尼襲
渥巴錫乾隆三十六年來歸封卓里克圖汗卒
子策璘納木札勒襲卒子霍紹齊襲卒弟丹
津旺濟勒襲卒兄那木濟勒多爾濟襲卒子
策登多爾濟襲
策伯克多爾濟封和碩親王卒弟奇哩布襲卒
子車淩烏巴什襲卒子額英克濟爾噶勒襲
舍棱封多羅郡王病罷子策伯克札布襲
巴木巴爾封多羅郡王卒子車淩德勒克襲病
罷子巴特瑪烏巴錫襲卒子那木札爾車登
襲
默們圖封多羅貝勒卒子額爾德尼襲卒弟庫
奎襲卒子巴圖濟爾噶勒襲卒弟巴圖珂什
克襲卒弟巴圖那遜襲
旺丹封固山貝子卒無嗣停襲
奇布騰封固山貝子卒子瑪爾噶錫里襲卒子
察罕布彥襲
額墨根烏巴什封固山貝子卒子恭坦襲卒子
巴勒丹拉什襲
沙喇扣肯封固山貝子
拜濟瑚封輔國公
阿克薩哈勒授一等台吉卒子阿咱拉襲尋晉
封輔國公
恭格車淩授公品級一等台吉
伯爾哈什哈汗渥巴錫從弟授一等台吉卒子
薩思海襲卒弟札勒襲
哈密屬
額貝都拉授一等達爾汗卒子郭帕伯克襲卒
子額敏襲晉封鎮國公尋晉固山貝子卒子
玉素卜降襲鎮國公後晉封多羅貝勒加郡
王品級卒子伊薩克襲卒子額爾德錫爾襲
卒子伯什爾襲
吐魯番屬
額敏和卓初封輔國公累晉多羅郡王卒子素
賚璊襲以罪削弟伊斯堪達爾襲卒子玉努
斯襲卒叔丕爾敦襲卒子邁瑪蕯依特襲
茂薩額敏和卓次子封輔國公
鄂羅木咱卜額敏和卓三子初授一等台吉尋
加公品級卒子密哩克咱特仍襲一等台吉
卒子和什納札特襲
丕爾敦額敏和卓六子授二等台吉卒子阿米
特巴合依襲
哈什木授一等台吉卒子阿布勒降襲二等台
吉卒子阿克巴什襲
庫車鄂對初授公品級尋封固山貝子加貝勒
品級卒子鄂斯璊襲以鄂對獲咎事發革貝
勒品級世襲散秩大臣晉封固山貝子卒子
邁哈默特鄂三襲
烏什諸屬
烏什霍集斯初授公品級晉封多羅貝勒加郡
王品級卒子哈第爾襲
色提卜阿勒氐初授公品級尋封輔國公加貝
子品級卒子邁默特阿卜都拉襲卒子邁瑪
特阿散襲卒弟邁瑪特愛瑪特襲
噶岱默特授公品級卒子阿卜都喇璊襲卒子
邁瑪第敏襲卒子邁瑪特伊巴拉依木襲
阿什默特封輔國公(又有莽噶里克封輔國公以叛誅漠咱帕爾霍集斯)
(子封輔國公以罪除)
薩里授三等輕車都尉卒子海色木襲卒子愛
里木襲
葉爾羌額色伊封輔國公卒子喀沙和卓襲晉
封鎮國公以罪削從弟巴巴克和卓降襲輔
國公
圖爾都額色伊從子初授一等台吉尋晉封輔
國公卒子託克託襲卒無嗣停襲
禡木特額色伊從子授一等台吉卒子巴巴降
襲二等台吉卒子沙音和卓襲卒子阿穆爾
和卓襲卒子伯布咱嚕特和卓襲
帕爾薩額色伊弟授三等台吉卒子巴巴克和
卓襲後晉襲輔國公仍兼襲三等台吉
阿卜都爾璊授二等台吉卒子阿卜都呢咱爾
降襲三等台吉卒子素賚璊襲
和闐和什克封輔國公卒子伊巴喇伊木襲卒
子阿布都莫敏襲
︹名宦︺︹漢︺張騫(漢中人建元中為郎應募使西域至大宛大月氏大夏康居諸國並南山歸具)
(為天子言其地形所有拜大中大夫以從擊匈奴功封博望侯後旋失侯因說天子通烏孫昆莫遣)
(公主為其夫人結昆弟以斷匈奴右臂拜中郎將復使西域至烏孫分遣副使之旁大國騫與烏孫)
(使者數十人還拜為大行歲餘卒其副使往諸國者頗與其人俱來西北國始通於漢騫鑿空諸後)
(使往者皆稱博望侯以為質於外國外國由是信之其後益遣使出師擊破姑師虜樓蘭王列亭障)
(至玉門而漢使窮河源河源出于闐其山多玉石采來天子案古圖書名河所出山曰昆侖皆自騫)
(發之云)傅介子(北地人以從軍為官初龜兹樓蘭王皆常殺漢使者盜取財物介子以駿)
(馬監使大宛詔令責樓蘭龜兹皆服罪從大宛還匈奴使者在龜兹介子率其吏士誅斬之拜中郎)
(遷平樂監大將軍霍光白遣介子往刺樓蘭王介子至樓蘭將王入帳中屏語因刺殺之告諭其國)
(以王負漢罪天子遣我來誅王當更立前太子質在漢者漢兵方至毋敢動動滅國矣遂持王首還)
(論功封義陽侯)常惠(太原人宣帝時使烏孫烏孫公主及昆彌因惠言請發五萬騎從漢擊匈)
(奴天子使惠護烏孫兵大克獲還封長羅侯復遣惠持金璧賜烏孫貴人有功者惠奏請龜兹國嘗)
(殺校尉賴丹未伏誅請便道擊之因發西國東國兵各二萬人烏孫兵七千人合攻龜兹龜兹謝罪)
(縛其貴人姑翼詣惠惠斬之而還)鄭吉(會稽人為人強執習外國事自張騫通西域李廣利)
(征伐之後初置校尉屯田宣帝時吉以侍郎屯渠犁積榖因發諸國兵攻破車師遷衞司馬使護鄯)
(善以西南道神爵中匈奴日逐王來降吉發兵迎之將詣京師威震西域遂并護車師以西北道故)
(號都護都護之置自吉始焉封安遠侯吉於是中西域而立莫府治烏壘城鎮撫諸國漢之號令班)
(西域者始於張騫成於鄭吉)陳湯(山陽瑕邱人遷西域副校尉與騎都尉甘延壽俱出湯沈)
(勇有大慮多策謀喜奇功先是匈奴郅支單于西破呼偈堅昆丁令兼三國而都之數困辱漢使者)
(殺漢䘙司馬谷吉西挾康居擊破烏孫日益驕倨湯矯制發城郭諸國兵戊巳校尉屯田吏士勒陳)
(往攻之傅其城擊去康居兵斬郅支單于首得漢使節二及谷吉等所齎帛書以歸中書令石顯丞)
(相匡衡抑其功宗正劉向上書訟之遂封延壽義成侯賜湯爵關内侯)段會宗(天水上邽)
(人竟寕中為西域都護西域敬其威信三歲更盡還後數年西域諸國上書願得會宗陽朔中復為)
(都護更盡還以病免歲餘烏孫諸翖侯大亂會宗以左曹中郎將往使定其國而還元延中復遣會)
(宗發戊巳校尉諸國兵即誅烏孫太子番邱會宗選精兵三十弩逕至昆彌所在召番邱責以罪手)
(劒擊殺之小昆彌烏犂靡勒兵數十騎圍會宗會宗與語號泣罷去還賜爵關内侯其後卑爰㚄擁)
(衆欲害昆彌漢復遣會宗往安輯之逾年病卒烏孫中城郭諸國為發喪立祠焉)︹後漢︺耿
恭(扶風茂陵人少慷慨多大略有將帥才永平中為戊己校尉屯後王部金蒲城移檄烏孫諸國)
(宣示漢威德皆遣使獻名馬願遣子入侍恭乃發使迎其侍子匈奴左鹿蠡王攻金蒲城恭乘城搏)
(戰以毒藥傅矢射之匈奴解去恭以疏勒城旁有㵎水可固引兵據之匈奴復來攻擁絶澗水恭於)
(城中穿井十五丈不得水仰歎曰聞昔貳師將軍拔佩刀刺山飛泉湧出今漢德神明豈有窮哉乃)
(整衣服向井再拜有頃水泉奔出衆皆稱萬歲乃令吏士揚水以示寇遂引去其後車師畔與匈奴)
(共攻圍恭數月食盡窮困乃煑鎧弩食其筯革與士卒推誠同死生故皆無二心而稍稍死亡單于)
(更益兵圍之時肅宗即位遣將擊車師攻交河城車師降恭故吏范羌從山北迎恭因相隨俱歸且)
(戰且行三月至玉門以忠節拜騎都尉)班超(扶風平陵人有志不修細節永平十六年竇固)
(擊匈奴以超為假司馬將兵别擊伊吾多斬獲固遣超使西域至鄯善鄯善王廣奉超禮甚備後以)
(有匈奴使者忽更疎懈超覺之悉會其吏士三十六人夜奔匈奴使者營會大風超令十人持鼓伏)
(舍後約見火擊鼓大呼餘悉持兵夾門而伏超乃順風縱火前後鼓噪擊斬其使及從士三十餘級)
(餘衆悉燒死乃以使首示王廣曉告撫慰之遂納子為質授軍司馬收撫西域降于窴王廣德遣吏)
(縛疏勒王兜題其後焉耆攻没都護陳睦龜兹姑墨數攻掠疏勒超士吏單少肅宗即位徵超超發)
(還于窴王以下抱超馬足不得行乃更還疏勒捕斬反者擊破尉頭兵疏勒復定建初三年攻姑墨)
(石城破之五年擊破疏勒反者番辰因發疏勒于窴兵擊莎車明年莎車降自此威震西域永元二)
(年月氏來服明年龜兹姑墨温宿皆降乃以超為都護居龜兹它乾城六年大發衆討焉耆尉犂危)
(須收其王廣汛等於陳睦故城斬之傳首京師西域五十餘國悉皆納質肉屬封定遠侯超在西域)
(三十一年上疏乞還至洛陽卒)班勇(超子有父風永初元年西域叛以勇為軍司馬迎都護還)
(因罷都護元初六年敦煌太守曹宗請復取西域勇上議不可許宜復敦煌郡營兵置副校尉居於)
(敦煌復置長史屯樓蘭延光二年以勇為西域長史屯柳中明年勇至樓蘭鄯善歸附開示恩信龜)
(兹王率姑墨温宿自縛來降因發其兵擊走匈奴收復車師前部四年擊破車師後部更為立王於)
(是車師六國皆平復擊走匈奴數萬餘衆城郭皆安後與敦煌太守張朗討焉耆王元孟張朗徼功)
(先進勇以後期徵還免官)︹唐︺裴行儉(絳州聞喜人累擢安西都護西域諸國多慕義歸附)
(儀鳳二年十姓可汗阿史那都支及李遮匐誘蕃落以動安西詔行儉册送波斯王且為安撫大食)
(使權以制事徑莫賀延磧道迷饑乏行儉止營致祭行數百步水草豐美後來者莫識其處衆以為)
(神至西州揚言大熱未可以進徐召四鎮約畋倍道至都支帳相去十餘里因召都支詣營謁遂擒)
(之並執諸部酋長送碎葉城簡精騎襲遮匐遮匐降悉俘至京師將吏為之刻石碎葉城以紀功)
阿史那社尒(突厥人處羅可汗次子以智勇聞貞觀初内附十四年以交河道行軍總)
(管平高昌二十一年以昆邱道行軍大總管與郭孝恪等五將軍發鐵勒十三部突厥騎十萬討龜)
(兹師次西突厥擊處密處真部敗之入自焉耆西龜兹震恐大破之拔都城追擒其王降者七十餘)
(城刻石紀功而還因說于闐王入朝孝恪在軍牀帷器用多飾金玉以貽社尒不受帝聞而嘉之卒)
(陪葬昭陵治冢象蔥山)王方翼(并州祁人裴行儉討遮匐奏為副兼檢校安西都護方翼)
(築碎葉城面三門紆還多趣以詭出入五旬畢西域胡縱觀莫測其方略悉獻珍寶永淳初十姓阿)
(史那車簿啜叛圍弓月城方翼引兵戰伊麗河敗之俄而三姓兵大至方翼次熱海進戰矢著臂引)
(佩刀斷去遣騎分襲皆驚潰引兵遁去西域震服以功遷夏州都督)蘇烈(字定方以字行冀州)
(武邑人驍悍有氣決從李靖討平突厥頡利擢伊麗道行軍大總管討賀魯出金山北擊處木昆部)
(破之俟斤嬾獨祿以衆萬帳降賀魯率兵十萬拒戰定方兵少令步卒據高攢矟外向自引勁騎陣)
(北原賊三突步陣不能入因其亂擊之斬首數萬級五弩失畢舉衆降乘大雪追北縛賀魯以還由)
(是修亭障列蹊隧唐之州縣極於西海封邢國公高宗時思結闕俟斤都曼先鎮諸胡及疏勒朱俱)
(波喝槃陀諸國叛以定方為安撫大使討平之葱嶺以西遂定)薛仁貴(絳州龍門人副鄭仁)
(泰為鐵勒道行軍總管時九姓衆十餘萬令驍騎數十來挑戰仁貴發三矢輒殺三人賊氣懾皆降)
(仁貴慮為後患悉坑之轉討磧北餘衆擒偽葉護兄弟三人以歸軍中歌曰將軍三箭定天山壯士)
(長歌入漢關)王孝傑(京兆新豐人以軍功進為右鷹揚䘙將軍孝傑居西戎地久盡悉其)
(虛實初貞觀時設龜兹于闐疏勒碎葉為西域四鎮後沒於吐蕃長夀元年孝傑為武威總管討吐)
(蕃盡復故土復置安西都護府於龜兹遷左衞大將軍)
︹本朝︺班第(蒙古鑲黃旗人乾隆十九年準噶爾内亂以兵部尚書赴北路軍營籌辦軍務授定)
(北將軍二十年以定邊左副將軍阿睦爾撒納副之偕西路定北將軍永常定邊右副將軍薩喇勒)
(先後進剿五月大衆入伊犂準噶爾屬衆盡降上奬第首功封一等誠勇公六月獲其台吉)
(達瓦齊獻俘京師與鄂容安駐守伊犂伊犂既定阿睦爾撒納蓄異志覬據之弟及鄂容安薩喇)
(勒以其叛迹已著密疏劾之時先有旨令阿睦爾撒納入覲第等乃趣其行七月令喀爾喀)
(親王額林沁多爾濟監同起程行至烏隆古怱以印授額林沁多爾濟徑由額爾齊斯遁遂叛阿巴)
(噶斯哈丹等掠臺站伊犂道梗逆黨糾喇嘛回人作亂第與鄂容安陷賊中由固勒札赴空格斯轉)
(戰至烏蘭庫圖勒賊蠭集力不支遂自盡賜祭葬如例諡義烈入祀昭忠祠又特建雙烈祠)
(並祀鄂容安圖形紫光閣聖製雙烈詩聖製贊)鄂容安(滿洲鑲藍旗人)
(乾隆十九年準噶爾内亂命赴軍營辦事授西路參贊大臣二十年與定邊右副將軍薩喇)
(勒由西路進剿沿途招降各部人衆五月大軍定伊犂達瓦齊遁鄂容安偕喀爾喀郡王品級青滚)
(雜卜等收其遊牧獲逹瓦齊之叔及其孥並喇嘛六千餘六月達瓦齊就擒鄂容安同班第駐守伊)
(犂時阿睦爾撒納為定邊右副將軍蓄異志謀據伊犂鄂容安同班第等密䟽劾之諭趣阿)
(睦爾撒納赴覲熱河命鄂容安與薩喇勒以兵至塔爾巴哈台相機擒治會阿睦爾撒納行)
(至烏隆古叛逆黨應之臺站斷鄂客安同班第被陷力戰自盡賜祭葬如例諡剛烈入祀昭)
(忠祠並祀雙烈祠之圖形紫光閣聖製詩旌聖製贊)明瑞(滿洲鑲黃旗人)
(襲一等承恩公爵乾隆二十一年以副都統銜赴西路軍營在領隊大臣上行走時阿睦爾撒納叛)
(竄哈薩克明瑞隨定西將軍逹勒黨阿追之再與哈薩克戰多斬獲二十四年加賞毅勇字)
(號授為承恩毅勇公五月隨將軍兆惠勦逆回霍集占於葉爾羌敘功賞雲騎尉世職八月)
(逆酋大小和卓木遁率銳卒往遮力戰敗賊二十六年伊犂回部功成圖形紫光閣聖製)
(贊二十七年授伊犂將軍三十年烏什小伯克賴黑木圖拉等據城為變明瑞親統兵進八月克復)
(之後以征緬甸授一等誠嘉毅勇公陣亡諡果烈)舒赫德(滿洲正白旗人乾隆二十三年)
(以頭等侍衞銜駐防阿克蘇十月將軍兆惠追剿逆回霍集占冞入被圍命定邊右副將軍)
(富德往援授舒赫德參贊大臣十二月簡阿克蘇銳卒并諸路兵先至者馳援兆惠軍二十四年與)
(富德合軍至呼爾璊賊騎五千餘迎戰擊敗之轉戰五日四夜戮賊千餘會阿里衮督解馬亦至乘)
(夜呼突斫陣兆惠聞鎗礮聲知援至夾擊逆酋波羅泥都中鎗遁二十六年圖形紫光閣)
(聖製贊三十六年土爾扈特等全部歸順命往經理撫輯悉心籌畫動合機宜卒諡文襄入)
(祀賢良祠)伊勒圖(滿洲正白旗人乾隆三十五年授伊犂將軍六月土爾扈特汗渥巴錫台)
(吉策伯克多爾濟並舍棱等率部衆三萬餘戶歸順命伊勒圖加意撫綏俾得所四十年疏)
(言伊犂屯田兵三千現改駐攜眷兵應就近增建城堡議從所請在外宣力多年辧理蒙古厄魯特)
(等部落事務衆部落皆心服且久任伊犂將軍辦事妥協卒諡襄武入祀賢良祠)阿桂(滿洲)
(正白旗人乾隆二十四年往霍斯庫魯克同副將軍富德剿辦逆回霍集占八月追賊至阿勒楚爾)
(又追至伊西洱庫爾諾爾回衆乞降霍集占遁走拔達克山是年回部悉平命管理伊犂屯)
(田事務奏籌辦耕牧城守各事宜又奏請定山川土榖諸祀典二十五年以西陲底定圖形紫光)
(閣聖製贊二十六年奏伊犂牧羣蕃息請停止内地購辦又奏招徕葉爾羌喀什噶爾阿克)
(蘇烏什等處回人添駐伊犂耕種三十二年授伊犂將軍卒諡文成)奎林(滿洲鑲黃旗人乾隆)
(四十五年授烏嚕木齊都統四十六年奏庫爾喀喇烏蘇精河歲需兵八百給屯差今改派眷兵六)
(百四十六尚缺兵百五十四請撥濟木薩瑪納斯兵攜眷移駐下軍機議行又奏請將烏什葉爾羌)
(駐防兵照喀什噶爾英吉沙爾例三年一換議行是年授烏里雅蘇臺將軍五十年授伊犂將軍卒)
(諡武毅)保凝(蒙古正白旗人乾隆五十二年授伊犂將軍五十四年奏請增設委前鋒參領)
(嘉慶三年請撥伊犂積貯銀一萬生息養所屬鰥寡孤獨上從之保凝久任伊犂鎮静安詳)
(藩部悅服卒諡文端)
大清一統志
伊犂(在迪化州西一千七百七十里東至額通古里嶺接喀喇沙爾界西至塔拉斯河接藩屬右哈)
(薩克界南至沙圖阿璊軍臺接阿克蘇界北至巴勒喀什池接左哈薩克界東南踰天山接庫車界)
(東北至呼蘇圖布拉克軍臺接庫爾喀喇烏蘇界西南至英噶爾接東布魯特界西北至吹河接右)
(哈薩克界至京師一萬八百二十里)
︹建置沿革︺漢爲烏孫國地後漢至晉並同北魏爲悦
般高車國地周爲突厥地隋爲西突厥及石國地
唐爲西突厥地有數部突騎施索葛莫賀部入唐
爲嗢鹿州都督府突騎施阿利施部入唐爲絜山
都督府皆隸北庭都護府又西境爲笯赤建國及
石國東境地宋為回鶻地後屬西遼元為阿爾穆
爾(舊作阿力麻里今改正)諸王海都行營處後屬都哩特穆
爾(舊作篤來帖木兒今改正)明為衞拉特地(舊作瓦刺今改正)
本朝為準噶爾庭乾隆二十年官軍進討準噶爾諸
鄂托克爭先降五月我兵抵伊犂厥酋達瓦齊率
萬餘人渡河遁追及之回人霍集斯伯克擒之以
獻伊犂平八月阿睦爾撒納畔將軍策楞以兵追
至塔勒奇嶺阿睦爾撒納奔哈薩克十一月準部
台吉呢瑪哈薩克沙喇與巴雅爾莽噶里克等搆
亂將軍兆惠東援屢殲賊衆二十二年以富德副
兆惠軍分南北路進討時阿睦爾撒納自哈薩克
歸富德追之哈薩克降阿睦爾撒納奔俄羅斯餘
黨以次擒滅伊犂復定二十九年於伊犂河北建
惠遠城三十年建惠寕城先是二十七年於伊犂
河北二十里築寕遠城城東北岡上恭勒
高宗純皇帝聖製平定準噶爾勒銘伊犂碑文後勒銘伊
犂碑文各一篇四體字書刻石於其上(高宗純皇帝)
(聖製平定準噶爾勒銘伊犂之碑曰惟盡所覆俾我皇清罔不在宥惟清奉天昊天)
(撫薄海兆庶悉主悉臣叶太祖宗世祖肇基宅中皇耆其武太聖祖)
(世宗覲光揚烈克臻郅隆逮予藐躬思日孜孜期四海同風咨汝凖噶爾叶亦蒙古同類何)
(自外攜數世梗化篡奪相仍碩仇其下厥達瓦齊甚毒於酲衆心疧疧如苗斯蟊如&KR3280;斯螫衆口嗷)
(嗷視爾嗷止予焦勞止期救不崇朝止視爾疧止予噫嘻止亟出汝塗泥止迺命新附爾為先鋒熟)
(悉其路迺命勁旅攜數月糧母或掠擄師行時雨王旅嘽嘽亦無潦阻左旋右抽王旅渾渾既暇以)
(休烏嚕木齊及五集賽度之折折台吉宰桑迎降恐後奚事斧吭波羅塔拉闥爾奇嶺險如關闔倒)
(戈反攻達瓦齊走旦夕塗窮回部遮獲彼鼠斯喙地入無隙露布飛至受俘午門爰貸其罪自今伊)
(始四部我臣伊犂我宇叶曰綽羅斯及都爾伯特和碩特輝特封四可汗衆建王公游牧各安宰桑)
(公臣屬我旗籍誰汝苦辛爾恭爾長爾孳爾幼徐以教養爾駝爾牛爾羊爾馬畜牧優游分疆各守)
(母相侵陵以干大咎齊禦外域曰布魯特越哈薩克醉飲飽食敬興黃教福自天錫伊犂平叶矣勒)
(貞珉矣於萬斯年矣高宗純皇帝聖製平定準噶爾後勒銘伊犂之碑曰天之所培)
(者人雖傾之不可殛也天之所覆者人雖栽之不可殖也嗟汝準噶爾何狙詐相延以世而)
(為賊也彊食弱衆陵寡血人於牙而茂知悛易也云興黃教敬佛菩薩其心乃如夜叉羅刹之以人)
(為食也故罪深惡極自作之孼難逭活也先是分封四部衆建宰桑四圖什墨廿一昂吉蓋欲繼絶)
(舉廢以休以息也而何煽亂不己焦爛為期終於淪亡胥盡伊犂延袤萬里寂如無人之域也是非)
(我佳兵不戢以殺為德也有弗得已耳西師之什實紀其詳悉也以其反覆無常遲益久而害益深)
(則其叛亂之速未嘗非因禍而致福也是蓋天佑我皇清究非人力也伊犂既歸版章久安)
(善後之圖要焉已定者詎宜復失也然屯種萬里之外又未可謂計之得也其潛移默運惟)
(上蒼鑒之予惟奉時相機今日之下亦不敢料以逆也是平定準噶爾後勒銘伊犂之碑所由作也)
︹晷度︺北極高四十三度五十六分距
京師偏西三十四度二十分夏至晝長六十一刻一
分夜長三十四刻十四分冬至晝長三十四刻十
四分夜長六十一刻一分午正日景夏至長三尺
七寸三分冬至長二丈四尺零四分春分秋分長
九尺六寸四分(西域圖志按西域圖志謂九州以外分野之說不足信爰舉極度)
(晷景高卑贏縮之數志之兹謹遵纂入分著各篇)
︹形勢︺西雷翥海南疏勒北瀚海(唐書突厥傳)居天山之陰
形勢甲於諸部氣候和暖人民殷庶物產饒𥙿西
陲一大都會(西域圖志)
︹風俗︺烏孫不田作種樹隨畜逐水草與匈奴同俗(漢書)
(西域傳)其俗皆逐水草無城郭惟所屬回人因其舊
俗築城以居(西域圖志)
︹城池︺惠遠城(在伊犂河北乾隆二十八年築周九里門四東曰景仁西曰悅澤南曰宣闓北)
(曰來安五十八年增築東面展二百四十丈)熙春城(在惠遠城東八十里地名哈喇布拉)
(克西北距綏定城一百里乾隆四十五年築周二里門三東曰覲恩西曰凝爽南曰歸極)寕遠
城(在伊犂河北惠遠城東南九十里地名固勒札西北距熙春城十里乾隆三十七年築周四里)
(門四東曰景旭西曰環瀛南曰嘉會北曰歸極)綏定城(在惠遠城西北三十里地名烏哈爾)
(里克東南距惠寕城九十里乾隆二十七年築周四里門三東曰仁熙西曰義集南曰利渠)塔
勒奇城(在惠遠城西北三十里東距綏定城十里北距廣仁城五十里西北距拱宸城八十)
(里乾隆二十六年築周一里五分六釐無城名亦無門名)瞻德城(在惠遠城西北七十里地)
(名察罕烏蘇東少北距廣仁城二十里東南距塔勒奇城三十里乾隆四十五年築周三里門三東)
(曰升瀛西曰履平南曰延景)廣仁城(在惠遠城西北九十里地名烏克爾博羅素克東南)
(距綏定城六十里乾隆四十年築周三里門三東曰朗輝西曰迎灝南曰溥惠)拱宸城(在惠)
(遠城西北一百二十里地名和爾郭斯東少北距瞻德城七十里乾隆四十五年築周三里門三東)
(曰寅暉西曰遵樂南曰綏定)惠寕城(在伊犂河北惠遠城東北七十里地名巴彦岱東南)
(距熙春城十里乾隆三十一年築周六里門四東曰昌彙西曰兆豐南曰遵軌北曰承樞嘉慶十年)
(拆去頽垣稍移向西四面共新築九百九十丈添建門二西南曰協阜西北曰綏城)
︹屬境︺都爾伯勒津(在伊犂東一百二十里)哈什(在空格斯北爲伊犂東最近要)
(地與空格斯相脣齒形勢殊勝乾隆二十年阿睦爾撒納叛將軍班第尚書鄂容安戰殁於此二十)
(四年西域平遂入版圖)登努勒台(在伊犂東哈什河北)空格斯(在伊犂東南四)
(百四十里唐爲西突厥南庭地勢寬平宜耕牧爲伊犂東南最要地舊爲準噶爾烏魯特霍爾博斯)
(鄂拓克游牧之所)納喇特(在哈什南伊犂東南險隘處有卡倫)庫爾圖(在伊犂河)
(南舊為準噶爾布庫斯鄂拓克游牧處)古爾班阿里瑪圖(在庫爾圖東舊為準)
(噶爾庫本諾雅特部鄂齊爾烏巴什之昂吉)塔拉噶爾(在伊犂河南阿里瑪圖東又東)
(為圖爾根為準噶爾多果魯特鄂拓克游牧處又東為古爾班察畢達爾為古爾班沙濟垓為塔拉)
(錫克為沙圖沙圖西為庫爾墨圖為古爾班呼蘇台為古爾班薩里自庫爾圖東南至沙圖沙圖西)
(南至古爾班薩里皆在伊犂河西南岸唐為突騎施絜山都督府地)沙布爾托海(在伊)
(犂西南一百四十里山谷聯延並設卡倫)庫納薩爾(在伊犂西南二百里又西為烏蘭哈)
(勒噶為濟爾噶朗為圖爾根阿察為古爾班哲爾格斯其南境為天山之木素爾鄂拉接回部界)
春濟(在伊犂西南三百里又西南為塔木哈為特木爾里克為格根為呼圖克拜為鄂爾和珠)
(爾為哈爾奇拉山谷聯延並設卡倫)和爾郭斯(在伊犂西一百三十里有屯田自此西北)
(行為奇齊克為奎屯南行為惠番又西北為博羅呼濟爾為烘和爾鄂籠皆在伊犂河北境並設卡)
(倫)阿爾沙圖(在圖斯池東南岸其北為特布克在池東岸其西為野圖庫斯為昭哈為)
(古爾班雅爾哈齊為巴爾渾為塔木哈為托索爾為通為阿克賽為空郭爾額隆皆在池南岸自阿)
(爾沙圖至此東西四百里之間水草豐饒地宜游牧舊為和碩特部沙克都爾曼濟之昂吉空郭爾)
(額隆西北為科什噶爾為裕勒阿里克皆在池西岸池東岸有什巴爾圖和碩其西為喀喇諾海又)
(西為沙塔圖又西為庫爾墨圖又西為推圖墨克又西為扎喀巴哈圖又西為和鄂爾察罕烏蘇又)
(西為古爾班薩里又西為古爾班克敏皆在池北岸水草之利遜於南岸)英噶爾(在圖斯池)
(西南二百餘里又西為伯得里克額得墨克其南踰山為布魯特界)塔拉斯(在伊犂西舊為)
(杜爾伯特部游牧處其西為烏勒木木納爾又西南為蕯爾巴噶什南踰山通藩屬布魯特界)薩
勒齊圖(在伊犂西北吹河南岸其西為沙木什為格格圖布拉納為阿什圖為逹布蘇圖為)
(阿爾察克圖為伊蘭巴什為庫努克薩爾為索郭魯克為哈喇巴勒圖為古爾班哈納圖為阿什布)
(里為和爾衮皆在吹河之南東西五百里南北三百里舊為準噶爾部納默庫濟爾噶爾巴圖爾烏)
(巴什和通墨額根之昂吉)吹(在伊犂西北自圖斯池西北二百里至薩勒齊圖又西北行五百餘)
(里統名曰吹其地水草豐饒宜游牧其東北為伊爾該圖鄂拉又北踰山接左哈薩克界)哈討
(在伊犂西北自此東北為磨垓圖為哲克得哲克得西北為雅木勒克為察臣哈拉至巴勒喀什池)
(南察臣哈拉西為哈喇塔勒為達蘭呼都克為托博隴皆在巴勒喀什池南托博隴舊係準噶爾額)
(爾克騰鄂拓克游牧處托博隴西北為庫克車勒庫克車勒南為圖古里克皆在巴勒喀什池南有)
(平野宜駐牧)阿里瑪圖(在伊犂北一百里)烏爾圖古爾畢(在伊犂東)
(北一百四十里)博羅布爾噶蘇(在伊犂東北二百里舊為輝特台吉唐古忒游牧之)
(地乾隆二十年内附為伊犂東境門戶東北踰山接晶河界)幹珠罕(在伊犂東北自塔勒)
(奇卡倫東北行九十里至其地自此西行為碩波圖又西北行為庫克托木東行為莎達巴罕北行)
(為沁逹蘭列山如屏並設卡倫)博羅塔拉(在伊犂東北三百里塔勒奇山拱其南博羅和)
(洛山罕哈爾察海山環其西阿勒坦特布什山屏其北博羅塔拉河自西北來東南流鄂托克賽里)
(河自西南來東北流至博羅塔拉而合又分流繞其南北又合而東流入布勒哈齊池山水迴繞泉)
(甘土肥形勢最勝為唐雙河都督府舊境乾隆二十年將軍班第討準噶爾至此其宰桑率屬内附)
(伊犂平後阿睦爾撒納竊據以叛將軍策楞等進討阿睦爾撒納北走哈薩克博羅塔拉遂入版圖)
︹戸口︺(駐防滿洲兵六千五百七十四名錫伯兵一千十八名索倫達呼爾兵一千十八名察哈爾兵)
(一千八百三十七名綠旗兵三千九十八名厄魯特上三旗一千二百四十二名下五旗二千四百)
(八十名回戸六千四百六戶二萬三百五十六名口民戸七十一戶二百九名口遣犯為民五百三)
(十三名口)
︹田賦︺(屯田五萬五百八十八畝屯兵一千八百名差操兵一千二百名民田六千五百二十一畝額)
(徵糧三百五十一石二斗八升額徵回戸糧十萬石額徵賦一百六兩五錢)
︹臺站︺巴圖孟克臺(惠遠城南十五里在伊犂河南)海弩克臺(巴圖孟克臺東)
(南九十里)索郭爾臺(海弩克臺東南九十里)博爾臺(索郭爾臺西南八十里)
和納海臺(博爾臺西南一百里)特克斯臺(和納海臺西南一百里)沙圖
阿璊臺(特克斯臺西南八十里自沙圖阿璊臺南行五里為天橋伊犂阿克蘇交界之所又)
(南九十五里為噶克察哈爾海臺至冰嶺之陰矣以上伊犂南境)沙喇布拉克臺
(惠遠城北七十里未建惠遠城之先將軍參贊大臣皆駐劄綏定城故於綏定城東北烏哈爾里克)
(地方設立底臺嗣移至沙喇布拉克安設仍為底臺)塔勒奇阿璊臺(沙喇布拉克臺)
(北少西六十里)博爾齊爾臺(塔勒奇阿璊臺北少東四十里)鄂爾追圖博
木臺(博爾齊爾臺東北八十里)呼蘇圖布拉克臺(鄂爾追圖博木臺東八十)
(里又東一百二十里至托霍木圖臺為庫爾喀喇烏蘇所屬以上伊犂北境)
︹卡倫︺伊犂河口(惠遠城營務處轄)塔勒奇幹珠罕固勒
扎渡口(以上惠寕城領隊轄)固爾班托海安達拉春濟
大橋(以上錫伯營領隊轄)和爾郭斯齊齊罕奎屯
博羅呼濟爾烘和羅鄂籠惠番(以上索倫營領隊轄)烏
蘭布喇逹爾逹木圖札克鄂博哈布塔海
烏柯克沁逹蘭莎達巴罕沖庫克庫
庫托木(以上察哈爾營領隊轄)特克斯色沁多木逹都哈
布哈克伊克哈布哈克察察(以上厄魯特營領隊轄其移設)
(及添撤各卡倫不備載)
︹山川︺阿布喇勒山(在惠遠城東二百餘里由天山正幹之額布圖嶺分支迤西北行在)
(哈什河空格斯河環帶間為伊犂城之東屏乾隆二十八年秩於祀典有歲祭阿布喇勒山文按)
(伊犂城東境諸山如博克達山哲爾格斯山哈屯博克達山額林哈畢爾噶山皆與迪化州接界哈)
(喇古顏山與庫爾哈喇烏蘇路接界其東南境如納林奇喇山海都山逹蘭嶺拜拉克山汗騰格里)
(山與回部喀喇沙爾庫車接界已分載各卷中兹不複出總敘於此以備互考按蒙古語山曰鄂)
(拉嶺曰逹巴水曰烏蘇河曰郭勒池曰淖爾泉曰布拉克回準部語山曰塔克準部語池曰庫勒即)
(庫爾回語大河曰達里雅濬成之河曰鄂斯騰今並改正)庫穆什山(在伊犂西南額德墨)
(克嶺西二百里庫穆什河發源東麓)格登山(在伊犂西南乾隆二十年將軍班第等平伊犂)
(擊達瓦齊於此有高宗純皇帝聖製平定準噶爾勒銘格登山碑文有告祭歲祭格登山文)
(高宗純皇帝聖製平定準噶爾勒銘格登山之碑曰格登之崔嵬賊固其壘叶我師堂堂其)
(固自摧格登之嶻薜賊營其穴我師洸洸其營若綴師行如流度伊犂川粤有前導為我具船渡河)
(八日遂抵格登面淖背巖藉一昏冥曰擣厥虛曰殲厥旅豈不易易將韜我武將韜我武詎曰養寇)
(曰有後謀大功近就彼衆我臣已有成辭火炎崑岡懼乖皇慈三巴圖魯二十二卒夜斫賊營萬衆)
(股栗人各一心孰為汝守汝頑不靈尚竄以走汝竄以走誰其納之縛獻軍門追悔其遲於恒有言)
(曰殺寕育叶受俘赦之光我擴度漢置都護唐拜將軍費賂勞衆弗服弗臣既臣斯恩旣服斯義勒)
(銘格登永詔億世)圖賚愛古爾山(在伊犂西察察圖嶺北四十里伊犂河南岸)
墨爾根西里山(在伊犂西山東北去伊犂河三百里山脈自他巴爾遜嶺西北瀕圖)
(斯池北岸折西北行至此)阿圭山(在伊犂西墨爾根西里山北四十里)布喀山(在伊)
(犂西北伊犂河南岸圖賚愛古爾山西北唐書伊列河以西咄陸可汗建庭鏃曷山西即其地也)
庫隴奎山(在伊犂西北察罕布古圖山西南一百里舊音庫隴癸乾隆二十三年將軍兆)
(惠擊敗賊衆於此高宗純皇帝聖製有庫隴癸之戰詩)察罕布古圖山(在伊)
(犂西北山脈自博羅和洛山分支西北三百里至此)阿勒坦額墨爾山(在伊犂西)
(北乾隆二十八年秩於祀典有歲祭阿勒坦額墨爾山文新疆識略山在惠遠城西北四百餘里)
渾都賴山(在伊犂西北峙吹河北岸又哈什河南岸亦有渾都賴山非此山也)呼巴
海山(在伊犂西北圖斯池西北吹河環抱之間)庫古里克山(在伊犂西北渾都賴)
(山東北一百里)伊爾該圖山(在伊犂西北阿圭山西北五百五十里山脈自墨爾根西)
(里山西行近傍伊犂河西南二面連山相次屈折至此)巴噶布魯勒山(在伊犂西)
(北塔拉斯河下流之西)伊克布魯勒山(在伊犂西北阿爾沙河之西與巴噶布魯)
(勒山東西相距二百餘里自是西北行沙磧彌望時露峯頂不知紀極)塔勒奇山(在伊)
(犂北谷長七十里乾隆二十八年秩於祀典有歲祭塔勒奇山文新疆識略塔勒奇山在惠遠城北)
(九十里乾隆二十年北路大軍由波羅塔拉越此山之陰進剿嶺險峻如關谷中林木茂密俗呼爲)
(果子溝嶺下出泉匯爲大河徑流谷中往來者分繞水之東西自松樹頭至山口凡橋四十二座)
博羅和洛山(在伊犂北塔拉奇山南谷口之西北一百里)烘郭爾山(在伊)
(犂北博羅和洛山西山脈自庫爾喀喇烏蘇之額布圖嶺分支西行至此崇岡峻拔乾隆二十八年)
(秩於祀典有歲祭烘郭爾山文按博羅和洛烘郭爾兩山爲博羅塔勒之西屏博羅塔勒爲突厥)
(賀魯牙則突厥傳之金牙山疑與是山相近)罕哈爾察海山(在伊犂北博羅和洛)
(山北二百里)阿勒坦特布什山(在伊犂北罕哈爾察海山東二百里舊爲準噶)
(爾巴哈沁部游牧處係賽音伯勒克之昂吉宰桑烏魯木亦游牧其地乾隆二十年官兵進討烏魯)
(木遂内附)呼察斯阿爾噶里圖山(在伊犂北罕哈爾察海山西北三百餘里)
(濱巴勒喀什池)博羅布爾噶蘇山(在伊犂東北庫爾喀喇烏蘇之哈喇古顔山西)
(一百里山有東西二谷入東谷口西行三十里為覺羅托海又西南一百一十里為額博爾濟嶺又)
(西九十里為塞特爾台哈喇海其地皆在山谷中又西九十里出西谷口全山之形勢始盡)色
伯蘇台山(在伊犂東北山脈自鄂爾和楚克山分支東南行百餘里至此)納喇特
嶺(在伊犂東與庫爾喀喇烏蘇之額布圖嶺相接)他巴爾遜嶺(在伊犂西南東北距)
(伊犂河三百里東距特克斯河源二百里西距圖斯池一百里其脈從汗騰格里山西行百里至此)
察察圖嶺(在伊犂西南南去他巴爾遜嶺八十里)烏可克嶺(在伊犂西南)
額得墨克嶺(在伊犂西南烏可克嶺西一百里與圖斯池南境之山逶迤相屬嶺北泉)
(流競發即塔拉斯河源)哈喇布拉嶺(在伊犂西南庫穆什山西二百里哈喇布拉河)
(發源其地)莎嶺(在伊犂西北伊犂河東北岸巴勒喀什池南庫隴奎山西南在伊犂河環抱之)
(閒)阿斯哈嶺(在伊犂西北東南去阿圭山五十里)薩勒巴圖烏蘭布
喇嶺(在伊犂北博羅和洛山北一百里)庫克托木嶺(在伊犂北罕哈爾察海山)
(之東北)伊犂河(古曰伊列河亦曰伊麗河又曰帝帝河即今伊犂河也東源為空格斯河)
(西南源為特克斯河東北源為哈什河合而西流名伊犂河源流共長一千四百里準部巨川也南)
(北支流不一北則固爾札河古爾班察罕水阿里瑪圖河策集河南則呼那海博拉河古爾班哈爾)
(奇拉河左右交注合而西流四百餘里折西北流又四百餘里南會支河北行二百里入巴勒喀什)
(池乾隆二十五年西域平遣官告祭秩於祀典有告祭歲祭伊犂河文新疆識略伊犂河經阿布喇)
(勒山南哈什河北來入之河水西流南分二渠又西經寕遠城南又西經熙春城惠寕城南北分為)
(大渠又西經惠遠城南又西烏哈爾里克河北來入之又西經塔勒奇城南塔勒奇水北來入之又)
(西小西溝大西溝察罕烏蘇水北來入之又西經拱宸城南和爾郭斯水北來入之又西察林河南)
(來注之庫隴癸水北來注之又西北車里克河南來注之又西北入於巴勒喀什淖爾)哈什
河(在伊犂東空格斯河北源出哈喇古顏山南麓西南流二百四十里至都爾伯勒津西會空格)
(斯河乾隆二十八年秩於祀典有歲祭哈什河文)空格斯河(在伊犂東南源出空格斯)
(東額通古里嶺西麓西北流三百餘里至都爾伯勒津西南會特克斯河又西流三十里東北會哈)
(什河西為伊犂河乾隆二十八年秩於祀典有歲祭空格斯河文新疆識略崆吉斯河源在惠遠城)
(東七百餘里山中即空格斯河也)特克斯河(在伊犂南源出汗騰格里山北麓東流三)
(百餘里北會空格斯水又西流四十餘里至都爾伯勒津會哈什水為伊犂河河自發源處東行南)
(北山泉支流咸會其在南山者曰沙拉揚子泉古爾班哈巴哈泉哈爾衮泉古爾班木素爾泉察罕)
(水阿古野斯泉古爾班莫力台泉特里克泉庫克烏蘇泉和爾代泉古爾班濟爾噶朗泉其在北山)
(者曰阿爾班泉哈爾噶朗圖泉色勒圖泉羣源瀺灂次第流注新疆識略河源在惠遠城西南五百)
(餘里山中東北流八百餘里由諾穆琿松山東會崆吉斯河)額得墨克河(在伊犂西)
(塔拉斯河源東北烏可克嶺西有二源合西北流三百餘里西入塔拉斯河)古爾班哲
爾格河(在伊犂西額得墨克河北源出哲爾格山西麓有三源西流三百里合爲一水入塔)
(拉斯河)庫穆什河(在伊犂西源出庫穆什山東北流二百里入塔拉斯河)阿爾
沙河(在伊犂西塔拉斯河西二百餘里源出南山中始東流百餘里折北流百餘里經巴噶布)
(魯勒山之西又西北流百餘里入沙磧其南有明泉出哈喇布拉嶺北西流四十里匯爲小澤周十)
(餘里由是南踰山嶺入布魯特境)哈喇布拉河(在伊犂西庫穆什河西北源出哈喇)
(布拉嶺東北流四百里入塔拉斯河)阿斯哈河(在伊犂西北源出阿斯哈嶺東流百五十)
(里入伊犂河)塔拉錫克河(在伊犂西北阿斯哈河南六十里源出墨爾根西里山東)
(流百六十里入伊犂河)古爾班賽里河(在伊犂西北塔拉錫克河西南六十里其)
(東爲古爾班胡蘇圖河又東爲古爾穆圖河又東爲烏蘭水又東爲沙達圖泉爲鄂台河爲那林河)
(諸水皆發源南山匯而成河又東流折而北又西會塔拉錫克河入伊犂河)阿里瑪圖
河(在伊犂西北濱河有果木南流入伊犂河乾隆二十八年秩於祀典有歲祭阿里瑪圖河文新)
(疆識略西河里瑪圖水在惠遠城西北一百二十餘里)策集河(在伊犂西北東北距博羅)
(和洛山五十里南流入伊犂河乾隆二十八年秩於祀典有歲祭策集河文新疆識略河在惠遠城)
(西北二百餘里)薩瑪勒河(在伊犂西北東北距博羅和洛山二百里東為額蘇克河西為)
(奎屯河南流伊犂河北岸土田均資灌溉乾隆二十八年秩於祀典有歲祭薩瑪勒河文)奎屯
河(在伊犂西北南流入伊犂河乾隆二十八年秩於祀典有歲祭奎屯河文)圖爾根河
(在伊犂西北源出阿斯哈嶺北麓東北流一百三十里入伊犂河)塔拉噶爾河(在伊)
(犂西北圖爾根河西北二十里伊犂河下流南東北流八十里入伊犂河西二十里有古爾班阿里)
(瑪圖泉凡三道源出阿圭山北麓東北流不通伊犂河)額什圖河(在伊犂西北塔拉噶)
(爾河西十五里東北流八十里入伊犂河下流)庫爾圖河(在伊犂西北額什圖河西北二)
(十里東北流百餘里入伊犂河下流)吹河(在伊犂西北源出圖斯池西北山流經渾都賴山又)
(西北分支東行為諾渾池又西北經流千里伊犂西北境之巨川也其自南來會之水無數咸發源)
(呼巴海山迤西諸嶺各流一二百里匯入吹河西北入於和什池)薩拉圖河(在伊犂西)
(北源出呼巴海山北流六十里入吹河)沙木什河(在伊犂西北薩拉圖河西三十里北)
(流八十里入吹河)烏蘭烏蘇河(在伊犂西北沙木什河西二十里北流一百十里入)
(吹河)格格圖河(在伊犂西北烏蘭河西二十里有二源北流四十里而合又北流百二十)
(里入吹河)阿什圖河(在伊犂西北格格圖河西二十里北流一百四十里入吹河)達
布蘇圖河(在伊犂西北阿什圖河西二十里北流百里入阿什圖河)阿爾察圖
河(在伊犂西北達布蘇圖河西四十里有東北兩源各北流七十里而合又東北流五十里入吹)
(河)伊蘭巴什河(在伊犂西北阿爾察圖河西南北流不入吹河)庫克薩爾
河(在伊犂西北伊蘭巴什河西三十里東流一百五十里入吹河)索郭魯克河(在伊)
(犂西北庫克薩爾河西二十里北東流一百五十里入吹河)察罕烏蘇河(在伊犂西)
(北索郭魯克河西二十里北東流一百四十里入吹河)哈喇巴勒圖河(在伊犂西)
(北察罕烏蘇河西二十里北流四十里停為一池周三十里又北流五十里入吹河)古爾班
哈納圖河(在伊犂西北河流三道東道中道北流七十里而合又北流六十里其西道北)
(流一百五十里共匯入墨爾根河)阿什布魯爾河(在伊犂西北哈納圖河西二十)
(五里北流七十里入墨爾根河)墨爾根河(在伊犂西北阿什布魯爾河西二十五里北流)
(五十里東會阿什布魯爾河哈納圖河又北東流八十里入吹河)塔拉斯河(在伊犂西)
(北吹河西南三百餘里源出天山北額得墨克嶺初分四水北行三十餘里合流北注東西匯入之)
(河凡十餘道支河交會之處經流二百餘里為塔拉斯河上流又名烏魯穆瑪拉爾河支河交會後)
(西行三百里之閒又名察拉哈雅河由是折西行二百里為小海周迴三百里總名塔拉斯河)哈
喇河(在伊犂西北古爾班哲爾格河北一百里源出呼巴海山西麓北會四小水行三百餘里)
(西入塔拉斯河)庫克烏蘇河(在伊犂西北源出庫隴奎山北麓北流三百餘里入於巴)
(勒喀什池)哈喇塔勒河(在伊犂西北察罕布古圖山東北西北流三十里入察林河)
察林河(在伊犂西北源出罕哈爾察海山西麓西北流百里南會哈喇塔勒河又西北流八)
(十里入庫克烏蘇河匯入巴勒喀什池)哲克得河(在伊犂西北察林河北三十里西流)
(百餘里入於巴勒喀什池)必齊干河(在伊犂西北哲克得河北五十里北流入巴克伯勒)
(齊爾河)巴克伯勒齊爾河(在伊犂西北必齊干河東北西北流百五十里入於)
(巴勒喀什池)塔勒奇河(在伊犂北源出塔勒奇山南谷口外天山下西南流一百二十)
(里入伊犂河)鄂拓克賽里河(在伊犂北源出博羅和洛山西北行一百里又西北)
(一河源出罕哈爾察海山東南流二河匯而東流三十里為博羅塔拉河)博羅塔拉河
(在伊犂東北西承鄂拓克賽里河及西北一河各流三十里至此復分南北二河各東行七十里遶)
(博羅塔拉地南北又合而東流四十里南會庫爾喀喇烏蘇之庫色木蘇克河入於布勒哈齊池西)
(域圖志唐蘇定方追賀魯至雙河後西二百里即扺金耳山賀魯跳伊犂水而逸是雙河在伊犂水)
(東二百里外也今伊犂迤東之河最近伊犂郭勒者為鄂拓克賽里郭勒稍東南為庫色木蘇克郭)
(勒兩河交流同入於布勒哈齊淖爾應即唐書所謂雙河亦因其兩河交流而名之耳)察罕
水(在伊犂西北塔勒奇河西凡三河亦名古爾班察罕水乾隆二十八年秩於祀典有歲祭察罕)
(烏蘇文新疆識略水在惠遠城西北一百餘里)森格爾池(在伊犂西南額得墨克嶺南麓)
(周迴五十餘里不通他水)圖斯池(在伊犂西三百餘里東西四百里南北二百里周廣六百)
(餘里四圍之水咸匯於此其自北入者為喀喇諾海泉沙塔圖泉庫爾墨圖泉推圖墨克泉扎喀巴)
(哈圖泉和鄂爾察罕水古爾班薩里泉古爾班克敏泉其自東入者為什巴爾圖河碩泉特布克泉)
(濟爾哈朗泉别有圖爾根察泉古爾班扎爾奇斯泉西北入濟爾哈朗泉匯入池其自南入者為阿)
(爾沙圖泉哈拉河野圖庫斯泉伊克烏蘭泉昭哈泉古爾班雅爾哈齊泉巴爾渾泉塔木哈泉托索)
(爾泉通泉阿克賽泉空郭爾額隆泉烏拉巴什泉鄂拉河其自西北入者為和碩和爾泉運阿里克)
(泉察察爾哈奈和賴泉衆流環集約以百數包納廣大四時不盈不減伊犂西境巨浸也所納諸水)
(以東偏之濟爾哈朗為最大餘皆行三四十里或六七十里兹不復重列彙敘於此以見梗概唐書)
(王方翼傳七月次葉河無舟而冰合突厥傳蘇定方追賀魯至碎葉水盡奪其衆考唐碎葉水在伊)
(麗河西今伊犂河西之水最大者無如圖斯池其為碎葉遺跡無疑王方翼先敗烟麪兵於伊犂河)
(追北至葉河是即碎葉水之别名即為圖斯池無疑也)和什池(在伊犂西北吹河以南諸)
(水咸會於此周迴三百里)阿克庫勒池(在伊犂西北沙磧中小澤也周迴五十里)必
庫勒池(在伊犂西北東南去阿克庫勒池二百里圓廣亦如之又西行入哈薩克界)巴
勒喀什池(在伊犂北周迴八百餘里伊犂全河經流千里屈折注此百川並會蓋準噶爾)
(部西北最大澤也左右支河水淺可度處有五曰額蘇斯德曰喀拉塔拉曰輝邁拉圖曰温托爾格)
(曰塔爾輝塔總名多渾多渾者蒙古語渡口之謂新疆識略淖爾東西七百餘里南北百餘里中有)
(三山曰瑪尼圖噶都爾干曰阿拉克罕曰察罕托海噶都爾干)阿拉克圖古勒池
(在伊犂東北庫爾喀喇烏蘇之布勒哈齊池西北五十里周迴四百餘里乾隆三十一年秩於祀典)
(有歲祭阿拉克圖古勒淖爾文)察罕賽喇木池(在惠遠城東北二百里&KR0763;爾喀喇烏)
(蘇之庫色木蘇克河西北鄂拓克賽里河東南源出塔勒奇山西周迴可百里即長春西游記之天)
(池海也乾隆二十八年秩於祀典新疆識略四周皆大山周三百餘里)
︹古蹟︺古烏孫國(漢書烏孫國大昆彌治赤谷城去長安八千九百里東至都護治所千七)
(百二十一里西至康居蕃内地五千里地莽平多雨寒山多松樠不田作種樹隨畜逐水草與匈奴)
(同俗國多馬民剛惡最為強國東與匈奴西北與康居西與大宛南與城郭諸國相接又温宿國北)
(至烏孫赤谷六百一十里按温宿為今阿克蘇由阿克蘇北至圖斯池西北之呼巴海山六百餘)
(里則呼巴海山當即烏孫之赤谷赤谷城新唐書地理志作赤山城魏書烏孫國居赤谷城在龜兹)
(西北其國數為蠕蠕所侵西徙蔥嶺山中無城郭)古悦般國(魏書西域傳悦般國在烏)
(孫西北去代一萬九百三十里其先匈奴北單于之部落為漢竇憲所逐北單于度金微山西走康)
(居其羸弱不能去者住龜兹北地方數千里南界有火山山旁石皆燋鎔流地數十里乃凝堅人取)
(為藥即石硫黃也與蠕蠕結好後相讎仇數相征討真君九年遣使朝獻按悅般在龜兹北今伊)
(犂在庫車北則突厥未滅蠕蠕之前伊犂為古悅般國也)突厥牙帳(西域圖志唐書載突)
(厥射匱可汗建庭龜兹北之三彌山龜兹即今庫車三彌山即今庫車北境之汗騰格里山華言天)
(山南去庫車三百餘里魏書龜兹國北去突厥牙帳六百餘里是突厥牙帳在三彌山北今汗騰格)
(里山北二百里即伊犂境南去庫車六百餘里與魏書之言合則伊犂為射匱可汗庭無疑自賀魯)
(破滅地為突騎施所有以碎葉川為大牙伊麗水為小牙碎葉川即今圖斯庫勒伊麗水即今伊犂)
(河是伊犂又為突騎施烏質勒小牙也烏質勒子為嗢鹿都督則其地入唐為嗢鹿都督府可知新)
(唐書地理志嗢鹿川都督府以突騎施索葛莫賀部置)絜山都督府(西域圖志五咄)
(陸部中突騎施索葛莫賀部為嗢鹿州都督府突騎施阿利施部為絜山都督府嗢鹿州都督府在)
(今伊犂絜山都督府必為嗢鹿毗連今自哈討至古爾班薩里凡屬伊犂河下流左右環抱水草豐)
(饒之境其為絜山都督府地可知按伊犂河自東南趨西北哈討在伊犂河東北岸其東北皆山)
(古爾班薩里在伊犂河西南岸其南及西皆山)雙河都督府(按當在伊犂東北博羅塔)
(拉地詳見前)弓月城(唐書地理志北庭大都護府西七百里有清海軍自清海軍城渡葉)
(葉河七十里有葉河守捉又渡黑水七十里有黑水守捉又七十里有東林守捉又七十里有西林)
(守捉又經黃草泊大漠小磧渡石漆河踰車嶺至弓月城過思渾川蟄失密城渡伊麗河一名帝帝)
(河至碎葉界按北庭都護今為阜康縣東之濟木薩由濟木薩西至阜康縣治二百三十里阜康)
(縣西南至廸化州二百里迪化州西北至綏來縣三百四十里濟木薩西至綏来縣七百七十里綏)
(來縣北一百三十里有額彬格遜池當即唐所謂清海綏來東至濟木薩與唐清海軍東至北庭道)
(里亦相符今之綏來洵為唐之清海軍地矣自渡葉葉河至西林守捉凡二百八十里今自綏來縣)
(西至庫爾喀喇烏蘇三百六十里則唐之西林守捉已在今庫爾喀喇烏蘇東境自西林已西唐志)
(無里數可攷然曰大漠小磧當即今托克多西至晶河一帶沙磧則黃草泊當即今之布勒哈齊池)
(矣石漆河當即庫色木蘇克河庫色木蘇克河出塔勒奇山西過山東迤北行八十里又折而東五)
(十里入布勒哈齊池石漆河即庫色木蘇克河則所踰之車嶺當即塔勒奇迤東之山而弓月城當)
(在搏羅塔拉地也博羅塔拉在塔勒奇山北形勢最勝雙河以水言弓月以城言地當相近然則弓)
(月城在伊犂東北境也)碎葉城(按弓月城在伊麗水東碎葉城在伊麗水西元和郡縣志)
(北庭都護府西至辟葉二千二百二十里唐書地理志渡伊麗河西行千里至碎葉城水皆北流入)
(磧及入夷播海計今自濟木薩至伊犂二千二百里自伊犂西至圖斯池三百餘里圖斯池東西長)
(四五百里碎葉城又在池西計伊麗河至碎葉城約有千里則自北庭至碎葉實有三千餘里元和)
(志又云北庭都護府西北去突騎施三千餘里突厥傳突騎施烏質勒屯碎葉西北稍攻得碎葉即)
(徙其牙居之後突騎施别種車鼻施啜蘇祿子吐火仙居碎葉城磧西節度使蓋嘉運率石王史王)
(共擊蘇祿子破之碎葉城是碎葉城為突騎施所居之地北庭去突騎施三千餘里不得去碎葉城)
(但二千二百二十里蓋三千譌作二千也西域圖志唐碎葉水今之圖斯庫勒碎葉城當在庫勒南)
(水草豐饒之地地理志碎葉川口八十里至裴羅將軍城又西二十里至碎葉城北有碎葉水兩城)
(東西相距不遠咸在水南唐跋祿迦即漢姑墨在今賽喇木拜諸城之西當圖斯庫勒東南境西北)
(至圖斯庫勒之南山徑紆回約五百里亦與唐書西域傳跋祿迦西北五百里至素葉水城之說合)
(按夷播海即和什池)千泉(唐書西域傳素葉城西四百里至千泉地贏二百里南雪山三)
(垂平陸多泉池因名之突厥可汗歲避暑其中羣鹿飾鈴鐶可狎也按今額得墨克在圖斯池西)
(四百里南臨額得墨克及烏可克諸嶺即塔拉斯河上流發源處與唐書素葉城西四百里至千泉)
(之說合)怛邏斯城(唐書突厥傳蘇祿子吐火仙骨啜為可汗居碎葉城引黑姓可汗尒)
(微特勒保怛邏斯城磧西節度使蓋嘉運擊吐火仙禽之疏勒鎮守使夫蒙靈察挾銳兵掩怛邏斯)
(城斬黑姓可汗與其弟撥斯入曳建城回鶻傳至德後葛邏禄寖盛與回紇爭強徙十姓可汗故地)
(盡有碎葉怛邏斯諸城西域傳千泉西贏百里至咀邏私城按咀邏私即怛邏斯怛字譌作咀也)
(唐時千泉在素葉城西四百里怛邏斯城當在素葉城西五百里今烏勒木木納爾在塔拉斯河上)
(游西百里東距圖斯池五百里又西北百里為特木爾哈巴哈納按其方隅與怛邏斯東至素葉城)
(里數相合然則怛邏斯即今塔拉斯音以相近而變之也)白水城(唐書西域傳咀邏私城西)
(南贏二百里至白水城原隰膏腴南五十里有笯赤建國又二百里至石國按今薩爾巴噶什在)
(烏勒木木納爾西南二百里南踰山嶺入布魯特界白水故城當在薩爾巴噶什地)阿里馬
城(長春西游記重九日至回紇昌八刺城翌日並隂山而西約十程又渡沙場車陷馬滯一晝夜)
(方出又五日宿陰山北詰朝南行長坂七八十里抵草乃宿晨起西南行約二十里忽有大池方圓)
(幾二百里雪峯環之倒景池中名之曰天池沿池正南下左右峯巒峭拔松樺隂森高踰百尺衆流)
(入峽奔騰洶湧曲折回環可六七十里二太子扈從西征始鑿石理道刊木為四十八橋橋可並車)
(薄草宿峽中翌日方出入東西大川水草豐秀天氣似春稍有桑棗次及一程九月二十七日至阿)
(里馬城宿於西果園土人呼果為阿里馬蓋多果實以是名其城又西行四日至荅刺速没輦水勢)
(深闊抵西北流從東來截斷陰山河南復是雪山十月二日乘舟以濟按昌八刺城據耶律希亮)
(傳在馬納思河之東則在今綏來縣地沙場即今自托克多西至晶河城一帶沙磧天池即今賽喇)
(木池池南之峽即今塔勒奇山峽長七十里四十八穚今有四十二橋阿里馬城當在今西阿里瑪)
(圖河側近河東南去惠遠城一百二十餘里河西即拱宸城荅刺速没輦音近塔拉斯然塔拉斯河)
(東去阿里瑪圖河尚遠非四日能至則荅刺速没輦當即今伊犂河阿里馬元史舊作阿力麻里西)
(北地附錄自上都西北行六千里至回鶻五城唐號北庭置都護府又西北行四五千里至阿力麻)
(里至元五年海都叛舉兵南來世祖逆敗之於北庭又追至阿力麻里則又遠遁二千餘里按阿力)
(麻里今改作阿爾穆爾計自濟木薩至阿里瑪圖河不過二千三四百里而元史言四五千里者用)
(兵曲折與常道不同也)
︹列女︺馬甲金格妻瓜勒佳氏(惠遠城駐防夫亡守節又步甲塔蘭泰妻王佳)
(氏巴常阿妻敖佳氏候補筆帖式富增阿妻伊爾根覺羅氏馬甲根保繼妻吴扎拉氏色克圖妻李)
(佳氏德常妻楊佳氏東果爾繼妻伊爾根覺羅氏沙金泰妻富佳氏前鋒班達爾什妻阿巴哈那爾)
(氏馬甲賽圖妻聶格爾氏養育兵四十一妻富察氏馬甲三常妻章佳氏六十八妻沙佳氏朱爾松)
(額妻烏玉特氏驍騎校八十九繼妻舒舒覺羅氏馬甲烏凌阿妻宋佳氏索蘭泰妻業格勒氏原任)
(防禦泰永妻李佳氏馬甲明安泰妻岱佳氏薩爾意阿妻凝佳氏原任協領赫僧額繼妻吳佳氏馬)
(甲六十八妻楊佳氏德仙寳妻吳佳氏唐宗阿妻曹佳氏富色納妻伊拉里氏舒明阿妻瓜勒佳氏)
(盛德妻喬佳氏明安泰妻楊佳氏步甲明保妻韓佳氏馬甲春得妻古魯特氏壯丁官保妻黃鄂羅)
(特氏馬甲萬布妻杭阿太氏富明阿妻章佳氏七十六妻章佳氏更音布妻李佳氏永魁妻瓜勒佳)
(氏步甲圖薩泰妻宋佳氏馬甲永德妻李佳氏德寕妻姚佳氏礮手富森布妻白佳氏馬甲保平妻)
(于佳氏畢拉岱妻康佳氏委前鋒小旗布章阿妻王佳氏防禦代明阿妻舒穆爾佳氏馬甲長善保)
(妻瓜勒佳氏額爾登布妻瓜勒佳氏雅逹納妻劉氏托錦妻李佳氏海桑阿妾王氏札什妻陳佳氏)
(前鋒校丁柱妻董佳氏赫綳額妻何佳氏閒散蘇札布妻烏佳氏馬甲雙魁妻于佳氏步甲綽克托)
(妻圖克敦氏富格妻托霍爾吉氏前鋒都隆額妻杭噶泰氏馬甲蘇當阿妻富佳氏前鋒佛爾圖妻)
(&KR4178;佳氏馬甲七十八妻珠佳氏保泰妻白佳氏閒散克什克特依妻楊佳氏德秦泰妻伊爾根覺羅)
(氏烏林泰妻瓜勒佳氏間散舍靈阿妻李佳氏馬甲達春保妻伊爾根覺羅氏挖金泰妻唐佳氏步)
(甲角連妻舒穆魯氏間散納斯圖妻丁佳氏前鋒額勒京額妻楊佳氏協領常德妾張氏馬甲吉靈)
(阿妻瓜勒佳氏花吉泰妻那佳氏德楞額妻瓜勒佳氏桑安泰妻額奢爾氏黃狗妻顏佳氏烏成保)
(妻張隹氏那木札布妻張佳氏哈吉噶爾妻鄂特沁氏凝珠泰妻拜依特氏明福妻布拉吉特氏前)
(鋒達福妻那拉氏馬甲和林太妻依爾根覺羅氏金柱妻陳佳氏前鋒馬家保妻司特氏明德妻索)
(綽里氏馬甲烏雲保妻瓜勒佳氏順太妻瓜勒佳氏雅爾布妻王佳氏佐領胡圖克妾段氏前鋒伍)
(蘭布妻張佳氏領催霍凝阿妻伊佳氏馬甲逹色妻樊佳氏前鋒小旗烏林德妻博爾吉圖氏馬甲)
(金果爾妻何佳氏佟保妻瓜勒佳氏前鋒校舒林太妻烏佳氏前鋒永舒保妻佟佳氏康保妻孟佳)
(氏馬甲七十八妻李佳氏泰凝妻瓜勒佳氏豐申布妻李佳氏伊都里妻瓜勒佳氏百壽妻馬佳氏)
(吉爾噶妻陳佳氏薩蘭泰妻于佳氏四十三妻范佳氏前鋒蘇章阿妻白佳氏惠太妻瓜勒佳氏齊)
(楞太妻額木特里氏三神保妻張佳氏塔清阿妻聶佳氏馬甲佛爾太繼妻齊布蘇氏呢占妻張佳)
(氏富凝妻什保沁氏富德妻章佳氏前鋒花尚阿妻潘佳氏馬甲崇德妻瓜勒佳氏烏林圖妻烏爾)
(古齊氏麒麟布妻瓜勒佳氏閒散清善妻鈕鈷祿氏步甲德克精額妻馬佳氏馬甲馬太妻烏爾古)
(齊氏永安妻伊拉里氏步甲七十四妻李佳氏馬甲明寶柱妻王佳氏賽尚阿妻瓜勒佳氏前鋒元)
(寶妻定佳氏馬甲果善妻東佳氏前鋒校富云布妻葉赫哷氏閒散七星保妻莽努特氏馬甲福和)
(亮妻李佳氏步甲呢音珠太妻瓜勒佳氏馬甲陞格妻舒舒覺羅氏諾勒布妻温都氏格僧額妻堂)
(佳氏奇景太妻馬佳氏常安妻葉格氏巴彥格爾妻唐佳氏海隆阿妻何佳氏閒散六十三妻穆佳)
(氏馬甲七克騰妻石佳氏阿常阿妻唐佳氏前鋒小旗烏勒登額妻烏佳氏閒散蘇勒芳阿妻瓜勒)
(佳氏馬甲崇山保妻愛新舒舒氏錫新泰妻李佳氏均嘉慶年閒旌)馬甲富長阿
妻李佳氏(惠寕城駐防夫亡守節又馬甲前保妻烏素氏陳保妻鄂卓羅氏西金太妻馬)
(佳氏富佟保繼妻瓜勒佳氏舒長妻富查氏佛爾青俄妻金佳氏博奇善妻金佳氏吉爾張阿妻肖)
(佳氏美格妻格爾忒氏圖門太妻孟佳氏扎布尚阿妻達爾噶特氏素明阿妻吳扎拉氏多林妻吳)
(由特氏薩凝阿妻柯爾可里氏伯景阿繼妻瓜勒佳氏福星保妻伯于特氏萬家保妻瓜勒佳氏養)
(育兵愛仁阿妻齊布素氏齊林妻桃佳氏壯丁富朱里妻納木都魯氏富平妻瓜勒佳氏保永妻德)
(都里氏正家保妻西克德里氏壯丁善清阿妻德都里氏前鋒永興妻趙弩特氏馬甲舒倫布妻托)
(霍爾齊氏吳爾當阿妻何舍哩氏成官保妻何舍哩氏領催賁巴繼妻沈佳氏馬甲赫綳俄妻齊樂)
(特氏德曾妻伊特木氏阿爾綳阿繼妻納木都魯氏朔隆烏妻殷佳氏壯丁連福妻卓卜扈特氏馬)
(甲烏林德妻富察氏黑格妻吳佳氏萬靈保妻吳木特氏赫德妻吳由特氏烏爾清阿妻伊爾根覺)
(羅氏興太妻吉木忒氏舒善妻瓜勒佳氏登格妻陶佳氏七十九妻陳佳氏愛隆阿妻瓜勒佳氏德)
(順妻奇塔拉氏舒明妻吉勒塔里氏巴雅爾圖妻趙佳氏忠福妻額卓氏前鋒英善妻巴里特氏馬)
(甲祿善繼妻博爾吉特氏大喜妻拜雅爾氏富明阿妻喀齊特氏伊桑妻薩麻里氏鄂勒金布妻卜)
(斯霍里氏阿郎阿妻伊勒里氏毓常阿妻伊爾根覺羅氏委前鋒善德妻葉赫里氏馬甲福倫妻宋)
(魯特氏委前鋒葉布肯額妻瓜勒佳氏馬甲百齡妻舒穆魯氏豐申額妻拜牙里圖氏阿爾桑阿妻)
(趙佳氏塔清阿繼妻納拉氏養育兵錫格妻塔達爾氏馬甲碩登阿妻王佳氏福星妻卓特氏領催)
(舒明阿妻烏色氏馬甲花善保妻李佳氏穆騰額妻瓜勒佳氏費彥吉善妻楊呢雅氏柯星額妻瓜)
金鐵錫硫黃(唐書回鶻傳回鶻有金鐵錫北史西域傳悦般國有火山)
(山旁石燋鎔人取以爲藥即石硫黃也)玉碙砂(馬端臨文獻通考回紇出玉碙砂)
纂修官(臣)張芾恭纂輯
總纂官(臣)邵燦恭覆輯
校對官(巨)黃桐勳恭校
校對官(臣)許誦恆恭覆校
