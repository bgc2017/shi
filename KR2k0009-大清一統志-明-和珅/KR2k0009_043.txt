大清一統志
鳳陽府三
︹人物︺︹漢︺召信臣(九江夀春人以明經甲科為郎出𥙷穀陽長歷遷河南太守數增秩賜金)
(竟寕中為少府奏請上林諸宫館稀幸御者勿復繕治供張又奏省樂府黃門倡優諸戲宫館兵弩)
(什器減過大半及它非法食物悉奏罷省費每歲數千萬年老以官卒)高相(沛人治易其學)
(亡章句專說陰陽災異自言出於丁將軍)施讐(沛人為童子時從田玉孫學易謙讓常稱學廢)
(不教授梁邱賀遣子臨分將門人張禹等從讐問讐自匿不肯見賀固請不得巳乃授臨等於是賀)
(薦讐為博士甘露中與五經諸儒雜論同異於石渠閣)聞人通漢(沛人后倉說禮數萬)
(言號曰后氏曲臺記授通漢以太子舍人論石渠至中山中尉)慶普(沛人受后氏禮為東平太)
(傅又傳族子咸為豫章太守)蔡千秋(沛人受榖梁春秋於魯榮廣又事皓星公為學最篤)
(宣帝時爲郎召見與公羊家並說上善穀梁說擢爲諫議大夫給事中後左遷復求能爲穀梁者莫)
(及千秋上愍其學且絶乃以千秋爲郎中戸將選郎十人從受)陳萬年(沛郡相人爲郡吏察)
(舉至縣令累遷大僕萬年廉平内行修以丞相丙吉薦代于定國爲御史大夫子咸以父任爲郎有)
(異才抗直數言事刺譏近臣公卿以下皆敬憚之)薛廣德(沛郡相人以魯詩教授楚國龔)
(勝龔舍師事焉蕭望之薦廣德經行遷諫議大夫代貢禹爲長信少府御史大夫廣德爲人温雅有)
(藴藉及爲三公直言諫諍)翟牧(沛人孟喜授牧易爲博士由是有翟孟之學)張邯(九江)
(人受詩潁川滿昌至大官徒衆甚盛)嚴望(九江人與兄子元傳朱雲學皆爲博士望至太山太)
(守)戴崇(沛人從張禹受易至少府九卿)褚少孫(沛人受詩王式應博士弟子選詣博)
(士摳衣登堂頌禮甚嚴試誦說有法)梅福(九江夀春人明尚書榖梁春秋爲郡文學補南昌尉)
(後去官成帝委任王鳳福上書不納又言宜封孔子後以奉湯祀元始中王莽專政福棄妻子去九)
(江至今傳以為仙其後人有見福於會稽者變姓名為吳市門卒云)陳咸(沛國洨人成哀間以)
(律令為尚書王莽簒位召咸為掌寇大夫謝病不肯應時三子參豐欽皆在位悉令解官歸鄉里閉)
(門不出入猶用漢家祖臘曰我先人豈知王氏臘乎收斂其家律令書文皆壁藏之咸性仁恕常戒)
(子孫曰議法當依於輕愼無與人重比建武初欽子躬為廷尉左監)史岑(沛國人以文章顯著)
(出師頌等凡四篇)桓譚(沛國相人博學多通徧習五經數從劉歆楊雄辯析疑異董賢用事)
(欲交譚不與通王莽時人多稱德求媚譚獨默然世祖時以宋宏薦拜議郎給事中數陳時政帝欲)
(以讖決疑譚極言讖之非經帝大怒將斬之良久得解出為六安郡丞道病卒著書二十九篇號曰)
(新論又賦誄書奏二十六篇)桓榮(沛郡龍亢人少學長安習歐陽尚書貧窶無資常客傭以)
(自給十五年不窺家園建武中年六十餘召令說尚書甚善之拜議郎入使授太子每朝會輒令榮)
(於公卿前敷奏經書帝稱善曰得生幾晚拜榮為博士車駕幸太學會諸博士論難於前榮被服儒)
(衣温恭有醖藉講明經義二十八年以榮為少傅尋拜太常永平二年二雍初成拜榮為五更封關)
(内侯及卒帝變服臨哭賜冢塋於首山之陽)趙孝(沛國蘄人時歲饑人相食弟禮為饑賊所)
(得孝聞之即自縛詣賊曰禮瘦不如孝肥賊並放之曰可且歸更持米糒來孝求不能得復往報賊)
(願就烹衆異之遂不害永平中辟太尉府顯宗素聞其行拜諫議大夫歷遷長樂衞尉復徵弟禮為)
(御史中丞禮亦行已恭讓類於孝帝寵異之詔禮十日一就衞尉府大官送共具令兄弟相對盡歡)
鮑駿(九江人與丁鴻同事桓榮甚相友善及鴻讓爵出亡與駿遇於東海陽狂不識駿駿止而)
(讓之鴻感悟乃還就國)范遷(沛國人永平中為司徒有宅數畞田不過一頃復推與兄子其)
(妻嘗謂曰君有四子而無立錐之地可餘俸祿以為後世業遷曰吾備位大臣而蓄財求利何以示)
(後世在位四年薨家無擔石焉)召馴(信臣曾孫少習韓詩博通書傳以志義聞鄉里號之曰德)
(行恂恂召伯春建初元年稍遷騎都尉侍講肅宗拜左中郎將入授諸王帝嘉其義學恩寵甚崇官)
(至光祿勲)徐防(沛國銍人永平中舉孝廉為郎體貌矜嚴顯宗異之陽勤曉政事所在有迹和)
(帝時拜司空防上疏以五經久遠宜為章句以悟後學詔從之延平元年遷太尉安帝即位以定策)
(功封龍鄉侯)陳寵(躬子明習家業章帝初為尚書時政尚嚴切寵上疏諫帝深納之和帝時)
(擢為大司農遷廷尉數議疑獄常親自為奏每附經典務從寬恕寵歷二郡三卿所在有迹見稱當)
(時卒官司空)夏勤(九江壽春人從樊鯈學為京宛二縣令零陵太守安帝時位至司徒)陳
忠(寵子永初中辟司徒府三遷廷尉正以才能擢尚書忠自以世典刑法用心務在寬詳奏上二)
(十三條為決事比以省請讞之弊安帝親政數薦隱逸直道之士歷遷司隸校尉糾正中官外戚賓)
(客近倖憚之出為江夏太守復拜尚書令卒)施延(沛國蘄人少為儒生明於五經兼綜星官)
(風角家貧母老周流傭賃以養後舉有道高第拜侍中順帝時為太尉)桓郁(榮子敦厚篤學)
(傳父業榮卒郁當襲爵讓於兄子汎顯宗不許不得已受封悉以租入與之稍遷侍中授太子經數)
(進忠言多見納錄和帝時遷長樂少府復入侍講遷太常郁教授二帝恩寵甚篇)桓焉(郁中)
(子以父任為郎明經篤行永初二年入授安帝三遷為侍中步兵校尉永寕初順帝立為太子以焉)
(為少傅遷太傅尋為太常太子廢為濟陰王焉極諫不能得順帝即位拜太傅復入授經禁中後歷)
(官太尉弟子傳業者數百人黃瓊楊賜最為顯貴)桓典(焉孫復傳其家業以尚書教授潁川)
(舉高第拜侍御史時宦者秉權典執政無所回避常乘驄馬京師畏憚為之語曰行行且止避驄馬)
(御史奉使督軍破滎陽賊靈帝崩與大將軍何進謀誅閹宦功雖不遂忠義炳著)桓鸞(焉弟)
(子少立操行不肯仕太守向苗舉鸞孝廉遷膠東令始到官而苗卒鸞即去職奔喪終三年乃歸淮)
(汝之間高其義復徵義郎上陳五事舉賢才審授用黜佞倖省苑囿息役賦書奏不省以病免)桓
嚴(鸞子尤修志介一餐不受於人舉孝廉三公並辟皆不應初平中避地會稽尋客交阯越人咸)
(化其節後卒於合浦)桓麟(焉兄子早有才慧桓帝初為議郎侍講禁中以直道牾左右出為許)
(令母終麟不勝喪未祥而卒著述凡二十一篇)桓彬(麟子少與蔡邕齊名舉孝廉為郎時中常)
(侍曹節女婿馮方亦為郎彬未嘗與共酒食方深怨之遂見廢所著七說及書凡三篇蔡邕等共論)
(序其志樹碑而頌之)︹三國︺︹魏︺劉馥(沛國相人建安初為揚州刺史數年中恩化大行百)
(姓樂其政流民越江山而歸者以萬數)桓範(沛國人建安末入丞相府正始中拜大司農以)
(清省稱曹爽輔政以範鄉里老宿於九卿中特敬之範嘗鈔撮得書中諸雜事自以意斟酌之名曰)
(世要論)蔣濟(楚國平阿人明帝時為中護軍時中書監號為專任濟上疏諫景初中外勤徵)
(役内修宫室濟乂諫齊王即位遷太尉時丁謐鄧颺等輕改法度濟復因星變極言得失後以隨太)
(傅司馬懿屯洛水浮橋誄曹爽等進封都鄉侯薨諡景侯)劉靖(馥子為大司農衞尉上疏陳儒)
(訓之本謂宜高選博士取行為人表經任人師者掌教國子使二千石以上子孫年從十五皆入大)
(學明制絀陟榮辱之路則浮華交遊不禁自息矣遷鎮北將軍假節都督河北諸軍事諡景侯)張
茂(沛人明帝時太子舍人青龍三年大治洛陽宫百姓失農茂上書極諫略曰舍堯舜之節儉為)
(漢武之侈事臣竊為陛下不取)黃朗(沛郡人為人宏通有信實抗志遊學累官涿郡太守)︹吳︺
薛綜(沛郡竹邑人為尚書僕射孫權欲征公孫淵綜上疏切諫赤烏三年徙選曹尚書五年為)
(太子太傅六年卒凡所著詩賦難論數萬言名曰私載又定五宗圖述二京解皆傳於世)魯肅
(臨淮東城人周瑜薦肅才宜佐時劉表死肅請說劉備撫衆共拒曹操孫權即遣肅行宣騰權旨勸)
(備與權併力曹操破走拜奮武校尉代周瑜領兵拜漢昌太守偏將軍轉横江將軍)蔣欽(壽春)
(人孫策東渡拜别部司馬授兵與策平定三郡又從定豫章從征合肥皆力戰有功遷盪寇將軍領)
(濡須督召還典領詞訟權嘗入其室内母疎帳縹被妻妾布裙權歎其在貴守約後督水軍入沔道)
(卒)周泰(下蔡人與蔣欽隨孫策為左右數戰有功從討黃祖後與周瑜拒曹操於赤壁攻曹)
(仁於南郡留督濡須拜平虜將軍孫權案行至濡須塢會諸將大為酣樂權自行酒到泰前命泰解)
(衣權手自指其創痕問以所起泰輒記昔戰鬭處以對歡讌極夜授以御蓋封陵陽侯)薛瑩
(綜子初爲秘府中書郎歷選曹尚書光祿&KR0564;既至洛陽爲散騎常侍答問處當皆有條理著書八篇)
(名曰新議)樓承先(沛郡蘄人孫皓時爲大司農主殿中事正身率衆奉法而行應對切直數)
(忤皓意徙交阯自殺)︹晉︺武陔(字元夏竹邑人沈敏有識早獲時譽與二弟韶茂並總角知名)
(同郡劉公榮有知人之鑒見陔兄弟曰皆國士也元夏最優有輔佐之才泰始初拜尚書掌吏部遷)
(左僕射深懷遜讓終始全潔)武韶(山濤啟事稱韶清白有識終散騎常侍)武茂(爲侍)
(中尚書潁川荀愷恃貴戚欲與茂交拒而不答由是致怨及楊駿誅愷陷爲逆黨遂見害茂清正方)
(直聞於朝野一旦在酷天下傷焉)嵇康(譙國銍人有奇才遠邁不羣學不師授博覽無不概)
(通長好老莊拜中散大夫山濤將去選官舉康自代康乃與濤書告絶後爲鍾會陷死海内之士莫)
(不痛之)劉伶(沛國人澹默少言不妄交遊嘗乘鹿車攜一壺酒使人荷鍤而隨之謂曰死便)
(埋我雖陶兀昏放而機應不差)嵇紹(康子十歲而孤事母孝謹惠帝時拜侍中河間成都二王)
(舉兵帝北征王師敗績於蕩隂百官及侍衞莫不散潰惟紹儼然端冕以身捍衞兵交御輦飛箭雨)
(集紹遂被害於帝側血濺御衣及事定左右欲浣衣帝曰此嵇侍中血弗去累贈太尉諡忠穆)嵇
含(紹從子好學能屬文家於鞏縣亳邱自號亳邱子累官襄城太守性通敏好薦達才賢爲郭勱)
(所害)胡威(壽春人父質官征東將軍備禦有方及卒家無餘財諡曰貞威早勵志尚累遷徐州)
(刺史後入朝武帝謂威曰卿孰與父清對曰臣不如也臣父清恐人知臣清恐人不知爲尚書嘗諫)
(時政之寬帝曰尚書郎以下吾無所假借威曰臣之所諫豈在丞郎令史正謂如臣等始可以肅化)
(明法耳封平春侯卒)劉宏(字終嘏相人光祿勲兄粹字純嘏弟潢字冲嘏並顯貴知名時語曰)
(洛中雅雅有三嘏)劉和季(靖子太安中爲荆州刺史百姓愛悅進拜侍中鎮南大將軍威)
(行南服前廣漢太守辛冉說以從横之事和季怒斬之永興三年進號車騎將軍開府和季每有興)
(廢手書守相剴切款密人皆感悅咸曰得劉公一紙書賢於十部從事卒贈新城郡公諡曰元)劉
璠(靖孫司馬郭勱欲推成都王穎為主璠率府兵討勱斬之詔璠為順陽内史江漢之間翕然歸)
(心徵為越騎校尉)桓彝(龍亢人漢五更榮九世孫少孤貧雖簞瓢處之晏如起家州主簿累)
(遷尚書郎時王敦擅權彝以疾去職明帝拜彝散騎常侍引參密謀敦平封爵男用温嶠薦補宣城)
(内史蘇峻之亂死之賊平贈廷尉諡曰簡有五子温雲豁秘冲雲襲爵歷位建武將軍義成太守遭)
(母憂去職葬畢起為江州刺史稱疾廬於墓次詔書敦逼固辭不行服闋然後莅職)劉惔(宏孫)
(少清遠有標奇王導深器之累遷丹陽尹惔每奇桓温才而知其有不臣之迹及温為荆州惔言於)
(帝曰温不可使居形勝地其位號常宜抑之帝不納嘗薦吳郡張憑憑卒為美士衆服其知人)桓
沖(代温居任盡忠王室卒贈太尉諡宣穆)桓伊(譙國銍人有武幹標悟簡率為王濛劉惔)
(所知頻參諸府軍事以功封永修縣侯伊性謙素雖有大功而始終不替善音樂盡一時之妙卒諡)
(曰烈)戴逵(譙國人少博學善屬文能鼓琴太宰武陵王晞召之逵對使者破琴曰戴安道不為)
(王門伶人後徙居會稽之剡縣性高潔以禮度自處武帝時累徵不巳遂逃於吳按逵字安道)
︹南北朝︺︹宋︺戴仲若(逵子與兄勃並隱遁有高名桐廬多名山兄弟共遊之因留居)
(止及出居吳下吳下士人共為築室衡陽王義季亟從之遊仲若服野服不改常度文帝每欲見之)
(嘗謂張敷曰吾東巡之日當宴戴公山下也以其好音長給正聲伎一部)︹齊︺劉瓛(惔六世孫)
(足弟二人共處蓬室怡然自樂習業不廢丹陽尹袁粲薦為秘書郎不見用後以母老闕養拜彭城)
(郡丞瓛儒業冠於當時都下士子推為大儒以比古之曹鄭有至性祖母病疽經年手持膏藥漬指)
(為爛母孔氏曰阿稱便是今世曾子稱瓛小名也居母憂住墓下不出廬足為之屈杖不能起卒梁)
(天鑒初詔諡貞簡先生)劉璡(瓛弟建元初出為武陵王參軍與友孔徹同舟入東徹留目觀)
(岸上女子璡舉席自隔不復同坐兄瓛夜呼璡不答方下床著衣立然後應瓛怪其久璡曰東帶未)
(竟其立操如此)︹梁︺劉顯(瓛族子六歲時號曰神童瓛無嗣齊武帝詔顯為後天監初尚書令)
(沈約領太子少傅於座策經史十事顯對其九顯問約五事約僅對其二後為中書郎與裴子野劉)
(之遴顧協連職禁中遞相師友遷尚書左丞後佐兩府並事驕主咸見禮重)顧思遠(鍾離)
(人年一百一十二歲家乏闕養行役部伍中北徐州刺史蕭映見而異之召賜食食兼於人載還都)
(謁見天子與之言往事多異所傳擢為散騎侍郎賜以奉宅朝夕進見年一百二十卒)︹隋︺劉
臻(顯子年十八舉秀才周冢宰宇文護辟為中外府記室軍書羽檄多成其手高祖受禪進位儀)
(同三司高熲伐陳以臻隨軍典文翰進爵為伯臻精於兩漢書時人稱為漢聖有集十卷)郎方
貴(淮南人少有志尚與從弟雙貴同居方貴出行遇雨於津所寄渡船人撾方貴臂折雙貴遂毆)
(船人致死縣官按問以方貴為首雙貴從坐兄弟二人爭為首坐縣不能斷送州州以狀聞高祖原)
(之表其門閭)︹唐︺夏侯端(壽春人仕隋為大理司直高祖微時與相友義師興擢秘書監)
(李密降關東地未有所屬乃拜端大將軍河南道招慰使會亳汴巳降王世充道塞無所歸麾下二)
(千人糧盡不忍委端去餓死凡十三四行五日遇賊存者纔三十餘人遂東走擷䝁豆以食持節卧)
(起世充遣人以淮南郡公印召端端曰吾天子使豈污賊官邪因間道走宜陽入謁帝憫之復拜秘)
(書監)周憬(壽春人神龍中與王同皎謀誅武三思未發宋曇白其事中宗怒斬同皎憬逃遯比)
(干廟自刎將死謂人曰比干古忠臣神而聰明其知我乎武三思虐害忠良滅亡不久可竿我頭國)
(門見其敗也)裴懷古(壽春人儀鳳中頻遷監察御史詔為姚巂道懷輯使申明誅賞叛者)
(日歸遂定南方蠻人立石著功監閻知微使突厥默啜欲官之懷古不肯拜囚軍中亡歸遷祠部員)
(外郎歷桂并幽等州都督懷古清介審慎馭士信臨財廉為國名將)李興(安豐人有至行父被)
(惡疾興自刃股肉假托饋獻父病死興號呼撫臆口鼻垂血捧土就墳沾漬涕洟墳左作小廬蒙以)
(苫茨伏匿其中晝夜哭廬上産瑞芝廬中醴泉涌柳宗元為作孝門銘)︹五代︺︹南唐︺劉
奐(壽春人有學識性方言直動作忤物嚴續薦之後主爲監察御史起居舍人)︹宋︺吕夷
簡(先世萊州人後家壽州進士及第仁宗初拜參知政事莊懿太后爲宸妃薨夷簡請發哀成服)
(備儀仗葬之莊獻明肅太后崩帝始親政夷簡手疏陳八事累封許國公以太尉致仕薨諡文靖夷)
(簡當國柄最久雖素爲言者所詆帝眷倚不衰其於天下事屈伸舒卷動有操術後配食仁宗廟子)
(公綽公弼公著公孺公綽以蔭𥙷官天聖中遷侍讀學士時久不雨公綽言獄久不決即有冤者故)
(多旱帝親慮囚巳而大雨遷右司郎中卒公孺賜進士出身仁宗時判吏部南曹召對詳敏知澤潁)
(廬常四州終戸部尚書以清節著)吕公弼(賜進士出身仁宗時權開封府嘗奏事退帝目)
(送之謂宰相曰公弼甚似其父英宗初拜樞密副使陳升之議衞兵年四十以上稍不中程者減其)
(廪徙之淮南公弼曰既使去本土又削其廩儻二十萬衆皆反側爲之奈何韓絳議復肉刑公弼力)
(陳不可帝皆爲之止王安石立新法公㢶數言宜務安靜忤安石遂罷爲觀文殿學士知太原府儀)
(判秦州薨諡惠穆)吕公著(幼嗜學登進士累官御史中丞王安石行青苗法公著極言非)
(便安石怒其深切出知潁州元祐初拜中書侍郎與司馬光同心輔政光薨獨當國宋興以來宰相)
(以三公平章重事者四人而公著與父居其二薨贈太師申國公諡正獻御書碑首曰純誠厚德公)
(著自少以治心養性為本平居無疾言遽色於聲利紛華泊然無所好簡重清靜蓋天禀然好德樂)
(善見士大夫以人物為意者必問其所知與其所聞參伍考實以達於上每議政事博取衆善以為)
(善至所當守則毅然不為奪子希哲希純)苗時中(其先自壺關徙宿州以蔭主安陵簿邑有)
(古河久湮請開導以溉田為利甚溥人謂之苗公河調潞州司法參軍郡守欲入一囚於死執不可)
(守怒時中曰願歸田里法不可奪守悟而聽之神宗時擢廣西運副時韓存寶討蠻中時中以糧道)
(阻遠創為摺運法食以不乏)吕希哲(少從孫復胡瑗學後從程顥程頤張載遊以蔭入官)
(為崇政殿說書會紹聖黨論起出知懷州徽宗初以直秘閣知曹州旋遭黨禍奪職羈寓淮泗間十)
(餘年卒希哲樂易簡儉有至性晚年名益重遠近皆師尊之弟希純登進士第哲宗時歷中書舍人)
(會除内侍梁從政劉惟簡内省押班希純疏言親政之始恐無以示天下持不行)吕好問
(布哲子靖康中擢御史中丞章前後數十上首疏蔡京過惡乞投海外削王安石王爵湔元符上書)
(獲罪者金兵陷真定攻中山廷臣猶以和議為辭好問率臺屬劾大臣畏懦誤國及金人立張邦昌)
(好問勸邦昌轉禍為福金人既退遂奉傳國寶詣元帥府勸進高宗勞之曰宗廟獲全卿之力也以)
(恩封東萊郡侯)吕本中(好問子幼而敏悟從楊時游酢尹焞游紹興中賜進士出身權中書)
(舍人秦檜既相私有引用本中封還除目檜勉其書行不從檜風御史蕭振劾罷奉祠卒諡文清學)
(者稱為東萊先生著春秋解十一卷童蒙訓三卷師友淵源錄五卷行於世)李植(臨淮人幼)
(明敏篤學舉於鄉靖康初向子諲轉運京畿時羣盜四起餉道阨絶乃以植借補迪功郎使督四百)
(艘植招募忠勇二萬餘衆自淮入徐趨濟時高宗駐師鉅野聞東南一布衣統衆而至士氣十倍首)
(加勞問植占對詳敏高宗大悅授承直郎歷除尚書戸部員外郎時秦檜當國植即丐祠奉親寓居)
(長沙之醴陵十有九年杜門不仕檜死召入見除知桂陽軍丁母憂歸葬哀毁廬墓有白鷺朱草之)
(祥乾道中上防江十策以中奉大夫寶文閣學士致仕卒諡忠襄)魏𣏌(壽春人登進士孝宗)
(時為金通奉使條上十七事上隨事畫可至燕館伴張恭愈以國書稱大宋脅去大字𣏌拒之卒正)
(敵國禮損歲幣五萬比還以使不辱命遷起居舍人給事中後至相位卒諡文節)王希吕
(宿州人登進士孝宗時除右正言時張說以攀援戚屬擢用再除簽書樞密院事希吕上章劾之直)
(聲聞於遠邇淳熙中累官吏部尚書天性剛勁遇利害無所迴護性廉潔去官至無屋可居寓居僧)
(寺上聞之賜錢造第)董槐(定遠人登進士淳祐中為給事中羣臣奏事少與法違憚槐不敢上)
(寶祐初參知政事言事無隱意在格君心之非不為容悅三年拜右丞相兼樞密使極言丁大全邪)
(佞不可近遂策免景定二年累封許國公三年致仕卒諡文清)姜才(濠州人隸淮南兵中以善)
(戰名為通州副都統元兵攻揚州才為三曡陣迎之三里溝有功又戰揚子橋流矢貫才肩才拔矢)
(揮刀而前所向辟易元軍築長圍困之德祐二年宋亡烏珠使人招之才曰吾願死豈作降將軍邪)
(後以疽發背不能戰都統曹安國入才卧内執之以獻不屈死烏珠改見廬州古蹟門槖臯故城)
(註)鞏信(安豐軍人沈勇有謀文天祥開督府信同督府都統制江西招討使天祥自興國趨)
(永豐元兵追其後信戰於方石嶺中數矢傷重不能戰自投崖石死贈清遠軍承宣使立廟旌之)
︹元︺孟祺(宿州符離人當巴延伐宋授祺為行省諮議諸將爭趨臨安祺曰若以兵相迫宋必)
(竄閩莫若以計安之令彼不懼巴延從其言祺自請為使徵降表至宋取宋國璽十二枚出巴延奏)
(祺前後有功累官至浙東按察使巴延舊作伯顔今改正)︹明︺郭子興(其先曹州人父)
(郭公以日者術遊定遠言禍福輒中生子興元末子興與其黨孫德崖等起兵據濠州自稱元帥掠)
(有旁邑太祖初隸其麾下子興厚遇之因此得成大業及太祖即帝位而子興已久没追尊為滁陽)
(王詔有司建祠)花雲(懷遠人貌偉而黑驍勇絶人仗劍謁太祖於臨濠太祖奇其才俾將兵略)
(地所至輒克明年率所部先渡江命為行樞密院判加安遠大將軍守太平陳友諒來寇雲率麾下)
(三十餘人結陣迎戰三日賊不得入城陷罵賊不屈死追封東邱郡侯立忠臣祠祀之)李善
長(定遠人少有智計策事多中太祖略地滁陽善長迎謁與語悅之留幕下掌書記尋遷為參謀)
(預機畫甚見親信軍機進退賞罰章程十九決於善長太祖為吳王拜右相國即帝位拜左丞相封)
(韓國公加太師為開國文臣之冠)徐達(濠人年二十二從太祖渡江拔采石搗太平與常遇)
(春皆為軍鋒冠從下集慶為大將太祖攻婺州達留守應天與常遇春設伏敗陳友諒軍於九華山)
(生擒三千人遇春將盡殺之達不可太祖始命達盡護諸將後以達為左丞相拜大將軍伐吳破蘇)
(州執張士誠封信國公尋與遇春北伐齊地悉定太祖即帝位以達為右丞相下河南遂克元都還)
(師下山西陜西復將兵破庫庫特穆爾振旅還京師封魏國公帝嘗以舊邸賜達達固辭乃命有司)
(即舊邸前治甲第表其坊曰大功卒贈中山王諡武安配享太廟列祀功臣廟位皆第一庫庫特)
(穆爾舊作擴郭帖木兒今改正)常遇春(懷遠人貌奇偉勇力絶人猿臂善射從太祖渡江才)
(武冠諸將取江南拔江西克湖廣平浙江功最多歷官中書平章軍國重事封鄂國公後副徐達定)
(山東河南遂入元都連下河北山西陜西天下大定還軍北平出討餘寇戰無不捷進拔開平順帝)
(北走師還暴卒追封開平王諡忠武配享太廟肖像功臣祠位皆第二)湯和(濠人從太祖克)
(滁州擊陳埜先流矢中左股拔矢復鬭同徐達取鎮江進統兵元帥張士誠再寇再擊卻之討平江)
(西諸山寨拜征南將軍討方國珍國珍乞降浙東悉定遂承詔航海伐陳友定獻俘京師拜偏將軍)
(再以征西功封信國公後乞骸骨年七十卒贈東甌王諡襄武配享太廟列祀功臣廟位皆第五)
沐英(定遠人初為太祖養子積功至大都督府同知以破番寇功封西平侯尋從傅友德取雲)
(南戰功最著詔留英鎮滇中先後討平諸蠻洪武二十二年入朝賜宴奉天殿錫賚有加英先後鎮)
(雲南十年墾田至百餘萬畞疎節闊目民以便安卒贈黔安王諡昭靖配享太廟肖像功臣祠位皆)
(第六子春襲爵鎮雲南修舉屯政威惠甚著)馮國用(定遠人太祖略地至妙山國用偕弟)
(勝來歸曰金陵帝王之都先拔之以為根本然後四出倡仁義以收人心勿貪子女玉帛天下可定)
(也太祖大悅日見親信俾居幕府典親兵曼濟哈雅扼采石國用與諸將攻破哈雅水寨又破擒陳)
(兆先累擢親軍都指揮使卒於軍贈郢國公列祀功臣廟曼濟哈雅改見廬州山川門馬腸河註)
馮勝(國用弟雄勇多智略歸太祖積功為元帥國用殁襲兄職典親軍從破陳友諒張士誠皆)
(有功累遷右都督從取山東下河南克陜西封宋國公尋拜大將軍征降納克楚二十萬衆於金山)
(其驍勇與傅友德相埒納克楚改見廬州人物門濮英註)吳良(定遠人與弟禎從太祖起)
(濠梁並為帳前先鋒江南既定良以指揮使守江隂與張士誠相拒十年數破其兵累官大都督府)
(僉事封江陰侯後征廣西蠻寇復有功卒贈江國公諡襄烈)吳禎(良弟助良守江陰撫蘇州)
(累功為親軍指揮使數破張士誠兵又副湯和討方國珍大敗之由大都督府僉事封靖海侯後累)
(禦倭海上俱有功卒贈海國公諡襄毅與良並列祀功臣廟)郭興(一名子興濠人滁陽王郭)
(子興據濠稱元帥興隸麾下太祖在甥館興歸心焉軍行常備宿衞累功進統軍元帥攻常州寕國)
(江陰宜興婺州安慶衢州皆下之從徐達取張士誠轉戰皆捷洪武元年從達取中原克汴梁守禦)
(河南尋移鎮鞏昌邊境帖然卒贈陜國公諡宣武)郭英(興弟事太祖見親信令值宿帳中呼)
(為郭四大小百餘戰重傷遍體未嘗以疾辭積功封武定侯永樂初卒諡威襄明初功臣封侯者皆)
(不得襲獨英至明亡乃絶)耿炳文(濠人與其父君用從太祖渡江積功至大都督府僉事從)
(征中原屢著功從征陜西走李思齊張思道即鎮其地浚涇陽洪渠民賴其利洪武三年封長興侯)
(後從徐達出塞從傅友德征雲南從藍玉北征並有功建文初燕兵起命炳文為大將軍北伐軍敗)
(燕王稱帝之明年言者劾㶧文僭妄不道懼自殺)華雲龍(定遠人從太祖渡江積功為豹)
(韜衞指揮陳友諒兵犯龍江雲龍守石灰山接戰擣其中堅大敗之從征山東進克元都擢大都督)
(府僉事封淮安侯)張龍(濠人從太祖渡江有戰功後以偏將軍從平山東河南陜西僉大都)
(督府事洪武十一年副李文忠征西番洮州論功封鳳翔侯復以平雲南功命世襲)胡海(定遠)
(人從太祖渡江累著戰功金瘡遍體後從傅友德征雲南論功封東川侯)張赫(濠人元末聞太)
(祖起率衆來附累功都督府僉事後以習知海道數命督海運餉遼東卒贈恩國公諡莊簡)周
德興(濠人從太祖渡江屢戰有功封江夏侯副湯和伐蜀蜀平復副鄧愈為征南左將軍平婪)
(鳳安田諸州蠻署中立府行大都督府事後征五溪蠻功益著勲臣存者德興年最高歲時入朝錫)
(賚不絶)曹震(濠人從太祖起兵隨沐英征西番論功封景川侯從藍玉平雲南尋復理四川)
(軍務諸所規畫並極周詳蜀人德之)顧時(濠人倜儻好奇略從太祖渡江諸攻伐皆從破張士)
(誠定山東河南取元都轉戰山西陜西並有功累官大都督同知封濟寕侯卒贈滕國公諡襄靖祔)
(祭功臣廟)王弼(其先定遠人後徙臨淮弼有膽略善用雙刀從下江南滅漢平吳定中原並有)
(功歷都督府僉事以平番功封定遠侯再以克雲南功予世襲)趙德勝(濠人初為元將太祖)
(興於滁德勝母在軍中乃棄其妻來從克和州拔采石定太平集慶進下鎮江寕國廣德取池州從)
(平江州及臨江吉安撫州累官行樞密院僉事守南昌陳友諒舉兵圍之德勝率諸將死戰弩中腰)
(膂死追封梁國公諡武桓配享太廟列祀功臣廟)丁德興(定遠人歸太祖於濠克滁和二)
(州破曼濟哈雅擒陳兆先取集慶鎮江常州寕國廣德徽州池州並有功授鳳翔衞指揮使敗陳友)
(諒於龍江破吕珍於安豐戰鄱陽平武昌定湖南收淮東亦有功後討張士誠卒於軍追封濟國公)
(列祀功臣廟世襲龍江衞指揮使曼濟哈雅改元前)茅成(定遠人從太祖渡江拔太平克)
(衢州取安慶戰鄱陽下武昌並有功為武德衞指揮使攻張士誠中又死贈東海郡公列祀功臣廟)
孫興祖(濠人從太祖渡江積功遷天策衞指揮使沈毅有謀徐達推重之克泰州守海陵進)
(攻通州進大都督府副使移鎮彭城從克元都置燕山六衞留兵二萬人命興祖守之洪武三年率)
(六衞卒從徐達出塞遇敵力戰死追封燕山侯諡忠愍列祀功臣廟子恪嗣官)曹良臣(安豐)
(人歸太祖從破陳友諒張士誠皆有功為江淮行省參政還守通州時大兵出山西通州守備單弱)
(元丞相伊蘇將萬騎營白河良臣以計破之伊蘇遯去元兵自是不敢窺北平洪武三年封宣安侯)
(後北征沙漠戰殁於鄂爾琨河贈安國公諡忠壯列祀功臣廟伊蘇改見廬州人物門趙庸註鄂)
(爾琨舊作阿魯渾今改正)嚴德(濠人從太祖起兵積功為海寕衞指揮從朱亮祖討方國珍克)
(天台進攻台州方國瑛來拒德力戰死追封天水郡公)陳德(濠人有勇力太祖起兵首隸麾)
(下滅漢平吳並有功累官大都督府事從下河南取山東陜西封臨江侯卒贈杞國公諡定襄)王
志(臨淮人元末率鄉兵歸太祖於滁陽從戰屢騰柵先登身冒矢石洪武三年進同知都督府事)
(封六安侯十九年卒追封許國公諡襄簡)甯正(壽州人從太祖渡江積功授和州衞指揮使勤)
(於勞徠修築漢唐舊渠開屯數萬頃再從沐英北征取全寕四部遷四川都指揮使討平松茂數州)
(從征雲南大破思倫發兵又大破越州阿資兵官終左都督)王濂(定遠人歸太祖於金陵用)
(為執法官決獄平允歷浙江僉事災異求言具陳民瘼太祖為之緩征及卒太祖語李善長曰濂有)
(王佐才今死朕失一臂矣)單安仁(濠人為元樞密判官歸太祖命為元帥守鎮江歷浙江按)
(察使民誣告者置之法告訐之風為息進工部尚書精敏多智計諸所營繕小大悉中程官終兵部)
(尚書帝念其賢勞歲給半俸)李夢庚(濠人從太祖渡江掌軍機文字以督撫參軍代謝再)
(興守諸全再興叛執夢庚降吳不屈死祔祭功臣廟)徐輝祖(達長子有才氣嗣父爵領中軍)
(都督府建文初率師拔山東大破燕兵於齊眉山俄有詔召還諸將勢孤遂相次敗績燕王至金川)
(門獨守父祠弗迎勒歸私第幽縶之永樂五年卒萬歷中錄建文忠臣廟祀南都以輝祖居首後追)
(贈太師諡忠貞輝祖死踰月成祖命其子欽嗣爵傳子顯宗承宗承宗天順初守備南京公廉恤士)
(有賢聲)宋晟(定遠人從太祖渡江積功至都督僉事太祖晚年宿將殆盡晟數有戰功建文)
(中出鎮甘肅成祖即位入朝擢左都督還鎮尋以招降功封西安侯晟凡四鎮涼州前後二十餘年)
(威信著絶域病卒三子長瑄建文中以指揮使禦燕師戰殁於靈壁本朝乾隆四十一年)
(賜諡烈愍次琥瑾並尚公主)郁新(臨淮人洪武中以人才徵授戸部主事累遷戶部侍郎每)
(奏事殿廷顧問天下戶口田賦地里險易民間利病無鉅細皆應答無遺帝稱其才尋進尚書長於)
(綜理密而不繁其所規畫後不能易然謙退自抑未嘗以心計自多人尤以爲難卒賜祭葬)李
彬(定遠人初爲濟川衞指揮永樂中從平交趾歷鎮甘肅陜西最後出鎮交趾數討叛寇有功卒)
(贈茂國公諡剛毅)費瓛(定遠人祖愚洪武時燕山中護衞指揮使傳肅至瓛永樂中討平涼)
(州叛寇命鎮守其地宣德中由左都督封崇信伯從討高煦還出鎮甘肅尋卒瓛爲人和易善撫士)
(在鎮十五年境内安謐)伍雲(定遠人以指揮同知從征交趾破坡曡隘留多邦城拔東西二)
(城皆有功仁宗初隨方政攻黎利陷陣死之)皇甫斌(壽州人先為興州右屯衞指揮同知)
(調遼海衞忠勇有智略遇警輒身先士卒宣德五年勒兵禦寇至密城東峪自旦至晡力戰矢盡援)
(絶子弼以身衞父俱戰死事聞詔裦卹)朱勇(能子歷掌都督府事以從征沙漠功加太保正)
(統中從駕至土木額森驟至勇迎戰中伏死贈平陰王諡武愍額森舊作也先今改正)郭登
(武定侯英孫七歲能詩正統中從征麓川有功歷大同參將車駕北征登言敵騎巳迫宜亟入紫荆)
(關王振不從帝北狩登悉力守禦額森擁帝至城下閉門不納景帝監國進總兵官屢破敵初賊欲)
(取大同為巢穴數來攻為登所挫遂議和登料敵制勝動合機宜紀律嚴明武臣無及者卒贈侯諡)
(忠武)湯引勣(東甌王和曾孫景泰初詔求賢才巡撫周忱以引勣應于謙見而異之稍遷至)
(指揮僉事後分守孤山堡與賊戰死方引勣官京師與劉蒲王淮等唱酬號十才子)李忠(鳳陽)
(人母殁跣足營墓廬其旁不離苫塊景泰中旌表)年富(懷遠人本姓嚴宣德時由德平訓導)
(擢吏科給事中糾正違失務存大體歷陜西參政河南布政使景泰中以右副都御史巡撫大同提)
(督軍務威名重天下天順四年拜戶部尚書酌贏縮謹出納躬親會計吏不能欺事關利害僚屬不)
(敢任者富獨當之部事大理廉正強直始終不渝憲宗時卒諡恭定)高越(鳳陽人成化舉人授)
(山東福山教諭時流賊猖獗知縣棄城走越首倡忠義嬰城死守賊退越拜監察御史清軍湖廣革)
(親藩之僭巡按遼左明功罪嚴軍實積弛一振出知泉州府致仕歸)趙輔(鳳陽人襲職指揮使)
(有文武才成化初以都督同知征大藤峽蠻賊有大功封武靖伯世襲卒贈容國公諡恭肅)周
緒(鳳陽諸生母喪廬墓二鳩巢樹異草叢生成化中旌表)湯鼐(夀州人成化進士歷御史)
(孝宗嗣位首劾大學士萬安罔上誤國已而安斥鼐亦出畿輔印馬馳疏劾内閣尹直等奸邪無恥)
(而薦致仕尚書王恕王竑等帝報聞宏治中劾禮部尚書周洪謨等因言少傳劉吉與萬安尹直等)
(奸邪又以尚書王恕盛暑請輟經筵鼐上疏極言不可無何劉吉因事中之戍肅州)許士俊
(懷遠人年十七隨父渡淮父墮水士俊哀號急入水救之父子俱死踰三日抱父屍而出)王澄
(鳳陽衞人母喪廬墓芝産其旁宏治中旌表)余翺(定遠人正德進士嘉靖初為御史劾司禮)
(太監張佐蒙蔽罪尋以議大禮繫詔獄廷杖戍邊隆慶初贈光祿寺少卿)劉繼文(靈壁人嘉)
(靖進士授萬安知縣清苦愛民累擢給事中出為浙江參政有妖僧惑衆立除其奸考滿與海瑞並)
(稱書天下清官第二)方震孺(壽州人萬歷進士沙縣知縣卓異授御史巡視南城中官劉朝)
(等被訟魏忠賢為請震孺不從遼陽破震孺一日十三疏陳兵事慷慨請犒師軍民感悅命為監軍)
(巡按覈軍實稽功罪練士馬日無暇晷王化貞棄廣寕走列城聞之悉遯獨前屯以震孺在得無動)
(御史郭興治誣劾其按遼時贓私魏忠賢素怨震孺誣以咒詛應坐大辟崇禎初釋還流賊犯壽州)
(震孺倡士民固守城獲全史可法上其功用為嶺西參議後擢右僉都御史巡撫廣西聞闖賊陷京)
(師慟哭率師勤王馬士英憚之勒還鎮以憂憤卒)
︹本朝︺張明棐(宿州人順治初賊五十騎入其鄉家人俱登樓母劉年七旬不及避為賊所劫)
(明棐急下救母賊執之支解以死十七年旌)沈時(鳳陽人隨征入粤授永安知縣為人耿介)
(方正剔蠧釐奸吏民懾服順治中賊攻城親冒矢石築子城固守閱三月援兵至圍解擢知潮州府)
(歷糧儲驛道所至民懷其德)李之實(壽州人以歲貢任睢寕縣訓導順治十年膠州兵海)
(時行作亂犯睢城之實率邑人固守賊火其西門城陷後為賊所殺贈國子監學錄)汪吉(鳳陽)
(人湖廣都司僉書賊黨一隻虎攻遠安總兵鄭四維遣吉往剿殲賊於唐旗坪遇伏起突圍不得出)
(馬傷步戰力竭死賜雲騎尉世職)張壽芳(鳳陽人性至孝乾隆十一年旌)李
子奇(鳳臺人性至孝乾隆年間旌)曹培(靈壁諸生執親喪躬自壘土為臺寢處其中朝)
(夕哭泣未及歸而卒人稱孝子臺同縣孝子傳大業乾隆二年旌)李佺(懷遠人康熙舉人性)
(孝友初任長清縣知縣賞罰嚴明訟簡刑清繼知饒陽縣事縣北滹沱河每逢霖雨泛溢為災佺諭)
(民挑濬積水之區咸成膏壞士民勒石頌功乾隆十三年奏准入祀鄉賢)方積(定遠)
(人乾隆己酉拔貢生授四川州判嘉慶初川省教匪滋事積時為縣令素得民心與同知劉清齊名)
(屢次剿賊有功歷升至四川布政使以疾卒官入祀鄉賢)王福(定遠人嘉慶七年宿州教匪滋)
(事福投營以功官把總追賊中槍死事聞詔襲雲騎尉世職)秦攀元(宿州)
(庠生嘉慶七年教匪據州城攀元率鄉勇杜如山營兵趙永浚等入戰被戕詔贈雲騎尉世)
(職與永浚如山同祀昭忠祠同時遇害者鄉勇張大萬等二十九人營兵熊山符七人兵丁五人鄉)
(氏七十七人俱入祠)賈沛(壽州人官王莊把總嘉慶七年宿州教匪亂鳳廬道珠隆阿率師勦)
(捕沛為前鋒戰死把總胡玉外委張永清同時遇害並賜祀昭忠祠)
︹流寓︺︹晉︺杜夷(廬江灊人懷帝時刺史王敦舉為方正逼夷赴洛夷遯於壽陽鎮東將軍周馥)
(傾心禮接自詣夷為起屋宇馥敗夷歸舊居)︹唐︺王質(少孤客壽春力耕以養母講學不倦)
(諸生從授學者甚衆)︹宋︺陳禾(鄞縣人兄乘為壽春府教授禾依之以居適童貫領兵道府下)
(謁不得入餽之不受貫怒歸而譖之上曰此人素如此汝不能容邪)郭延澤(彭城人咸平中)
(致仕居濠州城南有小園以自娛其咏牡丹千餘首聚圖籍萬餘卷手自刊校范果韓丕皆與之遊)
︹列女︺︹漢︺周郁妻(沛郡人同郡趙孝女習儀訓嫻於婦道而郁驕淫無禮郁父偉謂曰新婦)
(賢者女當以道匡其夫不改新婦之過也婦拜受命退謂左右曰我言不用君必謂我不奉教令則)
(罪在我言而用是為子違父而從婦則罪在彼生如此亦何聊哉遂自殺)劉長卿妻(同郡)
(桓鸞女生男五歲而長卿卒防遠嫌疑不肯言歸兒又夭殁乃刑耳自誓宗婦愍之對曰昔我先君)
(五更學為儒宗尊為帝師歷代以來男以忠孝顯女以貞順稱是以豫自刑翦以明我情沛相王吉)
(上奏高行顯其門閭號曰行義桓嫠縣邑有祀必膰焉)︹晉︺劉惔母(惔少清遠有標奇與)
(母任氏寓居京口家貧織芒屨以為養蓽門陋巷晏如也人未知識惟王導深器之後稍知名論者)
(比之袁羊惔喜還告其母其母曰此非汝比勿受之又有比之范汪者惔復喜母又不聽及惔年德)
(轉升論者遂比之荀粲)︹唐︺宋延夀妻王氏(延壽事楊行密為壽州刺史惡行密)
(不臣謀歸唐行密覺而召之將行氏請曰一介為驗及為行密所殺介不至氏曰事敗矣即部家僕)
(授兵器方闔扉而捕騎至乃赴火死)︹宋︺吕希哲母(希哲父公著作相希哲滯管庫久乃)
(判登聞鼓院力辭公著歎曰當世善士吾收拾略盡爾獨以吾故置不試命也夫希哲母賢明有法)
(度聞公著言笑曰是亦未知其子矣)王宣妻曹氏(臨淮人建炎中盜馬進掠臨淮宣要)
(其妻避之曹曰我聞婦人死不出閨房賊至堅卧不起衆賊劫持之大罵不屈為所害)鍾離
婦(鳳陽人紹興間金兵破濠城欲驅之去婦不從金兵怒斷其臂罵不絶口死)︹元︺許氏
女(安豐人父疾割股啖之乃痊)閔居正妻蒲氏(定遠人少知書年十七適居正)
(會居正當從軍與蒲泣别蒲義形於色曰丈夫當立功閫外婦亦分榮晝錦即不諱有皦日作證也)
(後數年居正凶問至婦部署箱奩分厚者奉姑餘及妯娌紿婢作炇自縊室之西窗纔二十六歲)
︹明︺花雲妻郜氏妾孫氏(懷遠人太祖時雲與賊戰方急郜氏子方二歲抱兒)
(泣謂家人曰城破吾夫必死吾不獨生花氏惟一兒若等善撫育之雲被害郜氏赴水死孫氏抱兒)
(逃遇賊捽孫氏及兒於江值斷木附之入蘆渚取蓮實啖兒凡七日不死卒全花嗣)詹奎妻
周氏(臨淮人年十七適奎奎卒無子家極貧氏守志不二事夫祖母及姑生養死葬惟謹永樂)
(中旌表)丁文聰妻朱氏(名善真靈壁人永樂中文聰殁父議改許他姓女曰一身)
(可更二姓邪遂自縊死)劉錫妻張氏(靈壁人錫卒張年二十有三有二子父兄逼改)
(適氏翦髮自矢撫子舉鄉貢守節終身正統中旌表)張煜妻杜氏(定遠人煜死自縊以)
(殉)方淳妻居氏(定遠人正德中流寇陷城氏不屈死一時婦女死節者五十六人賊)
(平侍郎叢蘭上其事詔悉加旌表)劉惺如妻李氏(靈壁人正德中為流寇所掠自)
(剄死)王綬妻徐氏(靈壁人正德中流賊犯境氏被劫不從被七槍三箭而死同時有李)
(希儒妻張氏赴水死董鸞妻茅氏攜子女赴井死事聞俱旌表)劉氏(鳳陽人夫亡守節養姑及)
(姑殁遭盜焚掠乃往夫墓自縊於樹)王璣妻何氏(宿人未歸而璣卒父母欲令他適何)
(慟哭不從一日謂母曰我欲往王秀才墓所一祭母力阻之不可乃與其姑往至墓慟哭幾絶母姑)
(扶回嘔血而卒)陸某妻劉氏(宿人及笄陸貧行乞父醜之欲改婚賈人女不從曰義不)
(可改適同乞所甘心也父竟受賈人聘將嫁自經死)王雄妻吕氏(臨淮人雄卒抱幼女)
(托所親自經死)王邦妻馬氏(壽人同里厲讚妻薛氏屠照妻楊氏陳一策妻王氏俱夫)
(亡自縊以殉)綠衣女(鳳陽人崇禎末張獻忠陷城女被執欲犯之不從賊怒縛於庭槐灌)
(油燎之至死罵不絶口)顧賀泰妻席氏(臨淮人崇禎末爲流賊所執不屈遇害)
︹本朝︺周維先妻趙氏(鳳陽人夫亡殉節同縣黑崑妻楊氏陳遇妻張氏李信章妻潘)
(氏均夫亡殉節)葛先質妻尚氏(懷遠人夫亡殉節同縣支斐妻湯氏張國善妻潘氏)
(胡一琠妻楊氏均夫亡殉節孫會隆妻羅氏孫培隆妻張氏陳文忠妻何氏均守正捐軀貞女玉國)
(隆未婚妻余氏符世緯未婚妻江氏均夫亡殉烈)馮廷棟未婚妻徐氏(定遠)
(人夫亡守貞順治年間旌)沈起湄妻陸氏(定遠人夫亡殉節同縣魏尚秀妻胡)
(氏鈕旭妻陳氏閻進妻張氏周之璋妻王氏王璟徹妻朱氏趙民化妻周氏均夫亡殉節劉某妻沈)
(氏守正捐軀)卞魯妻楊氏(壽人夫亡殉節同州侯謹度妻張氏張應祥妻譚氏孫天)
(祐妻夏氏徐容肅妻周氏劉某妻毛氏王玉璘妻朱氏蔣承運妻卜氏孫某妻夏氏陶於義妻張氏)
(均夫亡殉節黃以位妻吳氏韓萃妻余氏均守正捐軀烈女周錫林未婚妻張氏謝岐山未婚妻繆)
(氏陳某未婚妻侯氏均夫亡殉烈)張氏三烈(宿人張國憲女長年十八次年十六國憲)
(弟婦龔氏年二十三均遇賊守正捐軀同州張煒妻劉氏亦遇賊守正捐軀俱順治年間旌)張
烈婦(宿人夫亡殉節同州杜維楫妻陳氏張其璿妻董氏范錫爵妻沈氏瞿某妻丁氏劉冲漢)
(妻何氏李如德妻孫氏喬印妻陳氏張奏妻楊氏梁荆萃妻化氏黃得中妻盛氏陳秀妻尹氏王梅)
(妻陳氏俱夫亡殉節烈女董貞吉未婚妻夏氏徐之修未婚妻丁氏均夫亡殉烈梁氏女守正捐軀)
邵經妻黃氏(鳳陽人夫亡守節同縣蔡瑮妻張氏王家元妻戈氏陳之問祖母舒氏均)
(夫亡守節俱康熙年間旌)邵璞妻尚氏(懷遠人夫亡守節同縣湯潢妻劉氏亦夫)
(亡守節俱康熙年間旌)盛履台妻苗氏(定遠人夫亡守節同縣岳應詔妻王氏與)
(子媳張氏桑成學妻張氏楊彝公妻陳氏均夫亡守節烈婦王連錫妻葉氏夫亡殉節俱康熙年間)
(旌)方自申未婚妻夏氏(壽人夫亡守貞同州劉璇未婚妻夏氏劉朗未婚妻)
(某氏均夫亡守貞俱康熙年間旌)吕國檙妻張氏(宿人夫亡守節同州王潢妻趙)
(氏武澤世妻張氏均夫亡守節烈婦張士純妻魏氏張文獻妻田氏秦純臣妻蔣氏程某妻梁氏均)
(夫亡殉節俱康熙年間旌)賈振琦妻李氏(鳳陽人夫亡守節同縣陸有恒妻蔡)
(氏蔡朝聘妻向氏袁起鳳妻王氏均夫亡守節烈女鄭極未婚妻馬氏夫亡殉烈郭氏女守正捐軀)
(俱雍正年間旌)錢渶妻金氏(懷遠人夫亡守節貞女方連城未婚妻蘇氏徐逢達)
(未婚妻淩氏均夫亡守貞俱雍正年間旌)許宏璽妻劉氏(定遠人夫亡守節同)
(縣許彭年妻江氏劉成之妻史氏蘇以年妻邵氏徐登齡妻章氏宋獻正妻杭氏吳紹緒妻周氏均)
(夫亡守節俱雍正年間旌)方登泰妻吕氏(壽人夫亡守節同州王佩妻黃氏趙)
(士傑妻胡氏石書妻鄭氏均夫亡守節俱雍正年間旌)張志輝妻杜氏(宿人夫亡)
(守節同州沈衞邦妻潘氏武廷臣妻吳氏郜兆恒妻蘇氏侯範妻李氏朱文燦妻張氏趙紹盛妻尹)
(氏趙文舉妻吳氏王守福妻余氏年允都妻王氏黃爾樹妻趙氏陳廷宣妻戚氏均夫亡守節烈婦)
(趙佐妻戴氏桑天成妻邱氏丁鑑妻劉氏陳忍妻胡氏均夫亡殉節烈女張作棟未婚妻周氏夫亡)
(殉烈俱雍正年間旌)黃洪妻張氏(鳳陽人夫亡守節同縣田大申繼妻劉氏王風)
(洽妻劉氏林杜暟妻趙氏楊子連妻沈氏王之球妻杜氏楊履坤妻徐氏張國炎妻杜氏王風振妻)
(陳氏楊嶷妻李氏金鼎妻熊氏張世秀妻史氏張邦英妻田氏焦之琦妻吳氏高俊妻趙氏張加金)
(妻李氏胡文沆繼妻李氏戴承玉妻陸氏宋文欽妻鄭氏楊朝欽妻陳氏徐加順妻時氏繆光和妻)
(劉氏王梅妻鄒氏牛暎倣妻張氏劉人龍繼妻王氏賈振琦妻李氏席起先妻施氏王師摯妻金氏)
(何汲妻劉氏鄭焞妻盛氏張標妻晉氏羅璽妻葉氏蔡棠妻朱氏藍起馥妻孫氏徐廷本妻王氏徐)
(琛妻張氏王麟招妻陳氏趙琳妻管氏葉洪妻高氏趙琯妻林氏王笏妻繆氏杜某妻黎氏吳允仁)
(妻吕氏王三聘妻李氏沈成貴妻張氏朱燧妻劉氏劉鐸妻留氏吳勲妻司氏田泰妻高氏陸文斌)
(妻胡氏許上達妻史氏均夫亡守節烈婦李躧子母孫氏吳起宗妻周氏均夫亡殉節嚴廷玉妻張)
(氏杜昌全妻黎氏均守正捐軀貞女吳廷琮未婚妻王氏蔡窘未婚妻宋氏均夫亡守貞烈女張佳)
(元未婚妻陳氏宋琯未婚妻王氏王思述朱婚妻杜氏均夫亡殉烈郭氏女守正捐軀俱乾隆年間)
(旌)張瑞穀妻徐氏(懷遠人夫亡守節同縣尚權妻談氏胡長茂妻程氏方旭齡妻)
(王氏宋暉妻許氏唐朝俊妻吳氏宫密妻方氏倪彤妻王氏石懷慶妻陳氏張懷善妻周氏江佩妻)
(楊氏江國妻傅氏朱冔妻周氏崔柏妻楊氏邵際平妻鄢氏周朝春妻王氏陳朝鼎妻王氏王希聖)
(妻王氏楊壇妻崔氏均夫亡守節烈婦蒲韜妻方氏徐文妻李氏吳懷西姪婦崔氏宋三媳齊氏宋)
(元模妻宫氏黃懋學妻楊氏石希仁妻朱氏蔣垣妻顧氏均夫亡殉節貞女徐克昌未婚妻劉氏夫)
(亡守貞烈女陳懷德未婚妻趙氏夫亡殉列俱乾隆年間旌)李誥妻紀氏(定遠人夫)
(亡守節同縣徐昺妻許氏吳偉妻蕭氏劉國用妻盛氏陸三錫妻馬氏方宗歙妻徐氏楊于廷妻方)
(氏張芬妻馬氏韋朝正妻李氏張智妻武氏楊開祉妻胡氏馮學洙妻張氏馮廷範妻楊氏李配雲)
(妻秦氏揚雍宜妻徐氏杜廷鈞妻方氏陳棟妻徐氏楊蘭毓妻張氏張匡妻徐氏趙煥妻彭氏錢梅)
(妻楊氏蕭學書妻姜氏彭雲妻馮氏楊開文妻陸氏張起越妻謝氏戴廷正妻方氏李守全妻閻氏)
(章潛活妻高氏馮宗聖妻戚氏王謨妻耿氏程士超妻吳氏張子龍妻楊氏董其芾妻陶氏王之綱)
(妻張氏王袞妻宋氏唐之蘭妻張氏岳濬妻馬氏吕儆妻葉氏吕士義妻宋氏魯賢妻蔣氏桑成學)
(妻張氏許摶妻蔡氏徐擢妻劉氏李朝印妻陳氏章焯妻閻氏陳榕妻吳氏凃章妻周氏王統妻宋)
(氏高必卓妻田氏杜鳳儀妻孫氏陳元組妻鈕氏江良彩妻楊氏孫芳妻楊氏陳國炎妻李氏陳政)
(妾王氏鈕丈會妻周氏馮林妻董氏楊洛珍妻趙氏子履坤妻徐氏杭建中妻陳氏宋選妻奚氏李)
(制儀妻陳氏楊領妻盛氏岳之玢妻韋氏周逢元妻王氏徐闇文妻許氏岳之瑾妻張氏謝琅妻王)
(氏陳大任妻楊氏葉某妻王氏均夫亡守節烈婦程培妻張氏吳士廉妻蘇氏魏從義妻吳氏苗榮)
(桂妻劉氏朱元妻李氏均夫亡殉節貞女程正未婚妻李氏陳國延未婚妻李氏均夫亡守貞烈女)
(王琯徹未婚妻楊氏陳櫰未婚妻王氏均夫亡殉烈俱乾隆年間旌)陶杼妻郝氏
(壽人夫亡守節同州方恬妻尚氏孔淑妻孫氏陶克立妻魏氏徐珮妻楊氏陶其射妻王氏王錫妻)
(張氏朱承誥妻孔氏袁九如妻周氏余超繼妻顧氏金銓妻趙氏金光燦妻李氏林煥然妻史氏周)
(廷瑄妻方氏戴螭文妻柴氏趙豹變妻薛氏張其揆妻葉氏夏人逵妻梁氏劉北𢋫妻王氏孫若一)
(妻李氏汪本蓬妻高氏石緯妻鄭氏吳雲路妻楊氏李殿妻劉氏金屏妻夏氏方勇錫妻夏氏王述)
(祖妻劉氏馬之英妻沈氏孫蘭妻劉氏楊堂妻張氏揚賞妻張氏陳禹鑄妻李氏余有成妻李氏余)
(渭妻張氏程倫妻尚氏王隆運妻孫氏楊廷璋妻祁氏孫枝華妻薛氏劉烜之妻張氏張嚴之妻常)
(氏方邁妻劉氏方育英妻汪氏陶鼐妻余氏謝承培妻樊氏陶毅明妻刁氏李朝幹妻王氏陳履安)
(妻桑氏潘文藻妻張氏顧問官妻方氏吳厚倫妻隗氏張廷珍妻吳氏徐容莊妻房氏陶泳妻鄭氏)
(張彦招妻方氏陶應祁妻鄭氏徐天球妻孫氏周統妻朱氏戴大典妻裴氏王賓妻熊氏嚴之茂妻)
(于氏晏旭妻傅氏戈紫極妻高氏方同德妻曹氏仇致中妻張氏孟忠清妻周氏洪芳妻錢氏孔熾)
(妻謝氏顧肅紀妻王氏經文彩妻張氏孫以斌妻李氏羅國笏妻常氏張永臨妻陳氏汪澤遠妻薛)
(氏李藩妻吕氏權天彩妻陶氏江南英妻王氏宋維周妻張氏陶志國妻姜氏陶國仁妻鄭氏劉楷)
(妻夏氏張奇妻崔氏陶英妻謝氏高一省妻張氏黃起敬妻鄭氏李含芳妻沈氏劉繡文妻王氏李)
(煌妻王氏王絅妻楊氏游睿妻孫氏王琳妻朱氏孫植繼妻李氏章映奎妻柏氏黃珍妻常氏李發)
(育妻張氏陳顯誥妻姚氏孟永昌妻陶氏李英妻張氏仇恒妻徐氏顧廬陵妻劉氏晏宏毅妻趙氏)
(顧霜錫妻朱氏余紹珠妻顔氏謝應舉妻嚴氏王統妻揚氏黃全妻常氏王彬妻郝氏王宏仁妻宋)
(氏王士毅妻隗氏劉以安妻周氏左蓬智妻喬氏王鶴妻朱氏孫思祖妻王氏均夫亡守節烈婦方)
(叡妻鄭氏李信昌妻何氏方嘉䄄妻丁氏王棟妻陳氏張哲妻平氏余執中妻陶氏孫統玉妻陳氏)
(某妻郭氏聶坤山妻馬氏均夫亡殉節毛訓妻孫氏張扶萬妻熊氏劉愷妻張氏均守正捐軀貞女)
(方訓未婚妻蘇氏侯會玉未婚妻劉氏徐教健未婚妻宫氏徐士哲未婚妻朱氏劉楫未婚妻方氏)
(張紀未婚妻汪氏均夫亡守貞烈女藺天保未婚妻張氏劉某未婚妻張氏胡澤一未婚妻楊氏均)
(夫亡殉烈俱乾隆年間旌)李上苑妻陶氏(鳳臺人夫亡守節同縣李吉升妻王)
(氏吳簡公妻胡氏李廷瑞妻吳氏王偉妻孫氏侯養氣妻馬氏張連妻吳氏宋國祥妻李氏高璽妻)
(薛氏郝志林妻余氏鄭時彦妻張氏盛有玉妻吕氏謝連妻曹氏汪澤及妻馮氏李昌全妻程氏陳)
(尚謙妻牛氏徐乾一妻李氏戴于一妻徐氏吳乃興妻甘氏韓成妻揚氏鄭廷宰繼妻孔氏余有義)
(妻孫氏陳瑢妻李氏劉如陵妻周氏劉燦妻平氏劉雲巧妻張氏蔡聖裔妻劉氏胡自恪妻茆氏於)
(士貞妻查氏王國璽妻汪氏王煥妻鄭氏王殿佑妻夏氏陶繼廣妻劉氏王普妻劉氏夏楹妻韓氏)
(陶國衞妻戴氏馬瑩繼妻胡氏陳洛書妻隗氏蘇肇端妻郭氏劉鏡妻郝氏石喬妻汪氏周成名妻)
(姚氏程玉藴妻金氏閻席上妻萬氏吳成妻石氏史絅妻羅氏陶克亶妻余氏高楫妻李氏方穀妻)
(劉氏郝迥妻薛氏陶之惲妻武氏劉印國妻胡氏王際恒妻吳氏郭家琇妻李氏陳彩章妻張氏蔡)
(自強妻劉氏鄭時産妻張氏均夫亡守節烈婦王昌言妻柏氏蕭恒妻田氏劉克紹妻王氏王棧妻)
(沈氏胡構妻高氏均夫亡殉節貞女孫喬未婚妻李氏夫亡守貞烈女胡亢宗未婚妻楊氏郭玉樹)
(未婚妻柴氏劉智未婚妻孫氏朱宗義未婚妻孫氏王撓未婚妻沈氏均夫亡殉烈俱乾隆年間)
(旌)吳孟儀妻馬氏(宿人夫亡守節同州魏玉元妻武氏張名都妻夏氏趙紹盛妻)
(尹氏徐媚妻李氏陳廷宣妻戚氏劉斌妻吳氏沈惺妻陸氏姬誨德妻武氏邱廷恭妻張氏陳魁義)
(妻楊氏周作新妻邱氏宋反修妻趙氏武基恭妻王氏仲永遠妻朱氏牛偉庚妻王氏孫錫鍈繼妻)
(丁氏董士穎妻謝氏陳悦禮妻侯氏趙宋晟妻郭氏王徽妻趙氏林懷玉妻張氏李思孔妻梁氏楊)
(起龍妻吕氏黃兆麟妻許氏陳維臣妻任氏仲藴恒妻朱氏王銓妻張氏張淳妻謝氏朱鯁妻牛氏)
(均夫亡守節烈婦劉至銳妻劉氏周浡妻趙氏金琥妻寶氏趙志儀妻周氏任予淮妻李氏黃士敏)
(妻謝氏陳銓妻鄭氏王天佑妻段氏王作楷妻梁氏李睿妻陳氏謝永和妻張氏王謨妻劉氏劉玉)
(妻羅氏陳希聖妻關氏王宗朱妻孫氏林懷玉妻張氏張月妻陳氏許娃妻張氏高某妻王氏李毛)
(妻孫氏均夫亡殉節貞女張潔未婚妻周氏張氏女名彦姐均夫亡守貞烈女陳有德未婚妻李氏)
(張文齡未婚妻趙氏蔣繼績未婚妻張氏周兆新未婚妻高氏黃氏女名二姐鄒氏女名二姐閻氏)
(女均夫亡殉烈簡氏女名二姐守正捐軀俱乾隆年間旌)徐潼妻王氏(靈壁人夫)
(亡守節同縣李惠妻徐氏張佳妻左氏田翠芳妻陳氏田多三妻胡氏吕銳妻尹氏張如岐妻吕氏)
(馬日圖妻李氏李茂九妻歐氏徐廷貞妻李氏強肇臣妻徐氏馬崇修妻孫氏陳起麟妻王氏趙愷)
(妻單氏張志成妻周氏高桓妻吳氏謝九經妻劉氏韓成妻揚氏張正昌妻王氏康文超妻張氏羅)
(斑妻王氏劉奮翼妻戴氏趙偉妾王氏崔東玉妻葉氏陳三元妻王氏高之瑗妻張氏王三傑妻趙)
(氏程國興妻吳氏鮑明恕妻王氏徐椿妻吳氏劉士慤妻陳氏周必昌妻張氏強作臣妻朱氏潘維)
(垣妻李氏陳宏業妻徐氏陳世文妻王氏張訥妻潘氏張振妻蔣氏王澤永妻方氏馬恒良妻周氏)
(李佶妻吳氏王惠妻冉氏周守禮妻崔氏沈慡妻張氏朱惠民妻丁氏陸藝妻馬氏王允平妻莊氏)
(冉治新妻劉氏徐廷樞妻黃氏王哲士妻胡氏曹秉鈞妻徐氏張祖澤妻謝氏強履泰妻周氏張第)
(妻張氏張銑妻馬氏張尚志妻凌氏吕鴻緒妻朱氏均夫亡守節烈婦王三陶妻趙氏袁大樂妻皮)
(氏馬恒四妻王氏陸大年妻姚氏曹廷選妻徐氏洪恩炯妻徐氏王友妻王氏官廷樞妻鄧氏均夫)
(亡殉節張某妻馬氏劉兆祥妻劉氏均守正捐軀烈女張汝馨未婚妻李氏陳大聚未婚妻李氏高)
(恒安未婚妻施氏均夫亡殉烈劉某未婚妻馬氏曹氏女均守正捐軀俱乾隆年間旌)胡世
常妻姚氏(鳳陽人夫亡守節同縣楊炳文妻張氏張希聖妻孫氏牛之紀妻葛氏朱泗澤)
(妻吳氏張玠之妻王氏柯梯雲妻黎氏均夫亡守節烈婦張同春妻李氏王三鳳妻計氏高小寅孜)
(妻葛氏均夫亡殉節貞女宋秉仁未婚妻熊氏夫亡守貞烈女黃榮未婚妻彭氏李春暄未婚妻夏)
(氏周治岐未婚妻沈氏張朝棟未婚妻王氏均夫亡殉烈俱嘉慶年間旌)汪坤妻殷
氏(懷遠人夫亡守節同縣江尚齡妻柴氏程守元妻湯氏潘彬妻周氏宋漢妻孫氏宫凌岫繼妻)
(程氏唐學愈妻韓氏魏維熊妻劉氏許召南妻楊氏邵敬孚妻楊氏宋汝省妻徐氏孫聯元妻楊氏)
(石岐善妻宋氏鈕中元妻朱氏方儀兩妻石氏李鳳閣妻凌氏李鳳來妻陳氏楊稔妻韓氏陶元善)
(妻楊氏趙懷琮妻李氏何慕堯妻田氏石人秀妻馮氏石人德妻許氏馮希隆妻張氏魏之楷妻宋)
(氏張協萬妻鄢氏劉錕妻湯氏陳某妻劉氏周以恩妻王氏均夫亡守節烈婦吳坑妻黃氏孫士蘧)
(妻周氏王希閔妻宋氏阮縑妻胡氏王茗妻高氏徐欽璋妻潘氏楊榮繡妻謝氏江黻廷妻汪氏崔)
(如楨繼妻徐氏姚&KR2420;華繼妻李氏張紹周妻顧氏倪時雍妻魏氏鄭寶占妻江氏何選妻張氏宫楷)
(妻方氏均夫亡殉節何三孜妻潘氏張定孜母劉氏賈小山妻禇氏宫綱成妻范氏陳啟秀妻劉氏)
(均守正捐軀貞女宋桂芳未婚妻楊氏夫亡守貞烈女鄢長青未婚妻周氏高大峯未婚妻周氏張)
(錦未婚妻黃氏邵汝芝未婚妻王氏臧氏女均夫亡殉烈俱嘉慶年間旌)楊漢倫妻
薛氏(定遠人夫亡守節同縣陳會椿妻孟氏馮士英妻周氏方煐妻陳氏蔡于淪妻盛氏蔡一)
(滇妻陳氏羅退妻吳氏方鬱妻劉氏陳象蟾妻馮氏李殿元妻鄧氏張宏倫繼妻戴氏趙永春妻沈)
(氏蕭步程妻倪氏凃大鵬妻方氏江上峯妻吳氏高子湘繼妻馬氏楊炳妻陳氏王柟繼妻楊氏王)
(倫杓妻孫氏陳浙妻楊氏周岐妻楊氏張世恒妻宣氏吳奎光妻董氏方震明妻蔣氏方玉壎妻陳)
(氏王勲妻梅氏徐教淑妻鄭氏俞熊光妻王氏忽廷臣妻穆氏方玉華妻劉氏趙思平妻王氏凌和)
(鈐繼妻盛氏陳旦奎妻凌氏陳夀仁妻李氏劉子達妻劉氏刁三祝妻陳氏李本義妻陳氏張景升)
(妻彭氏張億年妻陳氏張鳳嶺妻胡氏徐佩妻楊氏徐超妻顧氏陳敬妻揚氏李冉妻王氏楊純佐)
(妻杜氏張經妻戴氏均夫亡守節烈婦宋秉正妻宋氏林步青妻杜氏王珣妻凌氏凌秦強妻劉氏)
(杜鳴岐繼妻王氏王紹武妻李氏王釗妻曹氏周錫純妻徐氏陳樂之妻姜氏陳玉龍妻杜氏方汝)
(霖妻楊氏朱應棠妻朱氏倪顯桂妻凌氏汪哲士妻王氏張典妻趙氏宋大勇妻馬氏李國慶妻費)
(氏李貴妻趙氏均夫亡殉節烈女吳萊未婚妻張氏張琳未婚妻單氏徐淮未婚妻楊氏陸以清未)
(婚妻謝氏李步鼇未婚妻吳氏均夫亡殉烈俱嘉慶年間旌)李瑛妻徐氏(壽人夫亡)
(守節同州余振時妻朱氏李璋妻杜氏黃璵妻李氏黃進義妻潘氏孫仁妻金氏張文魁妻王氏劉)
(維周妻魯氏陳錫嘏妻薛氏鄭席珍妻陳氏王㥳妻方氏吳文妻門氏聶梁妻徐氏邵存義妻周氏)
(魏紹文妾夏氏孫士珍妻袁氏姚實妻孫氏黃瑾妻李氏徐教書妻姚氏張朝佑妻李氏張殿甲妻)
(馬氏宋志堅妻唐氏周雲妻梁氏洪學信妻邸氏李長芭妻仇氏陳遐齡妻張氏顧灝妻方氏裴克)
(慾妻楊氏裴克章妻費氏朱旭妻陶氏李憲文妻陳氏宋長仁妻李氏吳家祥妻宋氏均夫亡守節)
(烈婦李治成妻陶氏程鵬程妻朱氏陳鳳彩妻卞氏趙時夏妻彭氏夏緯堂妻張氏蕭矞雲妻馬氏)
(龍連沅妻張氏胡寬妻韓氏胡某妻姚氏某妻陳氏均夫亡殉節陳開耀妻陳氏孟材員妻王氏胡)
(亮妻韓氏胡有成妻姚氏周勇倉妻石氏魯志順妻黃氏均守正捐軀貞女李可學未婚妻王氏金)
(仁英未婚妻馬氏均夫亡守貞烈女薛家煜未婚妻張氏方常曜未婚妻趙氏曾錫祿未婚妻孫氏)
(均夫亡殉烈俱嘉慶年間旌)王瑢妻謝氏(鳳臺人夫亡守節同縣袁開泰妻湯氏蘇)
(懷菊妻廖氏徐教從妻潘氏陶夢祥妻王氏鄭烈妻童氏劉自敏妻王氏金立勲妻李氏景文學妻)
(范氏劉文謨繼妻留氏傅成棟妻高氏金大智妻蘇氏張錫禎妻李氏均夫亡守節烈婦趙汝琳妻)
(廖氏程月盛妻郁氏段毓璠妻孫氏均夫亡殉節關治國妻侯氏守正捐軀貞女郭遐齡未婚妻蘇)
(氏高視未婚妻程氏徐錦標未婚妻姚氏均夫亡守貞烈女史康未婚妻岳氏趙如一未婚妻王氏)
(均夫亡殉烈俱嘉慶年間旌)張世清妻沈氏(宿人夫亡守節同州徐景和妻陳氏)
(丁捷曉妻雷氏趙正梅妻丁氏秦邦用妻杜氏馬得祿妻吳氏武可鑣妻游氏王大智妻武氏王學)
(禮妻岳氏王豐齡妻趙氏馬本富妻王氏何廷棟妻韓氏趙志适妻趙氏王中和妻馬氏均夫亡守)
(節烈婦羅廷藻妻張氏鄭緒謙妻趙氏郭景颺妻朱氏劉紹朱妻揚氏趙維佐妻揚氏蘇連秀妻孟)
(氏張得妻鄒氏黃日默妻張氏汪啟成妻楊氏丁盛秋妻趙氏張令周妻李氏李思琢妻朱氏王元)
(賜妻謝氏李希禹妻鄭氏王押妻杜氏時敏妻張氏均夫亡殉節貞女王欽柏未婚妻趙氏夫亡守)
(貞烈女王某未婚妻趙氏夫亡殉烈曹舉姐李舉姐陶昆姐周川姐均守正捐軀俱嘉慶年間旌)
陸書妻徐氏(靈壁人夫亡守節同縣張聖英妻游氏趙恒治妻陳氏孟永亮妻陳氏卜)
(廷華妻武氏程丈鴻妻陳氏朱玉柳妻劉氏徐大緯妻戴氏丁誼妻韓氏高履堂妻趙氏游廷印妻)
(馬氏王之綱妻荀氏高之瑚妻姜氏高又梅妻馬氏高恰若妻駱氏趙匯妻李氏趙沈妻楊氏趙泮)
(妻吳氏趙恒照妻游氏均夫亡守節烈婦徐康田妻殷氏高廣孝妻鄭氏趙道成妻吳氏卜學濤妻)
(王氏張智文妻李氏戴文佩妻武氏妾卞氏高汝和妻趙氏陳漋滾妻李氏陳聰妻孟氏趙廣居妻)
(壽氏王貴孜妻申氏時張氏均夫亡殉節貞女鄭述先未婚妻卓氏夫亡守貞烈女王氏女蔣氏女)
(徐氏女陸氏女趙氏女均夫亡殉烈俱嘉慶年間旌)
︹仙釋︺︹漢︺淮南八公(淮南王劉安折節下士有八公詣門皆鬚眉皓白門者曰吾王好長)
(生今先生無駐顔之術未敢以聞八公咸變成童後與安登山埋金於地白日昇天餘藥在器雞犬)
(舐之者俱得上升)清平吉(沛國人高帝時衞卒也至光武時容色如少壯)︹唐︺僧伽
(龍朔中南遊過臨淮宿賀元濟家謂元濟曰此故寺也元濟因捨宅為寺掘地得石刻果齊香積寺)
(基中宗召見賜號國師及示滅大著靈異)藍采和(唐末逸士人有自兒童時見之者及斑白)
(見之顔色如故後於濠梁酒樓上飲酒有五色雲覆其上飲畢乘雲而去莫知所終)︹宋︺僧志
言(姓許壽春人落髮東京景德寺仁宗每延入禁中登座結趺飯畢遽出未嘗揖王公士庶召即)
(赴然莫與之交一言將死作頌不可曉仁宗遣内侍以真身塑像置寺中榜曰顯化禪師)
︹土産︺絁(元和志濠州土貢唐書地理志濠州壽州土貢寰宇記濠州壽州産)綿(唐書志濠州貢)
絲布(通典濠州貢唐書志濠州壽州貢)絹(唐書志壽州貢九域志宿州濠州貢)葛布
(宋書志壽州貢)麻布(寰宇記壽州産)茶(唐書志夀州貢)雲母(唐書志濠州貢寰宇記雲)
(母出鍾離縣雲母山)鍾乳(寰宇記鍾乳出鍾離縣濠塘山)磬石(寰宇記磬石出磬石山在)
(今靈壁縣界)石斛(唐書志九域志寰宇記皆云夀州貢)茜草(寰宇記夀州土產)紫
色艾(明統志壽州出)都梁香白魚
大清一統志
潁州府(在安徽省治西北八百四十里東西距二百八十五里南北距三百五十里東至鳳陽府)
(壽州界一百六十五里西至河南陳州府沈邱縣界一百二十里南至河南光州固始縣界一百二)
(十里北至河南歸德府商邱縣界二百三十里東南至六安州界二百八十里西南至河南汝寕府)
(新蔡縣界一百二十里東北至鳳陽府宿州界二百六十里西北至河南歸德府鹿邑縣界一百五)
(十里自府治至京師一千八百二十里)
︹分野︺天文房心分野大火之次
︹建置沿革︺禹貢豫州之域春秋時胡國戰國屬楚秦
屬潁川郡漢置汝隂縣為汝南郡都尉治後漢因
之三國魏景初二年於汝隂縣置汝隂郡後廢晉
泰始二年復置屬豫州咸康二年省入新蔡後復
置宋因之後魏孝昌四年於郡置潁州(魏書地形志潁州孝)
(昌四年置武泰元年陷武定七年復)北齊州廢隋開皇初郡廢大業
初復爲汝隂郡唐武德四年改置信州六年復曰
潁州天寶初復曰汝隂郡乾元初復曰潁州屬河
南道五代因之宋初曰潁州政和六年改順昌府
屬京西北路金復曰潁州屬南京路元至元二年
省州治汝隂縣入州三十年以州屬汝寕府明初
改屬鳳陽府領潁上太和二縣
本朝初潁州與潁上太和二縣均屬鳳陽府雍正二
年直隸安徽省以潁上暨霍邱縣來屬而太和縣
屬亳州十三年升潁州爲府增設阜陽縣又以亳
州及所屬太和蒙城二縣屬焉領州一縣五
阜陽縣(附郭東西距二百一十里南北距二百二十里東至潁上縣界六十里西至河南陳)
(州府沈邱縣界一百五十里南至河南光州固始縣界一百二十里北至亳州界一百里東南至霍)
(邱縣界一百九十里西南至河南汝寕府新蔡縣界二百一十里東北至蒙城縣界一百九十里西)
(北至太和縣界八十里舊爲潁州本朝雍正十三年升爲府以州地置阜陽縣治郭下)潁上
縣(在府東南一百二十里東西距一百里南北距八十五里東至鳳陽府鳳臺縣界四十里西至)
(阜陽縣界六十里南至霍邱縣界二十五里北至鳳臺縣界六十里東南至壽州界六十里西南至)
(阜陽霍邱二縣界五十里東北至鳳陽縣界四十里西北至阜陽縣界六十里春秋楚慎邑漢置慎)
(縣屬汝南郡後漢因之晉改屬汝陰郡宋廢梁置下蔡郡東魏因之北齊廢郡隋大業初改縣曰潁)
(上屬汝陰郡唐屬潁州五代因之宋屬順昌府金屬潁州元光二年改屬壽州元初還屬潁州至元)
(二年省入州後復置仍屬潁州明因之本朝初屬鳳陽府雍正二年改屬潁州十三年屬潁州府)
霍邱縣(在府東南一百九十里東西距一百四十五里南北距二百二十五里東至六安州)
(界六十里西至河南光州固始縣界八十五里南至六安州界一百八十里北至潁上縣界四十五)
(里東南至六安州界一百八十里西南至固始縣界一百六十里東北至壽州界五十里西北至阜)
(陽縣界九十里春秋時蓼國地漢置安風縣屬六安國後漢曰安風侯國屬廬江郡三國魏置安豐)
(郡晉初因之安帝省郡為安豐縣地宋末復置安豐郡齊梁因之東魏郡縣俱廢隋開皇十九年改)
(置霍邱縣屬淮南郡唐武德四年於縣置蓼州七年州廢屬壽州神功元年改曰武昌景雲元年復)
(故五代因之宋紹興十二年屬安豐軍元屬安豐路州屬壽州本朝初屬鳳陽府雍正二年改隸)
(潁州十三年屬潁州府)亳州(在府北一百八十里東西距一百六十里南北距一百三十里)
(東至蒙城縣界一百二十里西至河南歸德府鹿邑縣界四十里南至阜陽縣界八十里北至歸德)
(府商邱縣界五十里東南至潁上縣界一百五十里西南至太和縣界一百四十里東北至歸德府)
(永城縣界二百四十里西北至歸德府寕陵縣界一百八十里春秋陳國焦邑戰國屬楚秦置譙縣)
(漢屬沛郡後漢屬沛國建安中置譙郡三國魏文帝黃初元年以先人舊郡又立爲譙國晉咸康四)
(年僑置陳留郡治小黃縣宋因之後魏正始中兼置南兗州梁中大通四年改曰譙州齊因之周置)
(總管府後改曰亳州隋開皇初府罷郡廢大業初復曰譙郡改小黃爲譙縣唐武德四年復曰亳州)
(五年置總管府貞觀元年府罷天寶初復曰譙郡乾元初復曰亳州屬河南道五代因之宋曰亳州)
(譙郡大中祥符七年升爲集慶軍節度熙寕五年屬淮南東路金初曰亳州貞祐三年復爲集慶軍)
(節度屬南京路元曰亳州至元八年屬歸德府明洪武初以譙縣省入尋降爲縣屬歸德州六年屬)
(潁州宏治九年復升爲州屬鳳陽府本朝雍正二年升爲直隸州十三年改屬潁州府)太和
縣(在府西北八十里東西距九十里南北距一百十五里東至阜陽縣界三十里西至河南陳州)
(府沈邱縣界六十里南至阜陽縣界一十五里北至亳州界九十里東南至阜陽縣界二十里西南)
(至河南陳州府沈邱縣界九十里東北至亳州界七十里西北至河南歸德府鹿邑縣界九十里戰)
(國魏郪邱邑漢置新郪新陽細陽三縣皆屬汝南郡後漢建初四年改新郪爲宋公國三國魏廢爲)
(縣晉省新陽細陽以宋縣屬汝陰郡宋魏因之齊周時省隋唐爲汝隂縣地宋開寶六年分汝隂置)
(萬壽縣屬潁州宣和後改曰秦和金因之元至元二年省入州大德八年復置改曰太和屬潁州明)
(初屬河南汝寕府洪武三年仍屬潁州本朝初屬鳳陽府雍正二年改屬直隸亳州十三年屬潁)
(州府)蒙城縣(在府東北一百八十里東西距一百五十里南北距一百四十里東至鳳陽府)
(懷遠縣界六十里西至亳州界九十里南至鳳陽府壽州界九十里北至鳳陽府宿州界五十里東)
(南至懷遠縣界四十里西南至潁上縣界七十里東北至宿州界七十里西北至河南歸德府永城)
(縣界七十里漢置山桑縣屬沛郡後漢為山桑侯國屬汝南郡三國魏改屬譙郡晉因之宋省南齊)
(僑置馬頭郡後魏大中十八年置南兗州仍領馬頭郡治渦陽景明中改置渦州及渦陽郡渦陽縣)
(梁大通元年改曰西徐州東魏武定六年改曰譙州南譙郡齊周因之隋開皇初郡廢十六年改縣)
(曰肥水大業初州廢又改縣曰山桑屬譙郡唐初屬譙州貞觀十七年廢譙州改屬亳州天寶元年)
(改曰蒙城五代南唐屬壽州宋仍屬亳州金又屬壽州元至元二十八年屬安豐路明仍屬壽州)
(本朝初屬鳳陽府雍正二年改屬亳州十三年屬潁州府)
︹形勢︺襟帶長淮控扼陳蔡(晉周處風土記)東連三吳南引荆
汝(晉伏滔征淮論)川原平曠土壤饒沃為舟車四達之區
無岡壟盤結之勢(舊志)
︹風俗︺民淳訟簡而物産美十厚水甘而風氣和(宋歐陽修)
(思潁詩序)里巷敦扶持之教男女别飲食之筵(元史地理志)
︹城池︺潁州府城(舊城曰北城周四里明洪武初築新城曰南城與舊合為一周五里四十)
(四步門四倚潁水為隍本朝乾隆十三年十五年屢修阜陽縣附郭)潁上縣城(周三)
(里有竒門四南西北三面有池東臨河明初築本朝順治六年修乾隆四年重修)霍邱縣
城(周六里有竒門四池廣一丈五尺明正德中增築本朝康熙七年重修)亳州城(周九)
(里有竒形如卧牛故名卧牛城門四明宣德十年增築本朝乾隆二十七年重修)太和縣
城(周五里七十九步門四池廣五丈明正德間增築本朝雍正十二年重修)蒙城縣
城(周六里舊立南西北三門其東渦水環繞未立門明景泰初補築正德問重修本朝順治康)
(熙間屢修乾隆二十六年重修)
︹學校︺潁州府學(在府治車南明洪武十年建本朝順治七年修康熙雍正間屢修入學)
(額數二十名)阜陽縣學(附府學雍正十三年設入學額數十五名)潁上縣學
(在縣治東明洪武四年建本朝雍正八年修入學額數十二名)霍邱縣學(在縣治東)
(明洪武五年建本朝康熙十一年重修入學額數十二名)亳州學(在州治西南舊在州)
(治東明正德間遷今所本朝康熙十九年重修入學額數二十名)太和縣學(在縣治東)
(南明初達本朝康熙雍正間屢修入學額數十二名)蒙城縣學(在縣治東明洪武四)
(年建本朝順治康熙間屢修入學額數十六名)清潁書院(在府治東金雞嘴本朝)
(乾隆十二年建)梧岡書院(在潁上縣本朝乾隆九年建)翠華書院(在霍邱縣)
(本朝乾隆二十五年建)柳湖書院(在亳州本朝雍正七年建)壽山書院
(在太和縣本朝乾隆二十三年建)
︹戸口︺(原額人丁二十萬二千三百五十七今滋生男婦三百九十六萬七千五百九十三名口)
︹田賦︺(田地三萬九千四百六十頃四十六畝三分有奇額徵地丁銀一十四萬七千一百一十三兩)
(五分二釐雜項銀三千一百一兩七錢三分四釐米一萬三千四百九十九石八斗六合麥一千一)
(十六石六斗一升九合四勺)
︹山川︺九仙山(在霍邱縣南一百五十里寰宇記在縣南一百八十里上有九臼俗傳舊有九)
(仙人在此山中搗藥故名)九丈潭山(在霍邱縣南接六安州界下有潭深九丈故名相近)
(又有三尖山)望到山(在霍邱縣南接六安州界寰宇記山形峭峻遥望似近行即難到故)
(名)大别山(在霍邱縣西南九十里一名安陽山水經注決水出廬江雩婁縣大别山寰宇)
(記安陽山在霍邱縣西九十里接固始縣界即古大别山古安豐縣在山東北陽泉縣在山西北各)
(取縣之一字為山名也按漢志安豐縣有禹貢大别山考禹貢大别當漢水入江之處在湖北漢)
(潁上)北虎頭岡(在亳州北二里渦河西北迴伏數里為城北之屏障也又有南虎頭岡在)
(州南一里與北虎岡相對)卧龍岡(在太和縣西北六十里)豹子崖(在霍邱縣西南)
(九十里近開順鎮相傳舊有銀洞明隆慶初奸民聚衆開掘因置把總防守尋罷)金邱(在阜)
(陽縣南八十里相傳楚王埋金於此以鎮水災故名)淮水(自河南光州固始縣界車流入經阜)
(陽縣南霍邱縣北潁上縣南又東北流入壽州界水經注淮水東過期思縣北又東北淠水注之東)
(過原鹿縣南汝水從西北來注之又東過安豐縣東北決水從北來注之又東谷水入馬又東北左)
(會潤水又東北窮水入焉又東為安豐津又東北至壽春縣西泚水洪水合北注之又東潁水從西)
(北來流注之元和志淮水西南流入逕汝陰縣之南去縣百里胡渭禹貢錐指淮水東北逕潁州南)
(水去州一百十里又東十餘里合汝水南岸即霍邱縣界又東逕霍邱縣北水去縣四十五里其渡)
(處曰安風津又東逕潁上縣南水去縣二十五里西南與霍邱分界又東三十五里與壽州分界)
汝水(自河南光州息縣東流入經阜陽縣南注於淮漢書地理志汝水東南至新蔡入淮水經)
(注汝水自新蔡東合清陂水又東逕襃信縣北又東南逕原鹿縣故城西南入於淮謂之汝口州志)
(汝水在州南一百里又有五汊溝在州西南一百六十里艾亭北有泉流會汝水又蒙河在州南一)
(百里自紅林集東陂積水成河西流會於汝水)谷水(在阜陽縣南七十里自河南汝寕府新蔡)
(縣流入即汝水支流也入於淮水經注谷水上承富水東南流世謂之谷水東逕原鹿縣故城北又)
(東逕富陂縣故城北又東於汝隂城東南注淮舊志谷河至水臺西入淮水又版腸溝在州西南一)
(百四十里積清陂塘北之水通於谷水又有葦溝土陂以西水亦通谷水又有海家溝在州南七十)
(里東流為桃子河又東與採芹溝合過方水廟南流入谷水北流入潤水)潤水(亦汝水支流也)
(在阜陽縣南五十里又東南流經潁上縣西南四十五里於漕口鎮入淮水經注潤水首受富陂東)
(南流為高塘陂又東積為陂水東注焦陵陂又東謂之潤水逕汝陰縣東逕荆亭北而東入淮舊志)
(有大小二河大潤河在州南五十里水出土陂地泉積流成河東流愈大又東南至潁上界入於淮)
(小潤河在州南四十里東流入大潤河)潁水(自河南陳州府沈邱縣東流入經阜陽縣北又)
(東南經潁上縣東南流入淮與壽州接界左傳昭公十二年楚子狩於州來次於潁尾漢書地理志)
(陽城縣潁水東至下蔡入淮三國魏黃初五年御龍舟循蔡潁浮淮如壽春水經注潁水於武邱故)
(城北細水注之又東南流逕胡城東又東南汝水枝津注之又東逕汝隂縣故城北又逕慎縣故城)
(南又東南入於淮宋史紹興十年劉錡保順昌金兵涉潁水至城下錡破其鐵騎數千烏珠至錡為)
(三浮橋於潁河上預遣人毒潁水上流時天大暑金兵飲之輒斃禹貢錐指潁水在潁上縣南門外)
(亦曰沙河東南流至正陽鎮入淮謂之潁口即春秋之潁尾也舊志明洪武二十四年黃河決溢由)
(潁入淮正德九年始復故烏珠改見廬州古蹟門槖臯故城註)淠水(在霍邱縣東五十里)
(自六安州北流入經縣東北入淮亦名東河水經注淠水逕六安縣故城西又西北分為二水又北)
(逕五門亭西西北流逕安豐縣故城西又北會濡水入於淮謂之泚口)泄水(在霍邱縣東南)
(水經注泄水自博安縣上承泚水於麻步川西北歷山濡溪謂之濡水自濡溪水安豐縣北流注於)
(淠謂之濡口縣志有&KR1673;河在縣東南二十五里源自六安州香和嶺分流入東河)決水(在霍)
(邱縣西八十里與河南固始縣接界漢志雩婁縣決水北至蓼入淮又有陽泉水在決水東俱與固)
(始縣接界)窮水(在霍邱縣西左傳昭公二十七年楚救潛沈尹戌與吳師遇於窮水經注窮水)
(出六安國安豐縣窮谷川流泄注於決水之古北灌安豐之左世謂之安豐水亦曰窮水流結為陂)
(謂之窮陂北流注於淮寰宇記窮水在縣西南十里俗號豐水舊志豐水上源曰棗木河在縣南八)
(十里)淝水(自蔡河分流經太和縣北九十里亳州南八十里阜陽縣北一百十里又東經潁上)
(縣東北六十里又東南流至壽州入淮即占夏淝水也亦名淝河漢志城父注有夏淝水東南至下)
(蔡入淮過郡二行六百二十里水經注夏淝水上承沙水於城父縣右東南流逕城父縣故城南又)
(東逕思善縣之故城南又東爲高陂又東爲天淙陂分爲二流南爲淝水北爲雞陂夏淝東流左合)
(雞水水出雞陂東爲黃陂又東南積爲茅陂又東爲雞水又會淝水亂流東注入於淮亳州志淝河)
(在州南八十里與潁州接界又有雙溝在州南六十里南流入淝又有魚構溝一名吳漕溝在雙溝)
(南三十里接太和縣界東流入淝)渦水(自河南鹿邑縣流入經亳州北又東經蒙城縣北又)
(東入鳳陽府懷遠縣界三國魏黃初六年以舟師自譙循渦入淮水經注渦水自相縣故城南又東)
(逕譙縣故城北四周城側又東南逕層邱北又東南逕城父縣故城沙水枝分注之又東逕下城父)
(聚東郎山西又東南屈逕郎山南又東南逕渦陽城北又東南至龍亢元和志渦水在譙縣西四十)
(八里亳州志渦水在州北門外又西北有沙溝龍鳳溝皆流入渦蒙城縣志渦水在縣北二里元初)
(黃河溢入渦水後河徙而北渦水自東逕縣北明正統中黃河復通渦水其後河循故道渦水多淤)
苞水(在亳州東北五十里源出州北舒安湖東流入河南歸德府永城縣界水經注苞水出譙)
(城北汀陂陂水東流逕酇縣南又東逕鄲縣故城南又東逕嵇山北嵇氏故居東流入渙水九域志)
(譙縣有泡水)清河(在阜陽縣南潤水支流也水經注焦陵陂水北出為鮦陂陂水潭漲引瀆)
(北注汝陰四周隍塹下注潁水舊志在南城之南相傳楚靈王自水臺西開通商渠自淮而北轉而)
(西又折而北分二派直抵胡子城五代時刺史王祚復疏通之更名曰清河分三派曰西川中川東)
(川南接潤谷二水抵城南堤今惟西中二川仍經南隍入潁)流鞍河(在阜陽縣西沈邱鄉)
(自三障陂積水過沈邱城河東過青陽館折而直北至沈邱鎮入潁又延河亦在縣西自河南新蔡)
(縣東流入又東北過陽橋入潁)小汝河(在阜陽縣西一百三十里自河南沈邱溝洫之水積)
(而成河過雙溝南至沈邱鎮北入潁按汝潁合流此即汝水之支也)柳河(在阜陽縣西北)
(亦名舊黃河匯白楊湖諸水至縣東三里灣入潁又舒陽河在縣西源自項城縣之乾柳樹集東南)
(入柳河又蔡村溝在縣西三十里引柳河以南陂水入潁河)八里河(在潁上縣南八里其)
(上流曰東西二柳溝自阜陽縣界流入又東南入准)江口河(在潁上縣北即古江陂水也水)
(經注江陂水首受大崇陂水南流積為江陂又南逕慎城西側城南流入潁縣志江口河源出州界)
(蘆嶴南流入潁又黃溝在縣西北三十里亦自州界流入東北入潁又王愛溝在縣東北十里受陽)
(臺長林湖水西南乃入於潁)濟河(在潁上縣北五十里源出亳州東南流百餘里東流入淝)
(河)新河(在霍邱縣北二十五里淮水支流也宋宣和以前不通舟楫建炎後湍流衝激河流)
(漸大東北合於淮水)雉河(在亳州東一百二十里與蒙城接界東流入渦水)百尺河
(在亳州東南五十里上通百尺溝東流入渦亦沙水支流也元憲宗五年張柔戍亳州以渦水北溢)
(淺不可舟曹濮魏博粟皆不至且百尺口為宋住來之路築甬道自亳而南置堡立柵由是糧運悉)
(通)漳河(在毫州南三十里東流經蒙城縣南五十里又東南入鳳陽府懷遠縣界源通潁上)
(諸湖沙水下流也水經注漳水上承沙水於思善縣世有漳頭之名東北流逕城父故城西側城東)
(北流入渦俗又謂之欠水寰宇記欠水在城父縣東四里受漳水南流入蒙城州志漳河在州南三)
(十里相近又有十字河皆東入於渦河)明河(在亳州南六十里自河南歸德府鹿邑縣東流)
(入又東入渦即古沙水也水經注沙水又東積而為陂謂之陽都明水注之明水上承沙水支津東)
(出逕汝南郡之宜祿縣故城北又東北流注於陂陂水東南流謂之細水人東逕新陽縣北又東高)
(陂水出焉沙水又東分為二水即春秋所謂夷濮之水也枝津北徑譙縣故城南東南逕城父縣西)
(南枝津出焉又東南至山桑縣)清水河(在亳州西南十五里東北流入渦水又三里河在州)
(南三里宋塘河在州南二十里麥稭溝在州南十二里黃練溝在州東南二十五里皆東入渦水)
馬尚河(在亳州北汴河分流自河南歸德府商邱縣流入至州北門入渦水)沙河(在太)
(和縣南二里自河南沈邱縣流入又東南經阜陽縣西北六十里合柳河入於潁即古新溝也今俗)
(呼為惠民河亦曰西茨河水經注新溝首受交口東北逕新陽縣故城南東入澤渚散流入細)茨
河(自河南歸德府鹿邑縣東南流入經太和縣北六十里又東南經阜陽縣北南至石羊鋪合柳)
(河入潁即古細水也漢志注師古曰細水本出新郪說文滷水出汝南新郪入㯋洶古細字水經注)
(細水上承陽都阪陂水支分東南出逕新陽縣故城北又東南逕宋公縣故城北又南逕細陽縣新)
(溝注之又東南逕細陽故城南又東南積而為陂謂之次塘又東南流屈而西南入潁)谷河
(在太和縣東北三十里茨河之南自卧龍岡分流至縣東八里仍入茨河又八丈河在縣北四十里)
(會聶家等湖之水東入谷河)北淝河(在蒙城縣北三十里東流入鳳陽府懷遠界水經注)
(北淝水源出山桑縣西北澤藪東南流左右翼佩數源又東南逕山桑縣故城南又東積為瑕陂又)
(東南逕瑕城南又東南至向縣按淝水有三一出城父縣曰夏淝水在今縣西南入淮不經縣界)
(一出山桑縣曰北淝水即今縣北之水對夏淝言故加北一出成德縣在今合肥縣界三水源流各)
(别應劭誤以夏淝為合肥之肥而其水近北淝與合肥殊遠舊志多混)陶中湖(在阜陽縣)
(西一百十五里柳河西周廣十里潤溉土田居民利之又白楊湖在縣西一百二十里界溝湖在縣)
(西一百四十里舊皆為黃河水道淤隔成湖)西湖(在阜陽縣西北三里長十里廣二里潁河)
(合諸水匯流處也唐許渾從事潁州有西湖清晏之句宋晏殊歐陽修蘇軾相繼為守皆嘗晏賞於)
(此與杭之西湖並稱歐公創建書院後乞身歸潁終老湖上)白馬湖(在潁上縣東南四十)
(里水中有洲)長林湖(在潁上縣東北十里又陽臺湖在縣東北十五里有東西二湖俱達)
(王愛溝物産甚多民獲其利)白洋湖(在太和縣西南十五里有東西二湖西通柳河又魚)
(營湖在縣西南二十里陶種湖在縣西南四十里皆通柳河)聶家湖(在太和縣西北有上)
(中下三湖上湖流通八丈河中湖下湖通沙河)大衝湖(在蒙城縣西五十里相近有蔡湖又)
(關子湖在縣西南四十里洪塘湖在縣南十五里)乾谿(在亳州東南左傳昭公八年楚伐吳)
(次于乾谿杜預注乾谿在譙國城父縣南楚東境寰宇記在城父縣南五里)伍名溝(在阜)
(陽縣北三十里相傳楚伍奢所開自母猪港南直流七十里入小黃河目上注下地勢相去幾數仞)
(聲如擂鼓又名響鼓溝)蘆洲(在亳州東渦水北岸州志晉太興中祖逖進軍北伐屯蘆洲即)
(此)駞澗(在蒙城縣西北梁陳慶之等攻渦陽魏遣將元昭等赴援前軍至駞澗去渦陽四十)
(五里為慶之所敗縣志澗水出駞山故名)九龍井(在亳州城南唐書五行志開元二十九年)
(老子祠九龍并涸復湧)
︹古蹟︺汝陰故城(今府治秦置縣史記漢高祖六年封夏侯嬰為汝隂侯後漢更始二年封)
(宗室信為汝陰王三國魏始置汝陰郡寰宇記隋大業末郡城為賊房獻伯所陷郡人江子建設柵)
(為險以禦之唐武德四年子建舉州來屬詔授子建信州刺史即其柵處築城謂之信州城東南距)
(故州城十里貞觀二年復為潁州移入汝隂舊城五代因之宋開寶六年移汝陰縣治於州城東南)
(十里後復舊)清邱故城(在阜陽縣東隋置隋書地理志汝陰郡清邱梁曰許昌並置潁)
(川郡開皇初郡廢十八年改縣名唐志貞觀元年省清邱入汝陰寰宇記清邱城在汝陰縣東五十)
(六里州志在潁水北岸旁有清邱故名)永安故城(在阜陽縣西南唐武德四年信州領)
(永安高唐永樂等縣六年與州俱廢舊志永安故城在潁州西南一百四十里汝水北岸市井俱存)
(其北三里相傳為縣治子城)潁上故城(在今縣南即古鄭城也梁普通六年裴邃拔魏)
(鄭城汝潁間皆響應隋志梁置下蔡郡後齊廢郡大業初改縣曰潁上舊唐志潁正縣隋置治古鄭)
(城武德四年移今治元和志潁上縣西北至潁州一百七十里本漢愼縣地寰宇記鄭城在今潁上)
(縣南)慎縣故城(在潁上縣西北左傳哀公十六年吳人伐慎楚白公敗之漢置慎縣後漢)
(建武二年改封宛王賜為慎侯尋復為縣魏正元二年毋邱儉討司馬師兵潰自項夜走慎縣劉宋)
(改置慎縣於淮南此城遂廢按其地當在今縣西北四十里江口鎮)松兹故城(在霍)
(邱縣東十五里漌初置松兹侯國在今安慶府宿松縣界晉初改置於此屬安豐郡齊永元中改入)
(北新蔡郡隋廢唐武德四年復置屬蓼州七年廢)安豐故城(在霍邱縣西南漢置縣在)
(今河南固始縣界三國魏置安豐郡晉安帝省為縣屬弋陽郡宋末復立寰宇記漢安豐縣在霍邱)
(縣西南一百三十里梁天監元年移於霍邱戍城東北大同元年改安豐州此城遂廢又廢安豐州)
(在縣南四十里東魏天平二年入梁大同元年徙舊安豐郡於此置州太清二年又入東魏北齊天)
(保七年廢州為縣遂於無期村置安豐縣在縣東南三十八里屬楚州隋開皇三年移縣芍陂下此)
(城遂廢)陽泉故城(在霍邱縣西漢置屬六安國後漢屬廬江郡靈帝中平六年封黃琬)
(為侯國晉為廬江郡治宋廢魏書志淮南郡汝縣有陽泉城寰宇記廢決口縣在縣西五十五里梁)
(普通七年於古城内立決口縣大通三年改為臨水縣其城即古陽泉縣泉從縣西南北流入決城)
(在泉水之陽故名)譙縣故城(今亳州治春秋陳焦邑左傳僖公二十三年楚成得臣帥)
(師伐陳遂取焦夷注焦今譙縣也秦置譙縣漢屬沛郡後漢書郡國志豫州刺史治譙注漢官曰去)
(雒陽千二百里熹平五年黃龍見譙太史令單颺曰其國後當有王者興不及五十年亦當復見中)
(平四年曹操生子丕於譙延康元年黃龍復見譙既而丕南征次於譙大饗譙父老於邑東魏黃初)
(元年立為譙國與長安許昌鄴洛陽為五都晉南渡初以祖逖為豫州刺史治譙大寕二年祖約退)
(保壽春而譙陷宋書州郡志譙郡徙治蒙有陳留郡寄治譙郡界小黃縣屬焉魏書正始四年營田)
(大使范紹以徐豫二境民稀土曠譙城形要之所更立一州名曰南兗中興元年南兗州民王乞德)
(刧刺史劉世明以州降梁明年梁將元樹入據譙城改州曰譙州元和志後魏置南兗州周武帝改)
(亳州西北至宋州一百八十里本漢舊縣也)城父故城(在亳州東南春秋陳夷邑左傳)
(昭公九年楚遷許于夷實城父史記秦二世二年遣長史司馬欣董翳佐章邯擊盜殺陳勝於城父)
(漢為縣屬沛郡後漢屬汝南郡晉屬譙郡劉宋改置浚儀縣隋開皇十八年復改浚儀曰城父屬譙)
(郡隋末王世充於縣置成州唐初州廢屬亳州元和志縣西北至州七十九里天祐二年避朱全忠)
(父諱改曰焦夷光啟初秦宗權寇亳潁朱全忠敗之於焦夷是也五代梁龍德初改焦夷曰夷父後)
(唐同光初復曰城父宋屬亳州元省人譙縣尋復置明初廢今名城父村)藥城故城(在亳)
(州東南唐志武德三年於魯邱堡置文州並置藥城縣四年州廢為文城縣七年省入城父寰宇記)
(藥城在城父縣南七十二里)梅城故城(在亳州南隋志開皇十六年分小黃縣置大業)
(三年省元和志故梅城在譙縣南四十里古梅伯國州志今名梅城集)扶陽故城(在亳)
(州東北元和志在城父縣東北三十六里漢韋賢封邑按漢表扶陽國在蕭縣此城名偶同耳非)
(故國也)下邑故城(在亳州東北五十里後魏僑置孝昌元年屬臨渙郡興和中屬馬頭)
(郡隋志酇縣有魏置下邑縣齊廢)細陽故城(在太和縣東漢志汝南郡細陽師古曰居)
(細水之陽故曰細陽後漢光武封岑彭子遵為侯邑晉廢寰宇記在汝隂西北四十里縣志在縣東)
(茨河西岸)新陽故城(在太和縣西北史記二世二年吕臣為倉頭軍起新陽注應劭曰在)
(新水之陽後漢建武中封陰識弟就為侯國三十年改屬淮陽永元十一年還屬汝南晉省縣志有)
(信陽城在縣西北六十里即古新陽之訛也)新郪故城(在太和縣北史記蘇秦說魏襄)
(王曰南有新郪又安釐王十一年秦拔郪邱漢置新郪縣應劭曰奉伐魏取郪邱漢興為新郪後漢)
(建武中封郭后從兄竟為新郪侯章帝建初四年徙封殷後於此曰宋公國三國魏廢為宋縣景初)
(二年以縣屬譙郡晉廢魏太和元年復置齊周時省章懷大子曰宋公故城在汝隂縣西北舊志在)
(縣北七十里俗訛為宋王城)潁陽故城(在太和縣東北三里隋志汝陰郡潁陽縣梁曰)
(陳留并置陳留郡開皇初郡廢十年改縣曰潁陽唐貞觀元年省入汝陰)渦陽故城(今蒙)
(城縣治蕭齊嘗置馬頭郡後魏太和十八年齊馬頭太守孟表據郡來歸除南兗州刺史仍領馬頭)
(太守鎮渦陽梁大通初陳慶之攻拔渦陽詔以渦陽置西徐州太清初魏將慕容紹宗敗侯景於渦)
(陽其地遂復入魏改置譙州南譙郡隋志譙郡後魏置渦陽縣開皇十六年改渦陽為肥水大業初)
(改曰山桑元和志蒙城縣西北至亳州二百四十里北臨渦水即後魏渦州城也)山桑故
城(在蒙城縣北漢置縣後漢建武二年封王常為侯國晉永和九年殷浩追姚襄至山桑為襄所)
(敗其後僑置於淮南而故城遂廢水經注北淝水逕山桑邑俗謂之北平城昔文欽封山桑侯疑食)
(邑於此又東逕山桑縣故城南俗謂之都亭城元和志蒙城縣有檀公城本山桑縣城宋檀道濟為)
(征北將軍居此因名寰宇記山桑城在今蒙城縣北三十七里又北平城在臨渙縣西南二十五里)
蒙縣故城(在蒙城縣西北三里隋志山桑縣有梁置北新安郡東魏改置蒙郡齊廢郡置)
(蒙縣後又置郡開皇初郡廢併縣入渦陽寰宇記有南北二蒙城並在縣西北八十里相去四十步)
(皆後魏太和七年築東魏武定六年置郡齊天保七年廢)財邱廢郡(在阜陽縣西魏書志)
(潁州有財邱梁興雙頭郡梁武置領財邱梁興等縣齊周時廢舊志潁州西南一百十里有小土城)
(二東西相去二三里俗謂之東才城西才城或以此為後魏財州誤詳河南陳州府古蹟)富陂
廢縣(在阜陽縣南漢置縣屬汝南郡後漢建武二年封王霸為富波侯國十三年罷十三州志)
(永元九年分汝陰復置以多陂塘溉稻故曰富陂蓋波陂古字通用也晉省)原鹿廢縣
(在阜陽縣南漢置春秋僖公二十一年宋楚盟于鹿上注鹿上今汝陰原鹿縣也後漢建武十五年)
(封隂識為原鹿侯國屬汝南郡晉屬汝陰郡宋省)平輿廢縣(在阜陽縣南魏書志潁州)
(有平輿安城等縣梁置屬汝南郡齊周時廢舊志平輿故城在潁州南百里北枕谷河周五六里土)
(城獨完有門四俗呼為遠城)胡城廢縣(在阜陽縣西北春秋胡子國左傳襄公二十八)
(年胡子朝晉定公十五年楚滅胡以胡子豹歸注汝陰縣西北有胡城魏書志胡城梁置屬潁州西)
(恒農郡尋廢寰宇記胡城在汝陰縣西北二里)博鄉廢縣(在霍邱縣南漢竟寕元年封六)
(安繆王子交為博鄉侯國屬九江郡王莽改曰楊陸後漢廢水經注博安縣即地理志之博鄉縣也)
(又三國魏甘露二年諸葛誕據壽春吳遣朱異赴救異留輜重於都陸進征黎漿胡三省曰都陸即)
(楊陸也)安風廢縣(在霍邱縣西南二十里漢置縣屬六安國後漢屬廬江郡晉初為安)
(豐郡治安帝時與郡俱廢)長垣廢縣(在亳州東東晉析譙縣地僑置後魏廢)思善
廢縣(在亳州東南後漢書志有思善侯國屬汝南郡晉省水經注漢章和二年分城父縣立州)
(志有古城集在州南八十里疑即其遺址)地里城(在阜陽縣西南一百十里汝水北岸舊志)
(元至順中置潁水縣於此至正間廢按劉應李翰墨全書作於元大德間巳載潁水則置潁水縣)
(非始於至順也)唐屯城(在阜陽縣西南一百七十里相傳南唐時劉仁贍築又阜陽城在州)
(西一百五十里今置郵舍其中)黃城(在阜陽縣西一百三十五里舒陽河南相傳前代屯兵之)
(處)寢邱城(在阜陽縣西北元和志在潁州西北一百二十里楚相孫叔敖所封)任城
(在阜陽縣北三里元和志陳將任蠻奴伐齊於潁水北岸築城以圍汝陰故名舊志任城俗呼蠻奴)
(寨)東城西城(在阜陽縣北七十里兩城相去僅三十餘里相傳唐置府兵築城屯守於)
(此)武陰城(在潁上縣車南正陽鎮帝土城基周三里近皆被水頽廢又有洪城在縣東三)
(十里段家城在縣西北六十里)荆亭城(在潁上縣西南劉宋泰始五年汝陰太守楊文萇破)
(魏兵於荆亭即此魏書志汝陰郡宋縣有荆亭城寰宇記荆亭城在縣南六十里)甘城(在潁)
(上縣西北後漢建武二年封族子敏為甘里侯章懷太子曰潁州潁上縣西北有甘城括地志甘城)
(秦甘羅舊居通典故甘城梁置下蔡郡有關吳魏以來關防津濟之所縣志潁水所經明時置甘城)
(驛於此)廢義城(在霍邱縣寰宇記在縣北四十里宋高祖立亦名三固縣後廢縣立戍縣)
(志今有義城臺在縣東北三十五里高十丈廣八十丈為戍守處)箕子城(在霍邱縣南開)
(順鎮又有紂王城在縣東南二十里又有墩城在縣南七十里)陽石城(在霍邱縣南亦曰羊)
(石梁天監五年廬江太守裴䆳克羊石城通鑑注羊石城在廬江西北霍邱東南)樂昌城
(在太和縣東史記高后八年封張敖前姬子壽為樂昌侯注徐廣曰今細陽之池陽鄉)萬壽
城(在太和縣北本漢細陽縣地宋置寰宇記萬壽縣在潁州北九十里本汝陰縣百尺鎮開寶六)
(年分汝隂北五鄉置縣以萬壽鄉爲名後改曰太和元廢復置移今治縣志故城在縣東北四十里)
(今爲元牆集又有舊縣集在縣北八里臨沙河)瑕城(在蒙城縣東北左傳成公十六年楚師還)
(及瑕水經注渦水經瑕城南即楚國之瑕邑)霍邱戍(即今霍邱縣治梁置霍邱戍本安豐)
(郡地隋時改置今治水經注淮水又車爲安豐津水南有城故安豐都尉治後立霍邱戍寰宇記又)
(有金明城在霍邱縣西南一百二十里)高鄉郭(在太和縣南七里寰宇記高鄉郭相傳魏)
(高貴鄉公所築)下城父聚(在蒙城縣西北史記秦二世二年陳涉之汝隂還至下城父爲)
(其御莊賈所殺後漢志山桑侯國有下城父聚舊志在縣西北八十里以近故城父縣故加下)垂
惠聚(在蒙城縣西北後漢建武三年蓋延等攻破劉永於睢陽永將蘇茂周達奔垂惠四年遣)
(馬武等圍垂惠後漢志山桑侯國有垂惠聚水經注郎山東有垂惠聚世謂之禮域舊志在縣西北)
(二十里)東陳村(在阜陽縣車四十里宋嘉定十五年霍邱人王鑑大敗金兵於此)潁
州故衞(在府治西北隅明洪武初建今裁)咸平故衞(在亳州城内明洪武二十)
(二年建今裁)潁上廢守禦所(在潁上縣城西明洪武初建今裁)相讓臺
(在阜陽縣東二里楚史拾遺云楚莊王立層臺於寢邱諫而死者七十二人最後納寢人諸御之言)
(解層臺罷民役名其臺曰相讓)水臺(在阜陽縣南一百里淮水所經相傳楚平王築以觀淮水)
乳香臺(有二一在阜陽縣西一百八十里舊産乳香後人遂以名臺一在霍邱縣南二百里)
(亦因地産得名)賀勝臺(在阜陽縣西北十里潁水南岸州志宋劉錡敗烏珠於順昌追奔出)
(境知府陳規迎勞於此故名烏珠改見前山川門)水門臺(在霍邱縣北十里大業陂東南)
秋風臺(在亳州城内又看花臺在秋風臺北俱元萬戸張柔所築為遊息之所)章華
臺(在亳州東南後漢志城父縣有章華臺元和志臺在城父縣南九里按左傳楚子成章華之)
(臺杜注在今南郡華容縣通典云古華容在竟陵郡監利縣今湖廣荆州府屬縣也去亳地遠矣舊)
(志作楚王章華之臺誤)八角臺(在亳州東南三里相傳魏武帝所築嘗大享軍士於此)
去思堂(在府城内宋晏殊知潁州于北渚建清漣閣殊既去民思之改今名)聚星堂
(在府治内宋歐陽修守潁日以前守晏殊蔡齊曾肇倅吕公著皆名賢建堂署内有聚星堂詩)會
老堂(在府城内宋歐陽修與趙概同在政府相得甚驩後相繼謝事歸概年幾八十單車訪修)
(於汝陰流連踰月時吕公著守郡因名其堂)澄碧堂(在亳州城内宋宇文虚中知亳州建)
雙柳亭(在府城内宋晏殊守潁嘗手植雙柳於堂前至歐陽修為守雙柳成陰因建此亭)
古艾亭(在阜陽縣西南一百七十里汝河之南與河南汝寕府新蔡縣接界魏書志梁興有)
(艾亭邱)清潁亭(在阜陽縣西湖上宋晏殊建蘇軾嘗與弟别於此有詩)竹間亭
(在阜陽縣西湖之北蘇軾守潁日建)青楊館(在阜陽縣西一百四十里相傳漢光武討王尋)
(駐兵於此)魏武故宅(在亳州東元和志魏文帝祠在譙縣東五里初魏太祖以議郎告疾)
(歸鄉里秋冬弋獵以自娛文帝以漢中平四年生於此宅)張柔故宅(在亳州城内)
︹關隘︺沈邱鎮巡司(在阜陽縣西北一百二十里明設春秋時為沈國魯文公三年叔孫)
(得臣會晉侯伐沈沈潰注汝南平輿縣北有沈亭在今沈邱鎮東五里鎮即古寢邱也)開順
鎮巡司(在霍邱縣南一百五十里明設巡司本朝乾隆十九年移駐葉家集九域志霍邱)
(縣有開順善香成家步鎮縣志善香鎮在縣東南一百五十里成家步鎮在縣西二十里久廢)三
河尖巡司(在霍邱縣西一百里本朝嘉慶十二年裁歙縣王干巡司移設於此)義
門鎮巡司(在亳州東七十里明設巡司後廢本朝乾隆十九年復設)洪山鎮
巡司(在太和縣北九十里明設又有甎橋鎮在縣西南十一里)永安鎮(在阜陽縣東南)
(百里周世宗伐南唐至永安鎮即此或以為即唐時永樂縣)王家市鎮(在阜陽縣北九)
(域志汝陰縣有王家市永安椒陂櫟頭四鎮舊志王市陂在潁北九十里即王家市也又永安鎮在)
(州南六十里椒陂櫟頭鎮在州西六十里今訛爲栗頭店)正陽鎮(在潁上縣東南七十里淮)
(水之西九域志潁上縣有正陽漕口江陂三鎮縣志正陽鎮即古潁口亦謂之西正陽以壽州亦有)
(正陽鎮在東也又縣東南六十里有八里垜頭)漕口鎮(在潁上縣西南五十里宋鎮也南臨)
(淮水西通潤水俗呼爲南照集)江口鎮(在潁上縣西北四十里沙河南岸即宋江陂鎮也舊)
(嘗置驛於此又留陵鎮在縣西北五十里沙河東北岸王墅鎮在縣西北六十里江口東北)隱
賢鎮(在霍邱縣東亦名隱賢集九域志安豐縣有隱賢鎮縣志隱賢集在縣東七十里唐董邵)
(南嘗隱此故名)高唐鎮(在霍邱縣西六十里亦曰高唐市宋紹興初金兵由潁壽渡淮敗宋)
(軍於高唐市進攻固始不克即此又丁塔店鎮在縣南八十里明成化間皆置巡司後俱裁)雙
溝鎮(在亳州南六十里九域志譙縣有雙溝鎮金哀宗天興二年遷蔡自亳州進次州南避雨)
(雙溝鎮即此)斤溝鎮(在太和縣北九域志萬壽縣有斤溝鎮)内津鎮(在蒙城縣)
(北三十里又九域志有蒙館鎮即故蒙縣也)包家寨(在阜陽縣西六十五里宋劉錡破烏)
(珠鄉民聚此以應之又姜寨在縣西一百八十里俗呼為強寨烏珠改見前山川門)方家
集(在阜陽縣西南一百二十里汝河北岸接河南息縣界縣丞駐此)
︹津梁︺七星橋(在阜陽縣南五十里水中有七石形如北斗故名)七旗橋(在阜陽縣)
(南八十里)白龍橋(在阜陽縣西一里又名飛虹橋)懷歐橋(在阜陽縣西湖東一里)
黃岡橋(在潁上縣東南五十里)長林橋(在潁上縣東北十里)茅澗橋(在霍)
(邱縣東十里)洪溝橋(在霍邱縣東南五十里)旅思橋(在霍邱縣北七十里)霸
陵橋(在亳州東二里)九里橋(在亳州西九里溝)谷河橋(在太和縣西北八十)
(里)陳仙橋(在蒙城縣南五十里舊名陳摶橋跨茨河)廣化橋(在蒙城縣北三十里)
(跨淝河)關洲渡(在潁上縣西南即安豐津渡也水經注淮水又東為安豐津水中有洲俗)
(號關洲蓋津關所在故斯洲納稱焉寰宇記在今潁上縣西南四十五里)澧河渡(在霍邱縣)
(西南十里又清河渡在縣北六十里)靈津渡(在亳州北門外宋祥符六年賜亳州渦水橋曰)
(靈津橋後橋廢設渡)
︹堤堰︺椒陂(在阜陽縣南魏書地形志胡城有燋邱雉鮦二陂水經注潤水首受富陂唐書地理)
(志汝陰南三十五里有椒陂塘引潤水溉田二百頃永徽中刺史柳寶積修舊志椒陂即焦陂也又)
(有土陂在州南九十里盆陂在州西南雙陂在州南八十里皆障谷河水溉田)清陂(在阜陽縣)
(西南一百六十里引汝水灌田為利甚溥)大崇陂(在潁上縣北水經注江陂水首受大崇陂)
(唐志下蔡西北百二十里有大崇陂八十里有雞陂六十里有黃陂東北八十里有湄陂皆隋末廢)
(唐復之溉田數百頃)大業陂(在霍邱縣東北十五里周二十餘里人呼為水門塘舊志相傳)
(古名鎮淮洲陷而為陂)高陂(在亳州東南水經注夏淝水東逕思善縣之故城南又東為高)
(陂元和志陂在城父縣南五十六里周四十三里多魚蚪菱芡之利)安舟塘(在阜陽縣南一)
(百里周環七里明成化中塘壞即復修築)
大清一統志
潁州府二
︹陵墓︺古臯陶墓(在霍邱縣北十里大業陂東南)︹周︺霍叔墓(舊志在霍邱縣西北)
(淮水北岸按史記注引地理志云河南彘縣霍叔所封又鄭注周禮霍山在彘縣本春秋時霍國)
(地杜注左傳略同漢彘縣今山西霍州則謂霍叔封霍邱及淮岸有冢之說不足據)伍奢墓
(在阜陽縣東二里又一在亳州東南寰宇記伍奢墓在城父縣西南一里)范蠡墓(在蒙城縣)
(西北六十里)︹秦︺甘羅墓(在潁上縣東五十里潁河北岸)︹漢︺倪寬墓(在太和縣)
(北六十里)竇融墓(在霍邱縣西二十里)王常墓(在蒙城縣北檀城内)朱龜墓
(在亳州東水經注渦水自譙城東逕朱龜墓側)曹嵩墓(在亳州水經汪在譙城南)︹晉︺畢
卓墓(在亳州西二百十里鮦陽城東)︹南北朝︺︹魏︺孟表墓(在蒙城縣芡河之南)
︹宋︺高瓊墓(在太和縣西北二十五里狼山東)︹元︺摩該墓(在太和縣東一里)
(摩該舊作貊高今改正)︹明︺薛蕙墓(在亳州東南一里)王質墓(在太和縣東門)
(外)何燮墓(在亳州東關)
︹祠廟︺四賢祠(有二一在府城西北西湖祀宋晏殊吕公著歐陽修蘇軾一在潁上縣北關祀)
(管仲鮑叔甘茂甘羅明萬歷中建)歐陽公祠(在府城南)報功祠(在府城中祀宋)
(將劉錡配以陳規汪若海其副將趙樽許清曹成閻充耿訓韓宣附享)三忠祠(在府城東)
(關祀元忠臣李黼及兄冕從子秉昭按元史李黼傳至正中黼爲江州總管賊破城刺黼墜馬與)
(從子秉昭俱死郡民相率具棺葬於東門外兄冕居潁上亦死於賊事聞詔立廟江州賜額崇烈)
管鮑祠(在潁上縣北)萊公祠(在亳州城内祀宋寇準)巴顔祠(在亳州東)
(七十里義門鎮元至正中敦義校尉巴顔爲民殺賊被害後人於其被難處立祠以祀巴顔改見)
(鳳陽人物門孟祺註)湯王祠(在亳州北)趙公祠(在太和縣城内祀明趙䕫)漢光
武廟(有二一在亳州東三十里一在太和縣西北七十里)
︹寺觀︺新渡寺(在阜陽縣境宋蘇軾有詩今廢)善現寺(在阜陽縣東五十五里今名北)
(照寺相傳明太祖曾駐蹕於此洪武初建)竹成寺(在潁上縣北五十里)福昌寺(在霍)
(邱縣城内宋治平中建)硃砂寺(在霍邱縣南五十里内有浮圖)咸平寺(在亳州城)
(内明洪武二十八年建)譙令寺(在亳州東三十里)大覺寺(在亳州北湯陵東元)
(金履祥云桐宫在州東三里皇覽湯冢在亳縣)海眼寺(在太和縣北三十里)慈氏寺
(在蒙城縣治)通真觀(在亳州西北一里元至正中劉福通迎韓林免為帝號小明王建都)
(於亳其即位臺俗稱明王臺今為通真觀)天静宫(在亳州東一百二十里福安鎮漢延熹七)
(年建相傳老子生於此宋天熹二年盛度撰天静宫碑文)太清宫(在亳州西四十五里通志)
(老子所生之地舊名紫微宫唐天寶二年改)
︹名宦︺︹漢︺虞延(東昏人建武初除細陽令每歲時伏臘輒休遣徒繫各使歸家並感其恩德應)
(期而還有囚於家被病自載詣獄既至而死延率掾吏殯於門外百姓悅之)何敞(平陵人永)
(元中為汝南太守以寬和為政遣儒術大吏案行屬縣顯孝弟有義行者及舉冤獄以春秋義斷之)
(修濬鮦陽舊渠墾田增三萬餘頃)宋登(長安人為汝隂令政事嚴明號稱神父後為潁州太)
(守境内大治)陳重(宜春人舉茂才除細陽令政有異化)︹晉︺袁甫(淮南人以詞辨稱嘗)
(詣中領軍何勗自言能為劇縣除松滋令)︹南北朝︺︹宋︺何道(元嘉初為山桑令自少清)
(廉白首彌厲)︹齊︺叱于苟生(以儀同鎮南兗州周武破鄴赦書至苟生自縊死)︹周︺
游元(任城人為譙州司馬有能名)元景山(洛陽人武帝時亳州總管先是州民王迴)
(洛等聚結亡命為盜景山下車逐捕之擒斬其黨與數百人法令明肅盜賊屏跡)︹唐︺姚崇
(中宗時爲亳州刺史)楊凝(宏農人宣武節度董晉表爲判官亳州刺史缺以凝行州事增墾田)
(決圩堰築隄防水患以息)︹五代︺︹周︺王祚(祁縣人顯德初爲潁州刺史均部内租税州境)
(有通商渠距淮百里歲久湮塞祚疏導之遂通舟楫郡無水患)︹宋︺戚綸(楚邱人太宗時知泰)
(和縣江外民險悍多搆訟綸爲諭民詩五十篇因時俗耳目之事以申誨老幼多傳誦之每歲時必)
(與獄囚約遣歸祀其先皆如期而還)李迪(濮州人景祐二年知亳州時賊剽掠城邑發兵捕之)
(久不得迪至悉罷所發兵隂聽察知賊匿處部勒驍說士擒賊斬以徇)張詠(鄄城人真宗時)
(知潁州)王旭(莘人真宗時知潁州荒政修舉)晏殊(臨川人仁宗時知潁州)范仲
淹(吳縣人爲集慶軍節度推官)歐陽修(廬陵人皇祜元年知潁州因災傷奏免黃河夫)
(萬餘人築塞白龍溝注水西湖灌溉腴田大爲農民利建書院教民子弟由是潁人咸知向學修樂)
(西湖之勝有卜居之志故卒歸老於潁云)蔡齊(膠水人仁宗時知潁州潁始立學齊所請也卒)
(後潁人見其故吏猶號泣思之)邵亢(丹陽人仁宗時授潁州團練推官晏殊為守一以事委之)
(民税舊輸陳蔡轉運使欲復折緡錢且多取之亢言民之移輸勞費已甚方仍歲水旱又從而加取)
(將不堪命乃止)謝絳(富陽人知汝隂縣善議論喜談時事嘗論四民失業累數千言)宋庠
(雍邱人英宗時判亳州以慎静為治)富弼(河南人神宗時以使相判亳州青苗法出弼以為如)
(是則財聚於上民散於下持不行坐改為左僕射判汝州)曾鞏(南豐人神宗時知亳州)黃
庭堅(分寕人知泰和縣以平易治時課頒鹽莢諸縣争占多數泰和獨否吏不悦而民安之)
吕公著(壽州人通判潁州與郡守歐陽修為講學之友後為御史中丞王安石行青苗法公)
(著極言其害忤安石出知潁州迨後公著次子希純亦知潁州推廣父政教化大行)何執中
(龍泉人為亳州判官值曾鞏為守欲振起諸事一見合意事無纖鉅悉委以剸決有妖獄久不竟執)
(中往訊諸囚無不引伏)葉康直(建州人知亳州通濬積潦民獲田數十萬畝)張洞
(祥符人調潁州推官州民劉甲主使弟柳毆婦死吏坐夫法洞以律分首從既非夫本意當坐主使)
(遂出其夫朝議從之由是知名)蘇頌(同安人知潁州通判趙至忠本邊徵降者所至與守競頌)
(待以禮具盡誠意至忠感泣曰平生誠服者惟公與韓魏公耳)蘇軾(眉山人元祐六年出知潁)
(州會開封諸縣多水吏不究本末決其陂澤注惠民河河不能勝又將鑿鄧艾溝與潁河並欲鑿黃)
(堆注之於淮軾始至遣吏以水平準之水高於新溝幾一丈若又鑿黃堆淮水必為潁患為奏罷之)
(郡有宿賊尹遇等數劫殺人又殺捕盜吏兵軾召汝隂尉李直方曰君能擒此當力言於朝乞行優)
(賞不獲亦以不職奏免君矣直方有母且老與母訣而後行乃緝知盜所分捕其黨獲之後崇寕中)
(弟轍亦知潁州)朱光庭(偃師人哲宗時知亳州)范祖述(華陽人監潁州酒税攝獄)
(掾閱獄活兩死囚州人以為神)陸佃(山隂人哲宗時知潁州佃以歐陽修守潁有遺愛為建祠)
(宇)曾悟(南豐人靖康間為亳州士曹金人破亳州悟被執抗辭嫚罵衆刃劘之屍體無存者)
(相州人靖康中以州校用劫殺金兵有功累授武義郎從劉錡守順昌復宿亳下城父永城臨渙靳)
(縣朱家村)︹金︺納哈塔謀嘉(蒙古人興定三年為潁州防禦使有告宋人將襲潁州者)
(已而果至納哈塔謀嘉有備乃引去有司上功不及告者納哈塔謀嘉請而賞之納哈塔謀嘉舊)
(作納坦謀嘉今改正)劉均(林慮人正大時為亳州觀察判官天興初提控楊春納𣢾於元後脅)
(均同降均佯應之歸其家取朝脤服之顧謂妻子曰我起身刀筆仰荷上知始列朝著又佐大藩死)
(亦足矣今頭顱已如此假使有十年壽何以見先帝於地下乎即仰藥而死)李用宜(正大)
(時為城父令天興初元兵石總管入亳州屬縣皆下惟用宜不降其妻子在亳降將楊春以為質竟)
(不屈而死)王進(天興初為譙縣尉亳州軍變散所有濟貧民以死自勵後復其州授本州節度)
(使元兵至奏留李喜珠治亳詔從之鎮防之亂與刑部尚書王賓先後遇害)︹元︺張柔(定興)
(人憲宗時鎮亳州環亳皆水非舟楫不達柔甃城壁為橋梁屬汴隄以通商賈之利復建孔子廟設)
(校官弟子員)歸暘(汴梁人至順元年授同知潁州事鉏奸擊強人不敢以年少易之山東監)
(司遣奏差至潁恃勢為不法暘執以下獄時州縣奉監司甚謹暘獨不為曲)蓋苗(元城人至)
(正元年知亳州修學宫完州廨有豪強占民田為已業民五十餘人訴於苗苗訊治之豪民咸自引)
(服苗曰爾等罪甚重然吾觀皆有改過意遂從輕議)︹明︺李天祐(洪武初為潁州同知時百)
(事草創天祐隨宜經理招撫流亡民皆復業)高昇(阜城人天順中知霍邱縣縣舊無城昇督)
(民築土垣以為捍衞霍邑有城自昇始)盧試榮(東陽人正統中知亳州修葺學宫創建義)
(倉多貯米穀以備賑濟)林一陽(漳浦人嘉靖中知霍邱縣地阻山出鑛椎埋為奸一陽曉)
(以務本保身之道人多從化乃修學校行鄉約立保甲積公廥政教大行)屠隆(鄞縣人萬歷中)
(知潁上縣時城東門患河決築長隄以衞之)王世蔭(萬歷中知霍邱縣築澧河堤障水捍)
(田迄今賴之)尹夢鼇(雲南太和人崇禎中知潁州流賊至與諸生劉廷傳等募民守城衆)
(潰投城下烏龍潭而死弟姪七人皆死之贈光禄少卿本朝乾隆四十一年賜諡忠節)
趙士寬(掖縣人崇禎中為鳳陽通判駐潁州流賊至與尹夢鼇同守城陷率衆巷戰力竭赴)
(水死妻崔氏攜二女登樓自焚僕王丹亦罵賊死一門忠節奉旨卹贈本朝乾隆四十一年)
(賜諡節愍)左相申(崇禎中知霍邱縣十五年流寇再陷其城率衙兵巷戰死之本朝)
(乾隆四十一年賜諡節愍)張有俊(崇禎間為霍邱縣丞賊至城陷與教諭倪可大)
(訓導何炳邑紳田既廷戴廷對舉人王毓貞並死之本朝乾隆四十一年張有俊與何炳田既廷)
(戴廷對王毓貞俱入忠義祠賜倪可大諡烈愍)何燮(晉江人萬歷舉人崇禎中知亳)
(州時屢遭寇患變盡心撫輯經營戰守山東河南土寇迭至與戰於盧家廟等集生擒其魁李忠等)
(戮之又降李龍等數千人十五年李自成陷其城罵賊不屈死本朝乾隆四十一年賜諡)
(烈愍入忠義祠)楊春芳(崇禎十五年知太和縣張獻忠陷城與典史陳知訓教諭沈鴻起訓)
(導婁懋履並死之本朝乾隆四十一年賜春芳諡節愍陳知訓沈鴻起婁懋履俱入忠義)
(祠)
︹本朝︺吳國用(春天人順治六年知霍邱縣興革恊宜山賊陳伯紹犯城會久兩城圯國用率)
(兵巷戰斬賊七人力盡自刎事聞贈按察司僉事)陳大倫(定與人順治十四年知蒙)
(城縣時田賦混淆流民未復爲裁定畫一之法均里甲除奸蠧舊有邪教惑民大倫捕其魁置之法)
(邑以大治)喻三畏(奉天人康熙五年知潁州清慎平恕革除耗羡重築湖堤灌溉桑麻人資)
(其利遷建寕郡丞死耿逆之亂喪還過潁士民絡繹奔奠)朱之連(漢軍鑲白旗人康熙三十)
(一年知亳州修學勸耕才政交著遷安慶同知後復委賑亳饑民遍沾實惠)李月槎(滿洲)
(人雍正三年知潁州先是潁州試院在鳳陽諸生苦於跋涉月槎創建考棚人皆德之)江洵
(儀徵人乾隆四十二年任亳州明年水決儀封考城壤永清大橋兩岸廬舍漂没者數千家洵捐賑)
(修堤令民遷高埠皆得其所)
︹人物︺︹漢︺郭憲(宋國人王莽素奇之及莽篡位拜憲郎中賜以衣服憲受衣焚之而逃光武即)
(位拜博士遷光禄勲時議伐匃奴憲廷諍不合乃伏地稱眩瞀不復言帝令兩郎扶下殿憲亦不拜)
(帝曰嘗聞關東觥觥郭子橫實不虚也)張酺(汝南細陽人少事桓榮勤力不怠顯宗為四姓)
(小侯開學於南宫酺以尚書教授除為郎遂令入授皇太子酺為人質直守經義數多匡正肅宗即)
(位累遷河南尹暴竇氏罪白夏陽侯瓌冤永平五年遷為大僕後代魯恭為司徒卒)華佗(譙人)
(遊學徐土兼通數經徵辟皆不就曉養性之術精方藥後為曹操所殺)︹三國︺︹魏︺曹仁
(譙人操從弟為將嚴整奉法令拜廣陽太守曹丕即位累遷大司馬卒諡曰忠)夏侯惇(譙人)
(以烈氣聞文帝時為大將軍惇雖在軍旅親迎師受業性清儉有餘財輒以分施不足資於官不治)
(產業卒諡曰忠)夏侯淵(惇族弟從曹操起兵屢著戰功操嘗稱淵虎步關右所向無前淵為)
(將赴急疾常出敵之不意軍中語曰典軍校尉夏侯淵三日五百六日一千)曹彰(操子任城)
(王少善射御膂力過人為北中郎將乘勝逐北所向皆破北方悉平卒諡曰威)曹植(彰弟陳王)
(善屬文嘗自忿抱利噐而無所施太和二年上疏求自試五年復上疏求存問親戚帝輒優文答報)
(卒諡曰思)許禇(譙人容貌雄毅勇力絶人歸曹操操壯之曰此吾樊噲也拜都尉引入宿衛從)
(討韓遂馬超於潼關操與超等單馬會語超問曰公有虎侯者安在軍中以禇力如虎而癡故號曰)
(虎癡性謹慎奉法質重少言封牟鄉侯卒諡曰壯)曹真(明帝初為大將軍遷大司馬真少與)
(宗人曹遵鄉人朱讚並事曹操遵讚早亡真愍之乞分所食邑封遵讚子詔聽之真每征行與將士)
(同勞苦軍賞不足輒以家財班賜士卒皆願為用卒諡曰元)︹吳︺吕蒙(富陂人為横野中郎)
(將與周瑜西破曹操兵於烏林拜偏將軍又從權拒操於濡須數進奇計後定荆州以蒙為南郡太)
(守封孱陵侯權嘗論蒙少時不辭劇易果敢有膽及身長大學問開益籌略奇至可以次於公瑾)
吕範(細陽人避亂壽春孫策見而異之領宛陵令討破丹陽賊還吳遷都督權嘗會文武嘆曰)
(魯子敬比鄧禹吕子衡方吳漢子衡範字也)︹晉︺曹志(植子少好學以才行稱晉武時爲博)
(士祭酒齊王攸將之國下太常議崇錫文物志奏議以諫辭旨甚切免官後復爲散騎常侍)夏
侯湛(譙人幼有盛才文章宏富善搆新詞太始中舉賢良對策中第拜郎中累年不調乃作抵)
(疑以自廣尋爲散騎常侍著論三十餘篇别爲一家之言湛弟五人淳亦有詞藻與湛俱早知名官)
(至弋陽太守)曹攄(譙人少有孝行好學善屬文𥙷臨淄今一縣號曰聖君及齊王冏輔政攄)
(勸以居高思危冏不納惠帝末爲襄城太守與賊王道戰敗死之)曹毗(譙人少好文籍善屬)
(詞賦郡察孝廉累遷下邳太守以名位不至作對儒以自釋宫至光禄勲卒所著有文筆十五卷傳)
(於世)隗炤(汝隂人善於易含明隱跡)︹南北朝︺︹齊︺夏侯恭叔(譙人豫州刺史)
(垣崇祖聞其才義辟爲州主簿永明初崇祖被誅恭叔出家財殯崇祖上表論柳元景劉勔不宜廢)
(後為竟陵令惠化大行)︹梁︺夏侯詳(譙人年十六遭父艱哀毀三年廬於墓側嘗有三足)
(雀集其廬戶天監中遷湘州刺史在州四載為百姓所稱徵為尚書左僕射)夏侯亶(詳子)
(寬厚有器量涉略文史能專對仕梁為六郡三州不營産業禄賜所得隨散親族性儉率居處服用)
(取足而已弟夒以破魏功封保城縣侯大通六年為豫州刺史立堰溉田歲收穀百萬遠近多附之)
︹唐︺李興(霍邱人父死廬墓墓上産紫白芝二本柳宗元為作孝門銘)李敬元(譙人)
(該覽羣籍尤善於禮高宗在東宫馬周薦其材召入崇賢館兼預侍讀歷遷西臺侍郎咸亨中進吏)
(部尚書居選部久人多嚮附所著禮論及他書數十百篇)李紳(敬元曾孫六歲而孤哀等成人)
(母盧躬授之學於詩最有名時號短李穆宗召為翰林學士與李德裕元微之同在禁署時稱三俊)
(武宗即位進尚書右僕射門下侍郎封趙郡公卒贈太尉諡文肅)︹五代︺︹晉︺張仁愿
(譙郡人存敬子有孝行存敬卒事其兄仁潁如事父之禮曉法令仕終大理卿)︹周︺李穀(汝隂)
(人少任俠後發憤從學所覽如宿習廣德初拜平章事世宗用穀策平淮南累封趙國公穀汲引寒)
(士多至顯位李昉嘗爲穀記室穀視之曰子他日官禄當如我昉後果至宰相)︹宋︺尹拙(汝隂)
(人晉天福四年與張昭等同修唐史周顯德中又同詳定經典釋文乾德六年以秘書監致仕性純)
(謹博通經史當時服其該博)張綸(汝隂人以右班殿直從雷有終討王均於蜀降寇數百據)
(險叛使綸擊之綸曰此窮寇急之則生患不如諭以向背有終用其說賊果棄兵來降累遷乾州刺)
(史徙知潁州卒綸有材略所至興利除害性復寬恕喜施予)高瓊(家世燕人父乾家亳州之)
(蒙城瓊少勇鷙太宗爲晉王時尹京邑知其材勇召置帳下及即位擢御龍直指揮使景德中車駕)
(北巡或勸南還瓊曰敵師己老陛下宜親往以督其成上悦即日進幸澶淵以殿前都指揮使兼領)
(二司瓊曉達軍政善訓諸子子繼勲官至建雄軍節度性謙有機略善撫馭士卒臨戰輒勝在蜀有)
(威名繼宣幼善騎射工筆札知讀書官至眉州防禦使)張可象(汝隂人七世同居真宗時)
(凍餒對曰法制不立庶民食侯食服侯服此今大患也即拜右正言歷官御史臺還潁十年卒贈右)
(諫議大夫)牛富(霍邱人勇而知義為侍衛馬軍司統制戍襄陽移守樊城屢戰不為&KR1518;時元兵)
(圍襄陽築長圍以絶聲援富數以蠟丸遺書襄陽京西安撫使吕文煥相與固守為脣齒兩城凡六)
(年不拔富力居多後元兵入城富率死士百人巷戰身被重傷赴火死贈寕遠軍節度使諡忠烈)
劉士昭(太和人嘗為鍼工與鄉人同謀復太和縣敗血指書帛云生為宋民死為宗鬼赤心)
(報國一死而已因以其帛自縊)︹金︺王賓(亳州人貞祐進士為人外若曠遠而深有謀畫天興)
(元年遇楊春為變節度使鈕祜禄荆山力屈出走賓與前譙縣尉王進魏節亨吕鈞約城中軍氏復)
(其州楊春遂遁事聞哀宗嘉之擢行部尚書鎮防軍亂拽賓及吕鈞往市中俱遇害鈕祜禄荆山)
(舊作粘合荆山今改正)︹元︺李黼(潁州人以明經魁多士累官禮部侍郎至正中出為江州)
(路總管丁普郎渡江黼出戰身先陷陣後城破不屈死事聞封隴西郡公諡文忠詔立廟江州)張
紹祖(潁州人讀書力學以孝行聞於朝授河南路教授至正十五年奉父避兵山間賊至執其)
(父將殺之紹祖泣曰吾父耆德善人不當害請殺我以代父死且曰若等獨非父母所生乎賊怒以)
(戈擊之戈應手挫折因感而相謂曰此真孝子也乃釋之)張旺舅(霍邱人幼失父母陳氏居)
(貧守志旺舅九歲賣餳以養及長母病伏枕數月旺舅無資命醫惟日夜痛状禮天求代未幾遂愈)
(又自以生業微不能多給竟不娶以終母年縣令言於朝旌之)郭成(亳州人年七十一母喪食)
(粥廬墓朝夕哭臨人哀其老而能孝)劉通(譙人家貧力業農母卜氏好聲樂每遇技者以簫鼓)
(至門必令娛侍或自歌舞以悦母心母目失明通誓斷酒肉禱之三十年不懈母年八十五忽復明)
曹彦可(亳州人會妖寇起里中無賴子倡亂揭帛於竿羣趨彦可家劫之使寫旗彦可力辭)
(乃迫以刀斧彦可唾之曰我儒者知有君父即死耳豈為汝寫旗耶賊怒遂見害)︹明︺張泌
(潁州人洪武中由歲貢授兵科給事中永樂時為光禄寺卿勤於其職既殁吏部每除光禄寺官成)
(祖必問得如張泌否)王質(太和人永樂舉人擢御史時松門有羣聚謀爲盜者奉命往察之還)
(奏止罪渠魁餘悉宥之全活甚衆歷官山東布政勤慎清約所食惟菜羹糲飯累遷刑部尚書)陳
嶷(蒙城人宣德中舉賢良方正授刑部照磨屢決疑獄大學士楊士奇薦之擢御史巡按浙江風)
(采嶽立蜀獠叛胡濚舉嶷往剿之嶷集將士授以方略一戰而克陞陜西按察副使)汪泉(蒙城)
(人父喪廬墓白鶴來棲天順中旌表)薛蕙(亳州人正德進士授刑部主事諫武宗南巡受廷杖)
(歴考功郎中嘉靖初廷臣數爭大禮蕙撰爲人後解爲人後辨及辨張璁桂萼所論七事合數萬言)
(上之下鎮撫司考訊已貰出之解任歸見璁萼等用事遂不出以詩文名家晚節講學持已峻潔學)
(者稱爲西原先生)曾翀(霍邱人嘉靖中由進士歷御史與同官戴銑劾南京尚書劉龍聶賢)
(等吏部尚書汪鋐庇之因與言官互詆翀復抗疏攻鋐被廷杖死隆慶初贈太常少卿)白精
中(潁州人幼孤家貧母袁氏自食糠覈以精者哺兒精中知之每飱先啖其惡者天啟丁卯舉於)
(鄉崇禎中宼至以衛母遇害本朝乾隆四十一年入忠義祠)劉廷傳(潁州人性篤孝崇禎)
(中流寇至與弟廷石倡義守城及陷兄弟俱罵賊死本朝乾隆四十一年入忠義祠)李心
唯(潁州人崇禎中流寇至守母喪不去被殺子果亦罵賊死同時檀之槐護母柩不去與賊格鬭)
(殺數人被磔死)韓光祖(潁州人爲諸生流賊薄城助有司拒守城破死之母李氏妻武氏次)
(子定策孫日曦俱殉難本朝乾隆四十一年俱入忠義祠時同死難者鄉官田之潁劉道遠李生)
(白丁嘉遇舉人郭三杰等一百三人婦死節者三十七人烈女八人潁州忠節爲獨盛云本朝乾)
(隆四十一年賜田之潁劉道遠李生白諡節愍丁嘉遇郭三杰入忠義祠)
︹本朝︺劉體仁(潁州人廷傳子順治乙未進士歷官吏刑二部郎中有詩名與宋犖汪琬王士)
(正施閏章等唱和時號十才子告歸後日手一編不問戶外事居家孝友婣睦恂恂可稱著有蒲庵)
(集)沈允達(潁上人康熙元年盜入其室執父九德拷掠允達越垣告急鄉里不應奮曰親)
(如此安用生為赴鬭遇害)李甲聲(潁州人由拔貢授廣西天和知縣叛民殺官吏會兵往勦)
(甲聲奉&KR0702;監軍以叛民因憤怨相誘惑頓兵緩其誅逆黨相繼解去甲聲乘間搗賊巢殱其魁亂遂)
(定遷漳州同知隨征臺灣率敢死士冒險先登歷知廣州慶陽二府所至勸耕平訟甚有聲)鹿
祐(阜陽人康熙壬戌進士授浙江西安知縣時民多逋賦定三年帶征之法民賴以舒尋轉内曹)
(歷監察御史累官兵部左侍郎巡撫河南時豫省多水患祐借穀緩征民困盡甦以廉率屬吏治肅)
(然引疾乞休民不忍捨自豫至潁送者不絶卒於家)湯裔(霍邱人精於岐黃充太醫官雍正七)
(年從大將軍傅爾丹北征陣亡贈布政司經歷入忠義祠)李長桂(亳州人母朱氏早亡撫於)
(繼母魏氏魏亡長桂廬墓三年墓側有仙禽穀秀之祥乾隆四年旌)李成邦(亳州人四)
(川重慶鎮摽守備管遊擊事乾隆十二年征金川攻巴納山亡於陣贈參將蔭守備)連際遇
(阜陽人以孝聞歷任貴溪知縣乾隆二十八年旌)
︹流寓︺︹北魏︺劉模(信都人太和初除潁州刺史寬猛相濟有治稱後遂留老於潁)︹唐︺段
珂(汧陽人秀實孫僖宗時居潁州黃巢圍潁刺史欲以城降珂募少年拒戰衆裹糧請從賊遂潰)
(拜州司馬後遂留家於潁)︹宋︺王回(侯官人為衛真簿與時不合退居潁州不肯仕)
︹列女︺︹三國︺︹魏︺曹文叔妻夏侯氏(譙郡人夏侯文安女名令女適曹爽弟文)
(叔早死服闋自以年少無子恐家必嫁已乃斷髮以為信其後家果欲嫁之即以刀截兩耳及爽誅)
(曹氏盡死文安乃微使人諷之令女竊入寢室以刀斷鼻司馬懿聞而嘉之聽使乞子字養為曹氏)
(後)︹隋︺木蘭魏氏女(譙郡城東魏村人隋恭帝時募兵戍北方木蘭以父當往而老)
(羸弟妹俱稚即市鞍馬請於父代戍歷十二年人不知為女子後凱還天子嘉其功除尚書不受懇)
(奏省親及還釋戎服衣舊裳同行者駭之)︹宋︺吕祉妻吳氏(霍邱人紹興中淮西副統)
(制酈瓊叛降劉豫時祉以都督府參謀軍事豫擁祉北行祉下馬罵遇害吳氏聞之持其括髮之帛)
(自縊死)︹明︺王加會妻楊氏(潁上人夫亡自縊同縣劉中燿妻吕氏王永繼妻時)
(氏皆投繯殉夫死)李之本妻劉氏(潁上人未婚夫亡氏飲泣不食死詔旌其門同)
(縣劉中焞妻張氏夫亡哭奠畢縊於柩旁)張其猷妻盧氏(潁上人其猷死姑憐其少)
(欲嫁之氏自縊死又唐汶妻郭氏孀居事舅姑盡孝舅姑卒即不食死)時慶妻曹氏
(霍邱人慶以疾殞曹歸養父父殁趨夫墓所絶飲食死同縣希柏妻儲氏夫亡不食死曾長治妻戴)
(氏夫亡觸棺死)穆榮妻武氏(亳人適榮未期而寡所親勸之改適武引刀刎頸血濺滿)
(衣家人救之得不死年九十終同州胡尊周妻楊氏夫亡自縊)鄧任妻丁氏(潁上人任)
(病革氏以聘簪二綰一於夫髻自綰其一任死三日氏自縊)張雲鵬妻臺氏(潁上)
(人夫病許以身殉訂期三日夫付紅帨為決氏泣受之越三日結所受帨自縊婢救不死氏大恨曰)
(遲矣郎得無疑我伺間扃戶縊死)張思謙妻劉氏(蒙城人夫亡不食死同縣何仲)
(清妻莊氏程稔妻韓氏張顯思妻周氏皆夫亡自縊又戴氏女時氏女許字未婚聞夫死並縊以殉)
陸捷略繼妻段氏(蒙城人捷略亡其弟姪矯許改適劉振吾詐爲賊劫段去段至)
(振吾家以簪刺心死)王可道妻江氏(蒙城人可道死縊死尸旁)魏瑤妻謝
氏(蒙城人孀居守志正德中流寇至同媳王氏及孫女俱投水死同縣賀銘妻丁氏張琦妻盧氏)
(王昭妻陳氏均不從賊死)韓禮女(蒙城人正德中流賊至執禮將殺之劫女上馬女曰釋我)
(父則從賊因縱禮女度父去遠遂罵賊自殺)李驥妻胡氏(太和人正德中流寇陷城)
(有賊卒犯之氏不辱死)魏隆甫妻張氏(潁上人正德七年爲流賊所擄不從被害)
張朝京妻劉氏(潁上人正德中流寇至夫婦俱被執欲汚劉劉紿賊縱夫去投於井)
(中賊出之劉憤罵不屈賊怒殺之同郡徐澄妻朱氏陳東妻韓氏皆以被執不屈死)王乾妻
楊氏(潁上人嘉靖中賊入其家氏與王坤妻楊氏走匿樓上賊劫以火二婦不下焚死)海
秀妻李氏(亳人嘉靖中歲饑夫死貧不能葬李負土為墳悲號哀痛族人迫嫁抱女投河)
(死三日尸浮如生女猶在抱同州毛繼妻宋氏夫亡哀毁喪明亳人立三烈祠與魏夏侯氏合祀)
劉一貴妻張氏(太和人嘉靖中賊劫其家張被執汚之不從脅之以兵張奪刀自殺)
(同縣孫鈞妻龐氏鈞死守志有強暴欲逼娶之自縊死)王允元妻郭氏(潁上人崇)
(禎中流賊欲犯之不從被殺同縣石球妻熊氏賊殺其夫氏扼吭死)黃日芳妻陳氏
妾李氏(日芳湖廣人知霍邱縣崇禎八年流賊圍城日芳時在郡兩氏密綫縫内外衣甚固)
(城陷同赴水死邑人立女忠祠祀之時縣民張汝敬妻蔡氏林起瀚妻裴氏俱因流賊陷城自縊死)
(邑人以之配享女忠祠)汪良夔妻江氏(霍邱人崇禎中被盜氏今二女亡去投河)
(死後値流寇至二女及笄未嫁為所掠俱罵賊被殺同縣汪長清妻詹氏遇賊以頭觸石死)王
烒妻夏氏(亳人崇禎十年流寇陷州氏為賊所掠不從被殺同時胡懋芳妻郭氏孫養冲)
(妻李氏王某妻曾氏唐詩妻梅氏吳希堯妻張氏吳希孟妻楊氏汪二元妻王氏翟雲府妻劉氏俱)
(不從賊死)李欽女(太和人崇禎中流賊至罵賊不辱死同縣張敬妻孫氏孫士望妻桑氏唐)
(友章妻張氏范氏女俱不爱汚被害苗尚儒妻范氏賊逼之自殺)李澤溥妻許氏
(蒙城人澤溥病革憐許年少無依許笑曰我今得所歸也入室自縊死)張起鳳妻許
氏(蒙城人崇禎中流寇至夫婦皆被掠賊殺起鳳留許許批賊頰被殺又李寗妻季氏賊脅之上)
(馬不從被殺)
︹本朝︺幵中雅妻龔氏(阜陽人夫亡守節同縣烈婦張極妻朱氏夫亡殉節俱順治年)
(間旌)鍾鼎妻劉氏(阜陽人夫亡殉節同縣丌敬修妻時氏郭幹濟妻趙氏皆以死)
(殉夫)孫希孟妻袁氏(亳人夫亡守節同州烈女張小四姐守正捐軀俱順治年間)
(旌)李海金妻李氏(亳人夫亡珣節同州孫玉妻蔣氏李善久妻王氏聶世綬妻張)
(氏張遠妻李氏戴希聖妻程氏鎖炎妻李氏馬景瑗妻邢氏鄧成龍妻丁氏張御六妻仰氏皆以死)
(殉夫)某氏未婚妻馬氏(亳人夫亡殉烈同州傅守崑未婚妻馮氏亦夫亡殉烈)
范圍化妻李氏(太和人遇賊守正捐軀順治年間旌)陳蘭舟妻高
氏(蒙城人夫亡守節同縣鄒延慶妻范氏亦夫亡守節烈婦馬希賢妻任氏夫亡殉節俱順治年)
(間旌)尹恒妻陶氏(阜陽人夫亡守節同縣申應華妻劉氏李世裘妻裴氏均夫亡)
(守節烈婦劉毅妻寗氏夫亡殉節烈女蔡佩未婚妻劉氏夫亡殉烈俱康熙年間旌)劉士
昌妻徐氏(潁上人夫亡守節康熙年間旌)儲士顯妻王氏(霍邱人夫)
(亡守節同縣曹克昌妻杜氏李世璨妻裴氏林起趾妻趙氏均夫亡守節俱康熙年間旌)馬
鼎銓妻楊氏(亳人夫亡守節康熙年間旌)楊莢生妻丁氏(蒙城人夫)
(亡守節同縣張斐然妻王氏亦夫亡守節烈婦李鋐妻張氏楊德福妻張氏均夫亡殉節俱康熙年)
(間旌)劉整旅妻洪氏(阜陽人夫亡守節同縣李天白妻劉氏劉肇沛妾鍾氏盧)
(廓妻李氏李遵白妻劉氏劉天植妻喬氏劉應枚妻郎氏寗世恒妻鄭氏均夫亡守節烈婦劉廣妻)
(李氏夫亡殉節俱雍正年間旌)張奇生妻夏氏(潁上人夫亡守節同縣湯瑋妻)
(卜氏亦夫亡守節俱雍正年間旌)李繼泉妻孫氏(亳人夫亡守節同州張應麟妻)
(章氏黃位中妻賈氏黃嘉秀妻支氏支璞妻李氏鄧守禮妻胡氏孫培五妻孟氏李廷學妻孟氏劉)
(振先妻王氏田永鎮妻黃氏劉安邦妻楊氏楊甲第妻吳氏張綏妻姚氏楊震妻孫氏李月恒妻孫)
(氏孫士傑妻王氏王元錫妻支氏陳諫茂妻楊氏馬龍圖妻周氏李永壽妻郭氏高嵋妻李氏支玿)
(妻李氏王士炳妻李氏宋鏡妻楊氏孟登霄妻任氏李建業妻吳氏崔遷妻譚氏支長嗣妻馬氏韓)
(仰愈妻崔氏梅友檜妻宋氏夏日長妻王氏韓佐繼妻孫氏均夫亡守節烈婦高氶烈妻許氏夫亡)
(殉節貞女胡卓未婚妻劉氏夫亡守貞俱雍正年間旌)解福妻李氏(太和人夫亡殉)
(節同縣馬小妻段氏莊三妻黃氏均守正捐軀烈女某氏未婚妻李氏夫亡殉烈李氏女榮姐守正)
(捐軀俱雍正年間旌)姚同芳妻王氏(阜陽人夫亡守節同縣劉承仁妻姚氏丌)
(慎簡妻王氏張思冲妻謝氏張士煜妻范氏寗世庸妻劉氏靳泗妻張氏張岳妻劉氏時同春妻郭)
(氏劉聆善妻程氏劉犍妻郝氏吳從寬妻寗氏寗世守妻吳氏郝之瀛妻滑氏鹿士訥妻連氏王光)
(顯妻袁氏宫漢英妻李氏時正頤妻楊氏梁豫順妻郝氏門祥妻錢氏劉溥妻曾氏徐立銓妻李氏)
(李星白妻劉氏於時對妻田氏韓世潤妻張氏孫大佩妻李氏劉世淑妻李氏郭嶐妻張氏孫大咸)
(妻靳氏時濟衆妻郭氏郭峻妻王氏任致中妻李氏連永懋妻郭氏曹啟天妻劉氏丁繼齊妻高氏)
(劉抱妻楊氏寗世錫妻李氏劉志述妻寗氏甯掄妾王氏謝汝祚妻許氏張慰志妻甯氏李多桂妻)
(邵氏楊玉泰妻劉氏韋玜妻劉氏畢武臣妻繆氏郝之瑄妻寗氏高峻德妻張氏劉方妻張氏寗世)
(綱妻李氏連璧妾丁氏程氏馬時昇妻周氏韋如柟妻劉氏李純白妻張氏甯實可妻盧氏王康臻)
(妻陶氏張采妻吕氏喬連妻劉氏甯士真妻張氏王輔妻李氏李澄白妻連氏秦黑妻劉氏吕夢朝)
(妻王氏吕夢聖妻裴氏劉志岦妻田氏李應白妻寗氏王浩妻白氏劉茂妻朱氏張睿照妻鹿氏甯)
(世纘妻劉氏李殿元妻武氏周愷妻于氏白芳嵱妻楊氏鹿來性妻方氏武世緯妻張氏郎洪猷妻)
(楊氏劉應用妻王氏郝瑞徵妻時氏馬用晉妻王氏郝之津妻張氏汪彭齡妻申氏李博妻朱氏彭)
(晉錫妻苗氏寗世儒妻王氏蘇軒妾王氏蘇動妻劉氏郭晉妻李氏許法堯妻陳氏周建東妾王氏)
(董文昇妻李氏董鳳嗚妻王氏武菁妻劉氏汪茂先妻程氏謝開基妻劉氏王子玉妻高氏劉德世)
(妾龐氏董起鳳妻張氏錢大治妻朱氏劉壽世妻湯氏李明德妻張氏李新猷妻里氏亓敦庸妻鹿)
(氏劉志峋妻張氏劉材世妻於氏李建璋妻鄭氏王塾妻劉氏朱禄妻王氏張鴻林妻朱氏張鴻基)
(妻楊氏馮步雲妻季氏傅永振妻樊氏李猗竹妻凌氏吕謙妻劉氏許恂妻王氏劉庶來妻留氏李)
(綏文妻唐氏李純文妻孫氏洪國才妻羅氏劉苞妻邢氏孫董如妻郭氏李湘妻里氏張謙妻韋氏)
(李質妻段氏李文富妻劉氏吕君祐妻張氏劉芬妻王氏胡璥妻唐氏康周妻張氏王楷妻諶氏戴)
(文燦妻馬氏劉暄妻許氏楊志仁妻劉氏趙川妻杜氏劉孫宏妻蘇氏妾鄭氏于文勤妻方氏張從)
(義妻方氏馬近柳妻李氏馬昭妻郭氏朱彬妻熊氏葛起麟妻楊氏李闊竹妻蘇氏李振妻米氏許)
(樸妻張氏張福連妻劉氏李肈庚妻王氏劉暄妻張氏吳一蜚妻劉氏王夏妻江氏王華國妻劉氏)
(劉體隨妻張氏妾朱氏王履泰妻幵氏劉應補母張氏韋先立妻時氏張咸生妻門氏王欽妻李氏)
(汪柱母申氏段志坤妻詹氏李樞年妻張氏李澍健妻喻氏王源溥妻范氏盧運隆妻沈氏徐天柱)
(妻于氏陳百福妻吳氏吳玉妻張氏謝承天妻許氏盧士勉妻蘇氏杜藴藏妻袁氏均夫亡守節烈)
(婦馮睿妻盧氏夫亡殉節謝三得妻訾氏李正妻朱氏邢連舉妻李氏張士則妻唐氏馬治增妻朱)
(氏尹成化妻張氏全永妻李氏陶永萬妻王氏牛興妻趙氏王成妻胡氏吕明海妻霍氏劉世安妻)
(楊氏李有忠妻賀氏邢有昌妻黃氏馬繼賢妻李氏牛趙氏均守正捐軀貞女喬純修未婚妻李氏)
(儲夢麟未婚妻張氏楊昭烈未婚妻羅氏張氏女孟氏女藍宏度未婚妻王氏張岐嶷未婚妻謝氏)
(均夫亡守貞烈女方嘉相未婚妻孟氏陳進修未婚妻喬氏高曾未婚妻齊氏均夫亡殉烈于氏女)
(申氏女張氏女均守正捐軀俱乾隆年間旌)楊法西妻蔡氏(潁上人夫亡守節同)
(縣陳蒲妻羅氏汪育蛟妻曹氏周著妻曹氏王苾妻沈氏李凝妻喬氏姚有基妻楊氏湯式仲妻卜)
(氏萬義妻張氏陳佩妻鄭氏韓興奇妻孫氏陳純妻王氏李奇妻劉氏王華春妻薛氏張天福妻郭)
(氏馬懋修妻湯氏王掄材妻李氏王乾妻吳氏劉朝賓妻龔氏王澤遠妻李氏廉貞元妻朱氏王楷)
(妻唐氏周鎔妻曹氏張松妻馮氏凌其仁妻余氏馬世楫妻劉氏馬世文妻李氏馬㦃妻張氏馬士)
(彦妻陳氏馬嚴修妻李氏吳連妻李氏凌維玢妻李氏沈方穀妻劉氏周藩妻李氏周克家妻萬氏)
(周傃妻陳氏顧必寬妻宋氏陶健妻魏氏李珍繼妻顧氏均夫亡守節烈婦徐步鯉妻張氏卜東旭)
(妻梁氏均夫亡殉節蘇大妻李氏守正捐軀烈女陳士文未婚妻王氏馬階蘭未婚妻張氏均夫亡)
(殉烈俱乾隆年間旌)姜卓妻莫氏(霍邱人夫亡守節同縣郭咸宜妻姚氏儲宣妻)
(馬氏陳丹妻扈氏雍居敬妻莫氏謝昇妻扈氏程相國妻余氏張仁寬妻裴氏胡貞時妻朱氏龐懷)
(古妻劉氏劉世奇妻何氏陳畾妻劉氏周毓璜妻裴氏劉大邦妻丁氏朱柏妻劉氏戴天暹妻張氏)
(竇應聘妻惠氏陳令庸妻楊氏簡英妻邱氏龔彬妻方氏鄒惠妻孫氏王崇禮妻張氏陳王道妻程)
(氏妾胡氏鄒倫妻趙氏汪浩妻馬氏裴城妻馬氏胡冲妻陳氏趙實妻陳氏趙質妻金氏張大選妻)
(朱氏白大儒妻沈氏陳鉅繼妻李氏劉持妻蔣氏竇曉妻魏氏何琚妻吳氏劉大道妻趙氏羅萬年)
(妻李氏劉朝引妻焦氏陳馭龍繼妻張氏雍緒妾王氏林湜妻劉氏陳玉妻虞氏何澄妻戴氏何大)
(承妻孟氏張暹妻李氏甄統妻王氏張宗忭妻王氏胡麟書妻許氏邱肇齊妻張氏李實善妻賈氏)
(胡煊妻周氏鄒沂妻杜氏汪超妻裴氏洪君華妻裴氏張煊妻裴氏均夫亡守節烈婦馬楓妻臺氏)
(張持妻周氏程大承妻喬氏均夫亡殉節汪得川妻周氏守正捐軀烈女張永慶未婚妻程氏李津)
(未婚妻林氏張宗保未婚妻程氏余氏女均夫亡殉烈俱乾隆年間旌)周天相妻杜
氏(亳人夫亡守節同州袁宗翼妻馬氏王淳妻杜氏田良臣妻于氏宋之祉妻劉氏王元召妻司)
(氏顔光曉妻蓋氏丁永譽妻管氏馬天賜妻王氏任之豹妻徐氏任之存妻何氏楊林妻陶氏鄧士)
(勲妻蔣氏趙士秀妻于氏任彩妻高氏高遇妻楊氏朱文進妻張氏蔣尚藴妻李氏李士麟妻閻氏)
(燕錫睿妻楊氏馬之邙妻齊氏胡士學妻南氏耿有章妻袁氏馬登元妻于氏馬登魁妻劉氏李士)
(珍妻沈氏袁楷妻張氏高雲翔妻孫氏馬震妻袁氏丁國棟妻孫氏楊大任妻陳氏孫毓彦妻于氏)
(周天柱妻王氏薛申妻張氏李重芬妻王氏王巖妻田氏孫國相妻譚氏劉三聘妻李氏袁大經妻)
(張氏孫國棟妻韓氏鎖大賓妻李氏姚普妻李氏唐自福妻李氏陳天台妻靳氏詹國錦妻懷氏郭)
(田妻賈氏孫嵓妻張氏李發振妻黃氏邵天植妻趙氏趙子英妻王氏甘子貴妻莘氏冀庭妻孫氏)
(王德奇妻劉氏孫國標妻傅氏許從智妻孫氏柴天立妻楊氏魯謙妻李氏王士發妻王氏王士欽)
(妻王氏段天祜妻孟氏王愷妻宋氏吕致格妻王氏黃祖仕妻王氏王哲妻李氏武臨妻張氏戴自)
(乾妻郭氏龔應楠妻王氏孫連妻馬氏徐文俊妻李氏張淇妻吕氏王德成妻修氏李蘭妻鄒氏孫)
(永振妻石氏陳文質妻楊氏王鑑繼妻顔氏戴朝順妻蘇氏黃聚煜妻田氏高廷迓妻楊氏吳敘顯)
(妻田氏趙國安妻李氏蔡秉錡妻陳氏程廷瑞妻詹氏朱邦奇妻佟氏劉福蔭妻王氏趙國良妻李)
(氏韓昂妻孫氏汪文燈繼妻唐氏均夫亡守節烈婦沈鏴妻張氏夫亡殉節陳桂環妾劉氏于萬有)
(妻王氏李四妻王氏顔八妻李氏均守正捐軀貞女李仁未婚妻趙氏夫亡守貞烈女吳維禧未婚)
(妻張氏夫亡殉烈商良弼女王之普女卜松姐蔣二姐孫安姐均守正捐軀俱乾隆年間旌)吳
雲錦妻楊氏(太和人夫亡守節同縣連好妻朱氏項德懷妻王氏金士傑妻余氏王國)
(棟妻陶氏劉國需妻田氏胡志酬妻王氏楊世濬妻陶氏均夫亡守節烈婦徐常妻李氏王福林妻)
(解氏王國賀妻王氏孫玉碧妻張氏均夫亡殉節烈女石苗姐康如姐張義姐均守正捐軀俱乾隆)
(年間旌)李如辰妻石氏(蒙城人夫亡守節同縣陸穉妻何氏李懿妻熊氏葛楷妻)
(張氏李樹培妻李氏李以範妻戴氏賈尚誼妻楊氏黃玉振妻楊氏賈兆隆妻趙氏張友仁妻楊氏)
(何自惺妻潘氏曹世法妻吳氏楊宗渭妻葛氏李宰世妻卜氏何畹妻杜氏李良工妻張氏均夫亡)
(守節烈婦黃大德妻何氏桂宗文妻王氏均夫亡殉節孫常妻賈氏張成妻任氏牛某妻王氏均守)
(正捐軀貞女路舉未婚妻陸氏陳瑾未婚妻張氏葛維諒未婚妻姜氏王蘭生未婚妻李氏陳氏女)
(均夫亡守貞烈女吳增未婚妻陳氏鄒勤姐陸文姐均守正捐軀俱乾隆年間旌)周萬清
妻于氏(阜陽人夫亡守節同縣杜昱妻郭氏吳原泉妻唐氏郝其良妻王氏李夢飛妻張氏)
(馬為霖妻姚氏陳法妻楊氏徐懷清妻吳氏玉琞妻劉氏高中式妻禇氏吳占魁妻戎氏吳林儒妻)
(程氏王純妻劉氏李緯妻薛氏張守中繼妻吳氏張辨明妻郎氏袁宏聖妻劉氏袁士彩妻任氏徐)
(昆元妻張氏盧鵬年妻時氏閻湛妻饒氏高景雲妻宋氏常富妻柴氏曾大信妻張氏張澄清妻馮)
(氏駱凌耀妻温氏李允發妻潘氏陳廷菊繼妻朱氏劉步壬妻陳氏陳百善妻程氏李如星妻劉氐)
(劉英妻吳氏賈文菁繼妻李氏連竹繼妻吳氏劉士恩妻劉氏徐定清繼妻任氏陳百福妻李氏唐)
(應碩妻倪氏李善長祖母劉氏陳德妻楊氏袁善長母任氏趙江齡妻倪氏鹿啟熾繼妻于氏鹿啟)
(煒妻劉氏牛簡墅妻錢氏唐應元妻倪氏曹某妻劉氏張某妻申氏均夫亡守節烈婦許純修妻儲)
(氏余如阜妻王氏余連捷妻劉氏姚道祥妻倪氏儲捷妻張氏謝敦銳妻周氏李李氏趙許氏華牛)
(氏梁張氏均夫亡殉節貞女武碩未婚妻蔣氏王璦未婚妻李氏均夫亡守貞烈女徐宗𣢾女普瑞)
(雲女李子京女李珍女詹啟山女張宜年女朱氏女均夫亡殉烈俱嘉慶年間旌)陶自謙
妻蔡氏(潁上人夫亡守節同縣沈實妻田氏謝宗僑妻姜氏李坤妻汪氏張明科妻沈氏陳)
(綜妻程氏凌炳文妻陳氏楊錦標妻湯氏王哲人妻陳氏張為灼妻汪氏常獻廷妻馬氏江夢蘭妻)
(王氏高慶九妻魁氏湯接武妻華氏劉謙妻單氏孟兆麟妻卜氏徐煊妻王氏金依律妻韓氏方景)
(修妻徐氏徐天球妻馬氏許可嘉妻蔡氏蔡硯田妻汪氏高有蘭妻王氏王保性妻李氏吳槐妻陳)
(氏吳權妻石氏徐科玉妻李氏李祖嶠妻汪氏陳王誥妻湯氏鄭詩魁妻遲氏均夫亡守節烈婦萬)
(大穆妻王氏駱士元妻劉氏均守正捐軀貞女李宏祖未婚妻吳氏湯汝苞未婚妻石氏孫宗福未)
(婚妻卞氏吳峴未婚妻周氏周汝燦未婚妻卜氏均夫亡守貞烈女白玉堂未婚妻李氏鄭應科未)
(婚妻陳氏均夫亡殉烈俱嘉慶年間旌)王僕玉妻何氏(霍邱人夫亡守節同縣杜)
(泮妻陳氏薛峑妻周氏張𥙿如妻竇氏陳齡妻馬氏陳淮妻何氏陳永祚繼妻劉氏張景寬妻黃氏)
(胡崇德妻吳氏黃榜妻高氏臧松年妻李氏何遐年妻劉氏張蓮溪妻馬氏王長清妻李氏潘英繼)
(妻寗氏劉青雲妻張氏薛玉堂妻李氏劉見龍妻程氏薛躋堂妻李氏朱景璧妻李氏臧際春妻邵)
(氏竇世貴妻朱氏張圖南妻王氏均夫亡守節烈婦張在先妻胡氏竇美舒妻吳氏楊廷詔妻李氏)
(姚步武妻謝氏均夫亡殉節朱寅倉妻傅氏李江妻劉氏劉貞妻張氏蘇長春妻謝氏均守正捐軀)
(烈女臺克經未婚妻劉氏張燃未婚妻李氏均夫亡殉烈謝五未婚妻劉氏守正捐軀俱嘉慶年間)
(旌)程世信妻黃氏(亳人夫亡守節同州劉學孟妻張氏馬健行妻周氏徐秉智妻)
(張氏李奇妻孟氏余克紱妻項氏王士奇妻李氏黃光昂妻蔡氏黃光昌妻陳氏李顯章妻顔氏孫)
(南輝妻高氏汪涵妻高氏張天麟妻潘氏魏苞妻徐氏張法德妻杜氏李朝相妻高氏師元士妻程)
(氏喬永壽妻鄒氏周育輝妻李氏羅興久妻李氏蔣禮妻劉氏黃珩妻李氏周元振妻閻氏趙義妻)
(魏氏李峻妻夏氏王大長妻孫氏顔懷年妻孫氏牛國政妻杜氏李永泰妻張氏張興邦妻牛氏周)
(步闊妻鄭氏周瑋妻馬氏謝連妾劉氏黃錫壽妻王氏楚懷奇妻張氏蘇文妻黃氏蔣普德妻吕氏)
(王宗周妻李氏孟凝祥妻藺氏王大暹妻李氏王興洛妻高氏王長泰妻張氏馬柱妻楊氏王宏義)
(妻閔氏柳際春妻馬氏王貞妻陳氏楊華妻段氏陳榮遠妻朱氏董聮璧妻周氏董聮舉妻杜氏屈)
(君妻張氏尚寗馨妻孟氏梁俊業妻方氏周璐妻李氏王吉兆妻魏氏張永泰妻石氏強廷玉妻羅)
(氏孫鳳來妻甘氏董珩妻余氏孫大鵬妻李氏李毓桂妻耿氏李長祥妻蒯氏盧自勇妻趙氏孫興)
(來妻石氏趙羣福妻劉氏趙羣禄妻蔣氏孟毓銘妻李氏李元瑞妻孫氏金錦堂妻戴氏詹震鑨妻)
(謝氏詹震鎔妻宋氏孫德統妻李氏孫之埈妻李氏孫洛妻楊氏馬猷妻孫氏戴秀智妻劉氏戴梅)
(妻葉氏韓起聘妻孫氏龔寅妻張氏龔介元妻宋氏李克義妻汪氏胡光龍妻張氏詹之鴻妻王氏)
(李心平妻楊氏張廷俊妻強氏祖懷臣妻詹氏王璋妻張氏陳文貴妻程氏董存義妻李氏詹震梅)
(妻劉氏李鳳卜妻楊氏楊銳妻周氏沈惠增妻徐氏周元道妻李氏楊成棟妻魯氏王心妻陳氏王)
(貞妻陳氏周路妻李氏戴從鐘妻劉氏袁光表妻王氏宋繼濓妻賈氏均夫亡守節烈婦徐開會妻)
(馬氏鄒永福妻吳氏陳兆鳳妻李氏顔懷禮妻黃氏張五典妻楊氏任永貴妻張氏何永澤妻沈氏)
(均夫亡殉節耿文元妻桑氏李中存妻陳氏均守正捐軀貞女李釗未婚妻趙氏張玉珍未婚妻陳)
(氏路雙慶未婚妻裴氏顔士玢未婚妻王氏均夫亡守貞烈女黃志謙未婚妻陳氏周永夀未婚妻)
(支氏焦良玉未婚妻白氏黃維新未婚妻郭氏姚太平未婚妻劉氏均夫亡殉烈俱嘉慶年間旌)
祝堯保妻羅氏(太和人夫亡守節同縣烈婦昝迎春妻張氏夫亡殉節烈女賈應姐)
(守正捐軀俱嘉慶年間旌)戴如松妻張氏(家城人夫亡守節同縣李步雲妻張)
(氏丁早妻邢氏王明仁繼妻楊氏劉正修妻燕氏張天奇妻湯氏陸儲宏妻戴氏葛維三妻翟氏武)
(維楊妻江氏楊國典妻李氏楊如竹妻王氏楊成己妻郭氏李維武妻戴氏盧文林妻張氏丁啟順)
(妻武氏張啟賢妻劉氏許朝爵妻葛氏黃開來妻張氏梁見妻蔡氏周大用妻馬氏陸炳光妻李氏)
(均夫亡守節烈婦張得財妻王氏馬牛孜妻劉氏蔣景清妻喬氏均夫亡殉節貞女陸考古未婚妻)
(未氏陸儲粢未婚妻侯氏均夫亡守貞烈女蘇開子未婚妻吳氏夫亡殉烈錢氏女守正捐軀俱嘉)
(慶年間旌)
︹仙釋︺︹漢︺周義山(汝隂人丞相勃之後也年十六常於平旦日出時東向服氣嗽咽百數父)
(問之對曰愛此朝日之暉是以服之後遇中嶽仙人蘇子元授以長生之道白日升舉)
︹土産︺絁棉(唐書地理志潁州貢)絹(元和志九域志皆云亳州貢絹二十匹宋志亳州貢縐紗)
(絹)紅花藍靛乳香(俱阜陽産)
