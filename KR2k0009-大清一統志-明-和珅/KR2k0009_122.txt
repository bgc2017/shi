大清一統志
贛州府(二)
︹古蹟︺贛縣故城(在今贛縣西南漢縣也寰宇記漢高六年使灌嬰略定江南始為贛縣立)
(城以防趙佗今州西南益漿溪故城是也東晉永和五年太守高珪置郡城於章貢二水間義熙七)
(年徙於贛水東梁承聖元年復移於章貢間即今城是也又贛縣晉太康末洪水横流忽有大鼓隨)
(波而下入葛姥故城衆力齊曳不動卜於其地置縣吉遂徙以就焉宋昇明初移置贛水東三百步)
(梁承聖初又遷贛水南唐貞觀中徙於今治)雩都故城(有二一在今雩都縣東北漢縣)
(也一在今縣東南唐初所遷寰宇記雩都即漢高帝六年使灌嬰防趙佗所立縣也在郡城東四里)
(地名東溪陳永定初遷於大昌村隋大業中復還故郡城唐武德初又移歸大昌村貞觀中暴水為)
(患安撫大使任懷玉奏請置於南康古郡即今縣城也縣志漢縣治曰古田坪在今縣東北東溪水)
(梁大同中於今縣七十里安遠水南置安遠縣隋開皇中廢貞元四年刺史路應重奏分雩都縣地)
(置按寰宇記云建中三年刺史路應奏請析雩都三鄉並信豐一里再置與元和志不同今考新)
(舊唐書皆作貞元四年路應為刺史亦在貞元初寰宇記誤又齊書州郡志虔化下云永明八年罷)
(安遠縣并此則齊初所置尋并入虔化者其地在今寕都界中與梁所置非一處也)葛姥城
(在贛縣寰宇記葛姥祠在贛縣東北五里輿地志云葛姥者漢末避黃巾賊出自交阯資財巨萬童)
(僕數千於此築城為家没後有靈異人立祠祈禱晉太康末徙縣於此)瀲江鎮(今興國縣)
(治寰宇記太平興國中析贛縣七鄉於瀲江鎮置興國縣以年號為名九域志縣在虔州東二百四)
(十里)九洲鎮(今會昌縣治寰宇記太平興國中析雩都縣六鄉於九洲鎮置會昌縣九域志)
(縣在虔州東四百里)蓮塘鎮(今定南廰治本龍南縣地明嘉靖三十六年龍南民賴清規據)
(下歷堡以叛合岑崗高砂汶龍諸巢賊出劫四十五年巡撫吳百朋討平之隆慶三年割龍南縣之)
(高砂下歷横江三堡安遠縣之大石小石伯洪三堡信豐縣之潭慶堡置縣曰定南治高砂堡之蓮)
(塘鎮即今廳也)百丈戍(今龍南縣治唐書地理志虔州有百丈戍寰宇記龍南縣本信豐縣)
(地偽吳武義中析信豐順仁鄉之新興一里為場壬子歲偽唐改為縣宋史地理志贛州龍南南唐)
(縣本名龍南宣和三年改虔南紹興二十三年改龍南取百丈龍灘之南為義舊志龍南縣即古百)
(丈戍)銀場(九域志贛縣有蛤湖銀場又雩都有天井錫場會昌有援溪錫場虔化有寶積鉛場)
(舊志雩都縣舊有銀場在縣東北智義鄉佛婆里今縣東北七十里有銀坑舖蓋亦以銀場得名)
勤王壘(在興國縣衣錦鄕宋文天祥勤王駐兵之壘累石為墉三層其隘上署都督行府額)
(基址尚存)翠玉樓(在府治後宋郡守留正建取蘇軾詩山為翠浪湧水作玉虹流之句為名)
白鵲樓(在府治東北八境臺北又城東南有皂蓋樓蘇軾皆有詩)奎文閣(在舊府學)
(内宋建以藏高宗御書名御書閣元改名)愛蓮堂(在府治前臨方池宋通守羅愿建取周濓)
(溪愛蓮之意為名)清獻堂(在府治内明洪武初建宋趙抃嘗守虔州故取其諡以名)議
道堂(在舊府學内宋紹聖中提點刑獄程筠建左為松軒右為竹軒李朴為記)塵外亭
(在贛縣龔公山頂形勢最高城郭山川一覽無遺蘇軾有詩)鬱孤臺(在府治西南即賀蘭)
(山隆阜鬱然孤起故名唐郡守李勉登臨北望改名望闕宋郡守曾慥增築二臺南為鬱孤北為望)
(闕趙抃蘇軾皆有詩今縣學在其下)章貢臺(在府冶西北宋郡守趙抃建據章貢二水之會)
(憑高眺遠城北水光山色盡出乎几席履舄之間形勝與&KR1273;孤對峙稱雄抃自為記)八境臺
(在府東北城上蘇軾虔州八境詩圖引南康八境圖者太守孔君改作石城即其城上樓觀臺榭之)
(所見而作是圖也東望七閩南望五嶺覽羣山之參差俯章貢之奔流雲煙出没草木繁麗蘇子乃)
(作詩八章題其上按孔宗翰作八境圖未嘗專以名臺此後人所為明統志載八境臺而引蘇軾)
(鬱孤臺詩亦誤)鳳凰臺(在府城東隅龜岡)萬壑臺(在安遠縣治内唐貞元中郡守)
(路應建)律田館(在信豐縣東八十里又利見館鳳林館俱在縣東九十里新陂館在縣南)
(八十里俱宋建久廢)黃田務(在信豐縣西南一百六十里宋建)統制石(在興國縣)
(太平鄉宋末統制鞏信從文天祥勤王元帥李恒追至方石嶺將及信以短兵接戰元兵疑有伏不)
(敢進信坐巨石箭雨集被體屹然不動至死不僵後人呼為統制石至今行旅過其下必式)石
塔(在信豐縣治北明統志塔高九層而無影影見則災至)石龜(在興國縣儒林鄉明統志)
(石圓如龜項背俱備彷彿八卦形象逐月隨斗杓旋轉土人疑其怪移置他所翌日復歸其處累驗)
(皆然因時祀之)銅鐘(在興國縣大乘寺明統志唐末鑄宋紹興初一夕忽失之未幾有客言比)
(者文潭漁者得一鐘鬻於天寶寺扣之無聲僧詣天寶寺物色得之贖之不許乃相約曰扣之不鳴)
(即非寺中物扣之鳴即寺中物也天寶僧屢擊無聲大乘僧一擊即鳴遂載以歸至今尚存)
︹關隘︺贛關(在贛縣北東西兩橋章貢會流處明宏治中設税場於南安折梅亭正德六年置關)
(於此以榷商税本朝每年遣部員督收雍正元年改令巡撫委官管理)下窑隘(在贛縣南)
(相近為文灘隘路出信豐又兜坑隘在縣西路出南康廟前隘在縣西北路出龍泉婆婆隘在縣北)
(路出萬安哀屋嶺隘在縣東北路出興國)磜下隘(在雩都縣西北三十五里接贛縣界又有)
(龍潭馬嶺峽口牛嶺等五隘俱在縣西南與會昌信豐贛縣安遠相通又葛㘭隘在縣東北九十里)
(佛嶺隘在縣東左坑豐田二隘在縣東南銀坑隘在縣東北諸隘皆稱峭險而豐田左坑牛嶺三隘)
(尤最要)石口隘(在信豐縣東相近有鴉鵲隘俱通會昌安遠二縣又竹篙隘平岡隘陂頭)
(隘俱在縣南一百里路通龍南楊梅隘九里隘俱在縣西八十餘里路通廣東南雄州及大庾縣)
南大方隘(在信豐縣西南與廣東保昌接界其北又有九渡水隘為行鹽捷徑又楠木峽)
(隘在縣西北路出贛縣南康尤險仄)梅窖隘(在興國縣東亦名梅窖關路通寕都雩都最為)
(要害人龍子隘風車扭隘螃蠏藪隘南村洞隘岫口洞隘俱在縣東峽田隘龍沙廟前隘垓頭坪隘)
(墟下隘俱在縣南荷樹陂隘企嶺凹隘俱在縣西槎園岡隘方石嶺隘楊梅徑隘俱在縣北花橋隘)
(壕頭隘俱在縣東北)羊石隘(在會昌縣東南七十里又湖界隘清溪隘在縣南八十里牛劵)
(山隘在縣西南一百二十里分水隘在縣東北六十里皆稱險要)南徑隘(在安遠縣南三)
(十里亦名鎮遠關四山壁立中開小徑通廣東惠潮諸路明嘉靖末築城於此又上濓隘在縣東五)
(十里亦名太陽關蓮塘隘在縣西南永安坊亦名致養關梨嶺隘在縣西北古田坊亦名說澤關楊)
(垇嶺隘在縣北二十里亦名西城關俱萬歷中建又黃土隘在縣東南太平堡斗背崎隘在縣西南)
(新龍堡三十六垇隘在縣西里仁堡赤珠隘在縣西北固營堡)容嶺隘(在長寕縣東腰古堡)
(又有分水垇在縣東南頂山堡地接閩粤為虔州要津又籐嶺隘在縣東南南橋堡與平遠接界)
丹竹樓隘(在長寕縣南丹竹嶺下與廣東興寕平遠接界明萬歷四年嘗移大墩巡司於)
(此又老虎隘在縣南大帽山中林木深阻烏道三十里猴子隘在縣西六十里)南埠隘(在龍)
(南縣東南上蒙堡與浰頭岑岡相近)横岡隘(在龍南縣南一百五十里太平堡亦名横江隘)
(東通和平龍川南通連平山徑崎嶇僅容一馬明萬歷二十三年置横江營本朝順治初設守備)
(把總駐此九年移置定南廳下歷鎮)冬桃隘(在龍南縣西南一百五十里冬桃嶺上路通連)
(平翁源始興明萬歷中置營堡崇禎初移下歷巡司駐此本朝順治初裁十八年重設堡以舊營)
(孤僻改築於東牌岡子頭相近有黃籐徑隘又樟木徑隘在縣西一百五十里通廣東南雄州)鴉
鵲隘(在定南廳東下歷堡接和平縣界其東又有磨刀銅坑二隘接龍川長寕二縣界又劉軬)
(隘在劉軬山下接龍川縣界陽陂隘在縣西南砂堡其西又有龍子嶺隘黃籐隘皆接和平縣界徑)
(腦隘在縣西北一百二十里亦往來要地)潭慶隘(在定南廳北一百里潭慶堡又員魚隘在)
(縣北一百二十里員魚溪上接信豐縣界坑水衝奔叢菁深翳至爲艱險)桂源鎮巡司
(在贛縣北一百十里攸鎮接萬安縣界明初置在雲泉鄉桂源舖正德中遷此今因之又舊有長)
(洛巡司在縣西黃金舖明嘉靖中廢)長興鎮巡司(在贛縣東北一百里舊名磨刀寨)
(本朝乾隆四十三年改今名)興仁巡司(在雩都縣東北一百里舊名平頭寨路通閩廣)
(當五洞七徑之衝宋紹興三年岳飛平固石洞賊遂建寨於此明初置巡司本朝乾隆四十三年)
(改今名)楊溪巡司(在信豐縣東南一百里接安遠縣界明初置新田廵司本朝乾隆)
(三十年移駐於此)衣錦寨巡司(在興國縣衣錦鄉明初置今因之)筠門鎮
巡司(在會昌縣南八十里舊駐湘鄉本朝乾隆三十年移此)板石鎮巡司(在安)
(遠縣西北七十里與信豐縣新田鎮接界有舖明宣德八年置巡司今因之)新坪巡司
(在長寕縣南九十里明初置縣南大墩堡萬歷中移於丹竹樓後又移此)下歷鎮巡司
(在定南廳東北四十里明初置巡司嘉靖中爲土賊賴清規所據剿平後撥指揮鎮守築城周一百)
(七十餘丈移巡司駐城中後罷指揮崇禎初廣賊亂移安遠太平營兵防守徙巡司於龍南縣冬桃)
(隘本朝順治九年又移龍南之横岡營守備把總駐此仍置巡司雍正十年改守備為都司)平
固鎮(在贛縣東九域志贛縣有平固七里楊梅合江四鎮縣志平固市在縣東長興鄉七里市)
(在大由鄉楊梅渡在縣西章水鄉合江即章貢合流處)黃金鎮(在贛縣西十里舊置税課)
(局於此相近又有大壺税課局縣東又有杜富税課局俱明初置久廢)承鄉鎮(在會昌縣)
(北八十里明宣德中置巡司本朝乾隆三十年裁又縣西舊有河口巡司明嘉靖中廢)雙橋
鎮(在長寕縣北二十里明初置巡司屬安遠縣萬歷中改屬長寕今裁)青塘寨(在雩都縣)
(東北一百八十里宋岳飛平洞賊後以其地界寕都興國為三邑之衝置寨於此明初置巡司萬歷)
(十三年廢又印山寨在縣東北一百四十里舊名曲陽明初亦置巡司嘉靖中廢)崖石寨
(在興國縣崖石山上)迴龍寨(在興國縣東北方山佛嶺明置巡司本朝乾隆三十年裁)
田背寨(在會昌縣東南一百二十里接福建武平縣界明嘉靖二十一年築堡)江東
寨(在龍南東四里相近有塔下羊牯二寨又黃土陂寨在縣東南三十里太平寨在縣東南四十)
(里又東南有裏鎮龜湖二寨鐵砧寨在縣西七里將軍寨在縣西十五里彈子石寨在縣北三里狗)
(鼻窟寨在縣東北七里)雞脚寨(在定南廳東五十里四圍峻絶止一徑可上相近有白雲)
(寨又横石寨在廳東一百里青龍寨在廳東南八十里)馬頭寨(在定南廳北七十里橫江)
(堡形如馬頭其頂寬平可容萬人登高則四遠皆見有石井名仙泉寨下四圍皆水極深無底中有)
(數石陡起水面登寨者必由此渡相近又有石寨四圍石山崒嵂中突起一峰皆昔居民所保其南)
(十里又有鐡砧寨)羊角營(在會昌縣南一百二十里即羊角水隘也南距廣東東距福建)
(為咽喉要地明成化十九年置長沙營羊角水提備所嘉靖二十一年築堡萬歷四年併長沙營入)
(安遠於此設羊角水堡本朝設守備把總駐守康熙十年重築堡城雍正十年改守備為都司)
長沙營(在安遠縣北明成化十九年置萬歷四年自會昌割屬縣境今為長沙堡又太平營)
(在縣南太平堡)石背堡(在信豐縣新田鎮東南地險而民悍為新田脣齒又鎮南堡在縣西)
(南路出廣東始興縣界縣境堡凡四十而二堡為要)黃鄉堡(在長寕縣西北八十里林木隂)
(翳鳥道三十里人煙稀少明嘉靖中置巡司本朝乾隆三十年裁)安息墟(在信豐縣東南)
(六十里安息水所經又桃枝墟在縣西四十里與黃覃塘舊皆置巡司久廢)攸鎮驛(在贛)
(縣北一百二十里元時曰攸鎮站明洪武初改為驛本朝乾隆二十一年裁驛務歸桂源廵司兼)
(管又水西驛在縣西元曰水西站明初改為驛并置遞運所於此今裁)桃江驛(在信豐縣)
(東門右今裁)
︹津梁︺贛關東西橋(在贛縣北章貢二水上東橋本東津渡西橋本知政渡宋時始建浮)
(梁明正德中設閘二橋並掌之官以時啟閉本朝因之)中書橋(在贛縣西)雙橋(在雩)
(都縣南雩水入江處)嘉定橋(在信豐縣東門外宋建浮橋明萬歷中甃石後圯本朝康熙)
筠松墓(在雩都縣東北八十里藥口今名楊公壩)︹宋︺唐國忠墓(在龍南縣西南)
(新興堡東村)吕大防墓(在信豐縣南山寺之右)陽孝本墓(在贛縣通天巖)
李朴墓(在興國縣長信里木口村)曾開墓(在贛縣崆峒山又有曾楙墓)鍾伷
墓(在龍南縣西一百二十里雷公塘後)︹元︺陳泰墓(在龍南縣西南馬鞍山)︹明︺李
旭墓(在贛縣西門外)袁慶祥墓(在雩都縣西三門灘)黃宏綱墓(在雩都縣)
(西門外)何廷仁墓(在雩都縣東門外)李淶墓(在雩都縣三塔坑)
︹祠廟︺八先生祠(在府學西宋建祀濓溪周子二程子後增胡宏朱子張栻吕祖謙後又增)
(程珦爲八先生祠)王文成祠(在府學右祀明新建伯王守仁)精忠祠(在府治南)
(祀宋岳飛)清忠祠(在府治宣明樓右祀宋趙抃文天祥)路嗣恭祠(在贛縣南三里)
(寰宇記唐大歷九年嶺南哥舒晃反嗣恭統五嶺兵討斬晃於嶺南師之所處人不疲勞爲置生祠)
(以顯遺愛)雙節祠(在信豐縣儒學東祀元縣尹李廉及其子敬)三程先生祠
(在興國縣學内宋建祀宋大中大夫程珦及二子明道伊川)海忠介祠(在興國縣治西)
(祀明知縣海瑞)烈女祠(在會昌縣麗澤門内祀明平遠知縣王化妻計氏)英烈祠
(在會昌縣西北三十里珠蘭舖祀邑諸生劉震及同時死事者六十人)忠節祠(在龍南縣)
(學左祀元縣尹陳泰)江東廟(在贛縣貢水東五里以在江之東而名明統志即宋嘉濟祠其)
(神秦時贛縣人姓石名固既殁為神後人因其靈應為著韻語百首第以為籖神乘之以應人卜無)
(不切中宋濓有記)潛靈廟(在贛縣南崆峒山之陽晉咸康五年太守庾恪建宋時以祈雨)
(靈應賜今額)廣澤廟(在贛縣北儲潭山麓晉建宋紹興中賜今額)雩山廟(在雩)
(都縣北五十里宋淳熙中建)
︹寺觀︺景德寺(在府城内東南隅劉宋建舊名安天寺明成化中改為府學嘉靖中學徙復為)
(寺輿地紀勝地勢夷曠瞰城南山水雄麗梵宇以間計者二千六百蓋章貢蘭若之甲後被火十存)
(一二)慈雲寺(在贛縣東唐貞元中建)夀量寺(在贛縣東梁防禦使盧光稠建初名)
(延壽宋祥符中賜今名元末燬明洪武中重建)寶華寺(在贛縣西北一百二十餘里與興國)
(接壤唐智藏禪師示寂地明崇禎末重建)明覺寺(在雩都縣西門外舊名福田寺在大昌村)
(梁天建中建唐開元中遷此宋大中祥符間賜名妙淨明末圯本朝順治十八年修寺内有吳僧)
(伽真身)大乘寺(在興國縣治後唐建舊名萬年元至正中賜今名)妙相寺(在安)
(遠縣板石堡唐長慶四年建本朝康熙八年重建)玉虚觀(在贛縣貢水東唐建名開元宋)
(改今名)紫陽觀(在雩都縣城東百步隋建名清華道院唐改今名明正德中嘗遷縣學於)
(此)治平觀(在興國縣西門外晉建内有葛洪洗藥池及丹井)萬夀宫(在府治南)
(本唐紫極宫宋改元妙觀明改今名)
︹名宦︺︹南北朝︺︹陳︺宗元饒(江陵人宣帝時遷南康内史以秩米三千餘斛助民租課)
(存問高年拯救乏絶百姓甚賴焉)︹唐︺許圉師(安陸人高宗時為虔州刺史專以寬治州)
(人刻石頌美)路應(三原人貞元初為虔州刺史鑿贛石梗嶮以通舟楫)張署(河間人元)
(和中遷虔州刺史俗事殺牛又好放生以祈福祥署一皆禁絶使通經士與諸生之旁大郡學鄉飲)
(喪婚禮張施講說民吏從化度支符州折民戶租歲徵錦六千屯署疏言治迫嶺下民不識𧖟桑遂)
(得免)馬總(扶風人元和中為虔州刺史清廉不撓用儒術教其俗政事嘉美)李渤(洛陽)
(人穆宗時為虔州刺史奏還信州移税錢二百萬免賦米二萬石廢冗役千六百人觀察使上狀不)
(閱歲遷江州刺史)︹宋︺楊澈(建陽人江南平通判虔州令就大將曹彬分兵以行既入境偽)
(帥郭再興擁兵自固澈單騎直趨其壘諭以朝廷威信再興即奉符受代澈悉糾城中軍士之勇壯)
(者凡五百人為一綱部送京師土豪黎羅二姓聚衆依山謀亂澈率兵平之擒二豪械送闕下)陳
(皆於我乎出於是至者相繼悉授以舟並給其道里費)周敦頤(營道人初試將作監主簿)
(嘉祐間通判虔州趙抃守虔熟視其所為執其手曰吾向幾失君今而後乃知周茂叔也著太極圖)
(通書卒諡元公從祀孔廟)錢顗(無錫人英宗時知贛縣以治行聞)謝麟(甌寕人登第調)
(會昌令民被酒夜與仇鬭既歸而所親殺之因誣仇麟知死者無子所親利其財一訊得實)孔
宗翰(孔子四十六代孫神宗時知虔州城濱章貢兩江歲為水嚙宗翰伐石為址冶鐵固之由)
(是屹然詔書褒美)劉彝(福州人熙寕中知虔州俗尚巫鬼不事醫藥彝著正俗方以訓斥淫)
(巫三千七百家使以醫易業俗遂變)胡銓(廬陵人建炎中授撫州軍事判官未上會隆祐太后)
(避兵贛州金人躡之銓以漕檄攝本州募鄉丁助官軍捍禦第賞轉承直郎)陳剛中(紹興)
(中胡銓謫廣州時剛中以啟事為賀後為人所訐謫知虔州安遠縣遂死焉)雷孚(新昌人紹)
(興中通判贛州齊述之亂連坐三千人州守李耕欲盡誅之孚曰茶寇述黨也土人則脅從耳耕悟)
(止戮其黨餘盡釋之)趙公稱(隆興中知贛州以寬剩錢十萬緡為民代輸夏税)洪邁
(鄱陽人乾道六年知贛州起學宫造浮梁士民安之郡兵素驕小不如欲則跋扈郡歲遣千人戍九)
(江是歲或怵以至則留不復返衆遂反戈邁不為動但遣一校婉說之俾歸營衆皆聽徐詰什五長)
(械送潯陽斬於市歲饑贛中熟邁移粟佐鄰郡有諫止者邁曰秦越瘠肥臣子義耶)留正(永春)
(人淳熙中知贛州奏蠲上供米不報及為相蠲一萬八千石)林大中(永康人光宗時知贛)
(州)莊夏(泉州人慶元六年大旱詔求直言夏時知贛州興國縣上封事召為太學博士)柴
中行(餘干人紹興進士寕宗時知贛州治盜有方境内清肅)陳孔碩(侯官人嘉定中)
(知贛州豪家沿江作碓以射利水益湍急常壞舟楫孔碩盡去之患乃息子韡端平初復知贛州進)
(江西安撫使破松梓山焚其巢賊首就擒)楊大異(醴陵人為安遠尉邑有峒寇擾民官兵致)
(討積年弗獲檄大異往治之大異以一僕負告身自隋肩輿入賊峒諭以禍福皆伏地叩頭願改過)
(自新留告身為質偕其渠魁數輩出降)羅必元(進賢人淳祐中通判贛州賈似道總領京)
(湖尅剥至甚必元上疏以為蠧國脈傷民命似道銜之改知汀州)何時(樂安人咸淳中知興)
(國縣建安湖書院日課諸生風教大行)文天祥(廬陵人寶祐四年舉進士第一咸淳十年)
(知贛州德祐初江上報急詔天下勤王天祥捧詔涕泣使陳繼周發郡中豪傑并結溪峒蠻使方興)
(召吉州兵諸豪傑皆應有衆萬人)︹元︺楊景行(泰和人延祐中授會昌州判官民素不知)
(井飲汲於河流故多疾癘不知陶瓦以茅覆屋故多火災景行教民穿井以飲陶瓦以代茅茨始免)
(於疾癘火災豪民十人號十虎干政害民悉捕置之法乃創學舍禮師儒勸民斥腴田以膳士絃誦)
(之聲遂盛)陳泰(茶陵人延祐中為龍南尹石背峒賊掠境泰率兵與戰於犁鼻山敗績死之)
全布延薩里(高昌人為贛州路達嚕噶齊發摘奸惡一郡肅然至正十一年盜起即修)
(城壘備守禦募兵三千人日練習之屬邑有為賊所䧟者輒遣兵復之境内悉安以功拜江西行省)
(參政分省於贛陳友諒既據下流諸郡遣其將幸文才率兵圍贛使人脅之降斬其使力戰凡四月)
(兵少食盡有義兵萬戶欲舉城降賊不從遂自剄全布延薩里舊作全普庵撒里達嚕噶齊舊作)
(達嚕花赤今俱改正)哈克齊(至正中為贛州路總管守贛有功城䧟之日賊將脅之使降哈)
(克齊謂賊將曰與汝戰者我也爾賊毋殺贛民當速殺我耳遂見殺哈克齊舊作哈海赤今改正)
李廉(安福人至正中知信豐紅巾賊起廉率民兵力戰亡於陣其子敬嗣為縣尹誓復父仇數)
(與賊戰亦死之民為立雙節祠)︹明︺崔天錫(贊皇人洪武初取贛州即以天錫知贛州兵燹)
(後版籍蕩然原額糧五千七百石有竒至是失額公私交病天錫令民具實自陳復按行封畛度田)
(廣狹肥瘠率三十而税一久之復業輸糧如初)宋濓(浦江人洪武四年謫知安遠縣旋召為禮)
(部主事)唐子儀(歙縣人洪武末以文學徵授興國知縣教民務農常出郊躬勸勞之造士)
(日有程課寒暑不輟擢趙王府紀善)許庸(廣東石城人永樂初知會昌縣性敏決庭無滯訟每)
(遇興作貧者驗丁役力富者量財供費民樂趨事積年逃卒皆聞風自歸)李素(蒼梧人宣德初)
(知贛縣邑之橋梁學舍皆其創修秩滿民請留踰十五年始以憂去)王學古(交阯人正統四)
(年知信豐縣以廉介稱撫定石背峒賊列為編戶巡撫楊彦謐奏其功復任九載乃致仕)張勝
(麻城人天順中為雩都典史長河峒賊竊發勝率民兵禦之賊圍急援兵不至皆死於陣中)姜
漣(蘭谿人成化七年知贛州府繕城隍改建郡縣學植良翦惡治行為江右第一)李璡(懷寕)
(人成化中知贛州府郡遭大水繼以疫璡竭力賑濟全活甚衆閩廣流寇犯境率民兵連擊敗之)
王廷珪(彬州人成化中官贛州同知流寇犯境率民兵奮戰援絶力屈死之卹恩晉四品階)
(蔭一子入監讀書)朱諫(樂清人宏治進士正德中知贛州府大帽山延袤閩廣千餘里内皆)
(谿谷賊憑要害時出為患諫率兵歷盤龍嶺諸寨殱其魁俘數千人餘衆悉降乃散置安遠龍南諸)
(境給之牛糧盡為良民)邢珣(當塗人宏治進士正德中知贛州府招降劇盜滿總等給田廬)
(撫之甚厚後討他盜多藉其力王守仁征横水桶岡珣常為軍鋒功最增二秩宸濠反以重賞誘滿)
(總總執其使送珣遂從珣共平宸濠遷江西右參政著有章貢雜稿)徐珪(應城人正德中歷贛)
(州通判招降盜魁何積玉己復叛下珪獄尋釋之後以平盜功擢知州)李鳳朝(貴州人嘉)
(靖中為信豐主簿三巢賊賴清規等掠城下鳳朝督兵出戰屢破之追入青村谷賊據山逆戰鳳朝)
(奮力先登為賊所害數日得其屍顔色不變)李多祚(石首人嘉靖末知安遠縣三巢賊亂)
(大石小石伯洪三堡俱被脅從多祚率民禦之與賊戰於下歷斬首千計寇平多方撫循流亡者皆)
(復業)陳瀾(麗水人嘉靖末知信豐縣下歷之役督撫移鎮信豐官兵四集瀾區畫軍資上無廢)
(事下不病民剏立定南縣以勤瘁卒於官)海瑞(瓊山人嘉靖末知興國縣値辛酉亂後戶口多)
(逋亡瑞勞來安集條上八議豁免浮糧民德之)葉夢熊(歸善人嘉靖進士萬歷初由戶部郎)
(中知贛州府平黃鄉賊遷浙江副使後累官至兵部尚書)沈振龍(秀水人萬歷進士天啟二)
(年守贛州閩寇適發振龍立里甲部伍約勒寇不敢至避難者麕集軍士輒縛上幕府指之為寇振)
(龍按其妄多所開釋忤上官意以軼盜劾罷贛人懷之)王六如(黃岡人崇禎舉人知信豐)
(縣時寇盜蜂起兵役數發輒檄縣中富戶充之咸至破産六如照糧編派黠者不得規避倉庫本吏)
(胥所司反外僉里民六如釐正之永以為式邑人祠祀之)彭期生(海鹽人明末為贛州兵備)
(副使招降峒寇張安等大兵攻贛州期生與楊廷麟等悉力拒守城破冠帶自經死時同死於贛)
(者大學士楊廷麟總督萬元吉總理郭維經給事中楊文薦御史姚奇允等數人本朝乾隆四十)
(一年賜期生奇允諡節愍廷麟元吉文薦諡忠節維經諡忠烈)
︹本朝︺曹廷偉(陵州人順治初知定南縣金聲桓兵至竭力捍禦不屈死子翰明際盛從子翊)
(明僕曹伏新凡十一人皆遇害賊平贈江西按察使僉事予祭葬廕一子入監)郭自
修(絳縣人順治初知安遠縣調石城土寇陷城罵賊遇害)蘇峻大(順天人以貢任贛州)
(推官順治五年雩都賊曾斌羅聚奎等嘯聚禾豐山虔撫劉武元發兵剿之偵者訛聞城中民與賊)
(通諸將議先屠城而後擊賊峻大時以他事過雩都稔知民無反狀疾驅至郡見武元力言之乃遣)
(飛騎止諸將移兵獨剿禾豐民慶更生為祠以祀)吉永迪(陜西人順治七年以進士知信)
(豐時安遠含砂賊乘虛劫城永迪偵知之乃夜伏兵於龍頭逕賊至大敗之已復奉檄討黃石砦永)
(迪趫勇絶人嫻兵略數以討賊自效所至有功)蔡國相(仁和人順治八年任定南典史九年)
(十月廣賊數萬乘夜&KR0691;至國相率兵力戰殺賊數十衆寡不敵為所擒猶徒手搏賊而死)郎永
清(奉天鑲黃旗人順治十年知贛州府贛自丙戌城破復連歲用兵閩廣民多轉徙永清勤招徠)
(嚴約束復業者日衆大兵之討李定國郝尚九也道經贛飼馬以行永清預度城南演武場為營)
(柵芻糧畢備而自往萬安迎大帥陳說郡當新定不宜騷動之故帥感其言下令不許一兵入城瑞)
(金石城被寇害最甚為民營室廬瘞胔骼歲洊饑發粟往賑贛諸生王曰旦為盜所引不勝刑誣服)
(永清廉其枉出之又雪興國民廖安民之獄在官四年以兄子廷佐巡撫江西引嫌去贛人立祠祀)
(之)黃里(湖廣人順治十二年以舉人知贛縣請免荒糧一萬三千缺丁八千七百留給贛鎮)
(兵米抵作贛漕至今兵民食其德)井廞(文安人康熙七年由進士知長寕蒞治精察壬子閩)
(寇入境廞調選鄉勇委典史鄭之鵬會剿大破賊於牛門山)郭毓秀(陜西人以舉人知贛)
(縣康熙十三年逆藩叛於閩粤大兵出入多道贛有蜚語謂玉田村民通逆主兵者謀殱之毓秀)
(力白其井里自保不得以大逆誣之馳入村毁其壘培而供輸芻糗倍於他所謀遂寢後以戇樸忤)
(上官去至今人述其事猶有墮淚者)賈程誼(上蔡人順治七年由進士知龍南縣時當殘破)
(之後城垣頽圯民皆散處村落程誼至勞來安集之建譙樓豎蔭城造木栅以固防禦凡衙署學宫)
(神廟次第聿新不費公帑不斂民財治民以公明忠厚爲本月一課士躬詣文場諄諄訓迪卒後民)
(置主祀之)龔遂(豐城人順治十年任龍南教諭志趣卓犖每月課士以道義相砥礪多士懷之)
馬鎮(臨海人康熙九年知龍南縣丙辰夏劇賊楊鎮邦圍縣城時城中戰守之具倉卒未備鎮)
(與舉人徐士孜等設法守城城賴以全後賊屢入縣境見守備甚嚴不敢窺卒後士民立主祀之)
鄭世逢(錢塘人康熙二十七年知龍南縣秉性慈愛教養實心創立龍城書院親課諸生築)
(楊陂隄灌民田甲申大水發常平減糶以賑饑民得安全)馬雲冲(奉天人康熙三十二年以)
(瑞州同知攝龍南縣篆性耿介雅意作人持政簡肅杜絶賄賂片言折獄民不忍欺去之日兩袖清)
(風士民歌思不置)
︹人物︺︹南北朝︺︹宋︺鄧德明(郡人元嘉末就豫章雷次宗學博物洽聞該綜今古嘗作)
(南康郡記此邦文獻以德明為冠)︹唐︺鍾紹京(虔州贛人初為司農錄事以善書直鳳閣)
(景龍中為宫苑總監會韋氏難紹京率戶奴丁夫從事平拜中書侍郎進中書令越國公以罪貶後)
(遷少詹事卒紹京嗜書畫如王羲之獻之禇遂良真迹藏家者至數十百卷)謝俊(贛人以孝)
(聞)︹五代︺︹梁︺盧光稠(贛人光啟元年南方盗起州人譚全播與衆推光稠為刺史據)
(虔州天復二年出兵陷嶺南之韶州梁初江南嶺表悉為楊吳及南漢分據光稠獨以虔韶請命京)
(師通道輸貢遂以為百勝軍防禦兼五嶺開通使開平三年卒)︹宋︺陳炳(贛人結廬崆峒山中)
(躬耕樂道勤於著述包拯知瑞州道過虔師事之)鍾伷(龍南人紹京之後元豐進士歷知潯)
(州陽山考課為天下第一除廣西轉運使以平蠻功進龍圖閣學士)陽孝本(贛人學博行高)
(隱於城西通天巖蘇頌蒲宗孟皆以山林特起薦之蘇軾自海外歸過而愛焉號之曰玉巖居士隱)
(遯二十年一時名士多從之游崇寕中舉八行為國子錄轉博士以直秘閣歸)李朴(興國人紹)
(聖進士歷西京國子教授程頤獨器許之移虔州教授以嘗言隆祐太后不當廢處瑶華宫忌者欲)
(擠之死朴泰然無懼色徽宗即位陳瓘薦朴召對首言熙寕元豐以來政體屢變大臣互相排擊失)
(今不治不可勝救人言士大夫之學不求諸已而惟王氏是聽敗壞心術莫大於此蔡京惡之復以)
(為虔州教授又罷為四會令高宗初除秘書監未至卒朴自為小官天下高其名蔡京將強致之力)
(拒不見中書侍郎馮熙載欲邂逅見朴朴笑曰不能見蔡京安能邂逅馮熙載居官所至有聲有章)
(貢集二十卷)曾開(其先贛州人徙河南府崇寕進士建炎中歷禮部侍郎時秦檜主和議開)
(當草國書辨體制非是論之不聽遂請罷檜慰以温言開引古誼折又上疏力爭由是罷知徽州以)
(病免閒居十餘年卒檜死始復待制開孝友厚族信於朋友從游酢學與劉安世交故立朝遇事臨)
(大節而不可奪)曾幾(開弟幼有識度事親孝初授校書郎林靈素得幸朝士爭趨之幾不往高)
(宗即位歷浙江提刑會兄開與秦檜力爭和議檜怒開去幾亦罷僑居上饒七年檜死起知台州召)
(對授秘書少監幾承平時己歷館職去三十八年而復至鬚鬢皓白衣冠偉然薦紳推重焉詔修仁)
(宗寶訓書成權禮部侍郎屢有建白孝宗初致仕卒諡文清幾嘗從劉安世談經論事又從胡安國)
(游其學益粹為文純正雅健詩尤工有經說二十卷文集三十卷)王質(興國人其先鄆州籍)
(博通經史善屬文游太學與九江王阮齊名著論五十篇言歷代君臣治亂謂之樸論中紹興三十)
(年進士為太學正忌者讒其年少好異論遂罷去虞兀文宣撫川陜辟質偕行令草檄契丹文援毫)
(立就允文執其手曰天才也入為敕令所刪定官遷樞密院編修允文當國孝宗命擬諫官以質鲠)
(亮不回且文學推重於時可右正言時中貴多畏憚質隂沮之出通判荆南改吉州皆不行奉祠山)
(居)陳子敬(贛州人以貲雄鄉里嘗從文天祥游天祥建閫汀州子敬募集民兵屯皂口據)
(下流及天祥攻贛子敬與合謀忠效甚著空坑兵敗復聚兵屯黃塘砦連結山砦不降元軍以重兵)
(襲其砦砦潰子敬不知所終)︹元︺鍾柔(龍南人篤學融貫經史下筆千言署廣東雷州學正)
(辭歸講授從者數百人咸悦服稱曰一峰先生所著有諸經纂說易詩書衍義敝帚集數千卷)︹明︺
劉承直(贛縣人為國子司業官至浙江僉事王禕論其詩尤工選體出入鮑謝之間)吕
復(興國人洪武初以文學徵為國子典膳時修元史命復乘傳至北平采錄史事遷太常典簿歷)
(太常丞)李旭(贛縣人永樂中由太學生擢監察御史糾彈不避權要法曹有疑獄輒以委之)
(多所平反扈從北京一切創始規制皆令旭勘覆歷升湖廣左布政使)陳勉(雩都人永樂進)
(士除御史出為廣東副使仁宗初用薦擢左副都御史宣德間坐失出下詔獄得釋信豐諸縣盗起)
(命勉撫之招徠三千六百餘人亂遂定正統中歷兩京大理寺卿景泰初進南京右都御史掌院事)
(致仕卒勉外和内剛精法律吏不敢欺)袁慶祥(雩都人國子生以久次歷事内承運庫見)
(憲宗任宦官用財無度帑藏虚耗而進寶石掇高價者月無虚日乃上章極言其弊忤旨杖五十遣)
(歸國學後二年舉進士仕至廣東僉事所著有松崖集)何廷仁(雩都人初慕陳獻章後師)
(事王守仁嘉靖元年舉於鄉復從守仁浙東守仁令之引掖後進詞意懇款立論尚平實除新會知)
(縣士民愛之遷南京工部主事分司儀真榷蕪湖税不私一錢考滿即致仕學者稱善山先生)黃
宏綱(雩都人謁王守仁於贛州守仁日治軍事四方從遊者踵至遣高第弟子先開誘之而後)
(與講授宏綱其一也守仁卒始登鄉舉官至刑部主事守仁之門從遊數百善推演師說者稱宏綱)
(及何廷仁錢德洪王畿時人語曰江有何黃浙有錢王學者稱洛村先生)雷濟蕭庾
(皆贛縣人王守仁鎮虔知二人有識略置之幕下宸濠反二人為守仁詐為兵檄以撓其進止又為)
(偽書反間離散賊之黨與出入賊壘不顧生死事平功冊俱被忌者削去未幾庾死守仁親為文祭)
(之濟後官四川龍州宣撫司經歷)李淶(雩都人隆慶進士拜戶科給事中張居正父喪奪情)
(已又充大婚冊使淶疏言此大典不宜以新喪將事居正怒出為山東僉事累遷右副都御史巡撫)
(江南致仕歸)劉思誨(贛縣人萬歷進士授臨淮知縣居六年治行為天下第一擢御史遷)
(大理丞魏忠賢擅政思誨謂中旨頻宣非所以安元輔請以票擬屬閣臣疏入貶三秩出外)歐
于復(會昌人萬歷間以孝稱)盧觀象(贛縣人萬歷中授河間府通判天啟元年上屯)
(政條議升河間府屯田同知左光斗巡撫南畿議復汪應蛟所創屯政論者以濱海斥鹵旱澇不時)
(勞不償費觀象力贊之條陳九議張慎言代為巡撫嘉其才力薦之値璫勢熾告歸後起為員外郎)
(崇禎甲申之變死之本朝乾隆四十一年賜諡節愍)
︹本朝︺易學實(雩都人幼穎悟好學與瑞金楊以任贛縣劉日佺等友善奉母入山杜門三十)
(年所著有犀厓文集雲湖詩集)朱家垣(長寕人順治四年縣初平城以外猶多負固縣令申)
(請委用營官家垣暨張世祥廖宗旺並以血戰全城俱入祀鄉賢祠)凌日章(長寕諸生因粤)
(寇馬劉沈攻城岡日章率鄉勇禦之賊大至奮勇格鬭殁於陣入祀鄉賢祠)潘吉(長寕人因)
(粤寇周海元潛入寒地山吉夜襲之斬賊奪旗歷有功績入祀鄉賢祠)范洵(長寕人三藩叛)
(時寇盜蜂起洵散財倡衆身當賊鋒大小十餘戰寇不敢逼敘功授守備丁巳叛民黎繁祉布散偽)
(劄洵密令族弟范崇約偽往領劄賺獲實據呈官同兵星夜擒殺之邑賴以安入祀鄉賢祠)吳
孔興(長寕人素嫻兵略三藩叛隨澄海鎮將招撫萬安諸寇孔興率數騎達賊營諭以順逆偽)
(參將鍾子龍等率衆五千降功未土卒入祀鄉賢祠)胡大鵬(長寕恩貢七歲能文試輒冠軍)
(遠近就學者雲集其授徒以酒養氣識為先士習丕變著有養氣十則入祀鄉賢祠)曹世治
(長寕歲貢績學有智略奸民曹子布作亂世治設策誘殱有定變功同縣羅肇楨素敦大義當曹子)
(布倡亂時責以叛逆竟被殺事聞旌以大節可風又范魏卿范勳余國祥劉鴻珏俱率鄉勇)
(出死力與賊搏戰賊黨遂殱有血戰功俱入祀鄉賢祠)王鼎相(興國恩貢世受易潛心體)
(玩博綜史事著易經集解史斷性至孝一夕寇至人皆登樓避之鼎相獨掖老母適以救免母殁厝)
(葬處去寇尤近伏柩側哀號不去寇相戒不犯父嘗藏千金地穴中為鄰所&KR1486;攫之去知而不言入)
(祀鄉賢祠)文伯達(會昌人博窺羣籍以明經歷官南京工部郎中告歸未嘗一日廢學設義)
(館教鄉黨子弟親引掖之入祀鄉賢祠)李標英(安遠人性至孝明季山寇竊發負母匿深)
(林中為賊所獲標英願以身代母賊叩其里居姓氏勿諱賊相戒曰此人孝而義勿入其鄉生平慷)
(慨樂施多所賑䘏入祀鄉賢祠)鍾元鉉(安遠人博學強記積書萬卷築石湖草堂泉石幽邃)
(著有易經統約石湖詩文集入祀鄉賢祠)杜欽駕(安遠人仕建陽縣丞告歸尊賢好士施衣)
(煮粥樂善濟貧邑令于作霖旌以恭惠入祀鄉賢祠)譚聖誥(贛縣人孝行著聞乾隆元年)
(旌同縣章齊純雩都朱士昂興國吕朝勳王可俊長寕職監曾應運均乾隆年間旌)宗超
海(贛縣人知湖北竹谿縣嘉慶七年入祀湖北名宦)
︹流寓︺︹宋︺楊方(長汀人官校書郎時禁僞學坐諸子黨罷僑居贛州閉戶讀書自號澹軒)
︹列女︺︹元︺陳有諒妻(信豐人失其姓紅巾賊起有諒與女被執欲汚之不從皆被殺)︹明︺
蔡氏女(名已貞會昌人宏治十七年賊起女年十六義不受汚賊支解之)陳雁妻
周氏(興國人正德五年流寇破城周被掠不從乘間自刎)郭某妻高氏(安遠人嘉)
(靖中爲流寇所執投深潭死寇退家人求之從石巖浮出顔色如生)藍鳳晹妻羅氏
(會昌人年十八夫亡守節有勢家謀強娶之赴水死同縣劉沂妻周氏年二十守節嘉靖中為山寇)
(所獲不受辱赴水死)劉潛妻胡氏(會昌人年十九夫亡無子家人欲奪其志胡曰彼不)
(過欲得吾夫産業耳遂悉與之止留一老婢自供日閉門紡績雖至戚卑幼不輕見也後旌表賜粟)
(帛)謝碧妻羅氏(定南人嘉靖中岑岡賊李鑑圍丁坊碧被殺擄羅入巢羅見夫死披)
(髮跣足痛哭絶食鑑令妾女誘勸之羅紿賊至以石擊碎其額厲聲罵曰吾夫為爾殺吾求一死耳)
(賊怒支解之子天宥上狀巡按遣求其屍給銀葬之萬歷中旌表)王達妻劉氏(會昌)
(人嘉靖四十年為賊所掠強汚不從脅以利刃罵益萬賊刳其腹而死)胡方益妻何
氏(雩都人年二十二夫死父母復許寕都富家子及期氏潛往夫墓痛哭躍入池中水淺以頭觸)
(入泥中而死)曾安邦妻孫氏(雩都人安邦為南靖訓導孫隨之官山賊破城安邦)
(與其子三俊皆被執孫遂赴火死三俊悲號欲從之賊感動出孫尸灰燼中而脱其父子萬歷中表)
(其閭)黃堂妻兪氏(信豐人副使黃大節之母幼讀書通大義年十五歸黃能順適舅姑)
(意一再産不育即勸堂納妾者再舅患瘋痺姑患乳癰俞奉侍無少怠雖腥穢若弗聞湔滌傅藥三)
(年以為常後連舉二子妾姚已先舉子愛之如己出内外稱其賢孝)汪國奇妻李氏
(會昌人年二十四夫亡家貧無子有富兒謀娶之不從姑諭之曰守節固美奈二老為溝中瘠何李)
(乃應命既嫁三日夜不解帶得間自縊死)楊烱妻柳氏(贛縣人萬歷中楊應龍反播州)
(烱隨征陣亡有富免豔其色強娶之柳堅不從富免入牽其手柳罵曰吾手豈為人汚遽引刀斷腕)
(富兒懼乃送歸)鍾有倫妻胡氏(雩都人崇禎末與夫避亂石砦賊至投岩死)賴
魁諫妻葉氏(龍南人為賊所掠投江死同縣賴元邵妻蔡氏流賊破城痛罵不屈斷四)
(肢而死)
︹本朝︺劉天光妻賈氏(贛縣人從夫寓汀州年二十一夫亡扶櫬歸贛為盜所阻於艱)
(難中得全夫骨歸葬守節四十餘年)吳國瑞聘妻郭氏(贛縣人年十七未嫁而國)
(瑞夭氏哀痛矢守父母不能奪送歸吳氏紉針養姑三十年備盡孝道立姪維佶為嗣撫之極慈維)
(佶請問起居止戶外未嘗令入卧室外人罕見其面)徐參妻許氏(龍南人年二十一守)
(節壽一百一歲詔旌其閭)王二愉妻汪氏(贛縣人夫亡守節同縣郭賢俊)
(妻陸氏曾聞琮妻許氏黃正亨妻湛氏鍾元祥妻邱氏王永基妻何氏羅大位妻吳氏謝賢士妻周)
(氏王安兆妻鍾氏黃信瑞妻郭氏鍾雲上妻管氏鄧兑作妻陳氏劉士焯妻蕭氏朱擴妻吳氏吳世)
(宦妻賴氏曾學孔妻鍾氏杜欽文妻彭氏金嗣鶴妻劉氏胡相道妻劉氏曾世臯妻袁氏鍾定沼妻)
(屠氏郭宗孔妻温氏衷世灝妻盧氏曾士康妻戴氏宋聖璸妻胡氏鄧維昌妻陳氏韓鳳詔妻黃氏)
(蕭焞妻楊氏處州通判張宏祚妻陸氏陳大度妻米氏龍顯樞妻王氏姚景諒妻劉氏謝應遴妻黃)
(氏湛聖民妻李氏郭成韶妻劉氏王勷周妻曾氏謝人桂妻鄢氏羅聘錦妻周氏袁嘉禄妻龍氏李)
(習思妻舒氏李元堟妻廖氏貞女陳氏唐氏均乾隆年間旌)鍾育瑤妻曾氏(雩都)
(人夫亡守節同縣宋騰波妻温氏何洵妻李氏程志德妻潘氏易方菁妻張氏邱昭桂妻莊氏温子)
(儒妻易氏李含九妻舒氏何方陳妻蕭氏温士謙妻吳氏李開訓妻劉氏王常詔妻康氏譚明芳妻)
(張氏均乾隆年間旌)宋士英妻李氏(信豐人夫亡守節同縣謝君講妻吳氏施)
(天秀妻張氏李即發妻甘氏羅天&KR0595;妻謝氏袁惠卿妻朱氏蕭道儼妻李氏許武遷妻金氏袁祖燕)
(妻鄒氏兪叔度妻樊氏戴莊渠妻張氏謝國權妻袁氏王文佐妻張氏王榮鑑妻仲氏何鳳倌妻傅)
(氏施大綸妻周氏楊翠玉妻兪氏謝嶒嶙妻兪氏郭達文妻廖氏樊文選妻袁氏顧之仕妻胡氏袁)
(允升妻曹氏錢鎮芹妻何氏錢國欽妻黃氏吳仲石妻連氏戴熙皥妻黃氏康士楨妻鄒氏均乾隆)
(年間旌)廖安矩妻董氏(興國人夫亡守節同縣廖世淮妻陳氏王貽孫妻陳氏鍾)
(盛焯妻蕭氏謝仕儀妻楊氏朱鳳羽妻劉氏朱幼芳妻劉氏劉大楫妻鄧氏凌朝訓妻王氏謝華東)
(妻楊氏謝榮東妻古氏曾旭濂妻杜氏劉正佐妻李氏曾省尤妻謝氏謝逢浪妻鍾氏王曰能妻劉)
(氏梁廷英妻湯氏鍾錫朋妻楊氏姚欽仁妻鍾氏鍾猶質妻羅氏吕實而妻鍾氏謝光迪妻李氏劉)
(正儒妻鍾氏楊積成妻鍾氏黃河清妻李氏曾昌堅妻蔡氏烈婦李占魁妻劉氏江世昇妻蕭氏均)
(乾隆年間旌)胡維儁妻劉氏(會昌人夫亡守節同縣胡維新妻鍾氏鍾玉音妻汪)
(氏劉明元妻池氏劉文燦妻歐氏劉曰岑妻蕭氏劉錦聯妻謝氏鄒受先妻曾氏王元崑妻梁氏蕭)
(必茂妻余氏劉明悟妻謝氏劉萬權妻葉氏汪洋達妻唐氏鍾榮宜妻尹氏周文敏妻陳氏謝德註)
(妻胡氏歐承任妻文氏周道明妻藍氏文顯邦妻曾氏曾文明妻劉氏賴掞妻劉氏烈婦林展也妻)
(鍾氏高&KR0777;谷妻劉氏均乾隆年間旌)孫俊彦妻歐陽氏(安遠人夫亡守節同)
(縣郭從龍妻唐氏堯文尚妻廖氏鍾孝威妻廖氏古大昌妻劉氏朱大翔妻劉氏唐世龍妻藍氏唐)
(奕照妻梅氏孫蒼岸妻何氏賴梅占妻劉氏魏共梧妻郭氏劉光寬妻唐氏劉光炳妻賴氏雷育軒)
(妻唐氏魏必宏妻梅氏魏必魁妻郭氏魏必章妻黃氏何洙妻唐氏堯金振妻鍾氏黃士烺妻謝氏)
(謝益泰妻葉氏廖士賓妻鍾氏廖羽豐妻鍾氏唐雲會妻鍾氏劉恢芳妻古氏均乾隆年間旌)
謝光藜妻蕭氏(長寕人夫亡守節同縣廖鼎鍾妻凌氏烈婦汪常子妻陳氏嚴孟元)
(妻彭氏烈女潘自源女潘氏均乾隆年間旌)黃世慶妻廖氏(龍南人夫亡守節同)
(縣容上慰妻王氏賴衡林妻朱氏黃世錦妻王氏鍾宏妻王氏賴斯連妻劉氏胡正馥妻王氏吳學)
(行妻王氏陳世登妻譚氏徐成濤妻賴氏賴期松妻劉氏謝柱妻王氏劉永齡妻李氏謝上珩妻廖)
(氏鍾其澄妾王氏鍾曉崇妻劉氏曾光耀妻劉氏謝詒妻賴氏徐惠妾王氏廖運景妻賴氏烈婦黃)
(漋松妻鍾氏均乾隆年間旌)鍾再烈妻王氏(定南人夫亡守節乾隆年間旌)
黃啟蕙妻盧氏(贛縣人夫亡守節同縣罷修适妻姚氏李萬任妻朱氏蕭時俶妻宋)
(氏貞女姚氏均嘉慶年間旌)張名約妻廖氏(雩都人夫亡守節同縣烈婦鄧佑桂)
(妻陳氏貞女謝氏均嘉慶年間旌)徐本佐妻李氏(興國人夫亡守節同縣徐本位)
(妻鍾氏曾照瑀妻鄭氏鍾久岸妻周氏烈婦周黃氏謝榮亮妻陳氏劉廖氏周興培母王氏黃章讀)
(妻陳氏均嘉慶年間旌)曾肇泰妻蔡氏(龍南人夫亡守節同縣曾光奉妻王氏徐)
(名健妻曾氏王修膺妻徐氏徐名綸妻顔氏徐名伸妻曾氏徐名晉妻謝氏徐洪愛妾陳氏徐名仰)
(妻曾氏徐名校妻謝氏徐思桓妻王氏徐名暐妻鍾氏徐思讜妻鍾氏貞女廖氏均嘉慶年間旌)
︹仙釋︺︹唐︺圓明(蘄黃人武德中往曹溪參六祖道經贛見一青蛇橫道叱去復來心忽覺悟四)
(顧山勢清高遂以錫杖插其處祝曰曹溪還此杖存是吾道場三年返錫杖如故遂創寺居焉一日)
(趺化)智藏(虔州廖氏子七歲出家有相者謂之曰骨氣非凡當為法王輔佐年十三事馬祖於)
(臨川七年遂受其法後於龔公山處付授袈裟元和十二年歸寂諡大覺師)︹五代︺︹梁︺曾
文辿(雩都人天文䜟緯黃庭内景之書靡所不究而地理尤精梁貞明間游至袁州萬載愛其)
(縣北西山之邱謂其徒曰死葬我於此及卒遂葬其地後其徒在豫章忽見之駭而歸啟其藏無有)
(也)︹宋︺僧伽(姓吳名文祐信豐人祝髮為僧居雩都明覺寺飲酒食肉與市井浮沈嘗持松)
(梢行歌曰趙家天子趙家王人皆笑為狂蓋謂宋將興也孫德俊之汀州謁定應禪師師曰汝雩陽)
(有佛何為禮我因寄一扇與僧伽舟還甫艤岸僧伽即來迎問曰吾師寄扇安在由是人益敬異號)
(為生佛祥符中趺化後人以金漆堊其身禱祀輒應開禧初封靈濟禪師明解縉有記)行本
(贛縣農家姜氏子始生垂眉三尺不食乳日自長大父母怪之寄僧舍為徒七歲猶不能言召至京)
(師入宫忽能語仁宗令削髮賜名行本時年十二錫賚珍物并後宫所賜直千萬緡還鄉創為大寺)
(累年功甫畢行本對佛合掌跏趺而逝)︹明︺劉淵然(贛縣人幼出家為祥符宫道士後詣)
(雩都紫陽觀師趙元陽傳其法能呼召風雷洪武二十六年召對便殿賜號高道館朝天宫仁宗嗣)
(位賜號冲虚至道元妙無為光範演教莊靜普濟長春真人宣德七年乞骸骨命送南京朝天宫卒)
(年八十二閱七日入斂端坐若生)
︹本朝︺明了(蓮塘庵僧不諳文字或質以經典輒能答丙戌上元語人曰後二年邑有寇難公等)
(早圖之老僧將别越五日對衆作偈合掌趺坐逝及戊子果如所言)
︹土產︺紵布(唐書地理志虔州土貢絲布紵布竹練省志信豐會昌安遠皆出葛布會昌更佳)
石蜜(唐書地理志虔州土貢石蜜梅桂子元和志貢蜜梅乾薑)&KR2245;(省志贛縣北五十里黃龍)
(埠有&KR2245;穴景德鎮用之以&KR2245;瓷器)漆(省志贛漆品居廣漆之上與歙睦相等)茶(省志儲茶)
(出贛縣儲山)糖(寰宇記虔州土産省志紅糖各邑俱出)斑竹(唐書地理志虔州土貢斑)
(竹明統志産白竹省志今各邑有方竹)茉莉(明統志贛州土產省志各處皆有)竹梳
箱(寰宇記虔州土産按舊志載唐書地理志雩都有金宋史地理志會昌有銀場九域志贛雩)
(都俱有銀場唐書地理志安遠有鐵又云安遠有銀九域志雩都會昌皆有錫場今俱廢謹附記)
大清一統志
南安府(在江西省治西南一十二十里東西距三百六十里南北距三百五里東至贛州府贛縣)
(界一百八十里西至廣東韶州府仁化縣界一百八十里南至廣東南雄州界二十五里北至吉安)
(府龍泉縣界二百八十里東南至贛州府信豐縣治二百里西南至廣東韶州府治三百八十里東)
(北至吉安府治六百二十里西北至湖南郴州治三百里自府治至京師六千六百七十五里)
︹分野︺天文斗分野星紀之次
︹建置沿革︺禹貢揚州之域春秋吳南境戰國屬楚秦
屬九江郡漢為豫章郡南埜縣後漢因之三國吳
分屬廬陵郡晉太康初屬南康郡宋齊至隋因之
唐分置大庾縣屬虔州宋淳化元年始於大庾縣
置南安軍屬江南西路元至元十四年升南安路
總管府明洪武元年改南安府屬江西布政使司
本朝因之屬江西省領縣四
大庾縣(附郭東西距二百七十里南北距五十里東至南康縣界九十里西至廣東韶州府)
(仁化縣界一百八十里南至廣東南雄州界二十五里北至崇義縣界二十五里東南至贛州府信)
(豐縣界七十里西南至廣東韶州仁化縣治一百四十里東北至崇義縣界三十里西北至崇義縣)
(界一百二十里漢南埜縣地隋初為南康縣地開皇十年分置大庾縣十六年廢為鎮唐神龍元年)
(復置大庾縣屬虔州宋淳化初置南安軍治此元為南安路治明為南安府治本朝因之)南
康縣(在府東北一百三十里東西距九十里南北距二百三十里東至贛州府贛縣界五十里)
(西至大庾縣界四十里南至贛州府信豐縣界五十里北至吉安府龍泉縣界一百八十里東南至)
(贛州府信豐縣界八十里西南至廣東南雄州界一百二十里東北至吉安府萬安縣界一百八十)
(里西北至上猶縣界五十里秦置南埜縣漢屬豫章郡後漢曰南野三國吳分置南安縣屬廬陵郡)
(晉太康五年改曰南康與南野俱屬南康郡宋齊以後因之隋初省南野入南康仍屬南康郡唐屬)
(虔州宋淳化元年分屬南安軍元屬南安路明屬南安府本朝因之)上猶縣(在府東北)
(一百八十里東西距九十里南北距一百十里東至南康縣界四十里西至崇義縣界五十里南至)
(崇義縣界二十里北至吉安府龍泉縣界九十里東南至南康縣界二十五里西南至崇義縣界四)
(十里東北至吉安府龍泉縣界九十里西北至湖南郴州桂東縣界一百五十里漢南埜縣地隋唐)
(為南康縣地五代楊吳割南康縣西南一鄉置上猶場南唐保大十年升為縣屬虔州宋割屬南安)
(軍嘉定四年改曰南安縣元至元十六年改曰永清縣後復曰上猶屬南安路明屬南安府本朝)
(因之)崇義縣(在府西北一百二十里東西距二百六十里南北距一百一十里東至上猶縣)
(界四十里西至湖南郴州桂陽縣界二百二十里南至大庾縣界七十里北至上猶縣界四十里東)
(南至南康縣界六十里西南至廣東韶州府仁化縣界一百二十里東北至上猶縣界五十里西北)
(至湖南郴州桂東縣界一百七十里漢南埜縣地隋唐為南康縣地宋以後為上猶縣地明正德十)
(二年始析置崇義縣屬南安府本朝因之)
︹形勢︺當五嶺之最東通道交廣此其襟喉(南安志)南距
交廣西距湖湘(宋范大用生祠記)南控廣引閩西接郴桂
深山長谷隣亘峪洞(元總管府治記)
︹風俗︺儒術之富與閩蜀等(宋蘇軾南安軍學記)民氣淳古(元劉尚友)
(上猶縣學記)火耕水耨勤於生業儉於衣食(舊郡志)事簡
民恬(張鑑重修南安路記)
︹城池︺南安府城(周四里一百三十步門四南濱章江東北帶溪西濬濠宋淳化二年始築)
(在今城之南元時章水逕城中分為二至元二十九年改築今所明嘉靖四十年又於水南别建新)
(城周二里一百二十八步門四北面瀕江與府城夾江而峙本朝康熙四十八年二城俱修乾隆)
(九年十一年二十五年重修大庾縣附郭)南康縣城(周三里八百九十四步門四南)
(瀕江東西北濬濠明宏治九年因舊址改築本朝順治十四年修康熙四十四年重修)上猶
縣城(周二里一百五十四步門四南瀕江東西北濬濠明洪武初因舊址修築宏治二年甃甎)
(本朝康熙三十一年修)崇義縣城(周三里零二步門四東北臨溪西南鑿濠明正德十)
(三年築本朝康熙三十五年修)
︹學校︺南安府學(在府城内即濓溪書院故址舊在城東門外宋淳化中建本朝雍正七)
(年遷建今所入學額數二十名)大庾縣學(在府城東舊府學東北宋慶歷中建於府學左)
(後遷縣治西南元遷今所本朝康熙三十九年重建雍正十一年修入學額數十五名)南康
縣學(在縣城東南隅舊在縣治南宋建中靖國間遷今所本朝康熙八年重建入學額數十)
(二名)上猶縣學(在縣西宋慶歷中建於縣北後屢遷明萬歷三十三年復遷今所本朝)
(康熙三十三年重建入學額數八名)崇義縣學(在縣治東明正德中建本朝康熙二十)
(一年重建自後屢修入學額數八名)道源書院(在大庾縣學東宋淳祐二年建祀周子配)
(以二程子本朝康熙年間增祀程珦亦名四賢祠)旭升書院(在南康縣北二里明嘉靖)
(間建本朝乾隆八年重建按舊志載山堂書院在大庾縣東北四十里元至元中建大傅書院)
(在上猶縣治西北宋淳祐中建興文書院在上猶縣治東一里明宏治中建今俱廢謹附記)
︹戶口︺(原額人丁八千六百五十今滋生男婦大小共六十一萬八千九百九十三名口計十四萬四)
(百六戶又所屯軍男婦大小共一千五百二十二名口計二百二十二戶)
︹田賦︺(田地七千四百二頃二十四畝二分有奇額徵地丁等銀五萬四千三百九十二兩二錢二分)
(又南安所屯田在大庾縣共七十二頃三十七畝八分六釐有奇實徵銀五百二十九兩九錢七分)
(四釐丁銀一十四兩三錢七分四釐)
︹山川︺獅子山(在大庾縣東一里形類獅蹲山腰有清惠泉其左石壁峭立俗名赤壁延袤八)
(十餘丈南臨章江為舟人牽挽之路明成化十八年知縣文志貴病其險募工鑿平之)大龍
山(在大庾縣東三十里高八里延互數里形若游龍山頂有幞頭巖右折有呆婆巖巖後有錫坑)
(山山有坪有泉有田畝又崇義縣東八里亦有大龍山)太平山(在大庾縣東九十里上有)
(圓坪如盤有泉出石隙瀑流數尋下為龍湫左右兩阜形如龜蛇)東山(在大庾縣東南二里)
(隔江山勢特起俯瞰兩城上有仙泉下有小沙河横山下來會大河若縈帶然左折為亞東山泉石)
(甚勝稍南為南山有泉下流為陂)印山(在大庾縣南二里四圍皆池巋然中拱如印又南三)
(里有五里山當入廣大路)天馬山(在大庾縣南三十里梅嶺之東又東爲貴人峯又南康縣)
(東南一里亦有天馬山舊名西嶺形狀突起巔甚寬平)雲臺山(在大庾縣西南一百里由)
(石溪度諸村而入山勢甚高常有雲氣横布)寶珠山(在大庾縣西三里形圓如珠)西
華山(在大庾縣西十里高聳萬仞石壁峭立轉磴而上平衍爲田前有石澗水流挂石壁爲瀑)
(布三十餘丈南有石洞可坐十餘人)鎮龍山(在大庾縣西北六十里四山環列内有坪有溪)
(下流爲陂右有龍湫)金蓮山(在大庾縣北三里諸峯環拱狀若蓮花迎候館在其下)玉
枕山(在大庾縣北五里地名石人坑郡之主山也高三百仞連延三里兩麓五巖次第相屬俗)
(名五指山又名華蓋山)雙秀山(在大庾縣東北二十里舊名丫山兩峯尖削形若馬耳山)
(産怪石)玉泉山(在大庾縣東北五十里兩山對峙如門從一徑而入其中夏涼冬煖士人)
(多肄業於此)天竺山(在大庾縣東北六十里與丫山相對巖壑延互林木茂鬱東有月峯)
(奇秀特出又巘山亦在縣東北六十里)雲山(在大庾縣東北七十里接崇義縣界山高十里)
(上有靈應水)東華山(在南康縣東一里江水經此瀠洄若帶因湫石爲長隄)李家
山(在南康縣東四十餘里接贛縣界)獨秀山(在南康縣東南二十五里舊名雞籠山宋)
(蘇軾愛其峯巒聳銳改名下有龍湫)高靈山(在南康縣東南三十里與獨秀山對峙周十餘)
(里山勢巍峻躡磴而上爲三天門相距各里許上有平疇瀑布泉四注又東數里爲騰龍山北出九)
(牛驛扺玉潭山爲往來通徑)廩山(在南康縣東南六十里龍迴村與信豐縣接界上有石高)
(圓如廩又榖山在縣東南八十里高千餘丈上有池相傳出五色鯉即廩山之支峯也)南臺
山(在南康縣南五里上有巖可坐十餘人稍西又一山曰小南山)龍山(在南康縣西南四十)
(里地名鍋坑山高三百五十丈横亙四十里接大庾縣界)雲主山(在南康縣西南一百里亦)
(接大庾縣界形如飛駿俗名馬山上有巖容數十人)石君山(在南康縣西南一百五十里俗)
(名董嶺亦接大庾縣界寰宇記南康縣有君山在泥水口三石形甚似人中者為君左曰夫人右曰)
(女郎)西山(在南康縣西一里又西四里為潛仙山)禽山(在南康縣西北六十里俗曰蒙)
(山高三百餘丈綿互百里入上猶縣界禽水出焉)旭山(在南康縣北一里巍然高聳為縣主)
(山以日出先照故名一名九日嶺)晝錦山(在南康縣北一百里舊名大乘山周亙三十里)
蓮花山(在南康縣北一百七十里巫橋里亦名巫橋嶺王峯攢簇狀若蓮花上有巖容百餘)
(人前有橋名仙橋下有瀑布百丈瀉於石竇不知所注又縣西北五里亦有&KR1567;花山)丫髻山
(在南康縣東北一里兩峯夾峙如雙髻然山頂稍右有池不竭又東為鯉魚山以形似名大江繞其)
(前為縣治水口)玉潭山(在南康縣東北四十里濱江地名潭口下有潭水瑩潔如玉)資
夀山(在上猶縣東半里)西雲山(在上猶縣東南十五里旁有龍井)方山(在上)
(猶縣南二里形如覆斗一名石臺又名頒誥臺與古縣治相對又南山亦在縣南二里高聳插霄)
九龍山(在上猶縣西二十五里山有九峯)琴龍山(在上猶縣西三十里地名琴江)
(下有龍潭)書山(在上猶縣西八十里高千餘丈延亙十餘里形如書櫃一名太傅山以邑人盧)
(光稠嘗居山下後贈太傅故名相近又有焦龍山兩峯對峙中瀉急湍下有龍潭)飛鳳山
(在上猶縣西北一里軒翥如飛鳳其東有騰龍嶺舊名歸龍坑土人以為龍鳳二山皆縣主山也)
大猶山(在上猶縣北二十五里亦名猶石嶂聳拔中峙羣山拱揖其旁後有月巖圓竅如月)
(徑數十尺又有龍池)觀音山(在崇義縣南十里壁立峭絶)符水山(在崇義縣西南)
(三十里一名浮竹垇產竹小而輕又十里為天臺山)傀壘山(在崇義縣西南七十里數山高)
(低相連若傀壘故名有大明水出此)南源山(在崇義縣西南九十里高峻綿延周圍約六十)
(里接大庾縣界明統志在府城西北七十里飛瀑百丈其下湫潭深不可測)聶都山(在崇)
(義縣西南九十里山海經聶都之山贛水出焉寰宇記在南康縣西南二百二十五里即南礬溪源)
(也山出礬石明統志在府城西南一百二十里相傳昔有聶姓者開都以居民故名縣志高一百六)
(十仞連互四十里西接湖廣界本屬大庾縣平政鄉明正德中割屬崇義山之東有雙鶴岩一名石)
(室洞門可二尋中平廣容百人别有岩穴相去一二里玲瓏相通有泉曰觀音池)龜山(在崇)
(義縣西三十里産茶及水竹)大嶂山(在崇義縣西五十里迥環横亙如簾幕然延袤百里)
(前臨絶岸跨以石橋腰帶水出此一名大章山)五指山(在崇義縣西七十里亦名五指嶺五)
(峯相連尖秀如指又西有鑊山西符水所出也)崇山(在崇義縣北半里舊名旗山聳秀特立明)
(王守仁改曰獨秀峯後又改今名)金星嶺(在大庾縣東一里水口舊名旗山横亙三里東)
(北有尖峯屹立又莊彭嶺在縣東南十里亦名扁嶺周二里許路通南雄)大庾嶺(在大庾縣)
(南與廣東南雄州分界一名臺嶺又名梅嶺為五嶺之一後漢書郡國志南野有臺嶺山吳錄南野)
(縣有大庾山九嶺嶠以通廣州太康地志嶺路峻阻螺轉而上踰九蹬二里至頂下七里平行十里)
(至平亭水經注南康縣涼熱山即大庾嶺也五嶺之最東故曰東嶠山梁載言十道志江南名山曰)
(大庾舊志初嶺路峻阻唐開元四年張九齡開鑿新徑兩壁峭立中途坦夷上多植梅因又名爲梅)
(嶺五代以後驛路荒廢宋嘉祐八年蔡挺提刑江西兄抗漕廣東乃陶土爲甓各甃其境仍復夾道)
(植松以休行旅遂成車馬之途又立關於嶺上植柱碣名梅關以分江廣之界明成化十五年郡守)
(張弼病嶺路狹隘復修新路始爲寬平府志在府南二十五里嶺東北爲白猿洞洞北爲梅關關側)
(爲靈封寺俗名挂角寺今爲張曲江祠祠左有霹靂泉一名卓錫泉東有嫦娥嶂北拱郡治如屏障)
(然)雙童嶺(在大庾縣南三十里即大庾之支隴舊名三將軍嶺三峯並秀)小梅嶺
(在大庾縣西南二十五里大庾嶺稍西北較大庾差平小相傳唐開元以前入粤之路由此又名小)
(梅關)崌嶺(在南康縣東南五十里峭拔高險踰嶺即信豐縣界)紅桃嶺(在南康縣西北)
(八十里接崇義縣界有水入江)羊嶺(在南康縣北一百六十餘里東與蓮花山並峙綿互百餘)
(里下有泉石旋繞)舉嶺(在上猶縣西八十里高拔與書山競秀)馬迹嶺(在上猶縣)
(西北五十五里石路多馬迹故名又縣北三十里有小梅嶺相傳為梅福隱居處亦謂之梅山又大)
(雷嶺在縣北一百四十里)小回嶺(在上猶縣北三十里與南康縣接界)雞嶺(在崇義縣)
(西北一百七十里)天柱峯(在大庾縣東北五里高聳參天)齊雲峯(在上猶縣西十)
(五里勢干雲霄南瀕江土人亦呼為嶂山又縣西一百五十里有筆架峯縣東二十五里有雙秀峯)
(東北五十里有白塔峯)月子岡(在大庾縣東五里形如半月下有月子塘瀦水常澄)鐵
岡(在大庾縣北一里舊産鐵有鐵冶久廢)青龍岡(在大庾縣東北寰宇記在縣東四十)
(里有陳蕃子孫墓岡頂嘗有青龍現因名縣志在縣東北三十里平地突起迴環高聳)桶岡
(在崇義縣西北二百餘里與湖南郴州接界山谷深廣縱横無際明正德初為輋賊所據巡撫王守)
(仁討平之)天心巖(在南康縣西北四十里平田中突起其中通敞可坐數千人)燕子
巖(在崇義縣西北一百二十里)茶嶂(在上猶縣西四十里石壁峭峻)蜈蚣峽(在上)
(猶縣西四十里山勢峻峭水色深黑亦名漁翁峽其前曰米洲俗以視水高下可占米價故名)白
面峪(在崇義縣東北四十里)鼔樓坳(在上猶縣東南二十五里與南康縣接界亦曰)
(古梅坳高聳奇秀如樓閣狀又縣西南四十里有茶瓶坳與崇義縣接界縣北九十里有較車坳徑)
(路紆曲如較車然)歐公洞(在大庾縣西十里山隈有石澗多菖蒲又羅漢洞在舊鬱林鎮)
(西八里崖石如門中有石十八若羅漢狀有清泉上有石梁長丈餘危峻人不敢渡)浮石(在南)
(康縣西三十里高二十餘丈狀如覆鐘水環其外宋蘇軾詩浮石已乾霜後水即此)巾子石
(在南康縣北二百餘里高百餘丈横亙四十五里巔有巖可容五十餘人中有瀑布泉石形遠望如)
(巾故名)筍石(在崇義縣西北一百五十里有二大者高一百丈小者差低俱嶄然特立)章
江(在府城南門外源出聶都山東流過府東又東經南康縣南折東北入贛縣界即古贛水亦即)
(豫章水亦名南江又名横江横浦山海經贛水出聶都山東北流注於江漢書地理志豫章水出贛)
(縣西南北入大江水經注贛水出豫章南野縣西北過贛縣東注庾仲初謂大庾嶠水地理志曰豫)
(章水蓋控引衆流總成一川雖稱謂有殊言歸一水矣其水導源東北流經南野縣北又經贛縣東)
(寰宇記章水源出大庾縣界聶都山從南康縣東北流合西扶良熱等水流三十里入贛縣郭與貢)
(水合大庾縣志章江源出聶都山之沙溪洞如星宿海然至府東六里有過步灘水勢湍急巨石突)
(起舟行至此極險舟中人必登岸步過故以名灘明成化十五年知府張弼鑿平險阻南康縣志章)
(江在縣南一名芙蓉江相傳唐時兩岸多植芙蓉故名有浮石在縣西三十里高二十餘丈當江流)
(之衝水環其外舟行輒漂溺明宏治中里人吳登顯鑿石浚水道由石之南行者便之)上猶
江(舊名益漿水源出湖南桂陽縣東流逕崇義縣北又東經上猶縣南亦名縣前水又東至南康)
(縣東北界會章江寰宇記益漿水在南康縣西五百九十里東流合西符水至南埜口合涼熱水明)
(統志縣前水在上猶縣治南源發自縣西會北勝水橫水禮信水料水梢水流遶縣前下入南埜水)
(舊志源出湖廣桂陽縣東四十里益漿鎮相近有麟潭水牛皮龍水合流為益漿水東北流經崇義)
(縣北又東至上猶縣西五十里曰琴江口合禮信水又東十里經蜈蚣峽有鬭水至此合流至縣東)
(合猶水為上猶江)大沙河(在大庾縣南十里源出大庾山東北流繞東山麓下合章江又)
(小沙水在縣西南二十五里源出嶺下鼓樓寨東流十里入大沙河又有深坑水在縣南二十里源)
(出梅嶺北亦入大沙河)平政水(在大庾縣西南五十里源出廣東仁化縣界長嶺東流合)
(涼熱水又七十里入章江以經平政鄉故名)大明水(在大庾縣西六十里源出崇義縣傀)
(壘山下流至大明村口入章江)涼熱水(在大庾縣西一百三十里東流合平政水明統志水)
(源一温一冷熱水池圍二丈餘深尺餘流四步合涼水東流按寰宇記有涼熱水出聶都山昔名)
(豫水即此)孤橋水(在大庾縣北一里源出北營泉竇南流入章江又縣西城外有鼻吸河源)
(出小溪由濠以達城中歲久淤塞明知府張弼嘗浚之)峒山水(在大庾縣北十八里源出)
(黃公坑南流過縣北出雲津橋入章江又和溪水在縣東北三十里源出巘山樟槎水在縣東五里)
(源出章坑相近有五羊灘水源出月村大里水在縣東十五里相近有靈巖水皆源出丫山密水在)
(縣東三十里源出雲山池江水在縣東六十里源出南康縣雲主山湛口江水在縣東南四十里源)
(出留地坑皆流入章江)西流水(在南康縣治東南舊名六秀水又名巽水有二源一出大)
(坳頭一出盧源坑二水合而西流繞縣學前入章江)封侯水(在南康縣西南寰宇記源出封)
(侯山水淺不通船西南入涼熱水縣志在西南三十里源出布尾東流會九江水又至縣東石門灘)
(入章江)蕉溪水(在南康縣西三十五里源出鍋坑流至浮石入江蘇軾詩蕉溪閒試雨前)
(茶即此)南埜水(在南康縣西北一名桃水源出紅桃嶺下流至南埜口合蓮塘水入章江)
禽水(在南康縣西北源出禽山東流百五十里至南埜口入章江)河田水(在南康縣)
(西北一百四十里源出鉛場分爲二派東至縣西北百二十里長龍里合流爲至坪江又東至縣東)
(北十里爲瑞陽江入章江)塘江水(在南康縣北四十里源出丫髻嶺及贛縣蛤湖二水合流)
(至縣北塘江村曰塘江東折至縣東北三十里三江口入章江)猶水(在上猶縣東半里源出大)
(猶山又縣東三里有造水源出老寨背皆南流入益漿水縣東南二十五里有感坑水源出涼傘蝀)
(龍潭北流入益漿水)稍水(在上猶縣南六里源出石溪稍口流八十里至南康縣沙口入章江)
料水(在上猶縣西北三十里料村源出賴塘坑南流入益漿水)禮信水(在上猶縣西北)
(一百五十里源出禮信鄉石溪東南至琴江口入益漿水)石門水(在上猶縣北一百里源出)
(百丈峒東南流入益漿水)九十九曲水(在上猶縣東北四十里源出上坪西南流入益)
(漿水迥環九十九曲故名)西符水(在崇義縣東南五十里源出縣西鑊山東南流合南源水)
(又東入南康縣界入章江亦謂之西扶水)義安水(在崇義縣南六十里源出大庾縣玉泉山)
(流經縣東南義安里故名下流入西符水)南源水(在崇義縣西南五十里源出南源山東流)
(北折合西符水曰符口)潛水(在崇義縣西一百三十里源出障山洞流數里入坑尋復噴出)
(故謂之潛土人謂之鑽水下入益漿水)帶圍水(在崇義縣城北即横水也源出大嶂山自)
(縣西繞城北會東溪水入益漿水又縣東南四十里有桃水源出紅桃嶺東北流入益漿水)天
池(在上猶縣北三十里小梅嶺南)湛泉(在大庾縣東一里水南入江)涌水泉(在大)
(庾縣西南四十里明永樂中居民見四山雲霧朦朧往視有泉湧出可溉田數十畝)温泉(在崇)
(義縣西二十里瀠洄達於江渚)魚目井(在大庾縣治西有二井一在西門内一在城外魚背)
(岡俗以城形如魚二井為魚目)蘇步井(在南康縣治東蘇步坊下有石底如盤開九孔泉自)
(下湧出蘇軾嘗經此酌之故名)太陰井(在上猶縣東南其水甘洌飲之可巳瘴癘)
︹古蹟︺大庾故城(在今大庾縣西南元和志縣東北至虔州二百二十里南康記云前漢南)
(越不賓遣監軍庾姓者討之築城於此因以爲名隋以爲鎮神龍初改鎮爲縣縣志庾將軍城在今)
(縣西南二里漢時將軍庾勝所築隋置鎮於此唐時置縣移治今縣東二里宋淳化二年置南安軍)
(始移築今治)南埜故城(在南康縣西南章江南岸秦置縣淮南子云秦使尉屠睢將五)
(軍一軍守南埜之嶠即此漢屬豫章郡後漢曰南野隋初縣廢九域志南康縣有南野鎮即故縣也)
南康故城(在今南康縣西南本漢南埜縣地三國吳析置南安縣晉太康初更名南康元)
(和志縣東北至虔州八十里縣志故城在今縣西南隅一里後遷今治)崎頭城(在大庾縣)
(東舊志梁大寶初陳霸先自始興起兵討侯景度大庾破蔡路養於南埜因修崎頭故城自南康徙)
(居之九域志大庾有硤頭鎮即崎頭之訛也城在今縣東百里章江之岸曲處孫愐曰曲岸曰崎也)
新田城(在大庾縣東北城池志庾嶺北四十里爲新田城又北五里爲鳳凰城西十里有楊)
(梅城俱嘉靖四十四年築其北十里爲小溪城舊有驛今遷去先十年築東五里爲九所城亦四十)
(四年築)峯山城(在大庾縣北小溪城北十五里縣志其人善弓弩明正德中王守仁選弩)
(乎從征猺寇事平民恐報復築城自衛)村頭城(在上猶縣西北明嘉靖中居民所築)九
柵故址(在大庾縣南隋開皇十年番禺王仲宣反屯大庾嶺立九栅詔裴矩進兵擊破之即)
(此元志今縣西南安庾里有遊仙徑崎嶇硤石中六七里乃抵關路兩山對峙内有廣谷容寨栅即)
(九柵故址也)上猶場(在上猶縣西本南康縣地寰宇記楊吳天祐中析南康縣之一鄉半)
(爲場南唐壬子歲改爲縣縣志上猶場本邑人盧光稠所建在今縣西靈巖寺北後改爲縣其治亦)
(在縣西宋紹興間始移今治)甲仗庫(在大庾縣治西名勝志中藏甲冑刀盾之屬二三百)
(具城守雜器稱是蓋宋狄青收儂智高之餘物也舊志今爲架閣庫)錫務(在南康縣九域志南)
(康縣有瑞陽錫務)崇義務(在南康縣北一百六十里元置明洪武三年改爲崇義税課局)
(正統五年與潭口局同廢)鐵務(在上猶縣九域志上猶縣有上田鐵務)僉判廳(在府)
(治西名勝志府治西有宋僉判處元因為南安塞兵萬戶府舊有碑刊煙瘴藥方其上今為民居)
太傅營(在上猶縣西北百里相傳為盧光稠故居宋末置太傅書院元時置營)雲章
閣(在舊府學東宋淳熙間建以貯經籍)延松堂(在府城内宋建石曼卿書匾)尊道
堂(在府學宋米芾書匾)聯瑞堂(在府治東按察分司内宋紹興中通判邵拱建以三見蓮)
(池並花故名)清虛亭(在府治内宋大中祥符中知軍嚴肅建)面面亭(在府治内)
(宋紹興中郡守趙衍之建取韓愈詩面面香芙蓉句為名)綠陰亭(在府城内宋郡守李夷庚)
(建亭側有池池右竹樹森列)揖秀亭(在府城内雙秀諸峯拱揖於前宋淳熙中郡守李大)
(正建)光風霽月亭(在府學三賢祠前明景泰三年建舊有朱子書霽月光風四字遂以)
(為額)中臺(在府城内宋周濓溪先生為軍司理時嘗居此明陳獻章應召夜宿其地有句云不)
(知風月隨儂否惱殺中臺此獨眠)超然臺(在府城内宋建下有池多花木)陳公臺
(在南康縣宋相陳升之父為主簿時以石甃成建亭其上匾曰翠微紹興中邑宰劉將之易今名)
瑞露軒(在南康縣冶内宋令陳廷傑有善政甘露降於古松因以名軒)玉潭館(在南)
(康縣北三十里又銀渡館在縣西三十里俱宋寶祐中建元廢)字民銘(在南康縣治内宋度)
(宗製並書刻於石其末云咨爾令長守而勿墜宣朕實意斯為愷悌)東山寺鐘(在上猶縣)
(西童子堡明統志昔有大鐘形旋如蛟一夕忽飛去墮寺前相陂潭見者以告因遣没人出之則化)
(為真蛟蜿蜒可怖竟不敢近至今水泛數十里間鏜然聲震虛谷時有見之者形猶鐘也)
︹關隘︺横浦關(在大庾縣南三十里大庾嶺上秦漢時故關也史記尉佗傳元鼎五年主爵都)
(尉楊僕為樓船將軍出豫章下横浦注南野大庾嶺三十里至横浦有秦時關其下為塞上通典大)
(庾縣西南有横浦廢關現在明統志關外頗峻關内曠谷可容寨柵疑即古入關之路及張九齡開)
(鑿庾嶺此關乃廢)梅關(亦在大庾嶺上舊志踰横浦而南陸行十餘里山行五六里盤迴繚)
(曲躋於嶺巔界江廣之交石壁對峙是為梅關宋蔡挺置後廢明正德八年重修)龍華隘
(在大庾縣東八十里與信豐縣鐵落鍋密邇又縣東北十里有牛尾隘二十五里有佛子隘五十里)
(有樟兜隘六十里有雲山隘七十里有宰屋隘縣東南二十五里有赤江隘三十五里有雙坑隘俱)
(屬赤石巡司)梅嶺隘(在大庾縣南二十里與廣東南雄州火徑隘相接又縣西南四十里)
(有遊仙隘近小梅關接南雄州界西十五里有浮江隘五十里有吉村隘六十里有沙村隘七十里)
(有古源隘西北百里有内良隘皆屬鬱林巡司)崌嶺隘(在南康縣東南五十里又相近有李)
(家山隘)鼔樓隘(在南康縣西北五十餘里接上猶縣界亦名古樓堡)疋袍隘(在上)
(猶縣西北八十里有猴嶺崔巍横亙路通湖南郴州桂陽縣羅木山又有小徑可通南韶諸路其東)
(為平富隘又東為盧王隘大雷嶺下有大雷隘為縣北五隘又縣南振德里有賴塘隘縣西南三十)
(里有上稍隘皆控扼要處)横水隘(在崇義縣東太平里其南為十八面嶺又穩下隘在縣南)
(去府治百里亦名穩下堡小坑隘在縣西南四十里其西又有關田流決二隘)聶都隘(在崇)
(義縣西南聶都山下為縣境險要又長流隘在縣西北雁湖里相近有古亭隘臨古亭河可通舟楫)
(直達上猶縣)鬱林鎮巡司(在大庾縣西明洪武三年置於聶都村正德中割村入崇)
(義縣因寓治浮江隘嘉靖三十六年為廣寇所掠復移近郡城黃泥巷今因之)赤石嶺巡
司(在大庾縣東北百餘里明洪武二十二年置舊治峯山里宏治元年移小溪城正德中復移於)
(峯山新城後又移而南治峯山里水西村今因之)相安鎮巡司(在南康縣北一百二)
(十里舊為相安寨明洪武三年改置巡司今因之)潭口鎮巡司(在南康縣東北四十)
(里玉潭山下明置巡司今因之又元時有潭口務明洪武三年改潭口税課局久廢)鉛廠巡
司(在崇義縣西南一百二十里舊在縣西南四十五里鉛山明正德十四年置嘉靖二十六年移)
(治聶都居三省之界今因之)金坑巡司(在崇義縣西北二十里過步營明初設巡司於)
(上保正德十四年王守仁以上保石溪爛泥坑路通湖南彬桂徙司治之本朝乾隆十七年移駐)
長龍巡司(在崇義縣東北尚德里江頭明正德十四年置於縣南四十五里隆平里嘉靖)
(中遷此今囚之)浮龍鎮(在上猶縣西一百里元至元中置巡司於縣西浮龍鎮後移於太傅)
(村本朝乾隆十七年裁)蓮塘寨(在南康縣西四十里又縣西北九十里有赤岡寨縣北五)
(十里有同巡寨一百里有太平寨蓮花山上有蓮花寨俱宋元時置久廢)金坑寨(在崇義縣)
(北東至上猶縣六十里明正德三年置有小城又華山寨在縣西北八十五里雁湖里)文英
營(在崇義縣西南去聶都山三十里去大庾縣百三十里舊名文英隘亦曰文英堡本朝設守)
(備駐此雍正十年改設都司又西十里地名百擔坵與廣東之仁化湖南之桂陽桂東三縣接界亦)
(設兵戍守)西下堡(在南康縣東十里又縣境有牛牯龍廻甘竹麻科李姑油槽塘江石塘擔)
(柴湖頭沙溪等十餘堡俱元明時鄉民所置)横浦驛(在大庾縣南横浦橋之南舊有水馬)
(二驛明洪武三年併為一驛本朝乾隆二十一年裁)小溪驛(在大庾縣東北七十五里)
(舊在縣東北六十里濱江明正德十二年遷於峯山新城今因之)南埜驛(在南康縣城東)
(南舊為王村驛亦曰芙蓉驛明初改置南埜水馬驛今裁又有九牛水驛在縣東北四十里明初與)
(潭口巡司同置久裁)
︹津梁︺横浦橋(在府城南門外元延祐中建至正中改名平政明嘉靖中復改平川本朝康)
(熙四十六年修)青雲橋(在府城東南舊名雲津橋)小沙橋(在大庾縣南五里山南唐)
(開元時開嶺路初設明景泰中甃以石)宜男橋(在大庾縣西南一里沙洲壩)三橋
(在大庾縣北宋嘉定間郡守劉強學建)塘江橋(在南康縣北四十里宋乾道間土猶人劉)
(權建路通上猶)惠政橋(在上猶縣東半里宋建跨猶水舊名游龍又名七星後圯元為浮橋)
(改今名)神橋(在上猶縣西南宋咸淳間邑人造木橋跨縣前三江上春漲每多漂溺元時縣)
(尹趙明改由新路以避其險造橋於此成功甚速故名)芙蓉渡(在南康縣治東舊有浮橋)
(元建今名通濟橋)琴口渡(在上猶縣西五十里)
︹隄堰︺新陂(在大庾縣明正統間知府郭試開荒原鑿渠引水溉田民享其利)
︹陵墓︺︹唐︺謝肇墓(在上猶縣北勝堡相傳肇唐末累官百勝軍防禦使有平蠻功)宋解
潛墓(在大庾縣西四里)︹元︺謝節婦墓(在上猶縣治東一里官路旁)
︹祠廟︺張總管祠(在府城内祀元末總管張昉)張鄧二守祠(在府治西明宏)
(治中建祀知府張弼正德中以知府鄧應仁合祀)東坡祠(在大庾縣學右宋淳祐間建有)
(宋蘇軾像)張丞相祠(在大庾縣大庾嶺雲封寺祀唐張九齡)寓賢祠(在大庾縣)
(南玉池坊舊在寶積寺後名五賢祠祀宋程珦蘇軾劉安世江公望張九成明成化中遷今所增祀)
(劉黻更今名)王陽明祠(凡四一在大庾縣玉池坊名報功祠久廢一在南康縣旭山一)
(在上猶縣學後一在崇義縣學東)忠義祠(在上猶縣儒學後祀宋縣令李申巽)龍君
廟(在城東一里宋張九成因軍境炎熱多癘疫禱雪於此)
︹寺觀︺寶界寺(在府城内西北宋皇祐初建名福田院後改寶界西廊有鐵漢樓因劉安世寓)
(居於此故名)普化寺(在大庾縣東三十五里龍山唐炎通中建宋賜額)雲巖寺
(在大庾縣雙秀峯南唐建)嘉祐禪寺(在大庾縣治東北隋開皇初建唐改名大雲寺宋改)
(名清泉寺後復舊名)祖印寺(在南康縣西青泥舖本朝順治年間建)大中祥符
寺(在南康縣治東北宋建)寶乘寺(在上猶縣治東資壽山下楊吳時建)龍歸寺
(在上猶縣西北人名鷲峯寺宋建)極樂寺(在上猶縣北小路村又名梅峯寺唐建)元
妙觀(在府治西宋端拱初建)仙臺觀(在南康縣西門外宋大觀中建)聖濟院
(在上猶縣東南中有拂雲亭棟宇壯麗甲諸蘭若)萬年觀(在上猶縣西南一里唐建初名)
(之)︹元︺張昉(東平人南安路總管始至即訪閭閻&KR1282;苦奏罷不急之科作石隄以禦水患凡)
(有利於民者爲之無遺民立祠祀之)汪澤民(婺源人爲南安路總管府推官鎮守萬戶多爾)
(濟持官府短長郡吏王甲毆傷屬縣長官訴郡同僚畏多爾濟託故不視事澤民獨捕甲繫之獄多)
(爾濟賂巡按御史受甲家人訴欲出之澤民正色與辨御史沮怍乃卒罪王甲多爾濟舊作朵皃)
(赤今改正)︹明︺吳履(蘭溪人洪武初授南康丞南康俗悍履周知民情偽有所摘發一縣驚服)
(相率歛迹乃改從寬大與民休息知縣周一中巡視田野爲部民所詈捕之不獲盡繫其鄰履閱獄)
(立釋之一中益怒履曰犯公者一人耳今繫者衆而捕未已急且有變一中乃解邑有淫祠每祀有)
(蛇出戶民指爲神履捕巫責之沈像於江爲丞六年百姓愛之)高敏道(安陽人永樂初以給)
(事中左遷知上猶縣賦役均平民皆安樂)郭誠(通州人正統中知南安府間大庾荒原鑿渠灌)
(溉民享其利)張弼(江南華亭人成化中知南安府地當兩廣要衝姦人嘯聚爲患悉捕滅之)
(役重民疲力為均節以時治橋梁道路毁滛祠百數十區建為社學且祀先哲之嘗莅兹土者謝病)
(歸士民為立祠)鄧應仁(南海人宏治未知南安府為治尚德化不事鞭扑在郡數載唯攜一)
(童自隨既去民思之有肖像祀於家者)趙鶴(江都人正德中為南安同知時峒賊犯境鶴率)
(兵迎敵寇奄至舁到營鶴危坐曉以大義賊曰若盡如公吾軰豈至此乎護送歸)支體義
(全州人嘉靖中知大庾縣先是流寇兩至體義請發公帑築水南新田鳳凰山等六城以為保障民)
(恃以安)宋本忠(山陰人崇禎末任南康典史流賊逼城本忠晝夜巡防城賴以固後竟殉)
(難)
︹本朝︺梁爾壽(涇陽人康熙十七年知崇義縣兵燹後民多失守爾夀多方招徠貸贛州漕米)
(以濟民之歸集者與以牛種牲畜縣學廢出貲倡建之)馬化龍(奉天人康熙二十年知南)
(安府革浮耗禁科派倡修文廟開設義學政聲大著)張為煥(太倉人康熙中知崇義縣時兵)
(變楚粤盤踞峒穴者猶未盡戢為焕仿王守仁横水方略條件行之表險要置土兵編閭伍嚴保甲)
(風俗稍馴乃興學課士以老乞歸)
︹人物︺︹宋︺李梓發(上猶人德祐初為南安巡檢元達春統兵圍上猶梓發與縣令李申巽據)
(城拒之元兵不能克解去文天祥表梓發為團練使督撫諮議已而元參政賈居貞復引兵數萬圍)
(之梓發堅守不懈及城陷舉室自焚同時唐仁黃賢張伯子劉淵子張南仲陽清叟皆死之達春)
(舊作塔出今改正)︹明︺譚翼(大庾人洪武進士授龍溪丞彗星見論時政謫戍南寕建文初)
(升龍溪知縣尋擢兵部郎中與同年黃子澄練安善燕師至同郎署諸人赴火死妻鄒氏子仕謹俱)
(自縊)蔡運(南康人建文中歷官四川參政勁直不諧於俗罷歸復起知賓州有惠政永樂初以)
(不屈論死十一年本朝乾隆四賜諡節愍)劉永(大庾人永樂進士授刑部主事歷郎)
(中以大學士楊榮薦授荆州知府一郡稱治劾楚藩不法械繫詔獄得釋復原官前後歷十四年卒)
(於任)張九逵(大庾人宏治進士歷南京禮科給事劉瑾誅疏劾賂瑾致大官者悉罷之除瑾)
(矯制諸苛法擢湖廣參議改廣西督軍征蠻冒㢓卒)王鑾(大庾人正德初進士歷都水主事出)
(轄徐沛牐河忤織造中官史宣逮繫詔獄以言官論救還職分司南旺有樊麟者倚中官廖堂姪廖)
(鵬勢詐稱勅使贓賄巨萬鑾發其姦送京師伏誅為郎中所省羨餘悉歸之公嘉靖初遷武昌知府)
(以與楚王爭茶税事遂請終養歸鑾為人剛廉不畏強暴不恤利害遇權要必與之抗人以為難)
︹本朝︺劉如昌(大庾人幼孤家貧事母盡孝嘗出行遇賊欲殺之如昌跪泣曰死勿敢避奈老)
(母何言訖大慟賊憐而釋之又出行遇虎虎不為害及母卒哀毁盡禮每雷雨輒詣墓側哀號至老)
(不改年八十卒)劉永慶(大庾人天性純孝尤篤於義與同縣易明宇友善明宇病亟託以妻)
(子永慶曰是吾分也後明宇家產蕩盡永慶贍其妻子為營婚葬復分已産之半并童僕給之)謝
啟昆(南康人乾隆進士改庶吉士授編修累官廣西巡撫性行純良才能稱職卒於官)
(恩給卹典)戴衢亨(大庾人乾隆戊戌進士殿試第一授修撰累官至太子少師體仁閣)
(大學士秉性忠直實心任事試悃無欺卒於官勅賜祭葬贈太子太師謚文端入祀賢良)
(祠)朱國藩(大庾人由恩貢通判湖州州有白糧舊係民運每為積蠧所侵累歲逋負國藩)
(疏陳其弊舊累遂除貧虧糧額者勉為稱貸代輸民感其德入祀鄉賢祠)李用梅(南康人以)
(歲貢任上饒訓導造士有方致仕歸三修學宫賑饑濟困不惜傾嚢南安衝途度嶺夫按糧起役南)
(康糧多役煩用梅集哃志請於當道始免差累入祀鄉賢祠)王宏璧(南康廩生考授州同)
(幼失怙恃哀動鄉里及葬遭暴漲溺水若有神助得不死人稱其孝感所致生平急公仗義遷建學)
(宫忠臣蔡運墓為人竊據宏璧請復之歲歉賑其饑者藥其病者賻其不能具棺者入祀鄉賢祠)
︹流寓︺︹宋︺江公望(睦州人為左司誎蔡京為政編管南安軍)張九成(錢塘人為秦檜)
(所惡謫居南安軍在南安十四年每執書就明倚立庭甎歲久雙趺隱然廣帥致籯金九成曰吾何)
(敢苟取悉歸之)解潛(藍四人為邊帥中丞李文會附秦檜言其本趙鼎客不從和議謫居南安)
(凡十九年疾革張九成往視之潛泣曰平生仗忠義為秦檜所斥此心唯天知之九成曰無愧此心)
(足矣即豁然而逝)劉黻(樂清人淳祐中丁大全劾奏丞相董槐將奪其位黻以太學生赴闕)
(上書忤執政送南安軍安置黻至南安盡取濓咨諸子之書摘其精切之語輯成十卷名曰濓洛論)
(語)
︹列女︺︹元︺徐人妻謝氏(上猶人年二十夫死家貧孀居夫黨陰許為富人鍾子茂妾謝)
(聞之不勝悲憤訴於縣縣不為理乃號慟終日自縊死大德中廉訪使至縣察之乃表其墓)︹明︺
陳宗球妻史氏(南安人夫死將殉有期矣尚為姑釀酒姑曰婦已決死生存無多日)
(何辛苦為對曰正為日短故釀以奉姑將死告舅曰婦有喪幸勿髹棺遂縊)胡玉妻何
氏(上猶人年十九夫死家無擔石何辛苦織紝孝事舅姑撫遺孤祥澤時有富人蔡某強欲求婚)
(何聞之斷指以明誓卒年八十九)劉應朝妻吳氏(上猶人萬歷中值山寇亂懼辱)
(抱女投江死)郭民父妻易氏(南康人寓居大庾崇禎辛未流寇犯境破水南被執)
(不從見殺)
︹本朝︺張世通妻曾氏(上猶人世通死有曾某冒族人逼氏改嫁不從抱子投贛江死)
(順治中旌)賴尚珠妻郭氏(南康貢生郭良工女年二十二夫亡守節孝養舅姑)
(課遺孤成立康熙四十九年旌)許將愈妻鄧氏(名標秀南康人未婚死節康熙)
(五十六年旌)鍾應璧妻衷氏(南康人夫亡守節同縣盧鑑妻周氏盧大遇妻李氏)
(盧天祐妻劉氏朱錫遴妻吳氏鄧懷萬妻許氏周仲庸妻郭氏鄧鳳池妻高氏鄧標祥妻張氏朱錫)
(迪妻衷氏蔡明通妻王氏何應鑑妻郭氏李日升妻楊氏郭文玿妻曾氏蔡天祐妻蕭氏吴良梅妻)
(賴氏朱加貴妻陳氏古銘達妻李氏廖騰妻張氏黃冕妻洪氏葉成章妻劉氏盧鎮廷妻陳氏明煒)
(妻胡氏朱士枚妻郭氏王宣偉妻藍氏曾士宫妻張氏黃詩軾妻朱氏吳肇基妻嚴氏賴萬禎妻蔡)
(氏明煌妻譚氏蒙景洪妻梁氏王錫瓚妻賴氏朱玉榜妻蕭氏蕭九炤妻王氏李天章妻王氏何嘉)
(千妻盧氏賴萬永妻王氏朱錫瑄妻李氏葉瑯生妻黎氏鄧眡明妻許氏鄧孔霄妻周氏張貞錦妻)
(劉氏謝元諭妻楊氏張貞稷妻鄧氏葉凌雲妻李氏邱文亨妻黃氏邱元亨妻藍氏歐陽依皇妻郭)
(氏歐陽帝選妻劉氏鄧擴武妻朱氏蔡萬桂妻劉氏賴恒深妻蕭氏湯紹連妻劉氏朱文清妻蕭氏)
(盧來儀妻王氏林郁文妻蔡氏李日昌妻蔡氏鍾英泮妻郭氏梁大鳴妻劉氏鍾家模妻朱氏賴恒)
(仁妻王氏歐陽令濟妻何氏陳翰序妻范氏烈婦劉嶐積妻黃氏烈女黃大間妻黃氏貞女黃氏均)
(乾隆年間旌)陳禮妻何氏(上猶人夫亡守節同縣吳榮傑妻曾氏陳昌憲妻曾氏劉)
(開烈妻曾氏曾樵妻劉氏鍾位盛妻方氏尹湯聘妻盧氏鍾廷璧妻劉氏蔡世浩妻彭氏烈婦劉子)
(隴妻黃氏均乾隆年間旌)鍾世祚妻明氏(崇義人夫亡守節同縣周文殊妻王)
(氏周高馗妻王氏黃德祿妻廖氏黃麟妻楊氏楊秉芳妻李氏王有道妻黃氏王宏申妻張氏廖相)
(琳妻甘氏謝憲和妻郭氏蕭琛妻陳氏郭崇塤妻蕭氏郭崇域妻康氏均乾隆年間旌)劉龍
淇妻謝氏(大庾人夫亡守節歷久不渝嘉慶十一年旌)鄧芳煇妻馮氏
(南康人夫亡守節同縣李同林妻蔡氏周便挺妻彭氏黎其琮妻朱氏董學模妻朱氏均嘉慶年間)
(旌)蔡世棟妻吳氏(上猶人夫亡守節同縣陳棕柄妻方氏均嘉慶年間旌)康
祖增妻王氏(崇義人夫亡守節嘉慶十九年旌)
︹仙釋︺︹宋︺巢道人(上猶人初遇異人授以辟穀法常經月不食自言年九十顔如童子日行)
(三百里盛暑烈日曾不畏避忽一日詣所親曰吾明日歸去果端逝里人異之以為尸解)德賢
(上猶人號棲真尊者治平中結庵了山元豐五年九月忽自圖其容於壁間對衆說偈曰片雲歸洞)
(本無心流水下山非有戀言訖而化)法總(潼川人有禪學紹興中至南安與謝堯咨友善一日)
(語謝曰我明日人寂更十三年同為極樂遊至明日浴畢更衣跏趺而化焚之有舍利飛颺觀者如)
(堵後十三年謝果卒)
︹土産︺茶磨石(方輿勝覧南安郡産茶磨石以石門之石為之門統志出上猶縣蒼䃜縝密以)
(磨盤與輪同堞者為佳衇紅如縷極鮮明者最難得土人以白衇者為銀線黃衇者為金線縣志本)
(出聶都山元時採鑿過多遂竭)竹紙(省志出大庾縣)箭竹扁竹仙茅
(明統志俱大庾縣出按舊志載唐書地理志南康大庾有錫宋史地理志南康有瑞陽錫務又唐)
(書地理志大庾有鉛宋史地理志上猶有上田鐵務今俱無謹附記)
總纂官(臣)李菡恭纂輯
提調官(臣)張日章恭覆輯
校對官(臣)章詒燕恭校恭覆校
大清一統志
寕都直隸州(在江西省治西南一千五百六十里東西距一百五十五里南北距二百六十)
(里東至福建汀州府長汀縣界一百十五里西至贛州府興國縣界四十里南至贛州府會昌縣界)
(二百二十五里北至建昌府廣昌縣界三十五里東南至福建汀州府長汀縣界一百三十里西南)
(至贛州府雩都縣界七十里東北至建昌府廣昌縣界六十里西北至吉安府永豐縣界一百五十)
(里本州界東西距一百里南北距一百六十五里東至石城縣界六十里西至贛州府興國縣界四)
(十里南至瑞金縣界一百三十里北至建昌府廣昌縣界三十五里東南至瑞金縣界八十里西南)
(至贛州府雩都縣界七十里東北至建昌府廣昌縣界六十里西北至吉安府永豐縣界一百五十)
(里自州治至京師六千零三十里)
︹分野︺天文斗分野星紀之次
︹建置沿革︺禹貢揚州之域春秋屬吳戰國屬楚秦屬
九江郡漢雩都縣地屬豫章郡東漢初平二年析
置廬陵郡亦為雩都地三國吳寶鼎三年置陽都
縣屬廬陵南部都尉晉太康元年改曰寕都隸南
康郡宋大明三年以虔化屯别置虔化縣並屬南
康郡齊梁陳因之隋平陳廢虔化縣開皇十八年
改寕都曰虔化屬虔州大業初屬南康郡唐屬虔
州宋初因之紹興二十三年復改曰寕都屬贛州
元大德三年升為寕都州屬贛州路明洪武二年
仍為縣屬贛州府
本朝初因之乾隆十九年升為直隸寕都州領縣二
瑞金縣(在州南一百三十里東西距一百里南北距二百五里東至福建汀州府長汀縣界)
(二十里西至贛州府雩都縣界八十里南至贛州府會昌縣界七十五里北至本州界一百三十里)
(東南至福建汀州府長汀縣界十里西南至贛州府會昌縣界八十里東北至石城縣界八十里西)
(北至本州界九十里漢雩都縣地唐天祐元年置瑞金監五代南唐保大十一年升為縣屬虔州宋)
(屬贛州元大德元年改屬會昌州明洪武初仍屬贛州府本朝初因之乾隆十九年改屬直隸寕)
(都州)石城縣(在州東一百里東西距七十五里南北距一百七十里東至福建汀州府寕化)
(縣界三十五里西至本州界四十里南至福建汀州府長汀縣界一百十里北至建昌府廣昌縣界)
(六十里東南至福建汀州府寕化縣界三十五里西南至瑞金縣界六十里東北至福建汀州府寕)
(化縣界六十里西北至本州界四十里本漢雩都縣地三國吳分置揭陽縣晉太康五年改曰陂陽)
(屬南康郡宋齊以後因之隋開皇十三年省入寕都縣名石城場五代南唐保大十一年始置石城)
(縣屬虔州宋屬贛州元升寕都爲州以石城屬之明屬贛州府本朝初因之乾隆十九年改屬直)
(隸寕都州)
︹形勢︺東有佛祖嶺西有金精山奇螺之石拱於南梅
江之水繞於北(明陳勉寕都拱辰橋記)贛十縣水多飛流奔
湍行崖峽間寕都獨平川漫流(明羅玘送平令之任寕都序)瑞
金地接閩汀在屬邑最爲僻遠(董越綿江公館記)四山如
城龍淵虎壘(石城彭勝志)
︹風俗︺民善治生有勤儉風士知務學無浮靡習(寕都舊志)
山多田少稼穡之外間爲商賈(瑞金舊志)
︹城池︺寕都州城(新舊二城相屬南為舊城周四里九十步門六唐太和六年知縣王揆始)
(築北為新城明崇禎中邑人温國奇等創築門七合舊城共周八里十三門濠周九里廣三丈五尺)
(本朝屢經修葺嘉慶八年重修)瑞金縣城(周五里門四東阻綿水南阻貢水西北為)
(濠延袤二里元至正十三年築明成化中甃石本朝康熙五十八年修)石城縣城(周二)
(里二百八步門五東阻大溪西為濠宋建炎末土築明成化二十三年甃石本朝屢經修葺乾隆)
(五十七年嘉慶十年重修)
︹學校︺寕都州學(在州西城外宋崇寕中建在州治東紹定中遷此明正德十三年復徙州)
(南萬歷三十二年復故址本朝康熙三十七年修入學額數二十二名)瑞金縣學(在縣)
(治西宋建後屢遷明嘉靖三年遷今所本朝康熙二十年修雍正七年修入學額數十四名)石
城縣學(在縣治西南宋初建在縣東北太極觀左後屢遷明宏治四年遷今所本朝順治)
(六年遷於南門内康熙四十六年仍遷故址入學額數十四名)梅江書院(在州北拱辰橋)
(宋淳祐六年建元至正十年修危素有高明樓記後屢修)文成書院(在瑞金縣西祀明王)
(守仁)琴江書院(在石城縣治南宋建本朝乾隆八年重建按舊志載綿江書院在瑞金)
(縣明嘉靖間建今廢謹附記)
︹戶口︺(原額人丁一萬七千六百七十一今滋生男婦大小共八十二萬四千二百二十六名口計十)
(三萬八十七戶又所屯軍男婦大小共一萬二百八十五名口計一千四百四十二戶)
︹田賦︺(田地一萬三千一百八十頃八十五畝有奇額徵地丁等銀五萬一千二百七十四兩七錢三)
(分米一萬四千二百九十九石六斗一升六勺)
︹山川︺翠屏山(在州東二里一名巽峯山山勢蜿蜒界梅江而止下有長谷其支曰佛祖嶺)
石華山(在州東四里屹立秀特)雲蓋山(在翠屏山東五里)武頭山(在州)
林山(在州西北二十五里環山皆桃雜以佳卉茂竹其下泉流縈紆又有龍湫)濛山(在州)
(北二十五里山間雲氣濛濛懸崖飛瀑有巖十餘處大小各極其妙)淩雲山(在州北一名平)
(山寰宇記平山在寕都北二百三十里山頂侵雲唐天寶六年勅改名淩雲山遥見撫吉二州左右)
(石峯插峙下有龍湫其深叵測涓滴有聲曰衙鼓洞相連者曰大名山為撫州華蓋山發脈處)吟
山(在州北一百二十里寰宇記虔化水出吟山接撫州崇仁縣界在虔化縣北二百四十里)軍
門山(在瑞金縣南二十里綿亘五里又縣南四十里有螺石山人迹罕到)雲龍山(在瑞)
(金縣南五十里其山純石高十里泉竇甚多遇旱不涸其南北二門最險)石門山(在瑞金縣)
(西四十里巨石峻峭如門止容一騎)銅鉢山(在瑞金縣西北五卜里俗呼龍發山廣三十里)
(高十五里巉巖高聳雖天氣清朗烟霧常幕其頂下有龍井又有龍湫)瑞雲山(在瑞金縣)
(北六十里中有瑞雲洞壁有竇燃炬可入莫窮所際)陳石山(在瑞金縣東北山巖深廣十丈)
(餘上有將臺點兵寨内有劒門九曲洞龍湫龍池外有戶柱劍峯玉峽水簾注水巖)琉璃山
(在石城縣東五里又名仙姑嶺相傳秦漢間有劉華女瑶英於此啖異味得仙而去)筍石山
(在石城縣東十里其山皆石望之若丹霞左右有洞從石門入仰視一竅若牖天光直入洞中其上)
(聳絶)廖家山(在石城縣東三十里峭拔幽邃人迹罕到)中華山(在石城縣南六十里)
(一名鑿龍山産茗極佳)八卦山(在石城縣西南上下有三湖皆以龜名故曰八卦)西
華山(在石城縣西五里舊名烏石嶂高千仞上有五龍巖懸水數仞下有小潭受之深不可測)
(其後有白雲巖可容數百人)寶山(在石城縣北三十里有兩峯如圭)樓蓋山(在石)
(城縣北六十里明統志楊真人煉丹處石儿石牖猶存)牙梳山(在石城縣北七十里接廣)
(昌及寕化縣境有三十六面上有天池)黃土嶺(在州北一百八十里與宜黃縣分界)梅
嶺(在州束北漢武帝元鼎五年閩越反帝使諸校屯豫章梅嶺以待命即此蕭德言括地志嶺在)
(虔化縣東北一百二十八里古多梅樹故名今謂之修嶺)大隘嶺(在瑞金縣東二十里接長)
(汀縣界險隘特甚又北隘嶺在東北七十里亦接長汀界)劍嶺(在瑞金縣西南十里横斜如劔)
(又郎當嶺在縣西八十里接雩都縣界)大嶂嶺(在瑞金縣西北五里又龍子嶺在縣西北)
(二十里下有龍窟石螺嶺在縣北三十里頂有湖方二畝曰仙女湖又焦嶺在縣北一百三十里)
黃竹嶺(在瑞金縣東北八十里一名黃竹隘路通長汀)遥嶺(在石城縣東北八十里灞)
(水所出)白茅峯(在州西三十里蓮花山左上生白茅腰有龍潭又州南五十里有圭峯)
筆架峯(在瑞金縣南十五里三峯並列狀如筆架)寶蓋峯(在瑞金縣西北二十里形)
(如寶蓋又縣西北一百里有齊雲峯)高陵峯(在石城縣西三十五里重岡複嶂蜿蜒數十里)
東陽巖(在州西南八里高峻插天其麓有泉石竹木之勝)青陽巖(在州西南十里)
(中有龍湫澄清徹底其南爲方竹巖以産方竹故名)盧穆巖(在州北一百二十里崛起千仞)
(山腰石戶如甕廣袤十丈左壁復有一竇持炬從竇入深廣半之其巔有泉甚清洌相傳唐盧穆於)
(此仙去故名)黃安巖(在瑞金縣西四十里一名月圓巖一名皇恩巖深廣容百人横闊十)
(餘丈前有二潭曰小龍曰龜池輿地紀勝皇恩巖有龍穴水中有二珠每秋霽月澄珠時出游水際)
(瑩然亦神異也)九仙巖(在瑞金縣西北五十里深廣三里許)洪石巖(在石城縣南四)
(十里攀磴而入石門寬衍如屋絶頂有石泉其北為出米巖南為獅子巖四面峭壁路止一線相近)
(又有梅子龍頭牛蹏三仙金雞等巖皆深廣又縣西南五十里有滴水巖)通天巖(在石城縣)
(南十五里石壁嶙峋深若巨室洞中惟一竅上通鳥道盤旋而上其巔乃方若平原前後石數十丈)
(皆似龍鱗雖雕繪不及有泉味極清洌)五龍巖(在石城縣西五里兩崖奇峭潭倚山隈輿)
(地紀勝貞觀中樵採者見龐眉五老柱杖依巖傍躡而從之無有也止見五龍交戲潭中樵者驚走)
龍霧嶂(在瑞金縣東北三十里一名龍鳳嶂上有仙女池)大夫嶂(在石城縣南三)
(十里中有三十六巖宋崇寕中進士陳光邦讀書於此因名相近又有夫人嶂)桃陽崠(在瑞)
(金縣東南十里接長汀縣界又鵝公崠在縣東北四十里接石城縣界俱險惡)古樓崠(在石)
(城縣東南一百里接長汀縣界)篔簹谷(在州西北七里與金精山相望地多修竹谷口有飛)
(來獅子二峯有泉曰瓢泉)魚骨磜(在石城縣東七十里萬山間石巖倒垂小潭深靚巖上飛)
(瀑下蔽潭口)雲石(在州東南二十里狀如陣雲巖谷幽勝林木奇異其巔廣百餘丈有巨湖)
(其對峙者為螺江秀峙梅江)石梁(在石城縣南三十里兩石夾澗上架修梁一名仙女石亦)
(以劉瑶英得名)寕都水(在州東南源出州東北梅嶺名梅川南流逕麻源丁坡梅口合黃土)
(嶺諸水又南至洛口合安樂新吉蜜石諸水又南合清音水曰三江口又析西南流合白河白鹿二)
(水又西南入雩都縣界合曲陽佛婆銀坑池田諸水東南入貢水案寰宇記虔化縣有虔化水源)
(出吟山在縣北二百四十里本名雩都水入雩都縣界今寕都水匯諸小水流逕二縣與寰宇記合)
(其即虔化水無疑虔化寕都乃先後改名異耳舊志於寕都水外别列虔化水云在雩都縣西五里)
(亦名虎陂誤矣)清音水(在州北二十里源出天株山東流與潭水合是爲西江又東逕州北)
(合梅川以流逕清音里而名又桃溪水在州西北二十五里源出桃林山合石人嶺水入西江又新)
(吉水在州西北一百十里下流合李家山大樹嶺二水入梅川)龍溪水(在州北一里源出蓮)
(花白茅峯合小桃源水入梅川又小溪水在州東北二里鼇溪水在州東北三十里源出修嶺白沙)
(水在州東南二十里源出武峯麓俱西流入梅川)綿江水(在瑞金縣東源出縣東北陳石)
(山龍池東南流至縣南合於貢水案舊志謂有二源一出福建汀州白頭嶺不知此貢水上源也)
(又謂源出石城秋溪亦誤)浮圖水(在瑞金縣西南十里源出福建長汀縣界山麓西流逕縣)
(界羅田亦曰羅水又西入貢水又淩溪水在縣西南三十五里源出香山南流入貢水灞水在縣西)
(北四十里源出銅鉢山東南流入貢水)秋溪水(在石城縣南六十里源出福建汀州府界)
(西北流徑秋口渡折西南入瑞金縣北界南合大栢水北合智水逕瑞林司北名瑞林河又西會白)
(鹿水入州界)長橋水(在石城縣西南源出福建汀州府界西北流入大溪又古樟水在縣)
(西十里源出州界東南流至縣西五里曰古樟口陳坊水在縣西三十里源出州三仙崠流徑陳坊)
(入大溪)琴灞二水(俱在石城縣灞水在縣北源出遥嶺西流至灞口合琴水琴水源出)
(鷹子岡西南流至灞口合為大溪亦曰琴水江環縣城而西會南來之長橋水北來之古樟陳坊諸)
(水入州界為白鹿水又西寒溪蜀田團水徑黃口觀瑞林河自東南來會又西至黃村入梅川)璜
溪(在州南三十里即梅川分流形如半壁下流仍合)樟樹潭(在州南南康記云漢時有)
(人於此潭邊伐大樟樹為龍舟艚斫而出血伐人並皆沉死因號樟樹潭州志州有九樟為州古蹟)
(一在潭富村蓋即樟樹之遺也)釣洲(在州南二十里彎環曲折形如釣鈎地纔數百步舟行遲)
(回必半日始達為梅川之關鎖又雙魚洲在州南一里二洲浮臥江中狀如游魚巨浸不没)靈
泉(在州治金精山兩巖合峙瀑布自巔飛注下入石竅泉極清冽)陸公泉(在瑞金縣西南)
(東明觀前輿地紀勝泉因陸藻得名政和中藻被召留詩泉上曰軒前山色依然綠軒下泉聲潄玉)
(寒)茶壺灘(在瑞金縣西南十五里峭石横截江中驚波怒浪勢如傾瀉最為險阻又浮橋)
(龍灘在縣西南十三里險次壺灘)
︹古蹟︺寕都舊城(有三一在州南五十里白鹿營吳時陽都縣故治也一在州北楊田營晉)
(太康初所徙或以為即故揭陽縣也一在縣東北三十里太平里地名徐觀劉宋昇明中所徙今治)
(地名雪坪隋開皇中所徙按晉志南康郡失載寕都縣陽都宋書作楊都元和志作吳寶鼎三年)
(置新都今從舊唐書寰宇記作陽都而寶鼎三年則從元和志又舊唐書元和志寰宇記皆謂本漢)
(贛縣地然中隔雩都於地理不合今州志作雩都縣地較是)虔化舊城(在州西劉宋大)
(明五年分寕都縣虔化屯地置虔化縣屬南康郡齊梁陳因之隋時並入寕都因改寕都為虔化州)
(志虔化故城在州西五里按通志謂寕都舊縣在今縣東北隋徙今治而州志載虔化故城其近)
(如此以隋志考之疑平陳之時先廢虔化入寕都至開皇十八年又徙寕都治虔化舊縣故遂改名)
(虔化蓋今治正宋齊時之虔化縣也)陂陽舊縣(在石城縣西寰宇記在虔化縣東一百五)
(十里吳嘉禾五年置揭陽縣晉改為陂陽縣以陂陽水為名隋開皇十三年省入寕都按石城縣志)
(今縣西舊為陂陽鄉蓋因故縣為名寕都東南亦為陂陽鄊與石城之陂陽相接然據寰宇記道里)
(當屬石城)瑞金場(今瑞金縣治唐書地理志雩都天祐元年置瑞金監寰宇記瑞金縣在虔)
(州東南三百五十里本瑞金場淘金之地也偽唐升為縣)石城場(今石城縣治寰宇記石城)
(縣本石城場偽唐改為縣舊志以四山多石聳峙如城而名)銀場(在瑞金縣九域志瑞金有)
(九壟銀銅場又宋史天聖四年以虔州石城産銀置義豐場其故址在今縣西南界)凌雲亭
(在州治金精山明統志正統間建蓋漢女仙張麗英飛升之所)熙熙臺(在州治南百步平原)
(中崛起一阜宋時建臺其上)毓秀臺(在瑞金縣北二里上有閣明萬歷時建)昇仙
臺(在石城縣太極觀後名勝志相傳宋大中祥符間徐王二道士昇仙於此)揖仙閣(在石)
(城縣東舊名雙溪宋寶慶時建)衷愉故宅(在州北二十里君子峯下)黃芝園(在瑞)
(金縣南里許名勝志雲龍山麓嘗産靈芝有黃雲覆之)
︹關隘︺東隴隘(在州東八十里又田埠隘在州東五十里白鹿隘長勝隘俱在州南五十里排)
(雲隘在州西南三十里有鋪接贛州雩都縣界青塘隘在州西北四十里秀嶺隘在州東北六十里)
(又州北石涂嶺隘山谷嶮巇巖洞幽深防禦最切)大黃沙隘(在瑞金縣東南路通汀州)
(相近有小黃沙隘又塔徑隘在縣西南八十里接會昌縣界極險窄車斷墳隘在縣北路通長汀相)
(近又有日東陳畚二隘又平地崠隘桐木徑隘俱在縣北陳鄉)灞口隘(在石城縣東北十里)
(灞琴二水合流處又南嶺隘在縣東北六十里通福建寕化建昌府廣昌藍田隘在縣西南七十里)
(鐵樹拗隘在縣北六十里相近有羊畚隘路通建昌府廣昌)下河寨巡司(在州治東)
(南八十里路通瑞金)瑞林寨巡司(在瑞金縣西北九十里與寕都接界)秋溪寨
(在石城縣南六十里一名秋溪隘)探石寨(在石城縣西南十里兩寨對峙各有石磴絶處)
(用木梯相接頂開石門又名耳寨在縣南十五里形勢陡絶旁有石磴頂有石門賴家寨在縣西南)
(四十里地勢絶險捫蘿而上可容數百人)捉殺寨(在石城縣西門外一里明初置巡司在縣)
(北嘉靖初移此本朝乾隆四十一年改名赤江巡司)鎮淮堡(在石城縣東南地名淮上)
(路通福建長汀寕化)
︹津梁︺拱辰橋(在州北宋建明嘉靖間重建)迎恩橋苦竹橋(俱在州東)
花橋(舊名龍山在州北)雲龍橋(在瑞金縣南舊名錦福明嘉靖間甃石本朝康熙)
(年間修)羅溪橋(在瑞金縣東北元建)壬溪橋(在瑞金縣東北三十里明萬歷間建)
(後屢修)徐口橋(在瑞金縣東北二十餘里本朝康熙四十七年建)嚴坑橋(在瑞)
(金縣西五里為雩都會昌要津)瑞昌橋(在石城縣西門外宋建)小石橋(在石城縣)
(北門外又名會賢)若班龍橋(在石城縣長上里)
︹隄堰︺環玉陂(在州治五里發源白鵝寨灌田無算久湮明隆慶間修復何源有記)上下
湖陂(古為湖陂灞今稱浮田&KR2121;在瑞金縣西南十里又建湖陂各灌田二千畝歲久隄岸奔塌)
(本朝康熙年間完築如初)東山寺灞(在瑞金縣明萬歷間知縣潘舜歷築)
︹陵墓︺︹唐︺劉越馭墓(在州南松下里)馮祥興墓(在瑞金縣羅溪山南)︹南唐︺
衷愉墓(在石城縣石上里聳岡)︹宋︺胡埜墓(在州南萬斛里)崔克墓(在州)
(北黃金坑)曾原一墓(在州治北門外凖提庵左)賴夢雷墓(在瑞金縣獅子岡)
陳敏墓(在石城縣浮湖㶚)︹明︺陳勉墓(在州南歸仁里)董越墓(在州東河)
(東山梅江之濱)董天錫墓(在州南松下里璜坊)胡易墓(在州南門外延春谷)丁
積墓(在州南一里)曾應遴墓(在州治文明門外浮藍渡)楊以傑墓(在瑞)
(金縣常鄉十八峰)楊以任墓(在瑞金縣常鄉大尾田)郭烈婦墓(在瑞金縣)
(西北智鄉里田坊)陳皓墓(在石城縣東南仙源坊大坪頭)
︹祠廟︺忠臣祠(在州文明門内祀唐張巡)萬令祠(在瑞金縣治北明正德中建祀死難)
(知縣萬琛嘉靖中以死難義勇鍾華鐸等十四人從祀本朝順治中以死廣寇義勇李開上李生)
(豔死江賊楊耀明等百餘人俱附祀焉)孚惠廟(在州北祀五代都督嚴夏曾原一記)
︹寺觀︺崇福寺(在州治南晉建名寶林寺宋大中祥符中賜今額)安國寺(在州西八)
(里南唐建州人衷愉爲碑記)青蓮寺(在州治西蓮花山宋建寺多奇蹟本朝康熙五年)
(修)勝因寺(在瑞金縣西一里唐開元初建明萬歷七年修)東山寺(在瑞金縣北一)
(里舊名淨衆寺唐天祐中建明萬歷間修)太元觀(在州治東門外唐建明洪武初重建)太
極觀(在石城縣東北三里縣志宋大中祥符中道士徐繼先王齊冲舉於此元末燬明洪武中)
(重建)
︹名宦︺︹唐︺王揆(黃岡人泰和六年令虔化築子城濬濠池建廨舍創始之功居多)︹宋︺李
寰(郴州人紹興二十六年知寕都時梅江無梁涉者病溺寰作橋以濟民爭趨役將代猶夙夜董)
(勸畢役而行父老構祠祀之楊萬里為之記)沈木(崇德人嘉定進士知石城縣時汀寇入境)
(巡司以同姓者指為賊木察其非是破械與約使捕熊子問等以自白已而果縛以獻人服其明)
陳霖(果州人嘉定中為瑞金尉盗起江閩霖迎敵力戰盗縛之以去不屈遇害)趙紃夫
(福州人紹定四年以贛尉攝寕都事時石城寇黃元仲僭號狂逞紃夫葺城濠為守禦計賊圍城登)
(臺射之稍退率兵追北遂禽元仲臠於市明年還職父老磨石紀其功尋知本縣在任能聲益著)
趙時儋(紃夫從子景定中知寕都先是磜下賊廖四猖獗勢將逼城儋在道聞警單騎疾馳)
(至邑募義丁禦斬其渠首遂圍賊砦縱火焚之殆盡)︹元︺達實(蒙古人泰定中尹寕都時羣醜)
(嘯聚境内獨恃以安奏免虚糧五百餘石均平其庸調征輸至正中升本路達嚕噶齊達嚕噶齊)
(舊作達嚕花赤今改正)︹明︺莊濟翁(永春人洪武四年知寕都縣勸農興學閭巷小學生)
(徒亦令朔望聽講遠近聞風而化)周昂(曲江人正統時知寕都縣閩寇鄧茂七倡亂昂豫為)
(武備與賊戰屢有擒獲論功升贛州府通判)萬琛(宣城人宏治中知瑞金縣劇寇來刧琛率)
(民兵迎敵力屈被執罵賊而死贈光祿少卿)王天與(興寕人正德中以進士知寕都從王)
(守仁征横水桶岡諸寨有功從討宸濠冒暑疾作卒於軍)王釴(侯官人嘉靖進士知瑞金縣剏)
(鄉校聘名儒為羣士師文教聿興鄰寇竊發釴多方備禦賊不敢犯)趙勳(番禺人嘉靖中知瑞)
(金縣安遠黃鄉賊摽掠四境&KR0564;單騎入賊巢開誠諭之縛倡亂者以獻)崔惠(晉江人任石城)
(教諭正統十三年叛賊陳椿入陷縣惠被執投火死)
︹本朝︺郭自修(綘縣人順治初知安遠縣調石城土寇陷城罵賊遇害)錢江(嘉興人順)
(治進士知瑞金縣邑有劇盜三曰陳其綸許勝可僧超忠江悉力俱平之)郭堯京(高陵人順)
(治間知石城縣先是大盗陳其綸與諸賊沿鄉肆刧堯京募鄉勇伏險堵截其綸授首餘賊潛遁俘)
(掠難民悉獲放還民賴以安)宋必達(黃岡人順治進士康熙間知寕都邑久罹寇燹多流)
(亡必達盡蠲逋賦以徠之滇逆部將韓大任兵犯吉安虔屬震恐乃簡習義勇團練約束賊掩至揮)
(義勇横擊之賊解圍去)萬蹶生(武進人康熙間知寕都三逆變起吉汀之間賊黨潛伏蹶)
(生踵前令宋必達鄉勇之制多方禦之既而郡兵與省會兵大集蹶生制置有方民得不病)李
德明(巴陵人爲贛州府照磨攝石城縣事時耿精忠據閩叛石城最近閩之汀州已嘗爲賊所)
(陷德明增修陴隍爲固守計偽將陳益擁來攻一戰䤋之未幾偽將劉應麟引兵三萬圍城德明率)
(衆力拒五戰皆捷視事三年受代去)王維威(富平人任石城典史閩賊來攻與李德明竭力)
(守禦二旬乃解劉應麟以兵再至維威與戰破之)
︹人物︺︹後五代︺︹南唐︺衷愉(虔化人本姓哀仕南唐賜姓有學識尤善真草書累官禮)
(部尚書李氏降宋愉耻事二姓歸隱於東陽岩黃冠野服終其身)廖偃(虔化人祖爽父匡圖)
(仕皆至刺史偃少倜儻喜奇節通左氏春秋班固漢書授萊州刺史會明州叛潭州亦潰偃所部多)
(潭人中夜作亂偃率親卒力戰不能支極罵而死元宗下制哀悼贈右領衛大將軍諡曰節)︹宋︺
黎仲吉(寕都人淳化進士天禧中叩閽言事迕丁謂授洪州文學謂罷相召對改袁州戶曹)
(解職歸隱時稱方外高人)孫立節(寕都人皇祐進士王安石行新法立條例司語立節曰條)
(例司須得開敏如子者立節笑曰當得勝我者若我革人亦不肯為是官矣安石默然後為桂州節)
(度判官宜州守王奇與蠻戰死被旨鞫吏士有罪者經制使謝麟收十二人欲殺之立節持不可十)
(二人得不死子勰勵皆從蘇軾游勰有父風知岳州以勁直關勵亦博學工詩)劉鵬(瑞金人元)
(豐進士爲諫議大夫值蔡京用事連疏論之子舉䕫靖康初知北靖州陷於金死之)胡埜(寕都)
(人居喪廬墓哀毁不勝大觀中進士教授婺州方寇陷城舉家被害)曾興宗(寕都人肇慶推)
(官慶元初禁偽學興宗以嘗師事朱子罷歸自信益堅未嘗少挫)陳敏(石城人父皓有才武)
(以破贛賊功官承信郎敏精騎射以薦擢閤門祗候時閩地多寇以敏爲統制駐漳州按諸郡要害)
(分兵扼之盜發輒獲贛州齊述叛敏不俟命領所部馳七日抵贛圍其城踰月朝廷命李耕以諸路)
(兵破之累功封武功縣男除破敵都統制孝宗時戍高郵兼知軍事與金人戰射陽湖敗之追至沛)
(城復敗之召爲左騎䘙上將軍移守楚州復爲江西路總管歷光州觀察使卒)陳繼周(寕都)
(人淳祐三年貢於鄉咸淳十年詔徵勤王文天祥方守贛與計方略遂留幕中晝夜調度繼周雖弱)
(不勝衣而年德服人差充江浙置制司主管機宜以所部夜襲元兵於南柵門殺傷相當質明猶戰)
(力竭赴水死)曾逢龍(寕都人開慶進士景炎初元吕師䕫攻廣州通判李性道以城降制)
(置使趙溍舉逄龍為韶州判將兵與熊飛合攻廣州殺性道師䕫復破南雄溍遣逢龍往救力戰敗)
(績死之)尹玉(寕都人以捕盗功為贛州三砦巡檢秩滿從文天祥勤王及天祥至平江調玉)
(同淮將張全拒元兵戰於伍牧全敗先遁玉手殺數十人箭集於胄如蝟援絶力屈被執元兵横四)
(鎗於其項以梃擊之死餘兵猶夜戰殺人馬蔽田間無一降者贈濠州團練使)︹元︺廖人俊
(寕都人父死於寇母被掠人俊方七歲獨與祖母陳居既長誓求父骨得於叢塚間又聞母在滄州)
(徒步往求則已殁祖母孀居七十一年壽九十九人俊事之以孝聞吴澄有文記其事)蕭士
贇(寕都人篤學工詩尤愛李白詩為𥙷注行於世有冰崖集)︹明︺董越(寕都人少孤貧奉母)
(孝成化五年授編修孝宗即位遷右庶子使朝鮮多所撰述累官南京工部尚書卒謚文僖所著有)
(圭峯文集使東日錄)丁積(寕都人成化進士新會知縣至則師事邑人陳獻章為政以敦風化)
(為本善政不可勝紀卒於官士民無不號慟)曾栢(寕都人事親盡孝里人至今稱曾孝子)
胡易(寕都人宏治進士初授給事中論内監黷貨有旨下獄覆按竟得直又因星變上疏語極)
(切至風采凛然以奔母喪哀毁卒於途)楊以任(瑞金人崇禎進士淡於進取辭縣職改應)
(天教授金陵士爭趨之矜為楊門弟子升國子博士卒其制義至今海内傳誦)楊以傑(瑞金)
(人萬歷舉人知都勻府值苗作亂以傑佐督撫討之斬九千餘人招撫竄亡復業二萬餘口民立廟)
(祀之)彭錕(寕都人楊廷麟之次贛也以錕署兵備僉事廷麟一子才九歲屬之汀州故人及廷)
(麟死其僕自汀負子歸錕錕挈其孤避入廣昌山中久之歸寕都大兵至錕使其弟奉母及楊氏)
(孤出避曰以此累汝汝莫死死則負我遂與妻氏共縊數年楊氏孤返清江竟得全本朝乾隆四)
(十一年賜諡節愍)曾嗣宗(寕都人州學生楊廷麟募兵嗣宗傾家貲三千金饗士從)
(師吉安敗退保贛州將入城為死守計廷麟謂曰事急矣毋從我嗣宗曰與公共事奈何乘危舍去)
(卒入城俱死十一年本朝乾隆四賜諡烈愍)楊燧(寕都人崇禎末授雲南臨安通)
(判以病辭楊廷麟督師入贛邀燧偕行燧曰吾年已六十餘衰疾不可用命從子文琦從廷麟視師)
(自避亂山中及廷麟與文琦殉義燧聞痛哭不食未幾冠帶自經死本朝乾隆四十一年)
(賜諡節愍)
︹本朝︺李騰蛟(寕都人與臨川陳際泰羅萬藻為文字會後同邱維屏入翠微與魏禧兄弟為)
(易堂交諸人皆兄事之以經學教授鄉里終)邱維屏(寕都人弱冠為諸生後隱居翠微峯)
(講學於易堂其學原本六經有周易勦說)魏禧(寕都人結廬金精之翠微峯與南昌彭士望林)
(時益同邑李騰蛟邱維屏彭任曾燦及兄祥弟禮等九人為易堂學皆躬耕自食切劘讀書禧才學)
(尤高遂以古文名天下康熙十七年舉博學鴻詞以疾辭有文集二十二卷詩八卷左傳經世若干)
(卷兄祥為諸生改名際瑞敏捷強記於兵刑農穀禮制律法皆能窮析源委嘗佐浙撫范承謨幕後)
(館總兵哲爾肯所以說滇逆將韓大任降爲所害有集十卷弟禮少受業於禧刻苦自勵後遍遊海)
(内歸隱翠微終三人既齊名更爲伯子叔子季子以自號人亦以此稱之)許泰瀾(石城人孝)
(行著聞同縣賴吉諒温秀逵賴上進鄧國望貢生賴克信職監姜大傅監生賴昌維均乾隆年間)
(旌)邱鯨(寕都歲貢性敦孝友獎引後進汲汲若不及動以古誼相規勸爲人解紛排患常先)
(事彌縫竟無知者入祀鄉賢祠)黃日曦(石城選貢讀書尚氣節爲一邑倚賴與同郡魏際瑞)
(兄弟稱文字交己丑張自盛破城日曦徒跣七日夜走贛乞師中途爲賊所獲以計得脱導官兵至)
(賊遁城得全生平樂善好義拯人於厄不自見其德入祀鄉賢祠)
︹流寓︺
︹本朝︺吳參(貴池人父尊周明末武進士遯迹爲僧或傳在南嶽參往求弗得南昌彭士望與其)
(父有舊參喪妻子正名才數歲託士望鞠之變姓名爲姬適訪求幾遍天下終不遇乃從士望於寕)
(都躬耕以食以父出亡終身不再娶精理學著裏言一編後卒於杭州正名復居寕都以文章爲李)
(騰蛟魏禮高弟子)柴紹炳(仁和人常從父任至寕都與魏禧兄弟遊講學易堂以躬行寔)
(踐爲規結廬白茅峯有終焉之志後以父卒扶櫬歸里)
︹列女︺︹宋︺賴仲元妻葉氏(石城人建炎四年盗起虔化攻石城仲元客游於外葉以)
(舅姑年老不能避寇至逼之不從罵甚厲賊斷其㗋而死)︹元︺廖國器妻陳氏(寕都)
(人少寡守節值寇亂子死婦被擄陳育幼孫人俊愛不忘教人俊長能孝養陳氏安之年九十餘詔)
(旌其門仍賜粟帛)︹明︺熊本妻(失其姓寕都人生七歲而母卒事後母甚孝年十九歸本)
(姑病風攣日夜扶持不怠三子鼎渙晉偽漢兵起遣使徵鼎母曰敗可立待慎毋往元省臣以書招)
(之又曰元運將終不可爲也及鄧愈取江西聘鼎從事母曰聞江表有真主是可依也其明達如此)
曾立清妻賴氏(寕都人年二十二夫亡視殮畢即自縊以殉)聶顯華妻
王氏(寕都人顯華疾亟王願以身代遂自縊死)曾氏二烈婦(俱寕都人鄧氏曾志)
(顔妻夫將終先自縊死謝氏曾志聖妻夫死明日自縊死)葉以清妻陳氏(寕都人嘉)
(靖中為流賊所掠義不受辱觸石垣而死)陳氏女(石城人陳成貴女許配胡氏子未歸而胡)
(卒女聞之持刃自刺父母急救得免人聞其賢求婚者衆乘間閉門自縊)許宗慶妻劉
氏(瑞金人嘉靖四十年流寇至宗慶挈家避陳石山寨寇攻之急劉告母曰此寨不守吾其死越)
(四日寨破投崖死時有劉尚卿妻鍾氏許受誥妻鄧氏李常森妻劉氏皆同死焉又有謝棟妻郭氏)
(以不從賊被支解)羅歷生妻賴氏(寕都人未嫁而歷生卒女告父母曰羅家貧盍)
(返其聘物以助其喪已而誓不嫁父母未許遂自縊)龔朝士妻賴氏(石城人賊與龔)
(有夙怨執其翁姑與夫將殺之賴求贖不許求以身代死亦不許因大罵遂俱遇害)葉芊妻
謝氏(寕都人崇禎末避亂於鄉賊至度不可脱以子授夫使速去謝遂被掠賊將犯之謝笑曰)
(吾一女子何往請沐浴妝畢侍左右可乎賦大悦許之謝入房以剃刀自刎死)
︹本朝︺曾氏三烈婦(寕都人楊氏諸生曾士橒妻子婦温氏諸生師旦妻蔡氏裔芹妻順)
(治七年城破婦姑三人同縊於門樓兵入見尸驚歎禮拜而去時蔡氏合卺甫三月年十六方縊時)
(蔡忽下姑顧曰有悔心耶對曰姒當居左毋失序於是請姑居中温左蔡右而死)毛貫易
妻廖氏(瑞金人夫殁欲以身殉為姑所持久之姑以貧奪其志廖陽諾竊往夫墓慟哭歸仰)
(藥死雍正五年旌)廖克任妻王氏(寕都人夫亡守節同州曾為龍妻彭氏邱時乘)
(妻魏氏曾何妻彭氏邱克之妻彭氏邱園妻蔡氏曾次常妻温氏富民知縣彭兆逵妾王氏魏家維)
(妻盧氏蘇舜榮妻陳氏曾方華妻胡氏李於棟妻彭氏丁非作妻彭氏胡忠琦妻魏氏温榮妻曾氏)
(黎兼一妻李氏曾啓相妻李氏王幼清妻蕭氏連岳一妻楊氏李蘭石妻張氏曾謨妻蔡氏羅素俅)
(妻曾氏連倩玉妻楊氏陳子璵妻彭氏李亮臣妻符氏蕭二酉妻侯氏彭亦僑妻曾氏彭又程妻連)
(氏張宗一妻蔡氏董亦琴妻寗氏彭訓廷妻曾氏彭歸田妻温氏李煥若妻曾氏羅有倫妻李氏曾)
(錫九妻温氏李幼尹妻楊氏廖遜長妻李氏曾亮儕妻熊氏羅欽茂妻李氏謝泰諡妻彭氏曾循也)
(妻李氏李豪拔妻羅氏何唐佐妻胡氏曾名樑妻廖氏陳日如妻彭氏胡虞佐妻廖氏蕭小范妻章)
(氏蕭鼎文妻李氏謝九千妻羅氏廖步青妻姜氏胡遜上妻蕭氏彭煥如妻曾氏羅騰波妻李氏蕭)
(行三妻黃氏吳小程妻寗氏李泰鴻妻許氏王步原妻曾氏楊興侃妻李氏曾時烈妻彭氏曾顯珂)
(妻鄧氏曾文石妻鄧氏彭人俊妻楊氏廖步川妻王氏張廷真妻曾氏張文善妻廖氏陳卓軒妻葉)
(氏傅藴三妻彭氏曾立廷妻蔡氏李侣剛妻廖氏李侣僑妻曾氏曾榞妻彭氏劉近山妻寗氏曾全)
(侣妻魏氏胡觀儀妻楊氏胡四瑛妻羅氏李咸宜妻賴氏曾獻組妻連氏温秀千妻廖氏黃日表妻)
(郭氏懷仁知縣彭作霖妾周氏郭以源妻廖氏吳振璠妻李氏郭含英妻彭氏郭罕儀妻封氏廖德)
(尚妻胡氏魏式儔妻李氏蘇雲驊妻彭氏李德倫妻魏氏張體純妻鄭氏楊參兩妻李氏張麒瑞妻)
(曾氏均乾隆年間旌)劉浩然妻陳氏(瑞金人夫亡守節同縣陳尚志妻鄧氏鄒)
(學律妻劉氏楊以佖妻袁氏劉世延妻康氏賴聖學妻陽氏劉芳聯妻朱氏楊兆濓妻賴氏陳宗達)
(妻謝氏楊其寬妻毛氏楊方翟妻謝氏賴聖銳妻林氏羅大璜妻鍾氏賴聖麟妻劉氏賴聖銓妻彭)
(氏楊枝益妻吳氏張仁暉妻謝氏張仁昳妻劉氏陳嘉濬妻楊氏賴傳妻陳氏楊於松妻劉氏鍾秉)
(煒妻劉氏楊於仕妻鍾氏陳年枝妻謝氏謝祿理妻潘氏陳鵬妻何氏楊於&KR0807;妻朱氏楊其琚妻賴)
(氏楊於絢妻歐氏陳昌銖妻宋氏賴顯揚妻鄧氏均乾隆年間旌)曾光斗妻温氏
(石城人夫亡守節同縣黃國瑞妻孔氏頼嘉謨妻閻氏温文宗妻李氏許宗炳妻白氏黃先偉妻劉)
(氏劉大埜妻陳氏陳慶棣妻楊氏賴上達妻劉氏劉滌波妻廖氏黃先庚妻鍾氏張正彝妻劉氏陳)
(同志妻王氏陳自洪妻賴氏賴吉亮妻黃氏張立甲妻羅氏鄧鍾岫妻李氏林登遇妻劉氏許麟妻)
(李氏周先礽妻陳氏周兆晅妻雷氏周兆㬙妻范氏李久我妻陳氏鄧大宏妻温氏吳永安妻程氏)
(劉重選妻賴氏賴錫五妻劉氏李時巡妻陳氏黃先松妻劉氏陳時雍妻賴氏温雅暄妻劉氏賴兼)
(五妻黃氏黃之任妻管氏賴仲恩妻徐氏賴永敏妻陳氏賴昌統妻黃氏羅國珍妻吳氏陳崇伸妻)
(黃氏賴昌淑妻夏氏賴吉將妻張氏賴昌駒妻黃氏陳茂才妻林氏陳容川妻李氏姜國聘妻黃氏)
(李大謨妻陳氏黃德琳妻李氏陳崇純妻寗氏陳崇繹妻賴氏李光裕妻黃氏賴應傑妻胡氏温仲)
(箎妻劉氏傅英漢妻曾氏鄧人驥妻賴氏烈婦朱方秀妻鍾氏劉上騰妻張氏均乾隆年間旌)
謝薪傳妻何氏(寕都人夫亡守節同州胡元芳妻温氏魏紹驍妻郭氏曾以庭妻彭)
(氏謝明惠妻廖氏曾名楷妻劉氏廖紹誠妻曾氏廖睦渠妻姜氏郭德予妻賴氏連式和妻温氏劉)
(珍文妻龔氏楊會斯妻彭氏李存真妻葉氏賴運溥妻陳氏邱瑞璋妻盧氏丁序敬妻陳氏彭令甡)
(妻曾氏魏經衢妻謝氏烈婦賴承頊妻池氏楊芳備妻彭氏曾萱本妻李氏生員楊芳俠妻彭氏州)
(同彭育華妻謝氏儒童廖藴原妻魏氏廖全六妻曾氏郭景陶妻賴氏張步登妻邱氏貞女曾氏均)
(嘉慶年間旌)楊其昌妻鍾氏(瑞金人夫亡守節同縣劉昱妻曾氏陳年楷妻廖氏)
(詹武蘭妻蕭氏陳年橋妻蕭氏武生鍾敷霖妻楊氏均嘉慶年間旌)温儒壟妻黃
氏(石城人夫亡守節同縣賴克搢妻陳氏温家宗妻黃氏賴景堯妻連氏黃尚敏妻賴氏陳澄暉)
(妻鍾氏陳芳聯妻賴氏曾正河妻李氏陳慶佳妻胡氏陳就成妻黃氏陳國賢妻賴氏賴運溥妻陳)
(氏温儒文妻陳氏陳殿臣妻温氏潘成六妻頼氏黃泰妻張氏均嘉慶年間旌)
︹仙釋︺︹漢︺劉瑶英(秦末女子隨父華避亂石城琉璃山因食異果遂絶粒貌容頓改獨跨一)
(白鶴往來後仙去人名其山為仙姑嶺)張麗英(字金華張芭女入山得道吳芮聞而聘焉)
(麗英弗許曰吾為金星之精降治此山言訖紫雲鬱起失女所在金精山以此名)
︹土產︺夏布(寕都州出)茶(省志岕茶出寕都紫雲峯香味第一不可多得儲茶出自儲山香味)
(亦佳)雪笋(省志寕都墈方所産三月採取皚白似雪)薟笋(省志産寕都會同鄉五月中生)
(味極甘美按舊志載省志唐置瑞金監縣以此名九域志瑞金有銀場又云瑞金縣有銅場則金)
(銀銅並瑞金土產今俱無謹附記)
總纂官(臣)李菡恭纂輯
提調官(臣)張日章恭覆輯
校對官(臣)沈維鈺恭校恭覆校
