大清一統志
徐州府(三)
︹人物︺︹漢︺蕭何(沛人為沛主吏掾高祖起為沛公何嘗為丞督事沛公至咸陽何獨先入收秦)
(丞相御史律令圖書藏之以此具知天下阨塞戶口彊弱處項羽立沛公為漢王漢王怒欲攻羽何)
(諫之乃就國以為丞相進韓信為大將軍東定三秦漢二年漢王與諸侯擊楚何守關中轉漕給軍)
(漢王數失軍遯去何嘗興關中卒補缺上以此專屬任何關中事漢五年論功行封上以何功最盛)
(封為酇侯位次第一拜為相國孝惠二年薨諡文終侯)曹参(沛人秦時為獄掾高祖為沛公)
(以中涓從攻秦大破之封建成侯漢二年為假左丞相参經七十餘戰凡下二國縣百二十二功次)
(蕭何封平陽侯為齊相齊國大治蕭何薨参代為相國舉事無更變壹遵何之約束百姓歌之曰載)
(其清淨民以甯一為相國三年薨諡曰懿侯)樊噲(沛人與高祖俱隱於芭碭山澤閒陳勝初)
(起蕭何曹参使噲迎高祖立爲沛公從攻秦破之沛公入咸愓欲居秦宫室噲諫乃還灞上及謝項)
(羽鴻門范增謀殺沛公噲持盾直入譙讓羽是日微噲沛公幾殆及定天下以功封舞陽侯孝惠六)
(年薨諡武侯)夏侯嬰(沛人試縣吏與高祖相愛高祖爲沛公以嬰爲太僕常奉車從擊項)
(羽至彭城項羽大破漢軍漢王馳去見孝惠魯元載之漢王急常蹳兩兒棄之嬰常收載行卒得脫)
(漢王即帝位封汝陰侯惠帝立賜縣北第第一曰近我以尊異之後與大臣共立文帝復爲太僕薨)
(諡文侯初嬰爲滕令奉車故號滕公)周勃(沛人高祖爲沛公勃以中涓從戰功多封絳侯爲人)
(木強敦厚高帝謂可屬大事臨崩語吕后曰周勃厚重少文然安劉氏者必勃也可用爲太尉吕后)
(崩吕祿吕産秉權欲危劉氏勃與陳平誅諸吕迎立代王是爲文帝拜右丞相卒諡武侯)周苛
(沛人自卒史從高祖爲客從入關破泰以爲御史大夫漢三年楚圍漢王滎陽急漢王出去使苛守)
(滎陽城楚破滎陽令苛降苛罵曰若趣降漢王不然今爲虜矣項羽怒烹苛)周昌(苛從弟秦)
(時為泗水卒吏從沛公入關破秦為中尉拜御史大夫六年封汾陰侯昌為人強力敢直言帝欲廢)
(太于而立戚姬子如意為太子昌廷爭之強如意為趙王徙昌為趙相吕后鴆殺趙王昌謝病不朝)
(見三歲而薨)王陵(沛人從漢王定天下封安國侯陵為人少文任氣好直言為右丞相高后)
(欲立諸吕為王問陵曰高皇帝盟曰非劉氏而王者天下共擊之今王吕氏非約也太后不悅迺陽)
(遷陵為太傅實奪之相權遂謝病免杜門竟不朝請)任敖(沛人少為獄吏素善高祖高祖起敖)
(以客從為御史守豐二歲高祖東擊項羽遷為上黨守陳豨反敖堅守封為廣阿侯高后時為御史)
(大夫三歲免卒諡懿侯)周緤(沛人以舍人從高祖起沛至霸上西入蜀漢還定三秦常為参)
(乘從東擊項羽戰有利有不利終無離上心上以緤為信武侯上欲自擊陳豨緤泣曰始秦攻破天)
(下未常自行今上嘗自行是亡人可使者乎上以為愛我更封䣙城侯卒諡貞侯)陸賈(楚人)
(以客從高帝定天下有口辯高祖使賜尉佗印為南越王賈卒令稱臣奉漢約歸報拜大中大夫賈)
(時時前說稱詩書帝曰乃公居馬上得之安事詩書賈曰馬上得之詎可馬上治之乎著書十二篇)
(每奏一篇帝輒稱善名曰新語吕太后用事迺病免及誅吕氏立孝文賈頗有力後使南越令比諸)
(侯皆如意指以壽終)朱建(楚人故嘗為淮南王黥布相漢既誅布聞建諫之高祖賜建號平原)
(君家徙長安為人辯有口刻廉剛正行不苟合義不取容)韋孟(彭城人為楚元王傅傅子夷王)
(及孫王戊戊荒淫不遵道孟作詩諷諫後遂去位徙家於鄒)季布(楚人為任俠有名項羽將)
(兵數窘漢王羽滅高祖購求布布匿濮陽周氏周氏置廣柳車中之魯朱家所賣之朱家說滕公公)
(為上言之上乃赦布拜為郎中孝惠時為中郎將樊噲欲横行匈奴布爭之遂不復議後為河東守)
(布弟心氣蓋關中遇人恭謹為任俠方數千里士爭為死當是時季心以勇布以諾聞關中)周
亞夫(勃次子文帝時為河内太守封條侯匈奴犯邊以為將軍軍細柳帝自勞軍亞夫請以軍)
(禮見帝歎曰此真將軍矣景帝立吳楚反以亞夫為太尉討平之拜丞相帝廢立太子亞夫固爭竇)
(太后欲封皇后兄王信為侯又爭之謝病免)爰種(楚人盎兄子為常侍騎盎徙吳相辭行種)
(謂盎曰吳王驕日久國多姦今絲欲刻治彼不上書告君則利劒刺君矣絲能日飲亡何說王毋反)
(而己如此幸得脫盎用種計吳王厚遇盎)丁寬(梁人初梁項生從田何受易寬為項生從者讀)
(易精敏遂事何學成謝歸何謂門人曰易以東矣至雒陽復從周王孫受古義號周氏傳景帝時為)
(梁孝王將軍作易說三萬言)田王孫(碭人從丁寬受易王孫授施讎孟喜梁邱賀繇是易)
(有施孟梁邱之學)魯賜(碭人申公弟子東海太守)鄧彭祖(沛人從五鹿充宗授梁邱)
(易宣帝時為博士仕至真定太傅繇是有鄧氏學)劉辟彊(楚元王孫好讀書能屬文武帝)
(時以宗室隨二千石論議冠諸宗室清静少欲常以書自娛不肯仕昭帝即位拜光祿大夫徙宗正)
(卒)劉德(辟彊子昭帝時為宗正常持老子知足之計大將軍光欲以女妻之德不敢取畏盛)
(滿也地節中封陽城侯德寬厚好施生每行京兆尹事多所平反罪人家産過百萬以振昆弟賓客)
(食飲曰富民之怨也)嚴彭祖(下邳人與顔安樂俱事眭孟孟弟子百餘人惟彭祖安樂為明)
(質問疑誼各持所見孟曰春秋之意在二子矣繇是公羊春秋有顏嚴之學彭祖為宣帝博士歷遷)
(太子太傅廉直不事權貴或曰君無貴人左右之助經誼雖高不至宰相彭祖曰凡通經術固當行)
(先王之道何可委曲從俗苟求富貴乎竟以太傅官終兄延年為侍御史奏霍光擅廢立朝廷敬憚)
(之守河南野無行盜令行禁止)施讎(沛人從田王孫受易與孟喜梁邱賀並為門人賀為少府)
(薦讎結髮事師數十年賀不能及詔拜讎為博士甘露中與五經諸儒雜論同異於石渠閣讎授張)
(禹魯伯禹授淮陽彭宣沛戴崇繇是有施家之學)翟牧(沛人牧從孟喜受田氏易為博士稱)
(翟孟之學)蔡千秋(沛人受穀梁於魯榮廣及皓星公宣帝時為郎召見與公羊家並說帝善)
(穀梁說擢千秋為諫大夫給事中)聞人通漢(沛人受禮於后倉以太子舍人論石渠至)
(中山中尉)慶普(沛人受禮於后倉由是禮有慶氏之學授魯夏侯敬又傳族子咸)禇少
孫(沛人事王式問經矣自潤色之禇生數篇式謝曰聞之於師吳是為博士由是魯詩有楮氏之)
(學)翼奉(下位邳人治齊詩好歷律陰陽之占諸儒薦之徵待詔宦者署數言元帝即事晏見)
(天子敬為親非焉奏封事言左右無同姓獨以舅后之後嗣之長策又以為祭天地於雲陽汾家陰)
(及諸寢廟不以親疏迭毀皆煩定迭毀禮匡衡奏徙南北郊其費違古制後貢禹議皆自奉發之為)
(博士諫大及孫皆以夫以壽終子學在儒官)劉向(本名更父德任生彭城人以為輦郎宣帝)
(時初立榖梁春秋徵更渠元帝初蕭望之周堪生受穀梁講論五經於石薦更生宗室忠直擢散騎)
(宗正給事中為宏恭石顯成帝即位復進用更名向所譖愬下獄廢十餘年遷光祿大夫王鳳秉政)
(兄弟列女皆封列侯向為洪範五傳八篇以戒天子時政行傳論奏之又序次由王氏災異浸甚向)
(遂上封事極諫上終不能用每召見常顯訟宗室譏刺王氏及在位大臣其言甚痛切發於至誠年)
(七十學長二卒卒後十三歲而王氏代漢向三子汲以易教授官至郡守中子賜九子皆好卿丞少)
(子歆成帝河平中受詔與父向領校秘書講六藝傳記諸子詩賦數術方技哀帝時復領五經卒父)
(前業集六藝羣書種別為七略)申章昌(楚人從梁丁姓受穀梁春秋為博士至長沙太傅徒)
(衆尤盛)龔勝龔舍(皆楚人二人相友好學明經並著明節故世謂之楚兩龔勝居)
(諫官數上書求見其言制度恭奢刑罰泰深賦歛泰重祖述王吉貢禹之意王莽秉政勝乞骸骨歸)
(莽既篡國拜勝為講學祭酒勝稱疾不應徵後復遣使者奉太子師友祭酒印綬迫勝不食死舍通)
(五經以魯詩教授以勝薦為諫大夫病免徵為博士又病去拜光祿大夫舍終不肯起乃遣歸王莽)
(居攝中卒)高相(沛人治易與費直同時共學亡章句專說陰陽災異自言出於丁將軍授子康)
(及蘭陵母將永繇是易有高氏之學)劉平(彭城人本名曠後改為平更始時天下亂弟仲為賊)
(殺平扶持其母奔走逃難抱仲遺腹女而棄其子與母俱匿野澤中朝出求食逢餓賊將烹之願得)
(歸食母畢還就死賊哀而遣之建武初龐萌反攻敗郡守孫萌平時為郡吏冒刃伏萌身上被創號)
(泣請以身代賊曰此義士也遂解去後拜全椒長政有恩惠獄無繫囚歷遷侍中宗正數薦達名士)
朱浮(蕭人從光武破邯鄲拜大將軍幽州牧遂討定北邊建武二年封武陽侯泘年少有才能)
(頗欲厲風節收士心辟召州中名宿以爲從事徵爲執金吾因日食上䟽言宜久任長吏又言宜廣)
(博士之選帝然之後爲大司空徙封新息侯)陳宣(蕭人性剛毅博學明魯詩王莽篡位隱處)
(不仕光武即位徵拜諫議大夫乘輿出宣列引在前行遲乘輿欲驅宣諫曰王者承天統地車用和)
(鸞步則佩玉動靜應天上遂徐行安轡遷爲河隄謁者以病免卒於家)劉般(宣帝四世孫父)
(紆襲封楚王王莽廢爲庶人因家彭城世有名節而紆尤慈篤早失母同産弟原鄉侯平尚幼紆親)
(自鞠養及成人未嘗離左右平卒紆哭泣嘔血數月亦殁般數歲而孤奉母轉側兵革中篤志修行)
(講誦不怠光武詔封菑邱侯後徙封杼秋永平元年徙封居巢十年徵般行執金吾事兼屯騎校尉)
(肅宗即位以爲長樂少府遷宗正在位數言政事其收卹九族行義尢著時人稱之)劉愷(般子)
(當襲爵讓與弟憲侍中賈逵表薦徵拜爲郎愷入朝在位者莫不仰其風行拜侍中遷太常愷性篤)
(古貴處士徵舉必先巖穴論議引正辭氣高雅歷司空司徒時征西校尉任尚以姦利抵罪鄧隲黨)
(護之愷不肯與謀朝廷稱之安帝親政事復拜太尉卒)謝安(下邳人順帝末揚徐盜賊羣起)
(爲滕撫所破賊徐鳳等復將餘衆攻燒東城縣安應募率其宗親設伏擊鳳斬之封平鄉侯邑三千)
(戶)陳球(下邳人陽嘉中舉孝廉歷零陵太守州兵朱蓋等反與桂陽賊數萬轉攻零陵掾請)
(遣家避難怒斥之卒破賊斬蓋等遷廷尉宦官曹節等以積怨欲別葬竇太后球首發正議公卿從)
(之後拜太尉謀誅宦官事洩下獄死子瑀琮弟子珪並知名珪官濟北相)刁韙(彭城人桓帝時)
(爲侍御史黃琬陳蕃爲左右所中傷事下御史中丞王暢及韙暢素重蕃琬不舉其事而左右復陷)
(以朋黨韙坐禁錮及陳蕃被徵言事者多訟之後拜議郎遷尚書在朝有鯁直臣節出爲魯東海二)
(郡相性厲有明名常以法度自整家人莫見惰容)劉茂(愷少子好禮讓桓帝時爲司空會李)
(膺抵罪成瑨劉瓆下獄當死茂與陳蕃劉矩共上書訟之遂坐免靈帝時復為大中大夫卒於官)
劉矩(蕭人少有高節舉賢良方正四遷為尚書令性諒直不能諧附貴勢失大將軍梁冀意出)
(為常山相延熹中為太尉與司空黃瓊司徒种暠同心輔政號賢相靈帝時再為太尉所辟召皆名)
(儒宿德尋免卒於家)吳樹(下邳人為宛令之官辭梁冀冀賓客布在縣界以情托樹樹對曰小)
(人姦蠧比屋可誅多托非人誠非敢聞冀不悅樹到縣遂誅殺冀客為人害者數十人由是深怨之)
(後為荆州刺史臨去冀為設酒因鴆之樹出死車上)姜肱(彭城廣戚人家世名族與二弟仲海)
(季江俱以孝行聞其友愛天至常共臥起肱通五經兼明星緯與徐穉俱徵不至桓帝使畫工圖其)
(形狀肱以被韜面言感疾不欲出風工竟不得見之中常侍曹節等徵肱為太守乃隱身遯命遠浮)
(海濱歷年乃還終於家)朱寓(沛人官司隸校尉名在八俊與杜密等俱死獄中)︹三國︺
︹魏︺丁儀(沛人曹操慕其才欲妻以女丕曰正禮目眇尋辟為掾數與議論奇之曰即使兩目)
(盲尚當妻女况但眇乎弟廙亦博學洽聞)樊阿(彭城人從華佗學醫善針術從佗求服食之有)
(禆益於人者佗授漆葉青黏散言久服輕體阿從其言壽百餘歲漆葉處所有青黏生豐沛彭城及)
(朝歌云)桓威(下邳人出自孤微年十八而著渾輿經依道以見意從齊國門下書佐司徒署)
(吏後為安城令)︹吳︺張昭(彭城人少好學博覽衆書孫策創業為長史撫軍中郎將升堂拜母)
(如比肩之舊文武之事一以委昭策臨亡以弟權托昭昭率羣僚立而輔之權為吳王始封昭為由)
(拳侯權好格猛獸常酣飲昭數進諫權稱尊號昭以老病上還官位及所統領更拜輔吳將軍改封)
(婁侯在里宅無事乃著春秋左氏傳解及論語注昭容貌矜嚴有威風權曰孤嘗與張公言不敢妄)
(也昭年八十一歲卒諡文侯)張承(昭長子少以才學知名後為奮威將軍封都鄉侯承壯毅)
(忠讜能甄識人物凡在庶幾之流無不造門卒諡定侯弟休為太子登僚友以漢書授登指摘文義)
(分別事物並有章條後為侍中)嚴畯(彭城人少耽學善詩書三禮又好說文性質直純厚其於)
(人物忠告善道志存補益張昭進之於孫權為騎都尉從事中郎魯肅卒權以畯代肅鎮據陸口畯)
(固辭云樸素書生不嫻軍事非才而據咎悔必至發言慷慨至於流涕世嘉其能以實讓常著孝經)
(傳潮水論後為尚書令卒弟略零陵太守)裴元(下邳人有學行官至大中大夫與嚴畯張承論)
(管仲季路傳於世子欽與太子孫登游登稱其翰采)︹晉︺劉疇(彭城人善談名理曾避亂鴨壁)
(賈胡百數欲害之疇無懼色援笳而吹之為出塞入塞之聲以動其游客之思羣胡皆垂泣而去永)
(嘉中位至司空左長史為閻鼎所殺及王導初拜司徒謂人曰劉王喬若過江我不獨拜公也)劉
黃老(彭城人太元中為尚書郎有義學注慎子老子並傳於世)劉毅(彭城沛人少有大志)
(仕為州從事桓元篡位毅與劉𥙿等各起義兵討元破之為撫軍將軍豫州刺史以匡復功封南平)
(郡開國公)︹南北朝︺︹宋︺劉敬宣(彭城人八歲喪母晝夜號泣武帝與敬宣深相憑結)
(封武岡縣男拜江州刺史從攻慕容超大破超軍盧循逼建業敬宣置陣甚整循走仍從南討為左)
(衞將軍敬宣寬厚善待士多伎藝弓馬音律無事不善義熙末進為右軍將軍)劉懷肅(彭城)
(人武帝從母兄家世貧寠躬耕好學義熙時為輔國將軍又領劉毅撫軍司馬以建義功封東興縣)
(侯胡桃山衆寇懷肅討破之卒贈左將軍)劉懷慎(懷肅弟少謹慎質直從武帝征討位徐州)
(刺史為政嚴猛境内震肅以平廣固盧循功封南城縣男雖名位轉優而恭恪愈至永初元年進爵)
(為侯景平初遷護軍將軍祿賜班於宗族家無餘財卒諡肅侯庶長子榮祖少事騎射為武帝所知)
(盧循攻逼時榮祖冒禁射賊應弦而倒帝益奇焉參太尉軍事又破魏軍帝曰卿以寡剋衆攻無堅)
(城雖古名將何以過此賜爵都卿侯卒懷慎弟懷默江夏内史子孫登武陵内史孫登子亮以功封)
(順陽侯)劉道規(武帝少弟倜儻有大志與謀誅桓元江陵之平道規推劉毅為元功何無)
(忌為次自居其末封華容縣公遷荆州刺史卒贈司徒諡烈武武帝受命追封臨川王)劉鍾
(彭城人從武帝征伐盡其心力及義旗建拔為郡主簿以廣固功封永新縣男武帝北伐鍾居守累)
(遷右䘙將軍卒)劉粹(蕭人從武帝平京邑征廣固以功封西安縣五等侯永初元年以佐命功)
(改封建安縣侯文帝即位爲雍州刺史加都督初謝晦與粹善以粹子曠之爲參軍粹受命南討一)
(無所顧文帝以此嘉之)到彦之(彭城武原人宋初以軍功封佷山縣子官太尉中兵參軍)
(武帝受命進爵爲侯彦之佐守荆楚二十載威信爲士庶所懷元嘉三年討平謝晦封建昌縣公遷)
(南豫州刺史卒諡忠公)劉義慶(長沙景王第二子爲道規後永初元年襲封臨川王擬班)
(固典引爲典敘以述宋代之美元嘉中又嘗爲河清頌歷南兖刺史性簡素寡嗜欲愛好文義爲宗)
(室之表所著世說十卷撰集林二百卷)劉琨之(營浦侯遵考子爲景陵王誕司空主簿誕)
(叛以爲中兵參軍辭曰忠孝不得並琨之老父在將安之乎誕殺之後贈黃門郎詔謝莊爲誄)劉
康祖(彭城吕人父虔之輕財好施位江夏相康祖便弓馬膂力絕人襲封拜員外郎轉左軍將)
(軍文帝北侵魏衆八萬騎與康祖相及康祖僅八千人率厲將士無不一當百魏軍死者大半康祖)
(為矢中頭死魏人傳康祖首至彭城面如生贈益州刺史諡曰壯)劉道産(康祖伯父簡之)
(子簡之有志幹為武帝所知位太尉諮議參軍道産初為無錫令襲封晉安縣五等侯元嘉三年累)
(遷梁南秦二州刺史加都督在州有惠化後為雍州刺史兼襄陽太守善於臨職在雍部政績尤著)
(蠻夷順服百姓樂業由是有襄陽樂歌卒於官諡曰襄侯子延孫孝武初位侍中封東昌縣侯後徵)
(侍中尚書左僕射領護軍延孫病不任拜起卒贈司徒諡文穆)魏恭子(元嘉初為彭城内史)
(廉恤修慎在公忘私安約守儉久而彌固)劉勔(彭城人少有志節兼好文義初為&KR1273;林太守大)
(明初以平廣陵功封金城縣五等侯豫州刺史殷䎦叛命勔致討勔戰無不捷及䎦請降勔令三軍)
(不得妄動士庶感悅元徽初桂陽王休範為亂奄至建業勔戰敗死之贈司空諡曰昭公)孫棘
(彭城人大明五年發三五丁弟薩應充行坐違期不至付獄棘至郡乞以身代薩又自引太守張岱)
(疑其不實各置一處報云聽其相代顔色並悅甘心赴死岱依事表上孝武詔特原罪並各賜帛二)
(十疋)劉秉(少以宗室清謹見知順帝即位轉尚書令知運祚將遷與袁粲諜誅蕭道成袁粲敗)
(秉見擒被殺子俁及陔皆死之)︹齊︺劉悛(勔子勔戰死悛時遇疾扶伏路次號哭求勔屍持喪)
(墓側冬日不衣絮後拜司州刺史父勔平壽陽無所犯害百姓立碑記悛過勔碑拜敬涕泣以父死)
(朱雀航終身不行此路明帝崩䘙送山陵路經朱雀航感痛而卒)劉繪(悛弟性機悟歷中書)
(郎永明末都下人士盛為文章談義皆湊竟陵西邸繪為後進領袖悛坐事將見誅繪伏闕請代明)
(帝輔政救之得免帝即位遷太子中庶子遭母喪去官持喪墓下三年食麤糲服闋官屢不受卒)
︹梁︺劉孺(悛子幼聰敏七歲能屬文年十四居喪毀瘠骨立起家中軍法曹行參軍累遷太子)
(中舍人孺少好文章性又敏速常在御座為李賦武帝甚稱賞之後為吏部尚書母憂以毀卒諡曰)
(孝子)劉覽(孺弟十六通老易位中書郎以所生母憂廬於墓再期不嘗鹽酪隆冬止著單布衣)
(家人夜置炭於床下及覺號痛歐血武帝聞其至性數使人省視服闋除尚書左丞當官清正無所)
(私出為始興内史居郡尤厲清節)劉遵(覽弟少清雅有學行工屬文晉安王綱甚見賓禮除)
(中庶子卒於官)劉孝綽(本名冉繪子幼聰敏七歲能屬文天監初起家著作佐即常侍武帝)
(燕作詩七首帝深嘉歎歷祕書丞謂周捨曰第一官當用第一人累官祕書監詞藻為後進所宗流)
(傳絶域子諒少好學有文才尤悉晉代故事時人號曰皮襄晉書)劉孝儀(孝綽弟工屬文)
(舉秀才累遷尚書左丞兼御史中丞在職彈糾無所顧望太清元年為豫州内史侯景寇京邑孝儀)
(遣子帥郡兵入援孝儀為人寬厚内行尤篤有文集二十卷第六弟孝威氣調爽逸風儀俊舉太清)
(中遷中書子兼通事舍人)劉苞(勔之孫父愃齊太子中庶子苞三歲而孤至六七歲見諸父嘗)
(泣母怒之苞曰早孤不識父聞諸叔父多相似故心中悲耳奉母朱及所生陳並扇席温枕苞少好)
(學能屬文自征虜主簿遷洗馬及從兄孝綽等並以文藻見知居官有能名性和直與人交面折其)
(非退稱其美)劉慧斐(彭城人少博學能屬文起家梁安成王法曹行参軍游匡山遂有終)
(焉之意於山北搆園一所號曰離垢園時人謂離垢先生簡文帝臨江州遺以几杖)劉曇淨
(慧鏡之子慧鏡以孝聞曇淨篤行有父風解褐安成王國左常侍父卒於郡曇淨奔喪不食飲者累)
(日絕而又蘇因毀成疾舉孝行武帝用為海寕令曇淨以讓兄除安西行参軍父亡後事母尤純至)
(身營飧粥不以委人母亡單衣廬墓晝夜哭泣未及期而卒)到溉(彦之曾孫少孤貧與兄沼)
(弟洽俱知名起家王國左常侍湘東王繹為會稽太守以溉為輕車長史行府郡事武帝敕繹曰到)
(溉非直為汝行事足為汝師遭母憂毀瘠過人歷左民尚書以清白自修性又率儉不好聲色虚室)
(單牀旁無姬侍冠履十年一易朝服或至穿補後因疾失明詔以光祿大夫就第養疾溉家門雍睦)
(兄弟特加友愛子鏡五&KR0882;口授為詩婉有辭况位太子舍人鏡子藎早聰慧位至尚書殿中郎)到
洽(溉弟清警有才學武帝召為太子舍人累遷尚書吏部郎請托不行徙左丞準繩不避貴戚遷)
(御史中丞號勁直出為尋陽太守卒贈侍中諡理子)到沆(洽從弟善屬文工篆隸天監初為太)
(子浣馬遷太子中舍人沆為人謙敬口不論人短卒於北中郎諮議参軍所著詩賦百餘篇)︹魏︺
劉芳(彭城人為中書侍郎芳才思深敏特精經義博聞強記兼覽蒼雅尤長音訓辯折無疑時)
(人號為劉石經子懌為文翰有父風屢為行臺出使所歷有當官之稱遷大司農卒諡曰蕑)劉
懋(芳從子聰敏好學博綜經史宣武初位尚書外兵郎中大軍攻硤石懋為李平行臺郎中城拔)
(懋頗有功清河王懌愛其風雅常曰劉生堂搢紳領袖遷太尉司馬卒諡宣簡家甚清貧亡之日徒)
(四壁而已撰諸器物造作之始為物祖十五卷)孫道登(彭城吕人永安初為梁將韋休等所)
(虜面縛臨刃巡遠邨隝令其招降鄉曲道登厲聲唱呼但當努力賊無所能賊遂屠戮之事聞表其)
(節義賜子爵世襲遣使弔祭)︹隋︺劉行本(沛人寓居京兆之新豐以諷讀為事雖衣食乏)
(絕晏如也性剛烈先仕用為丞相府文帝踐阼累遷黃門侍郎上常怒一郎殿前笞之行本諫上不)
(顧行本正當上前置笏於地而退上歛容謝之遂原所笞者拜左庶子太子虚襟敬憚及太子廢上)
(曰使劉行本在勇當不及於此)劉士儁(彭城人性至孝母憂絕而復甦勺飲不入口七日廬)
(於墓側負土成墳狐狼馴擾為之取食高祖表其門閭)劉權(彭城豐人少有俠氣重然諾後)
(更折節好學動循法度從晉王平陳以功授開府儀同三司大業中從征吐谷渾逐北至青海伏俟)
(城過曼頭赤水置河源郡積石鎮大開屯田留鎮西境在邊五載諸羌懷附道路無壅徵拜司農卿)
(尋為南海太守會羣盜起豪帥願推權為首權無異圖守之以死從父弟德威知名於世)劉宏
(芳孫少好學有行檢重節概平陳之役以功封濩澤縣公拜泉州刺史高知慧攻州宏守城百餘日)
(救兵不至糧盡城陷為賊所害)劉子翊(彭城叢亭里人少好學解屬文性剛謇有吏幹大業)
(中為治書侍御史從幸江都值天下大亂子翊因侍切誎忤旨令為丹陽留守於上江督運為賊吳)
(棋子所虜煬帝被弑羣賊執至臨川城使告城中云帝已崩子翊反其言遂見害)︹唐︺劉德
威(彭城人歸李密密降俱入朝封滕縣公將兵擊劉武周為所獲使率本部㣘地浩州得歸盡上)
(賊中虚實高祖嘉納改彭城縣公為同州刺史卒官諡曰襄德威閨門友睦為人寬平生平所得俸)
(祿以分宗親無留藏)劉審禮(德威子少喪母為祖母元所養元每疾病必親煮藥嘗而進元)
(曰兒孝通幽顯吾一顧念疾輒閒貞觀中歷左驍衞郎將父喪免比葬徙跣血流行路咨歎事繼母)
(尤謹再從皆同居合二百口内外無閒言遷檢校左衞大將軍吐蕃寇涼州副中書令李敬元討之)
(為所執其子殆庶弟延景請入賊以贖詔殆庶易從省之既至而審禮卒易從晝夜哭吐蕃哀其志)
(還父尸徒跣萬里扶護以歸審禮贈工部尚書諡曰僖)劉延嗣(審禮從弟為潤州司馬徐)
(敬業攻潤州延嗣與刺史固守俄而城陷邀以降曰吾世蒙恩詎能苟生為宗族羞繫江都獄敬業)
(敗轉汾州刺史)劉允之(彭城人少志學永徽初以著作郎宏文館學士與令狐德棻陽仁卿)
(等譔次國史并實錄以勞封陽城縣男終楚州刺史從子延祐擢進士補渭南尉有吏能治第一歷)
(安南都護)劉藏器(延祐從弟高宗時為侍御史衞尉卿尉遲寶琳脅人為妾藏器劾還之寶)
(進士有才藻)石雄(徐州人少為才校敢毅善戰會昌初回鶻入寇詔雄為天德防禦副使佐)
(劉沔屯雲州雄穴城夜出直擣烏介帳斬首萬級迎公主還李彦佐討劉稹逗遛以雄為晉絳行營)
(諸軍副使雄勒兵越烏嶺破賊五壁䧺臨財廉賜與輒分士伍繇是衆感發無不奮進檢校兵部尚)
(書徙鎮河陽)︹五代︺︹梁︺朱珍(豐人為將善治軍選士太祖初鎮宣武珍為創立軍制選)
(將練兵甚有法敗黃巢破秦宗權東并兖鄆未嘗不在戰中而常勇出諸將)︹晉︺沈斌(下邳)
(人歷事梁唐開運元年為祁州刺史契丹過祁州斌以州兵邀之城中無備趙延壽急攻之招斌出)
(降斌從城上罵延壽曰斌能為國死不能效公之所為也城陷自盡)︹南唐︺劉仁贍(彭城)
(人父金事楊行密為濠滁二州刺史以驍勇知名仁贍少通兵書事南唐為清淮軍節度使鎮壽州)
(周世宗攻之百端不能下屢請出戰元帥齊王景建不許憤惋成疾明年李景君臣奉表稱臣仁贍)
(獨堅守子崇諫謀出降立斬之仁贍病甚其副使孫羽詐為仁贍書以降是曰卒贈太師世宗徙壽)
(州治下蔡復其軍曰忠正曰吾以旌仁贍之節也)︹宋︺劉濤(彭城人後唐天成進士晉天福)
(初改司勳員外郎周顯德初拜右誎議大夫恭帝即位遷右詹事濤性剛毅不撓素與宰相范質不)
(協遂退居洛陽清化里杜門以書史自娱太祖素知濤履行開寶二年召赴闕以老病求退授祕書)
(監致仕卒嘗力薦薛居正以為文章器業必至台輔世皆稱其知人)郭廷謂(彭城人幼好學)
(工書善騎射乾德中為靜江軍節度使廷謂性恭謹事母以孝聞子延濬太祖錄用供奉官淳化四)
(年李順亂充成都十州都巡檢使擊破之真宗初河朔用兵延濬馳往邊城按視寨壘尋卒廷謂從)
(子延澤博通典籍太宗詔問經史大義條對皆稱旨命為史館檢討咸平中授虞部員外郎致仕)
劉福(下邳人少倜儻魁岸有膂力本周將入宋從劉光毅征蜀以功授虎捷都虞侯淳化初遷)
(涼州觀察使判雍州事卒福雖不學而御下有方略為政簡易人甚德之福既貴不敢治第及卒上)
(為賜其子金市宅焉)劉湜(彭城人舉進士拜監察御史王德用自隨州召還近臣言其有反相)
(湜保右之為鹽鐵副使兼領河渠事汴水絶鑿河陰新渠通漕運如故累遷龍圖閣直學士知慶州)
王漢忠(彭城人少豪蕩太宗奇其材力置左右累官涇原等路安撫使後知襄州卒漢忠有)
(識略軍政甚肅每行師必祝曰願軍民無犯吾命故所部惕然尤好讀書名稱甚茂)李祚(豐人)
(親喪廬墓側二十七年大中祥符中特詔旌表)劉顔(彭城人少孤好古學不專章句舉進士第)
(以試祕書省校書郎知龍興縣後授徐州文學居鄉里教授數十百人採漢唐奏議為輔弼名對馮)
(元等上其書除任城主簿賬民饑活數千人李迪知兖州青州皆辟為從事所著有儒術通要經濟)
(樞言石介見其書歎曰恨不在弟子之列)眺迥(彭城人舉進士擢右正言獻咸平新書五十篇)
(理樞一篇使契丹還奏北庭記朝廷詔令多出迥手遷禮部尚書天聖中召宴太清樓賜飛白書進)
(少傅召對雨暘之應獻斧扆慎刑箴卒年八十四諡文允)李若谷(豐人舉進士補長社縣尉)
(歷知陜州潭州善治盜知滑州延州壽州善治隄岸後知河南府又知開封拜參知政事以太子少)
(傳致仕卒若谷性資端重在政府論議常近寬厚治民多智慮愷悌愛人其去多見思)李淑
(若谷子年十三獻詩真宗時賜童子出身寇凖薦授史職仁宗初召試進士及第為祕書郎累官龍)
(圖閣學士知河中府淑警慧過人博習諸書詳練典故凡有沿革帝多諮訪制作誥命為時所稱)
鄭僅(彭城人第進士為大名府司戶参軍文彦博以為材奏改司法遷冠氏令塞河決稽保甲)
(盜不入境改知寕州時諸路爭進討奏捷僅獨保境寇亦不犯後以吏部侍郎知秦州卒諡修敏)
顔太初(彭城人顔子四十七世孫博學有雋才慷慨好義天聖中亳州䘙真令黎德潤為吏)
(誣搆死大初以詩發其冤覽者壯之中進士為莒尉投劾去祭酒孔道輔上其所為詩召試中書官)
(南京國子監說書箸書號洙南子有集十卷淳曜聯英二十卷)李夀朋(淑子慶歷初與弟復)
(圭同試學士院賜進士歷知鳳翔府滄州司馬光出使薦其能入史館進戶部鹽鐵副使復圭通判)
(澶州後以集賢殿修撰知荆南卒復圭臨事敏決稱健吏與人交不以利害避)晁宗慤(迥子)
(召試進士及第除史職仁宗時知制誥宋綬謂自唐以來惟揚於陵身見其子掌書命今始有眺氏)
(焉元昊反以宗慤安撫陜西道拜參知政事卒諡文莊生平孝友敦篤凡任子恩皆先其族人)陳
師道(彭城人少好學以文謁曾鞏一見奇之留受業神宗時王氏經學盛行師道心非其說遂)
(絕意進取元祐初蘇軾傅堯俞孫覺薦其文行起爲徐州教授又用梁燾薦爲太學博士家素貧或)
(經日不炊妻子愠見弗恤也久之爲祕書省正字師道安貧樂道於諸經尤邃詩禮爲文精深雅奥)
(作詩學黃庭堅初游京師踰年未嘗一至貴人之門與趙挺之友壻素惡其人適預郊祀行禮寒甚)
(衣無綿妻就假於挺之家郤之不肯服遂以寒疾死)劉庠(顔之子八歲能詩中進士第英宗求)
(直言庠上書論時事除監察御史襄行帝不豫儲嗣未正庠疏潁王長且賢宜使日侍禁中神宗立)
(遷右司諫奉使契丹故事兩國忌日不相避契丹張宴白溝日當英宗祥祭庠獨請免契丹義而聽)
(之知開封府王安石欲見之竟不往奏論新法神宗諭之曰奈何不與大臣協心濟治庠曰臣知事)
(陛下不敢附安石元祐初歷知渭州卒庠有吏能淹通歷代史)彭程(徐州人四世同居詔旌表)
(門閭)趙立(徐州人以勇敢隸兵籍靖康初金人大入盜賊羣起立數有戰功為武衞都虞候建)
(炎三年金人攻徐王復拒守命立督戰中六矢戰益厲復酌酒揮涕勞之城陷復與其家皆死立巷)
(戰奪門出金人擊之死夜半得微雨而蘇乃殺守者入城求復屍瘞之金人北還立率殘兵邀擊軍)
(聲復振遂復徐州金圍楚州詔以立守立募壯士焚其梯登磴道以觀飛礮中其首而絕立為人木)
(彊忠義出天性訃聞贈奉國節度使開府儀同三司諡忠烈)宋汝為(豐人靖康初金人犯)
(京師闔門遇害汝為思報國家及父兄之讎建炎中陳邊事高宗嘉納補修武郎假武功大夫使金)
(完顔宗弼刦而縛之一無懼色瀕死數四紹興中亡歸作恢復方略獻於朝遂上秦檜書檜將以械)
(送金人汝為變姓名為趙復徒步入蜀死汝為倜儻尚氣節博物洽聞有忠嘉集行世)魏勝
(宿遷人多智勇善騎射金人南侵勝聚義士三百渡淮取漣水軍遂取海州屢敗金兵奏功授閣門)
(問世祖至元中任西臺御史請於關陜建許衡祠延祐元年遷刑部侍郎大同宣慰使巴哈喇卜丹)
(運嶺糧歲數萬石累贓鉅萬朝廷遣使督徵前後受賂皆為之游言伯啓往其人已死諭其子弟條)
(所賂之數官為徵之歸鈔五百餘萬緡拜集賢學士泰定初引年歸碭人賢之伯啓性莊肅奉身清)
(約所奬借名士尤多追封魯郡公諡文貞有詩文十卷巴哈喇卜丹舊作法忽魯丁撲今改正)
杜祜(邳州人河南行省署為三汊水馬站提領父成病於家祐忽心驚舉體沾汗棄職歸父病)
(始二日遂禱神求代且嘗糞以驗疾父卒廬墓盡哀有馴兔之瑞)吳希曾(雎寕人父卒葬)
(曰大雨希曾跪匶前炷艾燃腕火熾雨止就葬結廬於墓左縣上狀旌之)史彦斌(邳州人嗜)
(學有孝行至正十四年河溢金鄉魚臺墳墓多壞彦斌母卒慮有後患乃為厚棺刻銘曰邳州河店)
(史彦斌母匶仍以四鐵環釘其上然後葬明年墓果為水所漂彦斌縛草為人置水中仰天呼曰母)
(匶被水不知其去願天矜憐假此芻靈指示母匶乘舟隨草人所之行三百餘里草人止桑林中視)
(之母匶在焉載歸復葬之)︹明︺傅友德(其先宿州人後徙碭山大祖至小孤山友德率衆降)
(帝奇之用為將從擊陳友諒於鄱陽湖破元將珠展於安豐洪武三年封穎川侯充征虜前將軍伐)
(蜀功為諸將第一討雲南蠻地悉平進封穎國公友德喑啞跳盪身冒百死自偏將至大將每戰必)
(先士卒雖被創戰益力以故所至立功帝屢敕奬勞珠展舊作竹貞今改正)薛顯(蕭人趙均)
(用據徐州以顯守泗州均用死以泗州來降授指揮從征伐與常遇春攻湖州顯率舟師奮擊遇春)
(曰今日之戰將軍功遇春弗如也從徐達取中原太祖諭諸將謂薛顯勇略冠軍可當一面洪武三)
(年封永城侯諡桓襄)高遜志(蕭人僑寓嘉興受業於貢師泰周伯琦鄭元祐為文醇雅成一)
(家言洪武初徵修元史歷官侍講學士靖難後抗節遠遯卒雁蕩山中)朱守仁(徐州人元)
(末守舒城歸明授斷事知袁州民德之洪武二年徵為工部侍郎尋以餽餉不繼謫蒼梧知縣進知)
(容州高唐州皆有善政知楚雄府九年境内大治拜太僕卿首請立草場於江北滁州等處牧放馬)
(匹馬大蕃息馬政之修自守仁始)蔡楫(沛人洪武中由舉人知嘉興縣出滯囚二百餘人廳)
(置二碑識列善惡民多改行擢御史董伐材江西屢疏小民疾苦出為浙江按察僉事寬猛得中)
李英(邳州人家貧力作以養母母病嘗其糞甜大憂懼母果不起廬墓三年洪武中旌表同時)
(孝行被旌者有王僧兒徐州人)黃政(碭山人為縣吏洪武中山直言稱旨擢右僉都御史彈劾)
(不避權貴忤旨黜為英山吏金山寇起召還復職即日募兵渡江討平之升左僉都御史往征雲南)
(凱還至普安為苗賊襲害子䎦潰圍出偕援兵轉戰三十里挺立而死土人為立黃將軍廟祀之)
劉榮(宿遷人初冒父名江從徐達戰灰山為總旗給事燕邸姿貌豐偉驍勇多智略王深器之)
(授密雲䘙百戶從起兵為前鋒屢立戰功累遷右都督再從北征充總兵官鎮遼東倭數寇海上江)
(盡覆之自是倭不敢入召封伯爵予世劵始更名榮復之鎮卒諡忠武贈侯榮為將常為軍鋒前無)
(堅陣馭將有紀律恩信嚴明諸款塞者撫輯備至子安嗣爵鎮大同英宗復辟予世侯贈嶧國公諡)
(宗倍封子孫終明世)山雲(徐州人清子貌魁梧多智略襲職金吾左衞指揮使數從出塞先登)
(卻敵宣德中柳度蠻韋朝烈等掠桂林諸縣雲佩征蠻將軍印進討朝烈破之遂盡破南安廣源柳)
(潯雒容平樂思恩慶遠諸蠻先後大戰十餘斬首萬餘&KR0889;獞屏蹟進都督同知雲謀勇鷙發而端潔)
(不苟取公賞罰嚴號令與士卒同甘苦臨機應變戰無不捷卒贈懷遠伯諡襄毅)權謹(徐州)
(人十歲喪父即哀毀奉母至孝永樂四年以薦知樂安縣遷光祿署丞以省侍歸母年九十而終躬)
(負土封樹廬墓三年致泉涌兔馴之異仁宗命赴闕拜文華殿大學士尋改通政右參議致仕子倫)
(鄉舉後養親二十年親終不仕孫宇父母卒皆廬墓成化中旌表)張文友(徐州衞卒事二)
(親至孝及殁廬墓側寢苫枕塊者十年宣德中旌表)王豫(徐州人由國子生歷官良鄉縣令戶)
(部主事皆有聲親喪廬墓羣鵲來巢正統中旌表同時州人金暠亦以孝行被旌)岑義(邳州)
(人母目盲日䑛之而愈每問安親側必拜跪既卒廬墓有甘露降於樹景泰中旌表同時徐州朱環)
(亦以孝行被旌)張賓(宿遷人自其遠祖榮以來凡祭祀燕享嫁娶喪葬悉著家範至賓閱八世)
(同居内外二百餘口無閒言成化中旌為義門同時旌表孝行徐州有吳友直路車張棟沛縣蔡清)
(宏治時邳州丁友徐州楊輔豐縣周潭蕭縣唐鸞南傑嘉靖時沛縣楊晃萬歷時邳州張鎮為)楊
志學(徐州人宏治進士以戶部郎中督餉宣府有能聲嘉靖十年撫寕夏飭邊備敗濟農屢進)
(刑部尚書疏諫南巡不聽致仕志學練時務所施皆得宜為時能臣卒贈太于太保諡康惠濟農)
(舊作吉囊今改正)朱用之(睢寕人正德中薛寇劉六等陷城用之倡義率衆力戰被執不)
(屈遇害)楊守謙(志學子嘉靖進士由兵部郎歷陜西副使改督學政有聲巡撫山西延綏)
(大興屯田定軍士賞格多報許遷撫保定俺荅入寇率師倍道入援進兵部右侍郎恊同仇鸞提督)
(内外諸軍事鸞徘徊觀望守謙孤軍無繼不敢戰寇退下獄戮於市守謙性坦易守官廉馭下多恩)
(惠及死將士無不流涕隆慶初贈兵部尚書諡恪愍)萬壽祺(徐州人早有令譽崇禎三年舉)
(於鄉善書及畫為人所傳高風亮節遠近推仰有隰田内景諸集)王基貞(蕭人工書善騎)
(射尤善火攻法崇禎中流寇薄城基貞分守南隅賊有攀堞上者輒手刃之翼日風霾大作城陷基)
(貞猶率衆巷戰力竭死之)吳汝琦(徐州人授歸德兵備道僉事崇禎十五年流寇至殉難於)
(歸德一年本朝乾隆四十賜諡節愍)邵宗元(碭山人由恩貢生授保定同知有治)
(行崇禎十七年攝府事闖賊至真定游擊謝嘉福迎賊宗元亟議城守賊使投書誘降手裂之賊欲)
(奪其印不與被執斷指而死本朝乾隆四十一年賜諡忠愍)歐陽復(蕭人武功)
(衞指揮使崇禎末流寇躪徐與戰被執不屈死本朝乾隆四十一年賜諡節愍)滕九
萇(徐州人以順天府衞經歷家居崇禎十三年流寇擾徐被執不屈為賊所殺本朝乾隆四十)
(一年入忠義祠)王明德(徐州人太平訓導崇禎末流寇入城偕其妻赴泮水死本朝乾隆)
(四十一年入忠義祠)任如龍(蕭人父之豪為蘇州訓導晚而里居如龍性剛介崇禎中流賊)
(入蕭執之豪及其妻如龍奮身捍之大呼曰願殺我母傷我父母賊遂殺如龍而捨其親事聞詔旌)
(之明年袁寇陷城之豪亦死馬本朝乾隆四十一年入忠義祠)王養心(徐州生員甲申)
(聞變絶粒七日不死乃閉戶自縊本朝乾隆四十一年入忠義祠)王台輔(邳州人崇禎末)
(復遣宦官出鎮台輔以監生草疏將極諫甫入都而都城陷慟哭南還福王立東平伯劉澤清御史)
(王北變大宴於睢寕台輔衰絰直入責之及南京覆面再拜自縊死本朝乾陸四十一年入忠義)
(祠舊志台輔自縊有僧持麻鞭指其屍四此常事也惡用矜張有人於石樓寺見僧縊死鞭在其側)
︹本朝︺韓尚亮(徐州人勇力善騎射明末糾義勇保鄉里順治初從平閩有功爲副將燒桃花)
(嶺襲將軍寨九年鄭成功圍漳州城内絶糧食皮紙俱盡凡九月援兵至圍始解以堅守功署總兵)
(康熙初授福建水師左路提督卒之日貧幾不能殮)吕爾占(雎寕人由歲貢授蒙城訓導未)
(及赴任順治十年膠寇陷城爾占奮勇大呼奪刀殺賊賊怒攢刃刺之身中數創罵不絶口而死)
仝翹(睢寕人順治十年膠寇陷城衆各驚避翹祖母邱氏年老翹與妻張氏扶掖而行賊突至)
(將殺邱翹夫妻環抱以身捍刃賊怒殺邱并及翹欲逼張氏去張大罵投井死)徐用錫(宿遷)
(人工詩文湛深經術康熙己丑進士選庶吉士官至侍讀卒)邱園卜(雎寕人順治辛丑進)
(士知平遠州有土苗搆釁喧噪攻城園卜率家僮馳入其巢諭以利害遂解散遷工部郎中提學湖)
(廣以得士稱)蔡士英(宿遷人順治聞任副都御史巡撫山西剿平土寇遷漕運總督剔釐)
(積弊不遺餘力請蠲額缺丁銀及未完逋賦七省頼之康熙初致仕卒)李衞(銅山人雍正元)
(年由兵部員圤郎授雲南驛鹽道清釐風弊畤有魯魁山苗衆抄掠為患親統兵剿撫三月奏捷巡)
(撫浙江銳意興革綱紀肅然尋晉總督管理江蘇七府五州督捕事前此所未有也加太子太保總)
(督直隸乾隆三年以病乞歸卒諡敏達入祀賢良祠)王檀(碭山人由武進士授福建邵武營守)
(備洊升廣西提標遊擊乾隆擊賊於黎城陣亡事五十三年隨征安南聞議卹世襲雲騎尉)
郭煊(銅山人由行伍拔補提標把總洊升雲南普洱鎮游擊嘉慶三年川省教匪滋事調赴軍)
(營擊賊於鳳凰山溝内賊往來衝突並不稍退梁山知縣方積率鄉勇馳應合攻旋派官兵直撲賊)
(營斬殺不可勝計煊以傷重陣亡事聞議卹廕雲騎尉世職)
︹流寓︺︹漢︺張良(韓人與客狙擊秦皇帝博浪沙中乃更姓名亡匿下邳步游圯上遇老父授書)
(居下邳為任俠後十年陳涉等起良聚少年百餘人過沛公略地下邳遂屬焉)江革(臨淄人遭)
(亂負母逃難轉客下邳家貧襄跣行傭以供母便身之物莫不舉給建武末同母歸鄉里)范冉
(外黃人桓帝時議者欲以為侍御史因遁身逃命於梁沛之閒徒行敝服賣卜於沛遭黨人禁錮十)
(餘年及黨禁解為三府所辟)申屠蟠(外黃人范滂等非訐朝政蟠歎曰昔戰國處士横議)
(卒有阬儒燒書之禍今之謂矣乃絶迹於梁碭之閒因樹為屋自同傭人)華佗(沛國譙人游學)
(徐土兼通數經沛相陳珪舉孝廉太尉黃琬辟皆不就曉養性之術時人以為仙又精方藥廣陵吳)
(普彭城樊阿皆從佗學依準佗治多所全濟)︹晉︺卞壺(冤句人遭本州傾覆東依妻兄徐州)
(刺史裴盾)︹唐︺許鐸(先為武城令客於徐遭龐勛之亂脅以官不從前帥雀彦曾官屬被囚鐸)
(潛饋資糧及死為收瘞匿免其子弟賊平歸其喪詔拜石首令賜銀緋)︹宋︺范純禮(吳人)
(徽宗時貶靜江軍節度副使徐州安置)︹金︺張邦憲(泰州人登正大中進士第為永固令)
(天興二年避兵徐州卓翼率兵至城邦憲被執將驅之北邦憲罵曰我進士也誤蒙朝廷用為邑長)
(可從汝曹反耶遂遇害)
︹列女︺漢王陵母(沛人陵以兵屬漢項羽收陵母置軍中陵使至則東鄉坐陵母欲以招陵)
(陵母既私送使者泣曰為老妾語陵謚事漢王漢王長者也無以老妾故持二心妾以死送使者遂)
(伏劒而死)蕭何妻(沛人高后封何夫人同為酇侯)嚴延年母(下邳人延年為河南)
(守母從東海來適見報囚因責延年多刑殺立成延年頓首謝自御歸府母畢正臘謂延年天道神)
(明人不可獨殺我不意當老見壯子被戮也行矣去女東歸掃除墓地耳後歲餘果敗東海莫不賢)
(知其母延年兄弟五子皆有吏才至大官東海號曰萬石嚴嫗)︹南北朝︺︹宋︺孫棘妻
許氏(彭城人孫棘兄弟爭死許寄語屬棘君當門戶豈可委罪小郎且大家臨亡以小郎屬君)
(竟未妻娶家道不立君己有二兒死復何恨)劉秉妻蕭氏(蕭思話女常懼秉禍敗每)
(謂曰君富貴巳足故應為兒女計)︹梁︺劉孝綽妹(三妹一適琅邪王叔英一適吳郡張)
(嵊一適東海徐悱並有才學悱妻文尤清拔所謂劉三娘者也悱為晉安郡卒喪還建鄴妻為祭文)
(辭甚悽愴悱父勉本欲為哀辭及見此文乃為閣筆)︹魏︺封卓妻劉氏(彭城人成婚一)
(夕卓即赴官後以事伏法劉氏在家忽夢卓死哀泣不止經旬兇聞果至遂憤歎而死高允為之詩)
︹唐︺王孝女(名和子徐州人元和中父兄皆防涇州吐蕃寇邊並戰死女年十七單身披髮)
(徒跣縗裳抵涇屯日丐貸護二喪還葬於鄉植松柏翦髮壤容廬墓所)︹金︺莫氏女(豐人)
(年十八值兵亂盜突入其家女投井死其妹年十六亦同死焉)︹元︺匡才妻高氏(才為)
(邳東元帥與百家奴守邳徐守叛攻城陷之氏被執大罵不絶賊怒斫仆地未絶而甦後百家奴破)
(賊分産卑之以旌其節名曰夫人莊)劉平妻胡氏(豐縣人至正閒平挈胡及二子戌棗)
(陽宿沙河岸傍夜半虎突至攫平胡覺持虎足掣刀刺虎呼其夫猶生扶傷攜幼至棗陽堡訴於戌)
(長軍中皆服其勇烈)︹明︺段二妻張氏(徐州人元末兵亂舅姑夫俱亡乃依父家守節)
(年八十卒洪武中旌)居瀚妻孟氏(徐洲人年二十餘夫臥疾久許以同死及夫卒氏視)
(殮畢遂自縊死)李剛妻魏氏(徐州人年二十餘夫死無子誓死不二一室蕭然不蔽風)
(雨紡績自給垂四十年卒)高暹妻樊氏(宿遷人年二十夫死撫遺腹子守節終身宏治)
(中旌)徐雪梅(睢寕人州判徐儀女正德中流寇亂女年十五為賊所獲欲汚之大罵不從遂)
(見殺同時有嚴氏名銳兒年十六亦以不辱死)劉卿妻張氏(碭山人正德中流賊陷城)
(氏為所掠欲汚之大罵不從賊怒磔殺之同時死節者有馬鼐妻武氏趙鐵妻陳氏)展濬妻
索氏(邳州人年十九夫病劇氏知必不起先自縊嘉靖中旌)夏來鳳妻戴氏
(邳州人崇禎六年來鳳奉檄偵寇遇害氏矢志不二後奉姑避寇走至河干寇騎突至姑涉水賊發)
(矢連射氏以身蔽姑臂中三矢苦節十六年)何湖妻縱氏(蕭縣人崇禎中流賊陷城)
(氏攜幼子避賊遇諸巷觸石死次子何貸誓報母讎弱冠從軍血戰蒙城死之邑人為作雙烈傳同)
(縣任國寶妻戴氏扶姑避難至鳳山嶺被執不屈死又二陳氏姊適黃廷諫妹適劉希賢姊被掠罵)
(賊死妹亦赴火自焚)史一起妻王氏(豐縣人崇禎中城陷攜女出避與賊遇母女俱)
(投河死)
︹本朝︺趙體義妻謝氏(銅山人夫亡遺腹子復天葬夫畢投繯死同縣鍾玉妻王氏李)
(碩妻苗氏時昭妻江氏李子遷妻薛氏李助妻朱氏周維蕃妻高氏劉自坦妻李氏丁銳妻杜氏王)
(進禮妻高氏均夫亡殉節俱康熙年閒旌)朱道光妻梁氏(蕭縣人順治閒夫死)
(流寇難氏年二十斷髮矢志守節同縣貞女朱某聘妻陳大郝某聘妻黃氏均未嫁夫亡守貞俱康)
(熙年閒旌)汪釗妻曹氏(碭山人年二十夫亡紡績撫孤孝事翁姑同縣烈婦于唐)
(妻王氏陳啓光妻李氏劉天木妻馮氏李束妻鄒氏張世則妻劉氏王四美妻蕭氏竇正己妻戚氏)
(單德宏妻張氏周之楷妻吕氏汪銑妻馮氏商啓妻劉氏均夫亡殉節貞女王某聘妻歐陽氏未嫁)
(夫亡守貞俱康熙年閒旌)尹襄妻鹿氏(豐縣人順治五年榆園賊入室逼之氏延)
(頸就刃罵賊死同縣劉氏女許字季之梅避亂不歸姑寄語劉令女改適女不從竟往歸季操作奉)
(姑十餘年聞夫己死及姑亡女號泣曰可矣結帶自經死節婦孫汝翼妻張氏卜丕勛妻孔氏渠洙)
(妻李氏劉振鎔妻侯氏袁鈺妻孫氏王莘妻謝氏劉桂妻王氏金荷生妻程氏董椿妻趙氏劉在謀)
(妻薛氏均夫亡守節烈婦張修德妻齊氏仇世芳妻李氏党鳴璽妻蕭氏袁恒妻孟氏蔣賓王妾邵)
(氏張逢時妻李氏均夫亡殉節貞女謝氏李鎰聘妻顧氏高華宗聘妻張氏陳肇祥聘妻胡氏胡欽)
(聘妻張氏陳國璽聘妻殷氏張廷柏聘妻潘氏沙上蘭聘妻楊氏均未嫁夫亡守貞俱康熙年閒)
(旌)蔡芳表妻張氏(沛縣人夫亡殉節同縣郝修妻封氏亦夫亡殉節俱康熙年閒)
(旌)周文柱妻薛氏(邳州人夫亡家貧紡績養姑撫孤成立同州烈婦王在豐妻龔)
(氏高華宗妻張氏黃妻陳氏鄭瑞妻宋氏均夫亡殉節貞女陳天琚聘妻王氏聞訃自盡俱康熙)
(年閒旌)施灝妻葉氏(宿遷人順治五年榆園賊突至執氏翁欲殺之氏紿賊有金覆)
(井側因詣井上投井中大罵賊下巨石擊死之翁得免同縣烈女馬大達聘妻王氏馬京龍聘妻王)
(氏臧高飛聘妻高氏俱康熙年閒旌)王所相妻周氏(睢寕人順治十年膠寇陷)
(城執氏欲汚之氏大罵被殺同縣仝鉋妻某氏以夫戰死自縊朱錦妻楊氏朱鍾妻汪氏又胡氏女)
(朱氏女俱遇寇不辱死節婦李滋妻房氏俱康熙年閒旌)朱鵬翮妻章氏(蕭縣)
(人夫亡守節同縣吳基豫妻任氏朱灝妻李氏張濂妻徐氏均夫亡守節俱雍正年聞旌)紀
鼎耀妻汪氏(碭山人夫亡守節同縣龐猶龍妻臧氏汪在沺妻張氏黃瑞璋妻汪氏均)
(夫亡守節俱雍正年閒旌)張悅三妻廉氏(沛縣人夫亡守節同縣陳儀妻孟氏)
(張奕認妻某氏王玉衡妻郝氏均夫亡守節列女魏氏名小榮於野樵採鄰人孟某逼之女以死拒)
(是夕自縊俱雍正年閒旌)宋鎰美妻潘氏(邳州人夫亡守節同州胡文英妻熊)
(氏白其音妻戴氏華文祥繼妻王氏華宫秀妻劉氏華宫美妻王氏衡士基妻童氏衡士鑑妻曹氏)
(馮祖眷妻丁氏張龍黻妻展氏李大方繼妻高氏許維安妻崔氏婁士強繼妻林氏葛天宜妻吳氏)
(葛天振妻郡氏王繪章妻周氏均夫亡守節俱雍正年閒旌)蔡瑚妻程氏(宿遷人夫)
(亡守節同縣陸奮鳴妻高氏朱緩妻程氏均夫亡守節烈婦周玉妻沙氏守正捐軀俱雍正年閒)
(旌)邱園進妻湯氏(睢寕人夫亡守節同縣馮康運妻高氏邱園枚妻張氏王世臣)
(妻夏氏卓宏建妻王氏謝超妻邱氏均夫亡守節俱雍正年閒旌)袁度妻董氏(銅山)
(人夫亡守節同縣韓元皓妻杜氏趙傳妻王氏韓宏大妻王氏韓文妻王氏周宗周妻朱氏許鴻恩)
(妻蘇氏楊國棟妻鄭氏張大成妻辛氏張恒妻黃氏袁鑑妻朱氏劉鼎妾許氏彭崑妻楊氏李彬妻)
(房氏張廣琦妻劉氏吳宜妻岳氏李清理妻杜氏段如璜妻薛氏蔣惟清妻吳氏張大智妻李氏吳)
(光祚妻陳氏孫世瓚妻王氏李九經妻官氏劉王章妻林氏劉士懿妻趙氏陳汝梅妻李氏孫志縉)
(妻汪氏周欽妻張氏耿永妻王氏魏芳妻劉氏張岐妻李氏柴君臨妻喬氏劉珮妻燕氏姜調濟妻)
(朱氏張綸妻權氏趙雲錦妻黃氏馮淳妻楊氏馮溥繼妻王氏張彦珍妻夏氏劉子萬妻陳氏徐體)
(忠妻許氏李文炯妻丁氏咎如珍妻吴氏均夫亡守節烈婦趙文賢妻吉氏吳承文妻劉氏均夫亡)
(殉節烈女周氏未嫁夫亡殉烈俱乾隆年閒旌)朱勇妻楊氏(蕭縣人夫亡守節同)
(縣李竤妻孟氏任湯卿妻縱氏任國鏐妻岳氏張應龍妻吕氏朱觀瀾妻祁氏岳重親妻武氏蔣峒)
(妻仕氏侯允仲妻周氏許九公妻劉氏李枝茂妻黃氏王玉緯妻任氏縱毓亘妻列氏徐煊妻王氏)
(羅某妻王氏武志高妾劉氏路仁野妻黃氏郭某妻彭氏李二妻王氏吳克寬妻李氏均夫亡守節)
(貞女王氏賈氏張氏均未嫁夫亡守貞俱乾隆年閒旌)王之彬妻李氏(碭山人夫)
(亡守節同縣吳常妻劉氏陳嵋妻孫氏張維則妻李氏李濟舟妻徐氏唐宏遠妻李氏徐鑰妻吳氏)
(徐法輅妻賈氏王鳳山妻徐氏范德謙妻邵氏均夫亡守節貞女何氏秦氏均未嫁夫亡守貞俱乾)
(隆年閒旌)劉吉士妻聶氏(豐縣人夫亡守節同縣劉永序妻葛氏孫錫留妻劉)
(氏劉棟妻丁氏曹擢妻張氏周存妻曹氏劉路妻張氏張克成妻許氏曹昌泰妻蘇氏均夫亡守節)
(烈婦胡永清母李氏陳文進妻張氏均夫亡殉節烈女李氏未嫁夫亡殉烈俱乾隆年閒旌)王
永茂妻郝氏(沛縣人夫亡守節同縣郝倬妻朱氏燕瑞妻朱氏朱奕閟妻柴氏張文林)
(妻曹氏魏天礿妻王氏王略妻鄭氏卓開祿妻丁氏俞宗凖妻朱氏閻城妻蔡氏顧純繼妻葉氏張)
(現妻王氏韓禐妻葉氏郝英才妻孟氏魏文錦妻李氏徐禮妻史氏李成杭妻石氏均夫亡守節烈)
(婦王小報妻李氏某妻馮氏張宗瑞妻王氏丁柱妻耿氏均夫亡殉節俱乾隆年閒旌)王子
偉妻馮氏(邳州人夫亡守節同州孟與統妻韓氏戴濟源妻張氏薛挺秀妻花氏周麟妻)
(薛氏趙起志妻顧氏周世翰妻賀氏周綸妻張氏楊翀妻朱氏黃云妻顧氏吳忝周妻陳氏姚暟妻)
(朱氏韓炎妻湯氏郭之瑾妻王氏湯聘尹妻王氏周嵋妻楊氏王文作妻宋氏王相昇妻李氏沙岱)
(繼妻桑氏周繹之妻陳氏姚廷瑄妻高氏楊霖妻沙氏許有孫妻周氏黃宗聖妻馮氏劉䤴妻張氏)
(王之琦妻陳氏解奪妻曹氏王可欽妻馮氏孫其和妻張氏劉永錫妻丁氏馮汝欽妻陳氏宋榮祖)
(妻潘氏許璧孫妻周氏袁秀妻陳氏金檠妻董氏許為科妻王氏華堯彩妻潘氏均夫亡守節烈婦)
(吳伯平妻高氏夫亡殉節貞女梁氏未嫁夫亡守貞俱乾隆年間旌)鄒麟趾妻臧
氏(宿遷人夫亡守節同縣張星焯妻羅氏蘇琅妻朱氏葉亦高妻李氏徐炘妻許氏陳景運妻陸)
(氏曹敏妻蔡氏高鵁鳴妻吳氏高鵠鳴妻臧氏張從誼妻齊氏李標妻沈氏張琈妻陳氏陳懷京妻)
(王氏韓曦妻倪氏華良玠妻周氏蔡若松妻朱氏孫遠柔妻陳氏蔡璠妻陸氏蔣鳳詔妻趙氏劉大)
(登妻陳氏陳某妻張氏郭得妻郭氏王誼妻翁氏張大受妻施氏高志妻徐氏蔡良構妻李氏均)
(夫亡守節烈婦馬某妻劉氏王玉客妻葛氏吳㬢妻姜氏羅鈁妻臧氏陸燮妻王氏均夫亡殉節貞)
(女趙氏崔氏均未嫁夫亡守貞俱乾隆年閒旌)邱雲鼎妻劉氏(睢寕人夫亡守)
(節同縣杜柱妻王氏邱峋妻朱氏鄭紹恩妻靳氏楊文進妻魏氏胡璿妻郭氏仝淇洙妻王氏李瓚)
(妻仝氏仝之砇妻王氏邱夢鰲妻王氏趙廷璵妻余氏陳霞妻吕氏吕永秀妻胡氏吳應昌妻孫氏)
(王雲上妻衡氏王榮祚妻陳氏王雲超妻高氏周山高妻高氏張鴻宗妻路氏劉質粲妻朱氏王承)
(謨妻仝氏沙恕妻朱氏周鏡妻仝氏王朱妻仝氏朱培堅妻王氏陳廣惠妻劉氏王如會妻周氏徐)
(正己妻周氏邱峒妾王氏吳文蔚妻吳氏何珠妻王氏劉克信妻薛氏袁鍾妻朱氏邱雲樞妻金氏)
(趙成登妻邱氏朱學沂妻王氏朱學仕妻胡氏朱學泗妻佟氏程文度妻謝氏仝錚妻胡氏沈鎬妻)
(王氏均夫亡守節烈婦沈克亮妻張氏曾環妻葛氏陳西田妻李氏郭士禮妻李氏陳廣會妻劉氏)
(湯承祖妻王氏邱雲觀妻朱氏王存道妻夏氏王光祖妻陳氏秦瑋妻張氏均夫亡殉節貞女王氏)
(仝氏均未嫁夫亡守貞烈女鮑氏吳氏均未嫁夫亡殉烈俱乾隆年閒旌)馮得妻曹
氏(銅山人夫亡守節同縣岑和妻張氏夏某妻郭氏吳兆魁妻張氏王某妻杜氏趙俊妻林氏錢)
(興宗妻姜氏劉琯繼妻王氏王焅妻丁氏盛朝相妻胡氏王宗稷妻吳氏均夫亡守節烈婦李榮甲)
(妻何氏夫亡殉節貞女沈可銘聘妻鄭氏李繼昌聘妻張氏歐陽紹孔聘妻周氏曹秉亮女孫燦女)
(徐萬榮妹王洪仁女均未嫁夫亡守貞俱嘉慶年閒旌)劉傳妻馮氏(蕭縣人夫亡殉)
(節同縣節婦李繼有妻張氏任嵩齡妻王氏朱熾妻縱氏王學曾妻吴氏孟毓寬妻縱氏任豐垣妻)
(王氏李邦典妻陳氏郝達尊妻李氏均夫亡守節貞女杜節聘妻包氏蔣氏女四姐孟傳江女又尼)
(僧元恩俱嘉慶年閒旌)孫超凡妻劉氏(碭山人夫亡殉節同縣王惠媳程氏孫大)
(妮李增妻周氏孫抱朴妻王氏李桐妻王氏均夫亡殉節俱嘉慶年閒旌)王峻嶺妻
郟氏(豐縣人夫亡服毒死同縣節婦王家麟妻周氏王素雲妻周氏王寅妻陳氏李三畏妻周)
(氏師道民妻李氏李桐妻張氏均夫亡守節貞女單景愈女兩姐程寬亮女令姐朱得倉女王珠女)
(渠得雋聘妻蔣氏均未嫁夫亡守貞俱嘉慶年閒旌)李嘉貞妻鹿氏(沛縣人夫)
(亡殉節同縣節婦韓玉圃妻李氏趙師佑聘妻李氏邱畬妻趙氏封履成妻郝氏劉相坤妻吳氏朱)
(尊洵妻封氏黃淇妻蔡氏韓樹芳妻周氏王均妻李氏孔繼善妻張氏謝永泰妻孔氏蔣大聚妻史)
(氏趙景宣妻劉氏周克亮妻張氏獨梅妻楊氏卓喬妻張氏朱文魁妻卓氏蔡泰連妻魏氏孟興基)
(繼妻張氏均夫亡守節俱嘉慶年閒旌)劉兆泰妻曹氏(邳州人夫亡殉節同州節)
(婦王林妻馮氏韓瑞光婢王秉孝妻許氏馮振東妻顧氏莊效陵妻王氏張浦妻龍氏王建功之妻)
(吳氏陸伉妻黃氏魯沛妻石氏陳嘉耜妻郁氏許方棟妻包氏均夫亡守節貞女張久嘲聘妻王氏)
(張綺聘妻許氏段文知女朱士惠聘妻游氏均未嫁夫亡守貞俱嘉慶年閱旌)陸從宸
聘妻高氏(宿遷人年十四過門為養媳從宸病殁哀痛絕粒翁姑勸慰乃止及姑卒氏遂)
(投繯自縊同縣節婦熊正綱妻張氏陳體兌妻王氏蔡仙露妻陳氏臧兆袚妻林氏王守義妻張氏)
(高虎文妻張氏陳永年妻蕭氏陸維哲妻張氏李輝璜妻臧氏倪景儒妻吳氏費存璜妻朱氏郭治)
(妻徐氏朱金妻李氏陳啓隆妻周氏尹天成妻朱氏于天球妻徐氏高豹奇妻臧氏于文魁妻高氏)
(江桂妻馬氏袁宏昌妻王氏高理妻王氏王在繼妻華氏徐麟書妻羅氏方士楷妻周氏陸紹楮)
(妻董氏徐訡妻顧氏苗文炳妻馬氏均夫亡守節烈婦蕭克長妻張氏劉京正妻鍾氏陳懿春妻倪)
(氏靳明玉妻徐氏陳光偉妻徐氏王膺灝妻陳氏陸尚元妻李氏吳兆成妻蔣氏徐詩敏妻李氏施)
(憲廷妻蘇氏卓思朗妻馬氏陸從公妻王氏沈維瀚妻陳氏徐奉階妻張氏沈騰驤繼妻朱氏徐都)
(妻陳氏均夫亡殉節貞女高達天聘妻馬氏未嫁夫亡守貞烈女房宗琛聘妻陳氏許鵬聘妻張氏)
(羅樹梓聘妻賀氏蔡聿麟聘妻馬氏張孝城聘妻萬氏唐大試聘妻范氏蔡聿習聘妻陸氏張泰來)
(聘妻王氏紀大鵬聘妻卓氏均未嫁夫亡殉節俱嘉慶年閒旌)王庭筠聘妻沈
氏(睢寕人夫亡聞訃自縊同縣節婦陳伯安妻同氏朱榮宋妻劉氏江嗣祿妻曹氏秦金如妻王)
(氏王浚民妻孫氏魏開運妻劉氏孫楚妻李氏均夫亡守節烈婦尹廷茂妻吳氏江尚業妻張氏楊)
(承修妻朱氏均夫亡殉節俱嘉慶年閒旌)
︹仙釋︺︹商︺彭祖(虞翻曰名鏗彭姓封於大彭神仙傳云彭祖諱翦帝顓頊之元孫殷末年已七)
(百六十七歲而不衰老遂往流沙之西系本作籛鏗)︹周︺蜎子(名淵楚人老子弟子師古曰蜎)
(姓也藝文志道家蜎子十三篇)琴高(居香城泗水中善鼓琴行彭蜎之術浮游梁碭閒二百餘)
(年後入碭水取龍子乘赤鯉出入)鶡冠子(楚人居深山以鶡鳥羽為冠藝文志道家鶡冠)
(子一篇)長盧子(楚人藝文志道家長盧子九篇)︹秦︺圯上老人(張良匿下邳嘗)
(步游下邳圯上有一老人衣褐至良所直墮其履圯下顧謂良曰孺子下取履良取履跪進父曰後)
(五日平明與我期此五日平明良往父已先在怒曰與老人期後何也去後五日早會五日雞鳴往)
(父又先在復怒去五日良夜半往父喜出一編書曰讀是則為王者師後十年興十三年孺子見濟)
(北榖城山下黃石即我也遂去不見視其書乃太公兵法後十三年良從高帝過濟北果得穀城山)
(下黃石取祀之)︹晉︺王元甫(沛人學道於赤城霍山服青精石飯得吞日精丹景之法内見)
(五臟晉永和元年正月乘雲駕龍白日昇舉為中嶽真人)︹南北朝︺︹宋︺彭宗(彭城人年)
(二十服業於杜冲乃棲真味道精貫天人嘗從師採藥忽墮谷中又為蛇嚙曾無愠色冲乃授丹經)
(五千文宗寶而修之洞暢幽漠能三晝夜為一息或一年不動人以為死及起顔色愈鮮山中毒蛇)
(猛獸見之皆馴伏後為太清真人)︹元︺洞真子(姓邱壯年學道曾游碭山建聚仙宫後游)
(京師賜號寶巖太師延祐中邀里中故舊會茶訖託以他往告别次早人見其向西去弟子啓戶視)
(之已羽化矣)主桂(與道士共上碭山言此有丹砂可得數萬斤長吏知而封之砂飛出如火)
(乃聽桂取焉邑令章君明亦得神砂飛雪之術服之與桂俱仙去)
︹土産︺鐵(漢書地理志彭城沛有鐵官唐書地理志彭城有秋邱鐵冶宋史地理志彭城利國監生)
(鐵冶明一統志鐵盤馬山出)綾絹(禹貢徐州厥篚元纖縞唐書地理志徐州貢雙絲綾絹綿)
(紬布)石(漢書地理志碭山出文石唐書地理志徐州貢刀錯紫石)五色土(禹貢徐州貢惟)
(土五色元和志州貢五色土各一斗寰宇記土赭山出)石灰(明一統志白土鎮出宋蘇軾為)
(守日取以冶鐵犀利非常)藥(明一統志有大戟沙蓡何首烏威靈仙芫花府境俱出)
大清一統志
太倉直隸州(在江蘇省江寕府東南五百六十里蘇州府東北一百二十里東西距二百一)
(十里南北距一百六里東渡海至崇明縣東大海二百里西至蘇州府新陽縣界一十里南至松江)
(府上海縣界六十六里北至蘇州府昭文縣界四十里東南至松江府上海縣界一百二十里西南)
(至松江府青浦縣界六十里東北至海七十里西北至蘇州府常熟縣治一百里本州境東西距一)
(百六里南北距一百九里東至海崇明縣界七十里西至新陽縣界三十六里南至鎮洋縣界一里)
(北至昭文縣界一百八里東南至鎮洋縣界一里西南至崑山縣界二十里東北至崇明縣界一百)
(三十里西北至昭文縣界四十里自州治至京師二千八百四十里)
︹分野︺天文斗牛分野星紀之次
︹建置沿革︺禹貢揚州之域漢會稽郡婁縣地後漢屬
吳郡三國吳於其地置東倉太倉之名或始此梁
天監時分婁縣為崑山縣地隋以後因之宋屬平
江府元為崑山州地屬平江路延祐元年移州治
此至正十一年州仍還故治復為崑山州地明初
置太倉衞洪武十二年置鎮海䘙宏治十年割崑
山常熟嘉定三縣地置太倉州屬蘇州府
本朝因之雍正二年升為直隸州屬江蘇省領縣四
鎮洋縣(附郭分治南偏東西距八十里南北距十三里東至海崇明縣界七十里西至蘇州)
(府新陽縣界十里南至嘉定縣界十二里北至本州界半里東南至寶山縣界三十六里西南至嘉)
(定縣界二十里東北至本州界三十六里西北至新陽縣界十八里本太倉州地本朝雍正二年)
(升太倉州爲直隸州於州析置鎮洋縣屬焉)崇明縣(在州東北一百三十里東西距一百)
(二十七里南北距五十二里東至高頭沙大海一百二十里西至施翹河口七里南至海七里過海)
(至本州界五十里北至永安沙大海四十五里至通州界四十五里東南過海至嘉定縣界約四十)
(里西南過每至本州界約四十里東北至廖家嘴大每三百里西北至海門廳約五十里唐爲海中)
(沙州五代時楊吳置崇明鎮屬通州海門縣宋嘉定十五年置天賜鹽場屬准東制置司元至元十)
(四年升爲崇明州屬揚州路明洪武二年降州爲縣八年改屬蘇州府宏治十年置太倉州以縣屬)
(焉本朝因之)嘉定縣(在州南三十六里東西距四十二里南北距六十六里東至寶山縣)
(界十八里西至蘇州府新陽縣界二十四里南至松江内上海縣界四十八里北至鎮洋縣界十八)
(里東南至寶山縣界二十四里西南至松江府青甫縣界四十八里東北至寶山縣界十八里西北)
(至鎮洋縣界十八里漢婁縣地梁信義縣地隋唐爲崑山縣疁城鄉宋嘉定十年析置嘉定縣屬平)
(江府元元貞元年升嘉定州屬平江路明洪武二年復為縣屬蘇州府本朝因之雍正二年改屬)
(太倉州)寶山縣(在州東南九十里東西距四十一里南北距六十四里東至大海一里西)
(至嘉定縣界四十里南至松江府上海縣界四十里北至鎮洋縣界二十四里東南至上海縣界三)
(十六里西南至上海縣界五十里東北至海一里至崇明縣海岸百里西北至鎮洋縣界四十八里)
(本嘉定縣吳淞所地本朝雍正二年析置寶山縣屬太倉州)
︹形勢︺前横婁江東接巨海(州志)三面阻海實吳之北境
(嘉定縣志)斥鹵衍沃中海而居非舟楫不能到(名勝志崇明縣)
︹風俗︺敦本畏刑崇文重恥士不負荷民服農賈(明龔時憲)
(太倉考)俗尚氣節好清議安土不好遠遊(舊志)樓櫓萬
艘據要衝於海道(方輿勝覽)東薄於海捍海作邦(元楊廉夫)
(記)
︹城池︺太倉州城(周十里有奇門八水門三濠廣八丈元至正十七年築本朝雍正年間)
(修乾隆二年三十二年三十五年五十九年重修鎮洋縣附郭)崇明縣城(周四里有奇門)
(五濠廣九丈明萬歷十一年築本朝順治十六年修康熙十四年雍正十年乾隆元年重修)嘉
定縣城(周九里有奇門四水門三濠廣一十三丈宋嘉定十二年築元至正十七年甃甎明)
(嘉靖三十二年改建本朝順治九年修康熙十年二十三年雍正七年乾隆二十四年重修)寶
山縣城(周四里門四水門一濠廣六尺舊為吳淞城明嘉靖中改築本朝康熙九年修五)
(十七年重修雍止二年置縣即其地為城)
︹學校︺太倉州學(在州冶西南明正統元年建太倉衞學宏治十年改州學本朝順治八)
(年修十七年康熙二十三年五十年乾隆二十八年五十九年重修人學額數十八名)鎮洋
縣學(附州學内入學額數十二名)崇明縣學(在縣濠外東明天啟二年建本朝)
(順冶十五年修康熙三年雍正五年乾隆七年十四年二十五年重修入學額數二十名)嘉定
縣學(在縣治南一里宋嘉定十一年建木朝順治十二年修康熙六年雍正十二年重修入)
(學額數十三名)寶山縣學(在縣東南隅先是與嘉定共學本朝乾隆十二年另建入學)
(額數十二名)婁東書院(在州學西本朝乾隆十七年建五十九年修)陳安道
書院(在小北門外本朝康熙二十五年建)瀛洲書院(在崇明縣學宫西北本)
(朝乾隆五年建嘉慶二年移建城北街)當湖學院(在嘉定縣學宫東本朝乾隆三十)
(年建嘉慶二年修按舊志載太倉有白公講院崇明有西沙書院嘉定有練湖書院明德書院清)
(廉書院今俱廢謹附記)
︹戸口︺(原額人丁十七萬三千三十七今滋生男婦大小共一百七十七萬二千二百三十名口又太)
(倉衞屯丁二千三十一名口又鎮海䘙屯丁三千五百七十四名口)
︹田賦︺(田地共三萬九千一百九十七頃六十六畝七分五釐有奇額地丁正雜銀二十六萬九千八)
(百七十六兩三錢五分五釐米十五萬三千二百九十二石九斗一升七合六勺豆二百十九石一)
(斗一升五合三勺又太倉䘙屯田二百四十三頃二畝九分四釐有奇額徵丁糧銀二千七百六十)
(四兩七錢一分六釐米二千二百三十六石二斗三升四合五勺又鎮海䘙屯田一百八十六頃一)
(畝四分二釐有奇額徵丁糧銀二千三百八十五兩九錢三分米二千七百八十三石一斗四升六)
(合四勺)
︹山川︺鎮洋山(在州冶後周三百步明宏治十年知州李端築上有三峯及集仙洞建迎春來)
(仙遊仙三亭祝允明有記今分縣以此山得名)穿山(在州東北五十里去海二十餘里中同可)
(南北行偏山多綠葱至秋盛放名為葱嶺又傳為海中島沈瑩臨海記海虞縣穿山下洞穴高十餘)
(以東有岡身五曰上岡身下岡身歸吳岡身青岡身王家岡身南屬松江之海北抵大江之隂其下)
(皆沙磧螺蚌地宜菽粟又有岡門十三曰彭岡門潘岡門曲岡門大岡門秦岡門應岡門馮岡門金)
(岡門賈岡門邵岡門吳岡門顧岡門丁岡門其地勢皆高峻與常州相等明趙霖治水狀常熟福山)
(而下有沙岡二百八十餘里以限滄𬈑岡身間有港浦一百五十餘處以洩太湖水)抛沙墩
(在州北十五里高十餘丈周百餘畝又逃鹿墩在州北十二里傍吳塘岸)竹薄沙(在崇明縣)
(東南七十餘里即南沙盡處外爲大洋内爲内海其西南與松江高家嘴相對爲内海之南門海舟)
(道由洋山入吳淞江必自此從楊家路沿海而北吳淞江正當其衝海道東南之險也又有爛沙小)
(團孫家白蜆縣前等沙與南沙竹薄舊皆錯列海中今漲合爲一南北長百四十餘里東西闊四十)
(餘里居民藝植悉成沃壞)南沙(在崇明縣南七十里一名長沙與竹薄沙相接縣志長八十里)
(廣十餘里多菽粟&KR0841;葺之利西北接宋信嘴明嘉靖九年長沙民王艮等作亂據南沙尋討平之因)
(建南沙守禦官軍營)營前沙(在崇明縣北為大江入海之口明嘉靖三十六年倭冠登營前)
(沙官軍敗却之相接又有山前沙)蒲沙(在崇明縣北相近有小隂沙接海門廳界其東又有)
(扁担沙)平洋沙(在崇明縣北舊名半洋沙其相近有馬腰沙明宏治十五年縣民施天泰)
(鈕東山作亂據二沙事平改半洋為平洋馬腰為馬鞍初平洋沙與長沙中隔海面十餘里本朝)
(順治十一年提督梁化鳳規度水勢議建長隄恍愡若有神教之者見糟粃浮楊水面輒循其迹下)
(竹落犍石菑至康熙二十四年三月隄成建龍王閣樹碑記其事又西有登舟沙對蘇州府常熟縣)
(境海防考登舟沙為福山白茆之門戸又西北有伏龍沙萬歷中新長近江北狼山)東沙(在崇)
(明縣東北相接有西沙蘇州府志唐武德間海中忽湧二洲謂之東西二沙縣志後漸積高廣漁樵)
(者依之遂成田廬五代時為顧浚沙東接姚劉北望三沙)姚劉沙(在崇明縣東北六十里蘇)
(州府志宋時續湧一沙與東沙接稱姚劉沙嘉定中置天賜鹽場於此即崇明舊治也建炎間有姚)
(劉姓者避兵於此因稱姚劉沙元因置州治焉)三沙(在崇明縣東北蘇州府志宋建中靖國初)
(又湧一沙於姚劉沙西北曰三沙鼎立海心亦謂之崇明沙紹興初盜邵青聚黨於崇明沙將犯江)
(隂劉光世遣王德浤平之縣志在姚劉沙西北五十里爲一邑中土又二沙在三沙東北舊爲縣城)
(外護又東北有三爿沙從三爿沙而西南則爲縣後沙及三沙平洋吳家等沙近蘇州府常熟縣許)
(浦福山界西北則由扁担沙營前沙近大江海門界)縣後沙(在崇明縣東北舊縣志明嘉靖)
(四十四年倭寇據縣後沙總兵郭成擊敗之海防考三爿之北扁担沙爲重三爿之南縣後沙爲重)
新竈沙(在崇明縣東北舊縣東南東連大海爲各沙門戸縣志自新竈而西達宋信嘴可不)
(由竹薄逕達劉河)海(州境俱東濱海去州城鎮洋縣東北七十里嘉定縣東北五十里寶山縣)
(東一里南接松江府上海縣界崇明縣懸居海中北接通州界舊志嘉定縣海岸東北距崇明止隔)
(一水約五十餘里俗謂之海㳌晉潮州刺史虞潭築防海壘南北互八十餘里障遏潮衝歲久漸圯)
(明洪武三十二年邑人朱六安奏海潮利害工部遣官修築海壘北接蘇州府崑山縣界南跨劉家)
(河長千八百一十丈崇明縣忘縣境四面皆海東接大洋東沙之外有蘇州洋北接大江口南接嘉)
(定縣界爲汎守要地本朝乾隆五十一年鎮洋寶山環海土塘責成松太道每年估築嘉慶十九)
(年土塘外加築石工)大江(在州境東北入海)婁江(自蘇州府崑山縣東流入環州城南)
(而東至七十里天妃宫爲劉河口入海元時海運取道於此俗訛劉家港亦曰劉河今爲鎮洋縣境)
(地水經注松江至三江口分流一江東北入海爲婁江蘇州府志婁港宋時湮淤朝汐不通元時不)
(浚自深朝夕兩汐不數年間可容萬斛之舟於是宣尉朱清創開海道漕運每歲糧船必由此入海)
(州志明永樂二年尚書夏原吉自崑山縣東南下駕浦掣吳淞江之水北達婁江復挑嘉定四顧浦)
(南引吳淞江水北貫吳塘亦由婁江入海宏治四年徐貫復浚婁江自州城南至嘉定縣之外岡嘉)
(靖二十五年知州周士佐築婁江新隄以禦水患通志本朝順治十二年知州白登明因婁江塞)
(開鑿朱涇十四年巡按李森先周登議開劉河中段自鹽鐵至石家塘康熙十年巡撫馬祐題准開)
(劉河淤道二十九里建三閘雍正五年乾隆八年俱重濬劉家港嘉慶二年大挑劉家河自新造橋)
(起至石家塘口止七年復濬按圖自州城北東流一支曰致和塘河至劉河堡西南注婁江入海)
(疑即太倉塘也)松江(自蘇州府崑山縣經松江府青浦縣流入經嘉定縣南三十六里又東經)
(寶山縣西南合黃浦江又東北經縣城東南吳淞口入海宋崇寕二年宗正丞徐確疏松江自封家)
(渡古江至大通浦直徹海口七十四里元大德八年任仁發自上海界浚吳淞舊江抵嘉定石橋洪)
(迤邐入海長三十八里明永樂二年夏原吉浚顧浦南引吳淞江水北貫吳塘注婁江入海正統五)
(年周忱檢視嘉定吴淞江親往江上立表江心督民挑修水得疏洩天順三年巡撫崔恭復浚嘉定)
(吳淞江自卞家渡至莊家涇四千六百七十丈成化十年巡撫畢亨開吳淞江自夏家浦開至西莊)
(家港王鏊姑蘇志嘉定之水發源吳淞江自大姚分支過澱山湖入江灣青浦轉入松江東口亦名)
(吳淞江古之東江也其南為白鶴江亦吳淞之上流西與青龍江合蓋一水也青龍江之北為大盈)
(浦渡頭浦大盈渡頭之中為馮浦又南接黃浦與上海分界嘉定縣志亦名虬江自蘇州府接崑山)
(縣東入縣界接白鶴江口在縣西南四十里又東經顧浦又東經黃浦又東經蟠龍江等浦至縣東)
(南桑家橋接松江府上海縣界又東北合黃浦入海本朝順治十一年浚黃浦至徐公浦七十二)
(里又分浚蟠龍江至許家浜)大通河(在崇明縣東三十里通志又縣西四十里有惠民富)
(民二河八十里有天仙河此富民内地之支河也)北新河(明統志在崇明縣北六十二里)
(海水西流而入與南新河通南新河在縣北五十五里海水北流而入縣志今三沙圯河道亦湮)
符洪(在崇明縣西八里有渡口西南至本州劉河口海面約七十里為往來通道)淡水
洋(在崇明縣東沙東北海水皆鹹此水獨淡又有鹹水洋在東沙東南昏時水沸苦火其水即鹵)
(水通志有水格分濤在縣大洋中水分鹹淡淡水色白鹹水色黑淡水西來鹹水東至每潮轉濤分)
(兩水相激聲若雷霆)顧浦(在州西南五里自嘉定縣西南引吳淞江水北入吉涇又東折而北)
(為戚虞涇經州西南與南鹽鐵張涇横&KR0377;諸水俱北入婁江宋嘉祐紹興間轉運使沈立之趙子瀟)
(先後開浚明永樂正統間尚書夏原吉巡撫周忱亦相繼開浚嘉定縣志顧浦徐公浦吳塘三河形)
(如川字俱南入吳淞江而練祁貫其中又西為安亭涇在縣城西南二十四里接蘇州崑山縣界)
七鴉浦(在州城北三十六里自蘇州府崑山縣流入又東入海一名七了又名七浦宋隆興)
(二年陳彌作開此浦自海浦至李漕涇淳熙元年薛元鼎亦開此浦明正統宏治中重浚姑蘇志太)
(倉之水七鴉浦為大其後崑山之民並湖為斜堰湖水北入白茆南出巴城七浦勢緩流微日就淤)
(塞嘉靖隆慶崇禎中重浚舊志崑山巴城湖與常熟崑承湖諸水匯為七浦塘東流經州城北三十)
(里直塘市又至州東北三十餘里經沙頭市又東繞塗松鎮而東入海南通楊林塘北通白茆港横)
(亙五十餘里自沙頭鎮以西皆名七浦塘其東則曰七丫港本朝康熙五十七年濬雍正六年乾)
(隆六年十一年二十年五十五年重濬)槎浦(在嘉定縣南三十里有上槎中槎下槎三浦)
大盈浦(在嘉定縣西南五十里吳淞江南岸自松江府青浦縣流入注白鶴江)徐公
浦(在嘉定縣西紹興末轉運使趙子瀟議通郭澤塘及此浦明宏治十一年隆慶六年萬歷三十)
(六年屢加疏浚縣志西通安亭涇南接雞鳴塘北接郭澤塘入婁江其雞鳴塘在縣西南二十里)
川沙浦(在嘉定縣東北四十五里南接頭涇港北接施家港又北為五岳塘通黃姚港東入)
(海宋時與茜涇下張七鴉楊林堀浦共為崑山六大浦)横&KR0377;(宋郟亶水利書太倉堽身之東)
(有一塘西徹松江北過常熟謂之横&KR0377;嘉定縣志自縣治中分南曰南横&KR0377;自縣南門經南翔鎮接)
(上槎浦又折而西經縣西南二十七里孫李港口入吳淞江接松江府上海縣界北曰北横&KR0377;自縣)
(北門經婁塘東折而北為東横&KR0377;入婁江接太倉州界州志在州東南貫婁江入吉涇塘北貫七浦)
(入蘇州府常熟縣界)鐺脚港(在州東北受諸涇之水東流入海)青龍港(在崇明縣)
(東港口約十餘處逼縣城下又縣南有斜港直抵本州劉河)渡船港(在崇明縣東南三十)
(里有渡口自此至舊城平洋沙界溝渡海十里又有舊城河在爛沙浜與州境之七鴉及蘇州府常)
(熟縣之白茆相對皆為往來津口)黃涇港(在崇明縣西西至本州璜涇口海面約四十里)
施翹港(在崇明縣北明隆慶中知縣孫裔興創鑿資灌溉蘇州府志施翹河渡至太倉七了)
(港海面四十里通志施翹河西自長沙逶迤逹於袁孫吳三沙此沿海之幹河也)顧涇港
(在嘉定縣東四十里西南接練祁北通川沙港東入海)半涇(在州東三里南入婁江北經湖)
(川楊林通七浦)朱涇(在州東本朝順治十二年知州白登明因婁江淺塞開浚自東濠致和)
(塘起由界涇石婆港湖川塘楊家浜南澛漕抵天妃宫東出婁江口長六十里又旁浚北瀂漕至茜)
(涇鎮之新塘止州人名曰白公渠)茜涇(在州東北三十里西承楊林河東出花浦口入海宋)
(范仲淹葉清臣趙霖皆嘗開浚)匯龍潭(在嘉定縣學宫前明萬歷十六年知縣熊密濬)鹽
鐡塘(在州城鎮洋縣内南一派接嘉定縣界水利書縣沿江北岸三十餘浦惟鹽鐵一塘可直)
(寫水北入楊子江州志經州城中一名内河在城南者曰南鹽鐵又南十二里入嘉定界注吳淞江)
(在城北者曰北鹽鐡又北四十里入蘇州府常熟縣界白茆塘至常州府江陰縣注楊子江張士誠)
(築塞南北水門故城中雖有鹽鐡塘不復直貫南北外城分從東西三水門受水其從婁江北折者)
(俗名倉河嘉定縣志在縣西十五里亦曰西横&KR0377;塘自西練祁經外岡鎮中分北為北鹽鐵經葛隆)
(鎮入婁江南為南鹽鐵南接陸皎浦入吳淞江元時海運從北塘&KR0377;東北入婁江逹海明永樂十三)
(年罷海運以西練祁北鹽鐵為運河)吳塘(在州西三里南貫婁江吉涇入嘉定縣界達吳淞江)
(北貫湖川七浦二塘入蘇州府常熟縣界)湖川塘(在州西北十三里明天順中浚宏治十三)
(年知州李端重濬州志在楊林塘南上承巴城楊林新塘之水西接崑山金雞河東流折南為小塘)
(子貫石婆港南入婁江北穿鹽鐵塘多支流與七浦楊林並横貫州北鹽鐵塘中而此塘逼近城北)
(城西之吳塘城西北三里之古塘俱流匯焉)楊林塘(在州北宋隆興二年陳彌作開楊林)
(浦明嘉靖萬歷崇禎中重浚州志在州西北十二里上承巴城湖東北之水復接七鴉支分南下之)
(水東經新塘又東至州東北八十里之花浦口入海延袤與七鴉浦相對)走馬塘(在嘉定縣)
(東南二十里西通南横&KR0377;南通中槎下槎大場挑樹趙浦諸浦入吳淞江自東迤南接江灣浦一名)
(商量灣又折而東亦入吳淞江明萬歷天啟崇禎間並加開浚)練祁塘(在嘉定縣南自縣治)
(中分東曰東練祁西曰西練祁東自縣東門經寶山縣西北之羅店鎮稍北入海為練祁海口又一)
(支南折而東合馬路塘又東合月浦又東合采淘港入海西自縣西門經外岡西貫吳塘顧浦南入)
(吳淞江又一支折從外岡北合北鹽鐡水北入婁江宋宣和二年趙霖修堀浦至上源開自練祁塘)
(長十二里有奇明嘉靖十九年重浚自城西至外岡鎮十里萬歷四十五年浚東西兩練祁共萬五)
(千八百七十丈姑蘇志又名練川名勝志界縣市中東西長七十二里仰承江水清澈如練故名後)
(江水不通别開梁與潮接非復故時矣縣志練祁塘舊運河為境内之縱水自顧浦東折交於吳塘)
(通外岡入城經縣治前交於横&KR0377;東出過羅店折而東北入海按縣志所云乃東練祁也)婁
塘(在嘉定縣西北一名疁塘西通北鹽鐵東通横&KR0377;)菊花泉(在嘉定縣出楊涇相傳下)
(有泉眼飲之益壽又寶山縣菊花泉在劉家行白蕩中)
︹古蹟︺崇明舊州(在今縣東北本古海中沙地元史地理志崇明州本通州海濱之沙洲宋)
(嘉定間置鹽場屬淮東制置司元至元十四年升為崇明州蘇州府志唐武德間海中湧出二洲即)
(今東西二沙宋時續漲姚劉沙與東沙接壤即今崇明舊治建中靖國初又漲一洲於西北即今三)
(沙鼎立海心所産魚鹽淮浙之民樂居之後各以其利獻於官於是有韓侂冑張循王劉婕妤三莊)
(開禧三年廢韓氏莊嘉定十五年更置天賜鹽場至元十二年省檄揚州知府薛文虎招徕撫輯以)
(其民物阜繁請於朝乞升姚劉沙為崇明縣改崇明鎮為西沙以屬之十四年升為州隸揚州路至)
(正十二年徙治於州北十五里東沙明洪武初改為縣八年改隸蘇州府縣東至大海岸二十里西)
(南至嘉定縣治一百七十里城周九里縣志永樂十九年徙治舊縣北十里秦家村築城正德中縣)
(冶漸圯於海嘉靖八年遷治馬家浜西南築土城二十九年海水嚙城東北隅復移治平洋沙築甎)
(城萬歷十一年城東隅復圯於水十三年遷於長沙即今治縣凡五遷其前三治城郭里居半歸烟)
(海惟平洋沙城遺址猶彷彿云)崇明廢鎮(在崇明縣東北西沙亦名顧浚沙九域志海門)
(縣有崇明鎮舊志五代時楊吳置元至元十四年廢)寶山廢所(在今寶山縣南東北距海)
(西濱吳淞江明洪武三十年建旱寨於此正統元年築城於寨左嘉靖三十六年更名協守吳淞中)
(千戸所後城漸圯萬歷五年改築新城於旱寨北周二里有奇更名寶山千戸所本朝順治初設)
(寳山城守備十八年以海禁徙廢舊志在嘉定縣東南八十里)太倉(即今州治舊曰東倉晉書)
(顧衆傳咸和三年蘇峻遣其黨張健據吳衆自海虞由婁縣東倉與賊戰敗之水利書今崑山縣東)
(地名太倉舊志元至元十九年宣慰朱清張瑄等建議海漕置海運倉於此是時海外諸番交通市)
(易謂之六國馬頭蘇州府志崑山州東三十六里名太倉濱婁江海漕每歲皆由此出延祐九年遷)
(崑山州治焉至正十三年台州方國珍由海道至劉河犯境乃立水軍萬戶府建置寕海定海靖海)
(三千戸所十六年張士誠據吴遣偽將高智廣守太倉尋爲國珍所襲兵退乃築城十七年徙崑山)
(州還故治惟置軍營於此明太祖始置太倉䘙及抽分行木場宏治十年始割崑山之新安惠安湖)
(川三鄉常熟之雙鳳鄉嘉定之樂智循義二鄉置太倉州於比按太倉之名始於宋郟亶水利書)
(於古並無所見舊說或謂春秋時吳王所置或謂漢王濞及吳越錢王所置皆屬臆說即陳伸太倉)
(事蹟所云孫權結好於公孫淵置倉於今武陵橋北者亦無確據也)疁城(在嘉定縣南門外唐)
(有疁城鄉名勝志元時得古冡碑石云唐咸通二年莊府君葬於疁城鄉即此地也今名疁城元設)
(教場於此一名疁塘又名曰婁塘)鴻城(在嘉定縣南越絶書婁門外有鴻城故越王城也去)
(吳縣百五十里姑蘇志塢城在嘉定縣南五十里吳淞江南相傳吳王所築按鴻塢字相類道里)
(亦相近蓋即一城也)滬瀆城(在嘉定縣西南四十里即袁山松城也陸廣微吳地記崑山縣)
(南百九十步有山松城隆安二年為吳郡太守時築以禦孫恩在滬瀆池濱半毁江中縣志在今縣)
(治西南四十里吳淞江南又見上海)新豐鄉(在嘉定縣南三十六里通志宋咸淳中里民築)
(土得石刻曰唐新豐鄉今之黃渡鎮即其地)黃姑村(在州張涇關渡東南三里土人立祠)
(俗呼織女廟廟西有水名百沸河)練祁市(即今嘉定縣治本崑山縣之春申鄉地宋置屬)
(平江府吳志練祁市在府東北四十里嘉定十年知平江府事趙彦橚奏崑山縣治東至練祁市七)
(十里自練祁至江灣又七十里通計一百四十里欲割崑山西鄉之安亭並東鄉之春申臨江平樂)
(醋塘凡五鄉别為一州就練祁要會之地置立縣治以年號為名詔可)樂隱園(在州北沙)
(頭鎮團溪之上元瞿逢祥隱居之所楊維楨有記)東郊園(亦名東園在州東門外明王錫)
(爵種芍藥處孫時敏拓為園水石亭榭皆一時名流所布置)學山園(在州城内明張輔之)
(子灝所築最為名勝)弇山園(在鎮洋縣隆福寺西明王世貞築中㬪三峯曰上弇中弇下弇)
(極園亭林木之勝又有賁園在其西世貞子士驥築又有澹圃世貞弟世懋築)滄江風月
樓(名勝志州故有滄江風月樓在今州治北巷口元之酒館也相傳楊維楨張雨俱飲其上)墨
妙亭(在州城北二里元浙江軍器提舉顧信建信從趙子昂遊得其書即摹諸石因以名亭信)
(好施捨宅為寺今淮雲寺即其故宅亭在寺中)畏壘亭(在嘉定縣西南安亭鎮接崑山縣界)
(明歸有光讀書處自為記)江雨軒(在鎮洋縣東北五十里州志在茜涇元荆門吏目偶桓所)
(居又有滄浪軒)春水船(在州城内武陵穚下元咸陽教諭殷奎讀書處奎有詩云江南何處)
(憶當先先憶我家春水船有酒有花重慶日無風無雨太平年)蝦港(在崇明縣東三沙)楊
涇(在嘉定縣東南十八里元時楊九娘性至孝父命夜守桔橰為蚊所嚙不易其處竟以羸死里)
(人傷而祀之名曰孝女里涇曰楊涇其地廣九里絶無蚊今有孝女楊九娘廟)仙人蹟(在嘉)
(定縣南馬陸村有池如人蹟水旱無盈縮)婁塘古松(在嘉定縣婁塘鎮北野田中大可十)
(圍横亙數畝相傳北宋時物又大銀杏在寶山縣真如鎮南高數丈圍四文餘亦宋時物)古梧
桐(在寶山縣七浦缺口陳氏墓大兩抱高十丈數百年物也海舶在洋中百里外即見此樹)
︹關隘︺張涇關(在州南三里又半涇關在州東三里吳塘關在州西二里古城關在州北三里)
(州志四關元屬水軍都萬戶府明屬太倉衞俱分撥官軍掌守後水道湮塞其半涇等關皆正統七)
(年廢惟存張涇一關鎮海衞撥軍管守今亦廢)七浦巡司(在州北三十六里本朝乾隆)
(二十六年由顧涇移此)甘草市巡司(在州東北七十里又名甘林市東臨大海明洪)
(武七年置巡司令因之)豹貔鎮巡司(在崇明縣北舊志明初置東沙西沙三沙三巡)
(司本朝雍正十二年裁併半洋沙乾隆三十三年半洋沙改屬海門廳移巡司駐此)諸翟
鎮巡司(在嘉定縣本朝乾隆三十四年由南翔鎮移此)雙鳳鎮(在州北二十四)
(里亦曰雙林相傳晉成帝時耕者斵土皆五色得一石函中有石龜二化為雙鳳故以名鄉鎮亦因)
(之)璜涇鎮(在州東北六十里近鎮有涇涇中有石如璜富人欲取為山不能起是山根也)
(明成化間剏鎮)新安鎮(在鎮洋縣東三十六里舊名陸公市接嘉定縣界)沙頭鎮
(在鎮洋縣東北三十六里明時為州第一都會相近有新安鎮)茜涇鎮(在鎮洋縣東北四十)
(里有遊擊守備駐防舊志宋置楊林寨本朝乾隆十一年移州同駐此又元置崑山巡司洪武七)
(年改唐茜涇港口巡司在州東北五十四里成化七年移治東花浦口萬歷中廢)五滧鎮
(在崇明縣東有縣丞駐此)楊家河鎮(在崇明縣東八里又新開河鎮在縣東仙景沙)新
鎮(在崇明縣西三十三里又平安鎮在縣西東阜沙)南翔鎮(在嘉定縣南二十四里范)
(成大吳郡志崑山臨江鄉初掘地得石徑丈餘嘗有二鶴飛集其上久之鶴去不返石上忽有詩云)
(白鶴南翔去不歸惟留空迹在名基因建南翔寺且以名鎮西有白鶴村本朝乾隆三十四年移)
(縣丞駐此)安亭鎮(在嘉定縣西南二十四里接蘇州府崑山縣界)外岡鎮(在嘉定縣)
(西十二里為水陸要衝)高橋鎮(在寶山縣東南四十里清浦港之尾南接松江府上海縣)
(界北至海西瀕吳淞江舊志明洪武十九年建堡城鎮海䘙分軍防守三十年又建寨與堡城對峙)
(太倉衞分軍防守今堡廢本朝乾隆二十六年設縣丞駐此)江灣鎮(在寶山縣南二十七)
(里宋初置商量灣寨建炎中改置江灣義兵寨紹興中韓世忠以中軍駐江灣是也淳祐九年又置)
(江灣忠節水軍寨元置江灣巡司明因之今移駐南翔鎮蘇州府志江灣寨在嘉定縣東南吳淞江)
(口巡司在寨東市在寨北)大場鎮(在寶山縣西南三十六里宋時嘗置鹽場於此)顧涇
鎮(在寶山縣西北十二里月浦鎮舊志顧涇在嘉定縣東三十里宋淳熙十二年殿前司奏許浦)
(所管南船移戍崑山顧涇港擇高地建寨寶慶元年許浦都統制吳英申言列戍江海界分渺闊所)
(管隘口惟顧涇最為緊要明初置顧涇巡司後移駐月浦鎮在嘉定縣東二十六里本朝乾隆二)
(十四年裁)羅店鎮(在寶山縣西北三十六里通志元至正間創近海殷富市&KR1185;之盛埒南翔)
太倉䘙(在州城内明太祖所置)鎮海䘙(在州城内明洪武十二年分太倉䘙軍置)
七鴉營(在州東北七十里七鴉港口明初設七鴉把守官軍營築土城今屬劉河營分兵戍)
(守)劉河營(在鎮洋縣東南姑蘇志劉家港北岸海口接嘉定縣境元置分鎮萬戸府至正)
(初又於江南北岸各立萬戶府明初置劉家港巡司正統初設寨成化十八年增立城堡嘉靖四十)
(五年建參將府增作甎城周三里環城浚濠萬歷初改置遊擊營本朝仍設水師遊擊一員沿海)
(防禦故城尋被海潮衝圯康熙六年移駐茜涇鎮冊說舊有劉河所本朝康熙二年并入鎮海䘙)
吳淞營(即今寶山縣治地當吳淞江北岸明洪武十九年置守禦千戸所屬太倉衛築土城)
(周五里有奇門四其地當吳淞江入海之口去海止三里許最為衝要嘉靖初以海潮侵噬東北隅)
(漸傾副使王儀更築土城於舊城西南一里十九年移治土城三十一年甃以甎號曰新城本朝)
(順治初改為吳淞營設副將恊守康熙六年改設參將)塗松市(在州東北三十五里七浦)
(塘之南舊為塗松鎮宋元豐閒去鎮改為市偽吳張士誠嘗築城營兵於此今圯)崇明沙
守禦所(在崇明縣東北東沙舊縣治東南明洪武初置東沙巡司二十年改置守禦千戶所)
(隸太倉鎮海䘙嘉靖中移冶新城三十八年改守禦為都司尋改置參將府本朝順治八年改置)
(崇明營十三年以蘇州水師總兵官移鎮焉為江南重鎮)
︹津梁︺海門第一橋(在州東水關内元至順元年建)安福橋(在州南元天歷六年)
(建下為太倉陳門二塘合流處)木魚橋(在州南門外普濟寺前跨張涇元袁華宅在其側)
陳門橋(在州西南跨陳門涇上一名鎮民橋元至正中建)廣安香花橋(在州)
(北直塘市廣安寺前俗名寺前橋宋紹興中建)義興橋(在州東北沙頭鎮跨七浦塘)武
陵橋(在鎮洋縣西南舊名惠安橋俗名大橋跨致和塘上又西有税務橋)青龍港橋
(在崇明縣東南乎洋沙)闌干橋(在崇明縣南六十里南沙)阜安橋(在崇明縣西四)
(十里東阜平安兩沙交界)萬安石橋(在崇明縣城西二十二里周神廟鎮)大通橋
(在崇明縣北門外跨施翹港)賓興橋(在嘉定縣南學宫前宋淳祐中建明天順中易以石)
(更名青雲橋)虬橋(在嘉定縣西南黃渡鎮跨吳淞江)嚴泗橋(在嘉定縣西南二十)
(六里跨安亭浦接蘇州府崑山縣及松江府青浦縣界)拱星橋(在嘉定縣東北宋嘉定中)
(建)月浦橋(在寶山縣東月浦鎮一名步月元虞集嘗泊舟玩月於此)海音橋(在寶)
(山縣西舊名丁家橋明馬元調記吳淞江守禦千戶所之西三里港曰采淘為練祁之水東合月浦)
(入海處)施翹河渡(在崇明縣西七里西至本州七鴉口海面約四十里舊有斜河渡船)
(港黃家港舊城河界溝闌沙等渡今俱廢)
︹隄堰︺舊城灣月隄(在寶山縣胡巷江東本朝乾隆十三年修)天妃閘(在鎮)
(洋縣東南劉河上距海口十里有天妃祠元海運入海處本朝康熙十年重建二十年修)
︹陵墓︺︹宋︺郟亶墓(在太倉州大北門内)孫察墓(在嘉定縣集仙宫旁為葬衣冠之所)
︹元︺秦玉墓(在州城西吳塘上)張溥墓(在州境)︹明︺毛澄墓(在州城北)
王忬墓(在州城東子世貞世懋附葬)章黼墓(在寶山縣十都孫家浜)沈輔
墓(在寶山縣八都戴家浜)侯峒曾墓(在寳山縣)
︹祠廟︺二卿祠(在州學内祀明周文襄忱崔莊敏恭)平江伯祠(在州治天妃宫之左)
(祀明陳瑄)孝友先生祠(在崇明縣舊州學内祀元秦玉)愍忠祠(在崇明縣東祀)
(明知縣唐一岑)忠孝祠(在嘉定縣東祀宋忠臣孫察姚舜元孝子龔明之沈輔沈珵後續入)
(明忠臣徐鏊孝子歸可正)三賢祠(在嘉定縣西祀明知縣陳克宅萬思謙張守直)世忠
廟(在州治雙鳳鎮祀吳越王錢鏐一門五王)織女廟(在州城南七里黃姑塘)龍王
廟(在崇明縣西關外長沙向建城中城隍廟右以西海坍廹康熙三年移建天妃宫北)杜拾
遗廟(在嘉定縣十五都祀唐杜甫)
︹寺觀︺聖像寺(在州六河市僧仲殊記云吳僕射徐真捨宅建晉建興二年得汎海二石佛因)
(名按吳無僕射仲殊記誤)隆福寺(在州城西門長春橋北舊在武陵橋梁天監四年建)
(稱報恩院宋大中祥符元年改今額明洪武十三年改為鎮海䘙十四年復建寺前有放生池)香
林寺(在州西北古塘灣舊名香雲寺本朝順治十七年寺僧行聞至京隆安寺值世)
(祖章皇帝臨幸得見問此僧係何處住持僧以太倉香雲寺奏上以香雲不若香林因改今)
(名康熙十二年禮部劄製香林寺扁額給寺)海安寺(在州城西北武陵橋西梁天監中尼)
(妙蓮建庵宋建炎四年里人郟承直捨宅重建寺)法輪寺(在州北雙鳳鎮東晉咸和六年)
(支遁掘地得二石龜化為鳳因建初賜額雙鳳宋祥符元年改今名)廣安寺(在州北三十里)
(直塘市唐乾元初建名寶林寺宋祥符元年改今額)興教寺(在崇明縣東張成港北唐光化)
(中終南僧妙鞏建宋寶慶中遷於平等村明永樂中徙道安鄉萬歷中徙南沙今遷新河鎮西)慈
濟寺(在崇明縣東南隅河泊所東宋淳祐二年建今遷新城學宫左為祝釐習儀之所)寶
慶寺(在崇明縣舊縣治北宋寶慶元年建元至正中遷建縣治南十五里有文天祥海上瀛洲)
(遺篆)雲翔寺(在嘉定縣南二十四里舊名南翔寺梁天監中始作精舍宋紹聖中賜額白鶴)
(南翔寺中有尊勝陀羅尼經石幢二一立於唐咸通八年一立於乾符二年本朝康熙三十九年)
(御賜今額)菩提寺(在嘉定縣西南安亭鎮吳赤烏二年建宋開寶間改賜今額)
保安寺(在寶山縣沙浦梁天監中恒智禪師遊此聞蘆葦中有猛獸因趺坐經旬有老叟饋)
(食見二虎馴狎左右里人建庵居之宋嘉定中改為寺)天妃宫(在崇明縣西關外施翹河)
(宋元祐崇祀於閩元漕運著靈加封天慶後歲賫香旙下漕司祭之明洪武改妃神號皇封聖妃永)
(樂七年復今號祭勅主水宫春寶旙諭秋崇祀)
總纂官(臣)王廣蔭恭纂輯
前提調官(臣)張日章恭覆輯
校對官(臣)賀式韓恭校恭覆校
大清一統志
太倉州(二)
︹名宦︺︹宋︺常楙(理宗時知嘉定縣歲大水勸分和糴按籍均敷發運使王爚提點刑獄孫子秀)
(俱特薦於朝)︹元︺伊埒哈雅(舊作月里海牙蒙古人皇慶間崇明州達嚕噶齊時兩淮)
(運使簽州民為竈丁伊埒哈雅勿聽運司督之再三終堅持不可事遂寢歲旱出舍寶慶觀齋宿禱)
(雨妻死不歸視舍殮謂家人曰天不雨我且無用生况妻子乎甘雨隨至時以為誠感所致)尚
實烏葉(舊作山山武毅蒙古人至正間崇明州達嚕噶齊時海多盜寇閭井騷然尚實烏業)
(率兵勦捕賊衆殺復無算羣黨立散)任立(太原人授嘉定知州釋冤獄四十九人歲祲全活饑)
(民六千餘戶)︹明︺劉秩(豐城人洪武間知崇明縣奏減酒税鹽課及塗田三萬石有奇)練
達(新淦人建文間知嘉定縣視事甫三月燕兵渡江從父安被誅達知不免一夕載妻子赴海死)
戴肅(仁宗時為嘉定縣丞惓惓愛民以穴員調山東平陰民乞留帝從之)連俊(邠州人宣)
(德中知崇明縣歲旱正賦缺供俊請以豆麥伐解報可民以為便明年復大祲乃請借常熟官糧萬)
(石賑民全活甚衆海中田坍糧存者悉言於犬吏奏捐之)王銳(建安人宣德中知崇明縣分戶)
(賦為九等别區圖均搖役皆自銳始歲旱蝻復禾稼銳為文禱八蜡神降雨三日蝻遂滅民稱其異)
龍晉(吉水人天順元年由御史左遷嘉定知縣縣境吳淞江鹽鐵塘淤塞晉督丁夫開浚獲一)
(石刻於江岸其文曰得一龍江水通時人皆以為異)王應鵬(鄞人正德間知嘉定縣被召赴)
(京僚佐饋贐一介不取行至淮有持金二鎰布百疋以獻者驚問之曰感恩切骨敢以為獻應鵬笑)
(曰有是哉乃受布一疋仍製以賞篙工其清介類如此)倪宗正(餘姚人正德中由翰林出)
(知太倉州歲大水賑活甚衆復條陳地方利弊六事於朝凡興水利均田税數十年皆用其策)熊
桴(江夏人嘉靖中知太倉州以破倭功再遷蘇州兵備僉事駐太倉公忠多智略大小三十餘戰)
(斬獲甚多屢遷右参政兼副使建崇明福山川沙拓林吳松江五城開楊林瓦鋪虹江白茆四渠民)
(甚德之)胡士容(廣濟人知嘉定縣捕豪惡吏民數十人置之法人情大快婁江石塘久而)
(傾圯士容多方拮据樹以堅木甃以大石為塘四十里直達崑山)馬麟(己縣人嘉靖中知嘉)
(定縣濬練祁塘十五里凡七日而工畢民用不擾世享其利)萬思謙(南昌人嘉靖中知嘉)
(定縣倭寇薄城思謙悉集戌兵相率守禦寇用火攻思謙籲天默禱遂返風兵出擊之寇敗走)張
守直(遵化人嘉靖中知嘉定縣歲祲發帑賑民全活甚衆薄書獄訟俱手自關決不假吏胥凡)
(沙田鹽課及諸宿弊為民害者悉罷黜之)唐一岑(嘉靖中知崇明縣建新城成一岑謀徙居)
(為千戶高才翟欽所阻未幾倭寇突入一岑死事贈光祿少卿建祠祀之)孫裔興(南海人嘉)
(靖中知崇明縣疏濬各沙河漑田萬頃積歲磽鹵盡為膏腴民咸德之)張世昌(新野人萬)
(歷中知崇明縣民竈争訟世昌以法持平無敢譁者築海隄七十餘里捍田萬餘頃)劉士斗
(南海人崇禎時知太倉州與州人張采張溥砥礪名節有政聲)文祖堯(雲南人崇禎時爲太)
(倉學正修文廟整治祭器訓諸生以聖賢之道己而棄官寓荒寺尋歸卒於道諸生卽以寓室)
(爲祠曰思賢廬)
︹本朝︺白登明(蓋平人知太倉州姦胥里豪有犯立置重法境内肅然試諸生以地方利弊纖)
(悉畢陳故摘發無不中隣邑有冤抑者輒訴上官願下州爲理州田高常賴劉河蓄洩爲旱澇備歲)
(久湮塞登明設法濬之州及崑嘉二邑皆賴其利)潘師質(宜春人知嘉定縣時邑蠧衛弁)
(表裏爲姦額外加漕耗若干師質不應羣蠧訟之上官邑人忿甚斃其爲首者憲府窮治其事師質)
(以書繫臂極言漕耗之害爲民父母不能極救請以死謝之遂投秦淮河死)陳愼(文安人順)
(治十年知崇明縣會海潮溢復禾稼愼力請撫臣奏免正供萬八千有奇設法賑恤全活甚衆十六)
(年海寇犯上元崇邑孤懸海外愼練鄉勇措兵餉以死守之築文成壩使兩翼聲勢聯絡民賴以安)
陸隴其(平湖人康熙十四年以進士知嘉定縣縣俗婚喪諸禮俱以侈靡相尚隴其示以限)
(制為政務抑胥吏鋤強梗凡決訟獄輒以至情悱惻相感動踰年訟者絶少催科立甘限法應翰者)
(自限輸若干屆期及半即得宥追呼不擾輸者爭至性淡泊一介不取與上有不合劾去之萬民乞)
(留不得十七年薦舉博學鴻詞十八年保舉清廉官後以御史俸滿應外調遂乞假歸著困勉錄松)
(陽講義三魚堂文集卒祀名宦雍正二年從祀文廟乾隆元年賜諡清獻加内閣學士)
(兼禮部侍郎銜)商奕銓(紹興人康熙間同知太倉州三攝州篆有能聲沙溪鎮劇賊馬張二)
(糾衆肆劫奕銓計擒殲之姦僧一念等尅期侣亂奕銓令城中儆備親率民壯夜擒賊黨次日按簿)
(擒其頭目四十八人條悉不問州境以安尋落職羈太倉貧無以自給卒莾太倉)趙錫禮
(蘭溪人雍正九年進士知太倉州幹練勤敏用法嚴明民不敢犯州治久圯以罰鍰葺而新之)蔡
長澐(漳浦人以官生考授知縣乾隆九年陞太倉州父禮部侍郎世遠理學名臣為時推重長)
(澐守其家傳施之政事勤卹民隱廉正自持後仕至刑部侍郎)冷時松(臨桂人乾隆十年進)
(士知鎮洋縣性廉介明察杜絶苞苴請託吏胥不得夤緣為姦創建婁東書院邑人聞風捐助田畝)
(以資膏火旋調任去士民思之)李仕清(巴陵人乾隆二十年進士知嘉定縣性和平恤民重)
(士藹然有儒者風在任十餘年多惠政卒於官)胡仁濟(大興人乾隆間知實山縣以縣近海)
(洋土塘不足捍禦議築護城石塘自巽淞至車家園一千三百丈悉力經理工未竣以被劾去士民)
(攀留弗得乃立祠以祀而隄防遂得永固)
︹人物︺︹宋︺孫載(嘉定人居練祁市為河中府戶曹歷事三守皆侃侃與爭曲直會察訪使辟為)
(官屬時乾祐縣令不奉行青苗法使載按之載言邑小民貧令實無罪知德清以德化民訟有累年)
(不決者得一言皆盛悟去歷知海沂婺亳諸州皆務大體時號循吏大觀中以朝議大夫致仕從子)
(察以朝散郎使北守節不屈而死)龔宗元(太倉人以鄉貢知句容縣摘發如神楊紘持使)
(節行部號深酷至境曰龔君己治吾往徒擾遂不入仕至都官員外郎)姚舜元(嘉定人為)
(平江府東南副將守吳淞德祐改元冬元師下平江舜元語弟舜賓子應龍曰國家厚澤在人大本)
(未去收合散亡事可圖也元師偏將東巡莫敢犯境會大霧四塞襲兵猝至舜元與舜賓應龍皆死)
(之)︹元︺秦輔之(嘉定人博學能文時嘉邑未有志乘輔之始撰練川志典章文獻爛然具)
(列又著格物擇善錄易經史斷武事要覽忠孝百詠等篇)尤鼎臣(太倉州吏至正末張氏兵)
(入吴州倅奉印降鼎臣阻之不得為其將所繫㗖以美官不屈抶百餘終身錮之)︹明︺顧光
遠(嘉定人從太祖入集慶監太倉軍從征陳友諒督饋運有功歷龍陽太和等州丁憂入京留翰)
(林編大明律復命監造天下均工圖籍始還鄉持服起廣東行省郎中光遠性淡泊食取充口衣僅)
(蔽體居廨無長物)王彝(其先蜀人彝父始卜居嘉定少孤貧讀書天台山師事王禕得蘭溪)
(金履祥之傳洪武初召修元史薦入翰林以母老乞歸坐知府魏觀事與高啓俱被誅所著有三近)
(齋集)秦約(太倉人父玉居崇明孝友工詩洪武初約應召試愼獨箴拜禮部侍郎以母老辭歸)
(再徵詣京師上書言事上悅以約年老難劇任授溧陽教諭御史練則成等薦之稱爲宿學遺老云)
陸安(太倉人洪武初父德甫以所館客事連坐當棄市安求代父刑伏闕哀請許之臨刑從容)
(就刃觀者泣下同時陳元吉亦代父受刑)張泰(太倉人天順八年進士選庶吉士投檢討遷修)
(撰爲人淡泊自守詩名推重藝苑著有滄洲集泰與陸鈛陸容三人少齊名號婁東三鳳)陸鈛
(太倉人天順癸未會試第一廷試第二授編修歷修撰諭德孝宗立以東宫講讀勞遷太常少卿兼)
(侍讀以疾乞歸卒李東陽嘗稱其詩而惜其天不假以年云)陸容(太倉人成化中進士授南)
(京主事進兵部職方郎中西番進獅子奏請大臣往迎容諫止之遷浙江參政罷歸)姜昂(太倉)
(人成化進士知棗強縣授御史偕同官劾方士李孜省忤旨受杖歷知河南寕波皆有聲終福建參)
(政昂在官日市少肉供母而自食菜茹既歸室不蔽風雨粟置則啜麥粥子龍正德初進士歷禮部)
(郎中武宗南巡率同官諫罰跪五日杖幾死歷雲南副使兵備瀾滄姚安三年番漢大治)王倬
(太倉人舉進士知山隂縣累官南京侍郎性孝友歸制家廟割田千畝贍族人倣范文正義田之意)
章輔(嘉定人中年病足絶意進取以六書訛謬乃遵洪武正韻參以三蒼說文玉萹韻會諸書)
(考訂同異編韻學集成十三卷又直音七卷)龔宏(嘉定人成化進士知兖州府正德中為湖)
(廣布政使中貴縱僕從殃民宏盡收繫之黃河溢宏由應天府尹擢右副都御史治之河溢旋止而)
(進工部右侍郎及尚書並領河事河道之設專官自宏始)沈珵(嘉定人母病目䑛之而愈父病)
(傴僂醫欲灼艾鍼之珵試之痛甚固請止父夢神語曰吾感孝子意為汝鍼之鋮而驚汗遂愈後父)
(没廬墓三年又同邑沈輔父病輔與妻瞿氏願減年益父壽及殁廬墓三年宏治中並旌)毛澄
(太倉人生而穎異宏治癸丑進士第一授編修歷官禮部尚書宸濠嘗奏欲令撫按諸臣朝服進見)
(又居母喪脅巡撫孫燧等奏其孝行澄援例據經折之皆罷嘉靖初議興獻王主祀稱號澄據宋儒)
(程頣議前後錄上凡五疏執愈堅稱號遂定主祀事寢卒諡文簡祠鄉賢)歸鉞(嘉定人繼母譖)
(於父杖而逐之父卒母擯不納販鹽市中嘗私向其弟問母致甘鮮正德初大饑鉞迎母奉養每得)
(食先母弟而後已母為感悅族子繡亦業販鹽養母嘗罄資救弟緯於獄人稱歸氏二孝子)徐
鏊(嘉定人業醫供事内殿武宗南巡以其術諫下詔獄謫戍世宗立召還擢御醫守一官三十年)
(以年老求致仕尚書李默疏留之會考詣禮部值同邑徐學謨為吏部郎中引見尚書吳山山曰此)
(武廟時徐先生耶何淹也尋遷院判)周在(太倉人正德進士知寶坻縣忤太監王孜械治之尋)
(還職有薛嗚鳳者附劉瑾蒙罪竄匿在案治之薛賂朱安誣奏復繫獄廷杖尋擢御史嘉靖中桂萼)
(力薦王瓊在疏論瓊陰賊險狠下鎮撫再杖出為吉安推官歷武昌道終浙江參政)王忬(太倉)
(人嘉靖辛丑進士以御史巡按湖廣時大璫鎮承天為民害忬至與約母縱舍人子漁百姓璫懾不)
(敢犯再按順天備禦有方擢僉都御史巡撫山秉會倭起以忬巡視江浙邀擊大創後先告捷會薊)
(遼總督楊博還朝移忬代往尋練兵議起為巖嵩所扼以失事論死天下冤之隆慶初子世貞疏訟)
(詔復其官)王世貞(忬子嘉靖進士好為詩古文官刑部主事遷郎中哭楊繼盛於東市經理)
(其喪失嚴嵩意出為青州副使以父忬下嶽解宫叩闕請救卒不免隆慶初兄弟伏闕訟父冤大學)
(士徐階左右之復忬官世貞意不欲出會詔求直言疏陳八事以應詔尋遷浙江右参政歷進太僕)
(卿萬歷初以副都御史巡撫鄖陽終南京刑部尚書世貞才最高望最顯聲華意氣籠蓋海内與濟)
(南李攀龍等號七才子名更出諸人上所著有弇州四部稿弟世懋嘉靖進士終太常少卿文章與)
(兄齊名)王在復(太倉人嘉靖中倭寇之亂以救父並遇害賜旌)顧存仁(太倉人嘉)
(靖進士歷禮科給事中疏請赦戊臣楊慎馬錄馮恩吕經等召用累年言事譴責之臣且請懲吳璋)
(葉凝秀忤旨廷杖編氓口外穆宗立起歷太僕卿先後條上馬政十三事悉皆報可)龔可立
(嘉定人諸生嘉靖中倭寇之亂以䘙祖母並見殺)趙中行(嘉定人嘉靖舉人勵志節以經)
(濟自負時邑有倭警畫守禦策料敵悉中兩上春官不第有故人官給事中重其才薦於嚴嵩欲授)
(以臨清知州中行聞之夜半促裝南還家居鶉衣藿食絶意仕進)王錫爵(太倉人嘉靖末)
(會試第一廷對第二授編修萬歷初歷詹事掌翰林院張居正奪情將廷杖吳中行等錫爾造居正)
(喪次切責之進禮部右侍郎居正甫歸治喪九卿亟請召還錫爵獨不署名累官禮部尚書兼文淵)
(閣大學士首請禁諂諛抑奔競戒虚浮節侈靡闢横議簡工作帝咸褒納時冊立久不行錫爵切諫)
(不報及為首輔以擬三王並封旨為言官所攻乃自劾三誤乞罷不許歷改吏部尚書進建極殿卒)
(贈太保諡文肅子衡有文名萬歷辛丑進士廷對第二授編修早卒時論惜之)李繼貞(太倉)
(人萬歷進士除大名推官歷遷兵部主事天啟中以典試山東試錄刺魏忠賢坐削籍崇禎初起職)
(方郎中有聲會帝召見奬其有執持因問大將數人而諭以推舉宜慎重繼貞上推陞論功六事多)
(報可力杜請托為羣小所讒以他事詿誤落職尋薦起歷兵部右侍郎兼右僉都御史巡撫天津會)
(詔發水師援遼坐戰艦不具除名未幾急邊才廷臣交薦召為兵部添注右侍郎卒贈右都御史)
張恒(嘉定人萬歷進士歷江西按察副使覃思經術議論深醇往往觝排姚江王氏著有明志)
(集)婁堅(嘉定人經明行修為學者所宗貢於國學工詩文善書法晚與唐時升程嘉燧稱練)
(川三老嘉燧歙人流寓嘉定詳見徽州府志)唐時升(嘉定人師事歸有光得其指授發為)
(詩文咸有矩度好古人奇節偉行及謀臣策士之略嘗決塞上用兵虚實勝負多不爽所著有三易)
(集)張振德(嘉定人以選貢知興文縣兼署長寕時藺賊作亂振德日夜巡城自度形勢不)
(能保退撿篋中銀兩許付幼子緄曰吾不及見汝冠矣促之行未幾賊衆薄城下振德方出戰怱大)
(雨城摧賊擁入振德左手持兩印右執七首危坐廳事妻錢氏與兩女坐後堂積薪坐側賊逼俱投)
(火死明日賊至火燄中見振德屍面如生兩印在手堅不可取皆駭愕稱忠臣羅拜而去事聞贈光)
(祿卿諡忠愍)侯震暘(嘉定人萬歷進士天啟中擢給事中時保姆客氏再召震暘上琉極)
(諫不省尋又劾閣臣沈㴶交結客氏及諸中官爲朋黨忤魏忠賢意被謫震暘在誎垣八月章奏凡)
(數十上時服其謇諤)侯峒曾(震暘子天啟進士授南京武選主事崇禎初改文選主事歷任)
(郎中出督江西學政杜絶請託以浙江右參政召爲順天府丞未赴而京師陷福王用爲左通政辭)
(不就南都覆州縣多起兵自保峒曾偕里人張錫眉黃淳耀龔用圓等誓死固守城破與二于元演)
(元㓗俱赴水死)張溥(太倉人幼嗜學讀書必親手抄訖朗誦一過卽焚之每首如是者六七始)
(已因名所讀書齊曰七錄與同里張采肆力經史名籍甚時號婁東二張創爲復社登崇禎初年進)
(士改庶吉士以葬親乞假歸讀書若經生寒暑無間四方噉名者爭走其門詩文敏捷揮毫立就卒)
(年四十後因周延儒廷推詔徵溥遺書三千餘卷帝悉留覽)王時敏(衡子崇禎初以廕歷)
(官太常卿奉使楚閩饋遺一無所受)張采(太倉人崇禎進士力學負文譽與同里張溥友善溥)
(性仁愛而采特嚴毅喜甄别可否人有過嘗面叱之歷官禮部員外郎有知畏堂集及太倉州志)
沈雲祚(太倉人崇禎進士知華陽縣張獻忠陷城被執不屈死之本朝乾隆四十一年)
(賜諡忠烈)黃淳耀(嘉定人為科舉文原本六經出以典雅崇禎進士京師陷福王立南)
(都諸進士悉授官淳耀獨不赴選及南都亡乃偕弟淵耀入僧舍相對縊死年四十有一淳耀弱冠)
(即著自監錄知過錄為日歷晝之所為夜必書之所作詩古文悉軌於先正卓然名家著有陶菴集)
(門人私諡貞文本朝乾隆四十一年賜諡忠烈淵耀諸生好學敦行如其兄)沈廷
揚(崇明人由國子監為内閣中書舍人崇禎十二年山東運道多梗廷揚陳海運之策帝喜即命)
(造海舟試之廷揚乘舟由淮安入海抵天津僅半月帝大喜加戶部郎中十五年命再赴淮安督海)
(運事竣加光祿少卿及南都潰廷揚航海至舟山明年督舟師北上至鹿苑颶風起舟膠於沙為)
(大兵所執不屈被戮本朝乾隆四十一年賜諡忠烈)
︹本朝︺陳瑚(太倉人明崇禎壬年舉人貫通五經求為實學鼎革後絶意仕進父病刺血籲天願)
(以身代父卒遺産悉讓之弟著有聖學入門求道錄等書從學者雲集)吕雲奇(太倉人鼎)
(革時從父匿叢棘中避兵父被執雲奇即躍出抱持其兵乞免皆被殺死猶兩手抱父頸不釋歛時)
(妻龔氏截指置棺中自矢守節同縣江德璜事母以孝稱德璜避亂遇兵其子抱父求免遂同被害)
陸元輔(嘉定人少師黃淳耀嘗以敦篤之姿精微之學稱之早年以存誠主敬自勵至老不)
(倦其學博極羣書而要歸於六經士大夫相語往往稱陸先生不舉其字也康熙十七年有以博學)
(鴻儒薦者以不入格罷歸所著有十三經注疏類抄續經籍考)陸世儀(太倉人少穎悟尤究)
(心先儒語錄及經濟諸書順治閒學政張能麟聘輯儒宗理要嘗講學於錫山東林書院說易於毘)
(陵大儒祠受業者數百人所著有思辨錄論學酬答)周象明(太倉人康熙舉人性行端潔臺)
(司延請講學象明正容就廣為說洪範九疇大旨及先賢敬一箴精切詳明一時父老子弟莫不拱)
(聽著有七經同異錄尚友編事物考辨蘇松田賦備考共數百卷殁後門人春秋祀之)孫致
彌(嘉定人幼貧力學康熙初被薦以太學生賜二品服充朝鮮採詩使二十七年成進士)
(改庶吉士四十七年典山西鄉試以庶常典試始此尋授編修累遷至侍讀學士有杕左堂集六卷)
(詞四卷續集三卷)周士晉(嘉定人母病久傾家療之貲盡醫言惟得人乳可再生士晉謀)
(於妻李氏卽棄九月兒以乳哺母三月而母病痊越十二年有僧爲殷氏子推命怪其年月與周氏)
(兒同詰之則得諸道傍者也由是兩家通往來父子復合)胡龍(崇明人雍正九年以中營把總)
(巡哨外洋猝遇颶風舟碎龍及兵丁朱良萬等俱死事聞賜祭葬廕卹各有差)郁信
(崇明人本姓黃工騎射詣海道以勇略聞雍正十年以把總防守大安戲臺二沙海溢居民惶遽信)
(竭力救援奮不顧身潮勢益猛力盡而死事聞賜祭葬廕卹如例)張鵬翀(嘉定人雍)
(正丁未進士由翰林洊升詹事典試雲南時值苗匪爲梗繞道至滇備訽形勢扼要兼籌剿撫機宜)
(秋審時詹事倒得與校勘案卷折獄多所平反服官二十年凡有關國計民生者知無不言言無不)
(盡至於進奏經史詩盡咸寓箴規之意卒入祀鄉賢祠)嚴衍(嘉定人諸生專心古學尤有功)
(於資治通鑑或𥙷為正文或補為分注其補正文之例有二有通鑑所巳載而遂節補者有通鑑所)
(未載而特筆補者其補分注之例有三一曰附錄一曰備考一曰補注又於周赧入泰之後改稱前)
(列國五季迭興之世改稱後列國進蜀漢於正統黜武氏為附載此又取紫陽綱目之義以彌縫本)
(書之闕者也)邵嗣宗(太倉人乾隆壬申進士官侍講秉性嚴正人不敢干以私嘗閱近思)
(錄學蔀通辨高于遺書知學術邪正之辨所著有洗心錄攷定家祭禮葬考古文四卷詩集八卷卒)
(入祀鄉賢祠)張雲章(嘉定人幼習舉子業上溯濂洛關閩之學搜輯十三經註疏以下羣)
(儒諸解付梓尤著力於曾之省身孟之養氣程朱之居敬藩憲鄂公首舉孝廉方正雲章以年老辭)
(不受所著有續東萊文鑑南北史備要等書嘉慶十三年入祀鄉賢祠)秦大成(嘉定人乾)
(隆癸未一甲一名進士授修撰少時極慎文遊通籍後凡名公巨卿非有淵源不輕投刺家雖窘乏)
(而好善之心孜孜不倦及卒圖書滿架遺田只三十畝曰吾所受之先人者卽此傳于孫而巳嘉慶)
(十三年入祀鄉賢祠)汪廷嶼(鎮洋人乾隆十三年廷試第三人授編修洊升工部侍郎屢主)
(文衡所拔悉屬眞才嘉慶八年入祀鄉賢祠)毛大瀛(寶山人由四庫館謄錄議敘州同分)
(發陜西乾隆五十六年隨四川總督征廓爾喀以軍功升中江知縣嘉慶元年隨剿湖北邪匪有功)
(奏升簡州知州值賊匪張子聰竄渡潼河分擾三臺中江餘黨入簡州境大瀛帶領鄉勇奮擊力竭)
(遇害事聞賜卹贈雲騎尉入祀昭忠祠)錢太昕(嘉定人由庶吉士授編修洊升少詹)
(事屢主文衡大昕幼慧善讀書於經義之聚訟難決者皆能剖析源流文宇音韻訓詁天算地理氏)
(族金石以及古人爵里事實年齒瞭如指掌大昕在館時常與修音韻述微續文獻通考諸書所著)
(有唐石經考異經典文字考異等書)錢塘(大昕族子乾隆四十五年進士選江寕府教授與弟)
(坫相切磋為實事求是之學著律吕古義六卷又著淮南天文訓補注三卷並述古編四卷)李
賡芸(嘉定人乾隆五十五年進士知平湖縣政治皆效陸隴其盡心撫字訓士除姦邑中稱神)
(嘉慶年間擢知嘉興府有水災以粥賑數十萬人全活甚衆後調漳州府洊升至福建布政使以事)
(解職百姓感其德臚在閩時平獄止爭戢暴靖匪諸善政請建遺受祠祀之)
︹流寓︺︹明︺程嘉燧(休寕人僑居嘉定刻意為歌詩善畫山水晚年論唐宋以來詩章抉摘深)
(微著有松圓浪淘集)
︹列女︺︹元︺朱虎妻茅氏(崇明人大德間虎官都水監坐罪藉其家吏錄茅氏及三子赴)
(京師太醫提點師甲乞歸家欲妻之茅氏誓死不從母子三人以裾相結連盡夜倚抱號哭師知不)
(可奪釋之茅氏託居永明尼寺憂遺不食死)︹明︺張氏(太倉人年十七嫁周氏夫之父為百)
(夫長嘗與同伍謀刺其帥事洩罪連其子及婦將斬之帥之子惜張姿容曰能從我卽活張怒罵帥)
(子拔刀磨其頸張罵不絶口帥子怒而殺之)周鎰妻王氏(太倉人鎰早亡二孤相繼)
(殤氏求自盡父母患之以幼姑伴一夕夜分姑就寢氏自縊年二十七嘉靖中立祠旌表)沈承
妻薄氏(太倉人承有雋才而夭氏為詩百章弔之詞極酸楚踰年值承忌辰酹酒一慟而絶)
趙宦光妻陸氏(太倉人宦光棄家廬墓與氏偕隱寒山氏工詞翰流布一時著有卧)
(雲閣集考槃元芝二集)張氏(嘉定人耀女嫁汪客之子客妻嫗多與人私氏時時泣語其舅)
(夫終不省嫗所私惡少胡巖謀於嫗遣其子入縣書獄巖等登樓縱飲呼氏飲酒氏不飲巖從後攫)
(其金梭氏詈且泣酒罷巖犯氏氏大呼以杵擊巖巖怒走出氏號泣竞夜明日嫗召諸惡少縛氏椎)
(斧交下一人刺其頸一人刺其脅共舉尸欲焚之尸重不可舉乃縱火焚其室官逮治巖等皆伏辜)
(歸有光為之傳其事)張樹田妻宣氏(嘉定人樹田狂虐無人理人皆為不堪及樹田)
(死婦哭之極哀樹田有友沈師道亦死其妻孫氏送夫喪過河下因求見宣以死相要遂同日自縊)
(宣被救甦而孫竟死後三年宣疑父母謀欲嫁之登樓自縊年二十五)
︹本朝︺袁氏女(崇明人許字施雍和未嫁夫亡氏奔喪守節順治十年海賊圍城慮城潰受辱)
(哭柩前誓死同縣張氏女亦夫亡殉節)楊貞女(嘉定人許字王新政未嫁夫亡女誓不嫁)
(未幾父渡海溺死母憐其少令他適女翦髮置父靈座自經於側順治年間旌)楊春暉
妻曹氏(嘉定人夫亡自縊家人解之快左目自毁依父居終身)龔廷諫妻王
氏(嘉定人蚤寡守志里兇欲犯之氏趨出縫其衣赴水死衆索之見尸特立水面乃駭散未幾里)
(兇背癰死雷擊其棺)沈氏女(寶山人未婚夫亡守貞家欲奪其志投繯死)陸京妻
黃氏(太倉人京為仇所害氏哀泣奔控仇人授首教于守節以終雍正年間旌)黃九
苞妻尹氏(太倉人夫亡守節同州曾光旦妻陸氏祝瓚臣妻陸氏錢宏基妻曹氏顧慎妻)
(龔氏吴德愷繼妻蔣氏程民望妻胡氏周韶祥妻陸氏趙錫純妻諸氏諸信服妻陳氏盛守貞妻吳)
(氏陸世爵妻唐氏龔素貞妻周氏仲祖山繼妻高氏顧崧妻戴氏錢浩妻陳氏王玠妾曹氏張四起)
(妻陳氏王子和妻沈氏湯發祚妻徐氏曹子藩妻張氏顧鼎新妻韓氏毛天駿妻李氏毛曦谷妻陳)
(氏李文治妻周氏錢棠妻陸氏丁毓妻唐氏閔宗銳妻陸氏陸竤妾柳氏張于臨妻王氏金龍徵妻)
(淩氏陳于忱妻過氏俞掄妻歐氏張浩妻陸氏王祖植妻全氏王寶國妻陳氏吕應爵妻王氏王清)
(妻顧氏王國章妻周氏陸士龍妻張氏吳文俊妻金氏曹虞翊妻鄒氏張瑛妻錢氏李叔佩妻孫氏)
(陸照妻吳氏朱國麒妻唐氏程繼鶴妻顧氏戴藻如妻劉氏陳振威妻朱氏顧天爵妻程氏顧貞侯)
(妻季氏董有慶妻顧氏方致安妻朱氏程進妻李氏郁元裳妻吳氏王源度妻侯氏錢金錫妻吕氏)
(陳拭妻陸氏邢廷鏡妾王氏王光宗妻季氏薛介玉妻袁氏盛亨繼妻浦氏妾項氏陳汝楠繼妻張)
(氏錢一浤妻何氏妾姚氏王氏顧贊妻張氏華士榮妻陳氏王尊美妻黃氏吕方旭妻高氏徐清妻)
(周氏徐挺妻顧氏高茂德妻陳氏高曠妻楊氏王馨㲄妻毛氏李世淵妻余氏徐覺妻施氏孫茂甫)
(妻陳氏吳麟錫繼妻王氏周世爵妻朱氏李淇妻顧氏顧思仁妻陸氏黃景妻周氏楊俊妻倪氏龔)
(瑞儀妻瞿氏楊峯妻王氏聞晉侯妻張氏張懷德妾顧氏張肇基妻朱氏王煜妻劉氏陸楨妻蕭氏)
(蕭鳳翊妻葉氏俞念曾妻周氏陸振妻沈氏曹應侯妻馮氏蔣受慎妻張氏錢纘曾妻范氏顧秉貞)
(繼妻楊氏趙勳妻高氏金鑾妻王氏曹翼妻顧氐方超妻俞氏張仁佩繼妻陸氏李宗翰妻張氏陸)
(秀章妻華氏季佐仁妻余氏王士美妾徐氏王格妾錢氏陸英妻周氏顧鳳池妻薛氏顧大本妻王)
(氏顧燭妻陸氏馬峯秀妻淩氏許大成妻張氏王師度妻陳氏許宏緒妻陸氏胡進士妻朱氏張德)
(遠妻錢氏胡天申妻顧氏郁肇基妻胡氏陳端如繼妻王氏張鳴雷妻章氏陸之芬妻季氏楊無斁)
(繼妻沈氏沈焕如妻董氏周之轍妻孫氏王允中妾朱氏姚文英妻宋氏昆爵妻顧氏徐雲高妻趙)
(氏顧恬妻郁氏張思孝妻沈氏趙嚴妻侯氏王儼妻錢氏徐焕章妻陸氏季信仁妻陳氏均夫亡守)
(節烈婦徐洪妻陸氏夫亡殉節貞女凌氏金一鶴聘妻張氏蕭懿業聘妻王氏王夢蛟聘妻李氏方)
(洽聘妻顧氏周魯觀聘妻李氏吕元勲聘妻邢氏錢大鑑聘妻朱氏王暄聘妻吳氏均未嫁夫亡守)
(貞俱乾隆年間旌)陳如鏞妻陸氏(鎮洋人夫亡守節同縣張天球妻王氏陳于惺)
(妻李氏盛份之妻顧氏張良輔妻陳氏王履吉妻倪氏王之滉妻周氏金彦威妻王氏沈雲韶妻郭)
(氏顧我敬妻吕氏張琯妻徐氏黃永卿妻錢氏盛大禮妻張氏郁兆枚妻季氏杜緒祖妻王氏王瑞)
(琪妻邵氏楊鏡妻何氏馬煜妻葛氏金本妻汪氏顧璞妻陸氏陸祖襄繼妻錢氏沈大德妻胡氏蕭)
(偀妻金氏顧拔妻徐氏俞仁甫妻陳氏張卿臺繼妻錢氏王修妻顧氏顧玉鉉妻曾氏王照妻顧氏)
(吳明俊妻李氏邵子立妻陳氏李雯妻陳氏李學泌妻杜氏顧學詩妻陸氏張景平妻葉氏曾赴元)
(妻楊氏曾環妻楊氏楊尉元妻周氏汪煥妻周氏郁壎妻吳氏李之彬妻張氏金克明妻周氏王槐)
(妻顧氏李永吉妻孫氏王大受妻聞氏徐榮妻王氏汪瀚士妻吳氏王士林妻沈氏趙熙繼妻張氏)
(王文杏妻張氏陸殿臣妻陳氏龔純妻王氏吳廷松妻蔡氏汪邦柟妻沈氏江瑞旭妻郁氏沈文明)
(妾史氏沈昌灝妻周氏盛佺妻王氏沈大謨妻馬氏顧照妻徐氏王星妻吕氏徐有慶妻嚴氏朱雲)
(翥妻金氏王聖宫妻管氏浦璥妻許氏王汝麟妾沈氏楊子熊妻謝氏吳耒極妻王氏徐旭齡妻羅)
(氏陸鴻俊妻張氏吳文謨妻王氏童碩妻王氏董澄妻邵氏施均繼妻王氏王棟妻顧氏何洪聲妻)
(王氏陶琦妻張氏林徐筠妻王氏楊履吉妾金氏金德求妻管氏張垣妻毛氏陳紀宗妻周氏徐麟)
(錫妻唐氏俞永昌妻陸氏郁全斌妻潘氏胡虞允妻毛氏許詒妾朱氏桂堂妻蔣氏孫坤妻張氏李)
(金登妻王氏金石麟妻郁氏李階妻朱氏吳循轍妻李氏楊名世妻李氏吳惟敬妻沈氏陸勲牧妻)
(毛氏錢展成妻陸氏黃紹謨妻周氏桂邦妻丁氏潘志濟妻陳氏張仁輝妻沈氏妾徐氏朱文炳妻)
(顧氏許照妻錢氏侯璋妻張氏毛曜妻徐氏唐天極妻周氏錢德棻妻顧氏吳維弼妻錢氏顧金策)
(妻屠氏陳吉士妻王氏吳文徵繼妻董氏張鳴雷妻章氏吳光宗妻馮氏李國棟妻王氏胡樹玉妻)
(沈氏高思睿妻龔氏均夫亡守節貞女汪燦聘妻顧氏未嫁夫亡矢志守貞俱乾隆年閒旌)黃
天一妻沈氏(崇明人夫亡守節同縣郁世宰妻家氏丈世昌妻沈氏徐宏泰妻黃氏王)
(安妻施氏陳平策妻高氏郁文相妻沈氏施應鶴妻邱氏陳令周妻錢氏施必達妻李氏沈丕泗妻)
(龔氏陸德宇妻楊氏費天瑞妻童氏施啟鳳妻徐氏施時煥妻姜氏吳斌妻施氏黃國藩妻盛氏施)
(裕繼妻楊氏周朝英妻劉氏楊世勲妻郁氏陸德載妻宋氏袁國智妻倪氏陳國智妻黃氏尹天爵)
(妻姜氏龔廷俊妻張氏蔡志仁妻黃氏龔啟瑞妻樂氏龔鑑妻沈氏戴學禮妻朱氏顧元瑛妻錢氏)
(施廷佐妻楊氏崔淩雲妻吳氏樊紀妻楊氏黃徽垣妻倪氏李貞妻陳氏宋天申妻施氏黃邦忠妻)
(龔氏楊茂采妻龔氏黃廷妻陳氏顧錫爵妻陳氏聞銘妻曹氏黃文炳妻羅氏萬里侯妻錢氏施德)
(普妻郁氏陸文琥妻宋氏施應鸞妻陸氏陸允瑞妻邢氏施智濬妻陸氏倪奎光妻陸氏施廷對妻)
(林氏袁承妻林氏沈欽承妻陳氏張時承妻沈氏施興臣妻黃氏施淳妻吳氏蔡良才妻歸氏吳登)
(榜妻張氏沈超妻楊氏徐光進妻朱氏沈纘成妾張氏劉文煒妻沈氏沈璣妻郁氏邱永福妻張氏)
(沈懷德妻王氏陳漢新妻宋氏陸晉蜃妻徐氏沈文瀚妻林氏陳文江妻沈氏童大倫妻陸氏沈儒)
(琛妻顧氏禁洲妻錢氏龔樹基妻施氏沈繼英妻施氏陸廷禮妻楊氏施國元妻李氏陳象巖妻俞)
(氏鈕圻妻施氏陳朝珍妻陸氏顧以謹妻施氏季樹績妻顧氏茅標妻沈氏王尚度妻徐氏范璋琮)
(妻倪氏陳祺妻陸氏樊良臣妻張氏沈丕洛妻施氏施文高妻龔氏顧自新妻朱氏龔仙籌妻朱氏)
(陳美瑋妻姚氏陳朱琬妻龔氏倪士義妻袁氏沈咸妻黃氏黃世忠妻董氏范德宏妻施氏沈泰妻)
(倪氏沈嵩妻顧氏朱宏業妻吳氏吳傳妻施氏沈浩妻龔氏錢上青妻張氏沈源妻施氏茅惠銓妻)
(張氏陳德延妻沈氏陳鳴鸞妻施氏陳光普妻盛氏龔璜妻施氏陳士俊妻施氏秦通妻姚氏均夫)
(亡守節貞女施廷桂聘妻沈氏黃大有聘妻袁氏董日穎聘妻黃氏楊廷逵聘妻何氏倪健聘妻施)
(氏均未嫁夫亡守貞俱乾隆年閒旌)侯益妻胡氏(嘉定人夫亡守節同縣蔡宏妻)
(彭氏黃揆九妻張氏張自超妻歸氏許克昭妻錢氏錢方英妻戴氏趙方秉妻李氏黃卑妻邱氏姚)
(繩武妻周氏嚴仲倫妻張氏姚克緒妻蕭氏李世賢妻錢氏范東玉妻吳氏閔公庠妻錢氏錢洽妻)
(沈氏李遜修妻陳氏宣俶妻張氏殷復曾繼妻唐氏季瑞相妻韓氏錢景榮妻陸氏王舜卿妻錢氏)
(潘雙璧妻陸氏管先妻王氏陳校妻唐氐吳佳妻龐氏唐之龍妻丁氏陳球妻楊氏錢文憲繼妻朱)
(氏楊啓元妻沈氏袁敬英妻王氏朱震妻盧氏周君德妻王氏陳分彩妻王氏肅茂之妻宋氏吳第)
(妻龐氏張來詒妻顧氏朱念祖妻諸氏曹天聲妻張氏陳學妻嚴氏姚坤元妻張氏金欽妻須氏施)
(大受妻陳氏陸書旗妾潘氏嚴嗣達繼妻沈氐錢煒妻瞿氏范東昇妻陸氏張廷璣妻鮑氏馬崇道)
(妻沈氐桂懿德妻周氏唐堯如妾吳氏姜秉忠妻黃氏趙時賢妻吳氏陳亮尹妻諸氏陸天章妻沈)
(氏吳心牧妻李氏何邦祥妻錢氏秦霖妻陸氏張天儀妻項氏陸廷琇妻周氏徐佩玉妻趙氏項復)
(泰妻侯氏項支伯妻須氏邵衡臣妻錢氏王峻妻張氏王藻銘妻吳氏金人寬妻朱氏甘德行妻徐)
(氏姚文霦妻金氐周楷妻嚴氏張士楷妻閔氏姚君翰妻盧氏沈大德妻張氏陳獻符妻童氏唐位)
(三妻邱氐朱頎妻陳氏徐士宏繼妻陣氏龔尚瑚妻金氏金高美妻陳氏王廷宰妻吳氏霍大業妻)
(葛氏劉繡斧妻吳氏張廷佐妻朱氏蔣匡臣妻孫氏陳孝徵妻侯氏郁永珠妻王氏華鏞妻嚴氏吳)
(世纘妻葛氏朱翊馮妻江氏徐邦策妻封氏沈球妻徐氏沈雲石妾顧氏水榮材妻楊氏馬華祚妻)
(趙氏徐天章妻王氏王佩蒼妾甘氏顧修爵妻朱氏李元慶妻顧氏陸發祥妻顧氏吳敏修妻羌氏)
(邵繼陽妻夏氏印同壁妻陸氏李芳繼妻許氏邱九德妻張氏馬賓若妻宋氏邱威公妻朱氏徐泗)
(長妻王氏黃灼先妻汪氏王如錫妻張氏嚴子勉妻沈氏鍾煌妻蔣氏孫國柱妻趙氏張成諤妻胡)
(氏朱介眉妻李氏倪澄妾談氏范敷遠妻陸氏嚴永度妻陸氏劉士奇妻馮氏禇元進妻陸氏潘君)
(瑜妻費氏季德先妻朱氏趙錫汝妻金氏朱學易妻馮氏唐宣令妻劉氏胡邦傑妻馬氏潘鼎新妻)
(金氏趙孟和妻陳氏趙均妻唐氏程彬繼妻沈氏王嗣源妻金氏楊允祥妻蔡氏王鳴岐妻陳氏陳)
(錫壤妻徐氏程琪繼妻王氏孫永公妻陳氏陳永蓀妻褚氏徐御佐妻馬氏盧文燦妻須氏張坦洽)
(妻陸氏陸文吉妻周氏姚玉泉妻張氏萬德嘉妻金氏彭漢臣妻馮氏趙廷珂妻楊氏莊自勵妻朱)
(氏張謙益妻程氏姚言遠妻朱氏葉商玉妻姚氏蔡曙妻王氏張德臣妻顧氏秦允申妾錢氏曹翊)
(宋妻鄒氏薛耀誠妻張氏丁士龍妻徐氏吕士偉妻朱氏姚聖基妻李氏朱容繼妻錢氏陳洪謨妻)
(劉氏湯宗恒妻朱氏侯永齡繼妻趙氏吳芬繼妻程氏甘時霽妻李氏施鎬元妻朱氏邵漢卿妻陳)
(氏朱佩妻周氏李鑑妻黃氏朱鳴玉妻張氏邱一范繼妻江氏錢嘉謨妻杜氏顧陸妻姚氏徐雲從)
(妻鮑氏杜思進妻唐氏程大受妻薛氏封應瓏妻徐氏楊忝佑妻曹氏莊源妻王氏孫永妻王氏胡)
(大勳妻徐氏陳謀妻程氏王東侯妻朱氏盧宏發妻孫氏金文豹妻王氏秦乘龍妻徐氏沈耀妻徐)
(氏楊耕山妻嚴氏王尚義妻孫氏吳士珏妻朱氏均夫亡守節烈婦譚士妻高氏夫亡殉節貞女仇)
(士永聘妻王氏趙春霞聘妻江氏王俶臣聘妻張氏沈雲聘妻錢氏朱璣聘妻邱氏沈聘妻張氏)
(張天樞聘妻曹氏楊鳳鳴聘妻顧氏顧純臣聘妻唐氏朱學易聘妻孫氏周秉洪聘妻葛氏范道美)
(聘妻周氏某聘妻周氏某聘妻姚氏均未嫁夫亡守貞俱乾隆年間旌)陸斌妻邵氏
(寶山人夫亡守節同縣唐懋才妾陳氐徐聞昌妻程氏周德深妻施氏奚昌杜妾顧氏沈德培妻吳)
(氏楊啟麟妻辛氏楊漢妻張氏王集福妻嚴氏高琦妻張氏李雲妻楊氏楊爾能妻張氏李春龍妻)
(譚氏諸文謨妻李氏金光啟妻張氏李揩妻王氏茅鳳祥妻張氏夏宗煥妻吴氏管徐琮妻吳氏張)
(有榮妻沈氏黃周司妻王氏侯藎臣妻楊氏姚繼徽妻沈氏張文達妻李氏張子英妻周氏陳敬山)
(妻吳氏於景廉妻倪氏袁允昌妻沈氏沈公執妻王氏張國瑞妻許氏徐子榮妻劉氏湯綴信妻沈)
(氏王爾章妻吴氏張齊英妻朱氏沈會川妻張氏陳盂和妻施氏李朝英妻高氏張大烈妻陶氏錢)
(敬妻朱氏宗書城妻施氏張宏德妻王氏陸思祥妻張氏周成千妻楊氏徐允大妻沈氏項自樹妻)
(戴氏唐景亮妾趙氏蔣文衡妻莊氏陳任譽妻趙氏程溥妻顧氏王偉繼妻朱氏顧杜高妻潘氏項)
(佩聲妻俞氏妄莊氏顧尚瞻妻殷氏徐桐妻沈氏黃振先妻傅氏陸聖儀妻錄氏金其華妻徐氏鄭)
(清如妻支氏管國彦妻潘氏張廷元妻葛氏徐師位妻趙氏楊啟楨妻張氏陸廷議妻何氏蔡懷城)
(妻顧氏顧陶成妻萬氏哈天秀妻李氏宗煦妻劉氏曹裕玉妻支氏韓舜顔妻金氏黃永年妻印氏)
(顧讓妻張氏沈爲妻顧氏曹振金妻陳氏曹啟六妻金氏侯寶田妻蔡氏張玉如妻陳氏曹希禹妻)
(朱氏沈後侯妻劉氏唐君茂妻張氏葛瑞生妻顧氏唐義陽妻吴氏沈宏一妻戚氏蕭書紳妻孫氏)
(孫稼先妻王氏申藝方妻李氏楊成器妻陸氏沈玠妻趙氏董三觀妻徐氏文爌妻孟氏楊維敬妻)
(徐氏陳周士妻談氏侯舜功妻張氏陸漢公妻戴氏妾胡氏金繼勲妻盂氏朱棟妻嚴氏嚴曙妻印)
(氏吳宏城妻張氏謝時鳳妻金氏談士謨妻吳氏楊志正妻周氏朱章妻金氏陳章妻張氏鳳翔妻)
(張氏諸永熙妻王氏張煒妻周氏李維恒妻金氏陳士元妻曹氏陸乘基妻凌氏陸茂儒妻浦氏朱)
(格妻范氏王獻章妻袁氏范文炳妻龐氏馬廷龍妻高氏蔡維屏妻陳氏許學洙妻毛氏沈璋妾陸)
(氏陸大德妻嚴氏吳玉修妻陸氏周文龍妻許氏張儼如妻李氏淩存耀妻沈氏印宓曾妻馮氏孫)
(起鳳妻潘氏陳大章妻沈氏陸嘉謨妻黃氏均夫亡守節烈婦許高妻王氏陳峻天妻陳氏均夫亡)
(殉節貞女唐湛聘妻范氏周繩貴聘妻浦氏朱方暉聘妻顧氏王志鳳聘妻嚴氏李祖望聘妻楊氏)
(談尚承聘妻祝氏朱其敏聘妻黃氏趙觀光聘妻楊氏均未嫁夫亡守貞俱乾隆年間旌)周
聚五妻王氏(太倉人夫亡守節同州陸庭桂妻劉氏張士才妻吳氏陸幼成妻顧氏孔)
(廣珍妻淩氏沈浩妻陶氏王宗祥妻陸氏王宸麟妻陸氏曹湘妻陶氏胡寶元繼妻王氏蔣光祖繼)
(妻吕氏禇啟能妻金氏曹禮妻吳氏淩泰宗妻丁氏陸鈞妻錢氏陳本立妻陸氏均夫亡守節貞女)
(吳元佐聘妻陸氏張尚奎聘妻李氏均未嫁夫亡守貞烈女高義山女守正捐軀俱嘉慶年間旌)
許元琳妻馮氏(鎮洋人夫亡守節同縣郁爾昌妻方氏徐基妻錢氏方起英妻季氏)
(吳廉鍔妻金氏沈振宗妻歐氏蕭三桂妻張氏錢詩妻李氏陸雯錦妻顧氏陸學泗妻朱氏蘇源長)
(妻王氏沈鷟妻施氏胡學寅妻趙氏毛清妻蕭氏均夫亡守節烈女楊雲寀聘妻陸氏顧勲聘妻蔣)
(氏均未嫁夫亡殉烈俱嘉慶年間旌)徐用妻王氏(崇明人夫亡守節同縣張某妻)
(邢氏樊雙林妻黃氏陳裕泰妻胡氏陸方德妻黃氏陳汝蕃妻黃氏施成德繼妻張氏楊澐妻袁氏)
(均夫亡守節貞女董璋聘妻王氏吉漢三女邢貞姐均未嫁夫亡守貞烈女倪美峻聘妻黃氏未嫁)
(夫亡殉烈俱嘉慶年問旌)胡成基妻周氏(嘉定人夫亡守節同縣李炯文妻沈)
(氏金鵬妻楊氏譚大德妻沈氏韓宗琦妻陸氏戴桂妻顧氏陳廷佐妻王氏金宏載妻朱氏徐黌序)
(妻裘氏陸炳豹妻金氏嚴鳴鑾妻程氏畢世桓妻張氏朱壽鵬妻莊氏陳智妻李氏陳皓繼妻倪氏)
(陳啟龍妻朱氏潘應鱣妻錢氏單允恭妻姚氏楊永貞妻金氏邱鵬妻陳氏張淦妻陸氏吳廷玉妻)
(趙氏程宗傳繼妻趙氏朱萬成繼妻陸氏葉泳信妻許氏龔邦秀妻沈氏王謙銘妻徐氏戴純妻朱)
(氏均夫亡守節貞女陳瑄聘妻胡氏未嫁夫亡守貞烈女余仙保聘妻莊氏李嘉賓女張在明女貞)
(姐均守正捐軀俱嘉慶年間旌)趙華妻張氏(實山人夫亡守節同縣孫照妻金氏)
(馬崧妻丁氏李沅瓏妻朱氏朱錫珪妻王氏侯世昌妻顧氏朱履仁妻金氏陸肇基妻王氏均夫亡)
(守節貞女淩存浩聘妻張氏李祖望聘妻楊氏均未嫁夫亡守貞俱嘉慶年間旌)
︹仙釋︺︹晉︺支遁(天竺沙門嘗從金陵乘船至姑蘇訪瞿硎先生於梅里淸夜露坐問道見東南)
(一舍外有氣五色旦于南沙盡界斵地得石函函啟二龜化鳳翔逝遁因卓錫䦕山咸和六年賜額)
(雙鳳宋祥符初改名法輪寺)
︹土產︺苧布(出本州)黃草布(出本州)草履(出嘉定)棉花大紅
布崇明大布
