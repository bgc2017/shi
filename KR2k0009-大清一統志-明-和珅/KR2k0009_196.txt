大清一統志
翁牛特(二旗在古北口東北五百二十里東西距三百里南北距一百六十里東至阿嚕科爾沁)
(界西至熱河禁地界南至喀喇沁及敖漢界北至巴林及克什克騰界至京師七百六十里)
︹建置沿革︺唐饒樂都督府地遼置饒州匡義軍節度
屬上京道(統長樂臨河安民三縣)金為北京路地元為上都
路地明初以烏梁海部長置衞為外藩後自稱翁
牛特服屬於阿嚕科爾沁(烏梁海改見前)
本朝天聰七年其濟農遜杜棱偕其弟棟岱青率部
落來歸崇德元年封遜杜棱為多羅杜棱郡王世
襲主右翼至嘉慶十一年以拉特那濟爾迪襲封
凡十一世附鎮國公二一崇德八年封世襲一康
熙六十一年封輔國公尋晉貝子累襲至嘉慶二
十一年降襲鎮國公棟岱青亦於崇德元年
賜多羅達爾漢岱青號世襲主左翼順治十一年晉封其
子叟塞為貝子十八年晉封貝勒至嘉慶二年以
達瑪琳扎布襲封凡九世共爵四其貢道由喜峯
口(遜杜棱舊作索音今改正)
右翼(駐英什爾哈齊特呼郎在古北口東北五百二十里東西距二百四十里南北距一百六)
(十里東至左翼界一百二十里西至熱河禁地界一百二十里南至喀喇沁右翼界八十里北至克)
(什克騰界八十里東南至敖漢界九十五里西南至喀喇沁右翼界六十里東北至左翼界六十里)
山(在右翼南三十里蒙古名阿惠喀喇山半有三洞内有佛像及金皇統三年明萬歷四十五年)
(兩碑碑上刻遮蓋山靈峯院千佛洞云)馬囊噶山(在右翼西南四十五里山東麓有一)
(塔)巴倫桑噶蘇台山(在右翼西南一百十里)大黑山(有二一在右翼)
(西南一百二十里一在右翼西四十里蒙古名巴顏喀喇)額類蘇圖山(在右翼西南一)
(百二十里)松山(在右翼西南一百二十里蒙古名納喇蘇台)徒古爾喀喇山
(在右翼西七十里)奴克爾山(在右翼西八十里)博多克圖山(在右翼西)
(一百里)柞山(在右翼西一百五里蒙古名敖爾折)烏魯蘇圖山(在右翼西一百)
(五里)舍爾吐山(在右翼西一百十里)温都爾花山(在右翼西一百十里)虎
山(在右翼西一百十里蒙古名巴爾圖)鄭庫納山(在右翼西一百十里)慶雲山
(在右翼西一百十五里蒙古名墨爾根)得伯僧山(在右翼西一百二十里)杈枒
山(在右翼西一百二十里蒙古名碧頭蛇爾)巴顏布爾噶蘇台山(在右翼西)
(北一百里)老虎山(在右翼西北一百五里蒙古名鄂爾查爾巴爾圖)黃山(在右翼西)
(北一百四十里蒙古名洪戈爾峩博又名泥杵渾都爾碧爾山)褪莫克山(在右翼西北一)
(百六十里)他賁虎都克山(在右翼北三十里)烏得呼花山(在右翼北)
(五十里)馬鞍山(在右翼北六十里蒙古名西喇得伯僧)海他漢山(在右翼北)
(八十里)方山(在右翼東北二十里蒙古名都爾巴金)蟠羊山(在右翼東北三十里)
(蒙古名衣馬圖)小黑山(在右翼東北四十里蒙古名巴哈喀喇)恩德山(在右翼東)
(北四十五里蒙古名拜斯哈爾)布爾克爾圖山(在右翼東北五十里)繫輪山
(在右翼東北六十里蒙古名特克爾忒)俄爾綽克山(在右翼東北六十五里)小
華山(在左翼東二十里蒙古名巴哈哈爾占)大松山(在左翼東二十里蒙古名伊克)
(納喇蘇台)兆呼圖插漢拖羅海山(在左翼南五十里)河拖戈沁
山(在左翼西南八十里)俄爾綽克山(在左翼西南八十里)蟠羊山(在左翼西)
(南一百里蒙古名衣馬圖)勃突山(在左翼西三十里蒙古名布墩)吐頽山(在左翼西)
(四十里蒙古名巴爾哈岱)山丹山(在左翼西一百三十里蒙古名薩喇納台喀喇)古爾
板土爾哈山(有二一在左翼西北七十里一在左翼北三十里)翁戈綽爾
山(在左翼西北一百三十里)神山(在左翼西北一百四十里蒙古名翁公)叟几山
(在左翼西北一百五十里)柳山(在左翼西北一百五十里蒙古名布爾噶台)哈達圖
山(在左翼北三十里)&KR0693;麛山(在左翼東北四十里蒙古名布靖克)五藍峯(在右)
(翼東三十里)席喇諾海五藍峯(在右翼西南一百里)扎喇峯(左翼所駐)
(地)哈馬爾峯(在左翼西一百五十里)阿爾齊土插漢岡(在左翼東)
(南八十里)碧七克圖嶺(在右翼南八十里)賀爾圖嶺(在右翼西南六十里)
拜布哈嶺(在右翼西南一百二十里)鵰窠嶺(在右翼西七十五里蒙古名岳洛圖)
楊木嶺(在右翼西北一百二十里蒙古名烏里雅蘇台)色爾和朔嶺(在右翼西)
(北一百二十里)蝦蟆嶺(在右翼西北一百五十里)梟嶺(在左翼西南一百十里蒙古名)
(烏里)烏拉岱谷(在右翼西一百十里)西白河(在右翼南八十里自喀喇沁北流入)
(境東北流會獐河入老河按翁牛特為今承德府之赤峯縣境故如潢河老河西白河諸水彼此)
(互見焉)獐河(在右翼西南蒙古名西爾哈自喀喇沁流入境東北流經巴顏喀喇山東北會)
(英金河又東經五藍峯北入老河)高凉河(在右翼西南一百二十里蒙古名拜布哈源出)
(拜布哈嶺東南流會布墩河入宜孫河)布墩河(源出右翼西南一百五十里西流會宜孫)
(河南入灤河)車爾伯呼河(在右翼西八十里源出奴克都呼爾山東南流會獐河)
巴倫撒拉河(在右翼西一百十五里源出葛爾齊老東北東南流經巴爾圖山折東北)
(流會烏拉岱河)烏拉岱河(在右翼西北一百二十里源出楊木嶺南流經博多克圖山折)
(東北流會獐河)英金河(在右翼西北一百五十里亦曰潁河源出蝦蟆嶺東南流會獐河又)
(東入老河)珠爾河(在右翼西北一百五十里東南流會奴古台河英金河)奴古台
河(在右翼西北一百六十里源出褪莫克山東流會英金河)拜拉河(在右翼北八十里源)
(出海喇漢山南流會英金河)卓索河(在右翼北八十里源出海他漢山東流會獐河入老)
(河)落馬河(在右翼北八十里蒙古名白爾格源出海他漢山之西北東南流經布爾克圖)
(山入老河)老河(在左翼東南一百里自敖漢流入境東北流會潢河)潢河(在左翼北四十)
(里金史臨潢府有潢河自克什克騰流入境東南流入扎魯特界)七金泊(在左翼西南八)
(十里)穆惠泉(在右翼東南一百二十里東流會老河)温泉(在右翼西南一百十里流)
(入英金河)噶海圖泉(在右翼西南一百二十里源出大黑山東北流會烏拉岱河)白
鹿泉(在右翼西八十里蒙古名布虎圖源出奴克都呼爾山南流入烏拉岱河)博多克
圖泉(在右翼西九十五里)百月泉(在右翼西一百里蒙古名準撒拉源出温都爾花山)
(南流會烏拉岱河)阿祿布拉克泉(在右翼東北五十里)布祿都池(在右)
(翼西五里)布林池(在左翼西北四十里東流會潢河)
︹古蹟︺舊饒州(在右翼界内遼史地理志饒州匡義軍本唐饒樂府地貞觀中置松漠府太祖)
(完葺故壘有潢河長水濼沒打河青山大福山松山隸延慶宫統縣三長樂臨河安民薛映記中京)
(正北八十里至松山館七十里至崇信館九十里至廣寕館五十里至姚家塞館五十里至咸寕館)
(三十里度潢水石橋旁有饒州唐於契丹嘗置饒樂今渤海人居之按翁牛特右翼北界潢水之)
(北當是遼之饒州其道里與薛映相合薛映又云五十里保和館度黑水河黑水即今喀喇木倫相)
(去五十里里數亦合又按遼永州東潢河南土河二水合流故號永州今潢河南合老河在右翼東)
(北與扎嚕特南境喀喀左翼西北境接界爾處)
大清一統志
克什克騰(一旗駐吉拉巴斯峯在古北口東北五百七十里東西距三百三十四里南北距三)
(百五十七里東至翁牛特界一百六十三里西至正藍旗察哈爾界一百七十一里南至翁牛特界)
(三十七里北至烏珠穆沁界三百二十里東南至翁牛特界五十一里西南至正藍旗察哈爾界四)
(十三里東北至巴林界一百五十四里西北至浩齊特界二百十里至京師八百十里)
︹建置沿革︺遼上京道地(遼上京臨潢府有平地松林太祖嘗幸此觀潢源今西喇)
(木倫河即潢水其源在旗西界)金屬北京路元屬上都路及應昌
路地明為蒙古所據是為克什克騰役屬於察哈
爾
本朝天聰八年
山(在旗西北一百七十五里)牛心山(在旗西北二百十里蒙古名巴顏朱爾克)黃山
(在旗北一百三十里蒙古名巴顏洪戈爾)布倫山(在旗北二百五里)雙山(在旗北二)
(百四十里蒙古名屯圖爾)木葉山(在旗北二百七十三里蒙古名几几恩都爾按遼時以)
(木葉山為郊祀天地之所故禮志有察山儀地理志永州謂之冬巴納有木葉山上建契丹始祖廟)
(奇善罕在南廟克都音在北廟相傳有神人乘白馬自馬盂山浮土河而東有天女駕青牛車由平)
(地松林泛潢河而下至木葉山二水合流相遇為配偶生八子其後分為八部每行軍及春秋時祭)
(必用白馬青牛示不忘本云今木葉山無可考此几几恩都爾山在西巴爾台河發源處非土河與)
(潢河合處之木葉山也巴納舊作捺鉢奇善罕舊作奇首可汗克都音舊作可敦今改正)岳
碧恩都爾山(在旗東北六十里)馬尾山(在旗東北一百四十五里蒙古名叟)
(几)拜查默爾哲峯(在旗東八十五里)伯里克哈馬爾峯(在旗)
(東南五十一里)五藍布通峯(在旗西南八十二里)碧齊克圖峯(在旗西北)
(三十五里)默爾哲峯(在旗北一百十里)色爾蚌峯(在旗北二百里)寨當
拉虎峯(在旗東北四十里)五藍峯(在旗東北一百里)色爾嶺(在旗南三)
(十七里)蝦蟆嶺(在旗西南六十里)高柳谷(在旗南四十里蒙古名伊克布爾哈)
(蘇台又旗西南十五里有巴漢布爾哈蘇台谷)韋里河(在旗東南二十里源出興安山東北)
(流會高涼河)春得布河(在旗東南四十一里源出甯楚渾杜爾賓山東流入翁牛特界)
(入老河)高涼河(在旗西南五十里蒙古名拜查源出拜查泊東北流入潢河)薩里
克河(在旗西四十里源出烏素圖杜爾賓山東北流入潢河)伊黑庫窩圖河
(在旗西六十里源出烏素圖杜爾賓山東北流入潢河)潢河(在旗西一百五里大遼水之西)
(一源也蒙古名西喇木倫源出百爾赫賀爾洪遼史太宗紀幸平地松林觀潢源即此東北流會諸)
(水經旗北又東流入巴林界又東經阿嚕科爾沁南翁牛特北又東北流老河自西南來會經扎魯)
(特南喀爾喀北折東南流經科爾沁左翼南左翼前後二旗東北又南會大遼水入邊城是為遼河)
(詳見盛京奉天府)搭里齊河(在旗西北五十里源出烏素圖杜爾賓山東流入潢河)
衣爾都黑河(在旗西北六十五里源出烏素圖杜爾賓山西流入薩里克河)格類
河(在旗西北一百三十五里源出興安山東南流會碧落河入潢河)碧落河(在旗西北)
(一百五十里源出興安山東南流會格類河入潢河)野豬河(在旗西北一百九十里蒙古名)
(樹爾哈源出永安岡東北流入捕魚兒海)公姑爾河(在旗西北二百二十里源出巴顏朱)
(爾克山西南流入捕魚兒海)西林河(在旗西北二百四十里源出俄倫泊西流入阿巴噶)
(左翼界)吉林河(在旗西北二百八十三里源出撒爾巴山東北流入浩齊特界)白河
(在旗北五十里蒙古名阿祿插漢源出岳碧爾山西流會塔里齊河)穆西夏河(在旗北一)
(百六十里源出興安山東南流會哈爾遠蘇台河)哈爾達蘇台河(在旗北一百九)
(十里源出温泉東流入巴林界會黑河)土河(在旗北二百六十里蒙古名西巴爾台源出木)
(葉山東流會穆西夏河黑河哈爾達蘇河東流入潢河)額伯里插漢河(在旗東北)
(五十里源出寨當拉庫峯東南流會拜查河)釜河(在旗東北六十里蒙古名陀惠源出岳碧)
(爾山北流入黑河)哈爾漢河(在旗東北一百五十里源出漠海恩都爾山西流至五藍)
(布通峯又東流入潢河)阿爾達圖河(在旗東北三百十里源出興安山西北流入烏)
(珠穆沁界北流會葫蘆谷爾河)柳林淀(在旗西一百六十里蒙古名穆西夏源出興安山東)
(南流會哈爾達台河)馬淀(在旗北三百二十里蒙古名巴克塔烏爾格呼)捕魚兒海
(在旗西北一百七十里蒙古名達爾公姑野猪等四河流入其中周數十里按元史特蘇濟傳上)
(都東北三百里有達爾海子即此特蘇濟舊作特薛禪達爾舊作達兒仐改正)烏素圖
庫勒泊(在旗西一百三十里)蒿賴庫勒泊(在旗西一百五十里)克爾特
黑庫勒泊(在旗西一百五十里)噶爾達哈爾渾泊(在旗北一百八十里)
岡噶泊(在旗西北一百六十二里)達漢泊(在旗西北一百六十八里)達爾漢
漠多林(初名道圖喀喇漠多在旗西南三十四里聖祖仁皇帝賜今名)温泉
(在旗北一百九十里)
︹古蹟︺應昌舊城(在旗西北捕魚兒海旁元史特蘇濟傳至元七年鄂囉陳請於朝曰本藩)
(所受農土在上都東北三百里達爾海子實本藩駐夏之地可建城以居帝從之遂名其城為應昌)
(府二十三年改為應昌路地理志應昌路領應昌縣舊志明洪武三年李文忠自開平進兵克之永)
(樂中改為清平鎮城西北有可温河其水北近沙漠鄂囉舊作幹羅今改正)
總纂官(臣)邱建猷恭纂輯
前纂修官(臣)李嘉端恭覆輯
校對官(臣)張榮組恭校
校對官(臣)許誦恆恭覆校
大清一統志
喀爾喀左翼(一旗駐察罕和碩圖在喜峯口東北八百四十里東西距一百二十五里南北)
(距二百三十里東至科爾沁界七十五里西至柰曼界五十里南至土默特界一百里北至扎嚕特)
(界一百三十里東南至土默特界一百四十里西南至柰曼界一百三十里東北至扎嚕特界一百)
(四十里西北至翁牛特界三百三十五里至京師一千二百十里)
︹建置沿革︺本古鮮卑地唐屬營州都督府後入於奚
遼為上京道南境金屬北京路明為喀爾喀所據
其酋衮布伊勒登素役屬於西路扎薩克圖汗後
與有隙率部落來降
本朝康熙三年封為多羅貝勒世襲掌旗至嘉慶二
十年以沙克都爾扎布襲封凡八世其貢道由喜
峯口(衮布伊勒登舊作古木布伊爾登今改正)
︹山川︺喀海拖羅海山(在旗東六十里)土祿齊賀爾和哈達圖
山(在旗東南一百里)達祿拖羅海山(在旗南四十里)巴漢哈伯他
海山(在旗南四十里)伊克哈伯他海山(在旗南五十里)棃谷山(在旗)
(南一百里蒙古名阿里馬圖喀喇)五灰山(在旗西南六十里蒙古名烏尼蘇台)大黑
山(在旗西南七十五里蒙古名巴顏喀喇)青山(在旗西南一百三十里蒙古名博羅惠博)
(羅温都爾與奈曼東南接里)虎蘇台博羅温都爾岡(在旗東七十里)他
木虎岡(在旗東南七十五里)烏默黑插漢岡(在旗東北一百里)訥勒
圖岡(在旗東北一百四十里)養息牧河(在旗東南蒙古名虎几爾源出旗南三十)
(里東北流經喀海拖羅海山人東南會庫崑河經養息牧牧廠之東流入彰武臺邊門西至廣寕縣)
(地又東南流入遼河)庫崑河(在旗南六十里輿圖作呼渾源出五灰山東流入土默特界)
老河(在旗西北一百三十里蒙古名老哈自柰曼流入境東北流會潢河按遼時永州當在)
(老河會潢河處遼史地理志永州永昌軍太祖於此置南樓乾亨三年置州於皇子韓八墓側東潢)
(河南土河二水合流故號永州今老河即古土河水州疑置於此又按喀爾喀左翼為今承德府)
(之建昌縣地故如潢河老河諸水彼此互見焉)潢河(在旗北一百三十里自翁牛特界東流入)
(境又東流入科爾沁界)達綠泉(在旗南三十里)黑水濼(在旗南六十五里蒙古名)
(喀喇烏素)白水濼(在旗西南四十里蒙古名插漢泉)
大清一統志
烏珠穆沁(二旗在古北口東北九百二十三里東西距三百六十里南北距四百二十五里東)
(至索倫界西至浩齊特界南至巴林界北至瀚海至京師一千一百六十三里)
︹建置沿革︺遼上京道北境金屬北京路元屬上都路
明為蒙古所據是為烏珠穆沁察哈爾之族也林
丹汗暴虐貝勒多爾濟偕色棱往依喀爾喀(烏珠穆沁)
(舊作烏朱穆秦今改正)
本朝天聰八年察哈爾既滅遂相率來降崇德六年
封多爾濟為和碩車臣親王世襲主右翼至嘉慶
十九年以多爾濟濟克默特那木扎勒襲封凡九
世附鎮國公一雍正元年封輔國公一乾隆三年
封並世襲順治三年封色棱為多羅額爾德尼貝
勒世襲主左翼至嘉慶十六年以圖克濟扎布襲
封凡八世共爵四其貢道由獨石口
右翼(駐巴十三克蘇爾哈台山在古北口東北九百二里東西距三百六十里南北距二百十)
(里東至左翼界一百五十里西至浩齊特界二百十里南至巴林界二十里北至左翼界一百九十)
(里東南至巴林界四十二里西南至浩齊特界四十五里東北至左翼界一百五十里西北至浩齊)
(特界二百九十里)
左翼(駐魁蘇陀羅海在古北口東北一千一百六十里東西距二百五十六里南北距二百十)
(五里東至索倫界六十一里西至右翼界一百九十五里南至右翼界六十三里北至瀚海一百五)
(十二里東南至巴林界一百五十里西南至右翼界七十三里東北至索倫界七十里西北至右翼)
(界一百六十三里)
︹山川︺瑞鹿山(在右翼東三十五里蒙古名布虎圖)大黃鷹山(在右翼西五里蒙古)
(名伊克西喇石寶台)小黃鷹山(在右翼西十八里蒙古名巴漢西喇石寶台)黑山
(在右翼西六十里蒙古名喀喇圖)雙山(在右翼西北一百八十里蒙古名賀岳爾俄得)烏
里雅台山(在右翼西北一百九十里)方山(在右翼西北二百里蒙古名賀爾賀)賽
音恩都爾山(在右翼東北一百里)布哈碧老山(在右翼東北一百五十里)
哈爾站五藍峯(在左翼東南一百五十里)色爾蚌峯(在左翼北九十四里)
秃河(在右翼東南四十一里蒙古名葫蘆古爾源出克什克騰東北三百十里名阿爾達圖河)
(西北流入右翼境為葫蘆古爾河又北流入阿達可池)賀爾洪河(在右翼東南一百十)
(五里源出噶木爾站西流入蘆水)蘆河(在左翼東六十里蒙古名烏爾虎源出索岳爾濟山)
(南流入境西流北合色野爾齊河南合音扎哈河賀爾洪河入右翼界至克勒河朔之地涸)音
扎哈河(在左翼東南一百五十五里自阿嚕科爾沁界流入境西北流入蘆水)西喇
賀賴河(在左翼北七十里流四十餘里涸)色野爾齊河(在左翼東北七十五)
(里源出噶老圖泊西南流入蘆水)布里都泊(在右翼南二十里)西喇布里
都泊(在右翼西北一百里)噶老圖泊(在右翼西北一百七十里)博羅爾濟
圖泊(在右翼北八十六里)得勒蘇圖泊(在右翼北一百九十里)庫勒圖
泊(在左翼東南一百六十里)古爾板泊(在左翼西南三十三里產鹽)鄂倫席
布爾泊(在在翼西一百九十五里)西喇布里都泊(在左翼北一百五十二里)
古爾板泉(在右翼東北五十里)
大清一統志
浩齊特(二旗在獨石口東北六百八十五里東西距一百七十里南北距三百七十五里東至烏)
(珠穆沁界西至阿巴噶界南至克什克騰界北至烏珠穆沁界至京師一千一百八十五里)
︹建置沿革︺遼上京道西境金屬北京路元屬上都路
明為蒙古所據是為浩齊特察哈爾之族也林丹
汗暴虐其貝勒博羅特偕台吉噶爾瑪色旺往依
喀爾喀(浩齊特舊作蒿齊忒今改正)
本朝天聰八年察哈爾既滅乃相率來降順治十年
封噶爾瑪色旺為多羅郡王世襲主右翼至嘉慶
九年以貢楚克棟羅布襲封凡十世順治七年封
博羅特為多羅額爾德尼郡王世襲主左翼至嘉
慶二十二年以額琳沁諾爾布襲封凡九世其貢
道由獨石口
右翼(駐特古力克呼都克井在獨石口東北六百九十里東西距七十五里南北距三百七十)
(五里東至左翼界三十五里西至阿巴噶界四十里南至阿巴噶界一百六十四里北至左翼界二)
(百十一里東南至左翼界一百四十二里西南至阿巴噶界六十五里東北至烏珠穆沁界六十五)
(里西北至阿巴哈納爾界九十二里)
左翼(駐烏默黑泉在獨石口東北六百八十五里東西距九十五里南北距三百十里東至烏)
(珠穆沁界十五里西至右翼界八十里南至克什克騰界一百二十里北至烏珠穆沁界一百九十)
(里東南至烏珠穆沁界九十里西南至右翼界八十里東北至烏珠穆沁界六十里西北至右翼界)
(二百十里)
︹山川︺古爾板賀老圖山(在右翼東南六十五里)古爾板俄得山
(在右翼東南一百十三里)老虎山(在右翼東南一百四十二里蒙古名巴爾圖)伊爾
伯都山(在右翼南十五里)布當圖山(在右翼南六十一里)阿拍達蘭
圖山(在右翼西北三十一里)胡吕山(在右翼北一百七十里蒙古名阿拉忒)犢
山(在右翼北二百十一里蒙古名賀岳爾屯圖虎爾)綽克恩都爾山(在右翼東)
(北三十五里)薩爾巴山(在左翼東南一百二十里)野狐山(在左翼西北四十里)
(蒙古名烏納格忒)獨石山(在左翼西北一百二十三里)孟納爾山(在左翼西)
(北一百九十里)䓤山(在左翼北五十里蒙古名宋吉納)黑山(在左翼北一百二十里蒙)
(古名杜藍喀喇)五藍峯(在右翼西北一百三十里)蘇門峯(在右翼北一百六十里)
大清一統志
蘇尼特(二旗在張家口北五百五十里東西距四百六里南北距五百八十里東至阿巴噶右翼)
(界西至四子部落界南至察哈爾界北至瀚海至京師九百六十里)
︹建置沿革︺漢上谷及代郡北境後漢烏桓鮮卑居之
晉為拓跋氏地隋及唐初為突厥所據遼置撫州
金因之屬西京路元為興和路地明為蒙古所據
是為蘇尼特察哈爾汗之族也
本朝天聰九年既滅察哈爾其濟農叟塞貝勒騰機
思來朝崇德七年封叟塞為多羅杜棱郡王世襲
主右翼至嘉慶七年以拉特那西第襲封凡十二
世附輔國公一順治六年封貝勒後降輔國公世
襲崇德六年封騰機思為多羅墨爾根郡王世襲
主左翼至嘉慶二十五年以齊旺扎布襲封凡十
世附貝勒一順治六年封世襲共爵四其貢道由
張家口(騰機思舊作滕吉思今改正)
右翼(駐薩敏西勒山在張家口北五百五十里東西距二百四十六里南北距二百八十里東)
(至左翼界一百三十里西至口子部落界一百一十六里南至鑲黃旗察哈爾界一百二十里北至)
(瀚海一百六十里東南至正白旗察哈爾界一百三十里西南至四子部落界一百五十里東北至)
(左翼界一百八十里西北至四子部落界一百七十里)
左翼(駐俄林圖察拍台岡在張家口北五百七十里東西距一百六十里南北距三百里東至)
(阿巴噶右翼界六十里西至右翼界一百里南至正白旗察哈爾界一百三十里北至瀚海一百七)
(十里東南至鑲白旗察哈爾界一百三十里西南至右翼界一百二十里東北至阿巴噶右翼界一)
(百六十里西北至右翼界一百七十里)
︹山川︺薩敏西勒山(右翼所駐)雙金山(在右翼東南五十里蒙古名和爾波金)
諾渾山(在右翼東南一百里)布爾色克山(在右翼南五十里)福山(在右)
(翼南八十里蒙古名克什克)插漢波托科山(在右翼南八十里)和爾和
山(在右翼南九十里)牛心山(在右翼西南五十里蒙古名烏克爾朱爾克)俄爾
綽克山(在右翼西南一百五十里)德林山(在右翼西一百十六里)巴輪明
安拖羅海山(在右翼東北七十里)準明安拖羅海山(在右翼東北八)
(十里)哈爾巴和山(在右翼東北一百四十里)嵬名山(在右翼東北一百五十里)
(蒙古名扎喇)羖䍽山(在左翼東南一百里蒙古名巴顏特克又西南九十里有阿祿特克)
(山)喀爾他和邵山(在左翼西北一百七十里)博錐拖羅海山(在左)
(翼北三十里)祥古山(在左翼北一百里蒙古名拜音拖羅海)福山(在左翼北一百)
(四十里蒙古名拜里)和希磨克山(在左翼北一百四十里)寒山(在左翼東北四)
(十里蒙古名魁屯)姑渾拖羅海山(在左翼東北七十里)扎喇齊老圖
峯(在左翼西北四十里)登坡(在右翼東南八十里)努倫坡(在右翼東南一百十里)
古爾板貴魯蘇圖坡(在左翼南一百三十里)色爾伊克坡(在左)
(翼西北七十里)古爾板噶順坡(在左翼北七十里)花俄博圖坡(在左)
(翼北一百七十里)貴魯蘇台岡(在左翼西一百里)長水(在右翼西南九十里)
(蒙古名烏爾圖源出和爾和山西南流入境)兔園水(在左翼東南九十里蒙古名努克黑)
(忒自正藍旗察哈爾界流入境經福山北流入呼爾泊)占木土鹽泊(在右翼東南七)
(十里)西喇布祿泊(左右翼西三十五里)呼爾泊(在左翼東南六十五里)滚
泊(在左翼南四十里)古爾板馬潭泊(在左翼西三十五里)葦淀(在左翼西)
(南九十里蒙古名呼魯蘇台)泥濼(在右翼南六十里蒙古名西巴爾台金史撫州豐利縣有)
(泥濼)黑山濼(在右翼西南一百二十里蒙古名喀喇烏素)珠爾噶圖泉(在左)
(翼北八十里)
︹古蹟︺楊林戍(在旗西北為度漠處自興和而北經小巴延山達魯城至龍沙甸即鄂蘭諾爾)
(又經清水源鳴轂鎮歸化甸至楊林戊又北為禽狐山香泉戍哈喇莽賚懷遠塞皆磧口之要路明)
(永樂中北征所經也巴延舊作伯顏達魯舊作荅魯鄂蘭諾爾舊作阿蘭腦兒哈喇莽賚舊作哈)
(喇莽來今改正)
前纂修官(臣)高人鑑恭纂輯
纂修官(臣)桂文燿恭覆輯
校對官(臣)賀式韓恭校
校對官(臣)許誦恆恭覆校
大清一統志
阿巴噶(二旗在張家口東北五百九十里東西距二百里南北距三百十里東至阿巴哈納爾界)
(西至蘇尼特界南至正藍旗察哈爾界北至瀚海至京師一千里)
︹建置沿革︺漢上谷郡北境晉為拓跋氏地隋及唐初
為突厥所據遼為上京道西境金屬北京路元屬
上都路明為蒙古所據是為阿巴噶初役屬於察
哈爾後因林丹汗暴虐其濟農都思噶爾偕貝勒
多爾濟往依喀爾喀(阿巴噶舊作阿霸垓今改正)
本朝天聰九年察哈爾己滅並率所屬來降崇德六
年封多爾濟為多羅卓哩克圖郡王世襲主右翼
乾隆五十三年喇特納什第以罪削去掌旗授其
弟巴勒丹色棱為一等台吉掌旗其郡王爵仍世
襲至嘉慶二十五年以那木什賴多爾濟襲封凡
十一世順治八年封都思噶爾為多羅郡王世襲
主左翼至乾隆五十三年以瑪尼巴達拉襲封凡
八世附貝子一順治三年封輔國公一康熙五十
四年封並世襲共爵五其貢道右翼由張家口左
翼由獨石口
右翼(駐科布爾泉在張家口東北五百九十里東西距八十里南北距三百十里東至阿巴哈)
(納爾界三十里西至蘇尼特界五十里南至正藍旗察哈爾界一百三十里北至瀚海一百八十里)
(東南至阿巴哈納爾界一百二十五里西南至蘇尼特界一百二十里東北至阿巴哈納爾界一百)
(七十里西北至蘇尼特界一百五十里)
左翼(駐巴顏額龍在獨石口北五百五十里東西距一百二十里南北距一百八十二里東至)
(浩齊特界三十一里西至阿巴哈納爾界八十九里南至正藍旗察哈爾界一百五十里北至阿巴)
(哈納爾界三十二里東南至巴林界一百五十里西南至正藍旗察哈爾界一百六十六里東北至)
(浩齊特界五十五里西北至阿巴哈納爾界一百三十里)
︹山川︺色几庫山(在右翼東南六十里)朱爾哈台拖羅海山(在右翼南)
(七十里)馬尼圖拖羅海山(在右翼西北九十里)白石山(在右翼西北九)
(十里蒙古名插漢七老圖)阿拍濟哈山(在右翼北八十里)嵬石山(在右翼北)
(一百里蒙古名扎喇拖羅海)巴漢噶札爾山(在右翼北一百二十里)霸特
山(在右翼北一百二十五里蒙古名克色克拖羅海)羖羊山(在右翼北一百五十里蒙)
(古名特克拖羅海)蟠羊山(在右翼東北四十里蒙古名喀喇特克)哈爾塔爾
山(在左翼東南二十里)馬鞍山(有二蒙古名喀喇得伯僧在左翼東南六十五里蒙古名)
(西喇得伯僧在左翼東南七十七里)邵龍山(在左翼東南八十五里)永安山(在左)
(翼東南一百四十里蒙古名托克托爾)武歷山(在左翼西南二十五里蒙古名哲爾吉倫)
察里爾圖山(在左翼西南八十里)哈斯胡雅思坡(在左翼南八十五里)
門綽克岡(在右翼西四十五里)奔巴圖博羅恩都爾岡(在右翼西)
(北四十五里)韭河(在右翼東南四十里蒙古名郭和蘇台自阿巴哈納爾流入境經色几庫)
(山西流入白海子)陰涼河(在左翼東南一百十五里蒙古名魁屯源出卓索圖站西北流)
(入阿巴噶界)白海子(在右翼南三十里亦曰長水海子四望白沙故蒙古呼為察罕諾爾)
(明李文忠自萬全出師北至察罕諾爾進敗元兵於駱駝山即此察罕諾爾舊作察漢腦兒今改)
(正)渾圖泊(在右翼東南一百十里)噶爾圖泊(在右翼南一百二十里)呼
爾泊(在右翼西南三十里)鶴壘斗勒泊(在左翼東南一百三十五里)西喇
布里都泊(在左翼西南五十里)金河泊(在左翼北二十里蒙古名西喇烏素)鴛
鴦濼(在右翼西南一百二十里蒙古名昂吉爾圖)朱爾克額勒蘇圖泉
(在右翼東三十五里)赤泉(在右翼北三十里)哈碧爾漢泉(在右翼東北七十里)
大清一統志
阿巴哈納爾(二旗在張家口東北六百四十里東西距一百八十里南北距四百三十六里)
(東至浩齊特界西至阿巴噶右翼界南至正藍旗察哈爾界北至瀚海至京師一千五十里)
︹建置沿革︺漢上谷郡北境晉為拓跋氏地隋及唐初
為突厥所據遼為上京道西境金為北京路西北
境元屬上都路明為蒙古所據是為阿巴哈納爾
役屬於喀爾喀車臣汗(阿巴哈納爾舊作阿霸哈納爾今改正)
本朝崇德年閒台吉色棱墨爾根棟伊思喇布來降
康熙六年封色棱墨爾根為多羅貝勒世襲主右
翼至乾隆四十四年以瑪哈巴拉襲封凡九世康
熙四年封棟伊思喇布為固山貝子世襲主左翼
至乾隆五十七年以衮布旺扎勒襲封凡六世其
貢道右翼由張家口左翼由獨石口(色棱墨爾根舊作塞冷棟)
(伊思喇布舊作董夷思拉布今俱改正)
右翼(駐永安山在張家口東北六百四十里東西距六十里南北距三百十里東至左翼界三)
(十里西至阿巴噶界三十里南至正藍旗察哈爾界一百七十里北至瀚海一百四十里東南至左)
(翼界一百七十里西南至阿巴噶界一百五十里東北至左翼界一百三十里西北至阿巴噶界一)
(百二十里)
左翼(駐烏爾呼拖羅海山在獨石口東北五百八十二里東西距一百二十里南北距三百一)
(十八里東至浩齊特界三十一里西至右翼界八十九里南至阿巴噶界三十二里北至浩齊特界)
(二百八十六里東南至浩齊特界五十里西南至右翼界一百三十六里東北至浩齊特界五十五)
(里西北至右翼界一百五十二里)
︹山川︺永安山(右翼所駐蒙古名常圖山)特爾墨山(在右翼東八里)大熊山
(在右翼東南三十五里蒙古名巴賴都爾)插漢阿祿克山(在右翼東南七十里)喀
喇阿祿克山(在右翼東南一百十里)雙山(在右翼西北五十里蒙古名和岳爾)
(插漢拖羅海山)方山(在右翼西北八十里蒙古名賀爾賀)蛇山(在右翼西北一百二十里)
(蒙古名漠惠圖)森吉圖山(在右翼北二十里)横山(在右翼北二十五里蒙古名布)
(色)瓜山(在右翼北五十里)緣狐山(在石翼北八十里蒙古名烏納格)花拖
羅海山(在右翼北一百四十里)牀山(在右翼東北八十里蒙古名席勒)俄奇
特庫爾格特山(在右翼東北一百三十里)巴爾達木山(在左翼南二十)
(三里)黃山(在左翼西二百十里蒙古名色爾滕洪戈爾山)布爾漢山(在左翼西北三)
(十五里)觸寶山(在左翼西北六十五里)覆舟山(在左翼西北一百二十里蒙古)
(名呼里翁戈春)青羊山(在左翼西北二百里蒙古名喀喇特克)西喇峯(在右翼北)
(三十里)哈納峯(在右翼北一百里)獺兒布喀台坡(在左翼西北一百十)
(六里)色爾騰空果爾峩博岡(在右翼東南五十里)博羅恩都爾
岡(在右翼南一百七十里)陰涼河(在右翼東南九十里金史大定府有陰涼河蒙古名)
(魁屯自阿巴噶流入境經插漢阿祿克山西流會韭河流入息雞淀五代史奚當唐末居陰凉川即)
(此)韭河(在右翼南七十里蒙古名郭和蘇台自正藍旗察哈爾界流入境經博羅恩都爾岡)
(西北流入阿巴噶界)葦淀(在右翼東南八十里蒙古名呼魯蘇台布祿都)息雞淀(在右)
(翼南五十里蒙古名哈雅)襃勒泊(在右翼西南一百四十里)鯀布祿都泊(在右)
(翼西北二十里)黑勒泊(在左翼北七十五里)赤泉(在右翼東南八十里)哈爾海
圖泉(在右翼南四十五里)葛都爾庫泉(在右翼北六里)和几葛爾泉
(在右翼北七十里)和爾和泉(在右翼北八十里)他奇喇泉(在右翼北一百)
(二十里)達藍圖里泉(在左翼西北二百里)
大清一統志
四子部落(一旗駐烏蘭額爾濟坡在張家口西北五百五十里東西距二百三十五里南北距)
(二百四十里東至蘇尼特界一百三十里西至歸化城土默特界一百五里南至鑲紅旗察哈爾界)
(一百四十里北至蘇尼特界一百里東南至蘇尼特界一百八十里西南至鑲藍旗察哈爾界二百)
(里東北至蘇尼特界一百六十里西北至喀爾喀界一百二十里至京師九百六十里)
︹建置沿革︺漢雁門及定襄郡北境晉為拓跋氏地唐
為振武軍地遼為豐州地屬西京道金屬西京路
元屬大同路明為阿祿喀爾喀所據後分與諸子
號曰對因駒子是為四子部落
本朝天聰七年鄂木布來朝崇德元年
賜號達爾漢卓哩克圖順治六年封多羅郡王世襲掌旗
至乾隆四十九年以朋楚克桑魯布襲封凡九世
其貢道由張家口(鄂木布舊作鄂音布今改正)
︹山川︺博濟蘇克山(在旗東六十里)陰山(在旗東南一百五十里蒙古名色爾貝)
新婦山(在旗南八十里蒙古名白爾白狼)爾多斯山(在旗南一百十里)黑
山(在旗南一百三十里蒙古名喀喇和邵)納扎海山(在旗西南一百四十里)羖
羊山(左旗西北五十里蒙古名阿爾哈林圖)獨牛山(在旗西北五十里蒙古名烏克)
(爾圖祿)陽山(在旗東北二十五里蒙古名北蘭)鵲山(在旗東北一百三十里蒙古名)
(沙齊哈圖)邵隆峯(在旗東南七十里)插漢峯(在旗東南一百五十里)五藍
峯(在旗東南一百五十里)阿爾察圖蘇門峯(在旗西南一百里)阿祿
蘇門峯(在旗西南一百二十里)密柳坡(在旗西南二百里蒙古名博多克布爾哈)
(蘇)拜圖華坡(在旗西北一百二十里)希巴克圖華坡(在旗北一百里)
插漢濟里敏坡(在旗東北一百六十里)富峪(在旗西一百五里蒙古名巴顏)
(鄂坡蘇)黃水河(在旗西北五十里蒙古名西喇木倫自喀爾喀右翼流入境東北流出喀)
(倫邊)噶爾哈圖泉(在旗南一百四十里)德本得泉(在旗西南一百里)青
堿泉(在旗西南一百里蒙古名博羅虎濟爾)希巴爾台泉(在旗西四十里)雅
孫哈拍濟爾泉(在旗西七十里)白石泉(在旗西北六十里蒙古名插漢齊老)
︹古蹟︺舊淨州(在旗界金史地理志淨州刺史大定六年以天山縣升為豐州支郡刺史兼榷)
(譏察北至界八十里縣一天山舊作榷場大定十八年置為倚郭元史地理志淨州路領天山一縣)
(按舊淨州在昌州之西豐州之北其地當在旗西北與喀爾喀接界處)
大清一統志
茂明安(一旗駐車突泉在張家口西北八百里東西距一百里南北距一百九十里東至喀爾喀)
(右翼界四十里西至烏喇特界六十里南至歸化城土默特界八十里北至瀚海一百十里東南至)
(喀爾喀右翼界七十里西南至烏喇特界八十五里東北至瀚海一百二十里西北至瀚海一百四)
(十里至京師一千二百四十里茂明安舊作毛明安今改正)
︹建置沿革︺漢五原郡地後魏懷朔鎮地隋置勝州大
業時改爲榆林郡唐初爲東勝州天寶時改爲榆
林郡後又改爲勝州遼爲東勝州地屬西京道金
因之元屬大同路明初設衞戍守後爲蒙古所據
是爲茂明安
本朝天聰八年舉部來降康熙三年授僧格爲一等
台吉世襲掌旗至嘉慶十年以喇什棟羅布襲凡
六世附貝勒一順治七年封世襲共爵二其貢道
由張家口
︹山川︺伊克哈達圖山(在旗東四十里)和岳爾白爾克山(在旗東南)
(五里)插漢峩博山(在旗東南四十里)黑山(在旗東南七十里蒙古名喀喇拖羅)
(海)哈拉海圖山(在旗西南十五里)褪諾克山(在旗西南四十里)官
山(在旗西南七十里明統志在大同府城西北五百餘里山上有九十九泉流爲黑河)羖羊
山(在旗西六十里蒙古名喀喇特克)齊齊爾哈插漢七老山(在旗西北)
(一百四十里)方山(在旗北五十里蒙古名賀爾賀)古爾板喀喇山(在旗東北)
(九十五里)郭岳惠插漢七老山(在旗東北一百二十里)刻勒峯(在旗)
(西北七十里)冒頓峩博岡(在旗南八十里)蒿沁峩博岡(在旗西北四十)
(里)崑都倫河(在旗南六十里源出和岳爾白爾克山西流經官山入烏喇特界)愛
畢哈河(在旗西北七十里源出刻勒峯東流經古爾板喀喇山入喀爾喀界)布祿爾
托海河(在旗東北四十里源出伊克哈達圖山北流會愛畢哈河)虎虎泊(在旗西北)
(一百三十里)拜星圖泉(在旗南十五里源出哈拉海圖山西南流會崑都倫河)
前纂修官(臣)高人鑑恭纂輯
纂修官(臣)桂文燿恭覆輯
校對官(臣)賀式韓恭校
校對官(臣)許誦恆恭覆校
大清一統志
烏喇特(前中後三旗俱駐鐵柱谷蒙古名哈達馬爾在歸化城西三百六十里東西距二百十五)
(里南北距三百里東至茂明安界九十里西至鄂爾多斯界一百二十五里南至黃河鄂爾多斯界)
(五十里北至喀爾喀界二百五十里東南至五達河歸化城土默特界一百二十里西南至鄂爾多)
(斯界一百里東北至茂明安界一百四十五里西北至喀爾喀界二百八十里至京師一千五百)
(二十里)
︹建置沿革︺秦置九原郡後廢漢元朔二年復置更名
五原後漢因之漢末郡廢後魏置懷朔鎮唐景龍
二年張仁愿於河外築三受降城此為中受降城
地遼置雲内州屬西京道金屬西京路元屬大同
路明初廢為斡喇所據(斡喇舊作瓦喇今改正)是為烏喇特
本朝天聰七年其台吉鄂木布色棱圖巴來歸順治
五年封圖巴為鎮國公世襲掌中旗至嘉慶七年
以喇特那巴拉襲封凡十世封鄂木布子諤班為
鎮國公世襲掌前旗至乾隆五十六年以巴圖鄂
齊爾襲封凡十三世封色棱子巴克巴海為輔國
公世襲掌後旗至乾隆五十三年以多爾濟帕拉
穆襲封凡八世共爵三其貢道由殺虎口(諤班舊作鄂板)
(今改正)
︹山川︺居延山(在旗東三十五里蒙古名崑都倫)狼山(在旗東四十里蒙古名綽農拖)
(羅海)牛頭朝那山(在旗東九十里蒙古名雞藍拖羅海)老虎山(在旗東九十里)
(蒙古名巴爾圖許論九邊考云自老虎山而西為長流水蒲草泉等險魏書太祖皇始元年春大蒐)
(於定襄之虎山即此)宿嵬山(在旗東一百一十里蒙古名扎拉按遼史西夏傳冠後垂紅)
(纓自號嵬名以嵬為纓蓋本諸此)木納山(在旗西)大青山(在旗西北七十里蒙)
(古名漠喀喇)赤城山(在旗西北一百里蒙古名五藍拜星)東德爾山(在旗西北)
(一百二十里)西德爾山(在旗西北一百三十里)峩博圖喀喇山(在旗)
(西北一百六十里)莫敦俄博圖山(在旗西北一百七十里)牀山(在旗西北)
(一百八十五里蒙古名席勒)阿爾柴山(在旗西北一百九十里)連山(在旗西北)
(一百九十里蒙古名和岳爾喀喇峩博)馬神山(在旗西北一百九十里蒙古名翁公)陽
山(在旗西北二百里蒙古名洪戈爾史記蒙恬築長城臨洮延袤萬餘里渡河據陽山後漢書注)
(徐廣曰陽山在河北)陰山(在旗西北二百四十里蒙古名葛扎爾史記秦始皇本紀三十三年)
(自榆林並河以東屬之陰山以為三十四縣注徐廣曰在五原北漢書匈奴傳侯應曰北邊塞外有)
(陰山東西千餘里草木茂盛多禽獸本冒頓單于依阻其中治作弓矢來出為寇是其苑囿也至孝)
(武出師征伐斥奪此地攘之於幕北建塞徼起亭隧築外城設屯戍以守之匈奴來寇少所蔽隱從)
(塞以南徑深山谷往來差難邊長老言匈奴失陰山之後過之未嘗不哭也後漢書郡國志五原郡)
(西安陽北有陰山水經河水又南逕馬陰山注漢書音義曰陽山在河北陰山在河南謂是山也而)
(實不在河南舊唐書地理志安北府北至陰山七十里九邊考陰山在中受降城東北自陰山而北)
(皆大磧按自烏喇特之西北迤邐而東以至歸化城東北雖土名不一實皆古陰山也)巴爾
喀山(在旗西北二百四十里山高大東西百餘里)柳碧圖山(在旗西北二百八十)
(里)河套山(在旗北四十里)雪山(有二蒙古名又蘇台一在旗北九十里一在旗西北)
(二百五里)伊克峩博山(在旗北一百三十里)帷山(在旗北一百八十里蒙古名額)
(古德)麥垜山(在旗北二百里蒙古名額貴恩都爾山勢高聳如麥垜故名)扎拉圖
插漢岡(在旗西南一百里)拂雲堆(在旗西北一百九十里蒙古名烏珠爾插漢唐)
(書堆有拂雲祠突厥將入寇必先詣祠祭醻求福因牧馬料兵候冰合度河)漠惠圖坡
(在旗東南六十里)崑都崙河(在旗東四十里源出烏孫土祿之地西南流入黃河)五
達河(在旗東南一百二十里源出布當圖山西南流入黃河)黃河(在旗南五十里其南)
(岸即鄂爾多斯界自鄂爾多斯西北境東南流入東流經旗南又東流折而南又東南流入歸化城)
(土默特界水經注河水東逕高闕南自臨河縣東逕陽山南又東逕馬陰山西又東南逕朔方縣故)
(城東北自朔方東轉逕渠搜縣故城北又東逕西安陽縣故城南又東逕成宜縣故城南又東逕宜)
(梁縣之故城南又東過臨沃縣南又東枝津出焉又東流石門水南注之又東逕稒陽縣故城南又)
(東逕塞泉城南而東注又東過雲中楨陵縣東榆林志黃河自寕夏橫城堡西折而北逕三受降城)
(南至廢東勝州折而南)哈柳圖河(在旗西北二百里源出席勒山北平地南流會席勒)
(河經馬神山又西南折入黃河)柳河(在旗西北三百里蒙古名布爾哈圖源出陽山東平地西)
(南流會敖泉入黃河)舍忒河(在旗北八十里源出敖西喜山西流經大青山入黃河)蘇
爾哲河(在旗北九十里源出雪山西流會舍忒河)烏爾圖河(在旗北一百里源出)
(雪山西南流入黃河)伊克峩博河(在旗北一百二十里源出伊克峩博山西流會齊齊)
(爾哈納河)齊齊爾哈納河(在旗北一百五十里自茂明安所屬地流入境西南流經)
(白石山會黑河)帷山河(在旗北一百七十里蒙古名額古德源出帷山西南流會黑河)席
勒河(在旗北一百八十里源出席勒山西南流會哈柳圖河)東哈柳圖河(在旗)
(北一百八十里源出麥垜山西南流經連山東又西南經東德爾山西德爾山南拜星圖北爲席漢)
(河又西南入黃河)阿爾柴河(在旗北一百八十五里源出阿爾柴山西南流會席勒河)
黑河(在旗北二百里蒙古名喀喇木倫自茂明安所屬地流入境西南流經帷山入黃河晉書)
(赫連勃勃於黑水之南營都城即此)魚海(在旗西北一百里蒙古名札哈蘇台亦名魚兒海又)
(謂之魚海子唐高適詩洗兵魚海雲迎陣是也)章武台泊(在旗西南五十里)杜窩
勒泊(在旗西一百十五里)托博克蘇海泊(在旗西北一百八十里)鐵柱
泉(在鐵柱谷南蒙古名哈達馬爾)哈拍叉齊泉(在旗西四十五里)五藍泉
(在旗西九十五里)臺泉(在旗西北四十里)插漢泉(在旗西北五十五里)克布
爾泉(在旗西北六十五里)五藍拜星泉(在旗西北九十里)布吝泉(在旗)
(西北九十八里)冷泉(在旗西北一百五里蒙古名魁屯)甜水井(在旗東三十里蒙古)
(名賽音)深井(在旗西北二百里蒙古名敖泉)
︹古蹟︺九原舊城(在旗北史記趙世家武靈王攘地西至雲中九原又秦始皇本紀三十五)
(年除道道九原抵雲陽塹山堙谷直通之漢書武帝紀元朔二年置五原郡地理志五原郡治九原)
(縣後漢書光武帝紀建武二十年省五原郡徙其吏人置河東二十六年南單于遣子入侍於是雲)
(中武原朔方北地定襄雁門上郡代郡八郡民歸於本土魏志建安二十年省五原郡水經注河水)
(東逕河陰縣故城北又東逕九原縣故城南秦始皇置九原郡始此漢武帝更名五原也其城南面)
(長河北背連山杜佑通典勝州榆林縣西有漢五原城李吉甫元和郡縣志敬本故城在中受降城)
(北四十里鄭虔軍錄曰時人以張仁愿河外築三城自古未有今敬本城周一萬八百七十二步壕)
(塹深峻亦古之堅守賈躭古今述曰以地理求之前代九原郡城也按九原舊城在漢朔方之東)
(北雲中之西今套北黃河東流處也唐勝州在套内東北九原直其西北通典以為在西疑脫北字)
(其北即陰山又北為光祿塞西即北假秦漢時號為絕塞隋唐豐州雖亦名九原五原乃漢朔方郡)
(地也括地志謂勝州連谷縣本秦九原郡明統志謂在陜西神木縣皆誤)臨沃舊城(在九)
(原舊城東漢置屬五原郡後漢末省水經注河水東過臨沃縣南注石門水自石門障東南流逕臨)
(沃城東)五原舊城(在九原舊城西漢置縣屬五原郡後漢末省水經注九原縣西北接)
(對一城蓋五原縣之故城也)宜梁舊城(在九原舊城西漢置屬五原郡後漢末省水經)
(注河水東逕宜梁縣故城南闞駰曰五原西南六里今世謂之石崖城)成宜舊城(在九)
(原舊城西漢書地理志五原郡成宜中部都尉治原亭西部都尉治田辟有鹽宫後漢書南匈奴傳)
(建武二十六年遣中郎將段郴副校尉王都使南單于其庭去五原西部塞八十里水經注河水自)
(西安陽東逕田辟城南又東逕成宜縣故城南又東逕原亭故城)西安陽舊城(在九)
(原舊城西陰山南漢置屬五原郡後漢末省水經注河水逕朔方縣東北屈南過五原西安陽縣南)
河目舊城(在九原舊城西漢置屬五原郡後漢末省水經注河水自陽山南南屈逕河目)
(縣左括地志漢五原郡河目縣在北假中按河目舊城當在陽山南高闕東南北河之閒又如五)
(原所屬曼柏縣亦在黃河北岸惟河陰一縣在河南耳)稒陽舊城(在九原舊城東北史)
(記魏世家惠王十九年築長城塞固陽注正義曰按魏築長城自鄭濱洛北達銀州至勝州固陽縣)
(為塞也漢書地理志五原郡東部都尉治稒陽又稒陽縣北出石門障得光祿城又西北得支就城)
(又西北得頭曼城又西北得虖河城又西北得宿虜城後漢書和帝紀永元元年度遼將軍鄧鴻出)
(稒陽塞與匈奴戰於稽落山大破之魏書太祖紀登國六年衛辰遣子直力鞮出棝陽塞侵及黑城)
(帝襲五原屠之收其積穀還紐垤川於稒陽塞北樹碑紀功水經注河水東逕稒陽縣故城南又東)
(逕塞泉城南而東注按稒陽在五原郡東北近雲中郡)中受降城(在旗西黃河北岸唐)
(景龍二年張仁愿築本古拂雲祠地元和志中受降城本秦九原郡地漢更名五原開元十年於此)
(置安北大都護府後又移徙東至東受降城三百里西北至天德軍二百里南至麟州四百里北至)
(磧口三百里新唐書地理志中受降城有拂雲堆祠接靈州境有關元和九年置又橫塞軍本可敦)
(城天寶八載置十二載廢)西受降城(在旗西北黃河北岸新唐書地理志豐州有西受降)
(城開元十年總管張說於城東别置新城北三百里有鸊鵜泉唐景龍二年張仁愿築元和志西受)
(降城在豐州西北八十里蓋漢朔方郡臨河縣舊理處開元初為河水所壞至開元十年總管張說)
(於舊城東别置新城其後城西南隅又為河水所壞正東微南至天德軍一百八十里東南渡河至)
(豐州八十里西南至定遠城七百里北至磧口三百里先是朔方軍北與突厥以河為界河北岸有)
(拂雲堆祠突厥將入寇必詣祠祭醻因牧馬料兵而後渡河張仁愿為總管時突厥默啜盡衆西擊)
(突騎施波葛仁愿請乘虛奪取漠南之地於河北築三受降城首尾相應以絕其南寇之路中宗從)
(之六旬而三城俱就以拂雲祠為中城與東西兩城相去各四百餘里北拓地三百餘里於牛頭朝)
(那山之北置烽堠一千八百所自是突厥不得度山放牧朔方無復寇掠唐文粹吕温有三受降城)
(碑銘曰韓侯受命志在朔易北方之強制以全策互漢橫塞揭之雄壁如三鬭龍躍在大澤並分襟)
(帶各閉風雷俯視陰山仰看昭回一夫登陴萬里洞開日晏秋盡纖塵不來又有李華三城韓公廟)
(碑序)天德軍城(在旗西北中受降城西北二百里唐天寶中置元和志天德軍舊理在西)
(受降城權置軍馬於永清柵元和九年詔移理舊城本安北都護貞觀二十一年於今西受降城東)
(北四十里置燕然都護以瀚海等六都督皋蘭等七州並隸焉龍朔三年移於磧北回鶻本部仍改)
(名瀚海都護總章二年又改名安北都護尋移於甘州東北一千一十八里隋舊大同鎮垂拱元年)
(置同城鎮其都護權移理刪丹縣西南九十九里安西城景龍二年又移理西受降城開元十年又)
(移理中受降城天寶八年張齊邱又於可敦城置橫塞軍於大同川西築城名曰天安軍移理焉乾)
(元後改為天德軍緣居人較少西南移三里權居永清柵其理所又移在西受降城自後頻為河水)
(所侵至元和八年黃河泛溢城南面毁壤轉多李吉甫請修天德舊城以安軍鎮詔從之於是復移)
(天德軍理所於舊城焉西南渡河至豐州二百里西北至橫塞軍城二百里西至西受降城一百八)
(十里西南至新宥州一百里東南至中受降城二百里遼史地理志西京道天德軍本中受降城唐)
(乾元中改置天德軍移永濟柵今治是也太祖平党項遂破天德盡掠其民以東後置招討司以國)
(族為天德軍節度使有黃河黑山峪廬城威塞軍秦長城唐長城又有牟那山鉗耳嘴城在其北焉)
舊大同城(在旗西北舊天德軍城西南三里隋時所築隋書長孫晟傳開皇十九年染干)
(因晟奏雍閭作具欲攻大同城詔發六總管分道出塞討之唐書地理志天德軍乾元後徙屯永濟)
(柵故大同城也按永濟柵元和志作永清柵)雲内州舊城(在旗西北遼史地理志西)
(京道雲内州開遠軍本中受降城地遼初置代北雲朔招討司改雲内州清寕初升有威塞軍古可)
(敦城大同州天安軍永濟柵安樂戌拂雲堆領柔服寕人二縣舊志金雲内州領柔服一縣大定後)
(省寕人縣入之增領雲川縣元初省柔服雲川二縣仍為雲内州屬大同路明初廢宣德初置設官)
(兵戍守正統中遷代州應渾等處)漢受降城(在旗北漢九原北塞外漢書武帝紀太初)
(元年遣因杆將軍公孫敖築塞外受降城又匈奴傳呼韓邪單于自請留居光祿塞下有急保漢受)
(降城按後魏太平真君九年北討至受降城積糧城内留守而還蓋即漢城也)懷朔鎮
城(在旗東北後魏太武破蠕蠕列置降人於漠南東至濡源西暨五原陰山竟三千里分為六鎮)
(曰懷朔武川撫冥懷荒柔遠禦夷惟懷朔最西孝昌中改置朔州後廢魏書高祖紀太和十八年八)
(月癸丑幸懷朔鎮己未幸武川鎮辛酉幸撫冥鎮壬子幸柔遠鎮胡三省通鑑注此六鎮自西徂東)
(之次第也地形志朔州本漢五原郡延和二年置鎮後改懷朔孝昌中改為州後陷今寄治并州界)
(水經注光祿城東北即懹朔鎮城也元和志光祿城東北有古懷朔城在今中受降城界)古長
城(在旗北陰山史記秦始皇本紀三十三年西北斥逐匈奴自榆中並河以東屬之陰山以為三)
(十四縣城河上為塞遼史地理志天德軍有秦長城唐長城)安北都護府(在旗西本)
(燕然都護府唐書地理志龍朔三年為瀚海都督府總章二年更名開元二年治中受降城十年徙)
(置豐勝二州之境十二年徙治天德軍按通典安北都護府東至榆林二百五十里西至九原三)
(百五十里南至朔方八百里北至回紇界七百里東南至新泰四百里舊唐書志安北大都護府北)
(至陰山七十里至回紇七百里舊領陰山一縣去京師二千七百里在黃河北蓋唐時都護府遷徙)
(不常通典元和志唐書詳略不同大約易名者六而天德軍為最著遷治者十而在大同川為最久)
(且扼要也)北假(在旗西北史記秦使蒙恬將十萬衆北擊胡渡河取高闕據陽山北假中注北)
(假北方田官主以田假與貧人故云北假水經注北假地名自高闕以東夾山帶河陽山以西皆北)
(假也)光祿塞(在古稒陽縣北漢書地理志稒陽北出為石門障得光祿城又匈奴傳太初三)
(年光祿徐自為出五原塞數百里遠者千里築城障列亭至盧朐甘露三年呼韓邪單于朝漢自請)
(願留居光祿塞下注師古曰徐自為所築者也水經注石門出石門山西北趨光祿城)高闕
塞(在陰山西史記匈奴傳趙武靈王自代並陰山至高闕為塞注徐廣曰在朔方正義曰地理志)
(云朔方臨戎縣北有連山險於長城其山中斷兩峯俱峻土俗名為高闕也又秦始皇本紀三十三)
(年使蒙恬渡河取高闕陶山北假漢書武帝紀元朔二年遣將軍衞青出雲中西至高闕注師古曰)
(高闕山名一曰塞名也在朔方之北水經注河水屈而東流為北河東逕高闕南注陰山下有長城)
(長城之際連山刺天其山中斷望若闕焉故有高闕之名也自闕出荒中闕口有城跨山結局謂之)
(高闕戌上古及今常置重捍以防塞道通典高闕在陰山之西榆林舊志高闕北去大磧凡三百里)
︹祠廟︺拂雲祠(在舊中受降城地拂雲堆上舊唐書張仁愿傳河北岸有拂雲堆祠突厥每入)
(寇必先詣祠祭酹求福因牧馬料兵而後渡河仁愿築三受降城以拂雲堆為中城按本旗西北)
(一百九十里有地蒙古名烏朱爾插漢或疑此為拂雲堆)蘇武廟(在舊雲内州北相傳武嘗)
(過此後人立廟祭之)韓公廟(在舊三受降城内祀唐朔方總管張仁愿李華有韓公廟碑以)
(上皆久廢)
前纂修官(臣)高人鑑恭纂輯
纂修官(臣)桂文燿恭覆輯
校對官(臣)賀式韓恭校
校對官(臣)許誦恆恭覆校
大清一統志
喀爾喀右翼(一旗駐塔嚕渾河在張家口西北七百十里東西距一百二十里南北距一百)
(三十里東至四子部落界六十五里西至茂明安界五十五里南至歸化城土默特界七十里北至)
(瀚海六十里東南至四子部落界九十里西南至茂明安界一百里東北至四子部落界七十里西)
(北至茂明安界六十里至京師一千一百三十里)
︹建置沿革︺漢定襄雲中二郡北境唐為振武軍地遼
為豐州地屬西京道金屬西京路元屬大同路明
為喀爾喀所據素役屬於土謝圖汗後與有隙其
台吉本塔爾遂率部落來降
本朝順治十年封為和碩達爾漢親王世襲掌旗康
熙四十七年其孫詹達固密降襲多羅達爾漢貝
勒至嘉慶五年以忠吉勒車淩襲封凡六世附固
山貝子二一順治十年封一順治十年封郡王至
康熙四十三年降襲貝子鎮國公一康熙十四年
封俱世襲共爵四其貢道由張家口(本塔爾舊作本達爾伊今)
(改正)
︹山川︺拜音拖羅海山(在旗東六十五里)西神山(在旗東南五十里蒙古名)
(巴林翁公)辱孤山(在旗西南三十里蒙古名巴爾架)哈達圖山(在旗西南五十)
(里)白雲山(在旗北三十里蒙古名插漢和邵)插漢峩博山(在旗東北七十)
(里)罽嶺(在旗西南一百里蒙古名毛德爾)五藍峩博岡(在旗東南五十里)
翁公峩博岡(在旗東南九十里)西巴爾圖峩博岡(在旗西五十五)
(里)雅布哈峩博岡(在旗北五十里)喀喇峩博岡(在旗北六十里)摩
禮圖峩博岡(在旗東北四十五里)他魯渾河(本旗所駐源出辱孤山東北平)
(地北流會愛畢哈河)黃水河(在旗東南八十里蒙古名西喇木倫自歸化城土默特界流入)
(境經翁公峩博岡東北流入四子部落界)愛畢哈河(在旗西北六十里自茂明安界流入)
(境經白雲山喀喇峩博岡之閒東流出喀倫邊)鹽泊(在旗東南二十里蒙古名達卜孫)噶
順泊(在旗西三十里)他魯渾泉(在旗南十里)哈達滿泉(在旗南七十里)
車爾泉(在旗西北十里)布祿魯泉(在旗西北四十五里)
為夏州北境隋於其地東置勝州西置豐州大業
初改勝州為榆林郡豐州為五原郡後廢唐貞觀
中復置勝豐二州天寶元年改勝州為榆林郡豐
州為九原郡乾元元年俱復舊名其南境又有宥
州俱屬關内道唐末拓跋思恭鎮此(思恭以討黃巢有功賜姓)
(李有銀夏綏宥靜五州之地見宋史西夏傳)五代至宋金皆為李夏所
有元滅夏立西夏中興等路後廢其地東屬東勝
雲内二州及延安寕夏等路明初城東勝等州並
立屯戍耕牧其内天順閒蒙古酋長阿勒綽爾與
瑪古里海始入河套嘉勒斯賚復紏合們都爾倚
為巢穴宏治閒和實復入其中(阿勒綽爾舊作阿羅出瑪古里海舊)
(作毛里孩嘉勒斯賚舊作癿加思蘭們都爾舊作滿都魯和實舊作火篩今俱改正延綏志明初王)
(保保據河套洪武中追逐之築東勝等城並立屯戍天順六年瑪古里海阿勒綽爾博勒呼三部始)
(入河套成化四年阿勒綽爾為其黨嘉勒斯賚所殺併其衆而結元裔們都爾居河套九年總督王)
(越率兵擊敗之乃渡河北去宏治八年北部復入河套未幾和實據之總制楊一凊上言河套當復)
(會劉瑾用事尋得罪去其後遂屢入寇嘉靖中無歲不擾總督曾銑請復河套嚴嵩譖殺銑自後無)
(敢議者博勒呼舊作孛羅忽今改正)嘉靖中套西吉納部落擊破
和實居此(吉納者諳達之兄稱車臣可汗子七人分有河套之地北界多羅圖們西界西)
(番東界黃河套南界陜西榆林固原統部落台吉勝兵數十萬吉納舊作吉囊諳達舊作俺答今)
(改正)後屬於察哈爾是為鄂爾多斯
本朝天聰九年滅察哈爾林丹汗其濟農額璘臣來
歸仍
賜濟農號令招集諸部落順治六年編為六旗封郡王等
爵有差封額璘臣為多羅郡王至嘉慶十七年以
巴保多爾濟襲封凡十一世附輔國公一雍正六
年封封善丹為多羅貝勒至嘉慶三年以索諾木
喇布齋根敦襲封凡八世封小扎木素為鎮國公
後以軍功晉封其孫都棱為固山貝子至嘉慶十
八年以端多布色楞襲封凡十一世封沙克扎為
固山貝子至乾隆五十四年以永嚨多爾濟襲封
凡七世封布達岱之子額琳沁為固山貝子至嘉
慶二十二年以桑寨旺沁襲封凡九世封固嚕之
子色稜為固山貝子至嘉慶十七年以額爾德尼
桑襲封凡七世並世襲分掌六旗共爵七(康熙三十五年)
(聖祖仁皇帝親征噶爾丹凱旋駐蹕胡斯泰鄂爾多斯地其王貝勒貝子公來朝嘉)
(其風俗淳樸各部親睦孝友特襃奬之三十六年五月聖祖仁皇帝諭大學士九卿)
(曰明時為恢復河套議論紛紜致大臣夏言曾銑受戮自朕觀其地無甚關係若控馭蒙古有道則)
(河套雖為所據安能為患控馭無道則何地不可為亂蒙古遊行之地防之不勝防專言收復河套)
(亦何益乎)雍正九年增設一旗為七旗授定咱拉什為
一等台吉世襲掌旗至嘉慶二十二年以色楞德
濟特承襲凡五世其貢道由殺虎口
右翼前旗(駐套内巴哈池在敖西喜峯西九十里東西距一百八十里南北距二百七十)
(里東至插漢額爾吉左翼中旗界五十里西至磨多圖插漢泊右翼中旗界一百三十里南至榆林)
(衞邊城界二百三十里北至五藍俄博右翼後旗界四十里東南至插漢俄博邊城界二百里西南)
(至芥喀圖虎喇虎邊城界三百里東北至哈達圖泊左翼後旗界三十里西北至插漢扎達海右翼)
(中旗界六十五里隋唐夏勝二州地明初榆林右衞地後為鄂爾多斯所據本朝順治初其台吉)
(從額璘臣來歸封爵世掌右翼前旗)右翼中旗(駐套内正西近南西喇布哩都池在鄂爾)
(吉虎泊西南二百六十里東西距三百二十里南北距四百八十里東至插漢扎逹海泊右翼後旗)
(界七十里西至插漢托海喀爾喀界二百五十里南至賀通圖山右翼前旗界三百七十里北至馬)
(隂山右翼後旗界一百十里東南至庫克拖羅海右翼前旗界一百里西南至横城口邊城三百三)
(十里東北至鄂藍拜右翼後旗界一百二十三里西北至阿爾布斯山喀爾喀界二百二十里本漢)
(朔方郡南境隋唐置豐州元和中移置宥州於此明嘉靖閒為鄂爾多斯所據本朝順治初其台)
(吉從額璘臣來歸封爵世掌右翼中旗)右翼後旗(駐套内西北鄂爾吉虎泊在巴爾哈)
(孫泊西一百七十里東西距一百八十里南北距一百六十里東至兔毛河左翼後旗界四十里西)
(至馬陰山右翼中旗界一百四十里南至喀喇扎喇克左翼中旗界一百四十里北至色特勒黑冒)
(頓烏喇特界二十里東南至巴彥泉左翼後旗界一百五十里西南至達爾巴哈岡右翼中旗界一)
(百五十里東北至拜塞冒頓烏喇特界四十里西北至哈祿爾博羅烏喇特界一百八十里漢朔方)
(郡地隋唐為豐州九原郡治所明嘉靖閒為鄂爾多斯所據本朝順治初其台吉從額璘臣來歸)
(封爵世掌右翼後旗)
左翼前旗(駐套内東南扎拉谷在湖灘河朔西一百四十五里東西距二百四十五里南)
(北距二百十里東至湖灘河朔歸化城土默特界一百四十五里西至鯀額爾吉廟左翼中旗界一)
(百里南至清水營邊城界一百十里北至賀拖羅海左翼後旗界一百里東南至黑山邊城界八十)
(五里西南至額勒默圖邊城界一百里東北至黃河歸化城土默特界一百三十里西北至可退坡)
(左翼後旗界八十里本古榆林塞隋置榆林郡唐屬勝州置河濱縣宋為西夏所據明初榆林左衛)
(地天順後為蒙古各部所據嘉靖聞地屬鄂爾多斯本朝順治初其台吉從額璘臣來歸封爵世)
(掌左翼前旗)左翼中旗(駐套内南近東敖西喜峯在扎拉谷西一百六十五里東西距)
(一百十五里南北距三百二十里東至鯀額爾吉廟左翼前旗界六十五里西至插漢額爾吉右翼)
(前旗界五十里南至神木營邊城界二百里北至喀賴泉右翼後旗界一百二十里東南至賀岳爾)
(門綽克邊城界一百八十五里西南至額勒蘇忒五藍拖羅海邊城界六十里東北至噶海拖羅海)
(左翼後旗界九十里西北至喀喇扎喇右翼後旗界九十里本隋唐勝州地明嘉靖閒為鄂爾多斯)
(所據本朝天聰九年其濟農額璘臣來歸順治六年封爲多羅郡王世掌左翼中旗)左翼
後旗(駐套内東北巴爾哈遜湖在黃河帽帶津西一百四十里東西距二百八十五里南北距)
(一百五十里東至黃河帽帶津歸化城土默特界一百五十里西至插漢額爾吉左翼中旗界一百)
(三十五里南至阿祿德勒蘇左翼前旗界一百九十里北至黑水泊烏喇特界二十里東南至阿祿)
(德勒蘇左翼前旗界一百九十里西南至哈西拉克拖羅海左翼中旗界一百四十里東北至臺石)
(額勒蘇歸化城土默持界八十五里西北至綽和爾末里圖烏喇特界三百七十里本漢沙南縣地)
(隋唐勝州榆林郡冶所明嘉靖聞爲鄂爾多斯所據本朝順治初其台吉從額璘臣來歸封爵世)
(掌左翼後旗)添設一旗(游牧六旗界内定咱拉什本鄂爾多斯三等台吉以擊敗準噶)
(爾功雍正九年授扎薩克一等台吉世襲掌旗)
︹山川︺總材山(在右翼前旗東南一百四十里蒙古名磨多圖)恩多爾拜山(在右)
(翼前旗南二百二十里)巴音山(在右翼前旗西南三百十里)錦屏山(在右翼前)
(旗西南三百九十里蒙古名巖靈)蘇海阿祿山(在右翼中旗南三百六十里)賀
佟圖山(在右翼中旗南三百七十里俗名回回墓山與陕西甯塞堡邊界相接)色爾
騰山(在右翼中旗西一百三十里)黃草山(在右翼中旗西北一百十里蒙古名庫勒)
(爾齊)哈伯叉齊山(在右翼中旗西北一百二十里)鄂藍喀喇拖羅海
山(在右翼中旗西北一百二十里)邵龍山(在右翼中旗西北一百二十五里)省嵬
山(在右翼中旗西北二百二十里今名阿羅布斯山寰宇通志山踰黃河因省嵬城而名黃河東)
(有省嵬口為防禦要地其下有城西夏所築明統志省嵬山在寕夏衞東北一百四十里)色爾
蚌喀喇山(在右翼中旗西北二百四十里)馬陰山(在右翼後旗西一百四十里蒙)
(古名阿克塔和邵)夾山(在左翼前旗東南六十五里蒙古名和岳爾喀喇拖羅海)黑山
(在左翼前旗東南六十五里蒙古名喀喇和邵)退諾克拖羅海山(在左翼後旗東)
(南一百四十五里其西曰拜圖拖羅海)得石峯(在左翼前旗西北六十里)巴漢得
石峯(在左翼前旗北四十里)敖西喜峯(在左翼中旗所駐平地中突起一峯)吳
烈鄂博拖羅海岡(在右翼後旗東南九十里)達爾巴漢岡(在右翼後)
(旗西南一百五十里)插漢拖羅海岡(在左翼後旗東南一百三十里)伊克翁
公岡(在左翼後旗南四十里)巴漢翁公岡(在左翼後旗南四十里)可退
坡(在左翼前旗西北八十里)黃河(自陜西寕夏府寶豐縣界北流出邊經旗西北折而東流)
(經旗北與烏喇特分界至古東勝州界折而南經旗東與歸化城土默特分界又東流入陕西府谷)
(縣山西河曲縣界鄂爾多斯東西北三面以河為境通典河水自靈武郡西南便北流凡千餘里過)
(九原郡乃東流自靈武以北漢人謂之西河自九原以東謂之北河元和志勝州榆林縣榆林關在)
(縣東三十里東北臨河又河濱縣黃河在縣東一十五步闊一里不通舟楫榆林志黃河在榆林衞)
(北千里自寕夏横城堡西折而北逕三受降城南至廢東勝州西折而南入府谷縣黃甫川東九里)
(其中謂之河套週迴數千里)上稍兒河(在右翼前旗東南一百四十里源出鯀布里都)
(南流入邊城)席伯爾河(在右翼前旗南九十里源出蟒喀圖虎爾虎之地南流會西克)
(丑河入邊城為榆林之榆溪西河上源)阿爾塞河(在右翼前旗南一百七十里源出恩)
(多爾拜山南平地西南流會席伯爾河)哈柳圖河(在右翼前旗西南一百八十里源出)
(虎喇虎之地東南流合細河金河二水入榆林邊至波羅營會西來之額圖渾河為無定河按此)
(即榆林無定河之别源古黑水也亦名吃那河元朱思本河源記吃那河源自古宥州東南流過陜)
(西省綏德州凡七百里與黃河合)細河(在右翼前旗西南二百十里蒙古名納林河源出托)
(里泉南流會哈柳圖河)金河(在右翼前旗西南二百九十里蒙古名西喇烏素源出磨虎喇)
(虎之地南流會哈柳圖河)石窯川河(在右翼前旗西南三百六十里蒙古名額圖渾源出)
(賀佟圖山北平地東南流合數小水入懷遠縣邊為恍忽都河又折東北至波羅營會海留圖河為)
(無定河按此即榆林無定河之土流古奢延水也詳見榆林府)庫葛爾黑河(在右)
(翼中旗西南二百三十里源出庫葛爾黑泉南流入邊又西折出邊入黃河明統志黑水河在寕夏)
(衞城東番名哈喇秃速河西流注於黃河)巴漢托蘇圖河(在右翼中旗西五十里源)
(出巴惠泉西北流會伊克托蘇圖河入黃河)伊克托蘇圖河(在右翼中旗西北一)
(百里源出布海扎喇克之地西流會黃河)&KR0693;河(在右翼後旗南一百二十里蒙古名陶賴)黃
水河(在右翼後旗西南一百四十里蒙古名西喇木倫源出馬陰山北平地東北流入古爾板)
(泊)赤沙河(在右翼後旗西一百三十里蒙古名烏藍源出赤沙泉東北流入鍋底池)克
丑河(在左翼前旗東五里源出噶克叉冒頓東平地東南流會芹河)芹河(在左翼前旗東)
(二十五里蒙古名伊克西喇爾几台源出杜爾伯特拜坡東平地南流入邊城為陜西府谷縣界之)
(清水川)小芹河(在左翼前旗東五十五里蒙古名巴漢西喇爾几台源出得勒蘇台坡南)
(平地西南流會芹河)塔爾奇爾河(在左翼前旗東七十里源出噶克叉冒頓東流入黃)
(河)布林河(在左翼前旗東八十里源出查木哈克泉東南流入黃河)哈岱河(在左)
(翼前旗東南八十五里源出賀爾博金坡南平地東南流入黃河)西河(在左翼前旗南三十)
(里源出科爾口東流會芹河詳見陜西榆林府)葦爾圖河(在左翼前旗南四十里源出古)
(爾板多博坡南平地南入邊城)獐河(在左翼前旗西南一百二十里蒙古名西爾哈源出常樂)
(堡合葫蘆海南流入紅石峽)博羅哈爾几圖河(在左翼前旗西南一百四十里)
(源出平地南流入邊城按此水及獐河即府谷縣界之九股水也)布喀河(在左翼前旗西)
(三十四里源出博羅巴爾喀孫東平地西南流會紫河)陀索圖河(在左翼前旗西六十)
(里源出得勒蘇台坡西平地南流會布喀河)舒貴河(在左翼前旗西八十里源出翁公坡)
(南平地南流會布喀河)大崐兌河(在左翼前旗東北七十里源出平地東南流入黃河)
(又旗東南八十里有小崐兌河東南流入黃河蒙古名伊克崐兌巴漢崐兌)紫河(在左翼中)
(旗東二十五里蒙古名五藍木倫源出臺石坡西平地西南流入邊城)哈楚爾河(在左)
(翼中旗東五十八里源出哈楚爾坡西平地西南流會紫河流入陜西神木縣為屈野河)鯀額
爾吉河(在左翼中旗東六十二里源出鯀額爾吉坡南平地西南流會哈楚爾河)坎台
河(在左翼後旗東十二里源出布木巴泉東北流入黃河)喀西拉克河(在左翼後)
(旗東五十里源出色泊呼勒泉東北流入奈馬代泊)魚河(在左翼後旗東一百十里蒙古名折)
(葛蘇台源出托諾克拖羅海山東北流入捕魚池)蒲河(在左翼後旗東一百四十里蒙古名)
(呼魯蘇台源出插漢拖羅海岡東北流入蒲池)西都喇虎河(在左翼後旗西二十五里)
(源出吳烈泉東北流入黃河)喀賴河(在左翼後旗西五十里源出朱爾漢虎都克北流入)
(黃河)柳河(在左翼後旗西一百十里蒙古名布爾哈蘇台源出插漢拖羅海岡北流入黃河)
兔毛河(在左翼後旗西一百二十里蒙古名陶賴崐兌源出敖柴達木西北流入黃河)黑
河(在左翼後旗西北二百五十里蒙古名伊克土爾根源出虎虎冒頓之地東流至烏拉孫鄉入)
(黃河又有小黑河在旗西二百四十里東流入黃河)烏爾巴齊河(在左翼後旗西北三)
(百十里源出平地東流入黃河)車根木倫河(在左翼後旗西北三百七十里源出撒爾)
(奇喇之地東流入黃河)巴漢池(右翼前旗所駐直陜西榆林府北二百三十里又哈達圖)
(池在旗東北三十里)長鹽池(在右翼前旗南三十五里蒙古名達布蘇圖)紅鹽池
(在右翼前旗西南三百里蒙古名五楞池明成化中總督王越敗套寇於紅鹽池即此延綏志榆林)
(東有長鹽池紅鹽池西有西紅鹽池鍋底池俱僻在境外榆林衞志紅鹽池在衞西北三百五十里)
磨多圖插漢池(在右翼前旗西一百三十里又忒默圖插漢池在旗東五十里五楞)
(池在旗西南三百里哈達圖池在旗東北三十里)西喇布里都池(右翼中旗所駐)
(直陜西寕夏東北三百五十餘里又二折圖池在旗東二十五里西黑圖池在旗南二百九十里)
特默圖池(在右翼中旗南一百十里)博木池(在右翼中旗西二百二十里大小折)
(蘇圖河合注於此又西入黃河)大藍土祿池(在右翼中旗東北四十二里)鄂爾
吉虎池(右翼後旗所駐直陜西榆林正北少西四百餘里其西六十里有古爾板道圖池共)
(有三池故名)鍋底池(在右翼後旗西九十里周圍二十餘里產鹽兔河赤沙河二水注入)
(其中即漢時朔方縣鹽澤唐時名胡落鹽池者也今土人名喀喇莽奈腦兒漢書地理志朔方郡朔)
(方金連鹽澤青鹽澤皆在南水經注魏土地記曰朔方縣有大鹽池其鹽大而青白色名曰青鹽又)
(名戎鹽入藥分漢置典官鹽池去平地宫千二百里在新秦之中唐書食貨志安北都護府有胡洛)
(池歲得鹽萬四千斛以給鎮武天德元和志胡洛鹽池在長澤縣北五百里周迴三十里亦謂之獨)
(樂池聲相近也漢有鹽官按漢時朔方鹽澤有二至後魏時止言一池即唐長澤縣北五百里之)
(胡洛鹽池今喀喇莽奈大鹽池也但漢時金連鹽澤今不可考)紅水池(在右翼後旗西一百)
(五十里蒙古名五藍)奈馬代池(在左翼後旗東四十三里)苦水池(在左翼復旗東)
(七十里蒙古名插漢扎達海)捕魚池(在左翼後旗東一百十里蒙古名折葛蘇台魚河水)
(注入其中)蒲池(在左翼後旗東一百三十里蒙古名虎蘇台蒲河水注入其中)黑水池
(在左翼後旗東一百四十里蒙古名喀喇烏素)銀盤水(在右翼中旗南二百九十里蒙古名)
(西黑爾)清湖(即青山湖在左翼中旗西南三百五十里近榆林寕塞堡北蒙古名佟哈拉克)
(腦兒清水河注入其内又有彬草湖在寕塞堡西北荍麥湖在甎井堡邊外又明沙湖在鹽場堡北)
(邊外赤木墩之西)大鹽濼(在右翼前旗東五十里蒙古名忒默圖插漢)越沒濼
(在右翼前旗西三十五里蒙古名鄂爾吉虎)者者渡(在左翼後旗西北二百四十里巴漢)
(土爾根河入黃河處)君子津(在左翼前旗東界河濱水經注河水於楨陵桐過二縣閒濟有)
(君子之名元和志勝州河濱縣黃河在縣東一十五步渡河處名君子津明統志君子津在舊勝州)
(東界詳見歸化城土默特)娘娘灘(在左翼前旗東七十里大崑兌河入黃河處蒙古名伊克)
(崑兌)太子灘(在左翼前旗東八十五里小崑兌河入黃河處蒙古名巴漢崑兌)巴漢
朱爾格泉(在右翼後旗東十二里)錫賚泉(在右翼後旗南一百五里)巴彥
泉(在左翼前旗東四十里)東四海泉(在左翼前旗東北一百三十里)
︹古蹟︺奢延舊城(在右翼前旗西南漢置屬上郡後漢因之晉省水經注奢延水出奢延縣)
(西南赤水阜東北流逕其縣故城南按奢延水即今榆林之無定河及石窯川河旗西南哈柳圖)
(河額圖渾河即古奢延縣也)豐州舊城(在右翼後旗界内隋書地理志五原郡開皇五)
(年置豐州仁夀元年置總管府大業元年府廢治九原縣元和志豐州在秦上郡之北境漢置朔方)
(郡靈帝末羌胡擾亂城邑皆空永嘉後匈奴衞辰父子居其地後魏為夏州之北境周武帝於今永)
(豐縣置永豐鎮隋開皇三年於鎮置豐州後廢貞觀四年突厥降附又權於此置豐州都督府不領)
(縣惟領蕃戶以史大奈為都督十一年大奈死復廢府以地屬靈州二十二年又分置豐州天寶元)
(年改為九原郡乾元元年復為豐州東至勝州五百三十里西南至靈州九百里東南至夏州七百)
(五十里西北至河西城八十里又九原縣郭下本漢之廣牧縣地永徽四年重置縣其城周隋閒謂)
(之甘草城唐書唐休璟傳永淳中突厥圍豐州朝廷議棄豐保靈夏休璟上疏曰豐州控河遏寇號)
(為襟帶自秦漢以來常郡縣之土田良美宜耕牧隋季喪亂不能堅守乃遷就靈慶戎羯得以乘利)
(而交侵始以靈夏為邊唐初募人實之西北一隅得以完固今而廢之則河防地復為賊有而靈夏)
(亦不足以自安非國家利也高宗從其言按豐州至宋慶歷中陷於西夏嘉祐七年復以府州蘿)
(泊川置豐州地在今河套東南陜西府谷縣之北非此之隋唐所置豐州也)朔方舊城
(在右翼後旗界内詩小雅城彼朔方史記匈奴傳秦始皇使蒙恬將十萬衆北擊胡悉收河南地因)
(河為塞築四十四縣城臨河十餘年諸侯叛秦匈奴復稍度河南與中國界於故塞後冒頓南并樓)
(煩白羊河南王悉復收秦使蒙恬所奪匈奴地與漢關故河南朔至朝那膚施漢書衞青傳元朔元)
(年青為車騎將軍明年出雲中以西至高闕走白羊樓煩王遂以河南地為朔方郡使蘇建築朔方)
(城後漢書順帝紀永和五年徙朔方居五原魏志建安二十年省朔方郡晉書載記赫連勃勃父衞)
(辰苻堅以為西單于屯代來城遂有朔方之地為魏所殺姚興以勃勃為五原公鎮朔方義熙二年)
(僭稱大夏水經注河水東南逕朔方縣舊城東北括地志朔州故城夏州朔方縣北什賁舊城是元)
(和志什賁之號蓋番語也按朔方郡前漢治三封後漢治臨戎而朔方縣為屬縣郡地南連北地)
(東界五原雲中東南接西河上郡河之北岸為高闕塞至赫連勃勃始於朔方之南奢延水之北築)
(統萬城元魏於此置夏州隋唐因之號朔方郡在今榆林府西南二百里非漢朔方舊地明統志又)
(以寕夏衛為朔方不知寕夏乃漢北地郡富平縣北境唐之靈州地與漢朔方無涉也)渠搜
舊城(在朔方舊城東漢置屬朔方郡為中部都尉治後漢省水經注河水自朔方東轉逕渠搜)
(縣舊城北)廣牧舊城(在朔方舊城西漢置屬朔方郡為東部都尉冶後漢末省水經注南)
(河自臨河縣南臨戎縣北又東逕廣牧縣舊城北)臨戎舊城(在朔方舊城西河向北流)
(之東岸漢書地理志朔方郡領臨戎縣武帝元朔五年城後漢書郡國志朔方郡治臨戎縣水經注)
(河水北逕臨戎縣舊城西元朔五年立舊朔方郡治元和志豐州永豐縣在州西一百六十里本漢)
(臨戎舊地後漢末廢北人又謂之賀葛真城周武保定三年於此置永豐鎮隋開皇五年廢鎮置永)
(豐縣武德六年省永徽元年復置延綏志臨戎縣舊城咂把湖在其内按前漢朔方郡治三封三)
(封舊城在套外黃河西岸水經注曰河水東北逕三封縣故城東十三州志云在臨戎縣西一百四)
(十里是也元和志曰漢武帝置朔方理在三封在豐州西一百里其地在今鄂爾多斯右翼後旗正)
(西河外窳渾舊城沃壄舊城皆在套外水經注河水北過朔方臨戎縣西又北有枝渠東出謂之錮)
(口東逕沃壄舊城南又北屈而為南河出焉又北迤西溢於窳渾縣舊城東又屈而東流為北河)
(按此則沃壄舊城當在今套外河水北流一曲之西而窳渾舊城則在今阿爾坦山之南騰格里湖)
(之側朔方一郡惟此三縣在套外耳)臨河舊城(在朔方舊城西北漢置屬朔方郡後漢省)
(水經注河水自高闕南又東逕臨河縣舊城北又南河東逕臨戎縣故城北又東逕臨河縣南按)
(黃河北流逕古朔方之西行五百餘里一支分為二歧東注水經所謂南河也其北河流至套外之)
(阿爾布坦山南迤西溢為大河土名騰格里腦兒即古屠申澤也自此屈而東流過古高闕南行二)
(百里許稍東南流又折而西南與南河合水經所謂北河南屈逕河目縣左又南合南河是也始直)
(向東行經古五原之南至大土爾根河入河處始轉向東南行過古東勝州境以地勢測之漢臨河)
(縣在北河之南南河之北水經所謂自高闕南而東逕舊城北者北河也自臨戎縣北而東逕縣南)
(者南河也)大成舊城(在左翼前旗界漢置屬河西郡後漢曰大城改屬朔方郡後廢後漢)
(書南匈奴傳逢侯將萬餘騎向滿夷谷鄧鴻等追擊逢侯於大成塞破之)富昌舊城(在左)
(翼前旗界漢書地理志西河郡武帝元朔四年置治富昌縣有鹽官後漢書順帝紀永和五年南匈)
(奴左部叛徙西河居離石注離石在郡南五百九里西河本都平定縣至此徙於離石水經注湳水)
(東逕富昌縣舊城南隋書地理志榆林郡富昌開皇十年置榆林舊志富昌舊城在舊勝州南按)
(漢書西河郡自治富昌後漢書注謂初都平定當是後漢初所徙治也隋復置富昌屬榆林唐初省)
(其地直今榆林府東北)美稷舊城(在左翼前旗東南漢置屬西河郡後漢因之晉省水)
(經注湳水出西河郡美稷縣按通典隰城縣有美稷鄉在今山西平定州界乃後漢中平中所徙)
(置非前漢舊縣也)白土舊城(在左翼中旗南漢置屬上郡後漢因之晉省水經注圁水)
(出白土縣圁谷東逕其縣南括地志白土故城在鹽池東北三百九十里按其地近今神木縣北)
勝州舊城(在左翼後旗隋書地理志榆林郡開皇二十年置勝州大業初置郡元和志勝)
(州戰國時爲趙地始皇時爲雲中郡漢末匈奴侵邊其地遂空晉末屬赫連氏後魏迄周往往置鎮)
(不立郡縣隋開皇三年於此置榆林郡七年又置榆林縣屬雲州二十年割雲中之榆林富昌金河)
(三縣置勝州大業五年以勝州爲榆林郡十五年郡人郭子和以城入突厥武德四年子和歸國其)
(地又陷梁師都貞觀二年平師都三年仍隋舊理置勝州以決勝爲名西南至麟州四百里至夏州)
(九百里南至銀州七百里北至豐州七百里又榆林郡郭下本漢沙南縣地北近榆林因名屬雲州)
(二十年改屬勝州榆林關在縣東三十里開皇三年置寰宇記勝州西北至河十里正東至河四十)
(里陜西通志勝州城在榆休衞東北四百五十里按其地在套内東北瀕黃河屈南流處與遼金)
(東勝州相近但隔河耳又按唐勝州在豐州東不在南元和志於豐州下既云東至勝州五百三十)
(里此又云北至豐州七百里疑誤)代來城(在左翼界内晉書赫連勃勃載記苻堅以衞辰)
(爲西單于督攝河西諸部屯代來城通鑑晉太元十六年魏王珪自五原金津南濟河徑入衞辰國)
(直扺其所居悅跋城胡三省注悅跋城即代來城也)舊宥州(在右翼前旗西南有新舊二州)
(俱唐置元和志廢宥州在鹽州東北三百里開元二十六年置寶應以後廢新宥州在廢宥州東北)
(三百里東至麟州六百里西南至靈州六百五十里南至鹽州六百里初調露元年於靈州南境置)
(魯麗含塞依契等六州以處突厥降戶長安四年併爲匡長二州神龍三年復置蘭池都督府在鹽)
(州白池縣北八十里仍分六州各爲一縣以隸之開元十一年康待賓叛克定後遷其人於河南江)
(淮諸州二十六年還其餘黨於此置宥州以寬宥爲名也後爲寕朔郡領縣三曰懷德延恩歸仁天)
(寶中宥州寄理經略軍寶應以後因循遂廢元和九年詔復於經略軍城置宥州乃爲上州於州郭)
(下置延恩縣爲上縣改隸夏綏銀觀察使又自州北至天德置新館十一所從天德取夏州乘傳奏)
(事四日餘便至京師舊唐書地理志宥州天寶元年為寕朔郡至德二年改為懷德郡都督府乾元)
(元年復為宥州元和十五年移治長澤縣為吐蕃所破長慶四年夏州節度使李祐復置)高望
舊縣(在右翼前旗直榆林北漢置屬上郡為北部都尉治後漢省)虎猛舊縣(在左)
(翼前旗界内直榆林北漢置屬西河郡後漢省又漢置西河郡領增山縣北部都尉治有道西出眩)
(雷塞又穀羅縣武澤在西北後漢俱省其地俱在今套内之南與榆林邊界接境)河濱舊
縣(在左翼前旗界内元和志河濱縣本漢沙南縣地後魏及周為銀城縣地隋為榆林縣地貞觀)
(三年於此置河濱縣東臨河岸因以為名改雲州為威州立嘉名也八年廢威州以縣屬勝州河濱)
(關在縣東北貞觀七年置唐書地理志勝州河濱縣貞觀三年以縣置雲州四年曰威州八年州廢)
(來屬寰宇記縣在勝州南一百九十里五代時與州俱廢按此在黃河西岸為唐時勝州之河濱)
(若遼置東勝州亦領榆林河濱二縣其地在黃河東岸非隋唐舊地也)舊白城(在右翼前)
(旗界内直榆林西元和志故白城一名契吳城在夏州朔方縣北一百二十五里契吳山赫連氏因)
(山所築勃勃嘗所歎美故其子因立此城以立勃勃之廟)安北都護府(在旗界内唐置)
(開元十年自中受降城徙治豐勝二州之境十二年又徙治天德軍)榆谿塞(在旗界内史記)
(趙世家武靈王二十年西略地至榆中林胡王獻馬歸注正義曰勝州北河北岸也漢書韓安國傳)
(王恢曰蒙恬為秦侵胡辟數千里以河為境累石為城樹榆為塞又衛青傳青度西河至高闕遂西)
(定河南地按榆谿舊塞絶梓嶺梁北河注師古曰上郡北有諸次山諸次水出焉東逕榆林塞為)
(榆谿言軍尋此塞而行也水經注諸次水東逕榆林塞世又謂之榆林山即漢書所謂榆谿舊塞者)
(也自谿西去悉榆林之藪矣緣歷沙嶺屆龜兹縣西去故謂廣長榆也王恢云樹榆為塞謂此也通)
(典榆林塞在勝州榆林郡南界元和志榆林縣地北近榆林即漢之榆谿塞霍冀九邊圖說秦榆谿)
(舊塞西屬朔方東為河西南有上郡而黃河三面環之漢歷隋唐皆為邊鎮宋沒於西夏後為章孔)
(興所據明初定陜西設綏德衞於發兵屯迨榆林西略豐州築城東勝以統領套内自正統末盡為)
(吉納父子所據都督王楨遮築榆林城於上郡僅足蔽延安綏德而已)榆林宫(在勝州舊)
(城中元和志隋榆林宫在州城内煬帝大業三年置因榆林郡為名後煬帝北巡陳兵塞表因幸此)
(宫突厥啓民可汗獻馬及兵器新帳因賦詩云)
前纂修官(臣)高人鑑恭纂輯
纂修官(臣)桂文燿恭覆輯
校對官(臣)賀式韓恭校
校對官(臣)許誦恆恭覆校
