大清一統志
寕國府(在安徽省治東四百三十里東西距二百二十里南北距三百三十五里東至廣德州建)
(平縣界六十里西至池州府銅陵縣界一百六十里南至徽州府績溪縣界二百十五里北至太平)
(府當塗縣界一百二十里東南至浙江杭州府於潛縣界二百二十里西南至池州府石埭縣界三)
(百里東北至江寕府高淳縣界七十里西北至太平府繁昌縣界一百三十里自府治至京師二)
(千七百四十五里)
︹分野︺天文斗分野星紀之次
︹建置沿革︺禹貢揚州之域春秋屬吳後屬越戰國屬
楚秦爲鄣郡地漢元封二年改置丹陽郡治宛陵
後漢因之(元和志漢順帝立宣城郡東晉或理蕪湖或理姑孰赭圻而漢晉志皆不載)
三國吳徙郡治建業(案建業屬今江寕府)晉太康二年改置
宣城郡仍治宛陵宋元嘉五年割屬南豫州(宋書州郡)
(志大明六年併淮南郡入宣城徙治干湖八年復故)泰始二年還屬揚州四
年又僑置南豫州治宣城郡五年罷齊永明二年
仍屬南豫州梁承聖元年又於郡置南豫州隋平
陳郡廢改州曰宣州大業初復曰宣城郡唐武德
三年復曰宣州兼置總管府貞觀元年罷府天寶
元年復曰宣城郡乾元元年復曰宣州屬江南西
道(唐書方鎮表乾元元年置宣歙饒觀察使治宣州二年廢七元二年自蘇州徙浙江西道觀察)
(使治宣州大歷元年改置宣歙池等州都團練觀察使十四年廢爲團練使)景福元年
升為寕國軍節度天復三年罷五代屬楊吳復置
寕國軍節度宋亦曰宣州屬江南東路乾道二年
升為寕國府元至元十四年升寕國路總管府屬
江東道(府志至正十七年時為龍鳳三年改曰寕安府八年又改宣城府十二年又改宣州)
(府)明初吳元年改曰寕國府直隸南京
本朝初屬江南左布政使司康熙六年分屬安徽省
領縣六
宣城縣(附郭東西距一百二十里南北距一百六十五里東至廣德州建平縣界六十里西)
(至南陵縣界六十里南至涇縣界六十里北至太平府當塗縣界一百五里東南至寕國縣界六十)
(里西南至涇縣界五十里東北至江寕府高淳縣界七十里西北至太平府蕪湖縣界七十里漢置)
(宛陵縣初屬鄣郡元封二年為丹陽郡治後漢因之晉為宣城郡治宋齊以後因之隋大業初改縣)
(曰宣城仍為宣城郡治唐為宣州治五代因之宋為寕國府治元為寕國路治明為寕國府治本)
(朝因之)涇縣(在府城南一百里東西距一百五十五里南北距一百二十里東至寕國縣界)
(八十里西至池州府青陽縣界七十五里南至旌德縣界八十五里北至南陵縣界三十五里東南)
(至旌德縣界七十里西南至太平縣界一百一十里東北至宣城縣界三十五里西北至南陵縣界)
(四十里漢置涇縣屬丹陽郡後漢因之晉改屬宣城郡宋齊至隋皆因之唐武德三年於縣置南徐)
(州尋改為猷州八年州廢仍屬宣州五代因之宋屬寕國府元屬寕國路明屬寕國府本朝因之)
南陵縣(在府城西九十里東西距七十五里南北距九十里東至宣城縣界三十里西至池)
(州府銅陵縣界四十五里南至池州府青陽縣界七十五里北至太平府繁昌縣界十五里東南至)
(涇縣界二十里西南至青陽縣界七十里東北至太平府蕪湖縣界八十里西北至繁昌縣界三十)
(里漢置宣城縣屬丹陽郡後漢省晉初復置屬宣城郡宋齊以後因之隋初廢入南陵縣唐長安四)
(年始移南陵縣於今治仍屬宣州五代因之宋屬寕國府元屬寕國路明屬寕國府本朝因之)
(按南陵名縣始梁舊唐書地理志云南陵縣漢春穀縣地梁置南陵縣治赭圻城唐長安四年移青)
(陽城縣志青陽城即今縣治據此則漢春穀縣為唐初以前之南陵而非今之南陵也今之南陵為)
(漢宣城縣地今之宣城則漢宛陵縣地也附辨於此)寕國縣(在府城東南九十里東西距二)
(百二十里南北距一百七十里東至浙江湖州府孝豐縣界一百里西至涇縣界一百二十里南至)
(浙江杭州府昌化縣界一百三十里北至宣城縣界四十里東南至孝豐縣界一百里西南至徽州)
(府績溪縣界一百三十里東北至廣德州建平縣界六十里西北至涇縣界九十里漢宛陵縣地三)
(國吳分置寕國縣屬丹陽郡晉改屬宣城郡宋齊以後因之隋平陳省入宣城縣唐武德三年復置)
(屬宣州六年省天寶三載復置五代因之宋屬寕國府元屬寕國路明屬寕國府本朝因之)旌
德縣(在府城南二百二十里東西距一百里南北距五十五里東至寕國縣界四十里西至太)
(平縣界六十里南至徽州府績溪縣界十五里北至涇縣界四十里東南至績溪縣界三十里西南)
(至徽州府歙縣界八十里東北至寕國縣界四十里西北至太平縣界五十里漢涇縣地唐天寶以)
(後為太平縣地永泰初析太平東北境置縣屬宣州五代因之宋屬寕國府元屬寕國路明屬寕國)
(府本朝因之按旌德縣之置新舊唐書地理志歐陽忞輿地廣記俱云寶應二年析太平置元)
(和志云永秦初置樂史太平寰宇記兩存其說考寶應無二年其二年即廣德元年也又閱一年為)
(永泰元年李吉甫著書在當時自可据今從之)太平縣(在府城西南二百二十里東西距九)
(十里南北距一百十五里東至旌德縣界三十里西至池州府石埭縣界六十里南至徽州府歙縣)
(界六十里北至涇縣界五十五里東南至歙縣界七十五里西南至徽州府黟縣界一百三十里東)
(北至涇縣界八十里西北至石埭縣界一百二十里漢涇縣地唐天寶四載析涇縣西南十四鄉置)
(太平縣屬宣州永泰中省大歷中復置五代因之宋屬寕國府元屬寕國路明屬寕國府本朝因)
(之按寰宇記云天寶十一載立太平縣今從元和志)
︹形勢︺作藩南夏據吳上游(陳勢大安塔記)寕國重藩宣城奥
壤(南唐韓熙載宣州新城記)山環而風萃水曲而氣結(明朱大器保豐)
(臺記)
︹風俗︺清涼高爽(唐韓愈與崔羣書)陵陽奥壤土廣人庶(白居易制)
其土樂其民安其俗阜(唐盧肇新興寺記)舟車繁會之鄉
風俗和柔之境(唐尉遲樞新安禪院記)阻山帶江顔謝流風
(宋王應麟玉海)
︹城池︺寕國府城(周九里有奇高二文五尺門五晉咸和中桓彝築元至正中重加甃甓)
(本朝順治間增築康熙七年十九年乾隆九年屢修宣城縣附郭)涇縣城(周五里六十四)
(步高一丈九尺門五南北水關各一外環以池明嘉靖四十二年剏築崇禎中重修本朝乾隆二)
(十九年嘉慶五年增修)南陵縣城(周五里七十二步有奇高二丈五尺門四水門三明)
(嘉靖四十二年剏築萬歷九年修本朝康熙五十三年乾隆二十九年屢修)寕國縣城
(周三里有奇高一文五尺門三唐故址宋南渡時增築本朝康熙十三年雍正七年乾隆二十八)
(年屢修)旌德縣城(周四里三百四十二步高二丈門七東瀕淳溪西南北負山明嘉靖)
(四十五年剏築本朝順治十四年康熙八年雍正八年乾隆二十九年屢修)太平縣城
(周五里有奇高一文八尺門五水門二引霧山水為池明嘉靖四十二年剏築萬歷中增修本朝)
(乾隆二十九年重修)
︹學校︺寕國府學(在府治東南明初建本朝順治六年康熙九年四十年五十年乾隆五)
(中建初名待學書院又名正學書院本朝乾隆八年知府蔣大成請於廵撫改今名)南湖
書院(在宣城縣東北四十里南崎湖上)水西書院(在涇縣寶勝寺右明嘉靖中建)
(一曰水西精舍)雲龍書院(在涇縣東台泉山明嘉靖中建)黌堂書院(在南陵縣)
(西宋熙寕中邑人徐元功建)西津書院(在寕國縣西津橋東初為鳳山書院一名明德)
(書院在縣學前明正德中建後圯本朝康熙十六年知縣馬重光移建改名)儲英書院
(在旌德縣學西即明太學書院本朝康熙中重建)毓文書院(在旌德縣南五十里洋山)
(邑人譚子文建)天都書院(在太平縣治南明嘉靖中建初名文峯書院後更今名按舊)
(志載籍山書院在南陵縣治東北明萬歷中建今廢)
︹戶口︺(原額人丁五萬八千六十一今滋生男婦共三百四十三萬三千三百二十一名口)
︹田賦︺(田地二萬七千七百九十七頃四十六畝六分有奇額徵地丁銀一十九萬六千四百二十九)
(兩三分雜項銀五百三十九兩五錢三分五釐米六萬二千一百九石八合豆九千一百一石一斗)
(三升三合一勺)
︹山川︺陵陽山(在府城内方輿勝覽陵陽山峯為曡嶂樓一峯為譙樓一在宣城一峯為景德)
(寺宣城起為三縣志岡巒盤曲為郡之鎮自敬亭而南隱峯環繞縣治其南為鼇峯又東南曰陽陂)
(唐獨孤霖謂郡地四出皆卑即阜為垣郡治蓋據此山之岡麓也又太平縣有陵陽山在縣西六十)
(里與池州府石埭縣接界有三峯矗立屬縣者一西屬石埭者二下有三門六刺灘舒溪所經此山)
(為陵陽子明得仙處詳石埭縣按隋志元和志寰宇記九域志俱以陵陽山載涇縣下太平本涇)
(縣地唐天寶中析置隋志涇縣下之陵陽山即今太平縣之陵陽山元和志寰宇記九域志仍載涇)
(縣者蓋沿隋志之文未考唐以後縣已分析也輿地紀勝遂於涇縣太平縣下兩載陵陽山誤矣)
玉山(一名土山在宣城縣東十里又東十里有碧泉山)麻姑山(在宣城縣東三十里)
(名勝志麻姑山高廣遇於敬亭昔麻姑於此飇舉有丹竈存)嶧山(在宣城縣東南三十里宛)
(溪水出此)勞山(在宣城縣東南四十里有六小二山大勞有洞可容數十人)稽亭山
(在宣城縣東南六十里有仙人巖三天洞其北為洞山有洞可容數百人寰宇記三天洞東北去郡)
(城五十里祥符圖經宣城稽亭山行客悅其幽曠往往駐步故名)柏視山(在宣城縣東南)
(接寕國縣界其山之陽即文脊山也谿谷邃深峯巖廻曲飛流界道跨岫為梁)響山(在宣城縣)
(南二里下俯宛溪有響潭權德輿響山亭新營記元和二年宣城長寰陽郡王路公作新亭新營於)
(響山兩崖聳峙蒼翠對起又涇縣西北五里有響山亦曰白額山石壁屹然山腰有石巖深廣各三)
(四丈南北並有石洞廣深倍之行人過此呼嘯山即響應)雙羊山(在宣城縣南五里宋梅堯)
(臣詩風雪雙羊路即此方輿勝覽山有雙羊石故名)巖臺山(在宣城縣南四十五里巉巖峭)
(壁上有平臺下有石洞乳泉)横山(在宣城縣南六十里乃陵陽敬亭諸山發脉處也其東為)
(魯山華陽水經其下又東為新田山高陂水魯墨溪華山大河疊繞其前)華陽山(在宣城縣)
(南跨宣涇寕旌四邑之境周數十里高數百仞山之支隴為洞山又為大小墨山)高峯山
(在宣城縣南接涇縣界華陽之西高七百八十仞)曷山(在十宣城縣西南三里唐文德元年)
(楊行密攻宣州自糝潭濟趨曷山即此)梅隴山(在宣城縣西南六十里高十餘丈相近曰)
(龍潭山)行廊山(在宣城縣西北四十里下臨大明湖兩峯對峙環抱若行廊然又縣西北)
(有方山與南陵縣接界)敬亭山(在宣城縣北一名昭亭山隋書地理志宣城有敬亭山宋)
(永和山川記宛陵北有敬亭山元和志敬亭山在州北十二里即謝朓賦詩之所舊志一名查山高)
(數百丈東臨宛句二水南俯城閨千巖萬壑為近郭名勝其東北有&KR0777;龍山麒麟山東有甑山峽石)
(山皆敬亭支阜)長山(在宣城縣東北六十里慈溪出焉又長山在涇縣東南十五里以長三十)
(里故名錦溪出此)雲山(在宣城縣東北七十里下有金牛洞又北為蔣山下矙固城湖與高)
(淳縣接界)漢山(在涇縣東三里突然孤秀下有深潭)金壺山(在涇縣東二十五里石壁)
(峭拔下有平臺)北衝山(在涇縣東三十星兩山相並環以清溪相近曰巧坑山其山多怪石)
(幕溪出此)貂蟬山(在涇縣東六十里旁有水泉不涸)四角山(在涇縣東七十里壁)
(立萬仞絶頂可容千餘人上有井泉)湧溪山(在涇縣東七十里湧溪出此)慈坑山
(在涇縣東南四十里坑口有觀音洞烏溪出此)硃砂山(在涇縣東南五十里廣袤二千餘丈)
(俯矙長流巉巖峻險相對者曰石鼓山有飛泉迸湍其聲如鼓又南為皇托山山下有陽和洞洗刀)
(池相傳晉桓彝磨劒於此)黃㟋山(在涇縣東南六十里高五百文亘十餘里羣巒疊嶂雄鎮)
(一方縣治祖山也西面有太乙華蓋天乙三峯下有三池又有緅花塢雙石塢蘇坑諸勝)承流
山(在涇縣南四十里山有九峯皆極聳秀為邑之冠山後有避兵洞又山之東有東流山山之西)
(有赤土洞自承流而南峯岫盤旋百有餘里如城壘然東達旌德西接太平谿谷幽深最為嘉勝)
(出此又相近有石牌山四面皆美石又西五里日後山賞溪經其下西接大小嶺稍北曰湖嶺山高)
(四百餘丈絶頂可以望江路通櫟山)大城山(在涇縣西七十五里名勝志晉郭璞嘗鑿泉眼)
(于山椒以視潮侯今以潮大小為雨暘之占)碧山(在涇縣西八十里相傳唐李白嘗棲此相)
(近曰菥荻山山頂平衍有泉沸出居民墾以為田其西為望江山又西曰石豅洪頭山)寶峯
山(在涇縣西八狀雕繪不能十里石巖高數十尋有人物鳥獸及山背一竇甚紆折出竇又平遠)
(空曠飛流千尺鏗訇趾下)魚礲山(在涇縣西北七十五里周十里高三百餘丈下有潭名湧)
(泉脈通江海)幕山(在涇縣東北五里相傳左難當與輔公祏拒戰於此故壘尚存名勝志幕)
(山在響山東其最高處與響山對峙如城闕然賞溪流經二山之間)琴高山(在涇縣東北二)
(十里名勝志山在幕山北琴高漢處士也有隱兩巖是其控鯉上升之所巖下有洞洞旁有釣魚臺)
柏山(在涇縣東北二十五里)旵山(在涇縣東北三十里琴高山之東山頂水池冬夏不)
(竭其外有朝陽洞)籍山(在南陵縣治東北隅陂陀聯絡為邑之鎮)箬帽山(在南陵縣)
(東南十里凸下臨石上有青墩頭可以眺遠其支有鵝公潭曰海子溝有龍藏焉時或騰躍)吕
山(在南陵縣南六十里上有石室其南為石竇有泉湧出即淮水之源也又南十里為蒲山)格
裏山(在南陵縣南七十五里從兩小徑口小格口兩山夾行連十五里不入曰大格斷如畫格)
(然故名中有腴田深澗人烟相接)水龍山(在南陵縣西南六十里有泉出山巔石巖噴高)
(五尺許濤湧而下田畝賴以灌溉旁連横山嶺)霽頭山(在南陵縣西南七十五里接池州府)
(青陽縣為煨湖界有泉下注為雙龍井)工山(在南陵縣西三十里周七十里高數千丈縣治)
(之鎮山也山腰有龍湫池)朗陵山(在南陵縣西三十里名勝志工山南有朗陵以晉朗陵侯)
(何琦隱其上故名)射的山(在南陵縣西北三十里寰宇記南陵縣有射的山山有玉石在)
(壁内遠望似射侯故名)妙山(在寕國縣東五里下有妙潭)蔣山(在寕國縣東三十里)
(山頂有田泉流不絶下有蒼坑潭山南有董嶺嶺有關路通廣德州及浙江孝豐縣界)銀山
(在寕國縣東六十里舊有銀冶久廢)東山(在寕國縣東南五十里山南溪洞逼隘至此豁然開)
(朗下有渡曰石口即東溪所經也)關口山(在寕國縣東南六十里一名獅象山兩峯錯峙)
(若門其中徑隘溪深崖坪相望多油漆紙皮之利坪盡處有懸崖隱洞飛瀑龍湫)丫髻山
(在寕國縣東南八十五里南唐時嘗作烽燧樓於其上外有飛燕洞容百餘人)北姑山(在寕)
(國縣東南九十里脈自天目山經孔夫關委蛇至此忽然峭拔有揚龍巖深邃容百餘人下有流泉)
(飛瀉)冷渡山(在寕國縣東南九十里山有五峯蜿蜒數百里山下有溪)湯公山(在寕)
(國縣東南一百二十里一名商山其右為馬蹄嶺路通浙江昌化縣左有銅嶺關路通於潛)雞
山(一名鳳山在寕國縣南五里峯巒秀拔為縣治之鎮)陽壕山(一名平茗山在寕國縣南)
(三十里最高為邑南障絶頂有龍湫噴湧而出遠望如練)象鼻山(在寕國縣南六十里有巖)
(曰寶陀飛泉自頂投空而下)黃顔山(在寕國縣南八十里壁徑斗峭懸虚以登山頂有石)
(室)千頃山(在寕國縣南一百里與浙江昌化縣接界)紫山(在寕國縣西南一百里周)
(二百里高數百仞中有龍池龍井山北有前塢嶺斌坑)蜀洪山(在寕國縣西南一百里其)
(徑僻險湖樂廵司置於此有三曲瀑布泉出此)籠叢山(在寕國縣西南一百三十里其南屬)
(績溪縣界峻壁崇關宣歙扼塞處也)獨山(在寕國縣西五里又西三里曰嵩山環望如筆大黃)
(小黃二山夾峙其旁下臨西津)石鼓山(一名擊鼓山在寕國縣西九十里有石如鼓天雨則)
(鳴寰宇記擊鼓山在寕國縣東南百二十五里以其飛泉迅湍聲如擊鼓故名)石鏡山(在寕)
(國縣西一百一十里有石如鏡照之形多變異有龍巖瀑布)文脊山(在寕國縣西北三十)
(里寰宇記一名曷山在縣西三十里何法盛晉中興書云有瞿硎先生住文脊山即此府志山周三)
(百餘里高數千丈西接涇縣旌德諸山北接宣城柏梘山峯巒攢秀巖洞盤迴為郡之雄鎮)山
門山(在寕國縣文脊山東南有石壁峭立劃然中開儼若城闕謂之山門中有山洞五水洞一)
(巖石最爲幽勝相傳瞿硎先生披鹿裘坐石室處)鵶山(在寕國縣西北三十里周三十里與)
(廣德州接界寰宇記寕國縣鵶山出茶充貢味與蘄州同)大鼇山(在旌德縣東十五里有瀑)
(布泉噴流如練)石鳬山(在旌德縣東二十里有白龍潭梅溪出焉王圻續文獻通考陵陽子)
(明二女化青鳬隋去旌德縣有鳬山即其地)梓山(在旌德縣東南二里有峯有石澗有桃樹)
(不花而實)古塘山(在旌德縣南十五里高三十五仞周十五里東與績溪縣接界其西爲黃)
(高峯兩峯對峙有登仙橋硃砂石壁獅子崖龍棲池旁有巖洞溜下成潭)蛟山(在旌德縣西南)
(五十里山形如騰蛟後有洞徑險難入其中平曠)棲眞山(在旌德縣西五里寰宇記昔竇)
(子明宰邑於池州石埭上昇曾居此山壇迹存焉)正山(在旌德縣西三十里一名尖山峯巖)
(峭峻泉石錯列諺云正山巍峩接星斗分别岡巒九十九南唐屯戍於此以備吳越)大幕山
(在旌德縣西三十里正山之西形如簾幕旁起一峯謂之小幕)天井山(在旌德縣西北三十)
(里山巔巨石峭立飛泉自兩竇中出俗呼為牛鼻水其下有龍潭)石壁山(在旌德縣北二)
(十五里兩崖對峙一水中流最稱阨塞舊時路在半山懸崖千尺行者難之明嘉靖中緣溪鑿石遂)
(成通途舊有石壁廵司久廢)龍首山(在旌德縣北四十里山西北有龍潭徽水經其下與)
(涇縣接界)黃山(元和志黃山在太平縣西南四十里上有泉水泉側多黃連故名南畿志黃山)
(在縣南三十里即歙之黃山也高三千七百餘丈盤亘三百里此乃山之一隅耳舊志山盤亘寕徽)
(二郡峯之得名者三十六而在縣境者有八曰翠微下有青牛溪曰天都下有香谷源香泉溪曰望)
(仙下有龍鬚巖絃歌溪曰九龍其下巖洞溪源之屬並以九龍名曰聖泉上有泉人不能至東南流)
(至峯下為湯泉曰曡嶂下有石乳巖俗呼滴水巖又有隂坑源水流入白雲溪匯為白龍潭又流為)
(硃砂溪曰仙人下有仙人洞曰芙蓉下有白馬源諸峯之中天都為之冠餘悉屬徽郡境内詳見歙)
(縣)霧山(在太平縣西十五里高五百餘仞東接龍門山西抵三折嶺林木隂翳為東鄉勝境)
古山(在太平縣西六十里穣溪河東下有濬潭山嘴灣環插潭上有石如龜浮其中)密崖
山(在太平縣西六十里岡巒連亘二十里至此兩崖對峙下瞰深溪徑道險絶一名密王關)龍
門山(在太平縣西北四十里高五百仞周三十里巖壁峭拔中有石竇若門崖茶及藥草)仙
都山(在太平縣西北六十五里亙三十里一名遊仙)盤嶺(在宣城西南華陽密隴之西下)
(有洞可容百餘人稍西為金牌嶺二嶺之間僅通一線為涇旌間道郡南一阨塞也)龜嶺(在涇)
(縣東三十里下有二湫又東為烏溪嶺又東為破腳嶺亦名桓公嶺即晉桓&KR0595;拒韓晃戰死處)黃
沙嶺(在涇縣東六十里廣數十里高十餘丈下有水流經旵山入丁溪)雙嶺(在涇縣東)
(七十五里二嶺相連五代時斷岡成路)銅嶺(在涇縣南五十里其山甚高腰有小徑)麻
嶺(在涇縣南七十里為旌德太平往來通道)鵝嶺(在南陵縣南二十里今名峩嶺)長洪
嶺(在寕國縣東三十里有關通廣德州界)千秋嶺(在寕國縣南一百二十里岡巒纚屬)
(溪谷幽深道通西浙唐羅隱詩想望千秋嶺上雲即此嶺下為雲梯舊置仙郎巡司於此)麈嶺
(在寕國縣西南八十里為徽寕孔道高險與籠叢相埓隋末汪華嘗駐兵於此有藏馬洞卓戈泉又)
(北二十里為楓樹嶺與獨蛇伏嶺分水叢山四關皆茂密險隘之地明嘉靖中建哨臺於其上)箬
嶺(在旌德縣西南七十里高五百仞西接太平縣南接歙縣境為宣徽通道相傳隋末汪華所開)
大嶺(在旌德縣西二十里旌嶺之最高者西鄉孔道又黃華嶺在縣西六十里與太平縣接界)
蠢嶺(在旌德縣北三十里自鳬山華容峯横亘二十里南障縣治北界涇縣)大鼇嶺
(在太平縣西南三十里高十五里形若巨鼇瀼溪出焉)湯嶺(在太平縣西南六十里懸崖峭)
(壁深窅幽絶)三折嶺(在太平縣西二十里高峻曲折上有石洞下有潭曰香潭又三里為)
(鐵甲嶺峭壁千尋下臨大河中一線路通往來石骨稜稜行者艱險)龍門嶺(在太平縣西北)
(十五里上下十餘里勢甚高峻又三門嶺在縣北十里三方阻絶一徑中通其陽為縣治)通靈
峯(在寕國縣西北二十五里四山如環獨缺其北巖嶺深廣龍湫出其中有石巉然號雞冠石)
巖豅洞(在涇縣北二十五里與琴高山隔溪相對廣袤數丈高三丈如螺旋頂不柱而屋洞)
(後有一洞高丈餘深十丈東西可通往來)青弋江(在宣城縣西源出池州府石埭縣之舒溪)
(及太平縣黃山合流北出麻川口入涇縣西南界下澀灘東北流九十里至巖潭與涇水合又北經)
(縣治西為賞溪又東北受幕溪琴溪諸水又北匯為青弋江入宣城縣界經縣西六十里與南陵縣)
(分界又北經行廊山受白洋寒亭水又經方山至灣沚北出合黃池下流入蕪湖縣界入江其流入)
(南陵縣者至縣東北四十里與宣城縣分界又至長池塘分為西河口又北分為穀池港又北經方)
(山灣清涼渡至蕪湖縣界入江漢志宛陵縣清水西北至蕪湖入江元和志青弋水在宣州西五十)
(九里)徽水(在寕國縣西五里亦名西溪源出徽州府績溪縣之籠叢山下北行七里至叢山關)
(又二十五里受仙人洞水又十五里受滑渡水稍深可筏又五十里受葛邨水又四十里至羅陵灣)
(有狼石方丈許激流為阻又七里受龍潭水又十里至五河渡與東溪會始可以航又十里至相府)
(潭受胡邨水又十里為衆潯潭又十里入宣城縣界為句溪上源)杭水(在寕國縣東五里亦)
(名東溪源出浙江於潛縣之天目山北行二十里至落花溪又八里受千秋嶺水又十三里受湯公)
(山水又三十五里至石口水勢漸盛可航又十里受千項山水又三十里受洋丁源水又十里至五)
(湖渡與徽水合按五湖渡舊志作五河渡查九域志寕國縣有五湖水作湖近是)涇水(在涇)
(縣南源出徽州府績溪縣徽嶺山名曰徽水北流入旌德縣界受清潭水又經縣南折至縣東北與)
(東溪合又北經石壁山北又西十里與抱麟溪合又北經龍首山北流入涇縣界名曰涇水亦謂之)
(藤溪西經桐嶺南又西北受楓溪水滙為星潭下三門灘又北至巖潭與賞溪合)淮水(在南)
(陵縣南漢書地理志桑欽言淮水出陵陽縣東南北入大江酈道元水經注東溪水出南里山即欽)
(所謂淮水也縣志淮水源出縣南吕山麓湧珠泉北流至縣南五十里與漳水合曰合河又北為澄)
(清河受鵝嶺水遶縣門謂之東溪一名浣溪又北受中港後港諸水又北歷縣河口受蒲橋水亦名)
(小淮河入繁昌縣)漳水(在南陵縣南源出縣西南水龍洞東流入淮水又鵝嶺河源出鵝嶺)
(東流入澄清河)千秋嶺水(在寕國縣東南源出浙江於潛縣之繚嶺東入杭水又湯公山)
(水源出湯公山麓千頃山水源出千頃山麓洋丁源水源出浙江昌化縣之洋丁山麓皆入杭水)
仙人洞水(在寕國縣西南源出浙江昌化縣之仙人洞至横溪入徽水又篁嶺水源出旌)
(德縣篁嶺山之陽轉横溪入徽水又滑渡水源出旌德縣鳬山葛邨水源出涇縣寄馬嶺龍潭水源)
(出文脊山麓石池胡邨水源出廣德州皆入徽水)下洋河(在旌德縣西北四十五里源出)
(箬嶺北諸水所會北流入太平縣麻川)蒲橋河(在南陵縣東二十里自涇縣北流入縣境)
(會永豐陂又西北合西河口水又西出縣河口入於漳淮又胡家橋溪在縣東南二十六里又神龍)
(山溪在縣東南二十三里皆北流入蒲橋河)南崎湖(在宣城縣東北四十里其北為北崎)
(湖今總謂之南湖周四十餘里受廣德建平諸水由綏溪來宣之東境諸水並瀉入焉下流注於句)
(溪)五湖(元和志在寕國縣東北四里明統志源出千秋嶺北流入寕國溪至宣城入江)宛
溪(在宣城縣東門外源出縣東南嶧山東北流三十里為九曲河折而西受橫澗橋水又北受張)
(家湖水為響潭又受霍邨水瀠洄繞城東為宛溪受石子澗諸水至縣東北里許與句溪合又經敬)
(亭山東為敬亭潭又至縣北二十五里油榨溝與雙溪合又北受南湖水又北受慈溪水又北至水)
(陽鎮為龍溪又西北至黃池鎮亦名黃池水接當塗縣界又西合青弋江出蕪湖入大江其横澗橋)
(水在縣南十里源出横山之麓北經巖臺山又東北流入宛溪張家湖水在縣南三里本民田以其)
(沮洳多水故名為湖東流入宛溪霍邨水亦在縣南源出縣西諸山之南石子澗在縣西北源出敬)
(亭南麓皆流入宛溪)句溪(在宣城縣東三里溪流迴曲形如句字寰宇記句溪亦名東溪源出)
(寕國縣東鄉承天目山水合流至郡門外為句溪舊志寕國縣東西二溪合流入縣境是為句溪北)
(流受華陽諸溪水又西北經土山又北至三汉河口與宛溪合)雙溪(在宣城縣東十里自句溪)
(經土山北分流五里為雙溪又西北流十七里入南湖口又西十里出油榨溝仍合宛溪)華陽
溪(在宣城縣東南七十里源出華陽山東流二十里過魯山曰魯顯水又東北二十里為魯溪下)
(入句溪)白洋溪(在宣城縣西南五十里源出金牌嶺之北至鳳凰山合界溪又經曷山天)
(門山西又北至寒亭經行廊山入青弋江又高橋水亦在縣西南源自梅壠西流出龍潭經高橋與)
(柿水溪合又十五里入青弋江)慈溪(在宣城縣東北源出長山合高淳水西入宛溪泝流而東)
(通東壩)烏溪(在涇縣東三十五里源出慈坑入賞溪又南香澗在縣東五十里源出黃沙嶺)
(西入烏溪)楓邨溪(在涇縣南三十五里源出旌德縣箬嶺北流入藤溪又小溪在縣東南六)
(十里亦入藤溪)方邨溪(在涇縣南六十里源出石井北流經安吳渡至落星潭入賞溪又花)
(林溪在縣南三十五里源出合山北經赤土山入賞溪)賞溪(在涇縣西南一里即涇溪也其)
(源有二一出池州府石埭縣之舒姑泉名曰舒溪流經太平縣西北受㜑瀼二水又折東北流一出)
(太平縣黃山之麓由湯泉東流至縣東南五里經麻陂潭受旌德縣西北境諸水謂之麻川又西北)
(經縣東門會富溪又北會梅溪又西北至麻口會舒溪合流北行八十里亦曰麻溪入涇縣西南界)
(下澀灘九里羅浮萬邨等潭皆隨山旋繞與太平縣分界又東北四十里至落星潭受花林夏浦諸)
(水又東北四十里至巖潭與涇水合又北經縣治西是爲賞溪又東北受幕溪諸水又東北經柏山)
(又北過赤灘鎮受琴溪水又北匯爲青弋江入南陵宣城二縣界)幕溪(在涇縣東北二里源)
(出巧坑西北流至幕山下入賞溪又錦溪在縣東南五里源出長山北流入幕溪)琴溪(在涇)
(縣東北二十里源出寕國縣諸山西流經旵山又西過琴高山名曰琴溪又西入賞溪又丁溪在縣)
(東南六十里源出寕國縣界北至丹山入琴溪又曹溪在縣東六十里入琴溪)富溪(在太平縣)
(南源出霧山東流達縣治西南又東會麻川又梅溪在縣北源出三門嶺東南流入麻川)瀼溪
(在太平縣西六十里亦名白瀼其源有二一出黃山九龍泉一出大鼇嶺下東北流入舒溪又㜑溪)
(源出黃山青龍潭北入舒溪又蟠石水一名蟠溪在縣西五十四里上游有蟠石高丈餘特立水中)
(俗名獨立灘北流入舒溪)赤溪(在太平縣西北源出青陽縣界東北流入舒溪又青山溪源出)
(青陽縣九華山東流經涇縣西南界又東南入縣界入舒溪)楊下溪(一名東溪在旌德縣)
(東源出徽州府績溪縣之籠叢山西北流入縣界合霞溪龍頭二水至城北里許合徽水)抱麟
溪(在旌德縣西源出黃華嶺東流與陶環溪豐溪合是為三溪又至石壁西入於徽水其陶環溪)
(在縣西三十里源出黃高峯亦名玉溪北流入抱麟溪又豐溪出縣西南九峯山之西東北流合陶)
(環溪)戈溪(一名渦溪在旌德縣西北四十五里源出石壁山其流隨山旋轉下多險石至涇縣)
(界入藤溪)鳧溪(在旌德縣東北鳧山西南之水會於此又湯邨水亦在縣東北鳧山以北蠢嶺)
(以南之水會於此皆西入徽水)中港(在南陵縣治前其源有二皆出縣西南諸山入城而合是)
(為中港又出北水關與東溪水合)西港(在南陵縣西源出工山朗陵之陽合諸水北流於縣)
(西為西港六東合後港又遶縣後與漳淮合)後港(一名青泥港在南陵縣西北至白石灘合)
(於西港)染浦(在南陵縣東北四十里又名白家湖廣千餘畝)澀灘(在涇縣西九十五里)
(怪石峻列如虎伏龍蟠唐李白詩澀灘鳴嘈嘈兩山走猿猱即此)敬亭潭(在宣城縣北十)
(里源出句宛二溪歲旱攪潭則興雲雨)桃花潭(在涇縣西南唐李白與汪倫萬巨遊於此)
(潭上有釣隱臺彩虹岡壘玉墩皆當時遊咏之所李白詩桃花潭水深千尺即此)奎潭(在南)
(陵縣東北六十五里凡九十九曲三關三鎖中有六墩類奎星故名饒蓮藕菱芡水鄉稱陸海云)
石湖潭(在寕國縣東南五十里妙山下懸巖瀑布高十餘丈下注潭中其水流經縣東妙山)
(下為妙灘又至縣東北洪公山下為洪公潭又至縣北二十里為相府潭又西北十里為衆潯潭又)
(西為石馬潭)清潭(在旌德縣西南十里石山中有窟若壜形約寬五丈水從上噴出溉田千)
(畝東流入徽水)湖深潭(在太平縣西三十里高峯聳峙碧水淵渟如湖之深故名又金鐘潭)
(在縣西北為㜑瀼赤舒四水所匯)洗馬澗(在涇縣東源出旵山合諸溪西流徑巖豅至赤)
(灘鎮入賞溪)雙澗(在涇縣西三十里源出縣西西公山下合流北入南陵縣界)夏浦
澗(在涇縣西源出青陽縣界東流經藍山至落星潭入賞溪)九曲池(在宣城縣北三里唐)
(裴休知宣城縣時植蓮於内為遊觀所)涼泉(在宣城縣南三十里一名寒泉)銅井(在府)
(城内陵陽陂下汲之聲響如雷)裴公井(在宣城縣北水甘美異於他井相傳唐裴休所鑿)
葛洪井(在涇縣西寶勝寺側相傳此井乃洪煉丹取汲之處)孔子井(在寕國縣東南)
(一百十里即今孔夫關之地寰宇記舊吳興郡安吉縣南界道旁有小井孔子入吳時鑿今屬寕國)
(縣)
大清一統志
寕國府二
︹古蹟︺宛陵故城(即今宣城縣城漢初置為丹陽郡治晉改為宣城郡治咸和中桓彝為内)
(史築城值蘇峻之亂城未及堅乃退屯廣德隋始改縣曰宣城又元和志云宣城縣在宣州郭下隋)
(自宛陵移於今理據此似今宣城縣治非漢宛陵故治矣)逡遒故城(在宣城縣北六十里)
(漢縣屬九江郡其地在今廬州府界晉南渡後僑置蕪湖縣界屬淮南郡宋齊以後因之隋初并入)
(宣城縣按宋書州郡志作逡道云漢作逡遒晉作逡道南齊書州郡志及隋志仍作逡遒逡兩漢)
(志俱作浚)安吳故城(在涇縣西南三國吳置屬宣城郡晉以後因之梁大寶初宣城内史)
(楊白華不附侯景進據安吳隋縣廢唐武德三仵復置屬猷州八年復廢舊志故城在縣西南五十)
(里藍山南今有安吳市及安吳渡又旌德縣北三十五里有古城俗呼沙城即古安吳城或謂唐初)
(所改置也)涇縣故城(在涇縣西漢置後漢建安三年孫策攻劉繇平定宣城以東繇將太)
(史慈因自蕪湖進住涇縣立屯府晉咸和中蘇峻之亂内史桓彛退屯涇縣隋大業末邑人左難當)
(據縣唐武德三年歸唐尋授猷州刺史八年州廢仍屬宣州元和志涇縣東北至州一百五里縣志)
(猷州城在縣西三十里大寕山前州廢後移治賞溪之西有城周一百二十八步宋崇寕間賞溪東)
(徙城為所圮嘉定三年移於溪東去舊治二里地名留村元至元十三年又移於舊治東門敬天坊)
(即今治也)宣城故城(在南陵縣東四十里青弋江上漢置後漢省建安三年孫策平定宣)
(城以東二十年孫權使蔣欽屯宣城皆即故城也晉太康二年於宛陵縣置宣城郡復置宣城縣屬)
(焉隋初改宛陵縣為宣城而故城遂廢章懷太子曰宣城故城在今宣州南陵縣東與地廣記漢宣)
(城故城在今縣東)懷安故城(在寕國縣東南三國吳分宛陵縣置屬丹陽郡晉改屬宣)
(城郡宋齊以後因之隋初省入宣城縣寰宇記懷安故城在寕國縣東南一百里陳天嘉五年廢入)
(宣城縣今為寕國界明統志在縣南四十里)安國故城(在寕國縣南十三里三國吳置)
(隋省唐復置元和志宣州安國縣西北至州一百十里)太平故城(在太平縣北元和志)
(太平縣東北至宣州二百八十里天寶四載太守李和上奏割涇縣西南十四鄉置縣志宋時有城)
(周一里二百十步久圯)當塗廢縣(在宣城縣北漢置當塗屬九江郡其地在今鳳陽府)
(懷遠縣界晉成帝時以流民南渡僑置於湖縣界屬淮南郡宋齊因之隋平陳移治姑孰故縣廢入)
(宣城按通典南陵有當塗故城在縣南舊志據之今考隋志宣城屬宣城郡隋平陳併懷安寕國)
(當塗逡遒入焉是當塗併入宣城即今宣城界也通典所稱南陵當是長安四年未移治前今繁昌)
(縣界故當塗在南若今治南陵又在當塗廢縣之南也附辨於此)旌德舊縣(即今旌德)
(縣治元和志宣州旌德縣北至州二百三十里本太平之地以縣界闊遠永泰中招討使袁傪奏分)
(太平置縣寰宇記永泰中割太平九鄉置縣冀其邑人從此被化故以旌德為名縣志縣舊無城元)
(至正末紅巾賊犯縣治焚毁殆盡明嘉靖三十四年倭奴直入縣治嗣後始議創築)温城(在宣)
(城縣東二十里唐刺史温璋所築)楚王城(在宣城縣北一百里相傳吳楚相拒時築又有)
(故楚城在南湖北岸)桓公城(在涇縣東四十里烏溪嶺晉咸和中桓彝所築)白龜城
(在涇縣東北柏山隋末左難當所築)青陽城(即今南陵縣治梁置南陵縣在今繁昌縣界唐)
(初移今治舊唐書地理志宣州南陵舊治赭圻城長安四年移理青陽城)甘公城(在南陵縣)
(北七里相傳吳將甘安嘗屯此俗訛為甘羅城名勝志甘公城甃甓甚堅繞以漳水中可容千人有)
(甘公廟門址略存)烏石城(在寕國縣南九十里南唐時築以備吳越)彭澤聚(在宣)
(城縣西南漢書地理志宛陵縣有彭澤聚在西南)蘭石(在涇縣東七十里下臨藤溪通鑑晉)
(桓彛遣將軍俞縱守蘭石即此又有俞將軍走馬城在縣南四十里是其屯戍處)勇里(在涇)
(縣西北後漢建安中太史慈據涇縣孫策擊擒之於勇里)嚴公臺(在宣城縣西南四里相傳)
(嚴子陵嘗釣於此)望霞臺(在寕國縣西五里唐貞觀初建)劉遺民釣臺(在涇)
(縣西三里)北樓(在宣城縣治北明統志南齊守謝朓建唐李白詩誰念北樓上臨風懷謝公後)
(人亦稱謝公樓咸通中刺史獨孤霖改名曡嶂自為記)賞溪樓(輿地紀勝在涇縣治前)
露香閣(在府治下臨東池舊名淩虚宋紹興中更名)雙溪閣(在府治後宋治平中)
(刁約建取宛句二水名蘇轍詩仰攀曡嶂高俯閱雙溪美)坐嘯堂(在府治曡嶂樓南隅舊曰)
(虚明觀唐刺史鄭薰獨孤霖石刻存焉)宛陵堂(在府治内)陵峯堂(在府治内宋皇)
(祐初郡守邵飭建舊名重梅梅堯臣所名也)萬卷堂(在寕國縣南三十里琴山下宋乾道)
(中楊秉讀書處故人湯鵬舉入參大政印國子監書籍遺之藏其中)景吕堂(在旌德縣主簿)
(廳宋紹興中主簿郟升卿以吕誨嘗為此官故名)環波亭(與地紀勝在府城上下臨城濠)
西候亭(在府治西郭外唐天寶中宣州刺史趙悅建李白作序頌)沃洲亭(輿地紀勝)
(在府治東李白詩五松何清幽勝境美沃洲好事者以名亭)響山亭(在府城東南二里唐)
(刺史路應跨潭為梁建兩亭於東西崖權德輿為記鐫崖石)謝公亭(方輿勝覽在宣城縣)
(北二里即謝朓送范雲赴零陵之地)澄江亭(在宣城縣北三里宋紹興中太守秦梓取謝朓)
(澄江淨如練之句而名)蒸霞亭(在涇縣北亭旁植桃唐韓愈詩種桃處處惟開花川原遠)
(近蒸紅霞後人取以名亭)化洽亭(在寕國縣治東南唐乾寕中建)六勸亭(輿地紀勝)
(在太平縣東南五里宋治平初邑令周景賢建作文勸民其條有六曰行孝悌務農桑向儒學興廉)
(遜崇信行近醫藥)淳于棼故居(在涇縣西五里今為興教院)嚴可求故
居(在旌德縣北)高齋(輿地紀勝在府治東齊永泰中謝朓出守有高齋視事閒坐答吕法)
(曹詩唐劉禹錫詩内史高齋興有餘)高爽榭(在南陵縣治登之可望四面山故名)
︹關隘︺長洪關(在寕國縣東三十里路通廣德州又董嶺關在縣東南八十里路通廣德州及)
(浙江孝豐縣界)唐舍關(在寕國縣東南一百里路通浙江孝豐縣又南為孔夫關)豪塹
關(一名豪千關在寕國縣東南一百二十里路通浙江於潛天目山稍西南為千秋關在千秋嶺)
(上又西南為銅嶺關俱路通於潛又西為白沙關路通於潛昌化二縣皆在縣東南一百二十里宋)
(南渡後所置為臨安藩衛)馬嶺關(在寕國縣南八十里路通浙江昌化縣界)叢山關
(在寕國縣西南一百三十里籠叢山與徽州府績溪縣分界當徽州寕國要口又分水嶺關在縣西)
(南八十里西坑山上路通宣城華陽為縣要口)盤坑嶺關(在寕國縣西三十里又獨蛇關)
(在縣西四十五里又伏嶺關在縣西七十里皆路通宣城茂密隘險)水陽巡司(在宣城縣)
(北九域志宣城縣有符復水陽城子務三鎮輿地紀勝水陽鎮去城七十里南唐始曰水陽渡受給)
(圩戸租米後因為鎮縣志水陽鎮在縣東北七十里臨大溪上溪北與江寕府高淳縣接界設有巡)
(司又兑軍倉及義倉皆置於此又符裏鎮在縣東北五十里蓋即宋之符復鎮也按今本九域志)
(符復作符裏窯)黃池鎮巡司(在宣城縣北與太平府當塗縣接界唐大順二年孫儒寇)
(江南楊行密將田頵引兵邀之於黃池即此又有舊灣沚鎮在縣西北青弋江所經也今為鹽埠)
茹麻嶺巡司(在涇縣東南六十里元初置巡司在桑坑山下尋移於縣東巧坑又移於)
(縣北雞子嶺明洪武中改建於縣東南之茹麻嶺口)嶽山巡司(在寕國縣東南五十里舊)
(置於嶽山下地名何弄塢明洪武中遷於紐口東去舊所二十里嘉靖三十二年復移於石口鎮仍)
(曰嶽山巡司即今治也)湖樂巡司(在寕國縣西南九十里湖樂鎮亦曰胡樂市)三
溪巡司(在旌德縣北三十里石壁山北逕通天井山明初設巡司宏治十年裁萬歷九年復)
(置稍西曰盤詰關)宏潭巡司(在太平縣西南一百二十里明洪武間置嘉靖中以其僻)
(隘移於郭村岩前當徽池二府之衝)查村(在涇縣九都與太平縣交界本朝乾隆五十四年)
(因涇縣之九都十都與太平縣之盛村曹村等處接壤各離縣城遥遠叢山密箐易於藏奸將涇縣)
(縣丞移駐兹地鑄給涇太分防查村縣丞鈐記并添設墩房撥徽州營右軍外委把總一員駐防歸)
(寕國營轄)赤灘鎮(在涇縣東北十五里又馬頭鎮在縣東北三十里下臨大溪商舟輳集)
黃沙鎮(在涇縣黃沙嶺下唐武德六年舒州總管張鎮周擊輔公祏將陳當世於猷州之黃)
(沙破之即此)鵝嶺鎮(在南陵縣南二十五里鵝嶺下又名峩嶺鎮明洪武二十八年置巡)
(司嘉靖二年遷趙冲鋪北去鵝嶺十五里十三年又遷於縣南六十里新店鋪萬歷十一年復遷故)
(址本朝雍正六年裁)杜遷鎮(在寕國縣西北三十里今有杜遷鋪蓋即故鎮為名九域)
(志寕國縣有杜遷鎮)藤溪市(在涇縣東南五十里舊時商賈輳集極為繁盛)河泊所
(有二魚潭所在宣城縣東北三里三汊河口明嘉靖四十二年裁南湖所在宣城縣東北六十里馬)
(山埠隆慶二年裁)守禦所(在涇縣西五十里張家渡又捕盜所在縣北二十五里雞子嶺)
(上又雲嶺栅在涇縣西六十里)仙石哨臺(在涇縣北十里又淘金坑哨臺在縣東四十里)
(俱明隆慶四年置又巧坑哨臺在縣東三十里明萬歷二年增置又梅村灣在縣東北當涇宣南陵)
(三縣之界本朝順治八年設兵巡哨)
︹津梁︺鳳凰橋(在宣城縣東門外跨宛溪長三十丈)濟川橋(在宣城縣東門外跨宛溪)
北浦里橋(在宣城縣北寰宇記元和中太守馬稜被徵有使者原停稜事渡宛陵浦里橋)
(馬蹶足即此)金雞橋(在涇縣南六十里)響山橋(在涇縣西北十里跨新邨澗路)
(通南陵)籍山橋(在南陵縣東跨中港水)同人橋(在寕國縣西三里跨西溪長四)
(十丈)長楓橋(在寕國縣北十里)駕虹橋(在旌德縣東門外跨徽水)仙源橋
(在太平縣南門外舊名富溪橋宋建)青弋江渡(在南陵縣東三十里)安仁渡(在太)
(平縣西五十里舊有十六渡水皆出黃山折流於此)
︹隄堰︺薛公堰(在宣城縣北一百十里唐觀察使薛邕置)德政陂(唐書地理志宣城縣)
(東十六里有德政陂引渠溉田二百頃大歷二年觀察使陳少游置)永豐陂(在南陵縣東南)
(唐書地理志南陵有永豐陂在青弋江中咸通五年置宋謝諤重修大農陂永豐陂記大農重興於)
(元和永豐重修於咸和熙寕中復加修理淳熙十五年鳩工重修其源為涇水合山溪衆流為江出)
(蕪湖中歷邑界江闊地平横絶其流開大港遏導江水所為陂因是江也大農在上流源流七十餘)
(里溉田五萬畝永豐在下流源流六十餘里溉田三萬餘畝凡縣賦兩陂所屬三分之一縣志陂在)
(東南六十里下張村引水經熊家店至莞湖塘又有黃柏陂在縣東南二十五里其水源出涇縣石)
(籠等坑入縣界達神龍山下達蘆塘口)大農陂(在南陵縣南唐書地理志南陵有大農陂)
(溉田千頃元和四年寕國令范傳真攝縣事因廢陂置為石堰三百步水所及者六十里唐韋瓘大)
(農陂記驅江波六十里闢荒埂數萬畝曡石搆堰縱三百步臂發三港支分脈散縣志大農陂在縣)
(南接涇縣柏山障大河水以入麻園河相近又有小陂在縣南陽山嘴復障麻園河水以入官田河)
(翰山)李經墓(在南陵縣西三十里工山麓)︹元︺左繼樗墓(在涇縣西柏林山)
︹明︺姜埰墓(在宣城縣北敬亭山)許汝驥墓(在寕國縣西南一百十里陳村)董
傑墓(在涇縣西北鳳凰山)蕭彥墓(在涇縣東北幕山)吳景墓(在南陵縣東北)
(麥園嘴)
︹祠廟︺袁公祠(在府城内祀明知府袁旭旭于正統中知郡有惠政郡人立祠祀之)文丞
相祠(在府治北門外祀宋文天祥)陳公祠(在宣城縣治府學東祀明陳迪)俞公
祠(在宣城縣大東門内祀明俞逢辰)汪公祠(在宣城縣南門外祀元汪澤民)安賢
祠(在南陵縣北二里祀晉何琦唐張巡李白杜牧之明李經吳景)名公祠(在太平縣治西)
(祀宋令孫覺明知縣張瀚劉元凱)陵陽廟(在府治北李白詩上有琴高水下有陵陽祠宋)
(紹興中水暴至神示夢設備城得不没郡人德之立廟九曲巷本朝乾隆六年同知祝宣增修)
襃烈廟(在府城内續文獻通考裦烈廟洪武二年重建祀宋宣州守李光)義烈廟
(明統志在府城北門外宋建炎四年潰寇戚方圍宣城赤心隊將劉晏往援單騎與戰為賊所害事)
(聞贈龍圖閣侍制於死所立廟曰義烈歲時祀之元燬明洪武初修)敏應廟(在府北敬亭山)
(麓一名梓府君廟宋元嘉中建永初記宛陵北有照亭山山有神祠神稱梓府君屢有應驗唐李白)
(司空圖俱有題梓府君廟詩)標紙廟(在宣城縣北五里祀宋太守張果)花姑廟
(即麻姑廟寰宇記在郡北朝京門外東溪東岸去城一十里)香心夫人廟(在涇縣東)
(六十里祀唐洪勝可之妻梅氏名勝志香心廟在縣西南唐末黃巢之寇邑有死於賊者妻梅誓不)
(受汚賊殺之曰以全香名也里人為立香心五娘廟)陳雷二侯廟(在涇縣東南五十里)
(祀三國吳縣令陳焦雷某)靈惠廟(興地紀勝在涇縣西湖山祀晉桓彛)左王廟(在涇)
(縣東北五十里柏山祀唐左難當)汪王廟(有二一在涇縣西北孤山高嶺祀唐汪華一在)
(寕國縣西南九十里麈山之陽)徐偃王廟(在寕國縣北二十里)梅魯王廟(在寕)
(國縣東北七十里祀唐梅知巖)雎陽廟(在旌德縣東祀唐張巡)俞將軍廟(在旌)
(德縣北五十里祀晉俞縱)
︹寺觀︺景德寺(在宣城縣治北陵陽三峯上名勝志景德寺晉名永安唐名開元蘭若中之最)
(勝者大中二年裴丞相休知宣州迎黃蘖居之朝夕受法)城山寺(在宣城縣南七十里舊名)
(嘉福院宋崇寕中改今額名勝志城山有寺又其側曰卧雲庵)廣教寺(在宣城縣北五里敬)
(亭山南唐刺史裴休建宋太宗賜御書一百二十卷僧惟真建閣貯藏元末盡燬明洪武初僧創庵)
(故址立為叢林)峽石寺(在宣城縣北宋林逋有游峽石寺詩云燈驚獨鳥迴晴塢鐘送遥帆)
(落晚江即此)寶勝寺(在涇縣西五里舊名水西寺唐李白杜牧俱有詩紀遊宋太平興國)
(中重建太宗賜御篆二軸)崇慶寺(在涇縣西五里南齊永明中建寺後有秋霜閣擅水西之)
(勝)柏林寺(在南陵縣東十五里梁大通中建)香蓋寺(在寕國縣西八十里唐韓)
(翊有題香蓋寺壁詩)崇果寺(在寕國縣西一百十里唐貞觀中建寺前古榧一株羅漢竹十)
(八竿每一笋生則一竿枯竹下有龍潭)會勝寺(在旌德縣東北十五里宋龔明鳧山記會)
(勝寺梁滕公慶和之故居捨宅為寺其寺廢於唐之會昌復興於太平興國中)翠微寺(在太)
(平縣西南六十里唐中和二年建元汪澤民重記寺有麻衣禪師卓錫泉一峯峙東南隅白翠微峯)
元妙觀(在宣城縣治西南鼇峯七唐為紫極宫宋大中祥符中改名天慶舊在城東南紹興)
(中徙建今所元大德中更名元妙)九龍觀(在太平縣西六十里後梁開平中嘗為僧舍宋)
(政和中勅改九龍觀輿地紀勝九龍觀在九龍山下)
︹名宦︺︹漢︺李忠(東萊黃人建武六年丹陽太守時南方多擁兵據土忠招懷降附其不服者悉)
(誅之旬月皆平起學校習禮容春秋鄉飲選用明經郡中向慕之墾田增多三歲間流民占著者五)
(萬餘口十四年三公奏課為天下第一)馬稜(茂陵人永元中江湖多劇賊以稜爲丹陽太守)
(稜發兵掩擊皆擒滅之)韓演(舞陽人順帝時為丹陽太守政有能名)江漢(永嘉初為)
(丹陽太守擊破賊陸宫等)陳夤(建寕二年爲丹陽太守時山越賊叛圍夤夤擊破之)張馴
(定陶人光和中丹陽太守有惠政)三國吳滕允(劇人為丹陽太守每聽訟察言觀色)
(務盡情理民有冤苦對之流涕)諸葛恪(瑯琊人領丹陽太守時山賊深遠莫能盡擒恪令各)
(保疆界不與交鋒俟其稼熟縱兵芟刈使無遺種於是山賊饑窮漸出降得兵數萬)︹晉︺鍾雅
(長社人明帝時補宣城内史錢鳳作逆加廣武將軍率衆屯青弋時廣德人周玘為鳳起兵攻雅雅)
(退據涇縣收合士庶討玘斬之鳳平徵拜尚書右丞)桓彝(龍亢人明帝時宣城内史在郡有惠)
(政為百姓所懷蘇峻之亂也&KR0595;糾合義衆進屯涇縣峻遣將韓晃進軍攻彝固守經年勢孤力屈將)
(士多勸彝僞降更思後舉彝不從城陷爲晃所害賊平追贈廷尉諡曰簡)王允之(臨沂人咸)
(和末除宣城内史監揚州江西四郡事建武將軍鎮于湖蒞政有威惠)︹南北朝︺︹宋︺羊
元保(南城人景平初宣城太守先是劉式之為宣城立吏民亡叛制一人不禽符伍里吏赴州)
(作部若獲者賞位二階元保以為非宜陳之由是制得停)王志(臨沂人孝武末宣城内史清謹)
(有恩惠郡人張倪吳慶爭田經年不決志到官父老相謂曰王府君有德政吾鄉里乃有此争倪慶)
(因相攜請罪所爭地遂成閒田)︹齊︺謝朓(陽夏人明帝時爲宣城太守)︹梁︺何遠(郯人)
(武帝擢爲宣城太守郡經寇掠遠盡心綏理復著名績)蕭勵(蘭陵人武帝時宣城内史郡多)
(猛獸常為人害及勵在任獸暴為息)︹唐︺張路斯(潁上人景龍中為宣城令課民墾田大興)
(水利)裴耀卿(絳州人開元中刺宣州首務教化率父老行禮奏樂歌白華由庚等篇明孝子)
(養親之義聞者感泣)崔陵(大歷中南陵令先是民私屠牛鑄錢賊殺吏卒莫可禁止陵嚴立約)
(束盜遂解散吏籍民田糧失實賦多逋陵召諸父老言狀悉覈而得之積逋以完)沈傳師
(吳人寶歷二年由江西觀察使徙宣州明於吏治吏不敢罔慎重刑法每斷獄召幕府平處輕重盡)
(合乃論決嘗擇邸吏尹倫遲魯不及事官屬白易之傳師曰始我誡倫可闕事不可多事如是足矣)
(故所涖俱以廉靖聞)裴休(濟源人宣宗時刺宣州治不刻覈上下咸畏信)范傳真(順陽)
(人元和中令寕國敏以應務民得休泰攝南陵修大農陂民賴其利)︹宋︺賈黃中(南皮人開)
(寶中知宣州歲饑民多為盜黃中出己俸造糜粥賴全活者以千數乃設法弭盜因悉解去)卞
衮(成都人太平興國中通判宣州淳化中上命采庶僚中廉幹者給御書印紙俾書課最仍賜實)
(俸以旌異之衮與焉)胡宿(晉陵人寶源初通判宣州囚有殺人者將抵死宿疑而訊之囚憚箠)
(楚不敢言辟左右復問久乃云旦將之田縣吏縛以赴官莫知其故宿取其獄繙閱探其本詞蓋婦)
(人與所私者殺其夫而執平民以告也)劉安節(温州人由右史出知宣州爲政謹程式不)
(事刑威遇下有禮州大水民苦疾疫安節治藥餌徧給之以勞卒官)吳遵路(丹陽人仁宗時)
(知宣州上禦戎要略邊防雜事二十篇)孫覺(高郵人嘉祐中知太平縣政先禮教儒雅自飭)
(嘗引鄉弟子於庭親爲講解經義民以知學風俗淳美)李常(建昌人爲宣州觀察推官發運)
(使揚佐將薦改秩常推其友劉錡佐曰世無此風久矣并薦之)盧革(德清人請外神宗謂宰相)
(曰革廉退如是宜與嘉郡遂爲宣州)余良肱(分寕人紹興初知宣州治爲江東最)許幾
(貴溪人知南陵縣還民之托僧尼爲奸者數百人)李宏(宣城人宣和初知旌德縣時州郡多)
(故宏召集鄉勇訓練有方建炎間盜張遇寇江上進逼宣境知有備不敢犯郡守吕好問薦其才)
李光(上虞人建炎三年知宣州時范瓊將過軍光先入視事瓊至則開門延勞留三日而去無)
(敢譁者光以宣密邇行都乃繕城池聚兵糧籍六邑之民保伍相比謂之義社擇其健武者統以土)
(豪得兵甲萬餘號精練軍又栅險要二十三所謹戍之釐城址爲十地分分巡内外歲租輸邑者悉)
(命輸郡初讙言不便及守城之日贍軍養民迄賴以濟)張果(四川人建炎中知宣州水暴至)
(果抱民籍入水死城得不没州民求其屍葬之)郭僎(祥符人建炎中知宣城縣苗傳劉正彥之)
(變僎說郡守劉珏請募勇士倍道赴難揭榜復用建炎年號人皆韙之)李琮(江寕人爲寕國)
(軍推官州庾積穀腐敗轉運使移州散於民俾至秋償新者守將行之琮曰榖不可食強與民責而)
(償之將何以堪持不下)李椿(永平人紹興中爲寕國軍節度推官治豪民偽劵還陳氏田吏)
(才精強人稱之)魏𣏌(壽春人紹興中知涇縣從臣錢端禮薦其才召對擢太常寺主簿)趙
愷(乾道中封魏王判寕國府又請增士人貢額築圩田之潰圯者帝手詔嘉勞之)林淳(乾道)
(中知涇縣甫至訪三農利病邑有陳雷二塘堙塞不理久爲豪家所據淳議復之凡修治古塘六百)
(餘所民食其利)郭蕘(淳熙中知南陵縣嘗除工山坑冶之害修復隄陂以資灌溉田獲歲稔)
李延忠(臨安人開禧中知旌德縣創置學田八十餘畝捐地税錢九千餘緡)張忠恕
(綿竹人嘉定中知寕國府夏旱請於朝得賜僧牒五十米十萬七千餘石常平使者欲均濟而勿勸)
(糶忠恕慮後無以濟遂核戸口計歲月嚴戒諸邑諭大家發蓋藏宣民以甦)方俌(歷陽人嘉)
(定中知旌德縣收學校沒入靈源浮屠田三百餘畝以廩諸生建預備倉立平糴法民賴其利)孫
夢觀(慈谿人理宗時知寕國府蠲逋減賦無算泛入者盡籍於公帑戶部遣官督賦闔郡皇駭)
(夢觀曰吾可委官以去豈可病民以留將以府印牒所遣官所遣官聞之夜遁他日夢觀去寕國人)
(為流涕丞相董槐召還帝問江東廉吏槐首以夢觀對)杜範(黃巖人嘉熙中知寕國府適大)
(旱範以便宜發常平倉又勸富人積粟者發之始至倉庫多空未幾米錢盈萬悉以代輸下戸糧兩)
(淮饑民渡江者多剽掠其首張世顯尤勇悍隂有窺城之意範以計擒斬之給其衆使歸)王遂
(旉陽人淳祐元年出守寕國除積弊定斗斛置義役奏罷蕪廢逃亡田稅人羣頌之曰作民父母後)
(王前杜)文天祥(信州人咸淳五年差知宣郡勸農惓篤越月召還)趙與䅯(德祐)
(初知寕國縣元將布延來與䅯率衆城守出戰死之詔贈直文華閣布延舊作伯顔今改正)趙
時賞(和州宗室知旌德縣德祐初北軍至境時賞擁民兵捍戰有功陞直寶章閣)︹元︺高
睿(河西人世祖時除江東道提刑按察使部内草竊陸梁聲言圍宣城郡將怯懦城門不開睿召)
(責之曰寇勢方熾官先示弱民何所憑即命密治兵衛洞開城門聽民出入寇以有備不敢進遂討)
(平之)吳師道(蘭溪人至治時寕國路錄事會歲大旱饑民仰食於官者三十三萬口師道勸)
(大家得粟三萬七千六百石以賑饑民又言於部使者轉聞於朝得粟四萬石鈔三萬八千四百錠)
(賑之三十餘萬人賴以存活)蘇濟(益都人至正初涇尹濬渠均賦學宫鑄祭器復浮屠氏侵)
(田餼諸生士民德之)劉耕孫(茶陵人至正十五年授寕國路推官歲饑勸富民發粟賑之活)
(者萬計會長槍瑣南班程述謝璽等攻寕國耕孫分守城西南日署府事夜率兵固守浙江行省遣)
(參知政事濟濃格爾來援至則兵己疲矣城恃有援不為備瑣南班知之引衆緣堞而上城遂陷耕)
(孫力戰遇害濟濃格爾舊作吉尼哥兒今改正)王相(廬陵人由翰林院編修出為涇尹首)
(覈民田以見業為準禁兼并平賦役一切額外之征力為請免)︹明︺陳灌(廬陵人明太祖起兵)
(除寕國知府建學擇師選子弟受業教化洽於遠近問疾苦禁兼并創戸帖以便稽民帝取為式頒)
(天下以暇伐石築堤作水門蓄洩護瀕江田百姓咸賴有坐盜麥舟者論死數十人灌曰舟自漂至)
(而愚民鬨取之非謀刧也坐其首一人餘悉滅死淮丰采嚴正而爲治寬恤類此)柳世榮
(洪武初知太平縣首務清理田糧黃山峭壁田有不可耕者申免稅糧一千五百餘石)袁旭
(樂安人正統中知寕國府均徭册以恤孤貧設義倉以備賑貸雖時事興作而善撫循民不告貧會)
(大計羣吏始舉卓異之典旭得豫焉後被誣卒於獄郡人惜之甚立祠祀之)况子玉(瀘州)
(人正統中知宣城縣歲饑多方拯救民賴以全)沈性(會稽人天順中授寕國知府剗除蠧弊一)
(意愛民訟至立斷獄無繫囚課績為南畿第一賜封誥旌異)強珍(滄州人成化初知涇縣請)
(減額賦民懷之)王弁(吉水人成化中知涇縣歲大饑弁請蠲貸上官不許遂自䟽諸朝得請民)
(賴以蘇)胡東臯(餘姚人正德中知寕國府時徭役苦不均乃定大戶爲里小戶爲甲以一)
(里統十中經歲而代閱九年然後復役人大稱便宣城有金寶圩素沃饒久被水嚙漸受害東臯相)
(便宜修築遂爲永利)王廷相(儀封人正德中以庶吉士謫知寕國縣器度宏闊以文學飭吏)
(治朞月間百廢具舉)張鳳翀(寕州人嘉靖初知旌德縣時高淳議派養馬旌民憂懼鳳翀抗)
(言山嶺非芻牧之地力請於上官得免)方逢時(嘉魚人嘉靖中知寕國府景王就國所遇)
(凌轢郡縣吏逢時獨往部署所需立辦且面奏諸璫驕横狀王爲引咎治其從官民得無擾)王
皥(安福人嘉靖中任寕國訓導建鳳山書院進諸生討論正學訓迪不倦嘗輯四禮纂要行於邑)
(士習爲之一變)劉世亨(臨川人嘉靖中知涇縣歲時行鄉落勸民力耕建社倉教以積貯斂)
(散地多盗令鄉募武勇以巨室主之分布要害賊發輒獲以治行高等徵爲吏部主事)楊九
韶(餘姚人嘉靖中知南陵縣奏蠲養馬七十匹邑免賠累又築隄爲圩凡十餘所蓄洩有法至今)
(賴之)周詩(錢塘人嘉靖中知南陵縣歲潦力請免逋負數千又請覈奸民欺隱田千餘畝賦稅)
(始均)甘灃(蘄州人嘉靖中知旌德縣裁省厨傳寬里甲諸費有中貴過縣索供帳横甚灃易服)
(佯為吏往見中貴怒曰令何在灃曰邑如縣磬不足以犒從者令遁矣中貴度無所得乘傳去)黃
尊素(餘姚人萬歷中寕國府推官執法不阿豪貴皆斂手公餘引生徒講學士習一變)詹
事講(樂安人萬歷中知宣城縣嘗盡發儲三萬石賑民丈量令下里甲騷然事講履畝核盈縮)
(奸猾弊息田溢額而稅不增)沈堯中(嘉善人萬歷中知宣城縣墾荒築堰濬川瀦陂磽埆)
(皆為沃産)喬明旃(永城人崇禎中知旌德縣捐資築堰以通水利由是邑田屢豐)
︹本朝︺秦宗堯(義州人順治九年知寕國府性廉儉常質衣自給郡故貢黃連非土産也宗堯)
(奉詔言民利病得請免貢)傅大業(建昌人康熙間知太平縣值歲旱大業捐米為)
(倡又親詣大姓委曲勸輸設厰發粟散給甚均所活萬計)馬光(鄒平人康熙十三年知寕國縣)
(邑素僻陋光下車建尊經閣立西津書院諭民以禮教俗為一變時徽浙兩界伏莽跳梁練鄉勇嚴)
(偵候迄不敢犯治邑六年以卓異薦擢御史)許廷試(廂黃旗人康熙四十年知寕國府為)
(政敏決多所整理郡洊饑廷試檄領米穀平糶民甚德之)王廷棟(大定人乾隆十七年知涇)
(縣歲大旱步禱數十里雨大注時謂之王公雨)李廣峰(嘉應人乾隆二十年知太平縣豪強)
(斂跡胥吏莫敢為奸民戴之如父母祀名宦祠)
︹人物︺︹漢︺抗徐(丹陽人鄉里稱其膽智初試守宣城長悉移深林遠藪椎髻鳥語之人置於縣)
(下由是境内無復盜賊後為中郎將宗資别部司馬擊破大山賊公孫舉等平之封烏程東鄉侯歷)
(官長沙太守與度尚俱為名將數有功)︹晉︺紀世和(宣城人咸和中宣城内史桓彝為賊)
(所害諸子並流迸世和率義故葬之)︹唐︺左難當(一名匡政涇人隋末盜起難當率衆保障)
(武德中入朝授猷州刺史輔公祏反圍猷州固守三年李大亮至授以兵遂擊公祏敗之後太宗伐)
(高麗以李大亮為水道兵總管難當副焉並勇冠一時)劉太冲(宣州人博治工詩顔真卿)
(守平愿辟從事畫策拒安禄山)劉太真(太冲弟善屬文師蘭陵蕭穎士舉高第進土淮南陳)
(少游表為書記興元初為河東宣慰賑給使累遷刑部侍郎德宗以天下平詔羣臣宴曲江自為詩)
(勅宰相擇文人賡和李泌等請羣臣皆和帝自第之以太真李紓等為上)羅立言(宣州人貞)
(元末進士魏博田宏正表佐其府改陽武令以治劇遷河隂河南尹丁公著上狀加朝散大夫累遷)
(京兆少尹)蘇仲芳(南陵人太和中父死負土成墳廬於墓側繞墳行哭羣鳥隨之悲鳴)許
棠(涇人咸通中有詩名與張喬鄭谷等號十哲)楊懔(旌德人光化中官太子校書行義修)
(飭自唐太和初至宋乾道間數世同居至千餘口以孝友世其家)︹宋︺蒯鼇(宣城人少孤貧)
(篤志於學善屬文以廉直自勵一介不干於人太宗時擢進士第歷茶陵令以殿中丞致仕隱於廬)
(山)凌策(涇人幼孤勵志好學與姚鉉同學於廬州雍熙中舉進士起家廣安軍判官淳化中)
(累遷都官先是嶺南輸香藥以郵置卒萬人煩役為患策請陸運至南安汎舟而北止役卒八百歷)
(拜右諫議大夫集賢殿學士知益州自蜀代還真宗對王旦言策有才用旦曰策性淳質和臨事強)
(濟上深然之旋拜給事中權御史中丞時以疾不能朝謁累遣中使挾醫存問賜藥尋遷工部侍郎)
(子瓘琬並為奉禮郎兄簡管國子博士分司南京)梅詢(宣城人進士及第為利豐監判官後)
(以秘書省著作郎豫考進士於崇政殿真宗奇其占對詳敏召試中書除集賢院尋為三司史部判)
(官屢上書陳論西北事又論曹瑋馬知節之才可用凡數十事其言甚壯累遷給事中出知許州卒)
(子鼎臣舉進士歷翰林學土上賜飛白書墨莊二字曰美卿世居文翰之地也)汪文諒(涇人)
(累世同居至一千三百口天禧四年詔旌之)趙積(其先單父人後徙宣城真宗時進士樞密)
(直學士李濬薦為監察御史歷遷益州路轉運使積至數言部中事至一日章數上天聖中遷禮部)
(尚書致仕)劉琦(宣城人博學強覽立志峻潔以都官員外郎通判歙州召為侍御史建言自城)
(綏州數至羌寇宜棄之後貶通判鄧州卒)梅堯臣(詢從子工詩用詢蔭爲河南主簿錢惟演)
(留守西京特嗟賞之歐陽修與爲詩友自以爲不及由是知名於時歷德興令忠武鎮安判官大臣)
(屢薦宜在館閣召試賜進士出身屢遷都官員外郎豫修唐書成未奏而卒嘗上書言兵注孫子十)
(三篇撰唐載記二十六卷毛詩小傳二十卷宛陵集四十卷有人得西南夷布弓衣其織文乃堯臣)
(詩也名重於時如此)楊佐(本唐靖恭諸楊後家於宣及進士第爲陵州推官皇祐中置都水監)
(命佐以鹽鐡判官同判京城地勢南下夏秋苦霖潦佐開永通河自是水患息又議治孟陽河從其)
(策)汪齊(涇人慶歷進士累官尚書都官員外郎時行青苗免役法齊詣朝堂力言不便王安)
(石不悅出判池州)徐勣(南陵人舉進士選桂州教授王師討交阯轉運使檄勣從軍因具蠻)
(人情狀疏於朝舒亶聞其名將以御史薦勣惡亶爲人辭不答徽宗立遷中書舍人詔與蔡京同校)
(五朝寳訓勣不肯與京聫職固辭奏京之惡引盧杞爲喻遷翰林學士上疏陳六事又言國史久不)
(成皆由元祐紹聖史臣好惡不同宜盡取輔相家藏記錄參討是非勒成大典帝然之後出知江寕)
(府言者論爲元祐奸朋罷歸大觀中起歷龍圖閣直學士留守南京以疾致仕)詹友端(宣城)
(人政和中鄉貢第一建炎初伏闕上書言甚剴激不報監池州贍軍酒庫會盜發友端攝西安尉與)
(賊力戰中流矢卒)王行之(太平人爲婺州土曹宣和初方臘寇婺官吏皆遁行之曰吾刑)
(官也分當死職遂遇害)鮑琢(旌德人宣和中方臘寇旌德琢紏義兵擊破之補承信郎又明)
(年盧邁寇涇琢力戰中流矢卒)王相如(宣城人孤貧嗜學工詩文建炎初江右盜起相如爲)
(盜所獲命作檄相如奮髯曰有死而已不能爲賊作箋遂遇害盡室殱焉所著有溪堂集)方致
堯(寕國人建炎中戚方寇寕國致堯伏鄉兵於石嶺大破之賊益兵至中流矢被執不屈死)陳
天麟(宣城人紹興進士知贛州茶商寇贛吉聞天麟豫爲守備民恃以安佐憲臣辛棄疾討賊)
(給餉補軍天麟方略爲多)孫楙(太平人紹興進士歷判池真潁三州所至以興學節財爲務累)
(遷知温州朱子稱其愛立而教明古良吏也)吳柔勝(宣州人淳熙進士丞相趙汝愚知其)
(賢差嘉興府學教授將寘之館閣會汝愚去嘉定初遷國子正柔勝始以朱子四書與諸生誦習又)
(於生徒中得潘時舉吕喬年白於長擢為&KR1348;事使以文行表率於是伊洛之學晦而復明出知隨州)
(收土豪孟宗政扈再興隷帳下後皆為名將歷除秘閣修撰卒諡正肅)李經(南陵人性篤孝)
(母喪廬墓地故多虎經不畏後虎皆絶跡)吳淵(柔勝第三子也五歲喪母哀慕如成人嘉定中)
(舉進士歷樞密承旨政府欲用兵中原淵力陳不可後歷江東安撫使詔以淵興利除害所列二十)
(有五事究心軍民拜資政殿大學士封金陵侯進爵為公屢起知江陵府兼䕫路策應大使寶祐中)
(以援川蜀功加拜參知政事卒贈少師淵有才略克濟事功所至興學養士著易解及退庵文集奏)
(議)吳潛(柔勝季子嘉定十年進士第一授承事郎累遷江東安撫留守上疏論保蜀之方護)
(襄之策防江之算備海之宜端平初詔求直言潛陳九事淳祐中拜右丞相兼樞密使後判寕國府)
(還家召入對論畏天命結民心進賢才通下㥽帝嘉納拜特進左丞相進封慶國公尋改封許國公)
(會論丁大全沈炎高鑄之奸卒以炎論劾落職命下中書舍人洪芹繳還詞頭不報謫建昌軍屢徙)
(循州安置卒德祐初追復原官明年贈諡特贈少師)章炎(太平人寶慶中進士拜侍御史彈劾)
(無所避出知江州忤丁大全解職)趙汝曏(宣城人嘉熙中判文州元兵來攻與知州劉銳)
(率軍民力戰殺傷甚衆度力不支飲藥死城陷汝曏被執不屈臠殺之)周真(旌德人咸淳中)
(文天祥劄授本縣尉元兵壓境力戰死之)吳寶信(宣城人以蔭爲龍泉令元兵入臨安寳信)
(從張世傑等奉二王如福州復遷泉州會蒲壽庚亂率淮兵百人力戰死)楊義忠(寕國人爲)
(縣吏元布延攻寕國知縣趙與䅯戰死義忠帥衆城守凡六十日城陷亦死之布延改見前名宦)
(門趙與䅯註)︹元︺貢師泰(宣城人泰定四年釋褐出身歷丞椽大臣有以其名聞者擢應)
(奉翰林文字歷拜監察御史自世祖以後南士復得居省臺自師泰始時論以爲得人至正中遷兵)
(部侍郎朝廷以京師至上都驛戶凋弊命師泰巡視整飭之至則均其徭役數十郡之民賴以稍蘇)
(後除戶部尚書俾分部閩中以閩鹽易糧由海道轉運給京師凡爲糧數十萬石朝廷賴焉召爲秘)
(書卿卒師泰性倜儻所至績效輒暴著尤喜接引後進以故士譽翕然歸之有詩文若干卷行於世)
王翕(宣城人管軍百戶長槍賊陷城呼弟曰我受國恩當死汝等衛老母出遂與妻子俱自刎)
(死)張文貴(宣城人官百戶明兵下寕國路守將出降文貴被執不屈死妻妾皆自殺)梅
實(宣城人集慶路照磨明兵至謂友人李端曰事亟矣當以死殉國城陷闔門死之)張國
岡(南陵人至正間趙雙刀寇南陵國岡率義兵力戰被執不屈死)︹明︺汪文炳(太平人太)
(祖渡江隨孫炎入見授秘書典籖講解稱旨遷都昌知縣陳友諒來攻援絶被執不屈死)何應
龍(南陵人少涉獵經史膂力絶人元末起義兵以功授民兵千戶洪武初詔世其官從徐達北定)
(中原還留宿衛後從征西卒於途遺誡睦族子孫同居者九世)秦逵(宣城人洪武進士歷任副)
(都御史奉命清理囚徒寬嚴得體擢工部侍郎有大興作多召逵議議定工匠以三年為班更番赴)
(京輸作免其家徭役諸匠便之後遷工部尚書致仕歸)陳迪(宣城人洪武中辟府學訓導為)
(郡草萬壽賀表太祖異之久之以通經慶除編修歷山東左參政雲南右布政並有聲建文初徵為)
(禮部尚書時更修制度沿革損益迪議為多又陳清刑獄招流民凡二十餘事皆從之燕王入京召)
(迪責問抗聲不屈命與子鳳山丹山等六人並磔於市其僕侯來保潛拾遺骨歸葬崇禎末追贈太)
(保年本朝乾隆四十一賜諡忠烈)余逢辰(宣城人有學行建文時為燕王府伴)
(讀王信任之故得聞異謀乘間力諫知變將作貽書其子誓必死及燕兵起泣諫言君父兩不可負)
(死之崇禎末追贈苑馬寺少卿本朝乾隆四十一年賜諡節愍)萬琛(宣城人慷慨負)
(氣節成化中舉於鄉知清江縣改瑞金會劇盜大至縣人逃竄有勸之急去者琛叱曰我去誰與守)
(土遂率民兵力戰殺賊數十人力屈被執死之事聞贈光禄寺少卿)張綸(宣城人成化中進士)
(擢御史歷遷大理寺卿興襄二府争灘地連逮七十二家綸調停奏上之事乃定改刑部侍郎奉詔)
(推治博野慶成二王獄稱旨累官都御史武宗時中官用事綸劾巨璫蕭敬等罪當誅疏久不下因)
(乞歸)董傑(涇人成化進土上疏論經筵忤冢宰出知沔陽州累遷保定府知府河南湖廣布政)
(使志切民瘼所在盡職民懷其德正德六年江右盜起巡撫王哲兵敗擢傑代之剿賊有功察宸濠)
(有異志餽遺不受時諷以忠義濠知不可奪因留飲酖之歸一夕卒傑潛心理學著七士辨以明學)
(術邪正有五城文集)左輔(涇人宏治進士授浮梁令遷瑞州府同知因忤劉瑾黨謫南安教授)
(瑾誅起知寕州謝病歸著有周易本義附說太極後圖南庠日講等集)張棨(涇人五歲受書)
(輒曉大義嘗聞雞聲遽欲起母問之則舉小學以對十三遭父喪哀毁不離次後母卒廬墓三年從)
(歐陽德鄒守益等遊以學行稱)吳宗周(宣城人少孤嘗刲股療母疾母卒廬墓三年宏治中)
(登進士方觀政給事中龐泮等以言事得罪抗疏救之歷官臨江知府其子大經亦有孝行宏治中)
(並獲旌)吳景(南陵人宏治進士正德中歷官四川僉事守江津重慶盜曹弼來寇景迎擊被)
(執不屈死贈副使立祠江津)吳大本(宣城人正德進士授進賢知縣儀賓李貴横暴以私)
(逋殺人本論治之擢御史三疏摘大學士張璁不職狀出為廣東僉事終兵備副使)周希旦
(旌德人嘉靖進士由興化推官擢御史時高拱當國專恣希旦論之又疏請罷内閱及定天峪山議)
(累遷應天府丞時苦旱疫請發帑金二萬以賑旋引年歸)梅守德(宣城人嘉靖進士歷給事)
(中時嚴嵩私人胡奎謀為工部侍郎徐可成以道士累官工部侍郎掌太常卿復求改官守德抗疏)
(論駁事皆得已嵩深疾之出為紹興知府累遷雲南參政乞養歸)崔涯(太平人嘉靖進士擢)
(御史糾劾不避權貴世宗目為真御史按福建墨吏聞風解綬陳山海十二策悉中利弊以劾吏部)
(尚書汪鋐忤旨見斥會倭寇東南廷臣薦唐順之及涯等可任用以老疾辭)屠羲英(寕國)
(人嘉靖進士為浙江提學副使持法清嚴竿牘不行張居正禁講學羲英曰官可弃學不可不明益)
(講習不輟遷太常卿掌南監事申嚴條約六館肅然南部諸臣公疏請居正奪情羲英獨不署名遂)
(罷歸交薦不起)唐汝迪(宣城人嘉靖進士真定推官擢吏部郎以忤嚴世蕃出知雷州雷濱)
(海倭寇一夕突至急登陴授兵城賴以保仕終廣西按察使)孫濬(宣城人嘉靖進士由永豐)
(知縣入為給事中疏劾趙文華希嚴嵩旨乞翦權黨以答中外謫孝感丞歷知平陽府)沈寵
(宣城人嘉靖中舉於鄉歷知行唐獲鹿縣擢御史廉直有聲清軍福建疏劾南贛巡撫張烜遷湖廣)
(江防僉事破平劇賊鄭翦進廣西參議以母老乞歸寵學宗良知然務實踐不浮慕取名御史耿定)
(向聘主開元講席自是宣城人士皆興於學子懋學萬歷五年進士第一授修撰疏救吳中行趙用)
(賢格不入遂引疾歸)徐楠(宣城人嘉靖舉人知耒陽縣振興文學同知撫州躬負畚插築千金)
(坡撫人為建祠坡上攝郡事免歸子鴻起領萬歷鄉薦遷衡州知府耒故衡屬也郡人祠祀之題曰)
(父子濟美)趙睿(涇人嘉靖進士由蕭山知縣擢御史廵視十庫璫報車駕幸西上門觀獅子請)
(暫避睿正色曰&KR1348;在補過拾遺主上來正宜班侍何避焉上聞即歛轡還累遷四川左布政使)許
汝驥(寕國人嘉靖進士歷兵部郎適景王之國部委治舟潞河限以千艘民得不擾又閱視薊)
(鎮軍實劾鎮帥張承勲貪酷不法狀仕至河南副使)查鐸(涇人嘉靖進士隆慶時為刑科左給)
(事中忤大學士高拱出為山西參議萬歷初官廣西副使移疾歸繕水西書院講王畿錢德洪之學)
(後進多歸之)周怡(太平人嘉靖進士歷給事中疏劾大臣不少顧大臣多側目因攻大學士)
(翟鑾嚴嵩嵩搆之杖闕下錮詔獄隆慶初復官終太常少卿天啟時諡恭節)蕭彦(涇人隆慶)
(進士除杭州推官萬歷初擢兵科給事中自塞上多警邊吏輒假招降倖賞彦言降人不可處内地)
(宜一切報罷從之尋閱視陜西四鎮邊務還奏訓兵儲餉十事并允行進戶科都給事中初詔購金)
(珠巳命停市以其直輸内庫彦秦不當虚外府以實内藏又言察吏之道不宜君催科為殿最歷撫)
(貴州雲南鄖陽總制兩廣召拜戶部右侍郎卒贈右都御史諡定肅弟雍萬歷進士歷廣東按察使)
(宦績亞於彦而學過之時稱二蕭)徐大任(宣城人隆慶進士授工部主事歲汰水衡冗費)
(數十萬奉命榷税真州羨入一無所私歷官中外皆以廉稱神宗嘗稱其清節為天下第一以工部)
(侍郎致仕歸)詹沂(宣城人隆慶進士由新建知縣擢給事中時張居正奪情議起省垣希旨)
(乞留疏具沂獨不署名出為山東副使累遷副都御史遇除夕神宗嘗以沂素廉清寂可念特賜羊)
(酒鏹幣旋乞歸不許掛冠歸)蕭良幹(涇人隆慶進士授戶部主事榷税崇文門例有羨金)
(斥不納累遷布政使歸置義田以贍宗族待以舉火者數百人)貢靖國(宣城人萬歷進士歷)
(刑部員外郎張居正欲置人重辟令其子嗣修以通家刺來謁靖國還其刺竟出之出知泉州府廉)
(平為理移兩浙鹽運使忤御史投劾歸)沈有容(宣城人萬歷中積功至都司僉事乞歸日)
(本封事壞起有容守浯嶼銅山倭據東番有容率舟與倭遇縱火焚其六舟斬獲甚衆倭遂去東番)
(海上息肩者十年歷温處參將罷歸後福建中復設水師起有容統之襲禽倭東沙尋招降巨寇袁)
(進李忠散遣其衆天啟初為登萊總兵廣寕覆遼民走避諸島日望救援巡撫下令渡一人者斬有)
(容爭之立命數十艘往獲濟數萬人以老乞歸卒贈都督同知)顔文選(宣城人萬歷進士任)
(戸科給事在垣十一月疏十三上其請建儲尤激直尋推鄒元摽府丞疏入久不下文選力請遂謫)
(外後追贈光禄少卿)麻溶(宣城人萬歷進士歷吏部郎中同官趙南星削籍溶上疏乞召還忤)
(執政意出為汾州守道税使馬堂肆虐致民變捕治者多株連溶力持得釋及卒貧不能斂撫臣魏)
(允貞以清正聞贈光禄卿)湯賓尹(宣城人萬歷乙未冠南宫廷對第二授編修仕至南祭酒)
(以制藝名天下)張守道(宣城人萬歷進士歷遷工部侍郎性孝友破産急其兄難母卒廬墓)
(三年)蔡逢時(宣城人萬歷進士任禮部郎議藩封禄制著為令遷温處兵備副使圖畫海防)
(斬倭七十餘人累官四川左布政使)葉永盛(涇人萬歷進士以御史廵鹽浙直中使劉成來)
(擁税商竈震懾盛奏之疏詞剴切上悟不直奄巡按江西奄寺黨連武弁有獻店投榷之議盛抗疏)
(請斬宵人議遂罷在垣九載疏數十上直聲振中外累陞太僕寺卿)梅鼎祚(宣城人精古學)
(詩文博雅王世貞嘗稱之申時行欲薦於朝辭不赴搆天逸閣著述其中著有鹿裘石室集又編輯)
(歷代文紀漢魏八代詩乘古樂苑唐樂苑書記洞詮諸書孫朗中亦善詩文嘗輯唐以前賦為賦紀)
(五十卷著有帶園集)梅鵾祚(宣城人萬歷進士由庶吉士改御史會鄭貴妃有寵受封時王)
(恭妃生皇太子五年矣封不與鵾祚諸進封王妃以定國本且杜他釁不報又疏言錦衣衞多中官)
(私人相比為奸致本兵數易語稍激詔奪其俸尋出按廣西卒)吳尚默(涇人萬歷丙辰進士)
(以御史出按蜀奢崇明作亂會督撫合謀滅之尋按粤東控扼海寇得無事崇禎時以疏救錢龍錫)
(謫守承天時流寇大擾檄練鄉兵三千以備守禦築堤數十里以溉屯田勤勞九載量移武昌升本)
(省右布政卒)劉啟培(旌德人萬歷時親殁廬墓三載歲歉買榖以賑又建義學修石亭建)
(撟梁義行甚多)沈夀民(寵曾孫為諸生有聲崇禎中行保舉法巡撫張國維以壽民應詔至)
(即疏劾兵部尚書楊嗣昌奪情及總督尚書熊文燦主撫之罪由是名動天下未幾移疾去隱居講)
(學以終)項如臯(太平人崇禎舉人特授刑部主事時黃道周忤旨解學龍等皆以論救得)
(罪如臯抗疏極言事獲解卒於官)饒鼐(旌德人崇禎末知蒲臺縣城陷不屈死本朝乾隆)
(四十一年賜諡節愍)沈夀崇(有容子崇禎武進士累官留守闖賊圍城急時已解)
(職三月矣應巡撫宋一鶴請共守禦每自吟有國恥非難雪君恩未易酬句城陷朝服北面拜賊斫)
(之仆曰得死所矣一子同時遇害事聞贈都督僉事本朝乾隆四十一年賜諡烈愍)屠
紹臯(寕國人崇禎恩貢授湖廣上津知縣獻賊潰城被執不屈死本朝乾隆四十一年)
(賜諡節愍)張載述(涇人嘗上書閣部史可法陳足兵足食計大兵下瀘溪載述集兵)
(守縣城城破走粤西歷官御史以阻孫可望封被殺本朝乾隆四十一年賜諡節愍)方
召(宣城人唐王時知江山縣事大兵至哭謂父老曰奈何以我一人陷爾民屠戮遂冠帶北向)
(拜赴井死民爲營葬立廟本朝乾隆四十一年賜諡節愍)沈夀嶢(夀崇弟金聲起)
(兵績溪壽嶢與同邑諸生麻三衡寕國舉人錢文龍諸生阮恒阮善長吳太平劉鼎甲胡天球馮百)
(家俱起兵敗壽嶢陣殁三衡等殉節死本朝乾隆四十一年勅賜入忠節祠)趙初
浣(涇人崇禎副榜大兵下江寕浣與邑諸生趙崇雅等迎舊令尹民興據城援應金聲城破死)
(又宣城諸主吳漢超太平紳覃天明士民鄧明才陳勖冉學選覃模俱殉節死本朝乾隆四十一)
(年勅賜入忠節祠)劉統(旌德人崇禎末官守備與太平人遊擊王一斌從左懋第奉使)
(北上俱以不降誅四十一年並本朝乾隆賜諡節愍)
︹本朝︺孫襄(宣城人順治初官刑科給事中時方用兵諸司決獄多意爲輕重襄請議定律令爲)
(畫一之制轉吏科請定計典勵官守又嘗請駐防兵毋奪民居前後疏多見採用郡貢黃連非土産)
(襄力言於當事得減免)李煌(宣州衛人順治初以恩貢授萊州推官署膠州事海時行叛被)
(執不屈死贈僉事)梅巨儒(宣城人好讀書通知史事所著史鑑大事䤸左傳發明義例行)
(世巨儒少孤事母至孝鄰有鬻妻贖罪者巨儒捐金使夫婦得土)梅清(宣城人英偉豁達以)
(博雅稱順治甲午舉人所為詩凡數變嘗自訂為天延閣前後集年七十餘又合未刻稿編為瞿山)
(詩略共三十三卷兼工書畫書仿顔真卿楊凝式畫尤盤礴多奇氣為當時所貴重)唐邦杰
(宣城人順治中以總兵官駐防仙遊尋移鎮寳慶調河州西山巨寇以次平定保安堡兵亂邦杰單)
(騎叩其壁受降而歸躬歷積石桴罕二十四關修邊城八百五十丈墩堡俱備火藏諸番畏威賓服)
張鳳徵(宣城人順治間以拔貢知陵水縣當兵燹之餘撫定流移興復學校政教大行三十)
(九峒聞風嚮化生黎亦無為患者以卓異徵會卒邑人祀之)施閏章(宣城人順治壬辰進)
(士官刑曹讞決明敏視學山東以公明著分守湖西所轄吉臨袁三府皆殘破袁有麻棚賊吉之叛)
(民多堡險文昌折桂兩鄉與相通閏章諭兩鄉民皆感激歸命而麻棚賊亦散去以裁缺歸康熙已)
(未舉博學宏詞授翰林侍講纂修明史轉侍讀卒閏章孝友純篤事季父如父置義田以贍宗族人)
(稱其惠所著詩古文各若干卷)劉定邦(旌德人由武舉歷任湖廣澧州營守備康熙三年賊)
(李亨踞譚家寨并通茅麓山定邦率兵攻其上路奪白石巖乘勝先登殁於陣贈都司僉書)梅
文鼎(宣城人貢生博雅知名尤精算數兼通中西之學自置揆日測算諸器皆獨出新意著有)
(算學八十八種發前人所未發康熙中李光地以其所著算學疑問三卷進呈聖祖召見)
(御書績學參微四字賜之生平留心經濟實用好善老而彌篤卒年八十九)孫卓(襄子)
(康熙己未進士第二授編修卓淹通經史敦崇氣誼奉使册封安南卒於粤西道中)高詠(宣城)
(人康熙己未舉博學宏詞科官檢討幼有神童之目其詩書畫稱三絶著有若巖堂集)劉楷
(南陵人康熙己未進士授中書舍人典福建試稱得人擢給事中疏論督撫保舉學臣及河工保題)
(官員之弊聖祖嘉納又參相臣柄國等事疏上如秦罷斥風采肅然累官光禄卿致仕歸)
梅鋗(宣城人康熙丁未進士知太平縣多惠政歷官至福建巡撫從行者不過十人上疏請積)
(榖平糶賑荒闔省俱沾實惠官至左都御史致仕歸)汪化鼇(涇人由拔貢歷漢中府同知吳)
(逆陷城偪受偽職不屈自經死藁葬漢中城南乾隆二十六年入昭忠祠)孫斌(南陵人以武進)
(士出任為福寕鎮標遊擊康熙甲寅耿逆反以書招之斌斬其使飛報督撫請兵合討賊拘之興化)
(賊平遷䕫關副將繼母殁求解任詔特許之武臣丁憂自斌始)劉讓(宣城人從征粤)
(西以軍功授西林知縣康熙二十年隨征貴州軍前散餉於南寕遇賊迫脅不從死之祀郡學忠義)
(祠)阮爾詢(宣城人康熙壬戌進士改庶吉士旋授御史二十八年上疏言州縣催徵錢糧)
(間有不肖官吏將已完作未完之弊請行三聯印票之法一票存州縣一票付應比一票付民自執)
(官吏知民有完票可據前弊自除一切雜税銀數米數皆依此法或奉詔書蠲免而先完在)
(官者即可持票以抵他項應徵之課使小民均霑實惠下部議行三十五年擢通政司右參議官至)
(工部侍郎五十五年卒賜祭葬)梅庚(宣城人康熙辛酉舉人少孤苦志力學以詩文)
(名於時知泰順縣邑苦歲修海船庚蒞任五年累不及民著聽山詩鈔漫與集)梅榖成(文鼎)
(孫少承家學精於算數康熙壬辰由諸生召入内廷賜舉人進士授庶吉士旋授)
(編修聖祖特書承學堂額賜之累充蒙養齋總裁性耿介邃於理學雍正中以御)
(史巡漕通州岸無粒米河無滯舟世宗特旨奬諭為巡漕法乾隆初奏升祀有子於堂又奏)
(正一真人不當厠朝班風采卓然累官左都御史致仕卒諡文穆)汪越(南陵人康熙四十四)
(年舉人所著詩古文詞沖淡典博有綠影草堂集讀史記十表排比舊文鉤稽微義訂訛砭漏所得)
(殊多嘗行社倉於里中請官給印簿而自謹其出入可為後人法式焉)劉芳藹(宣城人雍)
(正丁未進士由福建仙遊知縣歷戶禮科給事中至湖北按察使官御史時集經史為十箴以進請)
(展會試期於三月酌定儲倉採買以備荒政及奏刑名應變通八條皆中事理司臬三年獄無滯囚)
(丁母憂歸卒)朱武勲(涇人性孝友族有流落他鄉者訪歸為置家室又捐義田以贍族人)
(倡建龍潭石橋歲無病溺者常遺命後嗣捐修郡學嘉慶十一年入祀鄉賢祠)徐強(南陵人孝)
(行著聞雍正年間旌)何士閥(南陵人有何滿者盜破其祖母冢以葬親士閥訟之官三)
(年不得直會巡撫檄兩縣令會勘滿健訟事仍未白士閥大慟觸碑而死令義之勒滿起棺題曰義)
(士何士閥墓)胡堯齡(涇人母喪廬墓夜夢大水浸棺覺而徙葬未幾其原葬處蛟起人以)
(為誠孝所感雍正年間旌)劉時可(旌德人嘗遵父命建義冢並置田為祭埽費又建義)
(冢於都中旅人德之凡遇歲歉必買穀以助賑又立文社建文萃塔培植人才義行卓然)胡增
琦(寕國人孝行著聞雍正年間旌)趙青藜(涇人生而穎異九歲能文乾隆元年舉會)
(試第一改庶吉士授編修尋授御史在臺中數年有直聲而能持大體如請清屯田以歸運丁弛米)
(禁以濟民食仍耗義歸公興西北水利皆有關利病又劾總督高斌等奏開捐例謂此風一開將言)
(利之徒接踵而起為害甚大上嘉其有所見其合糾協辦大學士彭維新奪情議尤侃侃以)
(耳疾乞休年八十餘卒青藜學以不欺為主接人外和而内嚴不可干以私為古文受義法於桐城)
(方苞故風格似之詩自漢唐及宋元靡不綜貫著有潄芳居文集詩集又著有讀左管窺于二百四)
(十二年事貫穿尤深)朱理(涇人乾隆丁未二甲一名進士授編修嘉慶元年知浙江衢州府遷)
(福建興永道尋遷浙江按察使山東布政使擢刑部侍郎授江蘇巡撫尋仍召為刑部侍郎調倉場)
(侍郎出為貴州巡撫嘉慶二十四年卒於任嘗奉命往甘肅查辦虧空核實訊擬撫貴州整)
(飭鉛務嚴禁私鑄等弊)
︹流寓︺︹晉︺瞿硎先生(不知姓名亦不知何許人太和末常居宣城縣界文脊山中有瞿硎)
(因以為名焉桓温嘗往造之見先生被鹿裘坐於石室神無忤色温及僚佐數十人皆莫測之乃命)
(伏滔為之銘贊竟卒於山中)︹唐︺李白(廣漢人天寶末嘗往來宣城南陵間有我家敬亭下)
大清一統志
寕國府三
︹列女︺︹梁︺宛女子(宣城人天監中女與母共寢母為猛獸所攫女呼號搏獸行數十里)
(獸毛盡落置其母去女抱母猶有氣息經時乃絶太守表上詔牓其門閭)︹唐︺洪勝可妻
梅氏(涇縣人黃巢亂氏為賊所獲賊脅之氏引刀自刺死香聞十里涇人立祠祀之號香心五)
(娘)︹宋︺吳寳信妻饒氏(宣城人嫁七日元兵入臨安寶信為龍泉今奉二王浮海)
(死氏撫姪鉉為夫後以節終)︹元︺葛妙真(宣城民家女九歲聞術者言母年五十當死妙)
(真悲憂祝天誓不嫁終身齋素以延母年母後年八十一卒)紀氏(宣城紀吉甫女年及笄未)
(嫁至正間長槍賊陷宣州為所獲女觸牆碎首死時有胡氏賊劫之去號泣不從賊逼之氏嚙其指)
(立斷賊怒殺之)︹明︺葛之孚妻胡氏(寕國人年二十二夫卒子觀稍長亦病卒氏與)
(婦施氏相勵守節洪武中旌)胡選孫妻金氏(寕國人年十六歸胡選孫有痼疾偃)
(卧牀褥會安吉叛軍突至家人出走氏獨侍夫疾不去夫殁年甫十八守節終身洪武中旌)陡
門婦(不知何氏女居陡門中正德間宣大饑婦與夫乞食於金寶圩夫約曰汝居此吾得食即)
(還去數日不返圩人有悦其色者誘致之與之食不食飲圩水一蹶而死)吳仕期妻貢
氏(宣城人仕期上書忤張居正操江都御史胡檟承旨令同知龍宗武杖殺之氏往求夫屍既葬)
(赴南臺訟冤無敢為言者御史孫維城上其事檟宗武皆論戍貢夫婦並旌)施之濟妻
徐氏(宣城人既許嫁里豪湯一泰艷之強委禽焉女投池中死時年十五知府臨視命立祠城)
(東)饒鼎妻楊氏(寕國人鼎以單衣溺死湖中楊守節課二子成立雖冬不衣祫萬歷)
(初楊年八十竟單衣入宅旁池中端坐而死)羅愷妻孫氏(宣城人年未笄歸愷與姑)
(避兵石塘沖松樹下兵將刃姑氏請代欲汚之不從兵怒刺其足氏抱松樹大呼曰死不可辱遂見)
(殺三日猶抱松不仆人稱為抱松女)王連妻劉氏(宣城人少寡撫遺腹子每言及其夫)
(輒悲號隕地守節終身)劉慶八妻馮氏(宣城人年十九夫亡娣姒諷之曰守未易)
(言非能齩斷鐵釘者恐不勝馮即投𬒮起拔壁上釘齧之剨然有齒痕復怒抉臂肉釘著壁上曰脫)
(有異志此即狗彘肉不若矣已而遺腹生子曰大賢長娶李氏大賢又夫姑婦相守至老卒取視壁)
(釘肉常韌不腐齒痕如新)童寬濟妾章氏(涇人寬濟為萬載知縣卒章年二十餘扶)
(櫬歸途中坐卧不離棺側及抵涇悉取遺裝付嫡投河死)查斌妻汪氏(涇人夫婦並為)
(賊所執汪紿賊縱夫即自沉水)童灌妻唐氏(涇人夫為賊所殺唐紿令焚之投烈焰死)
鄭瑶妻沈氏(涇人遇流賊至觸崖石死)王鍍妻梅氏(南陵人鍍死翦髮自)
(誓富人王鑪謀娶之氏引刀刺一目鑪謀益急遂自經死)劉旭妻張氏(旌德人旭死氏)
(無子且年少倚妾胡氏遺腹子二婦同心撫孤守節終身嘉靖中旌)江一珍妻譚氏
(旌德人夫亡無子終喪三年觸墓石死)項暹妻陳氏(名望英太平人年十六將結褵)
(矣暹忽病殁女徒跣之祖塋訣别家人環守女佯示無他即乘間自縊)吳某妻崔氏
(名信容太平人年十六夫染惡疾翁與父欲其他適女爭之不得遂自經死)孫學賢妻
董氏(名鼎姑太平人學賢病殁女百計求殉父母防之嚴遂絶食死)
︹本朝︺唐鳳騰妻楊氏(宣城人鳳卒楊即寢室停柩丙戍兵亂家人勸之避楊曰徧野)
(皆兵何避焉賊至惟一死耳賊亦相戒毋犯楊節婦云)高桂妻梅氏(宣城人避賊黃)
(渡與夫相失被執不從賊怒支解之至死罵不絶聲同縣徐士榮妻吳氏唐良處妻許氏貢祖禹妻)
(徐氏貢登俊妻梅氏沈珗妻湯氏麻三充妻朱氏梅正亨妻程氏丁甲妻王氏貢田妻孫氏管公九)
(妻某氏程仲玉妻王氏吳殿明妻陳氏萬牧四女萬雲一妻王氏萬坤三妻陳氏昝承招妻丁氏陳)
(斯美妻駱氏魯仲祥妻宗氏趙氏二女賽娥賽英許村湖二婦水陽西鎮竹匠女劉奇生妻韓氏均)
(遇賊不辱死)楊方勗妻劉氏(宣城人夫亡守節同縣烈婦吳望侯妻梅氏劉得一)
(妻晁氏高裴彝妻張氏徐啟旛妻周氏湯一桂妻周氏陶啟臨妻何氏陳來妻吳氏張荀芳妻丁氏)
(談良逵妻嵇氏均夫亡殉節烈女黃三正未婚妻朱氏守正捐軀)趙必枚妻王氏
(涇人夫亡殉節同縣翟思祿妻查氏謝明祐妻趙氏王世垻妻文氏胡福妻俞氏包有恪妻查氏查)
(良梧妻張氏翟考妻周氏翟文秋妻杜氏查世備妻萬氏查梓妻杜氏查世羔妻甯氏吳福芳妻胡)
(氏查暢妻王氏俱夫亡殉節)賀大震妻王氏(涇人家貧鬻奩資勤女紅以養舅姑)
(姑偏愛少子數虐氏且誣以魘魅遣歸母家氏針黹自給每臘盡必具襪履致舅姑與夫數年不改)
(姑頗悔命震迎歸尋姑病氏刲股為羹以進姑覺以手摩其刲處墮淚舉家感泣和洽如初)秦
邦欽妻宦氏(南陵人夫亡守節順治年間旌)吳一騰妻何氏(南陵)
(人夫亡孝事其姑姑卒竭力營葬事終喪乃絶粒死同縣劉有福妻章氏李時衡妻朱氏文應占妻)
(章諧氏均未婚夫亡妻徐殉氏節貞均夫女曹亡守元輔未貞烈女婚程妻志章氏廷未牧婚汝妻)
(何氏汪氏畢和均夫未亡婚殉妻烈)楊應榆妻朱氏(寕國節順人夫治年亡間守)
(旌)吳一茂妻虞氏(寕國人妻胡氏夫程亡殉節同縣月生妻吕氏程應楊兆孫品)
(妻胡張氏氏夫劉亡玉殉山妻節汪朱氏朝吏何妻某妻方氏許氏守正楊某妻捐軀)宋一
勵妻郭氏(旌劉德人有佩夫亡殉妻汪氏節同金廷縣劉憲妻有汪宣妻胡氏氏汪之鮚)
(妻王任氏氏汪譚志之濬沅妻石妻江氏氏汪德林汪起綎妻妻譚湯氏汪氏譚紹大騋簿妻妻江)
(氏王胡秉宗漢量妻妻管俞氏氏汪王光國儼河妻妻譚李氏氏陳劉廷光妻於簽妻吕姚氏氏田)
(應南華妻妻汪朱氏戴氏劉文若錫會妻妻吕劉氏氏江譚紹松起釗妻妻江譚氏氏張任光肇成)
(妻吕氏氏江日吕甲積經妻吕妻洪氏程氏汪志佑倚妻汪妻王氏氏吕江一逢寯妻吕國妻舒氏)
(三王溪氏烈劉婦統均妻夫亡趙氏殉節朱均守正國頔捐軀妻)孫元容妻汪氏
(太平人夫亡殉節順治年間旌)汪熙妻崔氏(太平人夫亡殉節同縣李懋騫妻方)
(氏陳柱齡妻焦氏王壽妻查氏邵珍妻孫氏盛文茵妻查氏陳社妻胡氏陳時薦妻張氏湯道盛妻)
(程氏黃通妻孫氏李系生妻陳氏子萬吉妻陳氏均夫亡殉節李懋羔妻楊氏胡光兆妻孫氏李大)
(授妻沈氏焦八顧妻林氏焦三一妻周氏焦守元妻周氏焦鳳鳴妻陳氏陳福九妻焦氏繼妻焦氏)
(焦應保妻陳氏梅春嶽妻陳氏焦冬妻張氏均守正捐軀烈女方啟祥未婚妻林氏周岳齡未婚妻)
(陳氏均夫亡殉烈)唐應由未婚妻徐氏(宣城人夫亡守貞康熙年間旌)
趙度妻董氏(涇人夫亡守節與子天機妻胡氏孫女適南陵萬氏同縣趙宗堯妻王氏)
(均夫亡守節康熙年間旌)劉台瑞妻趙氏(南陵人夫亡守節子鞏妻許氏亦夫)
(亡守節烈婦王有聘妻張氏夫亡殉節俱康熙年間旌)徐維原妻許氏(南陵人遇)
(賊守正捐軀)汪嶨立妻許氏(寕國人家遭變故氏以片甓置懷衣履密縫投淵自)
(盡)鮑某妻蔣氏(旌德人夫亡撫子守才成六後氏病守才剖肝以進康熙年間旌)
湯賓臣妻李氏(太平人夫亡守節同縣周書妻翟氏周天錫妻崔氏均夫亡守節烈)
(婦林有茂妻崔氏崔幹壽妻吳氏均夫亡殉節俱康熙年間旌)江瑞麟妻陳氏
(太平人少寡無子撫姪以延江祀年至七十餘卒)丁益潮妻陳氏(宣城人夫亡守)
(節同縣宗元善妻王氏劉宏道妻唐氏張友繼妻高氏陶彝則妻唐氏陶開啟妻于氏陶乘時妻丁)
(氏汪上漣妻馮氏施衡臣妻馮氏孫治遠妻劉氏戚尚通妻章氏陶仲讚妻王氏陶仲謙妻周氏劉)
(允臯妻胡氏劉維二妻丁氏周鳳喈妻汪氏馬德良妻許氏蔣震宙妻黃氏韓文明妻王氏韓禹疇)
(妻唐氏韓禹及妻徐氏鄭士琳妻陳氏詹仲駱妻傅氏戚奇生妻陳氏方宏基妻張氏程大庶妾汪)
(氏朱國用妻張氏王伯義妻張氏洪克堂妻洪氏梅朗中妻劉氏許岩谷妻胡氏朱羽妻鄭氏鍾三)
(桂妻胡氏劉世榮妻孫氏朱秉武妻張氏章麟祥妻張氏丁宏妻朱氏彭宙祥妻薛氏李杜妻錢氏)
(唐某妻楊氏羅天章妻俞氏王啟祚妻金氏梅士學妻王氏張思睿妻徐氏徐日觀妻施氏丁鶴齡)
(妻倪氏王梅莊妻李氏陳坤元妻焦氏徐幹臣妻李氏均夫亡守節烈婦章維佖妻許氏夫亡殉節)
(貞女施濟未婚妻錢氏夫亡守貞俱雍正年間旌)吳一杭妻王氏(涇人夫亡守節)
(同縣周遐妻汪氏章雙祥妻翟氏章兆鵬妻王氏潘兆麟妻趙氏吳有愷妻趙氏翟時寬妻查氏葉)
(繼廣妻胡氏胡一薰妻朱氏翟尚錦妻潘氏翟世英妻章氏胡其璀妻朱氏翟尚鈺妻陶氏翟造妻)
(吳氏胡其昇妻朱氏胡晉復妻洪氏吳一言妻胡氏胡天振妻門氏翟貞妻程氏翟永禧妻馬氏翟)
(守章妻查氏趙必忭妻王氏均夫亡守節烈婦翟發祥妻王氏夫亡殉節貞女胡昺未婚妻周氏夫)
(亡守貞俱雍正年間旌)汪宸祚妻江氏妾劉氏陶氏(南陵人夫亡守)
(節同縣王明相妻劉氏強禹朔妻奚氏秦履端妻張氏劉運洽妻孫氏謝邦宿妻陳氏張翔妻方氏)
(秦乾生妻王氏葉鳳咏妻沈氏張有仁妻王氏夏冲妻管氏管遴妻秦氏葉正蔡妻王氏張甦妻何)
(氏何懋昭妻劉氏王守禮妻徐氏萬起龍妻阮氏徐永佑妻董氏陳邦奇妻王氏陳邦和妻吳氏馮)
(集笏妻秦氏均夫亡守節俱雍正年間旌)章其讜妻葛氏(寕國人夫亡守節同)
(縣吳國宣妻徐氏徐岱年妻吳氏程鴻浩妻汪氏仙祖德妻黃氏舒鴻俊妻吳氏虞世瑞妻楊氏吳)
(瑞妻虞氏許鼎玉妻余氏方鳳儀妻劉氏均夫亡守節俱雍正年間旌)江有怙妻譚
氏(旌德人夫亡守節同縣江起書妻吕氏饒一梧妻朱氏江有詔妻譚氏汪國釗妻吕氏譚志賢)
(妻汪氏江之誼妻吕氏吕仲妻芮氏宋元詣妻倪氏劉傑妻方氏汪文悌妻喻氏方大裔妻郭氏)
(俱雍正年間旌)周訪妻王氏(太平人夫亡守節同縣項鈞妻方氏周光睿妻崔氏)
(崔毓秀妻汪氏方學岱妻崔氏張光易妻崔氏崔建中妻焦氏項維桃妻崔氏汪恂妻項氏譚世組)
(妻李氏李時安妻方氏胡文蔚妻劉氏孫飈舉妻陳氏張&KR0574;標妻程氏李天培妻鄭氏周元鴻妻劉)
(氏譚首選妻汪氏張兆廣妻崔氏均夫亡守節烈婦崔麟書妻黃氏王大途妻翟氏黃耀妻李氏汪)
(耄老妻陳氏崔冠宗妻梅氏張宣妻孫氏周芳聯妻崔氏譚志宏妻方氏李學成妻崔氏羅傑妻陳)
(氏崔學奎妻胡氏程有鎰妻胡氏李世成妻湯氏胡芳生妻崔氏方學中妻羅氏湯道逑妻胡氏周)
(士蔚妻方氏孫時沛妻崔氏夏彩令妻崔氏載正鴻妻湯氏劉秉文妻胡氏梅文宏妻焦氏劉錦文)
(妻胡氏胡溥妻周氏崔良祒妻崔氏胡漸俊妻崔氏胡松老妻方氏陳守庸妻汪氏杜攀桂妻甯氏)
(胡尚妻羅氏均夫亡殉節貞女汪志湖未婚妻胡氏陳瑞駒未婚妻崔氏某氏未婚妻周氏陳天禧)
(未婚妻王氏崔正功未婚妻胡氏均夫亡守貞俱雍正年間旌)王伯義妻張氏
(宣城人夫亡守節同縣徐清妻孫氏李永久妻范氏方啟貴繼妻閔氏湯震繼妻陸氏湯光夏妻梅)
(氏曹日朋妻何氏范世珍妻徐氏周配高妻樊氏劉玘妻秦氏侯肇勲妻殷氏王振元妻管氏傅魁)
(祚妾王氏李有標妻徐氏荀晟妻凌氏吳應昇妻潘氏徐渭妻李氏孫洪範妻吳氏葉有春妻方氏)
(丁克儉妻李氏周一鼎妻王氏鄭士埕妻潘氏張夢元妻陳氏夏以誠妻葉氏陳宏基妻張氏董一)
(梁妻王氏汪尚貴妻王氏劉廷俊妻郭氏張國賓妻馮氏潘肇學妻麻氏汪孚若妻吳氏馮仲瑲妻)
(王氏陳能章妻朱氏儲俊妻汪氏管紹松妻虞氏范應泰妻夏氏昝懷奇妻戴氏葛五雲妻鄭氏荀)
(應觀妻孫氏昝紹妻楊氏曹懋文妾蔡氏萬應闤妻董氏湯蔚文妻徐氏吳國蛟妻杭氏朱士舉妻)
(沈氏潘次賢妻貢氏吳文典妻唐氏吳文籍妻陶氏彭士偉妻范氏後來異妻張氏孫維鉉妻周氏)
(盛籲廷妻朱氏翟思傑妻董氏羅勲妻錢氏徐良仁妻詹氏潘之立妻施氏陳大賢妻陶氏李琳妻)
(孫氏沈振統妻金氏袁應鵬妻唐氏朱景瞻妻李氏樊鳴箎妻吳氏李昭亨妻謝氏張以溥妻吳氏)
(吳夢秀妻王氏袁華章妻王氏魏啟傑妻貢氏林國忠妻朱氏殷爾蘧妻羅氏李伯景妻徐氏陳大)
(倫妻趙氏邢祚祐妻李氏孫景思妻戚氏孫士喆妻高氏馮撫絃妻湯氏屠應性妻荀氏陶士鴻妻)
(孫氏章其彬妻唐氏李遵之妻孫氏王維垣妻朱氏袁尚德妻胡氏唐昌申妻劉氏丁鴻妻朱氏錢)
(以質妻裘氏成元奎妻傅氏雷元裕妻陶氏馮之斗妻李氏陳孔章妻章氏王惟梁妻陳氏胡永熾)
(妻侯氏胡秀林妻王氏夏邦元妻許氏侯廷楠妻王氏唐兆麟妻吕氏劉朝遴妻禓氏胡士文妻陳)
(氏唐景聖妻王氏丁秀四妻唐氏翟思道妻陳氏唐親璒妻劉氏唐奕綏妻魏氏詹士彪妻蔡氏馮)
(均齊妾張氏丁鴻程妻傅氏陳紹虞妻吳氏陳世讀妻吳氏陳正治妻許氏管淑義妻沈氏葛久美)
(妻馬氏吳克勤妻馬氏管錫銓妻何氏管奏妻徐氏袁衮妻耿氏陳正樞妻孫氏陳允祁妻萬氏劉)
(又超妻袁氏劉瓘十妻李氏王所寵妻楊氏陳士鰲妻貢氏黃道昱妻張氏後寅仲妻濮陽氏李應)
(序妻孫氏後尚德妻魏氏徐式法妻孫氏徐式洪妻張氏貢大勲妻楊氏周楷妾李氏陸璠妻余氏)
(陳大炳妻高氏章積芹妻昝氏沈煜妻陳氏李萬選妻王氏師以鄘妻李氏魯永芳妻查氏程必選)
(妻蘇氏劉孔厚妻孫氏顔如赤妻吳氏顔如墨妻姚氏章世岱妻許氏袁錫民妻馬氏王光珍妻傅)
(氏程摯妻袁氏王一樸妻趙氏潘于門妻吳氏王世盛妻許氏梅宜伯妻朱氏孫啟宇妻王氏汪永)
(言妻韓氏葛泰㥠妻張氏汪國戚妻胡氏金祥元妻劉氏劉友五妻楊氏程時珽妻李氏馮宓齊妻)
(湯氏袁對峯妻李氏吳之習妻陶氏李國玥妻程氏後美若妻屠氏雷于萬妻劉氏孟鶴年妻詹氏)
(貢洪德妻湯氏程有庚妻唐氏楊文翺妻徐氏羅一清妻陳氏李量亨妻徐氏孟文暄妻李氏雷元)
(祐妻劉氏梅寄成妻朱氏陶于濱妻陳氏劉香入妻孫氏劉仲紳妻孫氏陳又賢妻梅氏梅汝成妻)
(徐氏陳琚中妻汪氏張宗孟妻王氏劉永鍷妻胡氏唐日彩妻昝氏馬其兆妻許氏傅以繩妻馮氏)
(張在佑妻黃氏李長述妻王氏均夫亡守節烈婦王朝寀妻詹氏萬某妻汪氏李淨玉妻陳氏楊武)
(盛妻高氏均夫亡殉節貞女劉試未婚妻孫氏沈期理未婚妻劉氏丁從熾未婚妻徐氏許掄祖未)
(婚妻詹氏馮名秀未婚妻孫氏均夫亡守貞烈女章日眩未婚妻劉氏夫亡殉烈俱乾隆年間旌)
潘良燧妻王氏(涇人夫亡守節同縣朱文善妻張氏翟鶴齡妻潘氏葉涵若妻張氏)
(翟禎妻程氏翟永禧妻馬氏左忼妻程氏陳明涼妻徐氏胡堅齡妻鄭氏包夢梅妻趙氏翟尚惇妻)
(王氏后守粹妻門氏趙旺妻徐氏門維恒妻葉氏汪明奏妻趙氏章翠妻潘氏翟尚漢妻查氏徐之)
(慥妻王氏查世沐妻潘氏翟時渾妻章氏翟思位妻李氏翟傳妻陶氏左雙祿妻趙氏包滿芳妻查)
(氏包一賢妻翟氏俞伯雙妻唐氏包永廷妻文氏董鎰妻陳氏董謨妻左氏趙夏喜妻陳氏后有章)
(妻朱氏翟文荷妻吳氏趙必璋妻宗氏馬繼灝妻蕭氏馬繼濰妻王氏朱乘龍妻洪氏衞尚達妻吳)
(氏趙崇鋐妻查氏趙崇釗妻方氏趙良愷妻葉氏鄭善炯妻朱氏翟尚諵妻查氏翟喆妻董氏陳顯)
(朝妻董氏吳善默妻王氏陳顯勁妻王氏沈廷黑妻董氏萬之佩妻王氏包有榮妻查氏朱誥妻門)
(氏章天漸妻吳氏江善琢妻葉氏趙擎妻左氏朱琪妻葉氏鄭文熊妻劉氏胡天鈞妻朱氏汪士棹)
(妻李氏汪應武妻王氏汪道鉞妻胡氏洪名耀妻朱氏馬梁賢妻汪氏胡先粹妻朱氏胡承珥妻朱)
(氏胡士鋐妻汪氏胡承璫妻朱氏胡世振妻汪氏翟文可妻吳氏翟思狀妻包氏翟守默妻章氏翟)
(思湛妻周氏翟佶妻查氏徐必烺妻舒氏汪應晏妻馬氏朱慶菊妻吳氏翟守科妻文氏董德驌妻)
(翟氏朱乘時妻徐氏朱武占妻倪氏趙崇妻汪氏汪善璋妻鄭氏翟尚妻周氏查世最妻翟氏)
(江善德妻葉氏鄭善恩妻管氏翟子敬妻查氏查思淑妻沈氏吳一津妻鄭氏趙崇釪妻胡氏潘廷)
(玕妻吳氏吳惟彲妻洪氏查世樹妻妻許氏董長生妻徐氏王允邁妻耿章氏查永鴻氏朱安潛妻)
(賀氏朱慶海妻汪氏王臨埈妻鄭氏翟永錪妻周氏翟泰臣妻張氏洪文依妻朱氏王仁吉妻范氏)
(趙必勁妻王氏文世名妻包氏翟守炳妻查氏鄭執中妻胡氏周仁郡妻王氏許重妻汪氏洪增彦)
(妻胡氏汪一振妻胡氏翟宗曜妻周王氏汪一揆妻馬氏門大魁妻朱氏氏趙添丁妻鄭明讃妻胡)
(氏鄭明鋀妻胡氏鄭天鏶妻朱氏翟永鈞妻周氏方士聘妻范氏查崇𬒮妻王氏沈懋深妻鄭氏吳)
(百&KR3911;妻曹氏文富員妻翟俊妻王氏吳百砌妻許氏氏徐傳芳妻文氏趙思蕭鼐妻陳氏鄭應橋妻)
(張氏翟思熇妻王氏趙崇鑩妻王氏吳善橋妻李氏胡承鉷妻門氏翟永枋妻王氏翟一樞妻查氏)
(查思蒲妻王氏媳張氏翟思倍妻程氏均夫亡守節烈婦王立塽妻查氏萬宗榜妻舒氏翟肅妻高)
(氏查思琅妻翟氏吳承紱妻錢氏鄭思成妻趙氏均夫亡殉節貞女查崇越未婚妻徐氏汪大理未)
(婚妻胡氏胡先極未婚妻朱氏翟鶴未婚妻吳氏朱武浩未婚妻洪氏胡嘉紀未婚妻何氏左天聘)
(未婚妻董氏趙璿未婚妻王氏均夫亡守貞烈女吳之瑞未婚妻倪氏查德澤未婚妻余氏朱臨德)
(未婚妻俞氏朱廷瑆未婚妻汪氏均夫亡殉烈沈氏女金桂守正捐軀俱乾隆年間旌)馮尊
元妻何氏(南陵人夫亡守節同縣朱元超妻陳氏秦鍾岱妻劉氏劉大崇妻童氏秦瀾妻)
(谷氏陶克盛妻談氏陶德昭妻朱氏吳芷妻王氏任先摯妻崔氏秦騋芳妻王氏楊世鼎妻何氏丁)
(紹驥妻何氏劉峻妻強氏夏宏翹妻徐氏王守恒妻何氏汪會宗妻王氏潘懋彭妻劉氏王有媚妻)
(戴氏梁宇妻雷氏梁昌齡妻張氏梁鐙妻楊氏汪一瑋妻孫氏葉涵妻孫氏汪顯揚妻曹氏文有衡)
(妻徐氏張良狀妻陳氏朱行生妻羅氏劉大松妻阮氏丁諒妻陳氏劉雲瑞妻俞氏汪士機妻何氏)
(李燧妻陶氏夏宏超妻陶氏牧萬鉅妻余氏夏戊妻許氏潘懋鎰妻萬氏孫庠臣妻楊氏朱應霽妻)
(李氏強可遐妻王氏孫日芳妻吳氏王有嵩妻任氏郭道明妻張氏葉懋妻何氏劉天提妻戴氏盛)
(士倬妻谷氏張善連妻趙氏曹世譽妻孫氏吳中立妻陳氏朱懋慎妻王氏劉明遠妻何氏李應宜)
(妻馮氏方曾蘭妻夏氏鄧起派妻朱氏方于璜妻章氏王家繼妻何氏王家粹妻葉氏汪銘明妻章)
(氏張維望妻秦氏文悌妻董氏陶翼友妻汪氏張德𥙿妻章氏方應鏊妻汪氏強錦春妻陶氏管天)
(培妻謝氏余良謨妻章氏姚士望妻許氏秦緒燦妻蔡氏湯有晉妻管氏凌三陽妻崔氏曹階妻章)
(氏劉應鳳妻陳氏王應烈妻童氏朱清生妻黃氏章大綍妻徐氏蔣有祥妻俞氏徐士位妻楊氏李)
(宗橋妻湯氏王家士妻俞氏張從先妻秦氏葉大廷妻童氏范士鵾妻徐氏劉曾妻吳氏強啟模妻)
(陳氏葉嘉桂妻何氏丁大璋妻章氏汪之占妻曹氏陶達甫妻何氏陶友瀇妻張氏曹登妻牧氏俞)
(果元妻鳳氏任雨蒼妻黃氏葉大藴妻程氏汪修愷妻施氏楊必邇妻汪氏黃大中妻孫氏俞綬仍)
(妻何氏潘天懷妻程氏何光裕妻陶氏汪天選妻王氏文士禮妻王氏王家悌妻秦氏徐一瑞妻葉)
(氏徐可匡妻張氏李時蔚妻湯氏葉方盛妻黃氏李懋鴻妻何氏吳孚妻陳氏管某妻文氏王某妻)
(強氏張某妻徐氏姚某妻何氏大遜妻丁氏朱大熊妻鮑氏夏萬景福妻趙景榮妻吳氏氏童劉效)
(瑞妻妻謝氏孫大器妻汪氏黃虎文妻戴氏張一夐妻秦氏強行恩妻陶高氏劉運剛氏陶芳蘭妻)
(汪氏氏戴大洽妻劉氏劉敬祖妻宋氏強響春妻李何懋綯妻孫氏曹清妻劉氏曹亨領妻汪氏文)
(世簪妻碩妻吳熊氏王道桁妻馬氏謝其智妻馮氏氏王發祥妻高氏黃守信妻高氏陳俞永斯高)
(妻氏王氏茅有慈妻朱氏馮成妻俞李應湛妻潘氏王有祥妻何氏氏柯學三妻葉鳳吉妻倪蔣氏)
(汪百克振逵妻妻徐章氏王朝翊妻錢氏氏王道硯妻郭氏吳李培喬林榮妻王妻楊氏氏周周起)
(儒妻戴氏王妻徐氏范士光宦妻孫氏汪支郜妻彬妻高氏朱子沛妻張劉氏周惠中氏朱懋聰妻)
(張氏徐常心妻何氏孫念祖妻章氏氏阮應兑妻劉嗣伸妻阮葉氏萬物育妻氏葉聖功妻何紀氏)
(王華恒妻謝氏陶宏泰妻汪氏徐光三妻卞氏張人驥妻陳氏徐必道皆妻葉氏王康妻張氏章天)
(五妻葉氏熊氏黃國強灝妻夏氏夏實府妻吳彭妻高氏章應江妻繆氏氏高之愛妻葉天佑妻王)
(氏丁學佐妻汪氏何允宰妻陳氏高渭書妻葉氏方學椿妻汪氏何鴻灼妻汪氏張宏栢妻戴氏朱)
(日基妻劉氏戴廷焯妻俞氏阮大琮妻陶氏徐台臣妻張氏戴槐妻三氏徐一召妻沈氏方正範妻)
(李氏曹楷妻王氏黃福妻楊氏何天復妻陶氏梁䎘妻羅氏李俊妻萬氏劉忠竇妻周氏李文質妻)
(樊氏崔正功妻胡氏梁于江妻孫氏夏宏江妻劉氏何紹性妻周氏徐崙妻楊氏劉道同妻吳氏胡)
(又周妻陳氏劉文鎌妻沈氏李甲春妻周氏何大生妻章氏梁慎煦妻方氏楊良佐妻孫氏劉道誼)
(妻彭氏王家恭妻羅氏高大秋妻童氏何懋慈妻章氏楊大海妻何氏楊應誠妻曹氏張忠赴妻曹)
(氏李永妻從氏程國禎妻戴氏施錫元妻王氏王光鋐妻范氏程一銳妻汪氏萬元鵾妻章氏程彩)
(妻陶氏高兆興妻戴氏章應清妻吳氏李傳芳妻王氏汪士寵妻周氏梁慎木妻劉氏梁慶祖妻陶)
(氏高大凰妻詹氏李聯芳妻潘氏王世焰妻施氏張瓊元妻俞氏張夐齡妻秦氏徐一㦂妻何氏汪)
(百齡妻朱三妻俞氏氏王嗣梁妻劉氏潘人勝妻穆氏戴漢劉汪氏劉高氏劉李氏均夫亡守節烈)
(婦朱大聲俞侶賢妻妻李氏劉應讚妻朱氏程士兑妻方鄧氏葉時昂妻李氏徐家鼎妻何氏氏均)
(夫亡殉節貞女項惟静未婚妻王妻汪氏何進象未婚妻汪氏孫由氏吳方安未婚偀未婚妻汪氏)
(謝天祉未婚妻陳氏何震蛟未婚妻萬氏何宏銘未婚妻汪氏馬德關未婚妻潘氏章氏女夫亡守)
(頁俱乾隆年間旌)朱之俊妻胡氏(寕國人夫亡守節同縣胡紹綬妻戚氏胡璋妻)
(許氏胡朝銘氏張尚珍妻妻梅氏林士經妻楊氏胡正珆妻汪宋氏胡&KR0574;妻徐氏楊某妻張氏胡椿)
(祚妻妻張莊氏胡啟祥妻高氏胡紹縞妻張氏胡啟齡氏胡啟澄妻張氏陳大振妻于氏陳宏策妻)
(于氏氏楊長在妻屠氏周鼎琡妻胡氏葛祖德妻洪胡承鋗妻汪氏均夫亡守節貞女洪大洵未婚)
(妻施氏夫亡守貞俱乾隆年間旌)譚有琳妻吕氏(旌德人夫亡守節同縣吕永亨)
(妻汪汪氏氏方秉緹妻郭氏鮑集恭妻姚氏吕和叶妻詹某妻朱氏汪文哲妻程氏鮑超雄妻俞氏)
(劉東妻朱氏程芳忻妻宋氏宋起堳妻鮑氏宋一凱妻程氏劉之維妻田氏饒維垣妻程氏周道濟)
(妻郭氏姚一鏻妻汪氏程是則妻周黃氏宋敏元妻周氏姚玉妻程氏姚氏譚有&KR1304;妻繼韜妻張氏)
(宋維基妻張氏程宏佳妻姚氏姚一鐄妻黃氏繼祐妻程氏江七隨妻吕氏汪光椿妻周氏汪汪光)
(梧妻方氏妻程氏王江震龍妻芮祚煥妻饒氏氏程芳汰妻郭美賚妻王汪氏汪廷氏汪桐川士妻)
(陳氏汪繼申妻張氏宋世騰妾鍾氏程宏亮妻鮑氏許世烈妻劉氏氏舒光勝妻程劉茂連妻朱氏)
(張士瑄妻姚氏江啟俊妻吕氏張士日智妻汪氏江逢聖妻吕臺妻汪氏汪士林妻吕氏氏王汪明)
(仁妻戴氏汪注妻方姚氏汪一鳴妻程氏氏方振宗妻程葉大鏞妻臧氏氏周廷偕妻張守郊妻曹)
(氏方王一啟都妻倪氏戴文升妻吕氏張文珏妻巒妻汪氏高興揆妻胡氏宋承海妻徐郭氏氏田)
(生鼇妻張晃妻周氏氏劉習本妻吕饒一墪妻方氏氏方名哲妻周氏程邦饒一圻妻王氏宋永岱)
(妻吕氏姚時梁妻汪氏程邦岩妻張氏吕和銓妻舒氏劉繼枝妻周方氏饒日標妻氏劉茂昂妻張)
(氏任鳳池王德銘妻妻吕李氏氏任誌源妻劉氏宋永煐妻程劉守萬妻舒氏黃大鳴妻路氏氏汪)
(一彪妻張氏江逢麃妻朱氏朱必然妻譚氏鄭起熊妻吕氏均夫亡守節烈婦周紹圖妻張氏吕積)
(葵妻汪氏汪振述妻江氏汪士愷妻吕氏劉獻忠妻汪氏王必榮妻葉氏蘇揆妻汪氏吕嘉穎妻汪)
(氏汪必視妻姚氏均夫亡殉節烈女吕德瑞未婚妻汪氏汪起玉未婚妻任氏王世協未婚妻劉氏)
(江起贛未婚妻王氏程宗䊮未婚妻高氏湯鼎祉未婚妻任氏劉宏宰未婚妻朱氏玉德輔未婚妻)
(郭氏均夫亡殉烈俱乾隆年間旌)焦寄壽妻李氏(太平人夫亡守節同縣焦吉祥)
(妻崔氏胡松祥妻項氏李大敷妻汪氏方振先妻汪氏戴士珊妻焦氏夏可輪妻李氏胡有瑶妻方)
(氏崔其禧妻胡氏孫聯桂妻沈氏陳渭妻林氏焦雲來妻邵氏陳瑞理妻譚氏譚一鎮妻陳氏梅尚)
(植妻焦氏項之謙妻譚氏周瑞侯妻胡氏程天璧妻焦氏劉大渙妻譚氏胡本怡妻陳氏胡學球妻)
(孫氏李兆盤妻汪氏黃淮妻汪氏葉應鼎妻黃氏黃本振妻孫氏黃本遇妻譚氏何守檀妻胡氏王)
(應璁妻翟氏劉美妻崔氏劉塘妻周氏梅夢遣妻伊氏張光豪妻汪氏崔宏軒妻焦氏周承守妻黃)
(氏胡景元妻周氏黃惠元妻汪氏崔九錫妻孫氏方嘉正妻胡氏方延齡妻程氏孫天鳳妻吳氏陳)
(維旭妻譚氏汪宗輝妻崔氏湯顯任妻孟氏項淦妾朱氏焦其蕃妻陳氏李恒魁妻程氏胡藩妻程)
(氏陳一愉妻趙氏項惟誠妻陳氏崔以煒妻章氏李學雄妻任氏周嘉珂妻項氏黃道河妻胡氏張)
(&KR0574;楫妻崔氏崔學檜妻畢氏崔以烺妻畢氏崔以燝妻劉氏崔正心妻孫氏周宏楓妻程氏胡有道)
(妻孫氏周宏杏妻牛氏胡有憲妻項氏項維紀妻葉氏李恒芳妻趙氏曹三傑妻陳氏曹周喜妻陳)
(氏張邦垣妻譚氏王大柱妻胡氏趙嶷妻胡氏程有鑰妻汪氏趙文秬妻汪氏王大琦妻查氏方元)
(幅妻汪氏陳元卿妻焦氏鄭宏澤妻程氏焦秀產妻陳氏程緒智妻孫氏譚士品妻胡氏周顯樟妻)
(項氏汪祥萬妻胡氏李振聲妻孫氏崔永年妻張氏崔正昂妻李氏崔雲駿妻胡氏汪永興妻崔氏)
(汪慶齡妻崔氏胡文標妻周氏周顯健妻項氏胡御龍妻趙氏周元衡妻崔氏譚士魁妻趙氏梅大)
(浩妻江氏周聯芳妻崔氏周承惠妻崔氏周承瑞妻杜氏陳詩妻汪氏王守儀妻周氏周宏經妻陳)
(氏孫文儒妻周氏孫世春妻崔氏陳加賜妻項氏陳良釗妻崔氏均夫亡守節烈婦譚一蘇妻崔氏)
(程以琚妻胡氏王肇庈妻胡氏張光科妻程氏崔時安妻張氏均夫亡殉節貞女焦吉佑未婚妻林)
(氏程家邦未婚妻周氏焦秀聰未婚妻林氏項世昭未婚妻陳氏均夫亡守貞俱乾隆年間旌)
張宗孟妻王氏(宣城人夫亡守節同縣吳楨妻萬氏王玠妻張氏許祜祚妻袁氏許)
(禖祚妻李氏張之濤妻濮陽氏劉茂勲妻徐氏章孺勵繼妻施氏丁有為妻孫氏丁大智繼妻方氏)
(馬穀琪妻姚氏唐槐祚妻王氏吳世爵妻商氏李東炎妻馮氏施愈妻胡氏包祚妻王氏高紹聖)
(妻吳氏馬自位妻章氏葉其苞妻章氏葉其承妻徐氏梅琛妻荀氏章孺基妻孔氏殷廣軒妻王氏)
(殷錦菴妻包氏馮汝凱妻葉氏凌用徵妻胡氏張廷佐妻朱氏張懋學妻朱氏金本振妻童氏均夫)
(亡守節貢女施士錞未婚妻梅氏胡鳳聲未婚妻俞氏王德崇未婚妻馬氏梅許槐未婚妻孫氏梅)
(述璟未婚妻胡氏馮明啟未婚妻劉氏陳世懋未婚妻蔣氏汪某未婚妻許氏均夫亡守貞俱嘉慶)
(年間旌)翟一裱妻徐氏(涇人夫亡身殉同縣吳承波妻潘氏翟永璋妻包氏趙友)
(耀妻王氏趙同崑妻舒氏趙珊祥妻汪氏胡世泞妻朱氏翟期先妻王氏朱可安妻唐氏吳觀國妻)
(鳳氏翟本擅妻王氏左壎繼妻董氏翟其章妻湯氏徐守金妻余氏朱一解妻王氏徐文藻妻吳氏)
(朱宗型妻胡氏鄭尚德妻陳氏均夫亡殉節俱嘉慶年間旌)萬宗沛妻蕭氏(涇人)
(夫亡守節同縣翟應虎妻吳氏翟國宗妻徐氏翟國選妻查氏曹汝佐妻蕭氏翟國俊妻查氏吳文)
(元妻翟氏翟守燦妻查氏翟祖武妻吕氏趙良閨妻曹氏子景福妻江氏翟天衢妻張氏翟一鋌妻)
(吳氏翟守仕妻錢氏朱慶衍妻洪氏衞道欣妻查氏后賢椿妻汪氏馬元麟妻汪氏翟守鍾妻查氏)
(胡天章妻汪氏子麟祚妻鮑氏吳洽妻董氏蕭澤千妻戴氏查德美妻王氏吳景山妻徐氏查思垣)
(妻包氏吳念祖妻董氏趙必元妻汪氏吳逢年妻翟氏章繼廷妻吳氏朱安溥妻胡氏朱安得妻胡)
(氏王殿慶妻趙氏胡先襄妻朱氏吳壽南妻王氏章萃妻吳氏朱安高妻胡氏朱崇妻吳氏朱臨萼)
(妻胡氏翟尚嵘妻王氏胡世涵妻洪氏妾鄭氏倪家珍妻趙氏朱緒妻鄭氏趙良佳妻胡氏查崇審)
(妻杜氏翟思復妻徐氏查隆章妻鄒氏王汝閱妻趙氏朱昶妻胡氏翟守標妻王氏胡世悦妻朱氏)
(王錫弓妻沈思問妻高氏氏董崇愷妻王氏胡鑑平妻朱氏鄭朱為瑞妻李氏查思講妻王氏胡㟋)
(澤妻朱氏李守標妻董氏朱苔妻胡氏章必襄妻趙氏包閣臣妻李氏朱士佳妻后氏鳳必煖妻章)
(氏馬宗鑑妻王氏朱修妻胡氏翟永恒妻黃氏翟守藩妻吳氏查峩猷妻張氏王順祥妻董氏朱慶)
(桐妻胡氏朱安燭妻俞氏查德灼妻王氏王汝怡妻潘氏胡世厚妻朱氏吳鳳儀妻方氏胡先綸妻)
(趙氏唐國平妻吕氏汪大圖妻氏汪行溪妻趙氏查德憲妻瞿趙氏朱武衿妻胡氏朱范妻胡氏胡)
(璽先妻朱氏徐必梓妻吳英妻徐氏汪大漣妻胡氏氏胡世源妻方氏查南朱爾藹妻洪氏王澤興)
(妻曹氏程芳瑶妻胡氏楊理妻吳氏鄭天德妻吳氏翟永沁妻吳氏朱昱妻洪氏卜順理妻徐氏王)
(澤楠妻達妻胡董氏舒善璞妻查氏汪善榣妻王氏唐華氏唐國璋妻張氏唐華耀妻吳氏王祖延)
(妻卞氏吳世隆妻吕氏吳六奇妻許氏吳文成妻李氏吳鵬妻翟氏王時萬妻諶氏朱裳妻胡氏胡)
(承譜妻汪氏胡及賢妻鄭氏胡澤敷妻朱氏胡澤民妻鄭氏胡承昌妻鄭氏朱並妻胡氏均夫亡守)
(節烈婦王伯振妻李氏守正捐軀貞女朱安桂未婚妻汪氏胡先何未婚妻趙氏查思繹未婚妻邵)
(氏江慶楠未婚妻萬氏汪仲錫未婚妻翟氏均夫亡守貞俱嘉慶年間旌)劉懷模妻
趙氏(南陵人夫亡守節同縣夏乂安妻朱氏劉科令妻秦氏夏䔍穩妻朱氏邱榮廷妻潘氏曹)
(宇恒妻周氏張其瑗妻劉氏張集琥妻王氏秦克昌妻陳氏管肇瑚妻陳氏葉逢泗妻吳氏陶啟釵)
(妻王氏萬國璜妻汪氏張時鴻妻胡氏劉宏岱妻戴氏張琛妻徐氏劉兆鯤妻張氏強瑞妻陶氏葉)
(瀛妻王氏陳廷俊妻胡氏戴兆貞妻王氏王希蘭妻朱氏均夫亡守節貞女陳宏忠未婚妻梅氏潘)
(人煐未婚妻汪氏均夫亡守貞俱嘉慶年間旌)程士信妾施氏(寕國人夫亡守)
(節同縣鮑永洪妻梅氏胡承亮妻包氏均夫亡守節烈婦饒傳哲妻曹氏守正捐軀俱嘉慶年間)
(旌)吕渭熥妻胡氏(旌德人夫亡守節同縣吕渭宏妻劉氏汪期恂妻江氏汪魁妻)
(曹氏汪士浡妻蔣氏汪秉渤妻倪氏倪懋功妻姚氏倪正寬妻周氏汪士炣妻方氏程芳羕妻姚氏)
(汪邦彦繼妻朱氏汪藻妾李氏吕偉櫰妻劉氏均夫亡守節貞女吕祥樹未婚妻汪氏宋宏疆未婚)
(妻姚氏朱則偉未婚妻黃氏汪氏女均夫亡守貞俱嘉慶年間旌)項一紐妻劉氏
(太平人夫亡守節同縣王光福妻高氏程有鍋妻汪氏陳太和妻劉氏程上軫妻崔氏曹炳烈妻黃)
(氏李良揆妻陳氏周宏&KR1353;妻孫氏周公渤妻趙氏崔栻妻劉氏李文才妻陳氏程之彦妻羅氏程宏)
(越妻劉氏崔豐妻鄭氏盛于森妻查氏孫世佛妻焦氏汪惟儉妻李氏崔鍾九妾金氏胡百倍妻譚)
(氏趙盛梅妻譚氏杜玉麟妻李氏方以夏妻王氏周祖樹妻項氏陳國華妻杜氏李學迪妻徐氏孫)
(承巒妻郭氏孫承楷妻黃氏張大橒妻林氏汪社護妻周氏林夏至妻王氏陳添悅妻周氏伊德仲)
(妻崔氏吳永全妻傅氏均夫亡守節烈婦陳鶴老妻焦氏方道模妻王氏均夫亡殉節貞女羅元穀)
(未婚妻牛氏夫亡守貞烈女陳涑未婚妻孫氏崔梅亭未婚妻焦氏謝蘭沆未婚妻邵氏均夫亡殉)
(烈俱嘉慶年間旌)
︹仙釋︺︹漢︺陵陽子明(姓竇丹陽人嘗獲白魚剖之得丹書論服餌之術遂仙去嘗止陵陽)
(山弟子安死葬石山下有黃鶴來棲塜樹呼子安云唐人詩曰白雲巳謝陵陽去黃鶴猶來渙子安)
琴高(居涇北二十里山巖修煉得道乘赤鯉上昇因名其山曰琴高山溪曰琴溪上有煉丹洞)
(每歲上巳溪中出小魚傳為藥渣所化因名琴魚)︹南北朝︺︹宋︺曇遷(雅與范蔚宗善)
(范以宣城守坐誅家有十二喪知交無敢近者遷悉力營葬宋孝武聞而異之語徐爰曰卿著宋書)
(勿遺此事)︹宋︺宗杲(寕國吳姓子張商英一見奇之字以妙喜嘗參圓悟聞薰風自南來殿閣)
(生微涼句豁然有得孝宗召對稱旨賜號大慧御書妙喜菴三字賜之著正法眼藏三卷)
︹土產︺銀銅(南陵寕國二縣出唐書地理志宣州貢銀銅器)鉛(宣城出唐志宣城有鉛坑)
鐵(明統志南陵縣出)紵布(宣城出元和志宣州貢)綾綺(元和志土貢)毯(元和)
(志貢五色線毯)兔褐(唐志宣州土貢)簟(唐志宣州土貢)紙(唐志上貢)筆(唐志土貢方輿)
(勝覽土產紫毫筆)碌青(唐志土貢)茶(寰宇記寕國縣鴉山出)薑(明統志宣城縣出)
桐油(明統志府境出)藥(唐志土貢薯蕷黃連明統志涇縣出白术太平縣出黃連案土貢)
(黃連舊載入唐書地理志及唐六記諸書實非土産本朝順治九典元和志寰宇年以知府秦宗)
(堯請得免貢)木瓜(方輿勝覽宣州土産)梨栗(明統志宣城縣出)貍(明統志玉面貍)
(香貍皆府境出)
