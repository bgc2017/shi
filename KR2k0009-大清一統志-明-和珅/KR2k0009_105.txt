大清一統志
寕波府(二)
︹古蹟︺鄮縣故城(在鄞縣東元和志鄒縣本漢舊縣屬會稽郡隋平陳省入句章唐武德八)
(年再置仍移理句章城寰宇記漢鄒縣居鄒山之隂府志故城在鄞縣東三十里一名官奴城相傳)
(漢光式嘗賞田奴為鄮令故名按名勝志句章城一名官奴城舊圖經云漢光武至越嘗為賊所)
(困因牧奴得免既定天下以奴為鄒令名鄒為牧奴縣城為官奴城又梁載言十道志云宋武帝微)
(時避吏於鄒與人奴名桂者善因匿之得免後立官奴城以報之其謂光武者於史無据而宋書劉)
(裕曾戍句章故疑為宋武云)句章故城(有二一為漢縣在慈谿縣界國語句踐之地南)
(至句無闞駰十三州志句踐并吳因大城之以章霸功故名句章秦置句章縣後漢為東部都尉治)
(晉改築城於小溪鎮此城遂廢括地志句章故城在鄮縣西一百里舊志在今慈谿縣西南三十五)
(里城山渡東是也一爲晉縣在今鄞縣南晉隆安四年孫恩作亂劉牢之等討之改築句章縣於小)
(溪鎮即此元和志句章城在明州西一里舊志晉句章城在鄞縣南四十里小溪鎮即唐初鄮縣治)
(大歷六年袁晁作亂始移於今治長慶初始移州亦於鄒縣治也)鄞縣故城(在奉化縣)
(東國語句踐之地東至於鄞即此漢置鄞縣屬會稽郡隋省入句章縣志故城在今縣南五十里夏)
(時有堇子國以赤堇山爲名後加邑爲鄞又有鄞成在今鄞縣東南白社里)象山故城
(今象山縣治元和志縣西北至明州水陸相兼一百六十里本漢鄞縣地神龍元年監察御史崔皎)
(奏於寕海縣東界海曲中象山東麓彭姥村置縣東至大海二十里南至大海三十五里東北至大)
(海四十里正北至大海十五里惟西南有陸路接台州寕海舊志今有縣基坪在縣南二十五里相)
(傳舊欲於此建縣因名)翁山故城(在定海縣東三十里翁山下春狄時越之甬東也左)
(傳哀公二十二年越滅吳請使吳王居甬東杜預注句章縣東海中州也其州環五百里唐始置翁)
(山縣大歷中以袁晁亂廢宋熙寕六年改置昌國縣九域志在明州東北一百七十五里高宗建炎)
(三年航海幸此元升為州明洪武十二年重築昌國故城明年置昌國千戶所十七年改置昌國衛)
(二十年湯和以其懸居海島外連倭寇廢之徙其民於内地改置中千戸及中在干戶所永樂十六)
(年增築所城本朝康熙元年廢二十六年改置定海縣於此)望海故鎮(今鎮海縣治唐)
(元和十四年浙東觀察使薛式奏望海鎮去明州七十餘里俯臨大海與新羅日本諸番接界宜增)
(戍守寰宇記定海縣在明州東北七十里海壖之地梁開平三年錢鏐以地濱海口有魚鹽之利因)
(置望海照後改名)威遠城(在鎮海縣北招寶山上聳峙海口明嘉靖三十九年胡宗憲築)
(城山巔周二百丈置兵以扼海口與縣城相唇齒復於山麓西南展築靖海營堡周二百四十丈)
宋王城(在象山縣南八十里宋亡後土人見海岸浮尸衣繡龍黃袍疑為帝昺收葬於此外)
(圍以牆因名)定海故䘙(在鎮海縣治東北一里明洪武二十五年置今裁)鮚埼
亭(在奉化縣東南漢書地理志會稽郡鄞有鮚埼亭顔師古注鮚蚌也長一寸廣二分有一小蠏)
(在其腹中埼曲岸也其中多鮚故以名亭舊志在縣鮚埼山下宋嘉泰中置鮚埼塞)南田(在象)
(山縣南百五十里大佛頭山舊設三里村落有范嶴林門朱門金砦下灣諸處山多鶴鹿水多海錯)
(海中十洲以南田為第一明洪武初起發沿海居民遂空其地)甬江樓(在府治東南宋楊芾)
(建吕祖儉為記)鎮海樓(在府治宋寶慶二年郡守胡榘建)經綸閣(在鄞縣治宋王)
(安石為邑令人思其改即其燕休之所作此閣徐度有記)宸奎閣(在鄞縣東五十里阿育王)
(山廣利寺宋建蘇軾為記碑尚存)九經堂(在府治束宋淳化中詔頒九經守陳充作堂藏)
(之元祐五年守李閌重建並作記)稽古堂(在府學宋郡守徐琛建)衆樂堂(在府)
(城内月湖中一名衆樂亭宋嘉祐間守錢公輔建)叢碧軒(在府治後宋建米芾書扁軒之)
(前有平易進思二堂)鹿亭(在鄞縣四明山梁隱者孔祐居昇仙祠側有鹿中矢來投祐為牧豢)
(而去因建此亭)碧沚亭(在府城内月湖中宋樓鑰詩四面樓臺相映發一川烟水自灣環)
三江亭(在府治東宋紹興間守潘艮貴建有記)圓嶠亭(在象山縣東三里東谷桃)
(花溪之南四山盤旋前揖松蘿下俯石澗宋嘉定十二年令趙善㬜建又有方壺亭在鳳躍泉之南)
(亦善㬜建)朝暉軒(在奉化縣元趙孟頫戴表元黃潛聚講之所凡戴黃有作趙書之今為去)
(華寺)西湖十洲(在鄞縣西月湖中輿地紀勝湖有汀洲島嶼凡十曰柳汀雪汀芳草汀芙)
(蓉洲菊花洲月島松島花嶼竹嶼烟嶼)太白莊(在府東五里元學士程端禮與弟端學改)
(為讀書莊即宋守胡榘所建太白樓也)百花臺(在府城桃源洞前宋郡守曹泳築)鳧
磯館(在慈谿縣東南二里唐開元中令房琯建後改為驛)董黯故宅(在鄞縣治西南)
(百餘步今即其宅立純德廟)史浩故宅(在鄞縣西一里月湖之東宅乃賜第)楊簡
宅(在慈谿縣北二里後為慈湖書院)趙善湘故宅(在鄞縣南握蘭坊左)王應
麟故宅(在鄞縣治南應麟父撝為崇政殿說書理宗御書飛白汲古傳忠四字扁其堂)黃
震故宅(在慈谿縣北五十里地名古窰為震讀書處)戴表元故宅(在奉化縣)
(西坑村)千人壇(在慈谿縣西南十五里相傳秦始皇東遊會稽望秩以求神仙立壇於此)
(上可容千人)
︹關隘︺定海關(在鎮海縣南門外本朝康熙二十四年建海舶由此驗放)湖頭渡
關(在奉化縣東百二十里東接象山南距台州西連塔山北連鎮海明初設官軍戍守今有千總)
(分防)長溪關(在慈谿縣西北二十里長溪嶺溪流其下又杜湖關在縣西北四十里杜湖嶺)
(路俱達觀海衛)翁山關(在定海縣南二里唐置宋設兵守禦今為近郭險要處)寕波
衛(在府治西明洪武初建明州衛尋改寕波衛)觀海䘙(在慈谿縣西北六十里宋於瀕)
(海置向頭鳴鶴雨水軍寨明洪武二十年湯和於兩塞間置衛築城周四里門四西南去餘姚縣八)
(十里北去海五里轄於紹興而地屬慈谿本朝順治十七年裁衛今有千總分防)昌國衛
(在象山縣西南八十里明洪武十二年舟山置干戶所十七年置衞於故昌國縣二十年徙於照之)
(東門山二十七年因東門懸海薪水艱阻徙於後門山為衛治築城周七里門四外為濠本朝順)
(治十七年裁衛十八年徙居民內地城墮康熙二十三年重築二十六年設守備駐守今改都司)
大嵩所(在鄞縣東南九十里元置廵司明洪武二十年湯和改置千戶所築城周四里有奇)
(門四自東南抵北為濠自西以北際石山本朝順治年間裁後設遊擊守備駐防)霩&KR1790;所
(在鎮海縣南一百二十里宋置霩&KR1790;驛明洪武二十年置千戶所築城周三里今所廢有千總分防)
龍山所(在鎮海縣西北伏龍山南南去府城七十里明洪武二十年湯和因龍頭場石塘團)
(舊址建築城周三里今所廢有千總分防)石浦所(在象山縣西南一百里明洪武二十年改)
(石浦廵司建前後二千戶所築城周不及五里門三外有濠西北阻山今所廢仍設巡檢又有千總)
(防守本朝乾隆五十九年又移守備一員駐此)錢倉所(在象山縣東北四十里明洪武)
(一十年建千戶所築城周三里門四今改為塞有都司守備逐年輪駐防守)爵溪所(在象)
(山縣東南二十五里明洪武三十一年建干戶所築城周三里門三西北阻山東南負海孤懸海口)
(直衝韭山今所廢設兵防守)小溪鎮(在鄞縣南四十里唐曰光溪元設廵司後廢今移杖)
(錫巡司於此)松浦鎮(在慈谿縣西北五十里明洪武初置廵司今因之)向頭鎮
(在慈谿縣西北七十里向頭山宋置向頣寨元改為鎮明初設廵司洪武二十年他徙正統十四年)
(復還舊所本朝康熙三十九年裁司)塔山廵司(在奉化縣東百里元置田下寨設巡)
(司明初改今名洪熙中廢本朝仍置)長山廵司(在鎮海南四十里舊為海內東寨明)
(洪武初徙置長山鹽場之右曰長山廵司二十七年徙今所嘉靖中廢本朝復置又有甬東廵司)
(在縣東南十五里舊置於府東五里甬東隅明洪武二十年徙竹山海口後廢太平廵司在縣南六)
(十里明正統十三年置後亦廢)管界廵司(在鎮海縣西四十里宋曰水陸管界廵檢寨在)
(縣城内嘉祐中遷縣西北六十里澥浦山改今名明洪武二十年徙今所仍置廵司今因之)穿
山所(在鎮海縣東南九十里明洪武二十年湯和徒大小謝海口居民於此二十七年置干戶)
(所建城周四里門四本朝順治十八年重築城周二里今所廢改置巡司及千把總分防於此)
趙嶴(在象山縣東七里舊隷寕海縣明正統八年改置於此有城周六十八丈今有廵司駐此)
石浦(在象山縣西南一百里明洪武二年置二十年改置千戶所遷廵司於此有城周四十八)
(丈今仍設巡司又有陳山巡司在縣東南十三里舊置於縣北陳山明正統三年遷此有城周五十)
(六丈爵溪廵司在縣西四十里明洪武二年置後改建干戶所而遷巡司於此有城周四十二丈今)
(皆裁)沈家嶴(在定海縣東八十里舊曰沈家門寨番舶往來皆泊於此內有趙嶴南嶴蘆花)
(嶴大嶴去寨三五里以大嶺口爲阻截要地今置廵司及汛兵防守又岑港亦設巡司)岱山
隘(在定海縣東二十里海中舊有廵司又東南三十里有寶陀巡司今皆裁)碇隘(在定)
(海縣西五十里去本港密通與外港相對舊爲戍守要地)應家棚寨(在奉化縣東七十五)
(里舊爲海口衛要本朝順治十八年築城設兵戍守今有守備駐防)鮚埼寨(在奉化縣)
(東南六十里以鮚埼山名宋嘉泰中置監官領土兵鎮守元改設廵司至元十三年廢明初復置洪)
(熙初廢)崑亭寨(在鎮海縣南一百四十里北接穿山東接霩&KR1790;有官兵防守)南堡
寨(在象山縣西南三十里有城周不及半里)遊仙寨(在象山縣東南十五里即赤坎寨明)
(正統八年建有城周不及一里)螺峯寨(在定海縣西南十五里亦曰螺峯鎮西去府城二百)
(六十五里舊置三姑廵司明洪武二十八年改爲螺峯巡司今栽)四明驛(在鄞縣西南水)
(驛也有驛丞又車廐驛在慈谿縣西南四十里元置以近車廐山名本朝康熙三十九年裁)鹽
場(府境鹽場共六大嵩場在鄞縣大嵩所鶴鳴場在慈谿縣西北六十里清泉場在鎮海縣南十)
(里又縣穿山所有穿山場伏龍山西半里有龍頭場長山司側有長山場今併長山入穿山俱有鹽)
(課司)
︹津梁︺平橋(舊名四明橋在府治南有亭唐太和中建宋開慶初郡守吳潛立石為水則改今名)
東津浮橋(在府城東門外舊名靈橋跨鄞江上唐長慶三年刺史應彪置凡十六舟亘板)
(其上長五十五丈闊一丈四尺維以鐵絙至今因之)高橋(在鄞縣西南三十五里宋建建炎三)
(年張俊拒却金兵於此)百梁橋(在鄞縣西南五十里舊名小溪江橋宋元豐初建長二十)
(八丈四尺架屋其上)驄馬橋(在慈谿縣治南唐開元中今房琯建以琯嘗為御史故名)環
碧橋(在慈谿縣西三里)慶安橋(在慈谿縣東南十五里)德星橋(在慈谿縣)
(西南唐建以其近大寳山亦名大寶橋)慶登橋(在奉化縣東二里劉宋元嘉中謝鳳為令)
(置舊名謝鳳橋宋改今名)惠政橋(在奉化縣東四里一名善勝橋又名通剡橋宋乾德中建)
南渡橋(在奉化縣東北二十里又名廣濟橋宋建元修南北二亭上架屋十五間)壽通
橋(在奉化縣北二十五里明成化初知府張瓚建凡二十四洞北接鄞縣境)東江橋(在鎮)
(海縣東五里又甬東橋在縣東十五里)長山橋(在鎮海縣東南二十里跨小浹江)虹
橋(在鎮海縣北十里)海口橋(在象山縣東北二十里海潮汐經其下宋建)南濟
橋(在象山縣南門外大河合三十六澗之水於此)太平橋(在象山縣東北四十里明建文)
(三年倭賊犯境千戶易絽宗戰死於此其裔孫易安易顯就此建橋以識殺賊之功因名太平)狀
元橋(在定海縣治東南宋紹熙三年昌國令王阮建遂以名橋明初邑人張信生此後果第一)
(及第)大士橋(在定海縣𥙷陀山潮音洞上宋建)桃花渡(在鄞縣東北三里鄞江渡)
(也路達鎮海縣渡北有天成高阜九十有九獨一阜丰入於江謂之江北墩又縣南二十五里有北)
(渡縣西二十五里有西渡)丈亭渡(在慈谿縣西南四十五里慈谿江分流處舊建丈亭於其)
(上宋紹興中改為丈亭館)大浹渡(在鎮海縣東南一里即大浹口為水關屯泊舟師處)舟
山渡(在定海縣東五里)
︹隄堰︺大嵩塘(在鄞縣東南大嵩所本朝雍正九年建既田甚溥)江塘(在鄞縣有二一)
(在老界鄉一在鄞塘鄉宋郡守吳潛增築明隆慶間修為堰三曰楊木曰下堰曰俆堰又設碶閘以)
(時啟閉)後海塘(在鎮海縣東北一里巾子山麓宋淳熙十年令唐叔翰建)它山堰
(在鄞縣西南五十里它山下先是四明山水注於江與海潮接鹹不可食田不可溉唐太和中鄮令)
(王元緯疊石為堰於兩山間南北闊四十二丈石級三十有六冶鐵灌之渠與江截為二渠流入城)
(市繚鄉村溉田數千頃又唐志縣西南四十里有仲夏堰溉田數千頃太和六年刺史于孝友築後)
(廢)長塘堰(在鄞縣南二十五里一名百丈堰江河夾流其下)雙河堰(在慈谿縣)
(西北七十里鳴鶴鄉與餘姚縣上林鄉接境上林地高鳴鶴卑下久雨則上林之水東注以鳴鶴為)
(壑舊置閘以限之宋乾道九年里民於閘之左右置堰以便舟揖又利家堰在縣西南六十五里障)
(藍溪之水溉洪莊堡之田二十餘頃)資國堰(在奉化縣南五里大溪東元至治元年知州馬)
(稱德置兼置碶閘溉田三萬八于餘頃萬壽廣平二湖之水皆取於此又戚家堰在蓀東南十里斗)
(門堰在縣北一都横溪堰在縣東北三十一都孟婆堰在縣北三十六都宣家堰在縣北三十五都)
(俱馬稱德置溉田甚溥)大石橋碶(在鄞縣東五里天童育王二山之水至此入江宋淳)
(祐二年郡守陳塏於橋下作平水石堰又於浦口置閘内可曳水外可捍潮元末廢明嘉靖三十九)
(年郡人張時徹因故道修復)雲龍碶(在鄞縣東南三十里平界鄉宋熙寕間創襟江帶河)
(疏蓋有備明天順五年郡守陸阜修治歷四載張瓚完之)行春碶(在鄞縣西南十五里一名)
(南石碶)風堋碶(在鄞縣西南三十里一名望碶宋熙寕中縣令虞大安置用却暴流納淡)
(湘溉田五千五百餘頃今廢又有積瀆碶在縣西南三十五里烏金碶在縣西南三十八里)松
浦碶(在慈谿縣西北四十里舊有黃泥埭碶在縣西北六十里明永樂二年移置松浦即舊碶)
(建松浦閘)方勝碶(在奉化縣東慶登橋南宋元嘉中令謝鳳置縣南北諸溪水皆會於此)
進林碶(在奉化縣北三十六都溉奉化長壽金溪三鄉田東接鄞之茅山鄞塘鄕西接鄞之)
(小溪大江潮水所洭又常浦碶在縣北三十五都東界於鄞與進林互相接引皆宋時所置)考
到碶(在奉化縣東三十二都積奉化連山松林三鄉之水溉田數千餘畝又湖芝碶亦在縣東)
東岡碶(在鎮海縣南二十里明嘉靖中知縣宋繼祖建灌田萬三于餘畝)長山碶
(在鎮海縣南溉田數萬畝明嘉靖中知縣何愈重修)穿山碶(在鎮海縣南百里宋慶歷七年)
(鄞令王安石建)朝宗碶(在象山縣南十里俗名大碶頭又南三里有永豐碶又二里爲慶豐)
(碶)靈長碶(在象山縣西南十五里俗名胡家碶境内之水俱於此入海)陳碶
(在象山縣東北四十里明成化間今凌傅築塘建碶)江東碶閘(在鄞縣東一里許内通東)
(湖水派外障大江潮汛宋淳祐中開濬本朝康熙十五年海道副使史光鑑重建)大嵩河
閘(在鄞縣大嵩塘本朝雍正六年督臣李衛重濬建閘)茅洲閘(在慈谿縣東南十五)
(里舊名茅鏚碶宋建以蓄洩管山河之水鄞慈鎮三邑俱沾其利元至正初於舊閘東南三十丈改)
(置明初復故址)詹家閘(在慈谿縣東南二十五里舊為堰元至正二十六年改為閘豬水灌)
(德門鄉田一萬五千畝)彭山閘(在慈谿縣西南五里宋淳熙十三年邑簿趙汝積重建)
平水閘(在定海縣西南明成化五年建後圯嘉靖中改建於教場浦盡塞支港民甚利之)
︹陵墓︺︹漢︺董黯墓(在鄞縣南五里祔母墓側)王修墓(在慈谿縣西十里)︹晉︺虞
喜墓(在慈谿縣東北三十五里槽洲山喜餘姚人晉懷帝徵拜博士不就著述數十萬言)︹南
北朝︺︹梁︺虞荔墓(在慈谿縣西北杜湖山下荔餘姚人梁武帝時官太子中庶子)︹唐︺
虞世南墓(在鎮海縣北十里蠏浦鎮按唐書世南本傳云世南陪葬昭陵子孫皆居長)
(安州墓恐不應在此但元豐九域志及四明舊志皆載有世南墓今仍之以侯考)張無擇
墓(在慈谿縣西北三十里賀知章作墓銘無擇慈谿人永隆進士刺史和州丁父憂廬墓以終)
黃晟墓(在象山縣象山上晟鄞人吳越時除明州刺史府志晟初葬鄞之隱學山梁乾化二)
(年吳越改葬於此)︹宋︺樓郁墓(在奉化縣東南五里龍潭山羅適過墓下植四檜祭之)
豐稷墓(在鄞縣西南六十里環村)陳禾墓(在鄞縣東南五十里二靈山)史浩
墓(在鄞縣金家嶼)楊簡墓(在慈谿縣西南四十五里有祠在慈湖濱)舒璘墓(在奉)
(化縣西公棠山)袁燮墓(在鄞縣穆公嶺子甫墓在絲野嶴)樓鑰墓(在鄞縣西南七)
(十里天井山)樓昉墓(在鄞縣東五十里闞水山)趙善湘墓(在奉化縣銅山)陳
塤墓(在鎮海縣盤嶴山)黃震墓(在慈谿縣西北杜湖山)王應麟墓(在鄞)
(縣東四十三里同谷山)袁鏞墓(在鄞縣西三十里董嶴山)︹元︺戴表元墓(在奉)
(化縣張村)袁桷墓(在鄞縣横嶴山)程端禮墓(在鄞縣陽堂鄉陶嶴)︹明︺桂彦
良墓(在慈谿縣東三里)錢唐墓(在象山縣南十里有祠在縣治西)向朴墓
(在慈谿縣東五里揚嘉山)戴德彝墓(在奉化縣西南四里許家塹嶴按德彝死靖難時)
(與兄弟德禮德𥙿俱畢志聚寶門外時禁方嚴安得歸葬首邱則此墳或其祖父非德彝墓也)陳
敬宗墓(在慈谿縣東南十里花嶼湖東)張瑭墓(在慈谿縣北十里鄒山)孫燧
墓(在慈谿縣丈亭西十里)姚鏌墓(在慈谿縣東北高嶺原)楊守陳墓(在鄞)
(縣光同鄉仲夏山)屠滽墓(在鄞縣乳泉山)馮涇墓(在慈谿縣西北二十里東嶴)
黃嘉寯墓(在鄞縣束陳野嶴)董志妥墓(在鄞縣北馬公橋)周畏志
墓(在鄞縣南石乳橋)楊文瓚墓(在鄞縣南三十里聚奎坊之西)屠獻宸墓
(在鄞縣北一里陶家河之南)
︹本朝︺史大成墓(在鄞縣東十一都)仇兆鰲墓(在鄞縣東九曲河)黃斐
墓(在鄞縣西鄉湖白眺頭橋)邵基墓(在鄞縣西山)
︹祠廟︺董孝子廟(在府治南又有廟在慈谿縣南門内並祀漢董點)闞公廟(在慈)
(谿縣治東北祀吳闞澤)張孝子廟(在慈谿縣治西祀唐張無擇)賀秘監祠
(在府城內月湖中祀唐賀知章)遺德祠(在鄞縣西南它山堰祀唐鄮令王元緯)房張
祠(在慈谿縣學祀唐令房琯宋令張穎)靈佑廟(在奉化縣東北五里祀唐令陸明允)嘉
澤祠(在鄞縣東錢湖北祀唐縣令陸南金及宋郡守李彝庚)北山廟(在奉化縣一里)
(祀宋節度使錢德)正學祠(在鄞縣西南二里祀宋儒楊簡袁燮沈煥舒璘)黃公祠
(在鎮海縣西北靈緒鄉祀宋轉運使判官黃恕)景祐廟(在奉化縣北百里祀宋義士祖域域)
(於建隆間由閩徙奉化生平重氣節樂施與民廟報之宋濂有碑)張越國公祠(在鎮)
(海縣東北二里巾子山祀宋忠臣張世傑)表功廟(在鎮海縣東城外祀明信國公湯和)向
節愍祠(在鄞縣北祀明靖難死事向朴)顯忠祠(在奉化縣東祀明靖難死事戴德彝)
陳文定祠(在慈谿縣西南祀明祭酒陳敬宗)張文定祠(在府治西祀明兵部)
(尚書張邦奇)旌忠祠(在府城內祀明御史陳良謨)汪文毅祠(在慈谿縣清道)
(觀東祀明縣令汪偉)仰德祠(在鄞縣行用庫西南隅祀明郡守楊最)忠烈廟(在象)
(山縣東北四十里祀明死事干戸易紹宗)成仁祠(在定海縣北門外祀明末死節吳鍾巒張)
(肯堂等數十人)龍神廟(在鎮海縣東十里海山洞口本朝雍正五年建)
︹寺觀︺天安寺(在府治西南惠政橋北唐建舊名國安寺宋政和間改今額本朝康熙五十)
(八年重建)天封寺(在鄞縣治東南唐建有塔高十八丈以鎮郡城本朝順治十六年重建)
宏法寺(在鄞縣東太白山本名天童寺舊志晉時僧義與結屋山間有一童子日給薪水後)
(辭去曰吾太白星也言訖不見寺以此得名明末密雲悟禪師居比本朝順治十六年賜)
(今額雍正十一年御書慈雲密布扁額)阿育王寺(在鄞縣東阿育王山中晉義熙)
(初建梁武帝賜今名寺有阿育王所造真身舍利塔又有宸奎閣藏宋仁宗御書蘇軾撰碑記)白
龍禪寺(在慈谿縣東南五代僧師𧦬結屋持戒常有白龍聽經因名)岳林寺(在奉)
(化縣東北三里梁大同間建本朝康熙十二年重建)雪竇寺(在奉化縣西北雪竇山晉)
(建宋淳祐中賜御書應夢名山四大字)等慈寺(在象山縣城西北舊名鳳躍院宋元嘉初)
(建又大雷寺在縣西二十里舊名大雷庵本朝康熙四十五年重建雍正十二年改寺額)普
濟寺(在定海縣補陀洛迦山梁貞明間建宋名寶陀寺世傳觀音現像於此寺有善財洞潮音)
(洞盤陀石三摩地玩月巖靈鷲峯明洪武中徙居民入內地寺燬本朝康熙二十八年重建)
(賜今額雍正九年重修並有御製碑文)法雨寺(在定海縣補陀山明建初名海)
(潮寺本朝康熙二十八年重建賜今額雍正九年重修並有御製碑文)棲霞
觀(在象山縣治西蓬萊山下一名蓬萊觀中有陶宏景丹并)
纂修官(臣)李煌恭纂
前纂修官(臣)蔡𢋫颺恭纂
前總纂官(臣)黃爵滋恭覆輯
校對官(臣)牛鐸恭校
大清一統志
寕波府(三)
︹名宦︺︹三國︺︹吳︺張舉(為句章令民有妻殺夫因焚屋詐稱夫死于火其弟疑而訢官妻拒)
(不承舉以猪二口殺一生一積薪焚之視其口死者無灰生者有灰因騐其夫口中無灰鞫之服罪)
(人以為神明)︹唐︺王元緯(開元中鄮令開小江湖溉田八百頃民立祠祀之)陸南
金(天寶初鄮令開東錢湖七鄉民田不苦旱)第五琦(長安人寶應初為明州刺史有異政)
裴儆(河東人大歷中為明州刺史適海寇侵掠生民僅有存者儆推心撫字一年而驚逋以復)
(田疇以闢茨塾以興三年俗為鄒魯)李吉甫(趙人栖筠子貞元初為明州長史有善政)趙
察(大梁人元和十二年授奉化令鑿縣北河溉田八百頃因名趙河十四年又開白社湖溉田四)
(百餘頃)任侗(貞元中為明州刺史增修廣德湖溉田四百頃)于季友(太和中為明州)
(刺史築仲夏堰溉田數千頃)一宋︺燕肅(益都人天聖中知明州俗輕悍喜鬭肅下令獨罪先)
(毆者于是鬭者為息)張穎(端拱初為慈谿令廉㓗自持邑人號為張清清太宗賜詔奬諭)李
彝庚(天僖中守明州徙建州學賢才輩出浚東錢廣德二湖大興水利民立祠祀之)陳太
素(緱氏人知明州有治績)范仲淹(吳縣人仁宗時知明州)楊紘(浦城人仁宗時)
(知鄞縣鄞瀕海惡少販魚鹽者羣居洲島或掠商人財物入海吏不能禁紘至設方略使識者致惡)
(少船及歸始給還且戒諭之由是不敢為盜)錢公輔(武進人嘉祜中知明州衙前法以三)
(等差次勞勤應格者聽指酒場以自𥙷富者足欲而貧日困充募益鮮額有不足至役鄉民破産不)
(供費公輔取酒場官䰞之分輕重以給役者不復調民)李承之(濮州人仁宗時為明州司)
(法𠫭軍郡守任情骫法人莫敢忤承之獨毅然力爭守怒曰曹掾敢如是耶承之曰事既下有司則)
(當循三尺法守憚其言)曾鞏(南豐人神宗時知明州為政務省疾苦築州城減冗費十之五)
(六浚西湖作廣德湖記)傅尭俞(濟源人嘉祐末為監察御史哲宗立知明州多惠政)陳
瓘(沙縣人哲宗時攝通判明州州職田之入厚瓘不取盡棄于官以歸)仇悆(益都人高宗時)
(改浙東宣撫使知明州以挫豪強獎善良為理吏受賕雖一錢不貸奸猾歛跡州罹兵火悆斥厨錢)
(助其費買田行鄉飲酒禮歲飢發官儲損其直民無死徙)趙伯圭(孝宗同母兄知眀州充沿)
(海制置使蕃商死境内遺貲巨萬吏請没入伯圭不可戒其徒護喪及貲以歸以憂去服闋再知明)
(州新學宫命宗子入學閑以規矩海寇亂伯圭諭降之在郡十年政尚寬和浚湖陂均水利辨冤獄)
(民不犯法)趙善譽(宋宗室乾道中調昌國簿攝邑事勸編戶裒金買田以助嫁娶喪葬捕得)
(海盜守欲上其功善譽曰奈何以人命希賢守益賢之)趙愷(孝宗子淳熙元年判眀州輟屬)
(邑田租以贍學得兩歧麥圖以獻帝詔曰汝勸課藝植農不游惰宜獲瑞參之應七年薨於官父老)
(乞建祠立碑以紀遺愛)傅伯成(濟源人孝宗時授明州教授以年少嫌以師自居日與諸)
(生論質往復後多成材)范成大(吳郡人淳熙中知明州奏罷海物之獻)李孟傳
(上虞人知象山縣守薦為邑最)林大中(永康人寕宗時知慶元府城南民田潮溢不可種大)
(中捐公帑治石築之民蒙其利郡訛言夜有妖大中謂此必黠賊所為立捕黥之人情遂安)李
韶(吳縣人嘉定中調慶元教授丞相史彌遠薦士充學職韶不與袁變求學宫射圃益其居亦不)
(與燮以此更敬韶)胡榘(寶慶初知慶元府請發栗以浚東錢湖命水軍番上迭休且募七鄉)
(人助役又奏以贏錢二萬八千緍增置田畝分給漁戶薙湖中葑茭溉田數千頃)孫子秀
(餘姚人理宗時通判慶元府主管浙東鹽事先是諸場鹽百袋附五袋名五釐鹽未幾提舉官以為)
(正數民困甚子秀奏蠲之)吳潛(寕國人寶祐中授沿海置制大使判慶元府至官條具軍民久)
(遠之計告于政府奏皆行之又積錢百四十七萬三千八百有奇代民輸帛前後蠲五百四十九萬)
(一千七百有奇)姚希得(潼川人理宗時知慶元府兼沿海制置使詔增沿海舟師希得為之)
(廣水軍造戰艦蓄糧食蠲米一萬二千石舊逋百萬去官庫餘羨悉以代民輸)葉萝鼎(寕海)
(人度宗初知慶元府肅清海寇罪止首惡建濟民倉以備飢寒造驛舍以待賓旅)劉黻(樂清)
(人咸熙中為沿海制置使知慶元府事建濟民莊以濟士民之急資貢仕春官之費備郡庠耆老緩)
(急之需又請建慈湖書院)藩方(平陽人為慶元府市舶慶元降附方不屈赴水死)︹元︺富
德庸(濟南人至元二十五年知慈谿縣抑豪強清狴犴民樂耕商士興孝弟)干文傳
(平江人延祐時同知昌國州事監場官倚轉運司勢虐使州民家業破蕩文傳語同列曰吾屬受天)
(子命以牧此民可坐視而弗之救乎乃亟為陳理上官莫能奪民頼以免以恩信柔下海島之民雖)
(頑獷不易治亦為之變俗)哈尚特穆爾(蒙古人至正中為昌國州達嚕噶齊方國殄來)
(攻屢擊破之國珍悉衆至或勸之遁特穆爾曰是我效死之日也城破力戰而死哈尚特穆爾舊)
(作高昌帖木兒達嚕噶齊舊作達魯花赤特穆爾舊作帖木兒今俱改正)︹明︺王璡(日照人洪)
(武末授寕波知府毁淫祠興文教貞廉強幹庶政畢舉自奉儉約一日饌田魚羹怒其妻曰若不憶)
(吾啖草根時耶撤而埋之時號埋羹太守燕師臨江璡造舟勤王被執廢于家)易紹宗(攸縣)
(人洪武時授象山縣錢倉所千戶建文三年倭剽掠至境紹宗大書于壁曰設將禦敵設軍衛民縱)
(敵不忠棄民不仁與妻訣而去密令游兵間道焚賊舟賊驚救紹宗格戰殺賊追至海岸陷卓中手)
(刃數十賊遂死詔賜祭葬勒碑旌之)蔡海(閩縣人永樂中爲象山教諭倭寇陷城被執罵賊而)
(死)宋真(和州人永樂中爲象山丞倭寇侵縣或勸其當避其曰吾爲民牧民被寇吾將安歸)
(與賊搏戰援絶死之)鄭珞(閩縣人宣德初知寕波府治績稱最中使吕可烈無狀奏劾之可烈)
(伏誅以艱去會海寇犯境民數千詣闕乞留復任)張瓚(孝感人天順間歷知寕波府有善政)
(成化初市舶中官福住貪恣瓚禁戢其下住誣瓚於朝瓚遂列住罪住被責其黨多扺去瓚名震一)
(時)朱欽(邵武人成化中爲寕波推官治最徵授御史)姜昂(太倉人宏治中知寕皮府)
(其僚畏之為減騶從屬吏相戒無敢犯日本使横甚過其地皆斂手市舶中官怙勢裁以禮亦媿服)
馬思聰(莆田人宏治末知象山縣復二十六渠溉田萬頃)寇天敘(榆㳄人正德中)
(知寕波府祛弊節用佑弱鋤強歲飢白上官秋糧得改折治行為天下第一)徐相(江西人正)
(德九年知象山縣清介絶俗自奉唯蔬素內子不堪曰為清白吏歸不愈于贓敗為戍卒歸耶今里)
(甲均徭之法自相立法始)翟唐(長垣人正德中知寕波府市舶中官崔瑶假進貢名擾民閒為)
(唐所裁抑且杖其黨王臣瑶奏唐阻截貢獻笞殺所遣使唐被逮軍民遮道涕泣請宥左遷嵩眀州)
鄭餘慶(閩人正德中知定海縣歲大祲陳荒政十事不待命先發廩以賑建石坊張鑑二碶)
(及新興閘以溉田為利甚溥)楊最(射洪人嘉靖初知寕波府涖官止攜一蒼頭旦暮舉炊蔬)
(菽而已勤於聽斷案無留牘以恤孤弱抑豪強為務去之日父老遮留大慟立祠祀焉)宋繼
祖(濮州人嘉靖中知定海縣縣境崇邱鄉田引鄞東錢湖以資灌溉舊有蛇堰逼小浹江一決則)
(盡注江河渠易涸繼祖於東岡山下去舊堰二十餘里築堰以蓄水又築碶以洩之溉田數萬畝)
何愈(富川人嘉靖中知定海縣修築千丈塘及五碶浚諸渠引以溉田復修靈緒舟山平水諸)
(閘水利悉舉)張可大(應天人萬歷時為舟山𠫭將束軍伍遠斥堠治樓櫓製火器自岑港)
(抵歷海三江皆置戌倭犯五罩湖白沙港連敗之以功加副總兵城久圮躬親董築兩月工訖城內)
(外田數千畝海潮日害稼乃築碶蓄淡水遂為膏腴民稱為張公碶)沈猶龍(華亭人萬歷未)
(知鄞縣倣古社倉法以備凶荒長春門外舊有泥塘江流逼城斥鹵易入猶龍甃以石為鄞永賴東)
(錢湖日長葑茭為豪右私占猶龍嚴禁之令民取葑培田湖益開浚)陳璸(漳浦人天啟時知慈)
(谿縣海寇劉香騷擾瀕海郡縣璸備禦有方寇不犯境斷獄數言立辨濬河渠以溉民田民蒙其利)
(後歷湖廣𠫭議死獻賊之難)汪偉(休寕人崇禎時令慈谿歲祲捐俸市米勸輸全活甚衆時)
(邊事孔棘偉設法征解額外無增益後行取授翰林檢討與妻耿氏同死闖賊難)
︹本朝︺王奐(南陵人順治九年知奉化縣始至治姦胥之乾沒者設綱簿詳載里甲總數田地山)
(蕩丁口按則科糧瞭如指掌上官頒其法于他縣大兵平舟山督造戰船奐經畫有方應期立辨又)
(擒捕山寇勞績最著)張秉乾(江寕人康熙中官象山協左營守備海寇犯境力戰卻之賊再)
(至衆寡不敵獨石死)趙燾(杭州人為象山右營都司康熙十四年耿精忠黨自海道來犯燾率)
(衆出沈家門洋奮力衝檕追至毛頭洋戰死贈副將)蔡毓秀(錦縣人康熙十六年知奉化縣)
(值歲暮鄉民以逋課滯獄者數十人悉放還家約以新正完課民感泣如約邑有盜魁二人行劫横)
(州里毓秀擒磔于市請免運象協兵米民累得甦)史鳴皐(如皐人乾隆辛未進士知象山)
(縣修築會源朝宗靈長等碶又縣東南有賢昌碶湮且百年水無所洩民田苦害鳴皐親相度疏濬)
(計工以田計田出力不費官帑傷民財而事以藏又設田為士子應試費士民咸愛戴之)
︹人物︺︹漢︺夏黃公(四皓之一會稽典錄云鄞大里人按史記留侯世家注引陳留志云公)
(姓崔名廣宇少通隱居夏里放號夏黃公四明文獻志云宋畢文簡以綺里季夏後人誤將夏字屬)
(黃公讀如孟子讀樂正裘牧仲之誤宋潛溪非之著論以夏黃公為的但考南史阮孝緒語及唐杜)
(甫詩俱稱黃綺而不言夏綺似畢說正非無據今姑照舊志書之至公之為鄞人既有典錄可證又)
(晉書夏統傳云會稽土地風俗其人有黃公之高節今鄞大隱山有黃公墓則其為鄞人無疑)董
黯(字叔達句章人虞翻荅王府君云黯盡心色養喪致其哀單身林野烏獸歸懷怨親之辱白日)
(報讐海内聞名昭然光著)王修(句章人順帝時為揚州從事虞翻稱其委身受命垂聲來世)
︹三國︺︹吳︺任奕(句章人會稽典錄山陰朱肓曰文章之士立言粲盛則有御史中丞句章)
(任奕各馳文檄蔚若春榮)︹唐︺孫邰(字希韓奉化人自幼負氣岸博學高才唐末官左拾遺朱)
(全忠篡唐即脱冠棠隱奉化山著書紀年悉用甲子以示不臣之意)︹五代︺︹吳︺越石延
翰(明州人恥事強藩隱居㓇州山白雲谷以書史自娱後贈白雲先生)︹宋︺沈起(字興宗鄞)
(人進士高第調滁州判官監真州轉般倉聞父病委官歸侍有司劾其擅去仁宗謂輔臣曰觀過知)
(仁今由父病而致罪何以厚風教而勸為人子者乃特遷之知海門縣有惠政包拯舉為監察御史)
(書數十上京東盗起除提點刑獄開首贖法盜自相東縛惟恐後歷知吏部流内銓奉使契丹其位)
(著乃與夏使等起不就列遂升東朝使者自是為定制官至天章閣待制知桂州)周鍔(字廉)
(彦鄞人元豐進士當官桐城辭不赴益究治六籍諸子百氏之說悉論著其本旨乃游潁昌訪其舅)
(范忠宣公純仁過洛見文路公司馬公咸見器重後知南雄以言事入黨藉退沐于家著文二十卷)
(雜集數卷)樓郁(字子文自奉化徙鄞志操高厲學以窮理為先慶歷中教授郡學一時英俊皆)
(在席下登進士調廬江主簿自以祿不及親絶意仕進以大理評事终于家有遺集三十卷)豐
稷(字相之鄞人登第為穀城令以廉稱嘗使高麗海中大風舟幾覆衆惶擾稷神色自若擢監察)
(御史治章惇請託事無所移撓哲宗時歷刑部侍即屢進讜言徽宗立除御史中丞入對即論蔡京)
(姦狀人乞辨宣仁誣謗之禍時宦官漸盛稷懷唐書仇士良傳讀於帝前曾布拜相勸帝斥之哲宗)
(升祔議功臣配享稷謂當用司馬光吕公著稷盡言守正積忤貴近以樞密直學士守越蔡京得政)
(除名徙建州辛諡清敏)陳禾(字秀實鄞人元符進士擢監察御史奏劾蔡京子儵何執中壻)
(蔡芝罪皆罷之遷右正言首劾童貫及黃經臣怙寵弄權論奏未終上拂衣起未引上衣衣裾落上)
(曰正言碎朕衣禾言陛下不惜碎衣臣豈惜碎首貫等愬帝謫監信州酒後起知和州卒贈中大夫)
(諡文介有易傳九卷春秋傳十二卷論語孟子解各十卷)俞充(字公達鄞人登進士第熙寕中)
(遷成都路轉運使茂州羌寇邊充上十策禦戎召判都水監陳河防十餘事擢天章閣待制知慶州)
(山夷叛舉戸亡入西夏者且三百充遣將耀兵塞上夏人亟反之充帥邊屢言願得乘傳入覲面陳)
(攻討之略未及行卒)王庭秀(字㯋彦慈谿人與黃庭堅楊時游操持堅正為文俊邁宏遠登)
(政和上舍第李光薦為御史臺檢法官遷殿中侍御史論黃潛善賣官售寵罷之既與鄭㲄力爭降)
(封高宗事出知瑞州後累官至直祕閣)鄭覃(字季厚明州人靖康中貢于鄉建炎四年金人)
(陷明州縱兵大掠覃為兵所劫去迫之降覃厲辭罵不屈躍入水中其妻董哭曰夫亡矣與其受辱)
(以生不如死亦自沈後孫曾多舉進士而清之最貴顯)史浩(字直翁鄞人紹興進士為國子)
(博士因轉對言普安恩平二王宜擇一以係天下望除祕書郎兼王府教授極盡輔導之功隆興初)
(拜尚書右僕射首言趙鼎李光無罪岳飛久冤宜復其官爵祿其子孫時張浚欲請幸建康浩陳三)
(說不可因奉祠歸淳熙五年復為右丞相將告歸薦江浙之士楊簡陸九淵等十五人皆一時選除)
(太保致仕卒謚忠定)汪大猷(字仲嘉鄞人紹興進士歷官吏部郎為莊文太子侍講多寓規)
(戒權刑部侍郎孝宗每訪以政事多所陳論又言有司用新制棄舊法輕重舛牾舞文之吏得售其)
(姦請明詔編纂書成上帝大悦累進敷文閣直學士江西妥撫大猷與丞相史浩同里又同年進士)
(未嘗附麗以干進好周施敘宗族外族為興仁錄率鄉人為義莊衆皆欣勸)高文虎(字炳)
(如四眀人紹興進士聞見博洽多識典故遷太學博士兼國史編修官興修四朝國史自熙寕以來)
(史事淆雜文虎盡取朱墨夲刪正謬妄一一研覈累遷兵部侍郎知建寕府以臺臣言奪職卒)高
閌(字抑崇鄞人紹興中為國子司業時方興太學閌奏宜先經術於是條具其法首六經語孟義)
(次詩賦子史論又次時務策凡太學課試郡國科舉盡以此為法且立郡國士補國學監生之制中)
(興以後學制多閌所建明官至禮部侍郎著春秋集傳行世)楊慶(鄞人父病刲股啖之良己)
(其母病不能食慶取右乳焚之以灰和藥進焉入口遂差久之乳復生紹興中守仇悆為之請詔表)
(其門)陳居仁(字安行其先興化軍人父膏徙居明州膏歷官御史鄞僧王法恩謀逆事覺或)
(請屠城膏力論多殺非聖世事脅從者悉得寬宥居仁登紹興進士歷中書舍人泛恩濫賞封繳無)
(所避居仁風度凝遠處己應物一以誠信臨事毅然有守出知鄂州歷移鎮江福州所至號稱循吏)
(子卓字立道紹熙進士累官至簽書樞密平生不營産業卒諡清敏)楊簡(字敬仲慈谿人乾道)
(進士授富陽主簿陸九淵道過富陽問荅有所契遂師事之爲紹興司理以朱子薦差浙西撫幹軍)
(政大修明歷知樂平邑民呼曰楊父召爲國子博士以辨趙汝愚冤連斥嘉定初歷著作佐郎輪對)
(極言弭災消變之道北境傳誦爲之涕泣出知温州治績大著理宗即位以寶謨閣學士致仕所著)
(有甲藁乚藁冠記昏記喪禮家記家祭禮釋菜禮記等書)沈渙(字叔晦定海人入太學從陸九)
(齡學乾道中舉進士爲太學錄以所躬行者教淑諸人同僚忌之調去後通判舒州卒渙人品高明)
(嘗曰晝觀諸妻子夜卜諸夢寐兩者無媿始可言學寶慶二年追贈直文華閣諡端憲)舒璘
(字元質一字元賓奉化人初從學張栻又從陸九淵游朱子吕祖謙講學於婺璘徒步往謁之爲徽)
(州教授丞相留正稱爲當今第一教官後知平陽縣通判宣州卒璘與沈渙友善而樂於教人嘗曰)
(師教尊嚴璘不如叔晦若啟迪後進則璘不敢多遜舉乾道進士楊簡謂璘孝友忠實道心融明淳)
(祐中特諡文靖)袁燮(字和叔鄞人淳熙進士嘉定中累遷國子祭酒延見諸生必迪以反躬切)
(已忠信篤實是為道本聞者悚然有得進寶文閣直學士奉祠卒夑師事陸九淵每言人心與天地)
(一本精思以得之兢業以守之則與天地相似學者稱之曰潔齋先生後諡正獻)袁韶(字彦)
(淳鄞人父為郡小吏五十無子其妻資遣之往臨安置妾既得妾乃故趙知府女也家四川父歿家)
(貧故鬻女以為歸葬計即送還且盡以囊中貲與之明年妻遂生韶登淳熙進士為吳江丞蘇師旦)
(姻黨在吳江密以屬韶不聽改知桐廬擢臨安府尹並有惠政紹定初拜參知政事胡夢昱論濟王)
(事當遠竄韶獨以夢昱無罪不肯署文書李全叛韶力言於史彌遠乃討之卒以言羆奉祠卒贈太)
(師越國公)樓鑰(字大防鄞人隆興進士歷知温州光宗時擢起居郎兼中書舍人繳奏無所迴)
(避禁中或私請上曰樓舍人朕亦憚之不如且已遷給事中乞正太祖東嚮之位朱子以論事忤韓)
(侂冑除職與郡鑰請還講筵不報彭龜年攻侂冑出知外郡鑰奏留不得尋告老侂冑誅起翰林學)
(士歷同知樞密院𠫭知政事卒贈少師諡宣獻鑰文辭精博自號攻媿主人有集百二十卷)史
彌鞏(字南叔鄞人彌遠從弟好學強記紹興中入太學彌遠柄國淹抑十載嘉定十年始登進)
(士嘉熙元年都城火彌鞏應詔上書謂修省之未至者有五出提點江東刑獄累著政績官至直文)
(華閣知婺州奉祠歸真德秀嘗曰史南叔不登宗衮之門者三十年未仕則為其寄理已仕則為其)
(排擯皭然不污有如此)袁甫(字廣微燮之子嘉定進士為校書郎輪對皆深切時政出通判)
(湖州歷知徽州衢州提舉江東常平前後持節江東五年所全活不可數計除中書舍人繳奏不擿)
(苛小時相鄭清之以國用不足行履畝之今甫極論其害帝為惻然累遷吏部侍郎條上十事至為)
(詳明權兵部尚書卒諡正肅)史璟卿(鄞人嵩之從子嘗以書諫嵩之謂異日國史載之不)
(得齒于趙普勲臣之列而厠于蔡京亂臣之後為今之計莫若盡去在幕之羣小悉召在野之君子)
(庶幾失之東隅收之桑榆居無何璟卿暴卒相傳嵩之致毒云)應㒡(字之道昌國人嘉定進士)
(為祕書郎請早建太子入對帝問星變請修實德以答天戒又問藏書㒡請訪先儒解經注史因及)
(程迥張根所著書皆有益世教遷起居舍人直學士院一夕詔㒡草詔夜四鼔五制皆就帝奇其才)
(累拜𠫭知政事)陳塤(字和仲鄞人登嘉定進士師事楊簡理宗即位詔求言塤上封事直聲著)
(天下累遷太常博士與舅史彌遠不合通判嘉興彌遠卒召為樞密院編修官入對首言天下安危)
(在宰相次言内廷當嚴宦官之禁外廷當嚴臺諫之選忌者陰中之出知衢州提點浙西刑獄後遷)
(國子司業罷歸塤輕才急義明白洞達一言之出終身可復子蒙年十八上書萬言論國事為太府)
(寺主簿入對極言賈似道為相國政闕失官至淮東總領)趙逢龍(字應甫鄞人嘉定進士理)
(宗時歷知州郡居官自常奉外一介不取究心荒政以羨餘為平糶本遷宗正少卿兼侍講凡道德)
(性命之藴禮樂刑政之事縷縷為上開陳疏奏甚衆稿悉焚棄家居講道四方從游者皆為鉅公名)
(士寡嗜慾泊然不知富貴之味或問何以裕後笑曰吾憂子孫學行不進不患其飢寒也)趙善
湘(字清臣濮安慤王五世孫徙居眀州登慶元進士紹定中李全犯淮東善湘以江淮制置使屢)
(建討逆復城之功淳祐二年進觀文殿學士致仕所著周易約說或問洪範統論中庸約說大學解)
(論語大意孟子解春秋三傳通議等書)張虙(宇子宓慈谿人慶元進士為大學生輪對言立)
(國有大經人主當以靜制天下之動帝嘉納焉遷國子博士以亢旱上疏語皆切直歷著作佐郎陳)
(邊事二病出知南康有惠政端平初召為國子司業兼侍講以禮記月令進讀分為十二卷乞按月)
(觀之官至國子祭酒卒諡文靖)孫萝觀(字守叔慈谿人寶慶進士歷知寕國府遷司農少卿)
(輪對言今内外之臣恃陛下以各遂其私而陛下獨無一可恃可為寒心次論郡國當為斯民計朝)
(廷當為郡國計帝善其言進起居郎抗論益切以集英殿修撰知建寕府卒官夢觀退然若不勝衣)
(然義所當為奮往直前其居敗屋數間布衣蔬食而重名節云)吳從龍(字子雲奉化人官建)
(康府統制紹定初李全犯揚州從龍為先鋒赴敵援絶被擒使至泰州城下誘降從龍大呼曰我統)
(制吳從龍也馬中矢被執至此揚州無恙泰州城堅宜死守賊怒寸磔之詔襃其忠立祠祀之)黃
鏞(字天與咸淳中舉進士元兵至被執不屈舉家十七人皆死)史蒙卿(字景王彌鞏孫)
(舉咸淳進士歷江陰教授遂不仕淹博著書時四明之學皆主象山表章朱子之學者自蒙卿始晚)
(年設教于鄉人稱為果齋先生)張漢英(奉化人幼聘吕氏女及請期吕以女雙瞽辭漢英曰)
(聘時無恙而今喪明命也遂娶之咸淳初守樊城元兵至被圍四年援絶城陷終不屈死之)︹元︺
臧萝解(慶元人宋末進士至元中授海寕知州副使王慶之薦其才德兼備屬江陰飢江浙)
(行省委夢解賑之所活四萬五千餘人擢廣西肅政廉訪副使改江西浙東除湖南宣慰副使致仕)
(夢解博學洽聞為時名儒敏于政事其操守尤介特)童金(字子丹慈谿人至元閒以才能薦授)
(進義副尉歲督海運秩滿扁所居曰一閒築隄浚澤興水利于鄉築室百餘楹為義塾置田四頃延)
(師淑來學又割田二頃給貧不能養死不能歛者大德中歲飢發積以貸全活無算詔旌其門)戴
表元(字帥初奉化人七歲學古詩文多奇語稍長從里師習詞賦輒棄刁肯為宋咸淳中登進)
(士乙科教授建寕大德閒拜信州教授調婺州以疾辭初表元閔宋季文章萎薾已甚慨然以振起)
(斯文為己任時四明王應麟天台舒岳祥並以文章師表一代表元皆從受業至元大德閒東南以)
(文章大家名重一時者惟表元而已所著有剡源集)袁桷(字伯長韶之曾孫為童子時已著聲)
(大德初已薦為翰林檢閱官時初建南郊桷進十議禮官推其博多采用之累遷侍講學士桷左詞)
(林朝廷制册多出其手所著有易學春秋說清容居士集卒諡文靖)程端禮(字敬叔慶元人)
(幼潁悟純篤十五歲能記誦六經暁析大義慶元自宋季皆尊尚陸九淵之學而朱氏學不行于慶)
(元端禮獨從史蒙卿遊傳朱子明體達用之旨學者及門甚衆所著讀書工程國子監取以頒示羣)
(邑教官仕為衢州路教授弟端學字時叔至治進士歷國子助教動有師法著有春秋本義三傅辨)
(疑春秋或問等書)俞述祖(字紹芳象山人為沔陽州推官至正十二年蘄黃賊迫州境述)
(祖領兵民守淥水洪并力禦之城陷為賊所執械至其偽主徐壽輝所誘之降述祖罵不輟壽輝怒)
(支解之事聞追贈象山縣男)史公珽(字搢叟鄞人學通諸經尤稽易理隱居教授者數十)
(年程端學薦主甬東書院棄去寄興吟咏廣平李堯民七喪不舉公珽傾槖賙之自號蓬廬處士)
陳桱(字學經奉化人官至翰林學士祖著宋時知台州常本綱目撰書紀歷代之統桱思宏前)
(業乃續成二百卷上自盤古迄有宋比事較義紀年師司馬公補遺書法師朱文公綱目名曰通鑑)
(續編行世)︹明︺桂彦良(名德以字行慈谿人元末為平江教授洪武初徵授太子正字每顧)
(問對必以正帝嘗曰江南大儒惟卿一人遷晉王府右傅製格心圖獻王改右長史朝京師上太平)
(十二策帝歎為通達事體有禆治道告歸卒)傅恕(字如心鄞人學通經史洪武二年詣闕陳)
(治道十二策太祖嘉納之命修元史事竣授博野知縣後坐累死同郡鄭真字千之亦有文名洪武)
(初舉鄉試第一入見賊詩稱旨除廣信教授自號榮陽外史)烏斯道(字繼善慈谿人與兄)
(本良俱有學行洪武中斯道以薦授石龍知縣調水新坐事謫役定遠放還卒上詩古文兼精書法)
(所著有秋吟稿春草齋集子熙亦善詩吝)錢唐(字維明象山人博學敦行洪武初舉明經對策)
(稱旨特拜刑部尚書時詔孔廟釋奠止行于曲阜天下不必通祀唐上疏力爭帝覽孟子至草芥寇)
(讐語議罷其配享詔有諫者以大不敬諭唐抗疏入諫言臣為孟子死死有餘榮帝鑒其誠懇不之)
(罪其後配享旋復唐為人強直敢諫終以忤旨謫壽州卒)陶垕仲(初名鑄以字行鄞人洪武)
(中以國子生擢御史尚氣敢言劾刑部尚書開濟濟坐誅直聲動天下擢福建按察司至即誅贓吏)
(數十人興學勸士撫恤軍民為人清介自持祿入悉以贍賓客未幾卒官)李孝濂(鄞人與弟)
(悌濂忠濂並著孝友洪武初父仕開以督造戰艦不中程將執送刑部孝濂悌廉爭請代往有司遂)
(囚孝濂去罰令築城期年赦歸仕開復以充賦長米耗論死忠濂荷械請代竟戊遼東以殁永樂中)
(孝濂舉明經為纂圖志總裁所著有中林集通鑑考證諸書)戴德彝(字邦倫奉化人洪武)
(時以廷試第三人授編修遷侍講尋改御史建文時改左拾遺靖難兵起與方孝孺黃觀輩日夕謀)
(兵事燕王即位不屈死福王時贈太常卿謚毅直本朝乾隆四十一年賜諡節愍)劉
樸(字維素慈谿人洪武末由太學生授獲鹿知縣靖難師南下井陘平山諸邑望風降附樸抗節)
(不屈死之又張安國定海人建文朝為工部郎靖難師起妥國乘舟入太湖聞金陵陷遂與其姜鑿)
(舟自沈)向朴(字遵博慈谿人力學養親洪武末以人材召見授獻縣知縣靖難師起縣無城)
(郭朴集民兵與燕將潭淵戰被執懷印死福王時贈太僕少鄊諡惠莊本朝乾隆四十一年)
(賜諡節愍)梁田玉(定海人與族人良玉良用中節三人俱同仕違文朝會燕兵入京田)
(玉官郎中髠髮為沙門遁去良玉官中書舍人變姓名踰嶺至海南市肆賣樂以老良用去為舟師)
(死於水中節素好讀老子太元經入山為道士本朝乾隆四十一年俱賜入祀忠義祠)
萬鍾(字榮祿其先定遠人父斌字文質太祖時以功遷龍驤衛千戶從征沙漠戰阿魯渾河陷)
(陣死鍾襲職累功遷寕波䘙指揮僉事遂為鄞人建文中拒燕師戰死于大興花園子武字世忠襲)
(父職永樂六年從征交趾戰于檀舍江力竭而死弟文字世學嗣兄職率舟師禦倭獲其巨盤夜次)
(桃渚遇風溺死萬氏祖孫父子並死王事時稱四忠)俞士吉(字用貞象山人洪武末舉于鄉)
(授兖州訓導建文時陳時政十餘事擢御史出按湖廣辨釋疑獄風紀肅然成祖即位擢左僉都御)
(史督浙西農政奏除湖州逋賦六十萬石偕夏原吉治水蘇松有勞績終南京刑部侍郎)袁珙
(字廷玉鄞人好學能詩嘗游海外落伽山遇異僧授以相術相人多奇中姚廣孝薦于燕王永樂初)
(官太常寺丞為人孝友端厚待族黨有恩自號柳莊居士子忠徹傳其術後官至尚寶少卿)金
華(宇宗實鄞人負志節弟忠為燕王府紀善守通州有功欲推恩官之辭不就從居東湖忠卒召)
(賜金綺伏闕辭謝曰臣野人不敢用此成祖目為迂叟放還里中稱白雲先生忠以善卜從燕王起)
(兵由紀善累官兵部尚書帝初以高煦扈從有功欲立為太子謀已定獨忠力爭于是立世子為皇)
(太子命忠為輔導官兼詹事府事卒諡忠襄)應履平(字錫祥奉化人建文進士歷吏部郎)
(中常德知府宣德初擢貴州按察使所至祛除奸蠧吏畏民服終雲南左布政使)陳本深
(字有源鄞人永樂初由鄉舉授刑部主事遷員外郎擢知吉安府豪強巨猾誅翦殆盡久之郡中無)
(事民恥爭訟前後守吉安十八年請老歸)陳敬宗(字光世慈谿人永樂進士選庶吉士歷侍)
(講宣德初轉南京國子監司業遷祭酒方嚴肅下與北祭酒李時勉齊名時稱為南陳北李考滿入)
(京王振慕其名欲招致之終不可得見以故在太學十七年不調景泰初致仕卒贈禮部侍郎謚文)
(定)陳憲(字廷章定海人永樂進士擢御史廵按湖廣江西風紀肅然吉安千戸臧清貪淫不)
(法按其罪械送京師久之憲坐累下獄時清同在夜竊至憲所遭毆辱忿恨死一日宣宗問侍臣聞)
(御史陳憲能持身振綱紀今妥在左右以實對遂磔清于市)黃潤玉(字孟清鄞人少有至)
(性永樂初徙南方富民實北京潤玉請代父行官少之對曰父去日益老兒去日益長官異其言許)
(之既至築室治圃粥蔬自給間輒力學舉順天鄉試授建昌府學訓導以薦擢御史出按湖廣歷廣)
(西僉事提督學政所至有聲後謫含山知縣以年老歸其學以程朱為宗所著有儀禮戴禮記附注)
(書經補註學庸通旨等學者稱南山先生)陸瑜(字廷玉鄞人宣德進士正統中以刑部員外郎)
(錄囚南畿出重囚三百餘人輕罪減免者又千餘人歷山東布政使天順二年徵拜刑部尚書以明)
(允稱卒贈太子少保諡康僖)竺淵(奉化人宣德進士正統時為刑部主事會葉宗留陳鑑湖)
(等為亂流入福安擢淵福建𠫭議往撫諭之淵率衆禦賊被執罵賊死)張瑭(字廷玉慈谿人)
(正統進士為刑部主事同邑包良玉字克忠亦正統進士授禮科給事中英宗北征俱扈蹕死土木)
(之難)王來(字原之慈谿人宣德初以會試乙榜授新建教諭擢御史巡按蘇松常鎮四府數抑)
(巨璫帝稱其賢正統時歷山西𠫭政河南布政使景泰初以右副都御史總督貴州軍務平叛苗有)
(功進南京工部尚書陳時政十二事于曹司積弊多所釐正)劉煒(字有融慈谿人正統進士)
(為南京刑科都給事中景泰四年戶部以邊儲不足奏令罷退官輸未二十石給之誥敕煒抗疏止)
(之都督黃&KR0939;以易儲議得帝眷奏求武清縣地煒劾&KR0939;怙寵妄干請眀正其罪直聲振中外天順初)
(出為雲南𠫭政改廣東會大軍征兩廣以勞瘁卒于官)姚堂(字彦容慈谿人正統進士累遷)
(工部郎中有清操歷知廣信蘇州鎮江三府終廣東𠫭政長于政事所在著聲績尤措意學校養老)
(恤孤襃顯名德三郡皆有遺愛)豐慶(字文慶鄞人正統進士授給事中諫景帝南城及易儲事)
(言甚剴切詔繫獄七年英宗復辟復官累遷布政使以清節著)楊守陳(字維新鄞人祖範有)
(學行守陳受教作致知力行持正三銘登景泰進士選庶吉士授編修歷侍講學士官五品十六年)
(泊然退處孝宗初由少詹事擢吏部右侍郎極言經筵常朝不宜祗循故事百官題奏不宜付内臣)
(調旨批答願遵祖宗舊制開大小經筵日再御朝以親庶政接羣臣帝深嘉納後復午朝召大臣畫)
(議政事由守陳啟之也守陳學術純粹操行潔白諸經皆有論著為一時詞臣之冠卒贈禮部尚書)
(諡文懿)王淮(字柏源慈谿人與劉溥湯允勣等為景泰十才子之一嘗與允勣遇於湖州慈)
(感寺徵青陵臺事淮歷歷口誦無所遺允勣大歎服語人曰真行祕書也好作長歌下筆輒數十韻)
(造語奇麗擅名江淮閒有大塊集)毛宏(字士廣鄞人天順初進士授刑科給事中憲宗頗事)
(逸游宏偕同官切諫乞日御經筵講求正學慈慤太后崩詔別葬宏等抗疏諫復合諸臣伏哭文華)
(門竟得如禮在垣中多所論列聲振朝宁帝頗厭苦之而宏慷慨議論無所屈三遷至都給事中卒)
(同縣章鎰字元益成化進士選庶吉士歷兵科都給事中彈劾無所避與宏齊名)楊守阯
(字維立守陳弟成化初鄉試第一入國學祭酒邢讓下獄率六館生伏闕訟冤十四年進士及第授)
(編修宏治初修憲宗實錄歷侍講學士遷南京吏部右侍郎常署兵部陳時弊五事武宗立加尚書)
(致仕卒贈太子少保守阯博極羣書師事兄守陳學行相埓)楊守隨(字維貞守陳從弟成)
(化進士授御史巡按江西所至以風采見憚嘗疏陳六事言郕王削平禍亂功甚大殁諡以戾人心)
(不平亟宜改易又因災異陳九事擢應天府丞尋以李孜省譖坐貶宏治中㦄工部尚書掌大埋寺)
(遇事持法不撓武宗立八黨弄朝守隨與戶部尚書韓丈等伏闕力爭文等既逐守隨獨上章極論)
(攻劉瑾尤甚瑾甚銜之致仕歸瑾憾未釋逮繫獄除名瑾誅復官卒贈太子少保諡康簡從弟守隅)
(由進士歷官江西參政有政績瑾惡守隨并罷守隅官後起官終廣西布政使)屠滽(字朝宗鄞)
(人成化進士宏治中歷右都御史總督兩廣討猺賊有功召掌院事疏陳時弊十二事多見採納轉)
(吏部尚書武宗初劉瑾誣劉大夏往事為罪欲置之死滽執不從遂得減論以忤瑾歸卒諡襄惠)
朱瑄(字廷璧鄞人成化進士授工部主事督通州倉櫂稅蕪湖羨入皆無所私以兵部郎中分)
(賑鳳翔活飢民萬數歷河南𠫭議𠫭政布政司遷副都御史廵撫江南并著聲績生平不言財利歸)
(之日饔飱不給)張昺(字仲明慈谿人成化進士知鉛山縣多異政擢南京御史宏治初偕同官)
(極言時政劾大學士劉吉䓁十餘人奉命閱軍因忤守備中官蔣琮調南京通政使經歷用薦遷四)
(川僉事進副使烕惠并著引疾歸環堵蕭然擁經史自娛炊烟屢絶處之澹如也及卒舍殮不具知)
(縣丁洪為經紀其喪)孫紘(字文冕鄞人成化進士歷南京御史劾大監郭鏞擅遊禁地鏞愬于)
(帝會姜綰以劾中官蔣琮被貶紘坐謫膠州判官遷廣德知州卒官紘少貧傭書市肉以養母既通)
(籍終身不肉食)周津(字文濟慈谿人成化進士授行人擢南京御史監龍江瓦屑二榷務守備)
(中官蔣琮求一見為治具邀之不可得遷九江知府調瑞州皆有惠政終廣東左布政使)楊子
器(字名父慈谿人成化進士知崑山高平常熟皆有實政擢吏部考功主事陳邊務十二事兵部)
(尚書劉大夏深善其言時孝宗大開言路子器數有建白多見施行正德初歷騐封郎中劉瑾以張)
(綵言移貯部籍于千步廊獨子器爭之自是累朝典制惟驗封考切二司猶存一二遷湖廣𠫭議河)
(南𠫭政屢著禦賊功仕終布政使)楊茂元(字志仁守陳子成化進士歷刑部郎中出為湖)
(廣副使改山東宏治時河決張秋茂元乞召還中官李興平江伯陳銳而專委劉大夏治之興銳連)
(章劾茂元逮付詔獄父老遮路愬會言者交論救謫長沙同知久之遷廣西𠫭政正德中劉瑾索賄)
(不予勒致仕瑾誅起官終刑部侍郎弟茂仁字志道成化進士歷刑部郎中按治中官梁圯之罪終)
(四川按察使)余濬(慈谿人成化進士歷南京御史宏治初疏請永除納粟入監令又言浙江)
(鎮守中官張慶廣東鎮守中官韋眷皆貪虐恣睢乞召還論罪因薦王恕馬文升等可任吏部内閣)
(已為中官蔣琮所搆貶平度州判官)姚鏌(字英之慈谿人宏治進士歷廣西提學僉事方興文)
(教遷福建副使改督學政歷貴州按察使皆有聲擢右副都御史廵撫延綏撫循有方軍政大飭嘉)
(靖五年以右都御史提督兩廣軍務討岑猛大破之進左都御史為霍韜方獻夫所排落職尋復起)
(兵部尚書總制三邊軍務鏌辭乃罷子淶嘉靖初殿試第一授修撰爭大禮廷杖召修明倫大典懇)
(辭不與累官侍讀學士)豐熙(字原學鄞人宏治殿試第二授編修遷諭德以不附劉瑾出掌)
(南京翰林院事世宗即位進翰林學士大禮議起熙偕禮官數力爭及將上恭穆獻皇帝謚冊熙等)
(又杭疏諫已而相率伏哭左順門帝震怒盡錄諸臣為首者于是熙等八人並下詔獄掠治復杖之)
(闕廷戍福建鎮海衛更大赦不原熙處之恬然日以讀書為事竟卒于戍所隆慶初贈官賜卹)聞
淵(字靜中鄞人宏治進士授刑部主事嘉靖中累遷南京刑部尚書每視爰書至夜分不休曰恐)
(少年吏深文入人罪也尋改北進吏部尚書嚴嵩殺夏言勢益横侵部權淵獨不為屈乞歸淵居官)
(始終一節卒贈少保諡莊簡)張邦奇(字常甫鄞人宏治進士選庶吉士授檢討出為湖廣)
(提學副使嘉靖初歷南京祭酒以身為教規條整肅累擢史部右侍即掌部事推轂善類人不可干)
(以私帝屢欲用邦奇尚書為武定侯郭勲大學士李時所沮後遷南京兵部尚書卒贈太子太保諡)
(文定邦奇性篤孝以養親故屢起輒退學以程朱為宗躬修刀踐不少懈所著有學庸傳五經說粹)
(然一出於正)王渙(字時霖象山人宏治進士由長樂知縣擢御史正德初條上應天要道五)
(事語多斥宦官出視山海關都御史劉宇承劉瑾指劾之下詔獄予杖斥為民瑾誅復官致仕子梃)
(嘉靖進士為工部員外時大工繁興議添雇役梃力請獲羆歷官湖廣𠫭政)汪玉(字汝成鄞)
(人正德進士歷湖廣僉事分廵辰沅地僻少文建書院明山麓聚生徒誦習延遷謫御史周廣教之)
(再擢郴桂兵備副使討平大盜王廷簡嘉靖中累進右僉都御史廵撫順天乞歸玉剛介廉直與同)
(里聞淵張邦奇余本稱甬上四君子)王應鵬(字天字鄞人正德進士知嘉定縣以廉幹稱擢)
(御史諫武宗微行中官劉允迎佛烏斯藏又極陳其妄直聲大著累遷僉都御史廵撫畿内山西嘉)
(靖中進左副都御史上言當今國事未定人心未一綜覈之嚴翻成操切時以為至論而帝深銜之)
(尋攝院事條上職掌禮儀九十五事方欲有所建樹帝摘其微誤斥之士論惜焉)余本(字子)
(華鄞人正德中進士及第授編修乾清宫災應詔陳時事言皆剴切出為廣東提學副使以正風俗)
(作人才為己任嘉靖時為山東副使終南京通政本清修實踐篤信正蒙立言制行一以張子為法)
(所著有皇極釋義禮記拾遺周禮考誤春秋傳義孝經刊誤諸書)馮涇(字伯清慈谿人正德)
(進士武宗南廵偕同官伏闕諫罰跪午門外日復廷杖創重死家貧不能還喪世宗立詔有司厚恤)
(其家)葉應驄(字肅卿鄞人正德進士授刑部主事偕同官諫南廵予杖嘉靖初歷郎中伏闕)
(爭大禮再下獄廷杖勘奸人陳洸獄奏其罪狀忤桂萼已遷吉安知府萼益用事反洸獄謫應驄戍)
(遼東後赦歸復冠帶應驄敦行誼好著書數更患難其慷慨至老不挫)屠僑(字安卿滽再從)
(子正德進士授御史廵視居庸諸關武宗遣中官李嵩等捕虎豹僑刀言不可世宗時累官兩京刑)
(部尚書改左都御史僑遍歷中外咸著聲績卒贈少保諡簡肅)楊言(字惟仁鄞人正德進士嘉)
(靖四年擢禮科給事中甫數日即上章歷指時政得失忤旨切責奸人何淵請建世室言抗章爭之)
(張璁以特旨拜兵部侍郎言極陳其不可千戶王䢴奇借哈密事搆楊廷和彭澤言獨力辨其誣帝)
(怒收繫親鞫于午門備極五毒無撓詞謫宿州判官稍遷溧陽知縣歷南京吏部郎中再謫知夷陵)
(終湖黃𠫭議所至著聲績)孫懋(字德夫慈谿人正德進士歷南京吏科給事中請罷遊畋射獵)
(復御朝常儀還久留邊兵汰錦衣冗官又言江彬梟桀儉邪為宗社憂乞置重典不報駕幸南京懋)
(&KR1908;請北還并急定平宸濠功賞皆不省世宗即位疏薦建言貶謫諸臣周廣范輅等皆召用已又乞)
(倣宋文彦博故事起大學士謝遷尚書韓文帝不能用出為廣東𠫭議終應天府尹卒贈右副都御)
(史)黃宗明(字誠甫鄞人正德進士歷南京兵部員外郎從王守仁論學宸濠反上防江三)
(策武宗南征杭疏力諫嘉靖中累擢兵部右侍郎編修楊名以劾汪鋐下獄宗明論救忤旨謫官尋)
(召起終禮部侍郎)劉世龍(字允卿慈谿人正德進士嘉靖初為南京兵部主事太廟炎應)
(詔陳三事一杜謟諛以正風俗二廣容納以開言路三慎舉動以存大體多指斤言禮諸臣帝怒械)
(至京下詔獄廷杖八十死而復甦斥為民穆宗登極錄用先朝忠諫以老辭詔進尚寶寺少卿致仕)
(世龍家居五十年自養親一肉外蔬食終身卒之日族人為治衣冠葬之)王鈁(字子宣奉化人)
(嘉靖初進士授工部主事榷税荆州課足輒弛以利商歷邵武知府為政簡靜御史以廉吏薦擢福)
(建鹽運使累遷廵撫南贛諸府提督兩廣軍務數有功仕至南京工部尚書卒贈太子太保諡恭簡)
劉安(字汝勉慈谿人嘉靖進士擢御史時政尚綜覈臣下救過不給安疏諫帝怒逮赴錦衣衛)
(拷訊謫餘干典史後歷鳳陽知府治行卓異賜三品服安有清操居官布衣蔬食如未仕時)陳
束(字約之鄞人生而聰慧絶倫好讀古書登嘉靖進士授禮部主事復改編修與王慎中唐順之)
(輩詩文齊名有嘉靖八才子之稱束出張璁霍韜門不肯親附歲時上壽望門投刺輒馳馬過之爲)
(所惡出爲廣東僉事分廵辰沅治有聲改湖南提學副使尋卒所傳有後岡集妻董氏會稽董玘女)
(亦能詩)陸銓(字選之鄞人嘉靖進士除刑部主事與弟編修釴爭大禮并廷杖繫獄後累官)
(廣西布政使鈛字舉之正德中廷試第二終山東提學副使兄弟皆以文章知名于世)范欽
(字堯卿鄞人嘉靖進士知隨州升工部員外郎忤武定侯郭勲譖于上杖之出知袁州嚴世蕃欲取)
(宣化公宇欽不許巡撫南贛汀漳諸郡擒劇寇李之彪又擒大盜馮天爵升兵部右侍郎卒欽博雅)
(好古聚書天一閣至數萬卷多秘本爲四明藏書家第一)顔鯨(字應雷慈谿人嘉靖進士擢御)
(史巡視倉場論殺奸人馬漢上漕政便宜六事出按河南發伊王典楧十大罪王坐廢兩河人鼓舞)
(相慶錦衣衛校尉爲民害列侯使王府道路驛騷王府内官進奉駕龍舟所過恣横皆以鯨言得裁)
(抑改幾輔學政以劾都督朱希孝忤旨謫安仁典史隆慶中累遷山東𠫭議改行太㒒卿忤高拱落)
(職萬歷中以湖廣副使致仕)向叙(字叔禮慈谿諸生嘉靖中倭亂掖母出避遇賊踣叙而斫)
(其母叙急起抱母頸大呼乞以身代賊遂殺叙母獲全事聞旌表)杜槐(字茂鄉慈鷄人倜儻)
(任俠嘉靖中倭寇境縣僉其父文明爲部長令團結鄉勇槐傷父老以身任之數敗倭副使劉起宗)
(因委槐守餘姚慈谿定海遇倭定海之白沙一日戰十三合斬三十餘人馘一酋身被數創墮馬死)
(文明擊倭鳴鶴場斬酋一人倭驚遁稱爲杜將軍無何追至奉化楓樹嶺戰殁詔贈府經歷贈槐光)
(祿丞建祠并祀)邱緒(字繼先鄞人數歲生母黃爲嫡母余所逐適他所不復聞問者二十年及)
(緒長事余至孝余感動臨殁語之故遂决意尋母一夕夢神告曰若母在台州金鰲寺前因至台遍)
(覓始遇焉遂奉母歸孝飬備至嘉靖中旌表)張謙(字子受慈谿人嘉靖進士授刑部主事治)
(建昌侯張延齡獄忤旨下詔獄謫揭陽典史累遷大名知府治行為幾輔最歷福建副使廣西𠫭政)
(皆有討賊功以按察使致仕歸謙學得之鄒守益踐履平實處燕室肅若朝廟鄉里多化焉及卒皆)
(巷哭為罷市)劉士逵(字伯鴻慈谿人嘉靖進士歷御史出按近畿劾中官嚴綬等不法又)
(劾吏部尚書許纘因備摘六部賄濫之弊帝怒斥為臨淮知縣終襄府長史)萬表(字民望襲)
(寕波衛指揮僉事中嘉靖中武科累擢署都督僉事充漕運總兵官僉書南京中府督漕久國計絀)
(贏河溝通塞靡不曉暢嘗具疏極陳本折通融為國長利又欲開河北山東圻内荒地重農薄賦為)
(漸減歲漕之地識者皆韙其言表將家子通經術熟先朝典故武臣中有儒學者表為著子達甫廣)
(東𠫭將孫邦孚福建總兵皆名將)沈明臣(字嘉則鄞人工詩文與徐渭同入胡宗憲幕負)
(崖岸以侃直見禮宗憲嘗宴將士爛柯山上酒酣樂作請為鐃歌十章明臣援筆立就宗憲起將其)
(䰅曰何物沈生雄快乃爾有豐對樓詩四千餘首同邑吕時臣亦工詩為人貞介廉潔所著有甬東)
(野人稿)趙參魯(字宗傳鄞人隆慶進士選庶吉士授給事中抗直敢言為中官馮保所譖)
(謫高安典史累擢右副都御史廵撫福建遷吏部侍郎與尚書陳有年郎中顧憲成同志銓敘仕路)
(一清日本封貢議起參魯持不可因著東封三議辨利害甚悉後封事卒不成終南京刑部尚書卒)
(諡端簡)李橒(字長孺鄞人萬歷進士擢御史累遷僉都御史廵撫貴州苗酋安邦彦與川酋)
(奢崇明為姻黨橒知其必亂屢請增兵益餉不從尋被劾乞休而崇明反重慶䧟遵義貴陽大震遂)
(留視事與御史史氶安提學僉事劉錫元等援四川屢捷會邦彦亦反貴州被圍橒力為守禦賊屢)
(攻不能克大小七十餘戰城中人相食感橒忠義堅守無二心圍八月援兵至乃解去官歸進兵部)
(侍郎卒諡忠毅)屠隆(字緯真鄞人生有異才落筆數千言立就舉萬歷進士除潁上知縣調繁)
(青浦時招名士飲酒賦詩縱遊九峯三泖而不廢吏事遷禮部主事罷歸家貧賣文為活詩文率不)
(經意一揮數紙有由拳白榆采真南遊諸集)姜應麟(字泰符慈谿人萬歷進士選庶吉士)
(授給事中時詔封鄭氏為皇貴妃應麟抗疏首爭且請建儲忤旨謫廣東典史量移餘干知縣父憂)
(歸家居二十年光宗即位起太僕少卿為魏忠贒之黨劾去)薛三才(字仲儒定海人萬歷)
(進士選庶吉士授兵科給事中數論邊事詆李成梁冒功欺罔遷禮科湖廣貢鮓不如制布政以下)
(俱貶官給事中張濤言事被謫三才并論救累官宣府廵撫薊遼保定總督召為兵部尚書卒諡恭)
(敏弟三省字魯叔萬歷進士由庶吉士累官禮部尚書忤魏忠贒落職崇禎時屢召起用堅辭不赴)
(卒諡文介)劉憲寵(字抑之慈谿人萬歷進士授吉妥推官治獄眀恕歷儀制司郎中帝將立)
(東宫復以冊寶未具傳諭易期舉朝駭愕憲寵急詣閣臣沈一貫封還大禮遂定泰昌改元遷太僕)
(卿引疾歸憲寵清介不附門戶魏忠贒指為東林削奪崇禎初復官)馮象臨(慈谿諸生天啟)
(中父任為工部主事邸舍火象臨凡三入火負父母弟妹出灼爛而死事聞賜旌)姜思睿
(字顓愚應麟從子少孤事母孝舉天啟進士崇禎初擢御史疏陳天下五大弊語極剴切先後劾輔)
(臣周延儒温體仁直聲大著出視河東鹽政代還乞歸卒)馮元颺(字爾唐慈谿人崇禎進士)
(授都水主事累遷蘇松兵備𠫭議與弟元颷並著直聲忤温禮仁謫山車鹽運判官官至右僉都御)
(史天津廵撫元飈字爾天啟進士歷官至兵部尚書)趙珽(字禹圭慈谿人崇禎進士歷知)
(南安侯官擢河間兵備僉事大兵臨城與知府顔孕紹等固守城破珽一門十四人悉被難贈太)
(僕卿又同縣御史楊文瓚主事屠獻宸員外郎任斗墟俱于本朝乾隆四十一年賜諡烈)
(愍)錢肅樂(字希聲鄞人崇禎進士知太倉州有政績進刑部員外郎以艱歸杭州破率士)
(民守寕波魯王航海肅樂卒于舟與同縣給事中董志安俱于本朝乾隆四十一年賜諡)
(忠節)高斗樞(字象光鄞人崇禎進士授刑部主事累遷長沙兵備臨藍賦起破湘潭圍長沙)
(斗樞擊走之分守鄖陽李自武來攻屢不克而退時湖南北十四郡皆陷獨鄖屹然存國變後還家)
(卒)陳良謨(字士亮鄞人崇禎進士援大埋府推官尋擢御史出按四川會流賊犯成都良)
(謨親督諸將戰敗之還朝後賊勢益迫良謨素有規畫俱格不行及京師陷乃正衣冠望闕再拜自)
(縊福王時贈太僕卿諡恭愍本朝順治聞賜諡恭潔其妾時氏同時殉節死)沈宸
荃(字友蓀慈谿人崇禎進士授行人福王時擢御史疏陳五事皆切時病又極論王士吉張晉彦)
(等失機罪出為蘇松兵備僉事後從魯王泛海遭風而殁本朝乾隆四十一年賜諡忠節)
(從弟履祥字其旋崇禎進士為侯官知縣死節台州山中)劉振之(字而強慈谿人性剛方敦)
(學行以名教自持崇禎中舉于鄉署東陽教諭遷鄢陵知縣流賊大至振之與典史杜邦舉集吏民)
(共守城陷索印不與縛置雪中三日夜罵不絶口亂刃交下乃死贈太僕少卿)李振珽(字詔)
(枋鄞人萬歷舉人知寶慶府獻賊忽以三萬騎薄城下遂陷&KR1256;被執不屈至衡江奮身投急浪中死)
(弟振&KR1256;同時被執與僕李六鳳周科徐彩并死于難又戴國柱字殿材慈谿人官總兵闖犯中州血)
(戰不支遂被害又陳值字行之慈谿人天津副總兵汴中流寇披猖危急請師值奉檄即行陷陣而)
(死又知縣王士思寕波人亦死賊難俱於本朝乾隆四十一年並賜諡烈愍)應時
盛(字泰宇慈谿人由諸生襲爵指揮同知累功至總兵蔡懋德廵撫山西調時盛鎮太原甲申闖)
(賊入太原城時盛扶懋德至三立祠解袍帶二繫梁左右懋德就左縊身輕不死時盛卸所衣鐵鎧)
(被其身懋德既死乃就左縊須臾氣絶本朝乾隆四十一年賜諡忠烈)張煌言
(字倉水鄞人崇禎甲午舉人魯王時授為東閣大學士金陵軍敗避居海中懸嶴為降卒執至軍門)
(勸降不從死之其子萬禩先三日死于鎮江本朝乾隆四十一年賜諡忠烈)黃嘉
寯(字仲籲鄞人崇禎中由思貢知開州奸民乘流寇之亂引土苗千餘破城嘉寯罵賊觸階而死)
(子近衮近扆俱殉焉又王恒言字仍默慈谿人崇禎舉人知滎陽縣流寇陷城脅降不屈死又鄞縣)
(人𠫭將袁斌營繕所所正戴仲明俱以死節于本朝乾隆四十一年賜諡節愍)謝于
宣(字宣子鄞人崇禎進士授行人闖賊破京師于宣慟哭投繯為僕從所解遂被執不屈以死又)
(婁文煥字象眀象山生員聞眀亡偏别親族拱坐海邊沙上上潮至隨水湧去越數日屍隨潮轉顔)
(色不變人驚神異本朝乾隆四十一年入忠義祠)周畏志(鄞人年少以氣節自高登崇禎)
(進士任江都知縣大兵破揚州從史可法死之本朝乾隆四十一年賜諡烈愍又同里)
(王纘爵任揚州同知亦同死本朝乾隆四十一年賜謚節愍)趙景麟(鄞縣諸生)
(聞紹興破整巾服懷所作文謁先聖赴泮池未死復投子江又定海貢生華夏偕妻陸氏寕波生員)
(馬之騆馬之駉定海千戶陳應鵾俱以死節本朝乾隆四十一年入祀忠義祠)
︹本朝︺王顯謨(字裕如慈谿人隸籍天津由拔貢授歸德府推官升漳州府同知順治九年鄭)
(成功入犯顯謨親率軍捍禦之力盡遂赴水死贈按察使副使)陳貞(字吉人鄞人為上饒縣丞)
(耿精忠亂貞走南昌平寇大將軍檄署廣昌縣暫駐南豐會賊衆來攻力屈被執囚於福州後遇害)
(贈按察仗司僉事同縣鮑瑞魁於康熙二年任鍾祥縣縣丞死流賊郝傜旗之難翁鳳翥任石門廵)
(檢康熙十四年耿逆黨陷饒州鳳翥率家丁巷戰力竭死之俱贈經歷又象山縣貢生謝逢亦遭耿)
(逆之亂被執不屈觸石死)王天才(鄞人為象山協右營千總康熙十三年與賊戰于毛頭洋)
(奮身前進手刃十七人後賊舟聚圍力戰不支赴海死)謝逢(字子荆象山人由貢生授知縣)
(罷官里居耿逆攻象山副將羅萬里叛降逢被執不屈賊擁至彭姥嶺乘間觸石死)陸崑(字華)
(星鄞人性篤孝順治己亥父為海寇所執將刃之崑奔救乞以身代遂遇害父得釋)李鄴嗣
(字杲堂鄞人嘗侍父病至嘔血數斗遂絶意仕進專事著述所撰古詩文詞百餘卷鄞人宗師之其)
(從兄弟文純之纘俱富著述人稱三李云)萬斯大(字充宗鄞人父泰明崇禎舉人以學行重)
(于鄉斯大邃於經學尤精春秋三禮所著學禮質疑儀禮商禮記偶箋周官辨非學春秋隨筆多先)
(儒所未發兄斯選字公擇躬行實學為劉宗周弟子弟斯同字季野書過目不忘年十四五徧讀父)
(所藏書尤精經史有明一代事實能默識不遺徐乾學纂禮書徐元文王鴻緒修明史皆咨之所著)
(凡三十種)史大成(字及超鄞人順治乙未進士廷試第一人援修撰歷官禮部侍郎有議裁)
(孝子節婦廩給者駮止之知貢舉嚴内外之防略苛細試歲貢不循具文得卷必首尾披閱聞者感)
(之卒賜祭葬)仇兆鼇(字滄柱鄞人爲諸生有聲名登康熙乙丑進士官編修累擢吏)
(部右侍郎引疾歸兆鼇少從黃宗義遊講切性命之學恬淡自安所著有四書說約杜詩詳注等書)
姜宸英(字西𬈑慈谿人遊京師用薦預修明史康熙丁丑廷試第三授編修時年已七十矣)
(宸英自少以古文知名中歲研精經學旁及諸史百家爲文必先立意而後下筆略無凝滯兼善書)
(法行草尤入妙所著有湛園文稿葦閒詩集)陳汝咸(字莘學鄞人父錫嘏字介眉康熙丙)
(辰進士官編修有文名汝咸登辛未進士選庶常改漳浦知縣捕海盜有功調南靖擢御史都御史)
(趙申喬薦其能遷通政𠫭議官至大理少卿同縣陳鴻績康熙舉人以知縣試康熙十八年博學宏)
(詞授檢討)黃斐(字雲襄鄞人康熙庚戌進士由翰林改御史疏劾廣平府知府某貪縱又疏糾)
(四川布政使家人之誣指良民爲盜者直聲振一時累官至左副都御史卒賜祭葬)邵
基(字學址鄞人康熙辛丑進士由編修改御史入直尚書房洊擢吏部侍郎請嚴懲屬員之誣)
(上官者出撫江蘇疏請支河汊港俱聽民挑又以孤貧銀米支給未均請均分而預給之又詳定州)
(縣交代章程及各衛飬廉數目部議俱允行卒賜祭葬)全祖望(鄞人學極博於書靡)
(不貫串以選貢入都與侍郎方苞論禮苞大異之乾隆元年舉博學鴻詞未試成進士改庶吉士散)
(館歸班外用遂歸主講蕺山端溪諸書院修南雷黃氏宋儒學案校水經注續選甬上耆舊詩著有)
(丙辰公車徵士小錄漢書地理志稽疑經史問答諸書)包幹鄭(鄞人乾隆三十八年旌)
(表孝子又慈谿縣孝子應允生錢秉虔並乾隆年間旌定海縣孝子慮長庚慈谿縣順孫張憲章)
(俱嘉慶年間旌)藍嘉瑛(定海人官龍門協副將嘉慶十一年追勦蔡牽至黑水洋遭風)
(漂至夷洋遇艇匪聚圍嘉瑛督兵力戰身受多傷陣殁同縣蔡得耀以守備擊賊於玉環洋殺獲首)
(夥多名擢遊擊尋以出洋捕賊遭風沈殁雲騎尉蔡興福千總施大發把總鄭金張大鯨外委李文)
(耀郁廷彪李永舉鄭國太嚴鎬周宏恩與鎮海劉成業官遊擊柯介錫官把總俱於嘉慶年間先後)
(擊賊於海洋力戰沈殁均議卹如例)
︹流寓︺︹宋︺祖域(建隆中由閩徙奉化仕至殿前司統制平居尚氣節樂施與歲飢發廪以賑全)
(活以千計里中子弟不能學者教之貧不能婚喪者助之既殁立廟宇以祀焉)鄭鍔(由福州徙)
(鄞躬孝友之行貫通經史登紹興三十年進士)︹元︺任士林(其先蜀綿竹人徙居奉化再世)
(义徙埼山幼潁敏六歲能屬文既長喪父廬墓讀書亹亶不倦後講道會稽至大初以薦授安定書)
(院山長有松鄉文集及中庸論語指要)丁鶴年(西域人年十七通詩書禮三經避地越江)
(上遂留四明或旅食海鄉為童子師或寓居僧舍賣藥自給慈谿縣尹陳林稱賢令四方士大夫多)
(依之鶴年居是邑數載未嘗覩其面)納顔(世居金山之西隨其兄宦游江浙卜居于鄞以能文)
(名尤長歌詩時浙人韓與玉能書王子充善古文納顔與二人偕至京師人目爲江東三絶以薦授)
(翰林院編修納顔舊作迺賢今改正)戴良(浦江人至正間儒學提舉嘗從定海泛海至登)
(萊欲歸擴廓軍元亡變姓名寓慈谿之花嶼湖十餘年眀太祖欲官之不屈死)︹明︺李善(東平)
(人父灝仕元爲三江巡檢遂家慈谿篤志問學處窮約簞瓢自樂居一室日吟哦其中人羨其所作)
(豪放目之曰小李白)
︹列女︺︹宋︺董八娜(鄞之通縣鄉建嶴人虎銜其大母女手拽虎尾祈以身代虎爲釋其大母)
(銜女以去時林栗侍親官其地嘗目覩之已而爲守以聞於朝祠祀之)︹元︺金氏女(鄞人)
(金良女名汝安父母多疾女侍飬維謹及筓里中大家爭求聘女謂父母老病兄弟支持門戶事朝)
(夕乏供養奈何舍去自是絶葷茹夜則焚香籲天祈親夀後父母俱年八十餘卒女居喪六年遂不)
(嫁鄉人稱其孝危素爲之傳其事)江文鑄妻范氏(名妙元奉化人年二十一歸于)
(江及門未合卺夫忽癎疾卒范曰我既入江氏之門即江氏婦也豈以夫亡有異志哉遂居夫家撫)
(諸姪江森江道如己子卒年九十五)程徐妻金氏(鄞人徐仕元爲兵部尚書至正末京)
(城破金氏謂女瓊曰汝父出捍城我三品命婦汝儒家女又進士妻義不可辱抱二歲子與瓊俱赴)
(井死)︹明︺楊貞女(慈谿人字鄭子淶洪武中子淶隨其父仲徽戍雲南楊年甫十六聞子淶)
(母老弟幼請子父母適鄭養姑以待子淶之返子淶竟卒於戍所楊與姑撫諸叔成立以夫從子孔)
(武爲嗣守貞五十餘年其後鄭煥妻張氏嫁未旬日夫亡守節鄭泰然妻嚴氏早寡苦節撫孤鄭栻)
(妻王氏事夫癎病中八年服勤勿怠夫亡後守節終身三人皆貞女夫族萬歷中知府題鄭氏節門)
(以比浦江鄭氏義門云)項氏(奉化戴德彝嫂德彝死建文之難項家居聞變度禍且族令闔)
(室逃去匿德彝二子山中毁戴氏族譜獨身留家收者至無所得械項至京榜掠備至終無一言戴)
(族遂全按浙江省志及府縣各志俱稱項係戴德祐妻德祐乃德彝之弟舊統志稱項為嫂疑誤)
(德彝偕兄德禮在都德祐往省之遂同被難德祐生二子長允珏五齡次允瑚三齡項在家聞變寄)
(與外家避匿後遇赦始挾歸撫訓成立則所云匿二子者乃德祐之子非德彝子也頃遇難時年二)
(十六又二十二年而卒事與統志所載稍異當係傳聞不同今附記于後以備𠫭考)陳佳妻
王氏(慈谿人許聘于陳而佳病其父母娶婦以慰之及門即入侍湯藥未幾佳卒氏年甫十七)
(姑張氏以未成禮勸之嫁氏不從姑乃使人邀其二弟諷之氏截髮毁容自誓姑終欲強之窘辱萬)
(狀氏終無怨言曰不逼嫁為婢亦甘也每夕寝處小姑牀下受卑溼遂得傴疾私自幸曰我知免矣)
(鞠從子梅為嗣教之業文成化初領鄉薦卒昌其家)張維妻凌氏(慈谿人宏治中維舉)
(於鄉而卒氏年二十五生子四歲亦卒因歸省其兄諷之改適遂終身不歸舅姑愍之曰吾二人景)
(逼矣爾年尚遠何以為活婦曰恥辱事重飢死甘之乃出簪珥為舅納妾果得子喜曰張氏不絶妄)
(後舅病瘋姑雙目瞽婦紡績供養二十年不衰)萬義姑(名義顓寕波衛指揮僉事萬鍾女兩)
(兄武文皆襲世膱戰死旁無期功之親繼母曹兩嫂陳氏吳氏皆盛年孀居吳遺腹僅六月姑旦暮)
(拜天哭告曰萬氏絶矣願天錫一男續忠臣後我天不嫁共撫之已果生男名曰全姑喜曰萬氏有)
(後矣乃與諸嫠共守名閥來聘皆謝絶之訓全讀書嗣職傳子禧孫椿皆奉姑訓惟謹年七十餘卒)
(姑之祖父先并死王事母及二嫂俱守貞姑更以義著鄉人稱為四忠三節一義之門)葉貞
女(定海人許聘慈谿翁姓父母殁遂育于翁翁家日落姑已殁舅待之如婢又以子幼欲鬻之羅)
(姓者女日夜哽咽一夕逸出門外投河死及晨得尸色如生衣服上下連結甚固)姜阿龍
妻桂氏(慈谿人嘉靖中倭寇至被逼不從絶裾赴池水死)竺欽妻陳氏(奉化)
(人嘉靖中倭寇至與夫扶姑攜女而逃至徐家渡賊漸逼氏度不能脱遂令夫負姑逸自抱女投水)
(死)傅烈女(定海昌國衛傅梓女年十七未字美姿容為倭所得女以石自破面流血塗地)
(賊怒磔之)王憲維妻邱氏(象山人嘉靖中漳賊劫西山入其家欲污之不從挺擊賊)
(中首賊以刃刺其腹而死)王仁益妻張氏(象山人嘉靖中島寇入城氏適歸省父為)
(賊所殺氏抱父尸痛哭賊欲犯之不從以刃脅之即奪賊刃自殺)沈氏六節婦(慈谿)
(人章氏沈祚妻周氏沈希曾妻馮氐沈信魁妻柴氏沈維瑞妻孟氏沈宏量妻孫氏沈琳妻里名沈)
(思橋近海族衆二千人多驍黠善鬭嘉靖中倭寇入數犯屢殲其魁賊深仇之一日賊大至沈氏豪)
(誓于衆共死守章亦誓于内曰男子死鬭婦人當死義無為賊辱衆婦皆聽命聚一樓以侍既而賊)
(入章先投河周與馮繼之柴自刃孟與孫為賊所得皆詈罵奪刃自刺死)茅氏女(慈谿人年)
(十四父母亡與兄嫂居其兄病痿值寇入嫂出奔呼之同行女曰吾室女也去將安之且俱出誰為)
(扶兄者賊縱火女扶兄避于空室火延至俱被焚死)陳氏(鄞縣人適于柴其夫蕩廢家業謀鬻)
(女陳聞大慟赴水死)陳襄妻倪氏(定海人適鄞縣諸生陳襄襄早喪氏力女紅養姑有)
(慕其姿者遣楳白姑氏煎沸&KR2266;自潰其面左目爆出又以烟煤塗傷處遂成惡狀媒見之驚走不敢)
(復言歷二十年姑卒哀慟不食死)甬上四烈婦(張氏錢塘人適鄞縣舉人楊文瓚明)
(亡文瓚與兄文琦友華夏屠獻宸俱坐死張幼鍼聯文瓚首棺殮畢題絶命詩自縊死文琦妻沈氏)
(夏繼妻陸氏皆自縊有司聞三婦死遣丐婦四人至獻宸家防其妻朱氏甚嚴朱陽為惟笑以接之)
(數日防者稍懈因謂之曰我將一浴汝儕可暫屏丐婦聽之遂合戸自盡時稱甬上四烈婦)
︹本朝︺趙文炳妻陳氏(鄞縣人順治己亥海寇入犯獲氏欲污之大罵賊斷其臂赴水)
(死又有應烈婦者鄞東鄊丐婦也海寇亂時避村廟中遇官兵欲污之力拒被殺)江貞女
(奉化人名金姑許字駱氏子駱病篤舅姑因迎氏入門駱已垂絶翌日卒氏即為行喪或曰爾未為)
(婦理得歸江何自苦氏曰入門即婦知行婦道而巳至八十始歸省年逾九十卒)胡氏二
烈婦(鎮海胡定隆妻應氏定慶妻楊氏娣姒也並遭寇掠加刃於腹脅之不從被殺)謝應
誥妻俞氏(鎮海人同郡媪避寇宋安嶺俞年最少寇至欲犯之氏抵死不屈以槊貫其胸)
(罵猶未己寇截其首懸竹杖而去)史登賢妻周氏(象山人少寡舅姑老子甫三歲)
(邑遇寇亂氏斷髮毁容佯為瘋疾以保身歲祲領賑粟以養舅姑而己啗糠籺又同縣錢拱妻林氏)
(俱雍正中旌表)王孝女(慈谿人名盧姐性至孝母殁柩在室夜半火起家人倉皇走女)
(往柩前哭呼救舁無應者火漸逼乃以身翼母棺遂焚死時年十七)羅秀吉妻鄭氏
(慈谿人年二十三而寡家貧無子母欲令改適氏曰有舅姑在代夫奉養職也己而舅姑相繼亡母)
(復迫之再三氏不為動一日母潛受聘財厲聲告鄭鄭佯如平常入夜密紉其衣及某氏輿至已扃)
(戶投繯死矣)沈三壽妻周氏(奉化人年十八夫病迎氏歸沈故流寓為傭家赤貧)
(氏典衣以供醫藥甫兩月夫亡父母與姑俱欲其改適氏不可其兄強之氏哭于夫墓歸著嫁時衣)
(闔戸自經)洪爾文妻史氏(鄞縣人適定海洪爾文爾文戚屬陳紹者豔氏色往來其)
(家一日爾文遠出夜半紹排闥入欲強之不從則以兩手扼其吭氏力脱呼救紹急取繩纏氏頸意)
(其怖死從之也氏拒益堅且大罵紹遂引䋲絶之有四子俱幼紹并殺之時康熙二十七年四月也)
(獄成紹磔誅氏被旌)楊承祖妻沈氏(鄞縣人夫亡守節同縣范琬友妻徐氏蒲)
(文貴妻陳氏生員舒再芬妻陳氏董明妻郭氏生員徐僑妻毛氏李愛球妻繆氏周應爵妻張氏潘)
(光捷妻陳氏潘光榮妻楊氏費國棟妻胡氏李愛玉妻江氏施公惠妻周氏胡起幡妻陳氏黃瑞妻)
(陳氏張明玉妻黃氏生員徐基妻陳氏谷簡臣妻高氏張起鳳妻周氏水大顯妻毛氏樂遜銳妻鍾)
(氏監生李昌授妻范氏李思杰妻項氏洪明任妻張氏鮑承哉妻聞氏生員吳世瑚妻俞氏俞世卿)
(妻馬氏錢懿綱妻周氏傅錫鉞妻林氏湯廷茂妻周氏監生鄭學夏妻何氏張貴妻王氏朱善增妻)
(周氏施廷梓妻吳氏鄭本賢妻沈氏蔣霱妻䔥氏鮑廷清妻鍾氏張瀛客要樓氏生員范鑄妻李氏)
(戚文才妻李氏杜啓才妻邵氏陳士俊妻舒氏貢生陳元肇妻倪氏李斐章妻載氏陳泰爵妻葉氏)
(沈越千妻劉氏武生徐元士妻李氏陸本洪妻盛氏趙周京妻胡氏陳袺妻唐氏張士暹妻陳氏孫)
(廷顯妻聞氏陳之和妻余氏趙濂妻屠氏蒲應文妻周氏張圖安妻鮑氏監生陳振玉妻黃氏朱士)
(奇妻沈氏張取新妻汪氏李敬義妻胡氏監生胡宗相妻孫氏孫藝妻董氏傅尚謙妻李氏張尚珍)
(妻范氏監生毛忠藎妻柳氏聞華章妻朱氏王揆妻陸氏應統成妻殷氏應德峻妻徐氏錢國定妻)
(金氏嚴立綱妻張氏張守元妻王氏錢美圭妻鮑氏樓慶雲妻周氏監生周云華妻金氏生員朱彪)
(妻柴氏韓繼梅妻曹氏生員張錫玠妻蔣氏林一通妻孫氏楊式林妻陳氏蕭國柱妻朱氏李德昌)
(妻王氏張國金妻凌氏劉逢良妻陳氏李世則妻徐氏生員毛忠楨妻馬氏洪振字妻萬氏孫美生)
(妻王氏殷時高妻柴氏陳僑妻顔氏張行仁妻邵氏周志佩妻姜氏夏廷武妻張氏王錫禮妻余氏)
(陳起岳妻黃氏鄭榮期妻崔氏林名遠妻楊氏方金侯妻徐氏俞朝保妻鄭氏董顯宗妻邱氏高承)
(義妻潘氏戎之發妻忻氏監生董至妻張氏王之階妻李氏陳道源妻王氏曹志德妻邱氏監生張)
(吉隆妻金氏王日燏妻厲氏生員萬敷前妻傅氏范永清妻宋氏王聖美妻周氏監生陳自得妻林)
(氏朱富公妻徐氏毛錦柱妻傅氏王鳴皋妻侯氏周嘉桂妻胡氏陳德俊妻邵氏李調楷妻陳氏竺)
(元瑾妻楊氏孝子俞虬妻王氏姚瀚妻魏氏朱廷基妻楊氏朱禹聞妻吕氏陳士相妻董氏錢鼎鎔)
(妻范氏馮殷重妻張氏韓錫祉妻陳氏陳德至妻史氏戴仁則妻倪氏監生俞麟妻戎氏董允法妻)
(屠氏程良種妻黃氏任秉彝妻湯氏林德𥙿妻楊氏程良鎔妻陳氏洪遠妻范氏王錫乾妻鄭氏原)
(任嘉興縣知縣袁宏益繼妻徐氏俞南徵妻王氏錢文學妻陳氏儒士張友善妻吳氏徐杏林妻王)
(氏生員程國柱妻童氏章嗣盛妻繆氏葛孝敬妻厲氏應統道妻王氏生員陳文鳴繼妻馮氏李兆)
(炎妻朱氏吕大柱妻王氏邵孫奇妻李氏忻君招妻張氏史在挺妻陳氏柴存銘妻董氏王國讓妻)
(朱氏孫文龍妻董氏監生陳欽哉妻杜氏孫漢佑妻楊氏李士善妻陳氏李調墉妻戴氏俞錫九妻)
(周氏監生李省齋妻鄥氏監生童簫妻朱氏楊益清妻任氏夏象永妻張氏周明章妻袁氏陳濟川)
(妻史氏生員王錦雲妻忻氏任承聘妻葉氏李昌治妻陳氏生員張燕玉妻方氏任經妻顧氏李瑞)
(杲妻俞氏吕應鑰妻吳氏石聖千妻鄭氏俞文德妻顧氏李和祥妻王氏陳增陛妻汪氏陶汰妻王)
(氏汪嘉會妻陸氏張永譽妻范氏俆燦如妻黃氏戴宗海妻楊氏張埴妻周氏陳基妻鄥氏陳開國)
(妻王氏李調卿妻金氏王文熾妻湯氏&KR0694;鼎連妻袁氏夏掄魁妻李氏葉直言妻郭氏陳文鳴妻馮)
(氏沈爾成妻俞氏吕天樞妻楊氏吕沛高妻陳氏李世昌妻王氏周志仁妻任氏戴宗泗妻周氏&KR0694;)
(宗鼇妻陳氏杜仕珪繼妻俞氏全宗祥妻蒲氏石廷賴妻項氏張聲聞妻程氏范永思妻林氏王忠)
(熹妻陳氏萬益之妻董氏朱國珍妻陳氏林炳揚妻蔡氏孫兆璜妻張氏林節文妻余氏任嘉盛妻)
(鄥氏林孝先妻鄭氏竺之綱妻鄭氏張道貴妻石氏張道茂妻朱氏周永徽妻朱氏孫調渭妻徐氏)
(方廷貴妻邱氏&KR0694;祖訓妻任氏陳正則妻史氏楊式理繼妻周氏周永盛妻雀氏周義章妻楊氏林)
(章妻戴氏陳廷樞妻湯氏陳軒妻吕氏張廉潔妻余氏董天培妻陸氏色玉貢妻徐氏張永固妻洪)
(氏應芳[泳-永+貢]妻王氏馮文安妻韓氏柴思慶妻蔡氏馬德成妻䔥氏烏汝杞妻余氏竺志玠妻張氏計)
(雅齋妻陳氏張自振妻李氏李君佩妻王氏馮苹妻王氏馮文炳妻周氏王象正妻屠氏俞邦彦妻)
(王氏石咸貴妻陳氏毛忠燦妻洪氏毛豐妻李氏鮑春雷妻俞氏馬顯瑜妻揚氏戴義達妻周氏盧)
(堂妻董氏柴立鯨妻范氏陳貞嵩妻虞氏薛昌珠妻陳氏錢元翔妻周氏張嗣顯妻朱氏殷名琛妻)
(蔡氏李文榮妻陳氏鍾龍德妻唐氏翁子行妻黃氏水孝肅妻范氏李振基妻黃氏楊一桐妻周氏)
(李廷相妻張氏吳明鎬妻&KR0694;氏董懋傳妻周氏俞智林妻董氏董世植妻張氏絶昌貴妻毛氏宣國)
(富妻虞氏陳昌國妻張氏姚嘉開妻李氏吳濤妻鍾氏又貞女林生楷未婚妻陳氏應宗誠未婚妻)
(徐氏孝女王氏俱乾隆年間旌童士宏妻陳氏王啟渭妻阮氏周裕後繼妻包氏鄭聖佑妻陳氏)
(王涵妻厲氏忻孝繩妻戴氏李嗣昱妻陳氏孫經邦繼妻范氏余又顯妻陳氏柳禮洪妻王氏陳光)
(遂妻趙氏陳德尚妻黃氏周本純妻吕氏殷名霑妻徐氏吕洪仁妻王氏范雲濤妻金氏張爾起妻)
(王氏張其孝妻王氏&KR0694;申侯妻余氏胡名相妻陳氏徐國忠妻童氏吳諟倫妻錢氏全德鐸妻汪氏)
(張庾開妻鮑氏段廷棟妻葉氏張承啟妻王氏段廷炎妻林氏陳昌裔妻周氏王岑列妻忻氏張嘉)
(行妻李氏張世顯妻錢氏魏祖煃妻包氏王存勇妻阮氏王象春妻李氏蔡臣祐妻王氏俞鋒妻林)
(氏鮑近仁妻洪氏張耀祖妻陳氏王正誼妻崔氏王真恕妻劉氏毛德寬繼妻蔣氏陳在惠妻趙氏)
(陳又龍妻虞氏陳百贊妻范氏朱禮治妻俞氏張天祥妻方氏應鎮妻張氏錢濤妻陳氏屠之鯢妻)
(金氏王光輝妻施氏陳周輔妻楊氏王士銓妻金氏董元志妻趙氏徐隆棡妻周氏陳清湧妻應氏)
(周世勤妻謝氏鄭啟陳妻王氏方良佐妻鄭氏孫崑源妻聞氏李昌師繼妻邵氏顧孝本妻張氏李)
(忠臣妻邱氏陶濱妻范氏聞塤妻史氏邵誠立妻夏氏俞熙聰妻周氏朱希宗妻李氏張學詩繼妻)
(蕭氏陳本和妻鄔氏何天榮妻金氏徐英偉妻邱氏錢邦信妻鄥氏應標妻盧氏楊禮運妻張氏王)
(泗賢妻楊氏陸法淳妻褚氏魏必仁妻錢氏董忠源妻邵氏張元宰妻任氏未行倫妻舒氏傅燦妻)
(周氏柳永華妻毛氏顔源妻毛氏謝梁立妻洪氏傅盛唐妻鍾氏趙克猷妻朱氏全祖禹妻鍾氏戚)
(茂盛妻姚氏宣廷良妻張氏陳修德妻林氏嚴廣業妻朱氏陳清源妻徐氏周懷章妻虞氏張信豪)
(妻華氏董世煜妻王氏董海妻莫氏戴義鈊妻吳氏徐大復妻孫氏戴茂財妻李氏范旭妻盧氏趙)
(淞妻洪氏楊光美妻王氏應宗蕙妻石氏張承梁妻吳氏戴禮從妻王氏陳在序妻沈氏黃定基妻)
(盧氏竺元雄妻彭氏陳匡一妻孫氏應欽安妻楊氏楊永杰妻邵氏又妾周氏繆隆樑妻陳氏張廣)
(潮妻林氏宋武安妻陳氏畢禮昭妻張氏王昌霖妻施氏徐汝橒妻孫氏徐光國妻舒氏趙丕烈妻)
(吳氏沈永盛妻楊氏朱善政妻鄭氏張紹鑑妻陳氏林永瀚妻錢氏周志聖妻朱氏紀堂妻王氏周)
(學文妻林氏史善慶妻張氏王其則妻孫氏汪杰謨妻楊氏丁旭旦妻謝氏陳運樞妻石氏方永泰)
(妻張氏陳維新妻胡氏陳榮文繼妻王氏金鍾宗妻陸氏湯以煃妻仇氏全孫棠妻林氏李志學妻)
(周氏周有源妻王氏馬德桂妻姜氏余文斗妻丁氏邵謙造妻陳氏剴承祚妻杜氏徐汝梓妻沈氏)
(陳雲晃妻陸氏王士諤妻鄭氏陸碗如妻蔡氏丁邦槐妻曹氏周昌洪妻陳氏余起龍妻黃氏胡榮)
(先妻徐氏林志元妻王氏生員張炳妻毛氏夏耀宗妻鄭氏張君顯繼妻單氏張秉乾妻陳氏監生)
(邵誠裕妻金氏鍾大熾妻施氏生員邵有恒妻柳氏生員張位南妻畢氏徐道明妻鄭氏孫義敦妻)
(李氏朱之熊妻孫氏方文林妻張氏孫挺貴妻陳氏馮文定妻王氏勵生豐妻桑氏王天木妻鄥氏)
(李萬建繼妻朱氏王保江妻徐氏俞萬培妻周氏阮賢相妻錢氏莫良佐妻汪氏生員范徵獻妻孫)
(氏朱廷揚妻陳氏莫之尚妻袁氏韓明揚妻張氏生員邱令淇妻張氏張祖惠妻周氏鄭經綸妻陸)
(氏陳大汶妻徐氏監生殷文機繼妻沈氏張紹彬妻王氏史義賓妻陳氏蔡沛臣妻方氏毛德成妻)
(朱氏金琦妻徐氏包禮經妻馬氏鮑傳正妻鄔氏韓予倡妻陳氏監生周潮妻范氏包尚道繼妻茅)
(氏王正質妻陳氏監生王佐直妻任氏戎順貞妻錢氏王和華妻李氏張士璜妻何氏應欽恩妻王)
(氏生員徐炳繼妻沈氏林開禮妻劉氏林仕璜繼妻周氏生員王鴻妻陳氏盧雲湘妻邱氏鄭德益)
(妻楊氏貢生徐鰲妻應氏董光愷妻鄔氏陳大勇妻邱氏生員李雲年繼妻范氏監生徐岳一妻周)
(氏又妾沈氏馮廷相妻孫氏張尚彩妻葉氏監生林嘉壵繼妻周氏李必興妻張氏水興濂妻董氏)
(楊擎一妻葉氏聞順釗妻童氏陳盈若妻楊氏吳大清妻張氏徐開國妻湯氏虞天錫妻張氏謝允)
(恭妻童氏程進渼妻石氏吳書仁妻金氏李雨如妻陳氏又妾孫氏董廣文妻朱氏錢君鑣妻李氏)
(盧德祥妻宋氏李成隆妻韓氏郭載道妻李氏石安濚妻程氏監生孫淵妻楊氏俞瑽妻左氏生員)
(夏雲妻金氏生員張燡妻蔡氏孫調淵妻周氏徐學鵬妻李氏王光亨妻李氏徐懋妻張氏張宗明)
(妻陸氏余炳釗妻范氏柳義富妻鄭氏盧本倫妻孫氏謝煥族妻吳氏趙耀臣妻楊氏陳岱賢妻王)
(氏全自道妻穆氏王啟明妻葛氏陳有斐妻虞氏生員秦映川妻倪氏袁光斗妻張氏張積中妻孫)
(氏陳丕揚妻丁氏水孝焜妻馬氏朱祖惠妻徐氏李其東妻范氏周開忠妻陳氏林士全妻陳氏姚)
(得勝妻林氏忻自賢妻曹氏殷文邦妻陳氏張嘉鐸妻江氏黃中規妻陳氏李魯璠妻王氏李忠泉)
(妻張氏史積孝妻周氏鄭德滋妻邱氏余文高妻郭氏毛德沛妻金氏任聖功妻黃氏黃敬忠妻陳)
(氏陳眀睿妻徐氏史義奎妻于氏陳明睿妾謝氏又烈女李邦憲未婚妻陳氏把總李攀龍未婚妻)
(王氏均夫亡殉節貞女王氏金氏林氏孝婦鄭嵇氏俱於嘉慶年間旌)周鴻泰妻秦
氏(慈谿人夫亡守節同縣沈維章妻黃氏陳朝經妻馮氏陳元惠妻劉氏陸亮疇妻張氏劉仲賢)
(妻馮氏王漢公妻岑氏周為龍妻王氏孔貞勤妻應氏岑士份妻王氏徐斐妻金氏董晉陛妻周氏)
(樂金型妻宓氏監生姚廣鼎妻莊氏葉上珍妻岑氏余挺生妻孫氏監生應標妻周氏生員馮啟運)
(妻袁氏袁公甫妻趙氏莊學益妻陳氏孫君元妻張氏徐廷祿妻王氏應紹宗妻汪氏周佩蘭妻王)
(氏王亦傅妻顧氏王時煦妻宓氏時鳳翔妻王氏陳丹生妻徐氏張懋機妻周氏童瑞英妻任氏生)
(員姜曾晟妻王氏王慈濟妻周氏馮鶴年妻錢氏宓元臣妻葉氏王遐齡妻秦氏邵大壯妻洪氏柳)
(必達妻方氏周耀文妻蔡氏袁鐄妻董氏姚與科妻邵氏費文炎妻蘇氏成俊生妻馮氏姜光彪妻)
(朱氏生員陳日新妻劉氏溤道宏妻周氏馮道博妻俞氏王琮妻程氏馮景堣妻周氏鄭竺妻張氏)
(周仲文妻袁氏王參萃妻馮氏楊爾成妻周氏鄭趾妻葉氏鄭欽賢妻徐氏應寬妻馮氏應家忠妻)
(姚氏王宗杰妻何氏方城繼妻顧氏張俊標妻余氏向杭妻姚氏陳彦佐妻羅氏童仕俊妻葉氏陳)
(廷銓妻孔氏張景新妻陸氏姚志強妻王氏馮廷玉妻陳氏程國祥妻沈氏魏祥祖妻戎氏沈楚玉)
(妻樂氏魏沈榮妻徐氏姚與仁妻王氏馮明德妻應氏姚景甘繼妻凌氏馮旭妻應氏羅士灝妻馮)
(氏又烈女張馨姊未婚夫亡殉節烈婦張姚氏夫亡殉節貞女姜志洪未婚妻火氏俱於乾隆年間)
(旌周仲武妻季氏陳浩然妻馮氏盛廷賀妻費氏董文紀繼妻䈎氏王宏遠妻胡氏葛宗潢妻劉)
(氏王啟文妻沈氏魏元宗妻陳氏沈鳴皐妻王氏王廷國妻嚴氏錢景先妻王氏茅西岡妻俞氏馮)
(德文妻楊氏何德馨妻朱氏馮廷元妻應氏俞惠錫妻王氏周基繼妻楊氏張世增妻沈氏姚銘山)
(妻張氏裘一光妻馮氏童振耀妻董氏宓國良妻王氏陳和妻裘氏陳大鯤妻沈氏翁守忠妻鄭氏)
(樓士芳妻沈氏沈國良妻阮氏劉堠妻周氏馮元昺妻周氏朱朝鳳妻孫氏王承寵繼妻馮氏向啟)
(周妻陳氏董大坤妻朱氏汪嘉猷妻胡氏孔廣聰妻姚氏馮大烱妻沈氏錢岱占妻馮氏莊學湯妻)
(邵氏張國士妻黃氏董玉成妻鄭氏姚植三妻胡氏翁國眀妻袁氏向陛升妻馮氏陳萬全妻悜氏)
(袁世泰妻董氏王復旦繼妻洪氏蘇子仁妻徐氏陳天柱妻徐氏徐承學妻郎氏嚴登嶽妻厲氏王)
(朝棟妻陳氏桂朝昇妻周氏桂德懋妻錢氏羅國球繼妻周氏鄭國柱妻羅氏鄭一楓妻林氏宓大)
(明妻沈氏顧世昌妻宓氏宓仲斌妻沈氏裘升妻宓氏劉克家妻周氏宓汝鳳妻陳氏宓毓秀妻陳)
(氏林汝璠妻馮氏許德功妻王氏姚朝覲妻應氏葉國相妻陳氏許鳳占妻錢氏張蒂言妻鄭氏馮)
(彦挺繼妻張氏沈在南繼妻俞氏徐德俊妻沈氏楊佐宜妻錢氏宓廷秀妻俞氏鄭卬卬繼妻張氏)
(陳沚妻翁氏韓舜來妻宓氏陳浮妻蔣氏裘大用妻陳氏王光禮妻傅氏鄭際清妻王氏宓丈瀾妻)
(張氏陳大楝妻童氏陳邦禮妻馮氏鄭世純妻張氏陸恒濟妻曹氏洪起成妻童氏宓東山妻陳氏)
(陳邦輅妻周氏宓學海妻柴氏袁其相妻沈氏孫龍光妻韓氏林大欽妻姚氏林節之妻姚氏陳華)
(霄妻方氏魏鑑妻葉氏生員秦步洲妻姚氏監生程敬亭繼妻洪氏監生秦能義繼妻應氏監生童)
(慈高妻費氏林良宰妻孫氏林廷昌妻鄭氏陳昂妻宓氏王相名妻陳氏戴瑜妻周氏姚與祥妻劉)
(氏葉敬周妻董氏生員張鵬騫妻王氏葉聲宏妻洪氏林承燾妻劉氏應鳳妻陳氏監生胡學麒妻)
(王氏周綱妻丁氏孫志仁妻翁氏錢登陛妻童氏孔昭鎮妻蘇氏監生王侯妻陳氏繆吉成妻徐氏)
(羅文明妻朱氏采日明妻嚴氏馮雲梯妻林氏武生徐立廷妻楊氏監生陳宗和妻向氏錢貫梁妻)
(馮氏生員王寅燮妻張氏董肇邦妻袁氏沈宗泗妻童氏張象功妻嚴氏姚銓妻馮氏沈啟聰妻韓)
(氏馮世俊妻陳氏王炳暘妻陳氏廩生馮班香妻秦氏鄭鵬鶴妻林氏葉允佐妻倪氏柳春喬妻葉)
(氏陳朝桂妻蔣氏職員柳拱璧妾趙氏孔毓仁妻莊氏馮衆香妻姚氏應治繼妻翁氏王錫嘏妻方)
(氏錢繼周妻徐氏傅奕昌妻樓氏周克能妻王氏羅大椿繼妻阮氏徐安邦妻李氏秦履平妻馮氏)
(魏大颷妻馮氏馮繼盛妻方氏裘贊可妻邵氏裘育秀妻張氏生員余翀妻裘氏裘邦定妻張氏徐)
(應球妻夏氏顔廷賢妻張氏應昌會妻孔氏王昇初妻馮氏裘志信妻洪氏桂啟明妻尹氏裘世模)
(妻嚴氏裘開炳妻樓氏虞之荆妻林氏裘世豪妻翁氏裘文璣妻徐氏馮守基妻錢氏鄭原放繼妻)
(陽氏又烈婦勵清顯妻周氏以拒強被殺裘廷選未婚妻章氏錢秉貞妻桂氏王壬妻樂氏王步灜)
(繼妻羅氏周晉階妻陳氏均夫亡殉節貞女杜氏俱於嘉慶年間旌)徐鼎鼐妻竺
氏(奉化人夫亡守節同縣生員竺貞妻沈氏孫如珊妻陳氏俞傑妻沈氏胡廷遴妻陳氏董繼舒)
(妻周氏蔣德仁妻袁氏鄥仲淵妻王氏監生馬定國妻李氏袁常盛妻陳氏盛峩山妻王氏玉論升)
(妻董氏蔣高煒妻周氏王其正妻鄥氏應孔昭妻吳氏鄔禎推妻董氏卓自發妻莫氏鄥鈞明妻袁)
(氏鄥炳文妻楊氏陳揆先妻鍾氏胡賢宰妻任氏劉𢡟恒妻張氏又烈婦仇永裕妻徐氏俱於乾隆)
(年閒旌鄥智奎妻李氏卓能興妻王氏卓能寶妻李氏王安齋妻張氏阮富顗妻陳氏阮興初妻)
(鄥氏林義澄妻邢氏王心欲妻胡氏遊擊孫武臨妾舒氏董在田妻李氏董在魯妻任氏鄔嗣乾妻)
(顧氏鄥緒洪妻葉氏監生汪祖貽妻劉氏王謨顯妻葛氏監生周綱妻張氏俞孝河妻劉氏監生田)
(龍飛妻鄥氏監生王賢秀繼妻朱氏應彬模妻殷氏楊文浦妻周氏廩生竺苞妻陳氏單思超妻張)
(氏千總陳昌隆妻李氏又烈婦鄥陳氏俱於嘉慶年間旌)陳大本妻王氏(鎮海)
(人夫亡守節同縣江大安妻白氏生員王咸吉妻陳氏夏之錫妻金氏謝緒正妻潘氏貢生謝緒輝)
(妻虞氏金玉妻謝氏薛垂裕妻謝氏杜尊爵妻陳氏馬士通妻陳氏顧子宜妻袁氏生員李國安妻)
(樂氏屈殿選妻王氏薛守裕妻沈氏金之所妻吳氏生員劉昭麟妻張氏生員舒相妻劉氏崔子璜)
(妻陳氏毛正儒妻湯氏陳旭顯妻朱氏林汝泰妻徐氏任琯瓚妻白氏沈之義妻崔氏林目三妻邵)
(氏余光隆妻陳氏蔣允文妻楊氏丁楚良妻胡氏胡汝富妻李氏虞廷仕妻余氏徐士高妻汪氏陳)
(耀祖妻林氏倪殿武妻莊氏黃成鼎妻胡氏歸士良妻傅氏生員謝緒進繼妻阮氏周維宣妻莊氏)
(唐順行妻陳氏監生劉堯聘妻齊氏金子連妻費氏柯佐隆妻石氏唐聖謨妻陳氏倪慧狀妻鍾氏)
(丁紫綬妻邵氏孫聖時妻鄭氏劉世治妻張氏周斯定妻陳氏夏聖圭妻李氏丁維明妻邱氏柴德)
(寬妻陳氏林宗達妻王氏顧文貴妻李氏徐文美妻胡氏賀士宰妻史氏鄥昌隆妻王氏張清潤妻)
(吳氏曹和錫妻傅氏又烈婦林解氏顧李氏俱於乾隆年間旌鄭修琮繼妻張氏顧啟召妻胡氏)
(林廷式妻丁氏包復初妻周氏李生榮妻孫氏王世甲妻周氏劉元忠妻姚氏陳聖與妻盛氏陳斌)
(妻童氏陳孔嘉妻盛氏楊繼賢妻范氏葉兆亨妻王氏周漢南妻葉氏鄭勉傑妻張氏陳邦彦妻梁)
(氏知縣胡維炳妾包氏馮啟鵬妻樂氏監生樊汝茂妻竺氏楊成器妻方氏監生張志雄繼妻費氏)
(胡成顯妻白氏又烈婦馮張氏屠可標妻潘氏俱於嘉慶年閒旌)邵錫襃妻黃氏
(象山人夫亡守節同縣林玉鼎妻葛氏朱建侯妻俞氏陳永禮妻王氏朱丹佐妻董氏馬應星妻李)
(氏生員王世醇妻馬氏史鑒妻周氏劉清望妻王氏王世元妻戎氏吳文祚妻林氏應玉麟妻王氏)
(袁維敬妻葉氏樓應龍妻孔氏陳昌震妻浦氏張仲武妻胡氏張宗勲妻馬氏黃時賓妻舒氏勵佐)
(妻黃氏生員沈兆龍妻鮑氏監生黃嘉高妻余氏駱仲和妻舒氏生員朱君都妻黃氏生員沈聯魁)
(妻馮氏徐子翰妻張氏鄭家珂妻史氏子婦王氏袁壽妻胡氏施漢英妻洪氏周永富妻何氏沈美)
(武妻陳氏沈錦妻鄭氏沈美珩妻張氏周獻妻陳氏林建朋妻歐氏倪克俊妻吳氏錢武鈺妻周氏)
(周儔妻何氏史壽龍妻王氏哀珽妻史氏馬嘉美妻吳氏史龍錫妻謝氏劉國相妻林氏張文綸妻)
(黃氏麻必勝妻王氏王嵩妻鮑氏張邦妻潘氏潘大貴妻林氏吳嘉書妻張氏張霳妻周氏杜如麟)
(妻史氏蕭永昂妻朱氏徐宗達妻李氏邵于曾妻汪氏林大器妻陳氏錢繼爖妻陳氏梁有禮妻杜)
(氏王有士妻鄭氏黃霞妻仲氏吳妻倪氏郭兆璋妻陳氏丁永祥妻李氏邱道吾妻林氏張錫璜)
(妻勵氏俞有祚妻陳氏邱君瓚妻陳氏俞錫榮妻胡氏鄧純志妻姚氏周斌妻錢氏奚啟明妻史氏)
(沈德佩妻王氏胡賢宰妻鄭氏又烈婦林正芳妻慺氏何如阜妻祝氏均夫亡殉節俱於乾隆年閒)
(旌俞錫玹妻楊氏奚開先妻葛氏黃嘉猷妻孫氏王學雲妻費氏潘肇基妻戴氏潘其潮妻林氏)
(潘于飛妻鄭氏錢鴻圖妻張氏戴宗華妻駱氏戴宗望妻俞氏王宫桂妻沈氏謝天柱妻鄭氏謝天)
(樞妻朱氏姜炳珏妾顔氏吳元鎬妻史氏潘其沛妻史氏史彬妻吳氏林維寅妻史氏林應才妻吳)
(氏朱德成妻周氏鄭太章妻賴氏黃廷梓妻湯氏史積栻妻朱氏賴善良妻鄭氏俞鳳丹妻史氏王)
(國彦妻徐氏吳毓智妻姚氏陳廷龍妻薛氏姚天梅妻袁氏鄭太良妻頼氏袁尚模妻鮑氏生員錢)
(嘉妻宋氏夏美渢妻沈氏張元周妻黃氏生員吳陛鏞妻沈氏陳孔昭妻林氏孔興隆妻俞氏廩生)
(周庠妻鄭氏史義崇妻李氏增生周杼妾包氏監生張光學妻俞氏陳光明妻林氏金大成妻徐氏)
(監生奚允高妻薛氏武生奚望先妻黃氏又烈婦邵尚祿妻俞氏因被穢詈捐軀陳國嘉妻鄭氏俞)
(允熙妻賴氏均夫亡殉節俱於嘉慶年閒旌)包存錦妻陳氏(定海人夫亡守節同)
(縣邵彩瞻妻楊氏洪耀南妻孫氏武燕翼妻殷氏董元章妻陳氏唐叔祚妻張氏宋景行妻余氏舒)
(象吳妻劉氏又烈婦何胡氏俱於乾隆年閒旌錢維熊妻周氏孫宏思妻何氏包禮和妻王氏陳)
(宗裕妻翁氏翁立顯妻張氏劉之樾妻朱氏王燮妻薛氏包松齡妻徐氏陳毓秀妻戴氏劉成熉妻)
(陳氏張鑣妻高氏劉成耀妻周氏周振聲妻舒氏舒永逵妻翁氏王顯利妻周氏張仁五妻錢氏芍)
(成龍妻樂氏生員郭禮昌妾張氏包禮敬妻劉氏夏昌言妻于氏陳元佐妻施氏葉文濬妻曹氏裘)
(紹渶妻張氏沈君侯妻俞氏胡麟祥妻朱氏傅正緒妻袁氏陳如仁妻虞氏周肇高妻王氏祝松達)
(妻趙氏張志岳妻翁氏生員胡勝千妻張氏周益寬妻王氏生員胡琳妻郭氏胡秉全妻舒氏賀錫)
(元妻李氏生員李嵩妻林氏董守華妻夏氏又貞女魏氏楊氏俱於嘉慶年間旌)
︹仙釋︺︹三國︺︹吳︺劉綱(字伯經任上虞令與妻樊氏雲翹居四明山皆得仙道一日坐大蘭)
(山上登巨木飛昇)︹唐︺法常(姓鄭氏襄陽人初𠫭大寂即契悟遂之四明梅福舊隱處縛茅)
(以居)葉靜能(有道術常講經虚白觀怱南海龍化一髯叟聽講訢曰胡僧咒力甚大欲喝海)
(竭語甚哀切靜能乃書朱墨符遣門人持往海上救之龍獲無恙初觀在原上無并汲水甚遠一夕)
(龍于觀左穿一渠泉流不竭)遂瑞(姓張慈谿人投師德潤寺日誦法華經至老不懈咸通十)
(二年趺坐而化須臾口吐蓮花七朵窆東山之下二十餘年塜屢發光衆開視之形質如生遂迎還)
(寺漆飾奉之號青&KR1567;法華尊者)︹五代︺︹梁︺布袋和尚(在奉化岳林寺常皤腹稱契此)
(以杖荷一布袋凡供身之具盡貯其中偃卧雪中體不濡言人禍福輒應騐梁承明中示寂宋崇寕)
(中賜號定應大師)︹宋︺宋耕(號靈溪世家雙流紹興中為閬中令後仙去其孫德之聞其在)
(四明親往訪焉至雪竇山有蜀僧言聞諸耆老云山後爛平山有二居士其一宋宣教也德之攀躋)
(至巔果見丹竈而終不得耕所在乃置祠其上而歸)重顯(姓李氏字隱之遂州人住雪竇宗風)
(大振皇祐中示寂建塔山中本朝雍正年閒敕封正智明覺禪師)︹明︺圓悟(號密)
(雲宜興蔣氏子居天童闡曹溪滴派著有天童語錄)
︹土産︺綾(唐書地理志明州貢吳綾交枝綾)絹(寰宇記色白綠勻者宜畫)葛(慈谿縣出)海
肘子紅蝦米鰿子紅蝦鮓烏蠈骨(元和志俱)
(明州貢)鮚(九域志鮚蚌也鮚崎亭其中多鮚故以名亭)蝤蛑(雨航雜錄浙蠏有數種一)
(曰蝤蛑形似蠏而大生海邊泥穴中)淡菜(海族志似珠母味美唐書憲宗時眀州歲貢淡菜蚶)
(蛤之屬左丞孔戣奏罷之)蚶(四明續志殼上有似瓦壟奉化縣出)江瑶柱(陸游老學菴筆)
(記明州江瑶柱有二種大者冮瑶小者沙瑶定海奉化象山俱出)鮆魚(海中出一名鱭魚一)
(名形魚歲惟二月八月有之郭璞江賦鯪&KR1693;順時而往還)石首魚(出洋山海中海族志腹中)
(膘可作膠)吐鐵(屠本畯海味索隱一名泥螺出南田者佳狀類蝸而壳薄吐舌銜沙沙黑如鐵)
(至桃花時鐵始吐味乃美醃食之)海豔(魚名出海中性喜鐙影漁人俟夜把火照則羣集而)
(取之)苔菜(左思吳都賦海苔之類注生海水中正青色産象山)紫菜(四明續志生定海昌)
(國海岸一云出伏龍山者著名與鹿角菜俱生海中)金豆(元和志土貢名金豆橘出海山)金
子瓜(四明續志似西瓜而小有紅黃黑三色)青櫺子(陳循寰宇通志出鄞縣四明山)
(按青櫺子見陸龜蒙四明山九題詩今無)薯蕷附予(唐書地理志明州土貢)
紅木犀(四明郡志象山所産色深而香烈)卷柏(寰宇通志俗名長生不死草出鄞縣)
(四明山)楮實(本草綱目明州楮實)
纂修官(臣)李煌恭簒
前纂修官(臣)蔡賡颺恭纂
前總纂官(臣)黃爵滋恭覆輯
校對官(臣)余廷珪恭校
