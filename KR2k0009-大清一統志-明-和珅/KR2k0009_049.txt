(心)薛善(汾陰人爲汾陰令幹用強明一郡稱最太守王羆美之令兼督六縣事)柳帶
韋(解人魏末爲汾陰令發摘姦伏百姓畏而懷之)︹周︺李遠(成紀人時河東初復人情未安)
(文帝以河東爲國之要鎮乃授河東郡守遠敦奬風俗勸課農桑肅遏姦非兼修守禦之備未期月)
(百姓懷之)︹隋︺楊處綱(高祖族父拜蒲州刺史吏民悦之)楊宏(高祖從祖弟拜蒲州)
(刺史時河東多盗賊宏奏爲盜者百餘人投之邊裔州境恬然號爲良吏在官十餘年風教大洽)
楊尚希(宏農人高祖時拜蒲州刺史甚有惠政引瀵水立隄防開稻田數千頃民賴其利)
辛仲龕(狄道人爲猗氏令以政績著)榮毗(無終人自華州長史轉蒲州司馬漢王諒)
(反河東豪傑以城應諒刺史邱和覺變遁歸關中長史渤海高義明謂毗曰河東要害國之東門城)
(中非悉反但收桀黠者十餘人斬之自當立定毗然之義明馳馬追和將與恊計至城西門爲反者)
(所殺毗被執諒平拜治書侍御史)堯君素(湯陰人大業末從屈突通拒唐師于河東通引)
(兵南遁以君素署領河東守唐遣將攻之不克及通軍敗至城下呼君素與俱降君素以名義責之)
(通慚而退唐賜之鐵券待以不死君素卒無降心其妻至城下謂之曰隋室已亡君何自苦君素引)
(弓射之應弦而倒君素亦知事必不濟然守死不易善于統領下不能叛歲餘糧絶為左石所害)
︹唐︺唐臨(長安人武德初出為萬泉丞有輕囚久繫方春農事興臨說令可且出囚使就畎畝)
(不許臨曰有所疑丞執其罪令移疾臨悉縱歸與之約囚如期還)薛萬徹(咸陽人太宗時)
(為蒲州刺史于虞鄉縣北十五里開涑水渠自聞喜引涑水下入臨晉遷代州都督)宇文士
及(長安人太宗時為蒲州刺史政尚寬簡人皆宜之)杜楚客(杜陵人太宗時進蒲州刺)
(史政有能名)蔣儼(宜興人高宗時進蒲州刺史戶産充夥訟獄積年不平前刺史踵以罪去)
(儼至發隱禁姦號良二千石)徐有功(偃師人高宗時𥙷蒲州刺史參軍為政仁不忍杖罰)
(民服其恩更相約曰犯徐參軍杖者必斥之訖代不辱一人)徐彦伯(瑕邱人蒲州司兵參)
(軍時司戶韋暠善判司士孝亘工書而彦伯善屬辭時稱河東三絶)齊澣(宜豐人為蒲州司法)
(參軍有父子連坐論死者澣曰條落則本枯奈何俱死議貸其父太守不聽固爭辛得免)陸象
先(吳人明皇時徙為蒲州刺史兼河東按察使小吏有罪誡譴之大吏白爭以為可杖象先曰人)
(情大抵不相遠謂彼不曉吾言耶必責者當以汝為始大吏慚而退嘗曰天下本無事庸人擾之為)
(煩耳第澄其源何憂不簡耶故所至民吏懷之)姜師度(魏人明皇時為河中尹安邑鹽池涸)
(廢師度大發卒疏水導流置鹽屯公私收利不貲)裴寬(聞喜人明皇時為蒲州刺史州久旱)
(寬入境輒雨)李麟(唐宗室明皇時為河東太守有清政)李尚隱(萬年人明皇時為蒲)
(州刺史浮屠懷照者自言母夢日入懷生己鏤石著驗尚隱劾其妖妄詔流懷照播州)趙復
(肅宗時為永樂尉安祿山亂使其將崔乾祐守河東復與河東司士徐炅等陷賊中相與密謀為内)
(應郭子儀引兵來攻復斬守陴者納之乾祐遁去)顔真卿(萬年人至德中轉蒲州刺史)
李模(唐宗室至德中為猗氏令史思明陷洛陽賊帥掠諸縣模率衆拒卻之)王翃(晉陽)
(人代宗時為河中少尹領節度悍將凌正數干法不逞約其徒夜斬關逐翃翃覺之陰亂漏刻以差)
(其期衆驚不敢發俄禽正誅之三軍惕息)李鄘(江都人初補秘書省正字李懷光辟致幕府懷)
(光反河中鄘與高郢刺賊虚實及所以攻取者白諸朝德宗手詔襃答懷光覺嚴兵詔二人問之鄘)
(詞氣不撓三軍為感動懷光囚之河中平馬燧破械致禮表佐其府)高郢(衞州人為猗氏丞會)
(李懷光萌反意將還河中郢勸以西迎乘輿不聽既又悉兵欲西郢誓死止之懷光子琟來候因喻)
(以大義琟懼流涕時因事亟郢謀閒道逃歸事洩引郢詰誚抗詞無隱諫議大夫孔巢父使河中遇)
(害郢撫而哭之事定李晟表其忠焉)裴行立(稷山人初為衞尉少卿自陳願治民試一縣自)
(效除河東令寬猛時當)李承(高邑人德宗時擢拜河中尹晉絳觀察使廉正有雅望以才顯)
(于時)張圓(偃師人憲宗時河中府法曹參軍攝虞鄉令進攝河東令皆有能名)王起(揚州)
(人穆宗時歷河中節度使方蝗旱粟價騰踴起下令家得儲三十斛斥其餘以市神策軍士怙勢不)
(從寘之法由是廥積咸出民賴以生)︹五代︺︹周︺王仁鎬(龍岡人顯德中由永興節度使)
(移河中會殿中丞上官瓚使河中還言河中民多匿田租遂遣瓚按視百姓苦之多逃亡仁鎬抗論)
(其事乃止)︹宋︺柴成務(濟陰人太宗時知河中府時銀夏未安蒲津當餽輓之衝事皆辦集)
(得脱戸八百家以附籍府城街陌狹隘成務廣之其後祀汾陰留蹕河中衢路顯敞咸以為便)狄
棐(長沙人真宗時知河中府有中貴人過郡言將援棐于上前棐答以他語其為政愷悌不為表)
(暴死之日家無餘貲)王濟(饒陽人景德初徙知河中府契丹南侵上幸澶淵詔緣路斷橋梁毁)
(船舫稽緩者論以軍法濟曰陜西有關防隔閡舳艫遠屬軍儲數萬一旦沈之可惜又動摇民心因)
(密奏寢其事上深嘉歎遣使襃諭)周起(鄒平人從真宗祀汾陰留權知河中府有風烈賜書)
(襃諭)范仲淹(吳縣人天聖中通判河中府政尚忠厚有恩于民)楊偕(坊州人仁宗時)
(知河中府元昊反劉平石元孫戰沒偕聞乃偽為書馳告延州曰朝廷遣救兵十萬至矣命傍郡縣)
(大具芻糧什器以俟比書至賊已解去夏竦為陜西經略使請增置土兵易戍兵歸衞京師偕言方)
(關中財用乏復增土兵徒耗國用今賊勢方盛雖大增土兵亦未能減戍兵東歸第竦懼敗事欲以)
(兵少為解耳竦奏偕沮邊計偕爭愈力)錢晦(臨安人至和中知河中府守典故明詔條約吏)
(處民率有常節筵饌具禮而已民甚安之)趙瞻(盩厔人仁宗時為萬泉令捐圭田修學宫士自)
(遠而至)朱選(天長人仁宗時知河中府忠厚自守稱為長者)顔太初(彭城人顔子四)
(十七世孫仁宗時補臨晉主簿有能名)王闢之(臨淄人為河東令吏治精敏毁淫祠作夷)
(齊廟祀之)趙尚寬(河南人神宗時徙知河中府神勇卒苦大校貪虐刊匿名書告變尚寬命)
(焚之曰妄言耳衆乃安已而奏黜校分士卒隸他營)范純仁(仲淹子神宗時知河中府諸路)
(閱保甲妨農論救甚力錄事參軍宋儋年暴死口鼻血出獄疑純仁按得其妾與小吏姦因會毒殺)
(之遂正其罪)游師雄(武功人紹聖初知河中府時久旱雄入境即大雨民歌咏之又自中)
(條山下立渠堰引倉陵谷水注之城中民便溉汲)孫載(崑山人紹聖初為河中府戸曹更三)
(守皆尚威嚴載獨與之爭曲直不肯詭隨後除河東轉運判官時稱循吏)晁補之(鉅野人徽)
(宗時知河中府修河橋以便民民畫其像祀焉從弟詠之工于文亦嘗為河中教授)楚建中
(洛陽人知榮河縣民苦鹽税不平建中約田多寡以為輕重公私便之)閻詢(天興人以集賢)
(殿修撰知河中府大河漲壞浮橋詢易為長橋焉)郝仲連(昌元人建炎元年金兵至河中)
(守臣席益遁去仲連節度河東兵馬屯河中就權府事金將羅索以重兵壓城仲連率衆力戰外援)
(不至度不能守先自殺其家人城陷及其子皆遇害後贈明州觀察使羅索舊作婁宿今改正)
︹金︺牛德昌(定安人為萬泉令屬蒲陜薦饑羣盗充斥城門晝閉德昌到官開城門縱出入)
(牓曰民苦饑寒剽掠鄉聚以偷旦夕之命甚可憐也能自新者亦不問賊皆感激解散縣境以安)
吳鑄(長春人大定三年爲榮河令撫民有方蝗不入境旱禱即雨民刻石頌之)晁會(高平)
(人歷臨晉虞鄉猗氏三縣令善訓誨勤撫字分俸以給貧乏累遷至節度使)張萬公(東阿)
(人明昌六年知河中府時軍興調發繁劇悉爲寬假使民力易辦人爲繪像于薰風樓又建去思堂)
李復亨(河津人承安中調臨晉主簿護送官馬入府宿逆旅有盜殺馬復亨曰不利而殺之)
(必有讐者盡索過客得同邑人槖中盛佩刀謂之曰刀衊馬血火煅之則刀青其人款服果有讐)
完顔宗道(上京司屬司人承安中知河中府有惠政民立像于層觀以時祭之)完顔
伯嘉(北京路人興定元年知河中府明年權行尚書省元帥府于河中控制河東南北路三年)
(廷議欲棄河東徙其民以實陜西伯嘉上書切諫忤宰執意召還元光二年權行尚書省于河中率)
(陜西精銳與乎陽公史詠共復河東)博豁哩(元光元年知河中府事權安撫使廉直忠孝公)
(家之利知無不爲以薦召爲大司農博豁哩舊作把胡魯今改正)完顔額珂(内族也時)
(有兩額珂一曰草火額珂一曰板子額珂正大入年九月元主攻河中哀宗以兩額珂將兵二萬守)
(之元軍命築松樓高二百丈下瞰城中穴地百道並進攻甚急兩額珂軍士殊死鬭力盡城陷草火)
(額珂復戰數十合被擒見殺板子額珂奪船走轉戰至閿鄉將佐責以不能死車載入陜西杖死識)
(者冤之額珂舊俱作訛可今改正)︹元︺劉天孚(大名人知河中府視事兩月陜西行省丞)
(相阿斯罕爲亂渡河入城坐府治號令諸軍天孚佩刀直前衆遏之不得進乃出時河冰堅天孚拔)
(刀砍冰開北望爲國語再拜祝謝遂投水中郡人咸哀痛之阿斯罕舊作阿思罕今改正)伊
烈什特穆爾(威烏人泰定間爲萬泉尹通經重道公廉有爲嘗請免税以濟民饑民爲)
(立石頌德伊烈什特穆爾舊作月輪失帖木兒威烏舊作畏兀今並改正)石正卿(河南)
(人泰定間爲萬泉尹政尚廉平訟無冤濫)李好文(東明人錄囚河東有李拜拜者殺人而兇)
(仗不明十四年不決好文立出之王傅素達拉以足蹋人死好文曰怙勢殺人甚于用刃况因有所)
(求而殺之其情尤重乃置之死河東為之整肅素達拉舊作撒都刺今改正)靳克忠(潞州)
(人通經術精吏治知河中府天歷元年額森特穆爾叛軍河西岸克忠併力守禦及城陷被執抗論)
(不屈遂遇害贈陜西行臺參知政事謚忠愍額森持穆爾舊作鐵木兒今改正)巴克扎
喀(威烏人河中府達魯噶齊與靳克忠俱死巴克扎喀舊作八扎海牙達魯噶齊舊作達魯花)
(赤今並改正)︹明︺康茂才(蘄州人洪武初守禦蒲州造浮梁于蒲津以渡師又請以官鹽)
(易米公私兩便發倉粟賑饑全活甚衆)曹端(澠池人宣德中為蒲州學正修明聖學諸生服)
(從其教州人皆化之)張廉(咸寕人正統中蒲州判官部民狀其賢能擢知州事剗刮積弊日課)
(吏讀律曰使民知法且不暇游惰)毛鳳來(西平人成化中知臨晉縣歲大饑盡發倉粟以)
(賑又勸富民出貸存活甚衆盜竊發立捕斬之人謂寬嚴並濟)侯祁(鄲城人嘉靖中知榮河縣)
(時當地震後井里蕭條祁卹民弭盗一邑安謐凡城池學校皆所建置又創大安書院設師儒其中)
(公餘時親誨之士興于學)宋訓(新蔡人隆慶初知蒲州州城舊土築悉易甎石增置樓櫓他所)
(興舉皆有益士民)史邦直(樂陵人隆慶中知臨晉縣數微行境内室廬田畝皆能識其處)
(晉軍素驕邦直裁之以法莫不帖服)李廷諫(淶水人隆慶中知萬泉縣興學校均税糧頗多)
(惠政修復薛通城尤有保障功)趙岸(盩厔人萬歷九年知臨晉縣廉明善斷雖大獄不移時決)
(鄰邑質成者甚衆歲旱禱雨輒應)陳經濟(禹州人萬歷十三年知猗氏縣歲大饑捐俸設)
(粥厰全活甚衆解州七郎堰壞延二十里知州請役十縣夫築之經濟曰城隄非鹽隄可比奈何徵)
(役各縣乎卒不應)郭有(涇陽人萬歷中知猗氏縣有慈母神君之譽所張縑蓋縷裂弗易以)
(憂歸再補猗氏邑人歡迎塞道)朱之馮(大興人崇禎三年河東副使駐蒲州所部鄰秦豫寇)
(警日至大猾朱全宇潛通秦賊之馮令廢將謝鳴進執殺全宇部内以安)
︹本朝︺林天擎(奉天人順治二年以貢生知蒲州招集流亡寬夫伇安插兵民具有幹略州人)
(胥頌之)錢法裕(遼東籍仁和人順治三年知蒲州姜瓖之亂城陷被執不屈死贈布政司)
(參議祀忠烈祠)陳素抱(鐵嶺人順治二年知猗氏縣陳蠻子脅衆為亂素抱曰愚而詐人必)
(不附已而果為鄉勇所殺姜瓖之亂陜督來剿素抱已備兵潼關向制府渡河力陳猗氏民必不應)
(賊請以其子佩從令先馳至縣召士民出迎制府慰勞大兵遂不入境)吳自肅(海豐人康)
(熙中分守河東道賊張化金者據中條山為州縣患自肅招降之又疏河渠廣學校設粥以救餓者)
(乾隆十八年祀名宦)許嗣興(奉天人康熙十一年知蒲州葺廟學復河中書院治豪猾為民)
(害者時檄民運米西安嗣興請至陜界而止客兵往返境内不敢肆民皆德之)陶自悦(武進)
(人康熙戊辰進士知猗氏縣性敦厚為政寬嚴並濟有古循吏風邑士為文導以先正舊法一時科)
(第輩出莫不感頌)陳騰章(賀縣人康熙五十三年以舉人補授猗氏縣知縣慈惠廉平時)
(值用師哈密軍需車仗等設法供辦不責里甲卒于官貧不能殮二年始克歸葬)葉佩蓀
(歸安人乾隆閒任河東道三十八年蒲州河水泛溢捐俸賑卹全活無算清釐鹽政力行保甲治績)
(卓然嘉慶二十五年祀名宦)
︹人物︺︹漢︺胡建(字子孟河東人孝武天漢中守軍正丞貧無車馬與走卒起居甚得其心時監)
(軍御史為姦穿北軍壘垣以為賈區建約其走卒斬之乃具奏以聞制曰可由是顯名按諸史列)
(傳有稱人而但舉其郡者有舉其郡而兼及其縣者如尹翁歸河東平陽人此兼郡縣言之者也若)
(胡建惟以郡言之者也漢地理志河東郡聞喜平陽皆在後而先列蒲人則知諸傳但言河東者大)
(抵皆蒲阪人耳)暴勝之(字公子河東人武帝命為直指使者衣繡衣持斧逐捕盗賊威鎮州)
(郡素聞雋不疑賢表薦之大始元年遷御史大夫)姚平(河東人受焦延夀易于京房為郎博)
(士由是易有京氏之學)︹三國︺︹魏︺樂詳(字文載河東人少好學建安初聞南郡謝該善)
(左氏傳步涉詣該問疑難諸要七十二事既了而歸時杜畿為太守署詳文學祭酒使教後進于是)
(河東學業大興黃初中徵拜博士五業並授牽譬引類至忘寢食又善推步與定律書轉拜騎都尉)
(正始中以年老罷歸門徒數千人)王蔚(猗氏人漢京兆尹尊九世孫世修儒史之學中領軍)
(曹義作至公論蔚善之更著至機論辭意甚美官至夏陽侯相按漢王尊涿郡人晉書稱蔚爲其)
(九世孫而云猗氏人蓋尊後人而遷于此焉)︹晉︺王接(字祖游蔚之子居父母喪柴毁骨立)
(廬墓積年裴遐鄧攸等皆與友善後爲郡主簿累遷征虜將軍司馬蕩陰之役侍中嵇紹爲亂兵所)
(害接議山東方欲大舉宜加紹致命之賞以厲天下朝廷從之年三十九卒接博通衆書尤精禮傳)
(以何休釋公羊大體乖硋更註之多有新義又論定衞恒等所考正汲冢書又撰列女後傳七十二)
(人喪亂盡失長子愆期流寓江南緣父本意更注公羊又集列女後傳云)薛興(汾陰人尚書右)
(僕射冀州刺史封安國公卒諡曰莊子濤襲父爵梁州刺史卒諡忠惠晉室傾覆父子皆以義烈著)
(聞)薛強(字威明汾陰人幼有大志懷軍國籌略與北海王猛友善桓温入關中與猛皆署軍)
(謀祭酒欲與俱南強察温無成功乃勸猛止先是中原傾覆強父陶與同族薛祖薛洛分立部衆世)
(號三薛強領父衆兼統三營善撫綏為民所歸及苻堅如河東與數百騎馳至壘下求與相見強慷)
(慨言曰此城無生降之臣有死節之將耳乃捨之後堅伐晉軍敗強遂總宗室強兵威震河輔破慕)
(容永于陳秦川姚興聞而憚之重加禮命年九十八卒)︹南北朝︺︹魏︺薛辯(字允白強)
(之子俶儻多大略豪傑多歸慕之初仕姚興後歸魏立功于河際位平西將軍東雍州刺史賜爵汾)
(陰侯在鎮務農教戰恒以數千之衆摧抗赫連氏除并州刺史徵授大羽真泰常七年卒)薛謹
(字法順辯之子貌魁偉高才博學隨宋武帝渡江位府記室參軍歸魏授河東太守所治與屈丏連)
(接結士抗敵甚有威惠襲爵汾陰侯始光中討赫連昌剋蒲坂遂以新舊百姓并為一郡復為太守)
(神䴥三年除使持節秦州刺史討山胡白龍平之封汾陰郡公征吐沒骨又平之謹在州郡並著威)
(惠風化大行真君元年徵入輔政車駕臨幸數四深見賞重諡曰元公)薛洪祚(謹之子世)
(祖賜名初古拔沈毅有器識從太武討平蓋吳薛永宗除中散賜爵永康侯又討及氐仇傉檀強免)
(生平之後除南豫州刺史有善政太和六年改爵河東公卒諡曰康長子允襲父爵位河北太守洪)
(祚弟洪隆位河東太守長子驎駒中書博士驎駒子慶之位廷尉丞慶之弟英集以軍功累官散騎)
(常侍)薛湖(洪祚弟少有節操德義服人鄉閭化其風教咸以敬讓為先為本州中從事别駕除)
(河東太守復為仇池都將)薛聰(字延智湖之子闇室矜莊博覽墳籍遭父憂廬墓篤睦諸弟而)
(家教甚嚴遷治書侍御史彈劾不避強禦累遷直閣將軍深為孝文所知動輒匡諫事多聽允而重)
(厚沈密外人莫窺其際每進位輒苦讓不受帝曰卿天爵自高非人爵所能榮也後除都督齊州刺)
(史卒諡簡懿)薛孝通(字士達聰之子博學有儁才蕭寶夤引參驃騎大將軍府事禮遇甚)
(隆及寶夤有異志孝通求歸寶夤果為逆從爾朱天光平關中賜爵汾陰侯莊帝幽崩密贊天光冊)
(立廣陵王為帝即節閔也以首創大義拜散騎常侍封藍田縣子尋遷中書郎深為節閔所知重賀)
(拔岳鎮關西孝通為行臺右丞太昌初因使至鄴為高歡所留興和二年卒于鄴)柳崇(字僧)
(生解人有學行舉秀才高第解褐太尉主簿轉尚書右外兵郎中孝文遣檢斷河北河東二郡爭境)
(事上下息訟屬荆郢新附南軍窺擾詔崇持節與州郡經略慰諭累遷河中太守郡中畏服卒官贈)
(岐州刺史謚曰穆子慶加性沈靜不競于時位給事中本郡中正卒慶加弟楷字士則善草書涉文)
(史位撫軍司馬)裴佗(字元化本聞喜人六世祖詵仕晉為太常卿避亂梁州苻堅平河西東歸)
(因居解縣佗魁偉有器望舉秀才以高第除中書博士景明初累遷趙郡太守威惠甚著轉荆州刺)
(史加平南將軍撫慰蠻首闔境清晏遷中軍將軍以疾乞還佗性剛直不與俗人交清白任真不事)
(家産宅不過三十步無田園暑不張蓋寒不衣裘其貞儉如此子讓之諏之謀之納之俱以文行知)
(名)裴俠(字嵩和解人七歲始能言聰慧異常十三遭父憂哀毁有若成人州辟主簿舉秀才)
(正光中為東郡太守帶防城别將時孝武與高歡有隙宇文泰在關中亦擅權孝武徵兵俠率所部)
(赴洛陽謂武衞將軍王思政曰圖歡有立至之憂西巡有將來之慮且至關右日慎一日徐思其宜)
(耳思政遂進俠于帝授左中郎將及孝武西遷俠不顧妻子從入關賜爵清河縣伯大統三年領鄉)
(兵戰沙苑先鋒陷陳進爵為侯)薛憕(字景猷汾陰人早喪父家貧躬耕以養祖母暇則覽文籍)
(普泰中拜給事中周文引為記室參軍孝武西遷授中散大夫封夏侯縣男文帝踐阼拜中書侍郎)
(加安東將軍進爵為伯時儀制多闕憕與盧辯檀翥等實參定之)令狐任(猗氏人兄弟四)
(人早喪父泣墓十載奉養其母孝著鄉邑而力田積粟博施不已)皇甫奴(河東人沈屈兵)
(伍而操尚彌高奉養繼親甚著恭孝之稱景明初畿内大使王凝奏請標異詔從之)荆可(猗氏)
(人性質朴苦身勤力供親甘旨母喪悲號絶而復甦者數四負土成墳榛蕪獨宿與禽獸雜處哀感)
(遠近大統中鄉人上言表異之)︹北齊︺裴謁之(字士敬佗第六子少有志節好直言文宣)
(末年昏縱朝臣罕有言者謁之上書正諫言甚切直文宣將殺之白刃臨頸謁之辭色不變楊愔救)
(之乃遣出齊亡卒壺關令)樊遜(字孝謙北猗氏人父衡性至孝喪父負土成墳朝夕號慕遜少)
(好學專心典籍天保中舉秀才第一七年詔令校定秘府書籍左僕射楊愔重其文特奏為員外將)
(軍遷員外散騎侍郎卒)薛元潁(汾除人廉謹有義信起家永安王參軍行秀容縣事有清)
(名累轉定州别駕舉清平勤幹除漁陽太守)︹周︺皇甫遐(字永賢汾陰人少喪父事母以)
(孝聞遭喪廬墓負土為墳食粥枕土形容枯瘁營墓之初有鴟烏各一徘徊悲鳴不離墓側若助遐)
(者遠近競以米麪遺之受而不食以營佛齋郡縣表上其狀詔旌異之)薛端(字仁直有志操)
(勵精篤學年十七司空高乾邕辟為參軍尋棄官歸里魏孝武西遷文帝引端同行累遷吏部郎中)
(端性強直不避權貴文帝嘉之久處選曹有人倫之鑒擢用皆得其才進授吏部尚書加侍中開府)
(儀同三司爵為侯孝閔帝踐祚進爵為公卒諡曰質)薛慎(字伯護聰弟和之子好學能屬文善)
(草書起家丞相府墨曾參軍文帝于行臺省置學以慎為學師又為宜都公侍讀六官建累遷御伯)
(中大夫保定中出為湖州刺史政聲大著尋為蕃部中大夫卒)裴祥(俠之子性忠謹有理劇才)
(官司倉下大夫居父憂以毁卒)樊深(字文深猗氏人事繼母甚謹從師于河西講習五經晝夜)
(不倦魏永安中以軍功累遷中散大夫孝武西遷樊王二姓舉義為東魏所誅深父保周叔歡周並)
(被害深墜崖傷足絶食再宿得一簞餅念繼母老癉乃弗食夜中匍匐尋得母以饋改姓易名游學)
(汾晉閒習天文算法之術文帝平河東贈保周及歡周官深歸葬其父負土成墳文帝置學東館以)
(深為博士累官縣伯中大夫加開府儀同三司後乞骸骨歸朝廷有疑義常召問焉)樂遜(字遂)
(賢猗氏人幼從徐遵明受經文帝召遜教授諸子閔帝踐祚除秋官上士轉小師氏下大夫自譙王)
(檢以下並行弟子之禮天和中復命在露門教授皇子大象初累遷開府儀同大將軍授東揚州刺)
(史進爵崇業郡公遜性柔謹寡交遊立身以忠信為本通經術善訓導有牧人理務才然不自矜尚)
(學者以此稱之)柳遐(字子昇解人篤文好學動合規矩仕梁為尚書功論郎岳陽王蕭詧于襄)
(陽承制授吏部郎及詧踐帝位于江陵以襄陽來歸遐辭詧還鄉守墳墓文帝明帝頻徵固辭以疾)
(及詧殂遐舉哀行舊臣之服保定中又徵之遐始入朝授驃騎大將軍開府儀同三司霍州刺史以)
(德教導羣下化之遐事親有至行性温𥙿無喜愠容亦不論人之短尤尚施與家無餘財有十子靖)
(莊最知名)柳敏(字白澤解人九歲而孤事母以孝聞性好學起家員外散騎侍郎累遷河東郡)
(丞統御鄉里甚得時譽文帝克復河東見而器異之曰今日不喜得河東喜得卿也即拜丞相府參)
(軍事累遷大都督遭母憂居喪旬日閒鬚髮半白為司宗方正恭勤明練故事近儀皆案據舊章刊)
(正武帝平齊封武德郡公)薛温(字尼卿孝通子沈敏有器局博覽墳典尤善隸書歷官燕郡太)
(守以簡忠稱賜爵齊安縣子子邁嗣字宏仁長于詞辯隋大業中為刑部選部二侍郎)柳靖
(字思休仕梁正員郎隨父遐入周授大都督歷河南廣德二郡守皆有政術秩滿還鄉閉門自守子)
(弟奉之若嚴君其有過者靖必下帷自責于是長幼相率拜謝靖然後見之勗以禮法鄉里亦慕而)
(周初為天官府史累擢為内史中士父艱去職哀毁骨立文帝受禪授大理丞處法平允遷大理少)
(卿適刑部侍郎辛亶衣緋禪上以為厭蠱將斬之綽曰法不當死上怒命將綽並斬之至解衣當斬)
(上使人謂綽曰竟如何對曰執法一心不敢惜死上良久乃釋之其剛毅皆類此後進開府仁夀中)
(卒官上為流涕)薛道衡(字元卿孝通子專精好學甚有才名齊武平初詔與諸儒修定五禮)
(除尚書左外兵郎後主世與侍中斛律孝卿參預政事道衡具陳備周之策孝卿不能用齊亡仕周)
(至邛州刺史文帝受禪除内史舍人八年伐陳與高熲論事成敗熲欣然曰本以才學相期不意籌)
(略乃爾後為内史侍郎加上儀同三司進上開府才名益顯煬帝即位深忌之賜死族弟儒有才思)
(開皇中為侍御史方直自處終襄城郡掾)柳莊(字思敬靖之弟仕蕭詧為鴻臚卿高祖在周輔)
(政蕭巋令莊奉書入關及高祖踐阼莊又入朝帝深慰勉之梁國廢除給事黃門侍郎莊明習舊章)
(雅達政事凡所駮正帝莫不稱善蘇威稱其于學業世務獨能兼之後為饒州刺史卒于官)裴
肅(字神封祥弟貞亮有才藝周天和中舉秀才隋初授膳部侍郎仁夀中皇太子勇蜀王秀左僕)
(射高熲俱廢黜上書論諫上曰肅憂我家事如此亦至誠也乃徵入朝諭以勇不可復收之意煬帝)
(嗣位肅杜門不出後執政者以嶺表遐遠希旨授肅永平郡丞卒官夷獠思之)柳儉(字道約解)
(人有局量立行清苦為州里所敬仕周至畿伯大夫文帝時出為廣漢太守以仁明著稱擢拜蓬州)
(刺史徙邛州大業初拜宏化太守五年入朝郡國畢集帝謂蘇威牛宏曰其中清名天下第一者為)
(誰威等以儉對賜儉帛二百疋令天下朝集使送至郡邸以旌異焉官至上大將軍卒)陳茂
(猗氏人質直恭謹為州里所敬文帝引為寮佐後從帝與齊師戰于晉州齊師甚盛文帝挑戰茂固)
(止不得因捉馬鞚帝忿之拔刀砍其額流血被面詞氣不撓帝感而謝之厚加禮敬及受禪拜給事)
(黃門侍郎封魏城縣男進爵為伯子政字宏道善鍾律便弓馬官至兵曹承務郎)敬肅(字宏)
(儉蒲坂人少以貞介知名開皇初為安陵令有能名擢拜秦州司馬轉豳州長史仁夀中為衞州司)
(馬俱有異績煬帝嗣位遷潁州郡丞清名亞于柳儉賜帛百疋每欲擢為太守輒為宇文述所毁不)
(行大業末乞骸骨去家無餘財)敬釗(字積善蒲坂人仁夀中為繁畤令有能名漢王諒陷城偽)
(將喬鍾葵署為代州總管司馬釗以死拒之會鍾葵敗得免終朝邑令)張文詡(河東人父)
(琚開皇中為洹水令以清正聞文詡博覽羣書特進三禮文帝時遊太學名儒莫不推伏之仁夀末)
(學廢文詡歸灌園為業州郡頻舉皆不應命事母孝以德化人鄉黨頗移風俗州縣賑恤輒辭不受)
(時人方之閔子騫原憲焉)陳孝意(河東人大業中為魯郡司法書佐太守蘇威甚加禮敬及)
(威為納言奏孝意為侍御史以父憂去職居喪過禮有白鹿馴擾其廬尋起授雁門郡丞在郡菜食)
(齋居朝夕哀臨柴毁骨立見者哀之馬邑劉武周作亂攻城孝意拒之每致克捷百餘日糧盡為校)
(尉張倫所殺)︹唐︺吕子臧(河東人隋大業末為南陽郡丞高祖入京師遣馬元規慰輯山)
(南獨子臧堅守隋亡子臧為故君發喪訖送𣢾就拜鄧州刺史封南陽郡公武德初朱粲圍城會霖)
(雨城壞子臧率麾下數百人赴敵死之)薛收(字伯襃汾陰人道衡子事王通為師以父不得)
(死于隋不肯仕高祖興挺身歸國秦王問方略合旨授府主簿時方討王世充收為書檄露布馬上)
(占辭該敏如素搆竇建德來援諸將爭言斂軍以觀賊勢收獨請王親督精銳據成臯邀建德路二)
(賊不得連固遂擒建德降世充授天策府記室參軍從平劉黑闥封汾陰縣男嘗上書諫獵賜黃金)
(四十鋌卒時年三十三)薛大鼎(字重臣汾陰人高祖兵興謁龍門挾策說帝帝奇之授察)
(非掾累遷滄州刺史有治名永徽中遷行荆州大都督長史卒諡曰恭子克搆有器識官至麟臺監)
薛元敬(汾陰人隋選部侍郎邁子與收及族兄德音齊名世稱河東三鳳武德中收與房杜)
(處心腹之寄更相結附元敬謹畏未嘗申𣢾曲尋除舍人掌文翰號稱職卒于官)張元素
(虞鄉人仕隋為景城縣戶曹太宗拜侍御史遷給事中貞觀四年詔發卒治洛陽宫乾元殿且東幸)
(元素上書力言五不可且曰民力未及隋日而役殘創之人襲亡國之弊臣恐陛下之過甚于煬帝)
(帝即詔罷役魏徵歎曰張公爭事有回天之力可謂仁人之言累遷右庶子太子承乾有過惡數上)
(書極諫太子廢坐除名終鄧州刺史)敬播(河東人貞觀初擢進士第時顔師古孔穎達撰隋史)
(詔播參纂兼修國史又與令狐德棻等撰晉書凡例皆播所發永徽後歷諫議大夫給事中播與許)
(敬宗撰高祖實錄又撰太宗實錄房元齡稱播爲陳夀之流爲安州刺史卒)羅道琮(虞鄉)
(人慷慨尚節義貞觀末上書忤旨徙嶺表有同斥者死荆襄閒臨殁悲泣道琮曰吾若還終不使君)
(獨留此瘞路左去歲餘遇赦歸會霖潦積水失其殯處道琮號諸野波中忽沸道琮曰若尸在可再)
(沸水果復湧乃得尸負之還鄉尋擢明經仕至太學博士爲時名儒)薛元超(收之子好學善)
(屬文高宗即位爲給事中數陳當世得失帝嘉納轉中書舍人宏文館學士省中有盤石其祖道衡)
(常據以草制元超見輒流涕所薦士皆以才自名于時上元中拜中書令帝幸東都留輔太子監國)
(太子稍怠政事元超力諫帝遣使厚賜慰其意及政出武后因佯喑乞骸骨卒)柳沖(莊曹孫父)
(楚賢貞觀中為都督刺史沖好學多所研總中宗時為左散騎常侍修國史及姓系錄歷昭文館學)
(士致仕唐興言姓譜者以路敬淳為宗沖與韋述次之)薛稷(字嗣通道衡曾孫擢進士第累)
(遷中書舍人與從祖兄曜更踐兩省俱以辭章自名景龍末為昭文館學士稷外祖魏徵家多藏虞)
(世南褚遂良書稷銳精臨倣遂以書名天下畫又絶品睿宗踐祚封晉國公遷禮部尚書)張嘉
貞(字嘉貞猗氏人長安中御史張循憲使河東命嘉貞草奏武后以為能循憲對皆嘉貞所為因)
(召見拜監察御史遷兵部員外郎時功狀盈几嘉貞詳處不閱旬庭無稽牒累遷中書令居位三年)
(善傳奏敏于裁遣封河東侯卒諡恭肅子延賞博涉經史通吏治德宗時拜中書侍郎同平章事卒)
(諡成肅子宏靖雅厚信直元和中以檢校吏部尚書同平章事時號三相張家)吕諲(河東人開)
(元末第進士調安陵尉哥舒翰節度河西表度支判官勤總吏職翰敗潼關諲西趨靈武肅宗拜御)
(史中丞陳事無不順納乾元二年擢同中書門下平章事知門下省累封須昌縣伯上元中拜荆州)
(長史灃朗峽忠等五州節度使諲為治不急細務決大事剛果不撓始在河西悉知諸將能否及為)
(荆州奏取材者數十人總牙兵故威惠兩行以善治聞于當時卒贈吏部尚書諡曰肅)張介
然(猗氏人本名六郎性慎愿長計畫始為河隴支郡太守歷衞尉卿安祿山反授河南節度採訪)
(使守陳留不三日賊已渡河城陷被殺)薛愿(汾陰人安祿山反愿為潁川太守賊阿思那承)
(慶攻之自正月盡十一月城陷愿不肯降賊縛至東京將礫解之有說祿山曰義士也殺之不祥乃)
(繫于洛水之濱一夕凍死)封常清(猗氏人初為高仙芝傔從會仙芝追擊達奚禽馘略盡常)
(清于幕下潛作捷布仙芝取讀之皆意所欲出乃大駭即用之由是知名常清才而果胸無疑事為)
(仙芝節度判官杖殺郎將鄭德詮及有罪大將二人軍中莫不股慄性勤儉耐勞苦賞罰分明天寶)
(末為范陽節度副大使討祿山兵敗斬于軍人多哀之)敬括(字叔弓河東人進士及第遷殿)
(中侍御史楊國忠惡不諧己外除果州刺史志簡澹在職不求名遷同州刺史拜御史大夫持重弗)
(以私害公大歷中卒)薛播(寳鼎人擢進士第累授殿中侍御史遷武功萬年令温敏而裕與人)
(交有常李栖筠崔祐甫並器之以禮部侍郎卒子公達進士第佐鳳翔軍帥常集射設的高數十尺)
(一軍莫能中公達三射連中之帥不喜乃自免去終國子助教)裴冕(字章甫河東人王鉷為京)
(畿採訪使表署判官明銳果于事衆號稱職明皇入蜀詔皇太子為天下兵馬都兀帥拜冕御史中)
(丞兼左庶子副之從至靈武力勸太子正位號以安社稷太子即位進中書侍郎同中書門下平章)
(事兩京平封冀國公後坐法徙灃州大歷中以郭子儀言還冕于朝拜左僕射仍輔政卒贈太尉配)
(享肅宗廟)董晉(字混成虞鄉人大歷中李涵送崇徽公主于回紇署判官回紇恃功見使者倨)
(因貴問歲市馬而歸賄不足涵懼目晉晉對詞直衆皆南面拜不敢有言還遷秘書少監德宗時以)
(國子祭酒宣慰恒州至河中李懷光應朱泚反晉說之懷光喜且泣遂不助泚累遷門下侍郎同平)
(章事出為宣武節度副大使知節度事謙愿儉簡無所更張軍以麤安卒諡恭惠孫居中善詩為張)
(籍所稱)薛珏(字温如寶鼎人以蔭為懿德太子廟令累遷楚州刺史為觀察使所惡左授峽)
(州刺史建中初命使者巡察官吏李成狀珏之簡趙贊言其廉盧翰稱其肅于是拜中散大夫歷司)
(農卿時詔舉堪刺史縣令者百人宰相欲校以文辭珏曰求良吏不可責文學宜以愛察之心為本)
(宰相多其計所用皆稱職終嶺南觀察使子存慶字嗣德及進士第為給事中與韋宏景封駮詔書)
(時稱其直)樊澤(字安時河中人舉賢良方正擢左補闕有武功喜兵法累遷山南東道節度使)
(數與李希烈角禽其驃將賊氣沮縮遂取唐隨二州貞元中加檢校尚書右僕射卒謚曰成)柳
晟(解人敏六世孫父潭尚和政公主官太僕卿晟年十一居父喪以孝聞代宗時拜檢校太常卿)
(德宗立親信用事朱泚反從帝至奉天自請入京帥說沮賊黨謀洩泚捕繫獄夜半坎垣毁械亡歸)
(奉天帝為流涕累遷山南西道節度使入為將作監使回鶻冊立可汗責以無禮棄信可汗及諸貴)
(人皆跪伏成禮還遷左金吾衞大將軍封河東郡公晟敏于辯下士樂施憲宗嘗稱其賢云)盧
綸(字允言蒲人大歷中與耿湋等十人皆以詩名號大歷十才子湋河東人寶應中擢進士第官)
(至右拾遺)范希朝(字致君虞鄉人初從邠寕軍為别將德宗在奉天以戰守功累兼御史中)
(丞治軍整毅遷振武軍節度使貞元末請朝時諸鎮不以事自述職者希朝而已帝悦拜金吾衞大)
(將軍以太子太保致仕卒諡宣武)楊巨源(蒲州人貞元中進士初為太常博士禮部員外)
(郎出為鳳翔少尹召拜國子司業巨源以能詩訓後進多成其藝太和中致仕以為河東少尹不領)
(職務歲給祿以終其身)暢當(河東人擢進士第貞元初為太常博士招德皇后崩詔議太子)
(服當曰既葬除服而心喪三年帝以為至論仕至果州刺史)衞次公(字從周河東人舉進)
(士第累擢翰林學士德宗崩皇太子久疾禁中或傳更議所立衆失色次公曰皇太子雖久疾冢嗣)
(也内外繫心久矣必不得已宜立廣陵王議遂定順宗立王叔文等用事次公多所持正知禮部貢)
(舉斥華取實不為權貴侵撓累官檢校工部尚書淮南節度使卒諡曰敬其節尚蓋始終完潔云)
柳登(字成伯河東人父芳上元中史館修撰登淹貫羣書年六十餘始仕宦元和初為大理少)
(鄕與許孟容等刊正敕格改散騎常侍卒弟冕為太常博士吏部郎中每議禮輒當上意終福建觀)
(察使)柳璟(字德輝登之子寳歷初第進士宏詞三遷監察御史論郊廟告祭不得以雜品攝上)
(公開成初為翰林學士詔璟綴成其祖芳所撰永泰新譜遷中書舍人璟為人寬信好稱人之長游)
(其門者他日皆顯于世終郴州刺史)盧簡辭(字子策綸子以進士歷左帥府入遷侍御史習)
(知法令及臺閣舊事累擢工部尚書坐事貶卒)盧宏正(字子彊簡辭弟有文名第進士拜侍)
(御史會昌中出為武安節度使時吏卒驕沓銀刀軍尤不法宏正戮其尤者終宏正治不敢譁後從)
(宣武卒於鎮贈尚書右僕射)盧簡求(字子臧宏正弟有文名第進士歷蘇夀二州刺史大)
(中九年拜涇原渭武節度使徙義武鳳翔河東三鎮簡求為政長權變文不害居邊善綏御人皆安)
(之後以太子少師致仕卒贈尚書左僕射)薛存成(字資明寶鼎人中進士第累官給事中遇)
(事不可輒執敕不下憲宗悦遣使勞之拜御史中丞劾浮圖鑒虚關通姦狀得贓數十萬當以大辟)
(詔釋之存成以死爭卒抵罪性和易于人無所不容及當官毅然不可奪子廷老及進士第累官給)
(事中在公卿閒偘偘不干虚譽推為正人)薛苹(寶鼎人父順奉天尉與楊國忠有舊及用事將)
(引之輒謝絶苹以長安令歷虢州刺史憲宗時擢湖南觀察使徙浙東以治行遷浙西加御史大夫)
(封河東郡公所居守法度務在安人所衣綠袍更十年至緋衣乃易聲樂不聞於家得祿即分散親)
(故而無餘藏除左散騎常侍致仕卒諡曰宣子膺太和初為右補闕内供奉其弟齊佐興元李絳幕)
(府絳遇害齊死于難膺聞不及請馳赴之哀甚聞者垂泣後歷工部員外郎)胡証(字啟中河)
(東人舉進士第累官諫議大夫元和中黨項屢擾邊而單于都護府累更武將職事廢証以儒而勇)
(選拜振武軍節度使太和公主嫁回鶻以檢校工部尚書為和親使舊制行人有私覿官証請檢受)
(省費以絶鬻官之濫回鶻屢欲屈脅之証固不從訖不辱命拜嶺南節度使卒)趙匡(字伯循河)
(中人與陸淳啖助同解春秋後學宗之)薛戎(字元夫寶鼎人客毗陵陽羡山劉冕為福建觀)
(察使辟佐其府馬總貶泉州别駕冕欲陷總附倖家使戎攝刺史按其罪戎不從冕怒囚之他館環)
(兵脅辱之累月戎終不為屈會冕死得解累遷浙東觀察使戎為吏不尚約束詭名譽有善歸之所)
(部故居官時無灼灼可驚者已罷則懷之悉俸廪賙濟内外親無疏遠皆歸之弟放端厚寡言第進)
(士累擢兵部郎中穆宗為太子拜侍讀既即位常問學經安得其要對曰論語六經之菁華孝經人)
(倫之本人知孝慈則氣感和樂也帝然之終江西觀察使謚曰簡)樊宗師(字紹述澤之子)
(始為國子主簿擢軍謀宏遠科歷緜絳二州刺史皆有德于民進諫議大夫未拜卒宗師家饒于財)
(悉散施婣舊賓客妻子告不給宗師笑不答力學多通解所著述甚多韓愈稱宗師議論平正有據)
(嘗薦其材云)馬存亮(字季明河中人元和時累擢左神策中尉軍所籍凡十餘萬料練尤)
(精伍無罷士部無冗員敬宗初張韶之變上驚入左軍存亮出迎捧帝足泣負而入以五百騎往迎)
(二太后比至而賊已斬關入清思殿存亮遣神策諸軍討殺賊遲明盡捕餘黨車駕還宫一時功最)
(高乃推委權勢求監淮南軍太和中以右領軍衞上將軍致仕封岐國公存亮逮事德宗更六朝資)
(端畏善訓士始去禁衞衆皆泣唐世中人以忠謹稱者西門季元嚴遵美及存亮三人而巳)敬
晦(字日彰括之孫進士及第累擢諫議大夫武宗時趙歸真飾詐以罔天子御史平吳湘獄得罪)
(宰相晦皆上疏極言不少回縱大中中遷御史中丞以太子賓客分司卒謚曰肅)司空圖
(字表聖虞鄉人父輿有風幹大中時戶部郎中圖咸通末進士累官禮部郎中黃巢陷長安將奔不)
(得前圖弟有奴段章者陷賊執圖手曰我所主張將軍喜下士可往見之無虚死溝中圖不肯往章)
(泣下遂奔咸陽間關至河中昭宗遷洛陽柳璨希賊臣意誅天下才望詔圖入朝圖陽堕笏趣意野)
(耄璨知無意人世乃聽還圖本居中條山王官谷有先人田遂隱不出時寇盜所過残暴獨不入王)
(官谷土人依以避難朱全忠已篡召爲禮部尚書不起及哀帝弑圖不食而卒)薛廷珪(河東)
(人父逢進士第歷侍御史尚書郎持論鯁切廷珪進士及第累官尚書左丞朱全忠兼四鎮廷珪以)
(官告使至汴客將先見諷其拜廷珪佯不曉曰吾何德敢受令公拜乎及見卒不肯加禮)︹五代︺
︹唐︺裴皥(字司東河東人唐光化中進士事後唐為禮部侍郎喜議論每陳朝廷闕失多斥權)
(臣改太子賓客晉高祖時拜右僕射致仕宰相馬引孫桑維翰皆皡禮部所取士)︹晉︺楊彦
詢(寶鼎人高祖鎮太原以為太原節度使天福中徙鎮國會歲大飢為政有惠愛民賴以甦以疾)
(罷為金吾衞大將軍卒贈太子太保)︹宋︺苗訓(河中人素善天文占候之術周顯德末從太祖)
(北征日上復有一日久相摩盪指曰此天命也既受禪累擢檢校工部尚書子守信少習父業太平)
(興國中詔造乾元占騐書頗精)袁彦(河東人少以趫勇應募從周世宗討淮南有功累官彰信)
(軍節度使宋初加檢校太尉)薛顔(字彦回萬泉人舉三禮中第為嘉州司戸參軍累遷金部)
(員外郎改河東轉運使真宗祀汾陰徙陜西河中浮橋歲敗顔即北岸釃上流為支渠以殺水怒因)
(取渠水溉其旁田民利之官至光祿卿分司西京卒)劉綜(字居正虞鄉人雍熙二年進士由邛)
(州軍事推官歷任中外累官右諫議大夫強敏有吏才所至抑制豪右振舉文法每上疏言事輒見)
(嘉納上倚賴焉)姚宗明(永樂人十世祖棲雲唐貞元中戌邊棲雲之父代兄役戰殁塞上棲)
(雲三歲母再嫁養于伯母伯母亡棲雲葬之又招魂葬其父廬墓終身至宗明十世同居仁宗詔復)
(其家宗明生用和用和生士明士明生德又三世五十餘年孝睦不衰姚氏世為農家聚族百餘人)
(歷三百餘年無異辭者)李興(河東人咸平閒契丹内侵真宗狩魏興以東班殿侍隨節度使)
(康保裔赴敵軍陷興死之詔其子桓為西班殿直)薛田(字希稷河東人少師事种放與魏野)
(友善性和厚第進士起家丹州推官以幹敏數為大臣所稱累遷至右諫議大夫知同州)薛向
(字師正萬泉人以祖顔任為太廟齋郎永夀主簿元豐元年累官同知樞密院向幹局絶人尤善論)
(兵歷内外任皆展奮材業卒諡恭敏子紹彭有翰墨名)穆衍(字昌叔河中人第進士調華池)
(令轉知淳化從韓絳宣撫陜西遇慶卒潰亂衍念母在耀州亟謁歸信宿走七驛比至慶卒知衍名)
(不敢近後考課為一路最累遷陜西轉運使)︹金︺麻秉彝(字仲常虞鄉人性純孝幼敏悟)
(八歲能屬文皇統九年進士調河中府寺丞歷大興府推官岳陽縣令終兵部侍郎秉彝為政主仁)
(濟以強明所莅人畏愛之孫革字信之樂道不仕以詩文自娛其名與元好問相上下云)王庭
筠(字子端河東人大定進士第調恩州軍事主簿有政聲累官翰林修撰泰和二年卒詔求平主)
(詩文藏之秘閣又以御製詩賜其家庭筠詩律深嚴兼善書法其薦引及從政者皆一時名士世以)
(知人許之子曼慶亦能詩並書仕至行省右司郎中)李獻能(字欽叔河中人貞祐三年賜詞)
(賦進士廷試第一授翰林應奉文字累遷修撰應機敏捷號為得體趙秉文李純甫嘗曰獻能天生)
(翰苑材故每薦之不令出館事母以純孝稱年四十三為趙偉所害)李獻甫(字欽用獻能從)
(弟博通書傳有幹局興定五年登進士第累辟行臺令史正大初夏使來請和有口辨議者不能折)
(往復數日至以歲幣為言獻甫不能平屢折之夏使語塞和議乃定朝廷錄其功授慶陽總帥府經)
(歷官累遷鎮南節度副使死于蔡州之難年四十)陳賡(臨晉人累官行中書省參議有才名)
(與元好問相倡和及卒大同儒學教授房祺錄其詩與麻革段成巳等八人號河汾諸老詩)強
伸(本河中射糧軍子弟膂力過人後客洛下署中京警巡使時中京元帥任守真敗死人推伸為)
(府簽事甫三日元兵圍之東西北三面多樹大礮伸括衣帛為幟立之城上率士卒赤身而戰以壯)
(士五千人往來救應所至必捷三月不能拔哀宗降詔襃諭以為中京留守願以死自效未幾行總)
(帥府事糧盡兵散城不能守乃突東門出轉戰至偃師力盡被執擁迫見大帥語不遜左右力持使)
(北面卒南向遂殺之)侯小叔(河東人為河津水手貞祐初籍充鎮威軍以勞補官元光元年)
(遷河中府判官權河東南路安撫副使遷治中樞密院奉小叔才能可用權位輕不足威重乞假符)
(節詔權元帥左都監有撫定功元光二年正月元軍騎十萬圍河中無援城破小叔死之)南仲
(猗氏人有孝行元兵至先士卒死之)︹元︺劉哈喇巴圖魯(河東人世業醫至元中召)
(見世祖謂其目有火光異之留侍左右錫勒吉叛布哩特穆爾奉命往討帝諭從行將行聞母疾請)
(歸省既見不敢以遠役告母諭使遠行遂辭去忍淚不下而鼻血暴出數里不止既獲錫勒吉獻俘)
(行宫帝輟羊胾以賜割其美者懷之曰母幸存請以遺之帝嘉其志命自今賜食必先其母官至御)
(史中丞劉哈喇巴圖魯舊作劉哈喇八都魯錫勒吉舊作昔里吉布哩特穆爾舊作别里鐵穆爾)
(今並改正)察罕(本西域人父布圖訥來歸授河東民賦總管因居河中猗氏縣後徙解州察罕)
(生于河中博覽強記通諸國字書鄂勒郭齊參政湖廣進平章移治江西察罕為掾屬出入兩省二)
(十餘年多著勲績大德中除武昌路冶中以治最聞仁宗即位拜中書參知政事總持綱紀不屑細)
(務識者謂得大臣體皇慶元年進榮祿大夫平章政事乞歸解州卒察罕天性孝友田宅之在河中)
(者悉分與諸昆弟貧來歸者復分與之縱奴為民者甚衆人多稱長者布圖訥舊作伯德那鄂勒)
(郭齊舊作奥魯赤今並改正)樊珪(臨晉人有孝行至大閒任大都提舉母思之哭泣喪明珪)
(聞即告歸以舌䑛母目七日復明事聞詔旌為孝感之門)杜昭(萬泉人幼失母繼母吳撫之及)
(長事吳至孝吳卒廬墓側朝夕哭奠終三年)王廷祥(猗氏人事父母孝謹每飲食必拜獻)
(父病背癰以口吮膿而愈母失明舌䑛復明事聞旌表其門)︹明︺丁玉(初名國珍河中人有)
(文武才由九江知府歷守永州為平羌將軍討賊守城屢著功績太祖手敕褒美官至左都御史)
蔡瑄(榮河人洪武中以學行貢于廷授儀禮司序班有賢聲累擢通政司使出納以公劾正乖)
(謬百僚肅然尋以疾還卒于道太祖御製文以祭之賜賻復其家三年)袁泰(萬泉人洪武進)
(士累官右都御史處心廉直執事不撓良善獲安姦邪不得肆志及卒上遣使致祭焉)王約
(猗氏人母疾病二十餘年不離左右及卒廬墓躬自負土苫塊成喪正統閒旌表)荆詡(猗氏)
(人正統舉人與兄志生于涿郡受業于薛瑄之門瑄以詩授至今邑弟子業詩者皆宗其說)楊
瑩(蒲州人天順進士官四川參政瑩為人清介絶俗有古風初仕行人使蜀蜀王餽之金不受及)
(仕參政歸王贐之又不受韓文在政府與瑩為同鄉素交以書問瑩瑩不答其素節如此)謝廷
桂(蒲州人景泰中鄉舉第一會試時曹石軰爭館之廷桂拒曰君危如朝露欲浼我耶成化初同)
(知常州廉明果斷治行為江左第一升河南知府未任上十餘章被謫)景佐(蒲州人宏治進)
(士知東安縣有惠政遷都察院經歷忤劉瑾下獄尋謫開州判官累升河南參政所至執法吏民莫)
(敢犯從子溱正德進士與兄瀾相友愛嘗途遇盜兄弟爭代死以免于難)鄭岳(字汝華蒲州人)
(宏治進士授戸部主事歷湖廣僉事廣西副使調廣東所至有異政升江西布政使以事為宸濠所)
(陷罷歸嘉靖初擢右副都御史巡撫江西請賑恤受兵郡縣論次討逆軍功贈禮死事諸臣皆報可)
(累遷兵部左侍郎大同兵變議令首領官各舉首惡事立定後以議大禮奪俸乞歸)黃連(字續)
(之萬泉人正德初以監生授湖州府檢校居官清謹升大興縣主簿會流賊犯境帥民兵暨家僮追)
(剿之斬殺頗多賊怒益兵援絶死之贈大興知縣)王璽(字荆玉猗氏人正德進士除行人冊)
(封藩府纖毫無所受累遷寕夏道飭戎政繕邊防時慶王官校横甚璽䋲以法遣戍五十餘人復監)
(兵榆林以疾乞歸)李軏(字大器萬泉人親死廬墓側三年正德中授江西南康府照磨值流)
(賊陷郡城守城皆遁軏獨與妻子死節幕下)楊守禮(字秉節蒲州人正德進士嘉靖初歷)
(湖廣僉事有平賊功巡撫四川累破諸番改撫寕夏進右都御史總督軍務以功加兵部尚書太子)
(少保守禮才器敏達而有節操廷臣舉邊才以守禮為稱首云)楊博(字惟約蒲州人嘉靖進士)
(歷職方郎中累拜右僉都御史巡撫甘肅尋以兵部左侍郎總督薊遼保定所至有功擢尚書嚴嵩)
(父子竊柄博不為撓巳出鎮宣大山西召還先後條議數十萬言帝倚為左右手隆慶初為吏部請)
(錄建言諸臣死者皆贈恤尋謝病歸復起兵部終吏部尚書博有識量遇事安閑文臣知兵者一時)
(無出其右高拱欲危徐階博救得解及張居正逐拱博爭尤力時稱長者卒贈太傅謚襄毅子俊民)
(嘉靖進士萬歷中歷官戶部尚書數請罷礦稅内臣核減加增邊餉卒贈少傅兼太子太傅)張
四維(字子維蒲州人嘉靖進士嫻文辭倜儻有才智累擢吏部侍郎神宗時代張居正為首輔)
(以憂歸卒贈太師謚文毅)王光宇(字德潛臨晉人嘉靖進士性孝友母目盲光宇禱于天復)
(明歷官戸部郎中督糧甘肅擢陜西按察僉事分巡隴右治民禦敵皆有異績)王崇古(字學)
(輔臨晉人嘉靖中進士歷常鎮兵備副使三遷至僉都御史巡撫寕夏崇古少喜談兵具知諸邊險)
(要又身歷行陳習兵事至是内修戰守外納降附視他鎮獨強尋總督陜西寕夏甘肅軍務前後獲)
(首功甚多改督宣大山西納俺答孫巴罕内齊降力持封貢議自是邊境休息累官少保兵部尚書)
(卒贈太保諡襄毅子謙萬歷初進士官工部主事榷税杭州羅木營兵變脅執巡撫吳善言謙馳諭)
(乃解終太僕少鄕巴罕内齊改見統部)賈仁元(萬泉人嘉靖進士由歷城知縣歷外内任)
(累官兵部尚書清潔著聞多立功績卒後遣官祭葬給墓田七十畝)何東序(猗氏人嘉靖進)
(士歷徽州知府剛毅有執力鋤豪強調衢州綜理精密剖決若流吏民畏服累擢右僉都御史巡撫)
(延綏申嚴紀律將士劾命出紅山塞大捷以母喪歸哀毁廬墓服闋遂不出及卒門人私諡曰文欽)
周有光(字賓岡榮河人隆慶進士授戶部主事歷陜西僉事核軍糧之冒濫者葺邊牆自皂)
(&KR0552;溝至喜鵲溝二百餘里西鄙獲安終漢南西夏監司)張庭(蒲州人萬歷進士授戸部主事)
(張差梃擊事起上言奸人狙擊青宫陛下宜立窮主謀乃廷臣交章一無批答何也不報再遷郎中)
(引疾歸天啓初贈光祿少卿)荆州土(字至元臨晉人萬歷進士除臨胊知縣有殊政擢山)
(東道御史巡按南京以便宜發賑全活災黎為德於三吳甚鉅累官僉都御史巡撫河南下車即請)
(寬逋賦招集流亡事無大小必躬為經理竟以積瘁卒官)韓爌(字象雲蒲州人萬歷中進士累)
(官禮部侍郎光宗立進尚書兼東閣大學士與方從哲劉一燝同受顧命輔熹宗竭誠翼衞中外倚)
(重累加吏部尚書建極殿大學士楊漣劾魏忠賢二十四罪忠賢懼求援於爌爌不應忠賢深街之)
(尋代業向高為首輔每事持正而忠賢勢益張竟矯旨削籍歸莊烈帝立以原官召還與李標錢龍)
(錫共定逆案踰年引疾歸李自成陷蒲州憤悒而卒)馮守禮(猗氏人早有志操舉於鄉歷官)
(萊蕪知縣致仕家居崇禎十五年與二子攄奇拱奇並殉難)
︹本朝︺賈道醇(蒲州人以貢生為太谷教諭順治五年署縣事適姜瓖之變殉難贈國子監助)
(教)左成名(永濟人順治閒以貢生為岳州府經歷署慈利令山賊攻破慈利成名不屈死)
(之事聞厚卹其家)馮臯強(永濟人順治乙未進士同知漢中府吳三桂反隨大軍進)
(討至雷鼓臺為賊所獲誘之降不屈囚古寺五年漢中復以原官起用)王巖楨(字惟肖猗)
(氏人順治初土寇倡亂縣令將委城遁巖楨曰官猶心也民猶體也心靜則體安公第坐鎮之賊當)
(立敗耳竟如其言已丑寇大起城陷令突圍入秦請兵將屠城巖楨單騎要之途具言令家室無恙)
(猗人無罪狀禍乃解又請釋軍中被繫子女若干人巖楨篤行好古學者宗之)衞既齊(字伯)
(巖猗氏人父紹芳順治初進士累任漳南僉事轉川北道𠫭議所至有平賊功既齊康熙初以進士)
(入翰林外補覇州州判攝固安永清平谷三縣俱有治績累擢山東布政使居官廉潔署巡撫事釋)
(無辜數百人官至右副都御史巡撫貴州後督工高家堰卒)吳雯(字天章蒲州人事母暨祖)
(母以孝聞嗜讀書康熙十七年舉博學宏詞)劉養德(臨晉人家貧傭力奉母甘旨不少缺)
(人稱其孝後歲凶負母走豫道遇賊揮刃及其母養德以身捍母刃忽折為二賊相顧錯愕去母子)
(俱獲全)韓啓芳(臨晉人性至孝鬻子葬父終三年不入内母病危禱于扁鵲祠跪七晝夜)
(血流濺地夢神賜藥而愈比殁廬墓三年嘗冒雪夜行有狼導之至塋塋中有異草高八九尺春花)
(冬萎至啟芳終制乃已)邵嗣堯(字子昆猗氏人康熙進士知臨淄縣又補柏鄉落職後以)
(薦授清苑知縣入為監察御史調直隷守道卒於江南學政嗣堯性廉介遇事霆發機激勢要憚之)
(歷三縣皆有善政及督學江南試三郡清名大著卒自製布衣以殮諸生建祠祀之)令狐言
東(猗氏人康熙中舉于鄉居家孝友博學能文值歲祲按戸給粟里人賴之乾隆十一年入祀鄉)
(賢)崔效林(永濟人雍正七年同邑高世澤遺金珠于道拾而還之世澤願分其半堅不納)
(鄉人義之事聞恩給八品服)楊奉時(榮河人事繼母至孝兄分居而殁奉)
(時迎嫂與姪合炊焉鄉里高之乾隆十八年旌)劉步月(永濟人孝行著聞嘉慶元年)
(旌)荆道乾(臨晉人乾隆二十四年由大挑知縣歷官安徽巡撫實心任事清操著聞嘉慶)
(七年卒賜祭一壇)潘克升(榮河人孝行著聞嘉慶五年旌)
︹流寓︺︹唐︺李商隱(河内人會昌中嘗移家寓河中永樂縣故集中多永樂之咏太原温庭筠)
(名與商隱齊大中間商隠節度河中庭筠依之亦僑河中有蒲州河亭陪節度讌遊之作按商隱)
(集有寄劉韋二前軰詩自註云二公嘗于此縣寄居不知其何人也)蕭遘(蘭陵人宰相寘子中)
(和初歷兵部侍郎同平章事累遷尚書左僕射襄王僭立召作冊苦辭罷為太子太保遘移疾以弟)
(蘧為永樂令往依之僖宗還賜死于永樂遘為大臣有峻望逢時不幸不以令終士人惜之)王
徽(杜陵人歷拜戸部侍郎同平章事廣明之亂徽奔赴行在為賊所得迫授偽命不屈乘間竄之)
(河中遣人間道奉絹表入蜀詔守兵部尚書充東面宣慰排陳使賊平累遷檢校司空御史大夫知)
(京兆尹事忤權臣罷使務授太子少師移疾退去蒲州與司空圖遊襄王煴偽制至河中詔徽赴闕)
(託以風疾不行煴逼内外臣寮署誓狀徽稱病竟不署名)︹元︺李純夫(燕山人弱冠登進士)
(不樂仕進棄官為黃冠卜隱王官谷搆菴貽溪之上自號孤雲子大德二年卒年五十八)
︹列女︺︹南北朝︺︹魏︺姚氏女(字女勝河東人少喪父無兄弟年六七歲人言其父輒唾)
(泣正光中母死女勝年十五哭泣數日不勝哀遂死太守崔游請立碑製文表其門閭比之曹娥改)
(其里曰上虞里墓在郡城東六里大道北今名孝女冢)郭牙妻崔氏(解人牙為金州)
(刺史留崔養姑姑病方劇牙訃適至崔忍哀奉侍不令姑知姑卒牙喪亦至崔治二喪營葬畢不食)
(死鄉人表為孝節之門)︹隋︺襄城王恪妃柳氏(河東人父旦循州刺史妃姿儀)
(端麗為妃未幾恪廢妃事之愈敬煬帝嗣位恪徙邊帝令使者殺之于道恪與辭決妃曰王死妾誓)
(不獨生恪棺殮訖妃謂使者曰妾誓與楊氏同穴若身死得不别埋君之惠也遂自經而卒)裴
倫妻柳氏(河東人少有風訓大業末倫為渭源令薛舉之亂城陷遇害柳時年四十有二)
(女及兒婦三人皆有美色柳氏謂之曰我門風有素義不受辱我將與汝同死其女等垂泣曰唯命)
(柳氏遂投井女及婦相繼而下皆死井中)︹唐︺敬氏(河東人字象子適樊氏生子會仁而夫死)
(事舅姑能順家以其少欲嫁之潛約婚于里人至期敬伺隙遁去家追及半道以死自守乃罷會仁)
(未冠卒敬母又終既葬曰母死子亡何生為不食數日卒)林氏(寶鼎人薛播伯母通經史善屬)
(文躬授諸子經及播兄弟開元天寳閒播兄弟七人皆擢進士第為衣冠光)︹元︺薛圭妻
王氏(猗氏人年二十適圭生子璧甫週歲圭卒養姑育子守節弗渝璧妻杜氏從戍殁杜氏年)
(二十六父母勸更適杜曰妾姑守節妾忍棄姑失節耶卒不能奪璧從弟珍娶趙氏年二十珍亡無)
(子亦守志不他事姑彌謹至元閒俱旌表)︹明︺解輝妻董氏(蒲州人年二十二輝亡子)
(幼家貧父母諷之嫁董泣曰夫死易節貧富二心非人也况舅姑老子弱奚忍棄之終身蓬首垢面)
(力績以奉舅姑舅姑殁哭泣盡哀與其子親負土穿壙以葬天順五年旌表)牛貞女(蒲州)
(人牛仲明女劉愷未婚妻愷客外先娶衞衞卒遺一子愷父母為聘女預迎以歸無何愷死中途櫬)
(及遺孤抵里女撫孤若已出事舅姑至孝服禫父母勸之嫁曰汝未配非改節也女曰身既歸劉即)
(劉婦矣親老子幼尚奚適耶父兄陰納施氏聘女泣愷神主前五日不食死)楊聯芳妻
令狐氏(猗氏人少有至性從父鎧受列女傳芳舉干鄉尋卒氏方二十七父母勸之嫁不從)
(守節二十餘年卒)田民皥妻雷氏(蒲州人崇禎十五年冬流賊任國奇兵過蒲雷)
(被擄投井死又盧世臣妻田氏亦與母雷氏結衣投井死)韓于宣妻薛氏(蒲州人崇)
︹本朝︺葛振盛妾趙氏(永濟人姜瓖之亂趙與夫並被擄密以簮珥投夫曰勿認我為)
(婦懼為汝害兵欲亂之抽刃以脅趙引頸迎刃而死同被害者張述善妻李氏王浩元妻李氏張翄)
(妻韓氏皆投崖死展奇弟妻王氏被挾上馬力墜者再賊怒殺之)孫烈女(臨晉諸生孫永)
(徽女字孟某于歸前五日夫卒女日夕泣遘危疾未幾死)衞大垣妻馬氏(臨晉人年)
(十七夫亡方娠勺水不入口者數日後生子宏撫之十有二歲偶至外氏有諷之嫁者馬泣曰孤巳)
(長吾生固為贅疣攜孤還家備言身後事潛自縊年二十八)王貞女(虞鄉人王業建女許)
(字魏述基將嫁夫死女絶飲食三日請往弔父許之至則持服奉姑撫族子為嗣邑令旌之)張
五綱妻崔氏(榮河人姜瓖之亂潛匿高窑賊入牽之崔投百尺崖死年二十)楊月
蘭妻解氏(萬泉人性貞淑年十八守正被戕邑令旌其墓)衞中夏繼妻王
氏(猗氏人夫殁守志笑嚬不苟及年當旌闔學議請王曰守節分也命子芳謝止之後芳為副使)
(孫既齊官翰林王猶紡績夀七十七)荆天福妻張氏(猗氏人年十七夫亡生子甫三)
(月值歲饑翁欲嫁之堅不從翁避荒異地遺七旬祖姑張紡績資養後數年翁歸見母幼孫巳成立)
(乃大慟曰吾負孝婦矣邑令旌之)荆起瑞妻王氏(猗氏人夫亡遺一子一女貧甚)
(夫弟將奪而嫁之王投井死同縣史書妻張氏夫卒父勸其改適潛受人聘張聞自縊死)岐烈
女(猗氏人字李軒之子軒子與人戲悞中箭死女聞取聘帛自縊)王貞女(萬泉人王昌祉)
(之女年十六守正被戕康熙年間旌)郭琛妻荆氏(猗氏人生子不育琛病革荆慟)
(哭於母曰願及其未瞑先死以博一顧母止之不得遂吞毒腸斷背裂見者雨泣琛亦尋卒康熙年)
(間旌)尚苗姐(永濟人尚正基女守正被戕雍正年閒旌)張大志妻秦
氏(永濟人守正捐軀同縣烈婦吉無偽妻李氏甯孝妻李氏仝大義妻石氏又節婦劉加武妻崔)
(氏李萬緡妻楊氏張育藩妻樊氏姚津妻劉氏翟萬禧妻胡氏楊朔妻姚氏李薰芳妻張氏趙懷瑾)
(妻劉氏李作舟妻吕氏侯法妻鄭氏王樞妻陳氏齊宗德妻荆氏荆養棟妻雷氏周昌耀妻陳氏李)
(本固妻楊氏楊若棠妻王氏韓經祖妻楊氏韓啓瑜妻鄧氏樊世韡妻韓氏吳學敏妻史氏崔大將)
(繼妻楊氏張育英妻馮氏李廣增妻周氏張鐸妾龔氏趙氏王景清妻李氏高廣妻吉氏王廷桂妻)
(郭氏趙宗臣妻高氏李曾繼妻田氏劉芳聲妻王氏薛大豐妻劉氏王大安妻蒲氏楊翹相妻王氏)
(劉元恕妻尉氏張璸妻姚氏張綸妾楊氏尚允執妾張氏孟梃妻王氏杜濂妻劉氏李希正妻馮氏)
(薛大紀妻王氏楊珏妻吳氏劉倬妻任氏石廣寶妻尚氏俱乾隆年閒旌)陳義妻王
氏(臨晉人守正捐軀同縣貞女徐氏節婦譚大學妻段氏黃剛妻鄧氏姚格妻王氏王信妻郝氏)
(馬有才妻衞氏宋步旦妻吳氏妾高氏任天祥妻屈氏任廷琇妻王氏吳志高妻劉氏梁邦妻程氏)
(王肅鑒妻荆氏朱文英妻樊氏許爾璋妻曹氏俱乾隆年閒旌)韓維葉妻侯氏
(虞鄉人守正捐軀同縣貞女王柏英節婦任德英妻劉氏李近計妻姚氏麻世僑妻翟氏杜世玉妻)
(景氏杜明珍妻吳氏羅九法妻張氏張清妻陳氏胡允德妻高氏汪石妻李氏薛鵬妻戈氏朱葉妻)
(葉氏王國儲妻楊氏安瑨妻韓氏雒司煊妻汪氏麻懷祖妻顔氏程立學妻張氏俱乾隆年閒旌)
郭鍢妻周氏(榮河人守正捐軀同縣節婦范鐄妻史氏黃廷蘭妻賈氏張瑞凝妻趙氏)
(聶夢麟妻薛氏孫一元妻杜氏王夢熊妻樊氏姚登第妻張氏高登雲妻張氏張明德妻陳氏張大)
(鯤妻甯氏屈鳳祥妻楊氏史瑄妻王氏薛國瑚妻李氏馮明耀妻王氏吳克温妻薛氏范承烈妻賈)
(氏李運隆妻賈氏王詠妻韓氏陳永昌妻暢氏王無疆妻賈氏俱乾隆年閒旌)李君治
妻張氏(萬泉人守正捐軀同縣節婦薛如蘭妻王氏郭侯垣妻張氏潘德涵妻聶氏潘善繼)
(妻趙氏武燕妻楊氏潘一青妻李氏李久泰妻薛氏范衞彦妻李氏范回林妻陳氏王鍴妻尉氏王)
(庚茂妻謝氏高正妻馮氏潘河榮妻楊氏孫秉直妻竹氏樊楩妻王氏王治民妻崔氏陳大有妻閻)
(氏陳建基妻王氏潘大擅妻武氏楊繼藩妻王氏盧安仁妻郭氏范文妻于氏崔有年妻盧氏竹大)
(建妻蔡氏黃君夀妻蔡氏王炷妻張氏武新政妻樊氏薛威妻李氏潘吕嵩妻李氏張多載妻聶氏)
(樊培洛妻郭氏茹秉禮妻張氏王維祺妻閻氏王若義妻竹氏薛允盛妻王氏柴民治妻賈氏張崇)
(妻武氏余文元妻王氏俱乾隆年間旌)予蒲妻李氏(猗氏人夫亡守節同縣節婦王)
(舍宏妻令狐氏衞維璣妻李氏張中侯妻陳氏廉超睿妻李氏管文蘭妻趙氏喬學愚妻介氏陳萬)
(妻喬氏杜丕振妻郭氏喬淯崐妻郭氏雷錫京妻王氏俱乾隆年閒旌)吕文緯妻姬
氏(永濟人守正被戕同縣烈婦吕文威妻姬氏張正興妻蕭氏趙廷寮妻段氏節婦黃滽妻任氏)
(胡乃疆妻秦氏張茂珍妻周氏亢宗周妻李氏樊步科妻吳氏俱嘉慶年閒旌)許建由
妻徐氏(臨晉人守正捐軀同縣烈婦焦矢娃妻姚氏王溝娃妻趙氏節婦陳肇魁妻樊氏俱)
(嘉慶年間旌)王庭祥妻楊氏(虞鄉人夫亡守節同縣節婦楊曰旦妻高氏陳習樂)
(妻劉氏解學德妻王氏趙乃輝妻黃氏俱嘉慶年閒旌)潘叶坎妻武氏(榮河人夫)
(亡守節同縣節婦余王氏楊考政妻吳氏潘錞妻郭氏茹克元妻張氏李始升妻潘氏俱嘉慶年閒)
(旌)淮金柱妻趙氏(萬泉人守正捐軀同縣烈婦楊十娃妻吳氏節婦張如琇妻曹)
(氏范生花妻王氏淮大中妻丁氏俱嘉慶年閒旌)喬祿娃妻路氏(猗氏人夫亡守)
(節同縣節婦王來燕繼妻李氏雷佩玿繼妻姚氏俱嘉慶年間旌)
︹仙釋︺︹隋︺智山(河東人劉氏女爲比邱尼有戒行沉靜寡言談成敗吉凶皆驗文帝生于馮翊)
(般若寺紫氣充庭智山自河東至謂皇妣曰此兒所從來甚異不可于俗閒處之將帝舍别館躬自)
(撫養皇妣抱帝忽見頭上角出徧體鱗起大駭墜之地智山自外入見曰巳驚吾兒致令晚得天下)
(帝既踐阼每以神尼爲言殁後即葬寺中爲起金浮圖仍令天下舍利塔内各造智山像)曇延
(猗氏人王氏子有奇表身長九尺手垂過膝目光外射初聞講涅槃經悟旨調辨優贍有薛居士者)
(嘆爲希世挺生巳住河東棲巖寺開皇間旱命延禱之甘雨大注)慧海(虞鄉人姓張氏曇延)
(弟子年十八講涅槃文旨洞曉文帝姊成安長公主欽其德望立伽藍靜法寺居之仁夀初文帝頻)
(頒璽書分布舍利每感異祥大業二年圓寂本寺)︹唐︺道愻(虞鄉人姓張氏曇延弟子晚住)
(蒲州仁夀寺貞觀中有請講涅槃者固辭人怪之曰恐不終此席耳後果念經三日卒經夕異花遶)
(屍披地湧出莖長二尺許色甚鮮榮折納瓶中逾年不萎)靈潤(虞鄉人姓梁氏年十三初聽涅)
(槃即通文旨後聞泰岳靈巖寺僧規清肅乃杖策尋焉貞觀中住宏福寺房元齡遇之歎曰居宗揚)
(化惟此一人也)志寬(河東人博覽諸經以涅槃地論爲心要時以邑多虎暴都督張遜命寬禱)
(之患遂息貞觀中蒲晉旱寬曝烈日中須臾大雨合境霑足)張果(晦鄉里世系以自神隱中)
(條山下往來汾晉間世傳數百歲人嘗騎一白驢休則疊之如紙置巾箱中乘則以水噀之武后時)
(遣使召之即死後人見居恒州山中開元中累召之乃至尋還山號通元先生今中條山五老峰有)
(張果洞石上驢跡宛然按唐人作張果傳謂果爲堯時蝙蝠之精語尤妄矣)閻宷(江州人貞)
(觀十四年為河東太守避亂不仕隱中條山十九年拜吉州刺史後表請入道賜名遺榮今王官谷)
(上方有閭使君宅)羅通微(臨晉人貞觀時母趙氏妊通微有雙鶴翼行既生骨相巉崱稍)
(長入山樵薪遇閻使君宷授以幻養之術遂冠褐于五老峰之遊仙觀學步虚絶粒後使君牧吉州)
(召通微及境有雙鶴樂聲自玉笥山來迎既就館一夕月色皎然忽騰空咏嘯而去)薛季昌
(河東人遇司馬承禎于南嶽授以玉洞經籙高真屢降其室明皇召入問道德恩寵優異尋還山上)
(贈以詩後丹成忽曰祝融峯今夕有天真會予被召當往遂凌空而去)吕巖(永樂人咸通中)
(舉進士不第遇鍾離子傳長生久視之道出入隱微人莫之識以四月生故號純陽子)侯道
華(虞鄉人從師道清觀資性篤實故人稱為憨子師令汲水每見一童子輒與戲師知而異之授)
(侯以鐵針紅線令簪童子頂侯如命童子負痛去入葡蔔樹下掘地得人參如童子形師烹之以事)
(出侯竊食至盡棄其餘汁于犬師歸侯與犬俱飛去按段成式酉陽雜俎亦記道華升仙事意當)
(時或實有此而蒲州府志所載怪異特甚蓋皆無徵者也)常醜女(蒲州常志女貌陋有瘡疥)
(醫藥弗瘳及筓無聘者一日出外以裳蒙首居人畏其裸而避之浴于池出則體如玉身不著地冉)
(冉騰空而去)︹五代︺︹漢︺僧善(住河東普救寺寺初名西永清院乾祐元年招討使郭威)
(督諸軍討李守貞周歲城未下召善問之對曰將軍若發善心城必克矣威折箭為誓異日城破不)
(戮一人遂易今名)︹金︺劉志淵(字海南萬泉人事親至孝夙慕神仙道自號元冲子後遇)
(長春真人于棲遊菴值金亂避兵棉山獨不罹害夀七十九)︹元︺董鐵驢(萬泉人通遁術)
(行步如飛倏忽數百里人不之見後尸解仙去)︹明︺洪濟(猗氏靈巖寺僧有道行演通大小乘)
(法遊金陵太祖登極前風雨彌旬上不懌募有能止者洪濟應詔杖錫一呪即便開朗上大悦為印)
(經一藏給傳以歸化骨于本寺)房景圓(臨晉人號睡松子少精書算主案牘被督遂棄家入)
(中條山修道閉關十餘年糧絶出山宿虞鄉村之扁鵲廟夜有真人口授先天真訣遂往汾北麻衣)
(山默坐二十一年移居平陽之姑射山洞虎狼皆馴服旬月不炊成化中沐浴端坐而逝)大陳
(猗氏太清觀道士也與姪小陳皆得道術蹤跡人莫能測常夏月碾麥戲語人曰日甚烈宜入碾中)
(避之遂喝碾開而入一日題詩壁閒止留空室莫知所往)高籙(猗氏人于孤山採藥常遇劉海)
(蟾授長生訣坐卧一窰寒暑不出後村人欲甃池忽出曰此萬古利也當為若置石授人一鞭入山)
(驅石若飛官聞之欲以妖治遂自擇地入棺一夕葬畢妻子俱莫知所在)
︹土產︺布(府境俱有出榮河縣者佳元和郡縣志河中府賦麻布)紙(出府境以麻為之寰宇記)
(河中府産經紙)筆(出永濟縣以&KR0693;毫為之佳者不減湖州所造)柿(府境俱有小者種倍甘經)
(冬不敗雍正初常入貢後罷之)梨(出虞鄉縣一名虞梨大者如升唐書地理志河中府貢鳳栖梨)
竹(府境獨有抽萌甚細以地近西南故蒔得長焉按隋書地理志河東縣有酒官唐書地理志)
(河中府土貢氈&KR4180;扇龍骨棗又河東縣有芳醖監汲河以釀武德三年置貞觀十年廢元和志河中)
纂修官(臣)馮芝恭纂
總纂官(臣顧苑許應藻)恭覆輯
校對官(臣)彭作邦恭校
大清一統志
潞安府(在山西省治東南四百五十里東西距三百十里南北距二百八十里東至河南彰德府)
(林縣界一百六十里西至平陽府岳陽縣界一百五十里南至澤州府高平縣界八十里北至遼州)
(界二百里東南至河南衞輝府輝縣界三百三十里西南至澤州府沁水縣界二百五十里東北至)
(河南彰德府涉縣界一百七十里西北至沁州界二百十里自府治至京師一千三百里)
︹分野︺天文觜觹參井分野實沈之次
︹建置沿革︺禹貢冀州之域商周時為黎國春秋為赤
狄潞子國後屬晉戰國屬韓為别都曰上黨秦并
天下置上黨郡(史記秦本紀昭襄王四十七年秦攻韓上黨上黨降趙秦使武安君)
(白起大破趙于長平四十八年盡有韓上黨)漢晉及後魏因之(魏書地形志秦)
(置上黨郡前漢治長子城董卓作亂治壺關城慕容儁治安民城後遷壺關城皇始元年治安民太)
(平真君中復治壺關)後周宣政元年始于郡置潞州隋開皇
初郡廢大業初復曰上黨郡唐武德元年復曰潞
州二年置總管府貞觀元年府廢八年置大都督
府天寶初復曰上黨郡至德元載置上黨節度使
(通鑑至德元載置上黨節度使領上黨等三郡胡三省注領潞州上黨郡澤州高平郡沁州陽城郡)
(按舊唐書地理志乾元元年始復上黨郡為潞州意澤潞沁節度之名亦此時所改至德初置固)
(上黨節度也當以通鑑為是)乾元元年復為潞州屬河東道建
中元年為昭義軍節度使治所(唐書方鎮表建中元年昭義軍節度)
(兼領澤潞二州徙治潞州)五代梁龍德二年晉王改安義軍(通鑑)
(梁龍德二年晉王改昭義軍曰安義以李嗣昭子繼韜為留後注潞州本號昭義軍今以繼韜為留)
(後蓋避其父諱改之)後唐同光元年梁復改匡義軍(五代史莊宗紀)
(同光元年李繼韜以潞州叛附于梁通鑑梁更名安義軍曰匡義以繼韜為節度使)尋復曰
安義軍長興元年復曰昭義軍宋太平興國初改
昭德軍節度建中靖國元年改隆德軍崇寕三年
升為隆德府屬河東路金復曰潞州仍為昭德軍
節度屬河東南路元初曰隆德府太宗三年復為
潞州屬平陽路明洪武九年直隸山西布政使司
嘉靖八年升為潞安府
本朝因之隸山西省領縣七
長治縣(附郭東西距四十里南北距一百里東至壺關縣界二十里西至長子縣界二十里)
(南至澤州府高平縣界八十里北至潞城縣界二十里東南至澤州府陵川縣界八十里西南至長)
(子縣界三十里東北至潞城縣界十五里西北至屯留縣界三十里本黎侯國漢置壺關縣屬上黨)
(郡後漢末為上黨郡治晉初因之後廢後魏太平真君中復為上黨郡治隋開皇中置上黨縣大業)
(初仍為上黨郡治唐為潞州治五代因之宋為隆德府治金為潞州治元因之明洪武二年省縣入)
(州嘉靖七年復置改曰長冶為潞安府治本朝因之)長子縣(在府西少南五十里東西)
(距一百三十里南北距八十里東至長治縣界三十里西至平陽府岳陽縣界一百里南至澤州府)
(高平縣界四十里北至屯留縣界四十里東南至長治縣界二十里西南至澤州府沁水縣界由十)
(里東北至潞城縣界四十里西北至沁州沁源縣界四十里周初史辛甲所封地春秋晉長子邑漢)
(置長子縣為上黨郡治後漢末移郡治壺關以縣屬焉晉太元中西燕慕容永都此後魏析置樂陽)
(縣俱屬上黨郡北齊並廢隋開皇九年復置曰寄氏縣十八年復曰長子屬潞州大業初屬上黨郡)
(唐屬潞州五代因之宋屬隆德府金屬潞州元因之明屬潞安府本朝因之)屯留縣(在府)
(西北六十里東西距一百二十五里南北距四十八里東至潞城縣界三十五里西至沁州沁源縣)
(界九十里南至長子縣界十八里北至襄垣縣界三十里東南至長治縣界三十里西南至平陽府)
(岳陽縣界九十里東北至潞城縣界四十里西北至沁源縣界四十里春秋赤狄留吁地後屬晉謂)
(之純留漢置屯留縣屬上黨郡後漢晉及後魏皆因之北齊廢隋開皇十六年復置屬潞州大業初)
(屬上黨郡唐屬潞州五代因之宋屬隆德府金屬潞州元至元三年省入襄垣縣十五年復置仍屬)
(潞州明屬潞安府本朝因之)襄垣縣(在府北少西九十里東西距一百二十五里南北距)
(九十里東至黎城縣界五十里西至沁州界七十五里南至潞城縣界二十五里北至沁州武鄉縣)
(界六十五里東南至潞城縣界三十里西南至屯留縣界五十里東北至武鄉縣界五十三里西北)
(至沁州界八十三里漢置襄垣縣屬上黨郡後漢及晉因之後魏初屬鄉郡建義元年置襄垣郡治)
(焉北齊郡廢後周建德六年置韓州隋大業初州廢屬上黨郡唐武德元年復置韓州貞觀十七年)
(州廢屬潞州五代因之宋屬隆德府金屬潞州元因之明屬潞安府本朝因之)潞城縣
(在府東北四十里東西距一百九十里南北距七十五里東至河南彰德府林縣界一百五十五里)
(西至屯留縣界三十五里南至長治縣界二十五里北至黎城縣界五十里東南至林縣界一百四)
(十里西南至長治縣界三十里東北至彰德府涉縣界一百二十里西北至襄垣縣界四十五里春)
(秋潞子國漢置潞縣屬上黨郡後漢因之晉為上黨郡治後魏太平真君十一年廢入刈陵縣隋開)
(皇十六年置潞城縣屬潞州大業初屬上黨郡唐屬潞州天祐二年更名潞子五代唐復曰潞城宋)
(屬隆德府金屬潞州元因之明屬潞安府本朝因之)壺關縣(在府東南三十里東西距)
(六十里南北距九十五里東至潞城縣界五十里西至長治縣界十里南至澤州府陵川縣界七十)
(里北至潞城縣界二十五里東南至河南彰德府林縣界一百五十里西南至長治縣界四十里東)
(北至潞城縣界三十八里西北至長治縣界二十里漢壺關縣地後魏太和十三年改置壺關縣于)
(此屬上黨郡隋大業初省入上黨縣唐武德四年復置屬潞州五代因之宋屬隆德府金屬潞州元)
(因之明屬潞安府本朝因之)黎城縣(在府東北一百十里東西距一百十里南北距一百)
(二十里東至河南彰德府涉縣界四十里西至武鄉縣界七十里南至潞城縣界二十里北至遼州)
(界一百里東南至潞城縣界三十五里西南至襄垣縣界五十里東北至涉縣界三十五里西北至)
(遼州界一百里商周時黎國漢潞縣地後魏太平真君十一年置刈陵縣屬襄垣郡隋開皇十八年)
(改曰黎城屬潞州大業初屬上黨郡唐屬潞州天祐二年改曰黎亭五代唐復故宋熙寕五年省入)
(潞城縣元祐元年復置屬隆德府金屬潞州元因之明屬潞安府本朝因之)
︹形勢︺上黨四塞之固東帶三關(後漢馮衍遺田邑書)據天下肩
脊當河朔咽喉(通典)肘京洛而履蒲津倚太原而跨
河朔(唐杜牧賀平澤潞啟)太行瞰其面并門負其背(元袁凱詩序)
︹風俗︺人重農桑性樸直少輕詐(隋書地理志)民儉務農士
節務學(章潢圖書編)
︹城池︺潞安府城(周二十四里有奇門四池廣四丈明洪武間建本朝順治九年修康熙)
(九年乾隆三十二年重修長治縣附郭)長子縣城(周五里有奇門五池廣二丈金天會)
(間土築本朝順治十一年甃甎康熙二十三年乾隆二十八年重修)屯留縣城(周四)
(里有奇門四池深一丈唐武德中土築明崇禎中甃甎本朝順治二年修)襄垣縣城
(周六里有奇門四池廣二丈唐武德初土築金天會間增築明崇禎間甃甎)潞城縣城
(周四里有奇門四池廣一丈五尺隋開皇間土築元末增築明崇禎中甃甎本朝康熙三十四年)
(修)壺關縣城(周二里有奇門四唐貞觀中土築明嘉靖中甃甎本朝順治十三年修)
(乾隆十二年重修)黎城縣城(周四里門三池廣一丈五尺宋天聖間土築明正德間甃)
(甎)
︹學校︺潞安府學(在府治西南唐時建元初燬明洪武中重建本朝順治十三年修入學)
(額數二十名)長治縣學(在縣東南舊在府學東明嘉靖中建萬歷初徙於永豐倉前後)
(移今所本朝順治十三年康熙三年重修入學額數二十名)長子縣學(在縣東南宋建)
(中靖國初建明末燬本朝順治十三年重建康熙十五年修入學額數十二名)屯留縣
學(在縣治西南明洪武初因舊址建成化中修本朝重修入學額數十二名)襄垣縣
學(在縣治東南金天會中建元初燬元貞中重建明嘉靖中拓修本朝順治十四年重修入學)
(額數十二名)潞城縣學(在縣治東南宋建後燬金天會中重建元大德中圯復建本)
(朝順治九年展修康熙中重修入學額數八名)壺關縣學(在縣治東南宋建元至元中重)
(建本朝順治十三年修康熙十七年重修入學額數十二名)黎城縣學(在縣治南宋建)
(金季燬元中統初始建三楹至元中修復舊制後又燬明洪武中重建本朝順治十四年修入學)
(額數十二名)平順鄉學(在潞城縣東六十里平順城東北隅舊爲平順縣學明嘉靖間)
(建在廢縣治東萬歷中徙建今所本朝康熙十九年重修乾隆二十九年縣省改爲鄉學入學額)
(數八名)蓮池書院(在府城西聖泉寺舊名沁水書院本朝康熙五年建乾隆二十八)
(年重修改今名)起文書院(在府城東南隅明建本朝乾隆六年重修)廉山書
院(在長子縣城西本朝乾隆二十四年建)傳經書院(在屯留縣治東本朝乾隆十)
(八年建)古韓書院(在襄垣縣城内本朝乾隆二十年建)盧山書院(在潞)
(城縣學東本朝乾隆二十一年建)壺林書院(在壺關縣本朝乾隆二十三年建)東
陽書院(在黎城縣城内本朝乾隆二十三年建按舊志載文昌書院在長治縣學西明)
(萬歷中建雄山書院在長治縣蔭城鎮宋靖康初建藕澤書院在屯留縣東南五里藕澤村元隱士)
(宋思約建泰晉書院在襄垣縣明建滄溪書院在黎城縣明正德初建尚友書院在壺關縣明萬歷)
(中建今並廢謹附記)
︹戶口︺(原額人丁二十萬七千五百四十六今滋生男婦共九十四萬五百一十四名口計二十二萬)
(二千八十九戶)
︹田賦︺(田地三萬七千九百八十九頃六十九畝七分有奇額徵地丁正雜銀二十六萬五千二百三)
(兩三錢五釐糧二千四百五十七石八斗七升有奇)
︹山川︺壺口山(在長治縣東南跨壺關縣界又名壺關山一名壺山通典壺口縣有壺山府志)
(兩峯夾峙而中虛狀如壺口故名相近有龍溪山)五龍山(在長治縣東南二十五里周十)
(六里山多松柏森茂干霄為一郡之勝)靈泉山(在長治縣東南三十里一名仙泉山山半)
(有石洞出泉禱雨輒應)佛耳山(在長治縣東南五十里跨壺關縣界)雞鳴山(在長)
(治縣東南魏書地形志壺關縣有雞鳴嶺一名火山元和郡縣志在上黨縣東南七十六里寰宇記)
(有雞鳴水出此)雄山(在長治縣南六十里周十里疊嶂層巒巉巖起伏雄視諸山陶水出焉)
天臺山(在長治縣西南二十里四圍平坦日出日入俱無影)八諫山(在長治縣西南)
(接長子縣界相傳長平之役趙括軍中有八諫不從而自刎者葬于此山因名)柏谷山(在長)
(治縣北十三里巖壑絶勝與太行王屋相接山多柏樹故名或曰神農嘗百穀于此亦名百穀山下)
(有百穀泉又襄垣縣東南二十里有百穀山土厚石小延廣潤澤百草叢生亦傳為神農嘗穀處)
梁山(在長子縣東二十里梁水出焉)慶雲山(在長子縣東南接長治縣界寰宇記上黨)
(縣有慶雲山上黨記云帝堯將興有五色雲出此山因名新志在縣東南二十里)慈林山
(在長子縣東南接長治縣界多林木)紫雲山(在長子縣東南接長治縣界與壺口相接縣志)
(相傳唐明皇潛潞邸時尢日與郡官登壺關山有紫雲見東北光彩照日後人因以名山)羊頭
山(在長子縣東南接長治縣界漢書王莽傳莽命尉睦侯王嘉曰羊頭之扼北當燕趙顔師古注)
(羊頭山名在上黨壺關縣魏書地形志長子縣有羊頭山郡國志羊頭山上有神農城下有神農泉)
(元和志山在縣東五十六里後漢安帝時羌寇河東以任尚為御史擊破之于羊頭山謂此也府志)
(其山產秬黍其南陰地黍白其北陽地黍紅明嘉靖間取之以定樂律陸深春風堂隨筆長子羊頭)
(山秬黍可以絫律河内葭莩灰可以布琯非其地則無驗)潛山(在長子縣西南十三里上有堯)
(廟堯水出焉)繖蓋山(在長子縣西南接澤州府沁水縣界遠望峯巒形如繖蓋有繖蓋水)
(出焉)白佛頭山(在長子縣西二十五里有白石形如佛頭雍水出焉)刁黃山(在長)
(子縣西五十里與發鳩山相連亦曰刁黃嶺唐會昌三年劉稹以澤潞叛使其將李佐堯守刁黃嶺)
(以拒官軍大順初河東將李存孝擒孫揆干長子西追擊餘衆于刁黃嶺寰宇記亦名發瓮山漳水)
(出焉)發鳩山(在長子縣西五十里一名發苞山一名鹿谷山一名廉山山海經發鳩之山漳)
(水出焉淮南子地形訓濁漳水出發苞注發苞一名鹿谷漢書地理志長子縣鹿谷山濁漳水所出)
(水經濁漳水出長子縣西發鳩山酈道元注水出鹿谷與發鳩連麓而在南魏書地形志長子縣有)
(廉山濁漳出焉元和志發鳩山在長子縣西南六十五里寰宇記鹿谷山在縣西有大道入壺口東)
(出達襄國西登奚斯巨嶺以達河東徑阻千里縣志在縣西五十餘里亦謂之長子西谷中有四星)
(池是謂靈湫漳木之源其山蒼秀聳拔諸峯四面如列屏然)方山(在發鳩山之西北魏書地)
(形志寄氏縣有方山縣志山頂平直北接屯留縣界)疑山(在屯留縣西南九里魏書地形志屯)
(留縣有疑山玉海後魏孝文帝幸上黨見此山有伏龍勢疑而不進遂斷山東麓以厭之)鳳凰
山(有三一在屯留縣西南十二里魏書地形志屯留縣有鳳凰山一名天冢一在潞城縣西北五)
(里又名鳳鳴山一在壺關縣北十五里後魏太平真君中斬鳳凰山足以厭王氣即此)霜澤
山(在屯留縣西南五十里山高霜早故名)盤秀山(在屯留縣西南九十里一名鹿瀆山)
(一名方山魏書地形志寄氏縣有盤秀嶺藍水出其南通典屯留縣有鹿瀆山絳水所出元和志絳)
(水出屯留縣西南方山去縣八十四里金史地理志屯留縣有盤秀山縣志亦名盤石山藍水出其)
(陽絳水出其陰)紫荆山(在屯留縣西十五里開壁峪)田石山(在屯留縣西八十里)
(勢自盤秀而來陡開大嶂為縣西之望)三嵕山(在屯留縣西北接沁州沁源縣界唐書地)
(理志屯留縣有三嵕山縣志高三十里盤踞三十餘里一名徐陵山一名麟山一名靈山按說文)
(峯聚之山曰嵕今屯留有三嵕山言三峯聚也舊志謂即古三嵕國引書序湯伐三嵕為証然湯所)
(伐者三嵕在今山東定陶縣界非此三嵕舊志誤)浮山(在屯留縣北三十里其山高聳若浮)
石聚山(在屯留縣東北二十里)良材山(在屯留縣東北三十五里形勢高廣舊多)
(材木因名)黃巖山(在襄垣縣東三十五里石色多黃巖徑深邃人跡罕至)五陽山
(在襄垣縣南十五里五峯高聳)鹿臺山(在襄垣縣南水經注漳水歷鹿臺山與銅水合魏書)
(地形志襄垣郡建義縣有鹿臺山元和志在縣南二十里)桃林山(在襄垣縣西十里舊時桃)
(樹成林故名)獅山(在襄垣縣西四十里九龍村東峯頭大石儼若獅形一名九龍山)紫
巖山(在襄垣縣西五十五里亦名寶峯山與虒亭相近其山色紫)五巑山(在襄垣縣)
(西七十里五峯環列中為南北往來之衝)韓王山(在襄垣縣北十五里上有韓王廟)五
音山(在襄垣縣北二十里魏書地形志襄垣縣有五音山神祠明統志謂之五陰山俗謂之神)
(頭山)錯上洪山(在襄垣縣北三十三里以谿山叢雜而名)仙堂山(在襄垣縣北五)
(十里山勢嵯峨西有琉璃嵓又有石九圈如車輞環水中雖旱不涸上有龍洞及仙堂寺)趙王
山(在襄垣縣東北四十里上有趙王廟下為邯鄲村)龍洞山(在襄垣縣東北接潞城縣)
(界有洞深百餘里入遼州境)蔥蔚山(在潞城縣東六十里)靜林山(在潞城縣東魏)
(書地形志壺關縣有静林山縣志山在壺關縣東七十里舊屬壺關今在潞城縣去縣東六十里)
盧醫山(在潞城縣東南五里周三十八里南連大禹山上有盧醫廟縣志謂之盧山)伏
牛山(在潞城縣東南魏書地形志刈陵縣有伏牛山玉海唐中宗景雲間黃龍見于伏牛山新)
(志在縣東南十五里)葛井山(在潞城縣東南二十里周七十五里有泉在其巔)彩鳳
山(在潞城縣東南六十里縣之案山上多松檜桃李)大禹山(在潞城縣南十五里周四)
(十里)三垂山(在潞城縣西南一名三垂岡五代史唐本紀李克用破孟方立還軍上黨置酒)
(三垂岡時存勗在側方五歲克用指而笑曰此兒後二十年其能代我戰于此乎天祐五年存勗出)
(兵趨上黨至三垂岡歎曰此先王置酒處也破梁軍凱旋告廟寰宇記在縣西南二十七里)黃
阜山(在潞城縣西北二十五里隋書地理志潞城縣有黃阜山元和志劉聰將綦毋劌敗晉將)
(崔恕于黃阜寰宇記在縣西三十里有城亦名黃沙嶺)馬鞍山(在潞城縣北周四十里接)
(襄垣縣界)風洞山(在潞城縣北四十里周三十五里臨漳水上有石穴深峻生風)廣武
山(在潞城縣東北三十五里)獅子山(在潞城縣東北三十五里西望長治南接壺關)青
羊山(在潞城縣東北六十里多柏下有七子洞)龍門山(在潞城縣東北一百二十里漳)
(水南舊屬黎城今在縣境)馬駒山(在壺關縣東唐書地理志上黨縣有馬駒山舊志在縣東)
(十里)清涼山(在壺關縣東三十里)龍盤山(在壺關縣東四十里)大王山(在壺)
(關縣東南二十三里北齊書高祖紀魏真君中望氣者言上黨有王氣在壺關大王山武帝于是南)
(巡以厭之累石為三封又鏨其北鳳凰山以毁其形及神武自晉陽出滏口舍大王山六旬而進)
(按史以此為王氣所鍾後唐明皇以潞州别駕膺大統或其騐云)烏石山(在壺關縣東南)
(三十里山土皆黑色山半有泉伏地而流)三壅山(在壺關縣東南九十里其山三面壅障有)
(泉出山下名壅水東流入河南林縣界)抱犢山(在壺關縣東南隋書地理志上黨縣有抱)
(犢山寰宇記引道書福地記云抱犢山高七十丈有石城高十丈方一里南角有草名玉枝冬生花)
(高五六尺味頗甘取其葉末服之二三日不饑玉匱云抱犢山南有穴行三百里出美陽縣西石洞)
(口縣志在縣東南一百十里四圍陡絶山頂有二泉)鳳臺山(在壺關縣東南東去紫團山二)
(十里旁有翠微洞洞前有白雲潭洞口僅容一人土人云直透太行山外數百里)麥積山
(在壺關縣東南一百二十里磊石巑岏形如積麥與靜林相接)紫團山(在壺關縣東南一百)
(五十里接河南林縣界寰宇記上黨縣紫團山出人參府志山頂常有紫氣團圞如蓋舊産人參名)
(紫團參今無)高望山(在壺關縣南一里又名南壇山或以為即舊縣治之高望堡也)黃
山(在壺關縣南二十八里山色皆黃其絶頂為樓峯其北有石魚坡)鸞山(在壺關縣南四)
(十里)安公山(在壺關縣南七十里)神山(在壺關縣西南一里環抱縣城)栲栳山
(在壺關縣西南四里與鳳凰山對峙)風穴山(在壺關縣東北二十里王嶺村其西有石竅深)
(不可測聽之常有風聲)東神山(在黎城縣東十里山麓有東嶽行宫東北半里許有蘑菇)
(山以形似名)啟明山(在黎城縣東十餘里坦博豐隆一名晴山)潞祠山(在黎城縣)
(東南十五里周三十六里上有潞子嬰兒祠)五仙山(在黎城縣西南二十里周二十六里)
(五峯如人狀)聯珠山(在黎城縣西南二十餘里漳水之濱矗石累累如珠脈聯不絶相近)
(有馬鞍山在縣西南三十里漳水之南)嵐山(在黎城縣西二十里下有泉名龍井其麓名伏)
(虎郊相傳有僧伏虎于此)廣志山(在黎城縣西三十五里山極高)鼇山(在黎城縣西五)
(十里一名蒼龍山)巁峪山(在黎城縣西七十里周七十五里山址有洞約深六七里中有)
(池其深莫測不溢不竭産鍾乳五色多肖物形)信山(在黎城縣西北三十里山勢峻絶其下有)
(泉不涸)横山(在黎城縣西北三十餘里懸石壁立為西北屏障)桃花山(在黎城縣)
(西北五十里多桃樹)積布山(在黎城縣西北六十里形如積布魏書地形志刈陵縣有積布)
(山)望夫山(在黎城縣西北六十里一名石竚山水經注漳水東北歷望夫山山南有石人)
(竚于山上狀有懷于雲表因以名焉)隴阜山(在黎城縣西北百里山半有洞曰昭澤龍洞深)
(數十里入洞十尋有池四深各數尺又有方池一深不可測)白巖山(在黎城縣北古名張)
(諱巖水經注張諱巖世傳巖赤則土罹兵害恒以石粉圬之令白寰宇記白巖山在縣東北七里新)
(志在縣北十五里)龍耳山(在黎城縣北五十里山形似龍兩峯如耳)金牙山(在黎)
(城縣東北二十里上有北極廟一名北極山)卧牛山(在金牙山東十里形若卧牛)繡
屏山(在黎城縣東北三十里)黎侯嶺(在長治縣西南三十里郡山多石此嶺皆土下)
(為黎亭九域志潞州黎侯亭在黎侯嶺下)武訖嶺(在長子縣南四十五里風土記曰秦趙戰)
(于長平趙軍敗退秦將白起逐至此名武託嶺)江豬嶺(在長子縣西南四十里與長平關相)
(近通鑑梁開平元年夾馬指揮使尹皓攻晉江豬嶺拔之注在潞州長子縣西由北路達雕窠嶺)
雕窠嶺(在長子縣西南通鑑周顯德元年北漢主入寇世宗自將兵禦之戰于高平北漢兵)
(大敗北漢主自雕窠嶺遁歸注雕窠嶺在高平縣西北由江豬嶺路入)松門嶺(在襄垣縣)
(北接沁州武鄉縣界通太原驛路)微子嶺(在潞城縣東北二十里周二十五里下有微子)
(村)趙屋嶺(在壺關縣南六十里上有鐵鑛及產赤白石脂)大峪嶺(在壺關縣西南)
(三十里有鐵鑛)南峯(在襄垣縣西南十二里上有寺寺後有樓元時構)九仙峯(在襄)
(垣縣東北三十五里雲環峯岫宛如九仙立其上)筆頭峯(在襄垣縣東北九仙峯之西有)
(菜名筆頭菜)赤崖(在壺關縣東南九十里一名赤壤山下有赤壞川魏書地形志壺關縣有)
(赤壤川其地寒而早霜金史地理志壺關縣有赤壤山縣志土赤色有石洞深里許出盧甘石洞口)
(有泉)懸水崖(在黎城縣東北八十里石崖百丈無罅隙水注石面滴下成潭不涸)蓮花
岡(在屯留縣西十里蓮村岡勢起伏如覆蓮形縣之屏障也)羊腸坂(在壺關縣東南史記)
(魏世家如耳謂成陵君曰昔者魏伐趙斷羊腸徐廣曰在上黨正義在太行山上南口懷州北口潞)
(州漢書地理志壺關縣有羊腸坂元和志在縣東南一百六里寰宇記一名洞口縣志坂長三里盤)
(曲如羊腸)雞鳴水(源出長治縣雞鳴山西流會雄山東南隅之水北流合陶水又八諫水源)
(出八諫山會雄山西南隅之水北流合陶水)陶水(源出長治縣之雄山西北流至長子縣界)
(入漳水一謂之淘水水經注淘水南出南淘北流至長子城東西轉逕其城北東注于漳水魏書地)
(形志長子縣羊頭山下榖關有泉北流至陶鄉名陶水合羊頭山水北流入濁漳)黎水(源出)
(長治縣黎侯嶺下俗名黑水河北流逕府西合石子河入漳又山水河在縣南凡五龍山西溝澗奔)
(趨城南皆會此河合黎水又故城水出縣之故城在縣西南十六里北流合黎水)梁水(在長)
(子縣東水經注梁水出南梁山北流至長子縣故城南又北入漳水新志梁水發源梁山東北流十)
(五里入漳水)堯水(在長子縣西南十三里木經注堯木自西山東北流逕堯廟北又東逕長)
(子縣故城南東北流入漳)繖蓋水(源出長子縣繖蓋山東北流入漳水)濁漳水(源出)
(長子縣發鳩山東東流逕縣南五里東北流逕府城西北三十里又東北逕屯留縣東潞城縣西又)
(東北逕襄垣縣東又東逕黎城縣南二十里又東出太行達河南彰德府林縣界一名潞川周禮職)
(方氏冀州川曰漳浸曰汾潞漢書地理志長子縣鹿谷山濁漳水所出東至鄴入清漳後漢書郡國)
(志注上黨記曰潞濁漳也水經注濁漳水出長子縣西發鳩山左則陽泉水注之右則繖蓋水入焉)
(又東經其縣南又東合堯水又東合梁水又東北合陶水又東逕屯留縣南屈逕其城東東北流合)
(絳水又東合陳水逕壺關縣故城西屈逕其城北歷鹿臺山與銅鞮水合又東北流逕襄垣縣故城)
(南又東北過潞縣北闞駰曰潞水為冀州浸即漳水也世人亦謂濁漳為潞水又逕臺壁南左合黃)
(須水口又東北歷望夫山合涅水又東逕磻陽城北合倉石水又東逕葛公亭北而東去元和志濁)
(漳水在上黨縣西南二十二里一名潞水在潞城縣北又在襄垣縣南二十里黎城縣西北五十六)
(里寰宇記冀州圖云濁漳水出長子西南流入涉縣界與清漳合又東入魏郡)秦川水(源出)
(長子縣西方山西南流逕澤州府沁水縣入沁水水經注秦川水出巨峻山東帶引衆谿積以成川)
(又西南逕端氏縣故城東南流入于沁水)雍水(在長子縣北三里源出白佛頭山東流三十里)
(入漳水)疑水(在屯留縣西南九里源出疑山東南麓流百步許伏流至西南一里復見逕縣)
(西入絳水)藍水(源出屯留縣盤秀山之陽東流逕長子縣北二十五里又東至長治縣西二十)
(里入漳水經注水出發鳩之谷謂之絳水西出榖遠縣為藍水東逕屯留縣故城南東北流入於漳)
(魏書地形志寄氏縣有盤秀嶺藍水出其南北流合濁漳)絳水(源出屯留縣盤秀山之陰八泉)
(湧出如珠合而東流逕縣北又東流三十五里至潞城縣界交漳村入漳水經注謂之陳水漢書地)
(理志屯留縣桑欽言絳水出西南東入漳水經注陳水出西發鳩山東逕余吾縣故城南又東逕屯)
(留縣故城北又東流注於漳魏書地形志樂陽縣有望天嶺絳水所出又屯留縣絳水自寄氏縣界)
(來入濁漳因名交漳元和志絳水出屯留縣西南方山去縣八十四里縣志縣西數里兩山壁立夏)
(秋水出奔薄縣城相去僅尋丈明成化六年於縣西北廣原開鑿長渠引流而北十三年繼成之今)
(水去縣里許不爲害按水經注有絳水而無藍水其絳水所行之道皆今藍水也而别有陳水則)
(今絳水所行之道也與今府縣諸志不合惟魏書地形志有絳水又有藍水與今水道相同)高
麗水(在屯留縣西七十三里源出沁源縣高麗村東流入絳水)蒲谷水(在屯留縣西七)
(十三里東流八里入絳水魏書地形志寄氏縣北有水源出蒲谷東南流入絳水)三嵕水
(在屯留縣西北三十五里源出三嵕山下南流入絳水文獻通考屯留縣有三嵕水按寰宇記有)
(玉梭水在屯留縣西四十五里疑即此)積石水(在屯留縣石聚山下東流至潞城縣界入)
(漳)銅鞮水(在襄垣縣西南自沁州流入水經注銅鞮水東逕銅鞮縣故城北又東南流逕)
(頃城西即縣之下虒聚也又南逕胡邑西又東屈逕其城南又東逕襄垣縣入于漳寰宇記銅鞮水)
(今名小漳水又名西漳水府志銅鞮水逕虒亭西東至縣南十里合於濁漳俗名村壁河)雍子
水(在襄垣縣西南四十里東北流入濁漳)下谷水(在襄垣縣西十五里東流入濁漳)
史水(在襄垣縣西北六十里源出三史村東至縣東北水碾村入于涅水)甘羅水(在襄)
(垣縣北門外源出縣西北二十五里東流至縣東北一里入濁漳)涅水(在襄垣縣北自沁州)
(武鄉縣流入水經注涅水又東南流注于漳水元和志湼水在襄垣縣西北六十里通志源出沁州)
(覆甑山東流入縣界會小漳水與濁漳合)桃花水(在壺關縣東南一百三十五里源出太行)
(山麓花園村東南入河南林縣界)沾水(在壺關縣東南漢書地理志壺關縣沾水東至朝歌)
(入淇水經注沾水出壺關縣東玷臺下西北隅與金谷水合金谷即玷壺之西谿也東北會沾水又)
(東流注淇水元和志壺關縣羊腸坂沾水出焉)壺水(源出壺關縣壺關山北流折而西逕府城)
(北入于濁漳下流名石子河又進流川一名積流川源出壺關縣南山北流入壺水)玉泉水
(在黎城縣西北五十里山下有三石竅木湧出合流逕縣北五十里一名原泉水東至河南涉縣界)
(入清漳水)黃須水(在黎城縣北水經注黃須水出臺壁西張諱巖下南流逕臺壁西又南入)
(于漳舊志縣有東河在縣東半里源出白巖山南流入漳蓋即黃須水故瀆也)清漳水(在黎)
(城縣東北自遼州流入又東入河南涉縣界元和志清漳水在縣東北五十里)淘清河(在長)
(治縣東南自壺關縣南界來及縣境東南諸山之水皆會焉西流至雄山北入陶水)潞河(在潞)
(城縣北源出縣東北微子城西北流至西流里入漳水按此水以在潞地遂蒙潞名非職方冀浸)
(之潞也)西河(在黎城縣西北源出嵐山逕縣西一里又逕縣南關外曰南河東流合東河入)
(漳又田溪亦名小河源出嵐山伏虎郊流逕縣北東注東河疏渠灌溉民受其利)龍潭(在長)
(治縣西二十里亦名金龍池淵深不測西流入漳)濯纓溪(在壺關縣東南一百六十里源)
(出紫團山一名盈盈水東出太行入河南林縣界曰合澗口又有橋樓淙亦在紫團山山徑既絶下)
(視深壑衆流所歸舊有橋建樓其上故名)金龍池(在屯留縣東南二十五里東西闊而南北)
(狹約五百餘畝)惠澤池(在壺關縣南門外明洪武九年鑿又甘泉池在縣東南隅景泰初鑿)
(又濟衆池在縣北門外成化十四年鑿又龍雨池在縣北龍溪橋迤東萬歷二十四年鑿縣地高峻)
(艱于得水諸池皆為民利)聖泉(在長治縣西本朝康熙元年湧出中多魚色如金)五龍
泉(在長子縣南十六里曲流十五里入濁漳水)白龍泉(在長子縣西二十五里相傳有)
(白龍見此)神女泉(在屯留縣西北二十里西入三嵕水)張厚泉(在屯留縣北二里周)
(二丈淵深莫測禱雨輒應亦曰龍潭)馬跑泉(在屯留縣東北二十里發源石室村東流入絳)
(水)龍泉(在屯留縣東北二十五里周圍一丈甎甃其口如井僅尺許)石泉(在襄垣縣)
(西四十里水自石中流出)暖泉(在襄垣縣西五十里太平鋪西水温可浴)白水泉(在襄)
(垣縣東北三十里石崖中有數孔湧水如瀉流入漳水)玉女泉(在潞城縣西北五里深五)
(尺未嘗盈竭寰宇記泉中時有白氣升出蒙覆其上則有雨時人謂之玉女披衣恒以爲候舊志在)
(鳳凰山上)馮坡泉(在壺關縣南黃山下深止尺餘旁溢成流冬夏不涸)温泉(在黎城縣)
(北五十五里高崖深潭名大海小海水頗温隆冬不冰流入漳水)神農井(在長子縣羊頭)
(山小谷中寰宇記上黨記云神農廟西五十步有石泉二所一清一白俱甘美呼爲神農井)
︹古蹟︺壺關故城(有二一在長治縣東南漢置高后封孝惠子武爲壺關侯後漢末爲上黨)
(郡治晉末廢元和志潞州城漢壺關縣是也一在今壺關縣東南後魏太和十三年復置括地志後)
(魏移置壺關縣當羊腸坂羊頭山之阨是也隋大業初廢入上黨唐武德四年復置于高望堡貞觀)
(十七年又移治進流川舊志漢壺關故城在長治縣東南十六里壺口山下後魏壺關故城在今壺)
(關縣東南五十里今猶稱曰故縣唐移治之高望堡在今壺關縣西七里)樂陽故城(在長)
(子縣西南魏書地形志上黨郡樂陽縣普泰中分長子寄氏二縣置隋書地理志長子縣舊有樂陽)
(縣北齊廢舊志在縣西南三十里名樂陽村)長子故城(在今長子縣西劉向别錄辛甲)
(事紂七十五諫不從去適周文王封于長子春秋時為晉邑左傳襄公十八年晉人執衛行人石買)
(于長子後為趙地史記趙世家成侯五年韓與我長子漢置縣屬上黨郡後漢為關城都尉所治晉)
(仍為長子縣太元十一年慕容永據長子僭號是為西燕十九年為慕容垂所滅後魏仍為長子縣)
(北齊慶隋開皇九年置曰寄氏縣十八年改為長子府志金天會九年節度使楊天吉于東南隅别)
(建小城徙治之即今治也按長子陸德明音義釋文長丁丈反顔師古漢書注讀曰長短之長今)
(俗為長幼之長非也二音不同考竹書紀年梁惠成王十二年鄭取屯留尚子尚子即長子之異名)
(然則尚書官名尚讀長長子不音丁丈反可知)純留故城(在今屯留縣南春秋赤狄邑謂)
(之留吁左傳宣公十有六年晉人滅赤狄甲氏及留吁遂為晉邑謂之純留左傳襄公十八年晉人)
(執孫蒯于純留戰國謂之屯留史記趙世家肅侯元年奪晉君端氏徙處屯留漢置屯留縣屬上黨)
(郡晉因之北齊廢入長子隋書地理志屯留縣北齊廢開皇十六年復置舊唐書地理志武德五年)
(自霍壁移治今所括地志屯留故城在長子縣東北三十里周七里其址尚存新志故城在今縣南)
(十三里按魏書地形志屯留縣有屯留城水經注絳水逕屯留縣故城南故留子國也則後魏之)
(前巳嘗移治矣舊志故純留城在今縣西十里之平村疑即此)寄氏故城(在屯留縣西南)
(七十里漢置陭氏縣在今平陽府岳陽縣界後魏景明元年改置于此曰寄氏北齊後周時廢)余
吾故城(在屯留縣西漢置縣屬上黨郡後漢建武六年徙封景丹子尚為余吾侯後省後漢)
(書郡國志屯留縣劉昭注有余吾城在縣西北三十里縣志在縣西十八里城周九里故址猶存今)
(為鎮明嘉靖間築堡城周二里)襄垣故城(在今襄垣縣北漢置屬上黨郡後魏改屬鄉郡)
(魏書地形志鄉郡襄垣縣二漢晉屬上黨郡建義元年又置襄垣郡治襄垣縣縣有襄垣城元和志)
(潞州襄垣縣南至州九十三里趙襄子所築因以為名寰宇記唐武德元年移于甘羅水南即今縣)
(又縣志有故縣中里在縣西北四十里故縣東里在縣北三十里)潞縣故城(在潞城縣)
(東北古潞子國國語史伯謂鄭桓公曰北有狄路左傳宣公十五年六月癸卯晉荀林父敗赤狄于)
(曲梁辛亥滅潞漢置潞縣後魏改入刈陵府志故城在縣東北四十里本漢治後魏改刈陵移治漳)
(水北城遂廢)建義廢縣(在襄垣縣南魏書地形志襄垣郡建義縣建義元年分上黨之)
(屯留置北齊後周時廢)平順廢縣(在潞城縣東六十里舊名青羊里明嘉靖三年陳卿)
(等據此抄掠七年河南巡撫潘塤討平之八年遣給事中夏言往勘因奏請割潞城縣地十六里壺)
(關縣地十里黎城縣地五里置平順縣築城周二里本朝乾隆二十九年仍省入潞城壺關黎城)
(三縣)黎城舊縣(在今黎城縣西北漢潞縣地後魏移潞縣子漳水北改曰刈陵隋改曰黎)
(城宋天聖三年徙治涉縣之東南白馬驛即今治魏書地形志襄垣郡刈陵縣二漢晉曰潞縣太平)
(真君十一年改舊唐書地理志上黨郡黎城縣舊刈陵縣隋改曰黎城舊志故城在縣西北十里)
黎城(在長治縣西南左傳宣公十五年潞酆舒奪黎氏地晉滅潞立黎侯而還杜預注黎氏黎)
(侯國上黨壺關縣有黎亭漢書地理志上黨郡壺關縣應劭曰黎侯國也今黎亭是後漢書郡國志)
(壺關縣黎亭故黎國劉昭曰文王戡黎即此上黨記曰潞縣東北八十里有黎城臨壺口關魏書地)
(形志刈陵縣有黎城括地志故黎國在黎城縣東北十八里按黎國應劭杜預以為在壺關今長)
(治縣界魏收以為在刈陵括地志以為在黎城今黎城縣也二說不同相去幾二百里後漢志則壺)
(關潞縣兩存其說意者黎國本在長治縣西南黎侯嶺下至晉立黎侯或徙于今黎城縣地故寰宇)
(記于上黨縣則曰本黎侯國即西伯戡黎之所于黎城縣則曰古黎國引晉荀林父滅潞立黎侯是)
(春秋以後之黎非商周黎國故地也)夾寨城(在長治縣西通鑑梁開平元年李思安至潞州)
(城下更築重城謂之夾寨五代史唐記梁兵攻潞州圍以夾城遣周德威救潞州天祐五年德威自)
(亂柳還軍太原梁夾城兵頗懈晉王存勗乃出兵趨上黨攻其夾城破之新志在縣西十三里今稱)
(南寨村北寨村)應城(在長子縣東南四十里魏書地形志長子縣有應城傾城辛城縣志應城)
(今為應城村傾城在縣東南二十一里周六里許辛城在縣東十九里周一里許即辛甲封地)青
城(在長子縣南三十里縣志唐開元十年舊都有五色龍見從西南入青城)石勒城(在襄)
(垣縣東五十里周四里餘相傳石勒攻上黨時築以積芻米基址猶存)安民城(在襄垣縣)
(北十里通鑑晉永和十一年上黨人馮鴦逐燕太守段剛據安民城注云安民城在襄垣縣蓋永嘉)
(中劉琨遣張倚所築以安上黨之民因以為名魏書地形志襄垣縣有安民城燕慕容儁以上黨郡)
(治安民城後遷壺關城皇始元年遷治安民太平真君中復治壺關府志一名安仁城郡治兩移于)
(此)甯城(在襄垣縣北二十七里或云趙襄子築)微子城(在潞城縣東魏書地形志)
(上黨郡壺關縣有微子城寰宇記在潞城縣東北二十里縣志微本畿内國今城東南去朝歌不遠)
(蓋即微子始封之地今有微子店在縣東北十五里)石城(在潞城縣東北一百二十里今爲石)
(城里舊傳石勒築此以貯糧又陽護城照城皆在縣東西燕慕容永所築)益陽城(在壺關縣)
(東南六十里今爲城頭村西燕慕容永所築以控燕魏)飛龍宫(在府治西舊唐書明皇紀)
(開元十一年幸潞州改舊宅爲飛龍宫唐書地理志上黨縣有啟聖宫本飛龍明皇故第開元十一)
(年置後又更名寰宇記有明皇欹枕斜書壁存)瀋王府(在府治東即唐節度使牙門明洪武)
(二十四年太祖封二十一子簡王模於此)惠民莊(在長子縣北三十里西任村明萬歷三十)
(年建)稡經樓(在長子縣城内寰宇通志元士人王綱所建爲藏書之地)德風亭(在府)
(治後唐開元中建)賓適亭(在屯留縣西北隅宋紹聖中建)聖瑞閣(在府治西飛龍)
(宫側唐書地理志上黨有瑞閣府志唐明皇在潞時境内現一十九瑞及即位潞州獻瑞應圖建此)
(閣成白鶴來翔張九齡作聖應圖贊永王府長史陳閎及江都王並畫上黨十九瑞應圖)臺壁
(在黎城縣西南十里水經注潞縣北對故壁臺漳水逕其南本潞子所立世名之為臺壁慕容垂伐)
(慕容永于長子軍次潞川永率精兵拒戰阻河自固垂陣臺壁一戰破之即此)下虒聚(在襄)
(垣縣西古銅鞮縣地漢書地理志上黨郡銅鞮縣有上虒亭下虒聚水經注銅鞮水又東南流逕傾)
(城西即縣之下虒聚也宋史陳思讓傳周廣順元年潞州巡檢陳思敗北漢兵于虒亭注云虒亭)
(在潞州銅鞮縣九域志襄垣縣有虒亭鎮明統志在縣西北五十里)武王塢(在潞城縣西北)
(四十里元和志塢東有後魏天柱大將軍爾朱榮碑文曰建義元年東討葛榮軍次上黨武王祠東)
(有二狡&KR0693;從賊方而來天柱彎弓祝之曰中則擒葛榮不中則否應弦而殪遂擒榮舊志相傳武王)
(伐紂時經此故名)石梁(在潞城縣北四十里後漢書郡國志潞縣注晉荀林父伐曲梁在城)
(西十里今名石梁)
︹關隘︺壺口關(在長治縣東南漢書地理志上黨郡有壺口關又成帝紀陽朔元年詔流民入)
(壺口關者勿苛留通鑑後漢建安十年高幹舉兵守壺口關注潞州上黨有壺口山因其險而置關)
(焉舊志關在郡東南十六里壺口山下山川相錯地形如壺)穀關(在長子縣南十五里魏書)
(地形志長子縣羊頭山下有榖關新志在縣東南五十里)長平關(在長子縣南四十里平嶺)
(上通志以古長平郡得名即秦白起坑趙卒處隋時置關)上黨關(在屯留縣境魏書地形志)
(上黨郡有上黨關新志關先屬猗氏後屬屯留此西關也)井谷關(在襄垣縣東南唐書地理)
(志襄垣縣東有井谷故關元和志在縣東南四十里天井谷内深邃似井因以為名魏武初遷鄴于)
(此置關周建德六年廢按魏書地形志上黨郡有天井關疑即此寰宇記亦謂之天井關)五
巑關(在襄垣縣西南七十里五巑山之陽五峯環繞為南北之咽喉明洪武間置巡司後裁正)
(統初置關)玉峽關(在壺關縣東南一百二十里舊曰風門口在隆慮萬山之巔勢極險峻明)
(嘉靖八年置巡司今裁)古壺關(在黎城縣東北二十八里太行山口吾兒峪左傳哀公四)
(年夏伐晉取壺口杜預注潞縣東有壺口關唐書地理志黎城縣有壺口故關元和志古壺關在縣)
(東二十五里春秋齊國夏伐晉取八邑有盂口孟口即壺口也聲相近故有二名金史地理志黎城)
(縣有白巖山故壺口關通志壺口故關路通河南涉縣即今吾兒峪也縣志關在西井鎮今有古關)
(堡按吾兒峪在黎城縣東北壺口山在長治縣東南跨壺關縣界相去百餘里壺口關本以山名)
(壺關縣復因關名則壺口山之有關舊矣府志乃云壺口關即今吾兒峪而長治縣壺口山之關竟)
(缺不載通志亦仍其訛所引注尤多混淆今兩存正之)馬踏隘(在潞城縣東六十里與河)
(南涉縣接界萬山拱峙中通小徑亦名馬踏關)十八盤隘(在壺關縣東南八十五里盤回)
(險僻路通河南林縣楊家石塘口)正梯隘(在壺關縣東南一百十里與河南林縣接界一)
(名梯頭隘形隘若梯)槲林隘(在壺關縣東南一百二十里羊腸坂南出之道路通河南輝縣)
漳義隘(在黎城縣東北八十里兩山峭立中有石澗漳水所經亦名漳義關)虹梯關
巡司(在潞城縣東北七十里舊曰洪梯子千峯壁立徑路峭狹下臨無底之壑石磴盤迴望若)
(虹霓明嘉靖中設關並置巡司今因之)石城里巡司(在潞城縣東北一百三十里)
(本朝乾隆二十九年置)韓店鎮(在長治縣南四十里明洪武元年洪霍特穆爾遣韓禮兒)
(援潞安偏將軍楊燝遇于韓店大戰敗之即此相近又有郝店鎮又蔭城鎮桑梓鎮俱在縣南六十)
(里師莊鎮在縣南七十里大峪鎮在縣南東接壺關縣界相近又有玉坊鎮又漳澤鎮在縣西北二)
(十里洪霍特穆爾舊作擴郭帖木兒今改正)太義鎮(在長治縣南七十里本朝乾隆二)
(十七年移同知駐此)西火鎮(在長治縣南八十里本朝乾隆二十九年移縣丞駐此)八
義鎮(在長治縣西南六十里見金史地理志)高河鎮(在長治縣西二十里即古絳河)
(也通鑑五代晉天福元年趙德鉤父子迎謁於高河胡三省注在潞州屯留縣東南)横水鎮
(在長子縣西百里金史地理志長子縣有横水鎮新志縣西百里有横水村)鮑店鎮(在長)
(西南大峪嶺半屬長治縣)霜澤寨(在屯留縣西五十里一名雙澤寨又中村寨在縣西一百)
(里接沁源縣界俱明嘉靖十一年築)好牢寨(在壺關縣西南三老鄉牆垣周一百五十丈四)
(面俱崖高深十丈西北有土洞門)九龍山寨(在黎城縣西北七十里山險林密數百里)
(村聚恃為保障)北董堡(在長治縣東南十里土城周四里高一丈八尺明嘉靖中築本朝)
(康熙中修又蘇店堡在縣南十五里南董堡在縣南二十里)關村堡(在長治縣北十里又)
(角沿村堡在縣西北二里)崇賢堡(在壺關縣東二十里周三百二十五丈有奇四面崖壁高)
(深十丈有東西門)曹公壘(在壺關縣東南一百二里元和志曹公攻高幹時所築)吾
兒峪(在黎城縣東北二十五里其西五里有東陽關通鑑五代晉天福元年趙德鈞自吳兒峪)
(趨潞州注吳兒峪在潞州黎城縣東北元史察罕特穆爾傳至正十八年分兵屯上黨塞吾兒峪明)
(洪武初置巡司本朝乾隆二十九年裁察罕特穆爾舊作察罕帖木兒今改正)龍泉驛
(在長治縣西二十里以龍潭水名唐置今廢通鑑唐會昌三年郭誼等至龍泉驛迎候敕使即此)
太平驛(在長治縣西北太平鄉唐置今廢宋史李筠傳張暉自團柏谷入營梁侯驛筠遣護)
(軍穆令均營于太平驛驛東南距潞八十里續通典梁侯驛在上黨縣西北一百十里)漳澤
驛(在長子縣南關明洪武三年設于潞州西北二十里漳澤村長平北出道也八年移于今所)
(本朝設驛丞雍正七年裁)余吾驛(在屯留縣城内舊在縣西北十八里余吾故城本朝順)
(治初移建今所舊有驛丞雍正七年裁)虒亭驛(在襄垣縣西北六十里虒亭鎮與屯留縣)
(接界北達沁州)
︹津梁︺永濟橋(在長治縣南韓店宋宣和間建明高朴記橋當澤潞咽喉北通燕齊南通雍豫)
淘清橋(在長治縣南跨淘清河)金橋(在長治縣西南關唐開元中車駕次上黨過金)
(橋令吳道子等製金橋圖)通晉橋(在長治縣西二里後名老胡橋通志舊橋圮有番僧修之)
(一夕而成)石子河橋(在長治縣北關外)雍水橋(在長子縣北一里明洪武中建)
藍水橋(在長子縣北三十里藍水上府志作藍橋)青苗橋(在屯留縣西南二十里張)
(村跨雞鳴河今名永定橋又良馬橋在縣西南八十里西通河東路)通沁橋(在屯留縣西門)
(外又讓功橋在縣東門外)王橋(在襄垣縣南少西十里跨濁漳水)圯橋(在襄垣縣西十)
(五里下谷村西下有二水合流又太平橋在縣西五十里宋天聖中建)南營橋(在襄垣縣)
(西北四十里相傳石勒屯兵時建又永惠橋在縣北門外跨甘羅水金天會間建)鳳棲橋
(在潞城縣東十五里元至正中建)微子橋(在潞城縣東北十五里)黃山橋(在壺)
(關縣南三十里黃山村)龍溪橋(在壺關縣西北二里又進德橋在縣北門外俱元建)天
橋(在黎城縣東南十里)疏嵐橋(在黎城縣南關)北馬橋(在黎城縣西南二十里跨)
(漳水通襄垣縣)漢跋橋(在黎城縣西十里通志斷岸百尺工積數年始成)絡絲橋
(在黎城縣北二十五里遷善里因水流微細故名)峪口橋(在黎城縣東北十五里通故關)
吾兒峪橋(在黎城縣東北吾兒峪口通河南涉縣)
纂修官(臣)馮芝恭纂
總纂官(臣顧蒓許應藻)恭覆輯
校對官(臣)劉咸恭校
大清一統志
潞安府(二)
︹隄堰︺河渠堤(在潞城縣南宋政和間築以遏水入漳)石牐(在長治縣有三一在縣南)
(四十里韓店東西兩山之間金明昌初建一在縣東門外一在縣西門外)
︹陵墓︺︹周︺馮亭墓(在長治縣西五里見元和志)潞子嬰兒墓(在潞城縣東五)
(十里績村)︹漢︺鮑宣墓(在長子縣東十三里許魏書地形志長子縣有鮑宣墓)令狐
茂墓(在壺關縣東魏書地形志壺關縣有令狐徵君墓元和志壺關三老令狐茂墓在縣東北)
(一十九里)馮奉世墓(在黎城縣東元和志馮奉世及女昭儀墓俱在縣東二里明統志奉)
(世墓在縣東五里又東二里為昭儀墓)︹晉︺崔遊墓(在襄垣縣西十里)︹南北朝︺
︹魏︺張昭墓(在屯留縣北三里)︹五代︺︹唐︺李嗣昭墓(在襄垣縣東北四十)
(里段村堡)︹宋︺宇文光墓(在黎城縣北十五里)︹元︺宋子貞墓(在長子縣東南)
(十五里)宋思約墓(在屯留縣東南五里藕澤村)劉寬墓(在潞城縣東青羊里)
︹明︺四貞墓(在長治縣東南八十里有四貞祠詳後列女)暴昭墓(在長治縣西羊)
(堡村)任環墓(在長治縣東北白猴村)杜斆墓(在壺關縣東南三十里林青里)
︹祠廟︺三忠祠(在長治縣東南祀宋張確明王佐任環)五龍祠(在長治縣南魏書地)
(形志壺關縣有五龍祠元和志祠在上黨縣東南二十里五龍山慕容永所立以祭五方神寰宇記)
(慕容永時有五龍見于此山因立祠祀之新志又北關村有九龍廟)神農廟(有二一在長治)
(縣東百穀山北齊時建一在長子縣北關熨斗臺金大定中建歲三月十八日有司致祭)大禹
廟(有六一重建一在長治縣東南十里壺口山宋咸平中在屯留縣南十五里李防村一在屯留)
(縣北三十里浮山巔一在潞城縣南十五里大禹山今移城内春秋有司致祭一在黎城縣東侯壁)
(里一在壺關縣辛村元延祐中建皆禹治水所歷之處)崔府君廟(在長子縣東門内祀)
(唐邑令崔元靖明皇封顯聖護國嘉應侯宋真宗加封真濟王春秋上戊日有司致祭)成湯
廟(有二一在長子縣東南六里上坊村有殘碑云歲大旱邑人以王嘗有桑林之禱設位致禱澍)
(雨大洽因立廟焉元至正間重建一在屯留縣西八十里中村鎮)帝堯廟(在長子縣西南)
(十五里潛山上歲四月二十八日有司致祭魏書地形志樂陽縣有堯廟)靈湫廟(在長子縣)
(西五十里發鳩山下祀漳源神廟甚古宋治平初重建賜額靈湫歲三七月十八日有司致祭)後
魏孝文帝廟(有三一在屯留縣西南疑山巔一在襄垣縣西獅山麓一在襄垣縣北五)
(里陰山巔)三嵕廟(在屯留縣西北四十五里三嵕山巔舊傳昔大旱祀之即大雨千里宋崇)
(寕中封顯應侯明洪武中改稱三嵕山之神歲六月六日有司致祭府志神最靈顯祠遍州縣)周
文王廟(在襄垣縣南鹿臺上)武王廟(在潞城縣北二十里元和志武王塢東有武王)
(祠)靈顯王廟(在潞城縣北微子嶺祀李靖唐立武成王廟以靖從祀後晉封靈顯王元)
(封靈澤王)殷三仁廟(在潞城縣東北二十里元時碑記云微子嶺前古立祠山下有故墟)
(曰宋城)
︹寺觀︺延唐寺(在長治縣城内相傳唐明皇為别駕時寺中有李樹連理)慶雲寺(在長)
(治縣南十里宋天聖中建)百穀寺(在長治縣東北百穀山北齊武平間建)壽聖寺
(在長子縣有二一在縣西南二十五里一在縣西二十里皆唐建)石佛寺(在屯留縣西北)
(十八里唐貞觀初建)靈顯觀(在壺關縣西三十里唐建吕巖有詩)祥鹿觀(在壺關縣)
(東北三里唐乾封初建相傳唐徐王元禮獵于檀山逐白鹿至此隱于穴中因以名觀)法會
寺(在黎城縣西南二十五里百谷村唐先天初建明洪武中並水陸膺福顯慶三寺入焉)大
雲寺(在黎城縣北五十里龍耳山下)
︹名宦︺︹漢︺任敖(沛人高祖時爲上黨守陳豨反敖堅守封爲廣阿侯)︹晉︺温嶠(祁人爲潞)
(令劉琨請爲參軍琨遷大將軍嶠爲上黨太守加建威將軍討石勒屢有戰功)︹南北朝︺︹魏︺
吕温(幽州人世祖時上黨太守善勸課有治名)︹隋︺柳昂(解人文帝初潞州刺史昂見天)
(下無事上表請勤學行禮自是天下州縣皆置博士昂在州甚有惠政)︹唐︺崔元靖(樂平)
(人貞觀間長子縣令公直廉介發奸摘伏民不敢欺時有虎傷人元靖祈諸神遣使追虎殺之)姚
崇(硤石人睿宗時歷潞州刺史專務德化政條簡肅潞人爲立碑記之)薛僅(河東人開元間)
(上將巡潞藩僅以拾遺出宰屯留諸事克辦次年歲饑出公私米賑救所活以百萬計又堤防水患)
(歲漸豐稔)程千里(萬年人天寳末安祿山反遷上黨長史至德二載賊將蔡希德圍上黨輕)
(騎挑戰千里率百騎欲直擒之希德幾得而救至會橋壞馬顛爲賊所執仰首勅諸騎還曰爲我謝)
(諸將可失帥不可失城軍中皆爲泣下增備固守賊不能下乃還囚千里至東都見害)王虔
休(梁人澤潞李抱真授兵馬使抱真卒元仲經等謀樹其子緘虔休正色語衆曰軍王軍士王士)
(帥亡當禀天子何有妄謀德宗嘉之擢潞州左司馬領留後號令撫循軍中大治二歲遷昭義節度)
(使始屬城州縣守宰多署他職不親政故治苟簡虔休悉增俸廪遣就部人以妥安虔休性恪敏節)
(用度既沒所部帑廪皆可支數歲)孔戡(孔子三十八世孫巢父子以大理評事佐昭義節度)
(使李長榮幕長榮死盧從史代之留署掌書記從史稍得志益驕與王承宗田緒陰相結欲久連兵)
(以固其位戡始隂爭不從則于會肆言以折之從史卒偃蹇不軌戡遂以疾歸洛陽)烏重允
(張掖人為潞牙將兼左司馬節度使盧從史奉詔討王承宗隂與賊連吐突承璀將圖之以告重允)
(乃縳從史帳下士持兵合讙重允叱曰天子有命從者賞違者斬士無敢動)李殷銳(僖宗)
(時為潞州刺史中和三年李克用陷潞州殷銳死之)︹五代︺︹梁︺牛存節(博昌人潞州都)
(指揮使梁王攻鳳翔使召存節存節為將法令嚴整而善得士心潞人送者皆流泣)任圜(三原)
(人李嗣昭節度昭義辟圜觀察支使梁兵築夾城圍潞州危甚圜勸嗣昭堅守以待不可有二心巳)
(而莊宗攻破夾城聞圜為嗣昭畫守計甚嘉之)︹宋︺王祐(莘人太祖征太原巳濟河諸州饋集)
(上黨城中車乘塞路上以祐能治劇令知潞州及至饋餉無乏路亦無壅)柴禹錫(大名人太)
(宗時知潞州州民乞留三載詔獎之)王曙(河南人仁宗時知潞州州有殺人者獄巳具曙獨疑)
(之既而提點刑獄杜衍至事果辦曙為作辦獄記以戒官吏)郭諮(平棘人仁宗時知潞州言)
(懷保二郡旁山可以植稻定武唐河抵瀛莫間可興水田又作鹿角車陷馬槍請廣獨轅弩于他道)
(詔諮置弩千分給并潞)劉絢(常山人神宗時為長子令督公家逋賦不假鞭扑而集歲大旱)
(府遣吏視傷所蠲財什二絢力爭不得封還其揭請易之富弼歎曰真縣令也)苗時中(宿州)
(人調潞州司法參軍郡守欲入一囚于死執不可守怒責甚峻時中曰願歸田里法不可奪守悟而)
(聽之)邵伯温(洛陽人元豐間調長子尉有德政去監永興軍民思之)朱光庭(偃師)
(人哲宗時知潞州隣境旱饑流民入境者踵接光庭日為食以食之常至暮不暇食遂感疾猶力視)
(事出禱雨拜不能興再宿而卒)梁燾(須城人哲宗時知潞州歲饑不待命發常平粟賑民流人)
(聞之來者不絶燾處之有條人不告病明年以左諫議大夫召甫就道民攀援不得行踰太行抵河)
(内乃巳)李昭玘(濟南人哲宗時通判潞州潞民死多不葬昭玘斥官地畫兆竁具棺衾作)
(文風曉之俗為一變)劉汲(丹稜人通判隆德府時方士林靈素用事郡人班自改易繫辭為妖)
(言以應靈素汲攝守下自獄靈素薦自有道命轉運使陳知存按騐掾史懼欲變獄汲責數掾史知)
(存憚之卒以實聞)韓昭(許昌人宣和二年知隆德府單車之任勸農桑恤孤獨通泉貨巨蠧)
(宿奸一旦芟薙又請免輸邊税在郡便納民為勒碑頌德)張確(宜祿人知隆德府金兵圍太原)
(忻代降平陽兵叛確言敵既得叛卒勢必南下潞城百年不修築將兵又皆戌邊臣願得秦兵十萬)
(人以抗敵不報明年金兵至確拒守或獻謀自東城潰圍出確怒叱曰確守土臣當以死報國乃戰)
(而死贈述古殿直學士)︹金︺沈璋(永興人太行賊陷潞州官軍討平之命璋權知州事璋至)
(招復逋逃賑養困饑民頗安輯初賊據城潞之軍卒緣坐者七百人帥府牒璋盡誅之璋不從帥怒)
(責之且欲殺璋璋從容對曰此輩爲賊所脇初無叛心故招之復來殺之是殺降也苟利于衆璋死)
(何憾帥怒解召潞軍曰汝使君活爾皆感泣去朝庭聞而嘉之拜左諫議大夫知潞州事百姓爲之)
(立祠)蕭仲宣(遼人皇統初歷昭義軍節度使爲政平易小吏不敢爲奸賄賂禁絶奴婢入郡)
(人莫識其面潞之百姓爲立祠刻石頌之)李晏(高平人大定間黎城縣令時民奉佛教燃指灼)
(背無所不至晏修崇學校行鄉飲酒禮使民知義俗漸革)︹元︺周幹臣(長清人至元中以河)
(東肅政廉訪司知事守潞州時親王索薩爾奉命牧馬潞沁間牧人有奪民田爲牧地者幹臣詣王)
(啟其事王令悉還其田潞無賴民好解牛以規利幹臣作詩化之民罔敢犯者索薩爾舊作小薛)
(今改)郅朗(肥鄉人至元間壺關縣尹政平訟簡百廢具興尤加意學校遇旱蝗禱雨輒應蝗不)
(爲災後陞本州同知)張鵬翼(大梁人至正間屯留縣尹時盜賊徧起鵬翼親當矢石爲百姓)
(禦患又以計擒借盜爲姦者性淡薄亦無饋遺上官怒廷爭不屈去)︹明︺張三同(阜城人洪)
(武初潞州同知以勤恪著創州治修廟學定在城二十四坊尤加意作人多治績)崔鳳(項城)
(人洪武初知黎城縣時當兵燹後井廬盡墟官廨秩祠僅存壁址鳳招復流移撫恤如子暇即修舉)
(頽廢邑漸以治)喬育(章邱人仁宗時襄垣縣主簿九年考滿詣京耆老言育持已廉謹撫下仁)
(慈乞還襄垣終惠百姓詔進二秩還任)燕雲(咸寕人正統中巡撫于謙薦擢知潞州慈祥寬)
(簡理公事如家事未嘗輕施鞭撻坐事被逮民詣闕乞留令還任)徐兖(商河人正統末知長)
(子縣募壯勇造兵器以給邊備民不知勞遇歲歉賑濟境無流移以憂去民多頌之)李崙(臨潼)
(人成化中知屯留縣有姦民持官府短長指使掾吏横一縣崙廉得十餘輩立捶殺之吏民大驚諸)
(豪猾皆股慄乃興學校正風俗時婚娶平徭賦歲饑役民鑿河河治而民不饑治行爲山西最)馬
(知縣陳思忠遼陽人壺關教諭崔珩絳縣人俱抗節死又孫光耀者屯留知縣孫奎之父以討賊戰)
(殁)李雲起(昌黎人知黎城縣姜瓖之亂大兵南下賊崩潰土寇趙聯芳胡尚文煽亂雲)
(起死之)薛起鳳(韓城人順治十一年知黎城縣造耕織具教民請豁免荒糧民利賴之)
金光昊(全椒人康熙五年以舉人知長子縣嚴正不妄接人懲胥吏之作姦者不少貸豪猾)
(皆聞風遠遁勸農巡阡陌間與野老狎語俾得各言疾苦大旱雩祀膝行數十里為民涕泣請命甫)
(一年卒民為修勸農坊以志遺愛)李時謙(大興人康熙中以進士知潞城縣給牛種及紡)
(織具勸民耕織清積年逋賦勤課諸生治行推山右第一)曹有光(績溪人康熙十二年以進)
(士知壺關縣性澹泊食不兼味用苞苴竿牘進者直斥之以嚴濟寬盜賊斂迹卒官無以為殮老稚)
(胥為流涕)
︹人物︺︹漢︺令狐茂(壺關人為三老武帝末治巫蠱獄急戾太子斬江充發兵兵敗亡不得上)
(怒甚羣下憂懼不知所出茂上書明太子無邪心天子感悟凡害太子者俱伏罪)馮奉世
(字子明潞人馮亭之後後徙杜陵明春秋大義習兵法昭帝時前將軍韓增舉奉世以衞尉使持節)
(送大宛諸國客發兵擊莎車威震西域為光祿大夫水衡都尉元帝時累遷執金吾永光二年秋隴)
(西羌反奉世討擊大破之斬首數千級賜爵關内侯居爪牙官前後十年為折衝宿將功名次趙克)
(國長子譚為校尉隨父從軍有功未拜職病死)馮野王(字君卿奉世子通詩少以父任為中)
(庶子以功次補當陽長元帝時遷隴西太守以治行高入為左馮翊有威信遷大鴻臚行能第一以)
(昭儀兄避嫌不得為三公然甚見器重有名當時成帝時拜琅邪太守病免弟逡字子產通易官至)
(隴西太守立字聖卿通春秋歷五郡太守所至有績)馮參(字叔平奉世子通尚書少為黃門郎)
(給事中宿衞十餘年行誼敕備以嚴見憚終不得親近出為守令輒病免綏和中以關内侯奉朝請)
(五侯敬憚之丞相翟方進亦甚重焉)鮑永(字君長屯留人父宣哀帝時任司隸校尉為王莽所)
(殺永少有志操事後母至孝初爲郡功曹更始二年遷尚書僕射徵行大將軍事持節安集河東并)
(州朔部因擊青犢大破之更始封爲中陽侯光武即位徵永不從巳知更始亡乃發喪罷兵幅巾詣)
(河内時攻懷未拔拜永諫議大夫至懷說河内太守開城降帝大喜賜永洛陽商里宅辭不受累以)
(功封關内侯建武十一年爲司隸校尉以事劾趙王良朝廷肅然尋出爲東海相終兖州牧)鮑
昱(字文泉永子有智略署守高都長以平劇賊知名後爲泚陽長政仁爱境内清靜中元元年拜)
(司隸校尉奉法守正有父風累遷司徒建初元年大旱榖貴請還諸徙者家屬蠲除禁錮以消災眚)
(帝納其言拜太尉薨子德修志節有名稱累官南陽太守在職九年吏人悦服徵拜大司農卒于官)
鮑昂(字叔雅德子有孝義節行初德被病數年昂俯伏左右衣不解帶及處喪毁瘠三年抱負)
(乃行服闋遂潛於墓次不關時務舉孝廉辟公府連徵不至卒于家)馮胄(字世威上黨人奉世)
(之後李郃門人郃卒胄獨制服心喪三年時人異之常慕周伯况閔仲叔之爲人隱處山澤不應徵)
(辟)︹晉︺崔遊(字子相上黨人恬靜謙退不言財利魏末察孝廉除相府舍人出為氐池長甚)
(有惠政泰始初武帝錄文帝故府僚屬就家拜郎中年七十餘敦學不倦撰喪服圖行於世劉淵僭)
(位命為御史大夫固辭不就卒年九十三)續咸(字孝宗上黨人性孝謹敦重師京兆杜預專春)
(秋鄭氏易教授常數十人又修陳法律明達刑書永嘉中歷廷尉平劉琨以為從事中郎著遠遊志)
(異物志汲冢古文釋行於世)︹南北朝︺︹魏︺堯暄(字辟邪長子人本名鍾葵後賜名暄)
(為千人軍將太武以其恭謹擢為中散後兼比部尚書暄前後從征及出使檢察三十許度皆有克)
(已奉公之稱賜爵平陽伯轉大司農卿卒於平城孝文為舉哀贈相州刺史)堯雄(字休武暄)
(孫初為瀛州刺史平城縣公義然後取接下以恩吏人懷之孝武入關雄為大都督隨高昂破賀拔)
(勝於穰城仍除豫州刺史累有戰功加驃騎大將軍儀同三司雄性質寬厚為政舉大綱在邊十年)
(屢有功績愛人利物多所施與興和四年卒贈司徒謚武恭)楊引(襄垣人三歲喪父母年九)
(十三卒引年七十五哀毁過禮三年服畢恨不識父追服斬衰食粥麤服誓終身命經十三年哀慕)
(不改郡縣鄉里三百餘人上狀稱美有司奏聞詔復其一門假以散員之名)李業興(長子)
(人祖蚪父元紀並以儒舉孝廉業興師事徐遵明博涉百家圖緯風角天文占候無不討練尤長算)
(學延昌中為戊子元歷上之正光三年奏行之賜爵長子伯除通直散騎常侍武定元年遷國子祭)
(酒官至中外諮議參軍子崇祖能傳父業年十二與盧景𥙿講易論難往復景裕憚之後封屯留縣)
(侯)︹隋︺馮世基(上黨人明悟有幹略開皇中為兵部尚書顯名于世)︹唐︺苗晉卿
(字元輔壺關人擢進士第累官河北採訪使歷憲部尚書致仕明皇入蜀晉卿間道走金州肅宗召)
(赴行在拜左相京師平封韓國公改侍中代宗時吐番犯京師晉卿以病卧家賊輿致脅之噤不肯)
(語賊不敢害帝還拜太保晉卿所至以惠化稱秉政七年小心謹畏練達事體百官簿最一省無遺)
(議者比漢胡廣肅宗欲以李輔國為常侍奏曰常侍近密非賢不可居罷之卒諡文貞配享肅宗廟)
(廷)︹宋︺李崇矩(字守則上黨人幼有至行史宏肇署為親吏宏肇誅崇矩盡籍財產以付)
(其母弟福周祖嘉之宋初李筠叛崇矩屢破其衆累拜樞密使大平興國初為瓊崖儋萬四州都巡)
(檢使麾下憚行崇矩厚給之黎賊擾動崇矩悉撫慰之遺以巳財莫不悦附卒贈太尉諡元靖)李
處耘(上黨人父肇仕後唐從討王都戰死周顯德中隸太祖帳下補都押衙會太祖出征駐軍)
(陳橋處耘臨機決事謀無不中從平澤潞遷羽林大將軍朗州軍亂以處耘為都監入辭帝命并圖)
(荆南遂假道江陵襲其城即發江陵卒萬餘人并其師趨朗州大破賊於三江口朗州潰遂入潭州)
(盡得荆湖之地卒贈宣德軍節度檢校太傅開寶中太祖為太宗納其次女為妃即明德皇后也)
李繼昌(字世長崇矩子蔭𥙷西頭供奉官太祖欲選尚主繼昌不願至道二年掩殺賊酋喻)
(雷曉進西京左藏庫使咸平中王均亂蜀受詔與雷有終等討破之嚴戒部下無擾民獲婦女童幼)
(悉遣還家以功領獎州刺史累官左神武軍大將軍出知涇州卒繼昌為治尚寬所至民懷之)李
繼隆(字霸圖處耘子太祖器重之乾德中討平江南遷莊宅副使太平興國中累以戰功改定)
(州駐泊都監李繼遷叛率兵出銀州北破錫里諸族俘獲萬計和綽囉納十四族不下復擊破之夏)
(州趙保忠與繼遷連謀命繼隆討之擒保忠以獻景德初禦遼有功加開府儀同三司卒贈中書令)
(諡忠武配享真宗廟廷繼隆好讀春秋左氏傳賓禮儒士能謙謹保身明德后寢疾欲見之終不入)
(錫里舊作悉利和綽囉納舊作岌伽羅膩今並改正)李繼和(字周叔與兄繼隆友愛繼)
(隆請城鎮戎軍後復不守咸平中繼和以為言乃命繼和知其軍兼領涇原儀渭鈐轄隴山外諸族)
(皆恐懼内附繼和好談方略所至幹治卒贈鎮國軍節度)邢濬(潞州人八世同居真宗時旌表)
(仍蠲其課調)李昭亮(字晦之繼隆子四歲補東頭供奉官累遷真定路都總管保州兵叛)
(昭亮招降之拜殿前副都指揮使昭亮將家子習軍中事既統宿衞政尚嚴帝祠南郊騎卒亡所挾)
(弓會赦當釋昭亮曰宿衛不謹不可貸卒配隸下軍禁兵自是頓肅拜同中書門下平章事仁宗書)
(昭亮親賢勲舊命其子惟賢持賜之卒諡良僖惟賢字寶臣累遷至四方館使善宣詞令習朝儀仁)
(宗愛之)李用和(字審禮章懿皇太后弟由三班奉職累拜同中書門下平章事仁宗以太)
(后不逮養故外家襃寵特厚卒諡恭僖用和列位將相小心靜默推遠權勢論者稱之子璋字公明)
(累官殿前都指揮使仁宗書忠孝李璋並秘書賜之歷知澶鄆二州皆有治績卒諡良惠)李遵
勖(字公武繼昌子舉進士尚萬壽長公主累官康州團練使會繼昌暴感風眴遵勖馳省不俟命)
(既還上表自劾帝慰諭之屢遷鎮國軍節度使天聖間章獻太后屏左右問人言遵勖曰人言天子)
(既冠太后宜以時還政耳太后乳母林氏干預國事遵勖密置之别院出入伺察之其補助多類此)
(嘗師楊億為文億卒為制服與劉筠相友善筠卒存恤其家卒諡和文子端懿字元伯性和厚喜問)
(學歷外任有治迹官至安遠軍節度使端愿字公謹亦善為政神宗時河東城勒福端愿手寫趙普)
(諫太宗北伐疏以聞官至太子太保卒端慤字守道東上閤門使勒福舊作囉兀今改正)苗
授(字受之潞州人父京慶歷中死守麟州抗元昊授少從胡翼之學蔭供備庫副使多戰功遷西)
(上閤門使鬼章寇河州一戰克撒宗論功第一遂知州事屢破巨盗累官保康節度使授遇事持議)
(不苟合卒諡莊敏子履知蘭州有破羌功官至都指揮使)宇文光(字仲明黎城人博極羣書)
(尤好春秋左傳曰不讀此不足以斷大事崇寕初詔天下以三舍取士光以文學取重靖康中金兵)
(南下見執不屈而死)王彦(字子才上黨人徽宗時為清河尉金人攻汴京彦棄家赴闕張所異)
(其才擢為都統制與金師戰敗之彦撫愛士卒與同甘苦未幾兩河響應忠義民兵皆附之衆十餘)
(萬屢破大敵威聲震河朔時稱名將累官浙西淮西淮東沿海制置副使彦事親孝居官廉子弟有)
(戰功不與推賞將死召其弟姪以家產均給之)︹金︺王良臣(潞州人承安中進士能詩授翰)
(林修撰興定二年為潞州元帥府參議官元兵至與元帥納赫布魯都死之贈孟州防禦使)︹元︺
任志(潞州人歸穆瑚黎充元帥數與金人戰有功金人擒其長子以招之志曰我為大朝帥豈)
(愛一子親射殪之穆瑚黎召議事志道經武安其縣巳反為金志死之子存襲與金將武善戰死)
(穆瑚黎舊作木華黎武善舊作武仙今並改正)宋子貞(字周臣長子人工詞賦與族兄知柔)
(同補太學生俱有名金末潞州亂子貞歸東平行臺嚴實為幕府詳議官兼提舉學校於政治裨益)
(最多世祖南伐召問方略對曰投降者不殺脅從者勿治則郡縣可傳檄而定世祖善其言尋拜右)
(三部尚書裁定省部制度上書陳便宜十事次第施行至元中拜中書平章政事復陳時務之切要)
(者十二策以年老求退敕中書有大事即其家訪問子貞聞朝廷事不便亦必封疏上奏愛君憂國)
(不以進退異其心焉子渤字齊彦有才名官至集賢學士)宋衟(字宏道長子人善記誦中統初)
(擢翰林修撰數辟趙璧幕有功入為太常少卿太子以其耆德召見侍講幄開諭為多終太子賓客)
(有秬山集十卷)李孟(字道復上黨人父唐歷仕秦蜀因徙居漢中至元中孟隨父入蜀臺省薦)
(辟皆不就成宗立時武宗仁宗皆未出閣求名儒輔導有薦孟有宰相才宜為太子師傅大德初武)
(宗撫軍北方仁宗留宫中孟日陳正道多所進益其後仁宗入靖内難敬事武皇篤孝母后文物典)
(章號為極盛皆自孟啟之仁宗監國孟參知政事損益庶務悉中利病仁宗嗣立真拜中書平章政)
(事以國事為巳任節賜與重名爵貴戚近臣惡其不便于巳而心服其公終無間言累封韓國公卒)
(諡文忠)︹明︺杜斆(字致道壺關人通五經尤深于易元末舉鄉試第一累官陜西儒學提舉)
(洪武初召見拜四輔官兼太子賓客勸帝治天下當法堯舜時國子祭酒缺斆舉宋訥上稱其得人)
暴昭(潞州人洪武中由大理寺司務累官刑部尚書布衣麻履以清儉知名建文初充北平採)
(訪使得燕邸不法狀密請預為備燕兵起設北平布政司於真定昭以尚書掌司事平安諸軍敗召)
(歸金川門陷被執不屈磔死)連楹(字子聰襄垣人性至孝刻厲進修洪武中官翰林改御史)
(糾彈無所避及燕兵破南都楹叩馬欲犯成祖被殺植立不仆後追贈詹事諡剛烈)李昱(字文)
(昭長治人授光祿寺署丞正統十四年英宗土木之變扈從陷敵額森欲用之昱曰主辱臣死今日)
(固吾死所也遂遇害額森舊作也先今改正)阮勤(字必成本交趾人父河爲長子典史遂占)
(籍焉勤舉景泰中進士授大理寺評事歷知台州府清慎有惠政成化時由陜西巡撫爲兵部侍郎)
(調南京刑部皆有治稱)張倫(潞州人母喪廬墓負土葺墳穿井不得泉焚香拜泣水湧出成)
(化中旌表)韓錦(潞城人敦孝讓與同邑李昇俱六世同居成化八年旌表)王佐(字汝弼潞)
(州人舉於鄉正德中爲西平知縣流賊攻城佐手殺數十人矢斃其賊帥賊忿怒急攻三日佐力屈)
(被執罵不絶口賊懸諸竿而支解之事聞贈卹如禮)任環(字應乾長治人嘉靖中進士歷知黃)
(平沙河滑縣並有能名遷蘇州府同知倭寇起長吏莫嫻兵革環獨身任之累以破倭功擢右參政)
(整飭蘇松兵備環慎名檢敦行誼在行間與士卒同寢食得賜予悉分給之嘗書姓名于肢體曰戰)
(死庶得收葬將士皆感激故所向有功卒贈光祿卿建祠蘇州)仇大(長治人六世同居先後出)
(節烈婦貞女共二十三人萬歷中旌表)程正巳(字道先長治人萬歷中進士歷官吏部郎)
(中掌計典太宰趙南星深倚之累遷僉都御史巡撫保定魏忠賢以部民納交拒弗納楊漣罷官歸)
(道出恒山正巳獨殷勤旅次忠賢益銜之遂削奪遣戌崇禎初起兵部侍郎卒贈尚書)馬鏜
(潞城人以純孝稱母張氏守節失明鏜朝夕籲天母目復明後官靈山衞教授)李養裕(黎城)
(人崇禎六年大寇邢紅狼盤據黎城西北養裕鬻產募兵禦之一日賊逼城下先登力戰矢盡被執)
(不屈死兵雖失利然城賴以全)
︹本朝︺王鼐(字允調長治人順治進士累官監察御史在朝敢言疏辨潞安焚機罷市事夙弊遂)
(除邑人賴之)原良(長治人姜瓖之亂母秦氏為賊兵所執欲犯之良奮挺擊賊賊割其脣罵)
(愈厲母子俱罹害又同邑王運隆及弟運興奉母朱氏避天橋寨中兵攻寨母自縊兄弟拜泣畢並)
(投崖死)林茂楠(長治人姜瓖之亂負母跣行四十里遇賊驚散痛哭行求得母于保定得)
(父于西安走壺關復得少弟時有幼婦求為配力却之)馬之迅(字敏仲長治人順治中授)
(福建守備遷廣東都司僉書俱有平寇功再遷彝陵遊擊吳三桂反川寇集城下之迅拒守間出奇)
(兵擊之追殺數十里之迅亦被創卒贈昭勇將軍)馬聲(字正希之迅子父追川寇被創聲割)
(股以療訖不起誓殺賊報讐尋授援剿右路遊擊率部下二千人轉戰楚粤間功最遷副將遂帥師)
(抵昆明賊帥郭壯圖開門突戰聲力禦之賊死亡略盡滇平擢雲南永北鎮總兵在鎮十五年兵民)
(俱安)王阜成(長治人以孝義稱乾隆四十六年旌)崔兆祥(長子人諸城令自晉)
(養子自晉被論家屬坐流徙時自晉子兆瑞年幼兆祥涕泣求代行不許後遇赦攜兆瑞歸鬻田產)
(復徒步往諸城迎自晉柩返葬)王三聘(潞城人父病亟三聘憂甚夢人語曰虎肉可愈泣曰)
(安得虎巳而悟曰虎者股也割股以進父立愈)秦學珍(壺關人以孝義稱乾隆三十三年)
(旌)
︹流寓︺︹漢︺鮑宣(高城人徙之上黨以為其地宜田牧又少豪俊易長雄遂家于長子王莽秉政)
(風州郡以辠法案誅漢忠直臣不附巳者宣竟死)︹三國︺︹魏︺常林(温人避地上黨耕種)
(山阿當時旱蝗林獨豐收盡呼比隣升斗分之)張臶(鉅鹿人不應辟命移居上黨并州牧高幹)
(表除樂平令不就)︹宋︺黃庭堅(分寕人嘗寓襄垣有像贊等石刻咸寶重之)︹明︺謝
榛(臨清人以詩歌名諸王爭相延致瀋府王將軍中尉多工詩皆由榛啟之)
︹列女︺︹漢︺馮昭儀(上黨人奉世女平帝祖母也元帝選入後宫生男拜倢伃建昭中上幸虎)
(圈熊佚出圈攀檻欲上殿左右貴人傅昭儀等皆驚走馮倢伃直前當熊而立左右格殺熊上問人)
(情驚懼何故前當熊倢伃對曰猛獸得人而止妾恐熊至御坐故以身當之元帝嗟歎以此倍敬重)
(焉)鮑宣妻桓氏(字少君宣嘗就少君父學父奇其清苦以女妻之裝送資賄甚盛宣)
(不悦曰少君生富驕習美飾吾實貧賤不敢當禮妻曰既奉承君子惟命是從乃悉歸侍御服飾更)
(著短布衣與宣共挽鹿車歸鄉里拜姑禮畢提甕出汲修行婦道鄉邦稱之)︹隋︺陸讓母
(佩女鷹菊賊迫上馬投地奮罵俱見殺王川妻平氏被驅抱幼女投井死事聞旌為四貞建祠致祭)
李曉妻焦氏(長治人東阿主簿焦鉦女字李曉將娶而曉卒女欲臨其喪父母不許縊)
(于室幾死母因偕往哭盡哀姑牛氏老且盲女願留養曲盡孝敬姑大喜目復明事聞旌表壽八十)
(九卒)郝淮妻孔氏(長治人淮存時有友寄白金數百淮殁或勸弗與孔正色曰不義之)
(行可玷夫于地下耶悉還之孔年二十八而寡撫子繼英有成壽八十卒)馮王擢妻常
氏(屯留人年二十夫亡里中少年悦其色願娶之常挾利刃自矢曰吾頭可斷此志不可奪卒完)
(節以夀終萬歷間旌表)崔濟妻常氏(襄垣人年二十七夫亡豪家有強婚者常遂自)
(縊救甦翦髮訴之當事卒全其志)郝思仁妻栗氏(襄垣人生一子不育夫亡守節)
(事孀姑三十年姑殁負土封墓不櫛髮不茹葷以哀毁終巡按御史旌之)郗自省妻郝
氏(襄垣人族無賴某逼汚不從自刎死事聞建坊旌表)程萬里妻袁氏(長治人萬)
(里被賊殺袁抱幼子暨二女趨赴井長女徘徊袁推入之轉顧幼者巳逸去袁即抱子自沉死)朱
綱妻賈氏(長治人被賊掠欲汚之大罵不屈賊縱火賈投烈焰死)趙惟徵妻
秦氏(長治人賊迫之不屈截十指俱斷投火死惟徵子學會妻璩氏投窖死)張氏三
烈(生員張于京母袁氏妻李氏從兄于正妻李氏皆長治人孀居遭亂袁攜三女避土洞中賊搜)
(獲袁罵賊被殺又繫于京妻于馬項不從馳馬曳死繫于正妻于店大罵投火死)劉守倉
妻韓氏(長治人賊執守倉將殺之韓奔救伏守倉身哀懇曰願殺我母殺夫賊俱殺之)張
斗熙妻程氏(長治人崇禎中偕姊妹避難于縣南高家坨賊至被獲牽之馬上投地大)
(罵賊立殺之姊投厠妹投繯皆死焉)楊烈女(字穿羅長子人諸生學程女年十四未字崇禎)
(中為流寇所執迫以刀鋸不懼至刺腹斷背仍罵不輟賊怒遂解其屍)任肯堂妻劉
氏(長子人崇禎間被寇掠大罵不屈賊斷其左股罵愈厲賊碎其頭死而復甦時抱娠越三月生)
(男任相事繼母以孝聞)邢宗齊妻張氏(襄垣人崇禎中流寇至一門被執張紿賊)
(曰若釋我翁與夫我當汝從賊果釋之翁與夫去遠張大罵投深溝死又申承文妻侯氏為流寇所)
(執厲罵不屈賊立殺之)張隆妻張氏(潞城人崇禎中流寇破城被虜不屈遂遇害)
李嘉妻崔氏(黎城人崇禎中流賊掠境被執詈罵不屈賊強載之馬上臨絶險而墮)
︹本朝︺張克儉妻王氏(長治人克儉以副使監軍襄陽殉城死王孀居于家姜瓖之亂)
(避故縣土洞中賊攻垂破王曰我命婦也義不受辱投懸崖死)申嘉行妻程氏(長治)
(人姜瓖之亂與一子三女俱被執繫安城營伍中程挽三女同墜營旁井中月餘汲出之顔色如生)
(又楊大任妻宋氏任憲妻李氏郭永安妻彭氏俱殉節死)景光大妻李氏(長治人姜)
(壤之亂光大被害李謂其子星曰婦人被擄而死棄骸道路非禮也可穿穴井中匿我後賊用火爇)
(之李破面流血變形投繯死又申周翰妻朱氏朱翰桓妻阮氏俱投井死杜大莊妻張氏觸石死)
趙龍鱗妻李氏(長子人姜瓖之亂避難西山路遇游騎刦之李罵不絶口賊裂體剖)
(心死同縣馮景星妻曹氏范鵬程妻李氏俱被執不汚赴井死)李名鬨妻鄭氏(襄垣)
(人年十九夫亡矢死或紿之曰墓封未百日不敢啟縱死不得同穴也鄭諾之及期浣衣沐浴祭夫)
(墓奠畢挂樹而死)劉加義妻向氏(壺關人姜瓖之亂與叔加廷妻牛氏俱被掠同)
(聲詈罵賊露刃脅之皆延頸掠髮夷然就戮月餘收其屍形骸不毁同縣皇甫德妻晉氏年十八避)
(寇紅嶺寇攻急矢不辱身遂遇害)劉才妻石氏(黎城人才貧甚石操作奉姑無間言)
(才病篤與妻訣曰我死擇勝我者事之石嘿然才殁三日乘間投繯死)宋近臣妻田
氏(長治人年十七守正被戕雍正五年旌)武某妻賈氏(長治人守正被戕)鮑
委妻袁氏(長治人守正捐軀又同縣烈婦馮成貴妻崔氏靳全德妻韓氏原本利妻劉氏)
(李照妻郭氏節婦王秉義妻賈氏閻聘妻牛氏陳廷佐妻王氏楊舒妻康氏郝正巳妻劉氏車三聘)
(妻賈氏閻克寬妻胡氏胡鼎妻王氏宋鴻儒妻梁氏栗培先妻周氏郭之屏妻王氏王建極妻路氏)
(馮文生妻楊氏胡建寅妻杜氏孟律妻張氏申永惠妻王氏胡廷梅妻王氏胡涵妻趙氏廉世舉妻)
(郭氏趙文焯妻楊氏馮天寵妻劉氏袁天植妻李氏郭崑妻牛氏韓翰臣妻王氏王克禮妻張氏李)
(業妻常氏翟飛妻宋氏俱乾隆年間旌)侯同來妻常氏(長子人守正捐軀同縣節)
(婦趙復晉繼妻康氏許清妻原氏李八孩妻田氏俱乾隆年間旌)程錫礽妻李氏
(屯留人夫亡守節乾隆年間旌)李八孩妻王氏(襄垣人守正捐軀同縣節婦郝)
(秀銀妻許氏李桓妻張氏鄭爲仁妻劉氏崔均妻趙氏王夢說妻路氏俱乾隆年間旌)武經
文妻王氏(潞城人夫亡守節同縣節婦牛葆中妻郭氏吳晉妻賈氏牛宿財妻劉氏子可)
(金妻秦氏俱乾隆年間旌)趙氏(壺關人夫亡殉節同縣節婦郝氏郭世金妻岳氏俱乾隆)
(年間旌)王聚海女王氏(黎城人守正捐軀乾隆四十二年旌)和安東
妻王氏(長治人守正捐軀同縣烈婦栗從秀妻常氏貞女高建昌聘媳王氏節婦秦錦妻張)
(氏楊光耀繼妻陳氏郭秉精妻殷氏俱嘉慶年間旌)崔攀桂妻王氏(長子人夫)
(亡守節嘉慶年間旌)馮聽第妻王氏(屯留人夫亡守節同縣節婦馮福元繼妻)
(楊氏俱嘉慶年間旌)武占鼇妻李氏(襄垣人守正捐軀嘉慶二十三年旌)
胡聚則妻舒氏(潞城人守正捐軀同縣節婦常恒妻張氏常淵妻曹氏侯五常妻陳)
(氏申事天妻郭氏俱嘉慶年間旌)王鼐妻段氏(壺關人夫亡守節同縣節婦王瑾妻)
(張氏郭躋妻宋氏俱嘉慶年間旌)馬三多妻楊氏(黎城人夫亡殉節嘉慶二十三)
(年旌)
︹仙釋︺︹漢︺王真(字叔經上黨人孝武帝時為郡史年且百歲面有光澤似未五十者自云周流)
(登五岳名山能行胎息胎食之方嗽舌下泉咽之)趙瞿(上黨人病癩垂死家人棄置山穴中)
(有仙人賜以囊藥服之而愈仙人曰此松脂也瞿服之不輟體輕而齒不落髮不白乃上抱犢山仙)
(去)郝孟節(上黨人能含棗核不食可至五年十年又能結氣不息身不動摇可至百日半)
(年有室家為人質謹不妄言似士君子魏武使領諸方士)︹晉︺鮑元(上黨人南海太守有内學)
(逆占將來葛洪師事之傳其業)︹唐︺樂氏二女(屯留人母楊氏感仙光而生繼母吕氏御)
(之甚酷冬月單衣跣足使採茹二女性至孝泣血侵土化為苦苣其葉有赤斑若血痕然得一筐以)
(歸奉母母意終不釋移家壺關紫團鄉又令拾麥弗能得畏母捶楚仰天號訴忽感黃龍下降二女)
(俱升仙樂異音經宿不散土人立廟祀之宋崇寕間賜諡冲惠中淑真人)元子晏(壺關人關)
(天慶之子幼師慧冲精禪理後于鳳凰山建道場寺無水嘿祝噀巖甘泉隨湧詔賜袈裟紫縧玉環)
魏文昌(壺關人能隱形變化人以左慈方之後亦尸解)
︹土產︺綢(出府境明統志州境俱出)長理石(出長治等縣明統志州境俱出)石脂(壺關)
(縣出有赤白等色)不灰木(出黎城壺關等縣明統志州境俱出按唐書地理志潞州土)
(貢石蜜墨元和志潞州賦麻布寰宇記潞州土産紫草寰宇通志州出鐵磁噐明統志州境出銅今)
(並未聞又府志載產人參考郡故上黨地蓋即今所稱黨參者地氣既殊質味並薄不堪與神區靈)
(草同名通志不載爲是)
纂修官(臣)馮芝恭纂
總纂官(臣顧蒓許應藻)恭覆輯
校對官(臣)劉咸恭校
