大清一統志
高州府(在廣東省治西南一千十里東西距五百十里南北距三百十五里東至肇慶府陽江縣)
(界一百九十里西至廉州府合浦縣界三百二十里南至限門海一百十五里北至廣西梧州府容)
(縣界二百里東南至陽江縣界一百九十里東北至羅定州界一百二十里西南至雷州府遂溪縣)
(界二百里西北至廣西鬱林州博白縣界二百二十里自府治至京師八千六百四十七里)
︹分野︺天文牛女分野星紀之次
︹建置沿革︺禹貢揚州南境秦爲南海郡地漢爲合浦
郡高涼縣地三國晉宋爲高涼高興二郡地梁爲
高州地又分置電白郡惰平陳郡癈爲高涼永熙
二郡地(時茂名電白二縣屬高涼郡良德縣屬永熙郡)唐初屬高州武德
四年置南宕州貞觀八年改潘州(治茂名)二十二年
又徙置高州(始自高凉移治良德)天寶初改高州曰高涼郡
潘州曰南潘郡乾元初復曰高州潘州皆屬嶺南
道五代屬南漢宋開寶五年省潘州入高州仍曰
高涼郡屬廣南西路景德元年州廢屬竇州三年
復置元至元十五年置高州路安撫司十七年改
總管府屬湖廣行中書省大德八年屬海北海南
道明洪武元年改高州府屬廣東布政使司
本朝因之屬廣東省領州一縣五
茂名縣(附郭東西距一百十五里南北距一百七十里東至電白縣界五十里西至化州界)
(因之)信宜縣(在府東北八十里東西距一百五里南北距一百七十里東至茂名縣界二十)
(里西至廣西梧州府容縣界八十五里南至茂名縣界五十里北至容縣界一百二十里東南至茂)
(名縣界三里東北至羅定州西寕縣界一百里西南至茂名縣界二里西北至廣西鬱林州北流縣)
(界一百里漢蒼梧郡端谿縣地梁分置梁德縣兼置梁德郡隋平陳郡廢開皇十八年改縣曰懷德)
(屬永熙郡唐武德四年析懷德置信義縣兼置南扶州貞觀元年州廢屬瀧州二年復置五年又廢)
(屬瀧州八年復置改曰竇州天寶初曰懷德郡乾元初復曰竇州屬嶺南道五代屬南漢宋開寶中)
(省懷德入信義太平興國初改信義曰信宜仍為竇州治熙寕四年州廢以縣屬高州元屬高州路)
(明屬高州府本朝因之)化州(在府西南九十里東西距一百五里南北距二百里東至茂名)
(縣界二十五里西至石城縣界八十里南至吳川縣界四十里北至廣西鬱林州北流縣界一百六)
(十里東南至吳川縣界六十里西南至吳川縣界六十里東北至茂名縣界四十里西北至鬱林州)
(陸川縣界一百六十里漢合浦郡高涼縣地晉為高涼郡地劉宋分置羅州縣屬高涼郡蕭齊復立)
(高興郡梁置羅州及石龍郡又分置石龍縣為州郡治隋平陳郡廢大業初州廢以石龍縣屬高涼)
(郡唐武德五年復以石龍縣置羅州六年改南石州貞觀九年改曰辯州天寶初曰陵水郡乾元初)
(復曰辯州屬嶺南道天祐元年改曰勲州五代屬南漢仍曰辯州宋太平興國五年改曰化州陵水)
(郡屬廣南西路元至元十五年立化州路安撫司十七年改總管府屬海北海南道明洪武三年改)
(置化州府八年降為州省石龍縣入焉九年又降為化縣十四年復曰化州屬高州府本朝因之)
吳川縣(在府南一百二十里東西距六十五里南北距五十里東至海岸五里西至化州界)
(六十里南至限門海二十五里北至茂名縣界二十五里東南至海岸七里東北至茂名縣界二十)
(里西南至雷州府遂溪縣界八十里西北至化州界五十里漢高涼縣地隋置吳川縣屬高涼郡唐)
(屬羅州宋元屬化州明洪武八年改屬高州府本朝因之)石城縣(在府西南一百九十)
(里東西距一百六十里南北距一百五十里東至化州界三十里西至廉州府合浦縣界一百三十)
(里南至雷州府遂溪縣界三十里北至廣西鬱林州博白縣界一百二十里東南至吳川縣界六十)
(里東北至鬱林州陸川縣界一百二十里西南至遂溪縣界七十里西北至博白縣界一百五十里)
(漢合浦郡合浦縣地劉宋為高涼郡羅州縣地梁為石龍縣地唐武德五年析置石城縣屬羅州六)
(年移羅州來治天寶元年改縣曰廉江又改州曰招義郡乾元元年復曰羅州屬嶺南道五代屬南)
(漢宋開寶五年州縣俱廢入吳川乾道三年復析吳川置石城縣屬化州元因之明洪武八至改屬)
(高州府本朝因之)
︹形勢︺土厚山環高而稍涼故以名郡(寰宇記)銅魚三山
揖其前寶峯絶頂拱其後(宋劉棠州學記)郡據叢山中去
海百里(輿地紀勝)
︹風俗︺民尚簡儉易於取足絶無醫藥遇疾惟祭鬼以
祈福(圖經)四時之候多燠少寒春多遇雨差凍頃刻
日出復如四五月天氣然亦無甚瘴癘(輿地紀勝)榖熟
時里閈同取戌日為臘聚會作歌悉以高欄為居
號曰干欄三日一市(寰宇記)
︹城池︺高州府城(周六百七十一丈門五東南北池周五百四十丈西以江為塹明洪武中)
(建本朝康熙十七年修乾隆八年嘉慶十六年重修茂名縣附郭)電白縣城(周一)
(千八十四丈門四池周一千一百五十四丈原為神電衞城明永樂中建成化四年改為縣城本)
(朝順治九年修乾隆三年重修)信宜縣城(周五百二十五丈門四東西南三面環竇江無)
(池明正統五年建本朝順治十三年拓建嘉慶十八年修)化州城(周五百六十三丈門)
(二西近山麓北臨大江東南池長二百二十丈明正統中建本朝雍正八年修乾隆二年十二年)
(重修)吳川縣城(周五百八十丈門四池周六百八十丈明洪武中土築永樂元年甃甎)
(本朝乾隆三年修五十三年重修)石城縣城(周五百三十七丈門三北倚山東西南池)
(長三百九十五丈明洪武中土築正統五年甃甎本朝順治十三年修)
︹學校︺高州府學(在府城東隅明洪武二年建本朝順治十五年重建康熙六年修雍正)
(七年乾隆三年嘉慶二十四年重修入學額數二十三名)茂名縣學(在城内西北明洪武)
(十四年建尋遷城外東山正德五年復建舊所本朝康熙二十二年修五十一年雍正八年乾隆)
(四年二十一年嘉慶二十三年重修入學額數十五名)電白縣學(在縣治東南明成化)
(四年建本朝順治十七年修康熙二十七年五十二年雍正三年重修入學額數十二名)信
宜縣學(在縣治東元至正中建明嘉靖間遷於縣左本朝康熙五年復建舊所二十八年)
(修雍正三年乾隆四年重修入學額數十名)化州學(在州城南門外宋嘉定二年建元明)
(以來屢遷本朝乾隆十三年建復今所入學額數十二名)吳川縣學(在縣治東元至)
(正中建本朝康熙二十三年修雍正五年即分司署址改建乾隆四年五十一年重修入學額數)
(十二名)石城縣學(在縣治左元天歷間建明成化嘉靖萬歷間屢遷本朝康熙十三)
(年復建今所二十五年修乾隆四年二十二年重修入學額數八名)高文書院(在府城東)
(嘉慶六年建)敷文書院(在府治西舊為筆山書院明隆慶中建本朝雍正八年改建)
(易今名)羅江書院(在化州城内訓導署右舊為義學乾隆八年拓建易今名)正誼
書院(在吳川縣舊學左明萬歷中建本朝康熙三十年重建)松明書院(在石城縣)
(治東隅宋蘇軾謫儋州經此有詠松明大詩後人即其地建書院尋廢本朝康熙五十年重建)
起鳳義學(在信宜縣城内康熙五十一年建按舊志載茂山書院在府城西晉高涼太)
(守楊芳著書處翔龍書院在吳川縣碙洲宋景炎中建今並廢謹附記)
︹戶口︺(原額人丁四萬七千二十三今滋生男婦大小共二百三十三萬五千五百一十六名口又屯)
(民男婦共一萬五千五百六十二名口)
︹田賦︺(田地山塘共一萬九千一百五十一頃四十八畝一分有奇額徵地丁正雜銀六萬四千九百)
(九十七兩九錢七分六釐遇閏加徵銀一千七百九十二兩七錢七釐米二萬三千三百七十六石)
(一斗六升一合六勺屯田共一百頃八十二畝四分有奇額徵屯米一千五百五石二升四合一勻)
︹山川︺東山(在茂名縣東一里一名潘山峯巒高聳環抱郡治為郡主山輿地紀勝山前有潘仙)
(坡為道士潘茂名煉丹處)石龜山(在茂名縣東十里麓有小石形如龜首又化州西南二十)
(里亦有石龜山上有巨石龜形扣之聲響若鐘)潘山(在茂名縣東三十里寰宇記昔潘茂名於)
(此昇仙因以名山通志縣東三十里有雲鑪山即此)銅魚山(在茂名縣東四十里下有石井)
(輿地紀勝與郡治相對賴仙翁高涼風土歌云一條丁水銅魚寨即此)謝賴山(在茂名縣)
(東四十里高百餘丈一名射賴岡)龍湫山(在茂名縣東輿地紀勝在郡東二十里下有石)
(穴泉源四時不竭禱雨立至因立廟焉通志謂之靈湫山在縣東五十里大小二巖聯峙有石室可)
(容數百人曲折窈冥最為奇勝)筆架山(在茂名縣東南十里三峯高聳按府志明知府孔)
(鏞創潘仙亭於筆架山椒其亭遺跡至今尚存)射牛山(在茂名縣東南二十里高聳而秀俗)
(呼石牛山上有二潭有水流為東河)百祿山(在茂名縣南十五里稍南又有古祿山)巴
山(在茂名縣南寰宇記南巴縣取縣東南巴山為名又毛山在舊潘水縣東二十里相傳毛女隱)
(此按南巴潘水二廢縣皆在縣南二山應在縣南界)仙山(在茂名縣西南隔水寰宇記亦)
(潘茂名煉丹處上有昇仙觀通志名昇真山在縣西半里有觀在其巔一名觀山山頂有二井曰金)
(井玉井前有石脊穿城出江干突露石角水常旋渦)𧖟山(在茂名縣西南三十五里以形似名)
(俗呼王商嶺其右又有那石山高八十餘丈横鎮水口)武壇山(在茂名縣西高百步輿地)
(紀勝其山圓淨如將壇)寶山(在茂名縣北四十五里形如圓珠故名輿地紀勝山巔有登高)
(亭下有送龍岡)淋水山(在茂名縣北五十里山最高聳接信宜縣界)監山(在茂名縣)
(東北輿地紀勝在寳山之北舊有銀坑通志謂之監山在縣東北四十里下有澄溪如鏡曰鑑水)
射狼山(在茂名縣東北寰宇記在良德縣界去州十里昔有人射白狼於此新志在縣東北)
(四十里)高涼山(在茂名縣東北寰宇記在良德縣界去州十里輿地紀勝在郡東四十里)
(羣山森然盛夏如秋新志在縣東北五十里)廟岡山(在茂名縣東北輿地紀勝山在郡東)
(六十步)大應山(在茂名縣東北五十餘里接信宜縣界輿地紀勝有千歲山在電白縣北)
(四十里或曰即大應山)要龍山(在茂名縣東北輿地紀勝在電白縣東六十里相近有雙)
(甑山舊志有大帽山在縣東北八十里連延數十里猺人散處其中疑即要龍山)波浪山
(在茂名縣東北寰宇記在良德縣界去州七十里岡壠如波浪相傳海沫漂成通志有白水山在縣)
(東北八十里山上飛泉直瀉中有白石鮮明一名白水嶺疑即波浪山)朝烏山(府志在電)
(白縣東十里為邑左輔)青峙山(在電白縣東南二十餘里曰小青峙山又東南十里有大)
(青峙山皆挺峙海中為縣捍衞)蓮頭山(在電白縣南十里有崔嵬豐平二峯並峙海濱為縣)
(案山下有沙磧自東而西控扼海門)汾洲山(在電白縣西南二十里海中又西十里為放雞)
(山航海者皆以雞祀焉)晏鏡山(在電白縣西南九十里赤水港西又南五里為晏鏡嶺臨)
(海)響水山(在電白縣西二十里山有高溜下流琮琤故名又五里為雙木山)熱水
山(在電白縣西三十里下有温泉山氣常暖其筍常先春而生又西十里為龍門山)樂山
(在電白縣西輿地紀勝在信宜縣東南二百二十五里舊志在縣西六十里一名安樂山高百餘丈)
(雄峙一方)茶山(在電白縣西北十里寰宇記廢保定縣有茶山)帽澇山(在電白縣西北)
(寰宇記在廢良德縣界北至高州九十三里當亢陽山有雲如帽即雨下有帽澇水)奇壁山
(在電白縣西北十五里亘二十餘里上有石如壁危如削成一名碧山又名石壁山大橋河出焉)
蛟潭山(在電白縣西北三十里又五里爲金山四山皆赤相傳有金)簕山(在電)
(白縣西北四十里東西亘數十里爲南北通道有閘以扼北來諸路之衝又名千歲山又北十里爲)
(佛子山上有石如樓樓有洞門)尖山(在電白縣西北六十里其形尖秀一名鼻岡下有泉)浮
山(在電白縣西北寰宇記廢潘水縣有浮山高七百尺堯時洪水泛溢此山獨浮居人得免沉墊)
(縣志在縣西北七十里高百餘丈周遭二十四面上有湖一名湖山)雙髻山(在電白縣西北)
(八十里雙峯峭拔矗立霄漢)羅浮山(在電白縣西北一百里爲八府通衢高百餘丈白石)
(嶙峋相傳仙人牧羊所化)莊峒山(在電白縣北二里高五十餘丈蜿蜒十餘里爲縣主山)
龍潭山(在電白縣北十五里麓有石竇湧泉成潭因名)望夫山(在電白縣東北七十)
(里接肇慶府陽江縣界一名界山山旁有二峯翠若雙鬟名丫髻石)宜山(在信宜縣東二十里)
龍山(在信宜縣東二十里延亘數十里接茂名縣界山勢險峻南有石孔約深五尺許謂之風)
(窖北亦有石孔其深莫測謂之雨窖相傳有龍伏於中)鳳凰山(在信宜縣西南一里高十)
(餘丈形如飛鳳投飲於江)雲岫山(在信宜縣西五十里高百餘丈中峯聳拔人莫能到)宋
山(在信宜縣西七十里)大間山(在信宜縣西北二十里高千丈間於信宜茂名二縣之界)
(故名中有石室可坐數人其左為皓鸞山)登高山(在信宜縣北半里土阜蔚起為縣後倚今)
(名太平山邑人九日登高於此又縣東半里有東山上有樹木幹竹葉俗呼神仙竹)龐瀑山
(在信宜縣北二十五里周二十餘里頂上洪崖陡起中有石室可坐數十人泉從崖下流出今名東)
(坑按輿地紀勝有畫龍山在縣北或曰即此)趙山(在信宜縣北三十里形勢峻險元時有&KR0889;)
(人趙姓者依山而居故名頂有巨石其中有窩水深尺許)白馬山(在信宜縣北一百里輿地)
(紀勝上有石如馬麗水出其下舊志與廣西梧州府北流縣接界)營屯山(在信宜縣東北)
(五十里上有兩峯高聳形如馬鞍又名馬鞍山)六豪山(在信宜縣東北六十里通羅定州界)
(昔有猺人六家居此故名)大帽山(在信宜縣信豐都府志高數百丈其上平坦中有池又有)
(大小風門時時有風從門中出)石鷹山(在信宜縣信豐都府志上有仙人坪右有巖中生石)
(花對河有石峒龍龕一孔直透至河)東勝山(在化州東隔江半里與州西帽子山相對兹山)
(尤勝故名一名東山又千秋山在州東隔江二里亦名東山輿地紀勝東山起於高涼至本州城外)
(拱於州治之左)南山(在化州南輿地紀勝南山起於雷陽至本州城外拱於州治之右上有龍)
(母廟俗又呼為龍母山通志龍母山在州南一里脈接龍山東面際江舊城基跨其上下有驪珠臺)
(在江心高百尺又有那陽山在州南十里平城江發源處)帽子山(在化州城南五里輿地紀)
(勝其形如帽)謝獲山(在化州西三十里舊志有豸山在州西四十里其形如豸本名謝獲)
(山州志州境東至羅江西南至石門地皆平衍惟自豸山至石城之白藤北抵廣西皆高山邃谷叢)
(篠蒙密易為姦藪今設有豸山塘又謝畔山在州西五十五里)石城山(在化州西北五十里)
(中低四面高聳如城為州險隘明成化中胡公威結寨於此一名古城山相近有冷水山路通廣西)
(山徑險隘舊設寨守之)鹿踏山(在化州西北九十里山勢陡峻惟東南有徑可登)石
頓山(在化州西北九十三里州志有石碓山在州西北一百里上有石如碓者五六脈自北流)
(縣來亘百餘里連峯曡嶺樹木茂密為猺民往來藏匿之所下有白牛潭碓頓聲近蓋即一山也)
麗山(在化州北三十里山色秀麗為州鎮山州志又有扶良山一名浮梁山與麗山脈相接而)
(分為兩山脊路如橋梁浮於天半)龍王山(在化州北八十里接古羅州一名來安山周六)
(十里上有天池山有三十三峯著名者三一曰來安高插雲漢惟一徑可登二曰玉盆三曰響泉又)
(有煙霞洞在山之東巨石成巖下臨深澗州志山脈自廣西來萬峯插天左大江右陵水夾行至州)
(背最為險阻)射存山(在化州北一百三十里)銅岡山(在化州東北十里輿地紀)
(勝相連有金蓋山州志金蓋山在銅岡之西去州五里)蓬高山(在吳川縣城内北隅阜高)
(四丈儒學依之)馬鞍山(在吳川縣南八十里海中突起二峯其地至為險要)飛雪山
(在吳川縣南海中高數十丈)特呈山(在吳川縣西南六十里與遂溪平樂嶺相鄰青秀聳)
(於海中北有茂暉場)近信山(在吳川縣西北三十五里輿地紀勝舊經云昔有仙棋客遊此)
南巢山(在吳川縣西北四十里西界化州昔有鶴巢於山樹因名)特思山(在吳川縣)
(西北五十里輿地紀勝以峭然特起為名通志其山高百餘丈雲起則雨每遇旱邑人特思而望之)
(故名)三台山(在石城縣治後有三峯北城跨其上東連城外白霧嶺西連城外廻龍嶺共為)
(五峯聯絡如屏為縣主山)白藤山(在石城縣東二十五里脈自化州謝獲山來産白藤又謝)
(鞋山在縣東南十里尖翠冠絶)雞籠山(在石城縣東南五十里東橋水邊形圓如籠四面如)
(削為東南橋兩家灘水口其南有石門兩崖石壁屹立盤旋如城中有一門潮上可通舟楫)音
鋪山(在石城縣南六里為縣案山又南一里為峽山又望恩山在縣南十里)敷復山
(在石城縣西南輿地紀勝在舊零綠縣西南二十五里相近又有那蘇山)招義山(在石城縣)
(西寰宇記在廢幹水縣西北二里圖經云昔有譚氏招義於此山聚會以討儋耳故名)黎山
(在石城縣西北元和志在幹水縣北三十里幹水所出按輿地紀勝有麗山在幹水縣東北二十)
(里其山自化州界迤邐入幹水縣山西有水源自舊陵羅縣南流經縣界西入古廉江黎麗聲相近)
(蓋即一山也)石籬山(在石城縣西北四十里自博白碧嶺分脈西南北三面皆峻東面稍)
(平疊石如籬)文峯山(在石城縣西北六十里中峯高聳兩腋連峙數峯如鳳又名文鳳嶺)
深田山(在石城縣西北八十里連亘一百餘里古木參天千峯萬壑人跡罕到又西十里為)
(長臂山周二十餘里脈自博白縣來)謝建山(在石城縣北五里脈自化州謝獲山來上有一)
(峯高出諸山為縣治主山)高峯山(在石城縣北十里一名石城岡輿地紀勝石城岡在舊廉)
(江場北十里遠望如石城因名)那樓山(在石城縣北三十里江北周二十餘里其狀如樓險)
(而難登又十里有石屋山頂有二石曡峙如屋可容五六人)天堂山(在石城縣東北一百)
(二十里脈自化州畬禾嶺來接廣西鬱林州陸川縣界上有水泉不涸)南宫嶺(在茂名縣)
(南一里為縣南水口砥柱)茂嶺(在茂名縣南寰宇記霧嶺岡在縣南五里輿地紀勝名茂嶺岡)
(在縣南六里草木鬱茂四時不彫通志茂嶺在縣南二里高四十丈下臨大湖)仙井嶺(在茂)
(名縣西北二里鑑水右旁有井府志世傳潘茂名煉丹仙坡烟從井出故名)虎牢嶺(在電)
(白縣東北莊峒山迤東十里中有石洞如虎圈然射合水出此寰宇記有射合岡在保寕縣界去高)
(州二百十六里即此)思賢嶺(在信宜縣西輿地紀勝在縣西九十里通志謂之歐嶺在縣西)
(北一百里元時有歐姓者居此因名西川水出此按西川水即潭峩江寰宇記有潭峩山高出水)
(中當即思賢嶺之别名)雷公嶺(在信宜縣東北一百里其山空洞雷鳴則澗谷響應東川)
(出此又名招義山)寶嶺(在化州城西南隅城垣跨山之半又南關嶺在城外西南隅平岡連)
(亘舊城基跨其上自移城以舊南門址設南關西門址設西關此嶺遂為州之案山)馬瀑嶺
(在化州西北一百二十里一名大摭山有瀑從石罅出)畬禾嶺(在化州西北一百五十里)
(平岡坦阜周十餘里猺人以此為畬田種禾故名)文翁嶺(在吳川縣東三里自電白縣浮)
(山分脈而來峙於海東稍北為水辰山)朱砂嶺(在石城縣東半里其上有沙可研以代赭)
(又崎嶺在縣西一里與朱砂嶺對峙又紅頭嶺在縣西五里與崎嶺交拱為縣水口)石龍岡
(在化州西南寰宇記在州西南三里上有石高六尺周六丈左邊有文似龍形府志今州治左有石)
(微露出地上謂之龍首城北復有石潛水中謂之龍尾)石榴岡(在石城縣西北輿地紀勝)
(在廢幹水縣北四十里相近又有社父岡土俗嘗以春秋社會於此故名)羅竇洞(在信宜縣)
(南舊唐書地理志竇州以羅竇洞為名新唐書貞觀五年高州總管馮盎入朝羅竇諸洞獠反勅盎)
(討平之通志在縣南一里東西川合流處水中有石筍聳起形如小舸明嘉靖中名為小瀛洲)丹
兜洞(在石城縣北八十里洞内或寬或狹曲折難窮又名仙人洞)立石(在化州西北一)
(里江中突起高二丈餘夏水漲時猶露數尺又横石在州西北二十餘里自西度東横江而過)海
(府南境距海東自肇慶府陽江縣界西經電白縣南六里又西經茂名縣南一百十五里又西經吳)
(川縣南三十里接雷州府遂溪縣界北經石城縣西南一百二十里接廉州府合浦縣界寰宇記海)
(水在保寕縣南十里接恩州界通志吳川縣南三十里有限門納三川之水於海水道曲狹值潮退)
(沙磧淺露或潮滿風急舟楫悉不敢往來明李元暘限門賦序限門納鑑江零洞潭峩之水放於海)
(門廣盈丈夾磧對峙如虎牙錯淺流中每風濤搏激雪浪山立雖瞿塘灔澦之險不能過吳川縣志)
(自芷&KR1760;口出海海際去水面五尺許兩岸沙磧堅銳逾鐡俗呼鐵板沙舟不可觸去洋三四里東西)
(横擁一亘勢若長城俗呼長城亘亦堅銳難犯以此縣無海患石城縣志有兩家灘海澳在縣東南)
(三十里通大海有官軍防守)竇江(源出信宜縣南流經茂名縣西南支分雙渚尋復合流又)
(西南至化州入羅江九域志信宜縣有信義水即此輿地紀勝潭峩江源出信宜思賢嶺下流經城)
(西南輿高源水會成大江通志竇江有東西二源東川水出信宜雷公嶺流經中道鎮至縣城南與)
(西水合西川水即潭峩江源出信宜歐嶺流經舊潭峩縣至縣南與東水合二川合流是爲竇江又)
(八十里至府治與鑑江合)鑑江(在茂名縣源出縣東北鑑山其水澄清如鏡故名西流至縣東)
(北一里曰上宫灣崖石高峻淵深莫測與府治後龍井相通名爲龍眼又繞縣北合竇江又有下宫)
(灣在縣西觀山之陽大江所經也)羅江(一名陵羅水自廣西鬱林州北流縣流入化州東界)
(會竇江南流經吳川縣又南入海寰宇記陵羅縣有陵水從禺州扶來縣界流入會羅水又羅水在)
(陵羅縣西北源亦從禺州來南會陵水二水相合爲陵羅水輿地紀勝昔有陵羅二姓居二水之濱)
(因名二水合流七十里經化州城東下合信宜水為三江水又東南百餘里至吳川縣通大海通志)
(陵羅二水經化州東與府境鑑江合流繞城南下為西江亦謂之平源江至吳川入海)特亮
江(在信宜縣西輿地紀勝在茂名縣西北一百里源出宋山舊志東南流入竇江)平城江
(在吳川縣西六十里源出化州那陽山南流為平澤水又東南流至平定橋為平城江合吳川水入)
(海)東橋江(在石城縣東南四十里源出化州謝獲山南流二十里經遂溪縣柳浦東會石)
(門河入海又有南橋江源出謝畔山西南流合東橋江又有兩家灘水源出遂溪縣桃枝江東流合)
(之又南出石門為石門河入海化州志石門河與州分界東橋南橋二水合流東南行九十里至吳)
(川芷&KR1760;口合吳川水入海)九洲江(在石城縣西北二十里自廣西鬱林州陸川縣流入又西)
(南經雷州府遂溪縣界入海元和志廉江縣有龍化水即此通志其江至冬水淺沙渚露出有九故)
(名又賀江在縣西北源出尖山南流入九洲江又渡子江今名沙鏟河在縣西五十里源出廣西鬱)
(林州博白縣寨山嶺南流合賀江入九洲江)新河(在茂名縣東南一里一名東河源出射牛)
(山流入大江)泉水河(在電白縣東二里源出莊峒山東流經城東俗呼東河又南流經縣)
(南蓮頭港入海又儒峒河在縣東三十里源出肇慶府陽江縣望夫山一名界頭河南流經北額港)
(入海五藍河在縣東北二十里亦謂之五村河有二源合流至縣東三十里為五藍河又東匯儒峒)
(河入海)浴龍河(在電白縣西二里源出莊峒山流繞城南合東河入海又大橋河在縣西)
(五里源出石壁山南流由大分洲入海榕樹河水串河雙水河俱在縣西二十里三河俱東匯麻岡)
(河入海熱水河在縣西三十里源出熱水山温泉亦東匯麻岡河入海陳峒河在縣西三十二里白)
(花嶺河在縣西三十五里二河皆合馬場峒河匯麻岡河入海石塔河在縣西六十里源出田頭泉)
(流經縣西南百里達茂名縣界赤水港入海)三橋河(在電白縣西七十里其源有三一為)
(丫髻山源一為連峒山源一為雲曇山源三水交會南流為三橋河又西南經茂名縣合羅江至吳)
(川縣入海又龍珠河在縣西北九十里源出羅浮山亦西南至吳川入海)浮來水(在茂名縣)
(九域志茂名縣有浮來水輿地紀勝在縣西北一百二十里舊志源出廣西梧州府北流縣界扶來)
(山名扶來水後訛為浮來南流入化州界即陵水之上源也)射合水(在電白縣東源出縣)
(東北虎牢嶺下為齷齪河南流至縣東十里為麻岡河出縣東南三十里入海)高源水(在信)
(宜縣輿地紀勝在縣西北源出高源嶺南流合潭峩水)麗水(在信宜縣輿地紀勝在縣東北)
(八十里源出白馬山舊志東流入東川水)楊梅浪水(在化州南三十里瀦楊梅樂嶺那豐)
(諸村之水東合大江)平樂水(在化州西北五十五里源出畬禾嶺下東南流四十餘里與陵)
(水合内淺外深牌筏所至無灘險故名)茂名水(在化州東北自茂名縣流入與陵羅水合)
(其上流即竇江也元和志茂名水在石龍縣北二十步)洞雷水(在吳川縣東五里寰宇記)
(在縣東一百七十步無水源隨潮上下)吳川水(在吳川縣西寰宇記水中有三川石通志)
(在縣西一里源從鑑江至化州納陵羅諸水南至縣北二十里復納浮山水又南至合江渡下分為)
(三川旋繞縣南復合為一至限門入海)博卓水(在吳川縣西北四十里一名東岸水源出)
(麗山下地名坂阜東南流出吳川水)青榕水(在石城縣南源出白藤山西流出青榕橋繞城)
(南又折而北出縣西二十里入九洲江)南廉水(在石城縣西輿地紀勝在古廉江縣東七)
(十步源出陸川縣龍濠鄉東南流經窖口入海化州志廉江在石城西源出博白縣界南流經石域)
(為横山江至遂溪入海舊志由縣西向東南合九洲江入海按唐廉江即今石城縣紀勝所云古)
(廉江縣或别有縣在今縣西取此水為名也)幹水(在石城縣西北寰宇記在廢幹水縣西二)
(百步從廉州大廉縣界來流合廉江)鹹水湖(在電白縣北三十里四水皆淡一湖獨鹹說者)
(以為地竅通海東流入五藍河)龍湖(在石城縣東北三十二里相傳即唐羅州宋開寶間陷為)
(湖一名舊州湖又清湖在縣東北三十五里周三里)北額港(在電白縣東三十里接陽江縣)
(界又雞籠港在縣西五里沙尾港在縣西二十里那黎港在縣南七十里)石門港(在吳川縣)
(西南八十里自石城縣流入又東南入海闊二十餘里為海濱大港東岸有麻斜礮臺西岸屬遂溪)
(縣有海頭礮臺俱分兵防守)零綠港(在石城縣西即古零烈水寰宇記零烈水在廢零綠)
(縣南三十里源從廉江流入大海通志零綠水在縣西一百二十里源出廉州東南流入海又佛子)
(港在縣西百里流合零綠港)官寨港(在石城縣西一百三十里源出縣西界六牛山下南)
(流二十里入永安大海以近官寨場故名與廉州府合浦縣接界東屬石城西屬合浦)五級
灘(在化州北通志自温湯而上四十里有鈎灘篦灘瀟灘緱灘望灘皆奇險總名五級灘)南
洲(在茂名縣南寰宇記霧嶺岡下有湖水方廣二里唐天寶二年因大風雨湖心忽湧出小洲至)
(今生草木輿地紀勝謂之南洲縣令許仲温建小亭謂之小瀛洲)碙洲(在吳川縣南一百里)
(碙一作&KR1681;當海中南北道乃雷化犬牙相錯處寰宇記化州東南至碙洲鎮大海二百二十里又有)
(孱洲在海中續通鑑綱目景炎二年帝欲往居占城不果遂駐碙洲)麻練沙(在吳川縣南十)
(五里東南可望限門兩岸各有礮臺分兵防守南為五里港又南為新場海去縣四十里)芷&KR1760;
沙(在吳川縣西南十里)温泉(有四在信宜者二化州一石城一信宜縣志縣境温泉二一在)
(縣南半里一在縣西北潭峩鄉化州志州城北一百三十里有泉熱如湯流合陵水石城縣志縣東)
(北八十里石洞山北有泉冬夏如沸)龍泓泉(在化州東北十里望仙嶺傍泉孔尺許湧出不)
(竭)思乾井(在茂名縣東一里寰宇記潘真人煉丹之水味甚香美煎茶試之與諸水異高)
(力士嘗秦取其水歸朝)龍灣井(在茂名縣東北輿地紀勝在電白縣東八十里昔有龍蟠)
(於此因名)流連井(在茂名縣東北寶山)鳳井(在化州西一里闊三尺深一丈泉從石出)
(久旱不竭)龍母井(在吳川縣北二里禱雨輒應)松明井(在石城縣西南零綠海島)
(中潮來則沒潮退則甘冽如故)
︹古蹟︺海昌廢郡(在電白縣境宋書州郡志有海昌郡元嘉十六年立治寕化縣齊因之隋)
(平陳廢入電白縣)廢潘州(今茂名縣治隋置茂名縣唐貞觀八年改南宕州置潘州移治)
(於此舊唐書地理志潘州東至高州九十里西至辯州一百二十里南至大海一百五十里北至竇)
(州一百五十里本古西甌駱越之地寰宇記潘州治茂名縣皆以古道士潘茂名為稱開寶五年州)
(廢縣屬高州通志元大德八年移高州治茂名至今因之)廢竇州(在信宜縣南舊唐書地理)
(志武德四年分瀧州置南扶州貞觀六年改為竇州取羅竇洞為名治信義縣寰宇記竇州東南至)
(高州一百里九域志熙寕四年廢在高州北五十六里縣志廢竇州在縣南二里教場左)南巴
廢縣(在茂名縣東南梁置南巴郡隋平陳廢為南巴縣大業初省入連江唐武德五年復置屬)
(高州永徽元年改屬潘州寰宇記開寶五年省入茂名在縣東一百里)潘水廢縣(在茂)
(名縣南舊唐書地理志潘水縣以潘水為名武德五年分茂名置新唐書地理志貞觀二十三年析)
(潘水置毛山縣以毛山為名其後省潘水入毛山開元二年又改毛山曰潘水寰宇記開寶五年併)
(入茂名縣志廢縣在縣南一百里)良德廢縣(在茂名縣東北本漢合浦郡地隋書地理)
(志永熙郡領良德縣陳置曰務德後改名唐書地理志高州本治高涼貞觀二十三年徙治良德寰)
(宇記唐大歷十一年以良德川原險隘不通舟楫又移州治電白以縣屬之宋開寶五年省入電白)
(在州西北三十七里縣志在縣東七十里懷德鄉)電白廢縣(在茂名縣東北梁置電白)
(郡隋平陳廢為電白縣屬高涼郡唐初屬高州大歷十一年為高州治寰宇記州西南至化州一百)
(五十里西北至竇州一百里九域志景德元年州廢縣屬竇州三年復故元大德中移州治茂名以)
(縣屬之舊志縣在萬山中逼近雲鑪大桂等賊巢明成化四年僉事陶魯以山寇雲擾始移縣治神)
(電衞廢舊縣為堡在縣東北四十里)保安廢縣(在電白縣東本漢高涼縣地梁置連江郡)
(隋平陳廢郡為連江縣屬高涼郡唐開元五年改連江曰保安至德二載又改曰保寕屬高州寰宇)
(記在舊高州東南二百二十五里九域志開寶五年省入電白縣志今上保安鄉在縣東北下保安)
(鄉在縣東南)潭峩廢縣(在信宜縣西舊唐書地理志竇州潭峩縣武德四年分懷德縣)
(置寰宇記在竇州西南八十里開寶中廢入信義輿地紀勝在縣西南二十里縣志潭峩鄉在縣西)
(北二十里有舊縣村)特亮廢縣(在信宜縣西北舊唐書地理志竇州特亮縣武德四年分)
(懷德縣置寰宇記在竇州西北七十里有特亮山在河洞水北昔有白牛夜出光影照村村人以牛)
(光影為特亮故名開寶中廢入信義輿地紀勝在縣西北一百十里舊志有德亮鄉在縣北一百二)
(十里蓋即特亮之訛也)懷德廢縣(在信宜縣東北梁置梁德縣為梁德郡治隋平陳郡)
(廢改縣曰懷德屬永熙郡唐屬竇州寰宇記開寶中廢入信義在縣東六十里九域志縣有懷德錫)
(場縣志廢懷德縣在縣東北五十里威化鄉中道巡司之左)羅州廢縣(在化州西北宋)
(書州郡志高涼郡領羅州縣齊因之梁時廢寰宇記宋元嘉三年檀道濟於陵羅江口築石城因置)
(羅州縣以江為名按此縣本置於陵羅江口今州西北五十里有石城山一名古城山蓋因故縣)
(為名或謂即今之石城縣誤石城縣志故羅州縣在化州西北一百里青湖村是也)慈廉廢
縣(在化州西北舊唐書地理志羅州領慈廉羅肥二縣武德六年割慈廉屬南石州貞觀元年省)
(新唐志二縣俱省入石龍按通志州西北有羅肥鄉蓋即羅肥故址慈廉與羅肥同省亦應在州)
(西北界又舊志有羅辯廢縣唐時與慈廉羅肥同置文獻通考云開寶五年併入北流應載廣西鬱)
(林州)陵羅廢縣(在化州北舊唐書地理志辯州陵羅縣武德五年置寰宇記本漢高涼縣)
(地太平興國五年廢入石龍州志陵羅鄉在州北故縣在州北一百二十里)石龍廢縣
(在化州東北梁陳時置為石龍郡治陳書馮僕傳太建中自陽春太守轉石龍太守母洗氏為石龍)
(郡太夫人是也隋屬高涼郡唐為辯州治宋改辯州為化州明洪武八年省縣入之州志舊址在州)
(東北按寰宇記石龍岡在州西南三里今岡在州治北則舊城當在今州東北三里)翔龍
廢縣(在吳川縣南海中碙洲上宋景炎二年端宗崩於碙洲陸秀夫張世傑等復立帝弟衞王)
(昺為帝是月黃龍見海上詔改元祥興升碙洲為翔龍縣元廢)幹水廢縣(在石城縣西唐)
(書地理志武德五年析石龍吳川置招義縣屬羅州天寶元年更名幹水寰宇記在廢羅州西七十)
(三里本漢高涼縣地沈懷遠南越志云招義縣昔為流人營義熙元年立為縣後廢唐復置改曰幹)
(水太平興國五年廢入吳川按此縣在羅州西境自宋南渡復置石城縣應割屬石城舊志仍在)
(吳川縣西誤)零綠廢縣(在石城縣西舊唐書地理志羅州領零綠縣武德五年置新唐)
(志以零綠水名寰宇記在廢羅州西南一百二十里本漢高涼縣地五代改屬常樂州太平興國五)
(年廢入吳川九域志吳川縣有零綠鎮即此乾道後割屬石城縣)廉江廢縣(在石城縣)
(北舊唐書地理志羅州領石城縣武德六年移州來治東至大海一百三十九里西南至大海一百)
(二十里新唐志羅州治廉江縣本名石城以石城水名天寶元年更名寰宇記太平興國五年州縣)
(俱廢入吳川輿地紀勝乾道三年廣東西路諸司言吳川縣地廣民衆乞將所隸西鄉置縣以石城)
(為名詔從之在化州西南一百三十里縣志宋縣治在縣北江頭鋪西甎石尚存元皇慶八年遷於)
(東黃村大歷元年又移於新和驛即今治又唐羅州在縣東北三十里龍湖城址猶半亘山麓)神
電廢衞(今電白縣治隋電白縣在今茂名縣境明洪武二十七年分置神電衞治上保安鄉)
(白石坡在故縣東南一百八十里成化四年僉事陶魯始移電白縣來治)馮家村(在電白縣)
(境以馮盎家於此因名)觀風樓(在化州北城上州志舊名清風堂元天歷間改為觀風樓)
歸鴻亭(在化州南輿地紀勝在龍母山巔淳熙辛丑寇平後建取歸民安集之義)極浦
亭(在吳川縣南河畔宋邑人李凌雲隱處)陵水臺(在化州治唐時州為陵水郡因名)
水月臺(輿地紀勝在吳川縣西北五里)高力士宅(在茂名縣寰宇記在縣西二百)
(四十步府志力士為馮盎曾孫)
︹關隘︺小函谷關(在茂名縣北一里上官灣明嘉靖中建路通信宜羅定為郡北路咽喉又)
(有懷柔關一名天關在桃峒隘今皆廢)立石關(在電白縣西北五十里歸善鄉)赤水
廵司(在茂名縣南電白縣西界宋置那黎寨元置廵檢司在縣南一百十里下博鄉明洪武二)
(十七年以那黎地僻移治於此本朝因之)平山廵司(在茂名縣東北四十里電白堡)
(明洪武中置廵檢司在縣東南紅花堡後移治於此本朝因之)沙瑯廵司(在電白縣)
(西北七十里本朝雍正元年置)懷鄉廵司(在信宜縣東北本朝雍正十一年置屬)
(西寕縣乾隆二十年改隷)梁家沙廵司(在化州北九十里陵水東控北流交界之要明)
(置後廢本朝康熙中復置)硇洲鎮巡司(&KR1288;一作碙在吳川縣南一百里碙洲上明)
(初置巡檢司於海濱正統中移此後廢本朝雍正八年復置)凌綠鎮巡司(凌綠一作)
(零綠在石城縣西一百二十里即舊零綠縣宋廢為鎮明洪武初置關併置廵檢司今因之)中
道鎮(在信宜縣東北明置巡司今廢)安村鎮(在吳川縣西南明初置廵司在縣北十里)
(川窖萬歷九年移治於芷&KR1760;口今廢)高州所(在府城内北隅明洪武十四年置隷神雷衞)
安川所(在吳川縣東南明洪武二十七年置隸神電衞)博茂營(在茂名縣西南唐書)
(地理志潘水縣有博畔鎮舊志有博茂鹽場在縣西南一百二十里縣志明初置鹽場崇禎中革改)
(建博茂營)黃竹營(在化州東又有東岸營在州東大路都和營龍山營鎮安營在州西大路)
(石灘營在州南黃姜營在州西南牛欄閂營在州西北諸營皆本朝康熙間增建)吳川營
(在吳川縣南二里明萬歷二十九年置設把總防守又長坡營在縣北道通塘㙍梅菉大坡營在縣)
(東北接茂名界)硇洲營(在吳川縣南一百里海中宋置硇洲寨本朝康熙四十三年置營)
(設守備防守雍正十年改設都司)兩家灘營(在石城縣東南五十里海澳通大海為石)
(城遂溪兩縣襟要)蓮頭寨(在電白縣南明萬歷中置又有北額寨在上保安鄉)限門
寨(在吳川縣南五里航海必由之道向撥蓮頭寨官兵防守明萬歷二十九年以倭警置寨本)
(朝順治四年設遊擊駐此又設守備駐吳川營九年改設參將駐城中守備駐芷&KR1760;為諸水入海之)
(總口十五年設水師參將駐芷&KR1760;康熙二年遷界裁)三橋堡(在電白縣西七十里三橋河北)
(明宏治十年置有城周三百六十丈)獅子堡(在電白縣西北七十里德善鄉明時為陽春瀧)
(水盜賊之衝嘉靖五年置堡後廢)嶺底堡(在信宜縣東六十里有官軍防懷德鄉聖峒六)
(豪等猺又忠堂堡在縣東九十里有官軍防坡頭竹雲等猺)錢石堡(在化州西北石城陸)
(川二縣之界山嶺叢錯路多險阻)平定堡(在化州西北八十里州志陵水之西大山自陸)
(川來數十餘里為州中路之脊其東水入陵水其西水出石城界入石門河一帶皆高山深水舊於)
(分界處設堡以資守禦)横山堡(在石城縣西南六十里府志明初設青頭堡在縣西八十)
(里正統中移置横山下改今名扼遂溪要路又息安堡在縣西九十里嘉靖四十二年設本朝康)
(熙初遷置縣志縣境諸堡惟横山息安二處接壤雷廉最為扼要)三合堡(在石城縣東北)
(五十里明成化七年建有官兵防守)茂暉鹽場(在吳川縣西南四十里明洪武二年置)
(本朝康熙六年裁今復又新場在縣西南七十里)官寨鹽場(在石城縣西一百三十里)
(接合浦縣界)大陵驛(在茂名縣城内又有古潘驛在縣城西明初置今省)立石驛
(在電白縣西明置今省)陵水驛(在化州寶山側今省)息安驛(舊在石城縣西九十)
(里今移城内又舊有新和驛在縣治東三合驛在縣東北六十里今俱省)梅菉墟(在茂名縣)
(南接吳川縣界為雷瓊通衢商旅極盛本朝乾隆元年移通判駐此)
︹津梁︺雅德橋(在茂名縣東二里宋建又南橋在縣南二里即太平通津)莊峒橋(在電)
(白縣東三里)柳公橋(在化州東南通街)延華橋(在吳川縣治前)通駟橋
(在吳川縣北四里水自横山村來)清榕橋(一名大橋在石城縣東五里跨羅江又響水橋)
(在縣東二十二里)夾村渡(在電白縣東麻水西又東有五藍渡)砦頭渡(在電白縣)
(西又西有那河石塔赤水三橋等渡)川&KR1905;渡(一名合江渡在吳川縣北十里)
︹隄堰︺新村隄(在吳川縣北二都又三江隄在北四都三柏黃陂二隄俱在北十一都)九
戶陂(在電白縣下保安鄉又新陂大陂木帘河陂徐綸陂亦在下保安鄕通江陂大洋陂俱在)
(下博鄉)冷水塘(在信宜縣並羅黃大蓬栗木路倒流川為五塘陂七聖垌八場陰沈水榕)
(梧桐垌六堰張横共灌田三百餘頃)廟底塘(在吳川縣並神塘羅山村那葛占村楊梅歸唐)
(祿架山圩為九塘灌田三百餘頃)
︹陵墓︺︹隋︺洗氏墓(在電白縣境)︹唐︺馮盎墓(在茂名縣南寰宇記在舊潘水縣東)
(南十五里)馮士歲墓(在吳川縣西特思山明統志士歲唐羅州刺史與妻吳川郡夫人俱)
(葬於此)︹宋︺楊廷裕墓(在電白縣東下保安鄉官承務郎又楊應辰墓在縣東北上保)
(安鄉官廉訪)范祖禹墓(在化州輿地紀勝窆於南山在化州南二里按府志雜錄祖)
(禹殯於化州城外寺中賓州人李寶善地理指示北山一穴謂祖禹子沖曰此可殯歲餘必得歸遂)
(改殯次年歸葬如其言則此特其殯所也今姑存之)︹明︺黃子平墓(在電白縣西南下保)
(安鄉洪武進士官御史)
︹祠廟︺昭忠祠(在府城内本朝嘉慶八年建)四賢祠(在化州城南寶嶺下祀宋范祖)
(禹梁燾龔夬莫汲)表忠祠(在石城縣治西明嘉靖中建祀吏目鄒智)誠敬夫人
廟(在茂名縣東門外祀隋譙國夫人洗氏又縣東北寶山下亦有廟)
︹寺觀︺白蓮寺(在茂名縣東三十里)發祥寺(在茂名縣寶光塔側)觀山寺(在茂)
(名縣西河岸)光孝寺(在化州南宋紹興中建)昇真觀(在茂名縣西半里仙山上)
(有宋太宗御書藏焉)
︹名宦︺︹隋︺柳旦(解人開皇中為羅州刺史有能名)︹唐︺韋覲(京兆人宣宗時以太僕卿)
(謫潘州司馬安輯撫息民皆服焉)劉昌魯(彭城人唐末為高州刺史黃巢宼嶺南昌魯率)
(諸蠻據險拒之賊不敢入境民賴以安及劉隱據廣南昌魯不從謂其下曰我唐臣也惟知事唐而)
(己後為隱弟龑所害衆共哀之)︹五代︺︹南漢︺謝傑(高州刺史境多虎夜入郭中為暴傑)
(誠心捍禦禱於神獨宿廟庭夜深忍有聲如雷斃數虎由是患絶)︹宋︺郎簡(臨安人真宗時)
(知竇州縣吏死子幼贅壻偽為券冐有其資及子長屢訴不得直乃訟於朝下簡劾治簡示以舊牘)
(曰此爾&KR2119;書耶曰然取偽券示之弗類始伏罪)張夔(海陽人政和中知茂名縣律己清嚴辨民)
(冤獄諸司薦南中清介第一人)毛士毅(富川人自吳川丞擢知石城縣李接攻城士毅語尉)
(曹曰吾與若受民社之寄當以死䘙之遂力戰尉死於兵士&KR2680;亦罵賊遇害事聞贈承事郎)何
時(樂安人以朝奉郎謫吳川司戶景炎中海上與元將劉深力戰却之)︹元︺游宏道(南昌)
(人至正間為化州通判海宼犯合浦會諸郡兵進討相持於澄邁石港寇食盡且降宏道請堅壁以)
(俟主帥不從督戰於石&KR2957;賊殊死戰海南兵先走師遂潰宏道與石龍簿木蘖飛廉州同知羅武德)
(先鋒張友明俱死之)︹明︺王名善(義烏人洪武初為高州府通判海賊潛入城執名善欲降)
(之不屈遇害)董子莊(樂安人洪武中茂名知縣有循吏風)張景愚(浙江人洪武初)
(知信宜縣愛民若子尤有清操客有獲魚以獻者遣人投之江中)倪望(吉安人洪武初為石)
(城縣丞當兵燹之後勞來安集民免流離邑舊無城乃率民築土城計二百五十丈遂藉以捍衞)
吳春(湖廣人天順初知化州廣西流賊豎二樓於城外俯矙攻城春募敢死士奮勇出城鈎焚)
(其樓力戰破走之)孔鏞(長洲人成化初知高州府先是鄉民避猺賊趨城知府劉海不納鏞)
(至開門納來者加意撫循流亡日至又招降劇賊數千人境内大定尋擢按察副使分廵高雷二府)
(招徠劇賊梁定等分田與耕遂為官備他盜廣西賊犯信宜岑溪諸縣皆擊敗之治績聞賜誥命旌)
(異)滕漢(興州人由廣東都指揮同知守備高州兼攝參將廵哨高雷廉三郡成化三年西賊)
(掠石康遂犯靈山漢追之奪回石康縣印乘勝窮追誤陷泥淖伏宼羣聚漢大呼躍出單騎力戰創)
(重猶以三矢斃三酋而死賊亦驚畏遁去)李時敏(樂平人成化中知信宜縣有才武從孔鏞)
(共平猺賊以功遷知化州粤人並稱孔李云)陳綱(潮陽人成化初知石城縣時民苦猺賊多)
(他徙綱勞來安集流亡復歸請於上官奏減逃絶漁課米七百餘石總督韓雍薦為本府通判從副)
(使孔鏞撫治&KR0889;民不憚瘴厲險阻綏懷遠邇猺俱向化)鄒智(合州人宏治中以庶吉士上疏)
(劾内閣萬安劉吉謫石城所吏目總督秦紘檄召修書乃居會城)吳國倫(興國人嘉靖中)
(以給事中謫外歷知高州府倭宼逼城勢甚猖獗國倫謹烽堠遣士卒出戰斬首數十級倭懼而退)
(一郡獲安)李渭(思南人嘉靖間為高州府同知却猺賊拒屬邑餽遺行一條鞭法劑量多寡官)
(為主辦悉放民歸耕)程文德(永康人嘉靖中由編修謫信宜典史總督陶諧延主蒼梧書院)
(尋還信宜創麗澤書院以教學者復至高州主高明書院其教專主立志士多信從)王許之
(高安人萬歷初知電白縣值倭宼之擾招徠撫綏百廢具舉平積宼四百餘黨境内晏然)祝簡
(衡陽人萬歷初知化州履畝清丈捐浮糧五百餘石有富民殺人夜持千金求免却之在州數年吏)
(治稱最)
︹本朝︺羅麗宸(奉天人順治十一年知高州府英敏廉幹心存撫字嘗屬疾不視事聞堂下有)
(呼冤聲力疾出問白其冤時兵燹後富民苦重役多用賄免麗宸即以所賄助役而均其徭藩下悍)
(將以客兵駐府白晝攫於市麗宸馳說其將下令約束民乃安堵後以赴省疾卒民甚哀之)王
訓(河南人順治中知石城縣時城市荒蕪訓多方招徠流亡始集總兵鎮邑增築城壕動多徵索)
(訓調劑有方民得不擾卒於官囊槖蕭然)沈弼(普安人康熙三十八年知高州府除陋規清盜)
(源加意拊循治尚安靜尋以公務卒於陽春士民哀之祀名宦)吳存義(漢軍正黃旗人康熙)
(年間任高州府倅清操自矢督捕有方萑苻屏跡祀名宦)李廷樞(無錫人康熙進士任信宜)
(令正身率物約己裕民革私徵省差役絶請託杜苞苴民甚德之在任甫六月卒於官遠近奔赴號)
(泣四十三年祀名宦)邱崇文(奉天人康熙二年知化州加意安輯凡兵丁所至供億之費十)
(減五六化人祠祀之)秦松(無錫人康熙十九年令吳川招降土宼豁免荒糧修葺學校卒祀名)
(宦)
︹人物︺︹漢︺李進(字子賢高興人補郡功曹遷都尉永和二年荆蠻叛進爲武陵太守帥兵破之)
(在郡九年中平間代賈琮爲交趾刺史奏請依中州例貢士後阮琴以茂才仕至司隸校尉交趾士)
(人得與中州同選實自進始)︹唐︺馮盎(祖寶本龍城人梁大同中爲高涼太守娶於高涼洗)
(氏子孫遂爲高涼人盎於隋末盡有番禺蒼梧朱崖地自號總管或說盎曰公克平二十州地數千)
(里名位未正請上南越王號盎曰吾居越五世矣常恐忝先業敢自大哉武德五年歸附授上柱國)
(高州總管封越國公子智戴勇而有謀能撫衆得士死力入朝授衞尉少卿累遷左武衞將軍)︹宋︺
鞠杲(吳川人元祐初登進士第光符二年入京師上書數千言數章惇等妨賢誤國之罪惇怒)
(以呆隷黨籍)梁楚(電白人紹興中攝博白令交宼破城被執以火炙之罵不絶口而死詔贈)
(禮部侍郎)陳燾(電白人事母至孝紹興間母死卜葬燾盲目十年必欲臨窆負土親屬止之不)
(從索途一二里雙目頓開人稱爲孝感)潘惟賢(茂名人宋末爲本縣尹元兵至被執憤罵)
(不屈而死其子斗輔持劍馳敵寨報仇弟欲俱往曰汝宜存祀母俱殞獨赴敵而死)黃十九
(電白人爲高州路廵檢元兵追帝昺於莊山力戰死之)陳惟中(字子敬吴川人寶祐進士)
(任文昌縣景炎中轉餉艘至井澳元將劉深縱火焚艦惟中與司戶何時被創力戰值天反風餉艘)
(乘上流亦縱火深兵始退)陳子全(惟中兄爲廬陵丞景炎二年同主簿吳希奭尉王夢應勤)
(王復袁州已而湘郡諸縣陷没子全中流矢希奭力戰俱殁夢應收殘卒趨永新未幾亦卒廬陵稱)
(為三忠)︹元︺郭羅佐(石城人元初以平海宼有功授朝列大夫化州路總管尋改廣州路)
(運糧至海北遇警罵賊而死長子震敦武校尉化州路把總同死難次子奇雷州府同知奉檄討猺)
(賊被害奇子元珪亦以救父死孫仕顯襲武德將軍廉州同知至正間以剿海宼戰殁於石港一)
(門相繼死節粤人稱為五節羅家)張恒(電白人泰定間為本邑千戶猺賊逼城諸將皆怯恒)
(獨躍馬出戰竟以無援死邑人祀之)張友明(吳川人至正九年從游宏道為先鋒討海宼力)
(戰而死)吳世紹(吳川人母病瞽行哭求醫時以舌餂遂復明一日樵於隔江聞母暴病不)
(暇待舟乘筏而渡竟溺死)︹明︺陳思賢(化州人洪武間舉人為漳州教授成祖繼統詔至慟)
(哭集諸生伍佐原陳應宗吕賢林珏鄒君默曾廷瑞設舊君位於明倫堂哭臨如禮郡人執送京師)
(俱死之嘉靖中立祠祀焉)蔣資(化州人洪武進士官郎中成祖時以諫下獄謫戍尋召還為濟)
(寕知州廉能簡易教行惠孚民甚德之)林雄(茂名人成化初流賊四起雄與電白人符瓊倡)
(義保障鄉里從知府劉海防城賊不敢近後知府孔鏞薦之督撫授以冠帶從破諸賊奮力先登並)
(以戰死後人立義壯祠祀之)黎磐(電白人宏治舉人任兩浙運判劉瑾勒索重賄磐曰判雖)
(微亦天子吏豈能依阿闒茸抗執不從竟為所中瑾敗補上思知州改横州時稱循吏)李學
曾(字宗魯茂名人宏治進士由縣令擢吏科給事中嘉靖初以議大禮違旨遂乞歸)張韜
(電白人為神電衞指揮僉事隆慶五年倭宼電白城將破守者皆遁韜獨拒之倭衆夾攻呼援不至)
(力戰而死)姚岳祥(字于定化州人萬歷進士選庶吉士時鄒元標以劾張居正奪職下獄居)
(正命吏守獄門凡訪元標者書名以報岳祥獨往慰問弗顧既而歎曰權臣當國尚可行吾志耶遂)
(謝病歸)李彭年(電白人性至孝父被倭傷百方療治得愈及父殁以過哀死其女兄適吳)
(者及妻黃氏俱以死節著)邵夢何(電白人由選貢為吉安府通判署安福縣崇禎十六年張)
(獻忠攻安福以印付僕逃去率衆死守城陷不屈死本朝乾隆四十一年賜諡節愍)
︹本朝︺黃勝任(電白人官把總康熙二十一年海宼犯境勝任領哨船奮擊陣亡奉旨)
(優卹)黎日昇(電白人康熙進士任建德令有政聲廉潔自矢告歸宦囊空匱絶跡公門卒祀)
(名宦)黎式儀(電白舉人知大名縣清夙弊革陋規歲飢煮粥賑濟存活甚衆修學宫創書院)
(置田養士民愛戴之卒祀名宦)李乾德(信宜歲貢任三水司訓庶弟幼孤撫之成立歲大飢)
(且疫煮粥散藥全活以萬計卒祀鄉賢)梁雍郎(茂名舉人雍正間授國子監學正少孤事)
(繼母孝友愛同堂兄弟周卹族里貧之嗜學博覽至老不疲卒祀鄉賢)馬仲輝(電白貢生)
(乾隆元年授新寕教諭邑濱大河隄堰屢修屢壞仲輝督修不辭勞瘁民賴安堵卒祀名官)邵
應邲(電白人乾隆武進士官雲南提標遊擊會討緬甸請為前導以廵營中鳥鎗死予)
(祀昭忠祠)王德屏(吳川拔貢知貴州平遠州值苗匪侣亂單騎深入反覆開導酋長感化縛)
(其渠魁以獻得脅從名冊焚之存活甚衆後以詿誤降補南匯丞調常熟職小而節彌厲民皆悦服)
(卒於任民醵錢乃成殮祀常熟名宦)蘇蘅疆(茂名人嘉慶六年以把總隨軍川陜剿匪陣亡)
(同邑張禄馮連亦以把總戰死俱祀昭忠祠)易樹邦(吳川人官把總嘉慶元年隨征湖廣)
(以功擢千總深入賊陣戰死祀昭忠祠)房士升(吳川人嘉慶六年以把總防守麻斜汛海)
(宼突擊慷慨誓衆且敵且守賊潛遣人登岸雜村民中從後猝刺之解其屍汛兵張天德亦被難均)
(祀昭忠祠)
︹流寓︺︹宋︺种世衡(洛陽人通判鳳州州將王蒙正章獻后婣家嘗干世衡以私不聽坐流竇)
(州)范祖禹(華陽人紹聖中貶昭州别駕化州安置)梁燾(須城人紹聖中以司馬光)
(黨三貶電州别駕化州安置)龔夬(瀛州人徽宗時以殿中侍御史抗疏論章惇蔡京之奸削)
(籍編管化州徒步適貶所持扇乞錢以自給逢赦得歸)莫汲(湖州人紹興間爲國子監正秦)
(檜惡其主張善類謫戍化川郡士之秀者多從之學)
︹列女︺︹隋︺譙國夫人洗氏(高涼人幼曉兵略蕭梁時羅州刺史馮融聞其䝨為子寶)
(求娶焉侯景反高州刺史李遷仕據大橰遣使召實寶欲住洗止之曰此欲邀君共反耳願勿往以)
(觀其變既而遷仕果反洗自將千餘人步擔雜物倡言輸賦襲擊遷仕大破之及寶卒嶺表大擾洗)
(懷集百越數州晏如陳永定二年其子僕年九歲遣首領入朝拜陽春郡守廣州刺史歐陽紇謀反)
(洗發兵拒之紇徒潰散僕以母功封信都侯轉石龍太守及僕卒陳亡隋高祖遣總管韋洸安撫嶺)
(外令陳主遺之書諭以歸化洗乃集首領遣其孫暄帥衆迎洸未幾番禺人王仲宣反圍洸於廣州)
(洗遣孫暄帥師救洸暄遲留不進洗怒下暄於獄又遣孫盎進兵攻破仲宣洗自披甲領彀騎廵撫)
(諸州蒼梧以西首領皆歸附高祖嘉之拜盎為高州刺史追贈寶高州總管譙國公冊洗為譙國夫)
(人仍開幕府置官屬給印章便宜行事仁夀初年八十卒賻物一千段諡誠敬夫人)︹明︺周書
妻某氏(茂名人景泰中隨書赴瓊州訓導任舟次西江遇寇書匿去氏抱幼子投水死長洲)
(吳寬有詩紀其事)王氏女(電白人年十六正德中為猺賊所掠女以頭觸地流血被面及)
(渡江投水死次日父母得其屍顏色如生)董祐妻李氏(電白人年十九夫亡無子事祖)
(姑及姑甚謹二姑念其年少欲令改適李矢志不從守節四十五年嘉靖五年旌同邑朱紹周妻鄭)
(氏嫁旬日夫死自縊婢救而甦家人視甚謹俄聞翁將抵家乃曰吾當少盡婦禮耳謁翁後夫將葬)
(竟縊死又楊國柱妻蔡氏夫死亦自縊)董廷玉妻潘氏(電白人廷玉由神電指揮)
(轉潯梧參將潘隨行至英德廷玉病卒潘結髮經死舟中)范德榮妾陳氏(電白人隆)
(慶初倭宼破城陳抱幼子匿複壁中倭搜得引刀自刎)吳士儀妻李氏(電白人年)
(十九夫病囑令他適氏以死誓夫死自縊家人救之不言不食三日囓舌流血滿面而死知府吳國)
(倫為詩弔之又李彭年妻黃氏彭年痛父成疾死乃曰夫為父亡我當為夫死自縊以殉)林彦
翰妻李氏(吳川人隆慶初與女玉愛俱為賊執厲聲叱賊賊並殺之)林懋植妻
陳氏(吳川人海宼突至陳與姑俱被軌賊欲殺其姑陳請以身代且曰释姑先歸則贖全至賊)
(從之陳乃翦髮付蒼頭寄夫自沈於海)龍昇妻李氏(石城人值宼亂昇於合江被害)
(氏亦為賊執至合江過其渡乃曰吾夫死於此可勿殉乎抱其穉子投水死)
︹本朝︺余麟正妻黃氏(茂名人順治七年與其二子被擄於賊刃其二子以威之黃罵)
(不絶口遂遇害)周士吉妻邱氏(茂名人夫誤中草蔴子毒死仰天號哭自縊殉之)
李氏婢(茂名人主早亡遺一孤子主母他適家貧甚婢為主營葬三喪抱遺孤就食於戚屬)
(稍長遣就塾涕泣教以自立紡織佐食執婢禮甚恭終身猶處子卒年九十餘)李上蘭妻
吳氏(信宜人順治八年山宼陷城以刃脅之吳攜二子投水死同邑王肇命妻黃氏避難山中)
(遇賊欲殺其夫黃以手捍之斷臂不退賊義而釋之)王永衡妻韋氏(信宜人永衡力)
(學致瘵比劇韋亦瘁毁無生意翁慰且責之曰無慮重困而夫耶乃稍進飲食夫卒自縊死諸姒入)
(室見其經畫後事皆有條理莫不悲歎)譚烈女(吳川人年十七未字順治五年為賊所掠)
(抗節不屈賊剖其胸同邑吳萃奇妻舒氏吳亮妻錢氏均以遇賊不屈被害)林其菁妻
李氏(吳川人康熙初為海宼所執不從遇害時年二十一)梁輝祖妻程氏(茂名)
(人遇強暴守正捐軀雍正十一年旌)梁現麟妻黃氏(電白人夫亡守節雍正十)
(三年旌)李廷班妻吳氏(吳川人夫亡守節雍正九年旌)李伸妻彭
氏(石城人夫亡守節同邑李恒郁妻伍氏均雍正年間旌)鄒瑞熊妻梁氏(茂名)
(人夫亡守節乾隆五十三年旌同邑陳裔韶妻李氏梁允常妻陳氏陳藹韶妻曾氏張清瑞妻李)
(氏劉純妻梁氏李翹生妻梁氏陳允誠妻黃氏黃甲標妻劉氏黃贊烈妻吳氏陳孟浩妻何氏黎憲)
(恪妻張氏李信凝妻楊氏潘良學妻劉氏烈婦林任冨妻梁氏曾清從妻黃氏貞女李頤世聘妻曾)
(氏均乾隆年間旌)楊君植妻黎氏(電白人夫亡守節乾隆十年旌同邑邵秉孝)
(妻李氏陳國卿妻張氏貞女關忠義聘妻區氏均乾隆年間旌)陸履宏妻黎氏
(信宜人夫亡守節乾隆元年旌同邑余奎捷妻陳氏妾張氏余廷相妻辛氏何國光妻麥氏張洛)
(妻周氏李乾清繼妻陳氏蔡仕良妻張氏譚敏繼妻張氏陳伯綱妻楊氏林枚才妻陳氏陸琦妻歐)
(氏周聖伯妻張氏烈婦李宜璋妻劉氏陳奇貴妻李氏均乾隆年間旌)匡餘年妻竇
氏(信宜人夫遭重負繫於官竇鬻身脫之買者促登舟夫送至河畔仍解身所餘錢付夫解纜後)
(投水極深處買者懼禍發舟不顧漂流十餘里遇救不死後與夫同歸買者知之給還其券)陳
高棟妻黃氏(化州人夫亡守節乾隆三年旌同州陳繼先妻楊氏楊憤行妻陳氏李)
(廷授妻陳氏楊敏行妻李氏龐大成妻羅氏李尚志妻何氏顔爲鑑妻朱氏李鳳書妻黃氏顔爲鑌)
(妻黃氏子婦張氏黃君顯妻李氏馮紹洙妻陳氏黃中達妻董氏黃屏藩妻李氏謝珙妻李氏謝聖)
(績妻陳氏劉傅瑒妻李氏黃麟譽妻李氏龔德昭妻李氏李斐小妻張氏烈婦李際灝妻傅氏李斯)
(煒妻洪氏尤顯貴妻李氏貞女李桂嵩聘妻楊氏均乾隆年間旌)林其芹妻李氏
(吳川人夫亡守節乾隆二年旌同邑易朝翰妻黃氏陳其珩妻李氏陳模妻林氏陳偉紀妻李氏)
(陳紹琦妻林氏李鳳韜妻鍾氏陳秋潤妻李氏詹周盛妻梁氏李永藹妻招氏李玫妻黃氏蔡楨周)
(妻洪氏貞女李樹秀聘妻陳氏梁尚殿聘妻吳氏寗慇聖聘妻梁氏烈女李潤暢聘妻王氏趙允秀)
(聘妻曾氏均乾隆年間旌)黃雲肇妻莫氏(石城人夫亡守節乾隆九年旌同)
(邑陳堯思妻曹氏曹石芝妻陳氏吳捷春妻黃氏羅天輔妻謝氏均乾隆年間旌)江濤妻
陳氏(茂名人嘉慶二年濤爲貴州長壩營守備死於苗難陳偕其子六人女閏成婢蕭氏殉焉)
(事聞旌表入祀節孝祠同邑節婦古正已妻李氏鄭希榮妻許氏張乾元妻賴氏張艮元妻)
(温氏謝廷現妻鄒氏林咏茂妻陳氏梁正宇妻江氏吳尚禮妻梁氏汪印垣妻梁氏洗翰仰妻揭氏)
(莊擇嵩妻朱氏何多益妻范氏均嘉慶年間旌)黃華妻蔡氏(電白人夫亡守節嘉)
(慶七年旌同邑賴端才妻梁氏黃廷掄妻吳氏葉葳妻麥氏李仁本繼妻羅氏貞女蔡傑奇聘妻)
(許氏烈女梁阿一均嘉慶年間旌)顏釭妻張氏(信宜人夫亡守節嘉慶十年旌同)
(邑林鳳麒妻梁氏李忎孫妻吳氏莫廷化妻黎氏李獻時妻何氏賴文祥妻李氏張元談妻王氏均)
(嘉慶年間旌)劉傳鈊妻梁氏(化州人夫亡守節嘉慶元年旌同州楊朝政妻陳)
(氏陳傚妻楊氏黃翰中妻陳氏李仙樹妻洪氏陳易義妻朱氏陳遠韜妻顏氏賴元蕙妻莊氏莫偉)
(傳妻陳氏董三俊妻黃氏麥訓妻楊氏李美章妻賴氏譚爾忠妻宋氏曾省中妻吳氏曾會聖妻吳)
(氏麥育嶸妻李氏譚啟仁妻賴氏麥育峋妻李氏董廷綱妻陳氏龐文高妻黃氏梁璋妻蔣氏陳文)
(英妻李氏均嘉慶年間旌)陳彩龍妻李氏(吳川人夫亡守節嘉慶六年旌同)
(邑林繡藴妻易氏李堂妻姚氏陳虞慶妻李氏莫春華妻鄧氏張宏韜妻吳氏鄭之元妻袁氏張洪)
(焰妻吳氏貞女鍾迪德聘妻吳氏均嘉慶年間旌)洗天潢妻李氏(吳川人夫亡守)
(節嘉慶十五年海宼刦其村李與子榮珠渡&KR1288;洲被擄勒贖李誓不生還罵賊死焉尋旌)陳
欽虞妻李氏(石城人夫亡守節嘉慶十八年旌同邑陳琩妻黃氏羅集成妻林氏龐)
(振坡妻鄭氏文爲光妻吳氏廖開先妻羅氏黃士元妻梁氏胡𢡟仁妻陳氏貞女黃熙正聘妻黎氏)
(均嘉慶年間旌)
︹仙釋︺︹晉︺潘茂名(潘州人永嘉中入山逢二道士奕道士顧謂曰子亦識此否答曰入猶蛇)
(竇出似雁行道士笑可其說因語之曰子頂骨貫於生門命輪齊於日月胸血未減心影不偏修煉)
(則可輕舉授以服食之法仙去)
︹土産︺銀(唐書地理志高州潘州竇州辯州羅州皆貢銀明統志化州電白信宜石城縣出銀)珠
(寰宇記化州産珠)鹽(寰宇記化州産煎鹽又曰石龍吳川二縣煎鹽納本州其廢廉江幹水零)
(綠三縣人戶煎鹽輸廉州)牛馬(寰宇記高州産果下牛高二尺又産牸馬牛尾)蚺蛇膽
(唐書地理志高州貢明統志茂名電白信宜三縣俱出治大風)孔雀(唐書地理志羅州貢寰宇)
(記高州貢明統志石城縣出)鸚鵡(唐書地理志羅州貢明繞志吳川石城縣出)香(寰宇)
(記竇州貢苔香樹生冬時採葉煎之氣甚芳澤尤宜洗卑衣明統志化州出白香株幹差大以斧)
(劚之名曰斧口而香氣始聚焉)藥(寰宇記高州産高良薑益智子又廉水吳川中多益智子明統)
(志化州出高良薑橘紅按化州橘紅以州宅蘇澤堂所産爲佳)竹鞵(唐書地理志辯州貢)
樹石屏(宋洪邁記祁陽石藉人力琢磨惟高涼樹石屏渾然天成無斧鑿痕)
協修官(臣)許應藻恭纂
總纂官(臣)廖鴻藻恭覆輯
校對官(臣)曾資見恭校
大清一統志
廉州府(在廣東省治西南一千四百九十里東西距七百八十五里南北距三百九十里東至高)
(州府石城縣界一百八十五里西至廣西南寕府上思州界六百里南至大海八十里北至廣西南)
(寕府横州界三百一十里東南至雷州府遂溪縣界二百六十里西南至交阯界四百二十里東北)
(至廣西鬱林州興業縣南寕府横州夾界二百四十里西北至廣西南寕府宣化縣上思州夾界二)
(百二十里自府治至京師九千六十五里)
︹分野︺天文翼軫分野鶉尾之次
︹建置沿革︺禹貢荆州南境秦為象郡地漢為合浦郡
之合浦縣(郡治徐聞)後漢為合浦郡治三國吳改為珠
官郡尋復故(宋書州郡志合浦太守漢武帝立吳黃武七年更名珠宮孫亮復舊寰宇)
(記以晉復為合浦者誤)晉因之宋泰始七年分置越州(治臨漳仍)
(領合浦郡)齊梁因之隋平陳郡廢大業初改州曰祿州
尋復為合浦郡唐武德五年復曰越州貞觀八年
改曰廉州天寶初曰合浦郡乾元初復曰廉州屬
嶺南道五代屬南漢宋太平興國八年廢州置太
平軍咸平初復置廉州合浦郡屬廣南西路元至
元十七年置廉州路總管府屬海北海南道明洪
武二年改廉州府尋降為州屬雷州府十四年復
為府屬廣東布政使司
本朝因之屬廣東省領州一縣二
合浦縣(附郭東西距二百三十五七十里東至高州府石城里南北距二百縣界一百八十)
(三里西至欽州界五十二里南至海岸八十里北至靈山縣界一百九十里東南至雷州府遂溪縣)
(界二百六十里西南至欽州界九十里東北至廣西鬱林州博白縣界一百八十里西北至靈山縣)
(界一百十里漢置合浦縣屬合浦郡後漢為合浦郡治晉宋因之齊移郡治徐聞以縣屬焉梁陳復)
(為郡治隋平陳郡廢大業初仍為郡治唐為廉州治五代因之宋太平興國八年廢入石康縣咸平)
(元年復置仍為州治元為廉州路治明為廉州府治本朝因之)欽州(在府西少北一百八)
(十里東西距三百五十里南北距二百里東至靈山縣界三十里西至廣西南寕府上思州界三百)
(二十里南至大海六十五里北至靈山縣界一百三十五里東南至合浦縣界九十里西南至交阯)
(界二百四十里東北至靈山縣界一百里西北至上思州界二百里漢合浦郡合浦縣地劉宋分置)
(宋夀郡屬越州齊建元二年割屬交州梁武帝於郡置安州隋開皇中平陳郡廢十八年改州曰欽)
(州治欽江縣大業初改州為寕越郡唐武德四年復置欽州兼置總管府貞觀元年府罷天寶初復)
(曰寕越郡乾元初復曰欽州屬嶺南道五代屬南漢宋䦕寶五年省欽江縣天聖元年徙州治靈山)
(南宋復移州治安遠屬廣南西路元至元十五年置欽州安撫司十七年改欽州路總管府屬海北)
(海南道明洪武二年置欽州府七年降為州以州治安遠縣省入屬廉州府本朝因之)靈山
縣(在府西北一百八十里東西距四百五十里南北距二百一十五里東至合浦縣界九十里西)
(至廣西南寕府宣化縣界三百六十里南至合浦縣界一百六十里北至廣西南寕府横州界五十)
(五里東南至合浦縣界七十里西南至欽州界一百三十里東北至廣西鬱林州興業縣界七十里)
(西北至横州界四十里漢合浦縣地隋䦕皇十八年分置南賓縣屬寕越郡唐屬欽州天寶元年改)
(曰靈山五代因之宋初徙欽州寕越郡來治屬廣南西路南宋仍屬欽州元屬欽州路明洪武十四)
(年屬廉州府本朝因之)
︹形勢︺穿山為城門(南齊書州郡志)大廉鎮其東北巨海環於
西南(府志)南濱大海西距交阯為兩粤之藩籬(舊志)
︹風俗︺土地磽确無有田農(晉陶璜疏)夷人多採珠及甲香
為業親戚宴會以匏笙銅鼓為樂(寰宇記)俗以亥日
聚市黎蜑壯稚以荷葉包飯而往謂之趁墟病不
求醫惟事巫祝(宋圖經)俗有四民一曰客戶居城郭
解漢音業商賈一曰東人雜居鄉村解閩語業耕
種一曰俚人深居遠村不解漢語惟耕墾為活一
曰蜑戶舟居穴處亦能漢音以採海為生(宋圖經)人
性儉樸詞訟簡稀(府志)
︹城池︺廉州府城(周一千六百七十丈門四有池宋元祐中土築明洪武三年增築西城宣)
(德中甃東城石成化二年增甃本朝順治十八年修康熙雍正中重修合浦縣附郭)欽州
城(周六百丈門三有池宋天聖元年建明洪武中增建本朝康熙二十三年修乾隆八年十六)
(年重修)靈山縣城(周六百四十丈門四有池明正統五年建成化中增建本朝康熙)
(六年修二十年雍正六年乾隆八年三十四年重修)
︹學校︺廉州府學(在府治南明嘉靖十七年建本朝康熙十三年修五十九年乾隆四年)
(嘉慶二十一年重修入學額數二十三名)合浦縣學(在縣治南明嘉靖十五年建崇禎中)
(圯附於府學本朝康熙四十年改建舊所嘉慶二十二年修入學額數八名)欽州學(在州)
(治西明成化五年建宏治後屢遷天啟五年復建舊所本朝康熙元年修五十六年乾隆三十七)
(年五十八年嘉慶二十二年重修入學額數八名)靈山縣學(在縣治西舊在西門外)
(本朝康熙四十二年遷建四十五年修五十五年雍正六年重修入學額數八名)了齋書
院(在府治西宣化坊為宋陳瓘謫居讀書之所明成化中建了齋祠嘉靖二年改為書院本朝)
(康熙四十二年重建)天南書院(在府城西康熙二十九年建)大廉書院(在合)
(浦縣大廉鄉嘉慶二十年建)六湖書院(在合浦縣六湖鄉嘉慶二十年建)珠場
書院(在合浦縣珠場鄉嘉慶二十年建)欽江書院(在欽州城内西南隅乾隆三十)
(七年建)東坡書院(在欽州城外上南關天涯亭後康熙三十四年建)鰲州書
院(在欽州鰲洲乾隆十七年建)西靈書院(在靈山縣治左康熙二十六年建)海
門書院(在靈山縣城外砥柱磯舊為還珠書院康熙四十五年建乾隆十八年重建改今名)
(按舊志載尚志書院在府城内明嘉靖二十四年建今廢謹附記)
︹戶口︺(原額人丁二萬三千四百四十三今滋生男婦大小共四十四萬四千八百七十名口)
︹田賦︺(田地山塘共七千三百七十三頃四十九畝二分有奇額徵地丁正雜銀二萬三千二百八十)
(二兩四錢九分二釐遇閏加徵銀五百九十八兩九錢二分五釐米六百三十四石五斗三合五勺)
︹山川︺冠蓋山(在合浦縣東八里形如紗帽下有惠澤靈泉禱雨輒應)夫人山(在合)
(浦縣東寰宇記廉州有處故名輿地紀勝夫人殯山即宋陳伯紹殯妻之山在縣東一百二十七里)
(陳伯紹葬妻於此因名一名賓山明統志在縣東一百二十里)畫山(在合浦縣東輿地紀勝在)
(古縣北五十七里其山百卉明豔四時新鮮其狀如畫明統志在府城東一百五十里峯巒秀麗如)
(畫)百良山(輿地紀勝在合浦縣東一百三十里山自白州來林木深廣工匠求良材百不)
(失一明統志在縣東一百五十里通志在畫山東十里)北峩山(在合浦縣西北一百里高)
(百餘丈以峯勢嵳峩而名)糠頭山(在合浦縣西北元和志作糧頭山寰宇記糠頭山尉佗駐)
(軍處居人舂榖積糠成山山若鳴則風飇立至明統志在府城西北一百四十里今呼為狼頭山又)
(名軍頭山)五黃山(在合浦縣西北一百七十里明統志相傳昔有樵者迷路遇五人黃冠朱)
(顔指示得歸因名俗呼五皇嶺舊志高五百餘丈連亘數十里)登高山(在合浦縣東北三十)
(里廢石康縣東通志重九士民登眺於此銅船湖出其陽)白石山(在合浦縣東北六十里山)
(石皆白又十里為三山三峯峭立按九域志石康縣有白石鎮應在山下)黃稻山(在合)
(浦縣東北九十里州人多於山下種稻又北十里有箄竹山)大廉山(在合浦縣東北元和)
(志唐廉州取大廉洞為名輿地紀勝大廉縣有大廉洞府志東漢時費貽為合浦太守有廉名去之)
(日百姓追送至此遂以名山縣志在縣東北一百里山形秀拔盤礴數十里與博白縣蟠鱗山相連)
(大廉洞在其陽陸湖洞在其隂)姜山(在合浦縣東北輿地紀勝大廉縣有姜山在古縣北三十)
(里遶山居人皆姓姜明統志在府城東北一百四十里府志在東北一百二十里唐姜神翊曾家於)
(此)大墓山(在欽州東三十里脈自靈山縣治山來明統志相傳唐諫議大夫寗原悌墓在)
(此故名)横山(在欽州東南二十里脈自十二嶺來其形延遠横擁州治一名鷄鳴山又東十)
(里曰鷄籠山)牙山(在欽州東南龍門外海之東去龍門六十里海中特起三峯廣十里形如)
(排牙州志距牙山二十里地名金鼓嘴迤東為烏雷港迤西為馬鞍山皆海外扼吭之地)文筆
山(在欽州南五里一名鎮安峯又名尖山山巒峭拔狀如文筆)三山(在欽州南輿地紀勝)
(在安遠縣南五里又有孔雀山在州西南五里一名内三山其山三峯峙立出一郡衆山之表中多)
(孔雀陶弼創三山亭於其上明統志三山嶺在州南五里一名孔雀山)墨抹山(在欽州西)
(南一百里高百餘丈四時雲氣蒙罩如墨其水流為鳳凰江按輿地紀勝有青雲山在安遠西八)
(十里疑即此)招遠山(在欽州西南一百里舊名灘零山通志明宣德六年御史朱鑑陟其)
(病招降叛民黃金廣因改名焉)西丫山(在欽州西五十里永樂鄉路經此)社龍山
(在欽州西北四十里州墝之山惟此為高亦名天擊山山巔石大如卵相傳皆雷所擊)銅魚
山(輿地紀勝在欽州西北八十里相傳山下有巨石陂隄下鑄大銅魚以為水竇因名一名古竇)
(山)羅浮山(在欽州西北隋書地理志安京縣有羅浮山元和志俗傳似循州羅浮山因名)
(輿地紀勝山在州西北六十五里即安京山州志在州西北九十里脈自銅魚山來俗呼麓撒山)
十萬山(在欽州西北二百里與上思州接界脈自上思州羊嶺來西抵思陵起伏蜿蜒有)
(四百餘峯那浪江出其下又王光山在州西北一百七十里與十萬山相連)北浪山(在欽)
(州北三十里一名百浪山自望火嶺連延十里至此形如波起林箐茂密樵採資焉其北為那懷山)
(又釣鞋山在州北五十里雁蘆山在州東北八十里)泗州山(在靈山縣東二十里旁為鳳皇)
(山多樹木下有鳳皇陂)羅陽山(輿地紀勝在靈山縣東二十里通志在縣東三十里日出)
(則必先照故名府志脈自貴縣來有一十九峯高千餘丈延亘百餘里南岸大江出焉)百零
山(在靈山縣東四十五里石隆狼猺必由之路又天堂山在縣東五十里)梁冠山(在靈)
(山縣東南二十里南接合浦縣界下有馬跡石又名大石嶺水西南流為大潮江)綠蘆山
(明統志在靈山縣南二十里其山多産蘆竹新志謂之轆轤山在縣南三十里脈自合浦縣萬安鄉)
(來多霧至秋尤甚)林冶山(在靈山縣西南五十里脈自城隍嶺來極高峻)博嶺山
(在靈山縣西南五十里為轆轤支山山形廣博故名龍門水出焉府志又名澤嶺)狼濟山
(在靈山縣西南一百二十里脈自管根山來水流為水車江山有石壁外有石人夾峙名狼濟石唐)
(寗原悌讀書於此)博峩山(在靈山縣西少南二百四十里西去欽州八十里脈自林冶山)
(來極深峻欽廉大道經其下一名那墓山)石六峯山(在靈山縣西一里其峯有六因名縣)
(志石六峯西一里有獨立峯挺然獨立)花石山(在靈山縣西二里石上有紋故名按縣)
(志别有花石山在西南九十里大江西岸)流峒山(在靈山縣西七十里舊州江出焉按輿)
(地紀勝有天井山在縣西七十里疑即此)管根山(在靈山縣西九十里脈自流峒山來山巔)
(分界東為本縣西為欽州)古豆山(在靈山縣西二百里以産紅豆得名那寕江出焉南合漁)
(洪江)派浪山(在靈山縣西二百三十里一名那浪山脈自永淳縣上洲山來西鄉巡司路經)
(其旁旁有茶山以産茶故名)黃樓山(在靈山縣西北十五里昔有黃姜二姓居此又名黃)
(姜嶺俗名廣屋嶺)龍牙山(輿地紀勝在靈山縣北二十餘里縣志謂之龍池山在縣北三)
(十里山有數峯最高者曰龍牙其西為朝天嶺以高峭得名)紅牙山(輿地紀勝在靈山縣)
(北二十五里明統志謂之洪牙山通志在縣東北三十里一名洪崖山又名分水嶺與横州接界水)
(流為南岸江縣志山在洪崖都極高廣大路所經旁曰大龍山重疊延長蜿蜒如龍水南流為烏江)
(北流為浮龍江)西靈山(在靈山縣北一名豐子嶺按元和志豐子嶺在欽江縣北一百二)
(十里又曰貞觀十年移南賓縣於峯子嶺峯子即豐子也九域志靈山縣有豐子嶺輿地紀勝峯子)
(嶺為縣主山又曰西靈山在欽州西北一百餘里貞觀十年移靈山縣治此是西靈即豐子也明統)
(志西靈山在縣西一百餘里峯子嶺在縣東北二十五里分爲二山誤諸志謂西靈在縣西北百餘)
(里疑即今流峒管根諸山新志以豐子近在縣北又以石六峯爲西靈皆誤)東山嶺(在合)
(浦縣東十里昔人題爲海角第一峯縣志嶺南爲草花嶺圓峯三五疊起産異花不可移植又南爲)
(牛尾嶺)青山大嶺(在合浦縣東二十里又東曰牛角嶺一名望牛嶺大灣江出焉又東)
(曰倦人嶺)龍門嶺(在合浦縣東八十里龍門水出焉府志郡人呼山之有林木者曰山無林)
(木者曰嶺)獨峯嶺(在合浦縣南少東二十里平地突起孤峯峻聳絶頂可見媚川珠池)九
頭嶺(在合浦縣南十里脈自青山繞城東折而西抵廉江邱阜纍纍以千百計江行數之其頭)
(有九故名)冠頭嶺(在合浦縣南八十里西南臨江東北去乾體營四十里脈自大廉由草花)
(牛尾漸伏而西躍出海邊亘三十里形勢穹窿山石皆黑如冠南北皆澳海船艤焉府志俗傳交阯)
(黎王葬此交阯人每年望海祭之)射馬嶺(在合浦縣北三十里由府達靈山官道經其下)
(高聳多石行者至此必下馬故亦名卸馬嶺)鸚鵡嶺(在合浦縣北三十里廢石康縣西思)
(鄉水出此)環珠嶺(在合浦縣東北二里舊有環珠亭故名)雙角嶺(在欽州東五里)
(兩峯對峙如角靈山大路經此又望州嶺在州東十里入府大路經此)十二嶺(在欽州東)
(南十里脈自靈山縣那墓山來鹽場路經此)風門嶺(在欽州東南海濱二山對峙若門常)
(多風故名)烏雷嶺(在欽州東南一名烏雷門突起海濱其地險要設兵防守州志脈自那墓)
(山蜿蜒頓為十二嶺亘出大海伏波廟前廉州水路經此)分頭嶺(在欽州西十五里有瀑布)
(自石頂瀉落深潭灌田百畝即瀑布灣也)分茅嶺(在欽州西輿地紀勝與安南抵界明統志)
(漢馬援征交阯立銅柱其下與之分界山頂産茅草頭南北異向至今猶然通志明宣德二年陷入)
(交阯新安州嘉靖二十一年莫登庸降仍歸版籍府志在州西南古森峒唐節度使馬總立銅柱稱)
(伏波者誤州志在州西南三百六十里)望火嶺(在欽州北十里其上望見城郭烟火辛立)
(路經此)望海嶺(在欽州北輿地紀勝在安遠縣北十里明統志在州北十五里可登以望)
(海)馬鞍嶺(府志在靈山縣東四里又名天馬山又射鶴嶺在縣東南十里脈自梁冠山來)
(旁為射狼嶺射狸嶺又銅鼓嶺亦在縣東南十里又鹿嘶嶺在縣南十里雙鶴嶺在縣西南二里)
六湟嶺(在靈山縣西南一百里脈自安業鄉之社巒山來烏家驛經其下又有五湟嶺在縣)
(南十里)城隍嶺(在靈山縣西三十里脈自轆轤山來欽州官路經其旁)石龍峯
(在靈山縣西二十里形如蟠龍下有石龍巖巖下有潭禱雨輒應)三海巖(輿地紀勝在靈)
(山縣西二里一曰月巖一曰龜巖一曰錢巖總名曰三海巖宋陶弼三海巖序治平三年春詔徙欽)
(州靈山治於石六峯下余道由兹山命邑官除道刊木得三巖於蓁莽間其一呀然雲際天光内通)
(如月半破一若巨龜殼側倚巖下又一中窪上隆前卑後昂狀若覆鼎上有隂壑刀布藏焉下有盤)
(石螺蚪負之疑古時海漸於此因名之曰三海巖縣志縣西一里為石六峯其西為三海巖旁曰穿)
(鐃巖與三海相接翠屏高聳中通一竅其中天日恍若穿鏡又有獨虎巖内有池寬七八丈不涸)
仙巖(輿地紀勝在靈山縣西八十里地名陁令村)蔡龍洞(在合浦縣東北百餘里三)
(山之北輿地紀勝唐置蔡龍縣因蔡龍洞為名)龍門(在欽州南六十里府志欽州之山自東來)
(者經佛子而黃坡頭至海皆西向自西來者經天板口大小頭口至海皆東向兩山對峙若門中有)
(石若砥柱内瀦巨浸曰小海欽江漁洪二水會流於猫尾南流經此出注大海龍門之外羣山錯列)
(海中有七十二水道隨山而轉彼此相通俗名為龍門七十二徑自此東徑牙山烏雷嶺逹合浦縣)
(西徑涌淪周墩達交趾永安州實一州要害之地)海(府南境距海東接高州府石城縣界西經)
(合浦縣南八十里又西經欽州南六十里曰龍門海又西接交趾界舊唐書地理志合浦縣大海在)
(西南一百六十里寰宇記太平軍南至白沙枕大海十五里東南至陸州珠池極海岸與瓊州相對)
(處四十四里欽州南至大海一百三十里欽州志大海在州南一百餘里自此涉海至西南岸即交)
(趾朝陽鎮州西南有水口六處曰潭家黃標藏涌西陽大亭小亭並入海之路皆置卒戍守舊志合)
(浦縣入海水道有白龍港在縣東南四十里相近有武刀港珠場港在縣東南五十里大廉港一名)
(川江港在縣東南六十里榕根港在縣東南一百六十里又東二十里爲英羅港一名官砦港接高)
(州府石城縣界又三汉港在縣西南三十里鱟港在縣西南五十里欽州入海水道有南港在州南)
(六十里牙山港在州東南七十里大觀港一名大洸港在州東南九十里又漁州港一名那浪港在)
(州西南一百八十里其東爲篷羅港又貼浪港在州西南二百四十里接交趾界)白沙江
(在合浦縣東一百二十里源出廉西博白縣界榮草岸横江曰香草江南流至白沙塘又南流至榕)
(根港入海又新寮江在縣東六十里源出母鷄山壓馬江在縣東十五里源出陸湖峒俱南流由大)
(廉港入海又大河江在縣東南三十里源出望牛嶺西南流由武刀港入海)廉江(在合浦縣)
(東南舊唐志謂之合浦江九域志謂之宴水輿地紀勝宴水在合浦縣北源出容川大容山明統志)
(廉江在府城北三十里西南流至州江口分為五江曰州江陳屋江白沙塘江大橋江新村江環流)
(郡西南入海舊志廉江至石康曰宴江至石灣渡曰石灣江分流為州江繞縣西門外為第一渡陳)
(屋江今呼為王屋屯江在縣西五里為第二渡白沙塘江一召猛水江在縣西十里為第三渡大橋)
(江在縣西二十里為上洋渡其新村江即州江正流實止分為四水皆由三汉港入海府志謂之南)
(流江自博白縣流入至合浦縣東北一百八十里合古欖水又六十里合張沐溪又三十里合武利)
(江又西合烏木江至縣西北二十里曰州江口分流環郡西至三村鄉入海郡人呼水之通舟筏者)
(曰江僅資灌溉曰水二水相通處曰&KR1905;水之入海處曰港)武利江(在合浦縣北一百十里源)
(有三一自歸德鄉小雙山一自靈山縣張濛山一自萬安鄉謝城嶺會於武利埠南流經城西入海)
(又北八十里有明月溪水至夜湛然如月)烏木江(在合浦縣東北四十里源出大廉山西流)
(經廢石康縣北一里入廉江又洪潮江在縣西北四十里源出靈山縣博峩山東南流入新村江)
欽江(在欽州東元和志欽江源出遵化縣東北闍博山去欽江縣東二百步府志欽江自靈山)
(縣合舊州江入州界又至州東南三里分為小江又南入海其小江西南流與漁洪江合出龍門入)
(海)平銀江(在欽州東三十里上流即靈山縣之大洸江流經州東有平銀渡與靈山縣分)
(界又南由大觀港入海與合浦縣分界又丹竹江在州東北三十里源出靈山縣之楊梅洲南流合)
(平銀江)防城江(在欽州西南一百五十里源出十萬山南流由漁洲港入海)如洪
江(在欽州西九域志安遠縣有如洪江輿地紀勝如洪江在安遠縣西北南流入海府志謂之漁)
(洪江在州西二十里亦曰東江源出靈山縣古豆山南流合大寺涌淪鳳皇三江又南合欽江出龍)
(門入海其大寺江一名團良江在州西北六十里源出上思州羊嶺涌淪江一名西江在州西五)
(十里源出涌淪村鳳皇江中有鳳皇洲一名長墩在州西南三十里源出墨抹山俱東南流合漁洪)
(江又水車江在州北一百里源出靈山縣狼濟山西南流入州界經小董村一名小董江流合漁洪)
(江)南岸江(在靈山縣東通志南岸江源有二一出羅陽山一出洪崖山皆流經縣南會為)
(欽江新志謂之南岸大江發源羅陽天堂二山流經縣南二里又有南岸小江即縣治前烏江源出)
(大龍山流合豐子嶺小水繞縣治東南轉西至三水口合大江)舊州江(在靈山縣西七十里)
(源出流峒山東南流四十里入南岸江又馬槽江在縣西北十五里源出廣屋嶺南流入大江又那)
(良江在縣西北源出黃樓山流經思安都南至水口村合南岸大江又有小水曰風帶江又大潮江)
(在縣南十里源出梁冠山西流人南岸江又龍門江在縣西南五十里源出博嶺山西南流入南岸)
(江又水車江在縣西南一百七十里發源狼濟山南入大江)那安江(在靈山縣西一百里)
(源出古豆山南流入欽州為漁洪江又黃橄江在縣西一百六十里源出上安都古克村北流入廣)
(西宣化縣界為八尺江又浮龍冮在縣東北三十里源出洪崖山北流經藍水銅鼓灣入横州界)
龍門水(在合浦縣東二里源出龍門嶺西流分為二支曰源頭曰龍門環城北入州江)金
雞水(在合浦縣東明統志在廢石康縣東二十里昔有金雞浴於水旁故名通志縣東十五里)
(有清水江一名金雞水源出青山嶺西北流繞城北入州江又有白鵝江在縣東十里源亦出青山)
(麓西北流入清水江)思鄉水(在合浦縣東北五里明統志發源石康思峒山流出武利江復)
(回縣界入宴江以其去而復還故名)石欄水(在欽州西五里水底有石欄横生舊志其水無)
(源係小江汊隨潮上下底有石欄一名石纍槽)南北湖(在合浦縣城中龍門水由龍津橋穴)
(城而入匯為北湖南流出雲龍橋復匯為南湖又穴南城出入江)銅船湖(在合浦縣東北)
(登高山之陽今堙交州記銅船湖去合浦縣四十里每陰雨輒見銅船出水寰宇記馬援製銅船五)
(隻一留北湖中四隻將過海征林邑)五湖(輿地紀勝在欽州城外有東湖西湖南湖北湖中湖)
(並嘉祐八年開州志即今四面城濠)張沐溪(在合浦縣東北一百二十里源出縣境東堂鄉)
(張濛屯曰張沐溪流經縣東八十里曰張濛溪又南入廉江輿地紀勝昔有隱士張沐居此因召)
綠雲溪(輿地紀勝在合浦縣東北一百八十里通志謂之古欖水源出縣東北歸德鄉六瀆)
(村流經博白縣界由永安鄉入廉江)鐘灣(在合浦縣南七里有灣接江通海明統志宋政和間)
(靈覺寺鐘一夕飛去既明懸空而下鐘猶濕灣旁居人言灣中每夜有鐘聲謂必與龍戰寺僧鑿去)
(頂上龍角乃止至今灣中風起有一物大如車輪藍色湧出波心)淡水灣(在欽州東南龍)
(門之東七十里海濱東達烏雷西望牙山中有巨石淡水出焉舟楫往來常於此汲水)瀑布
灣(在欽州西十里輿地紀勝在那容村巨石岸下其瀑自石頂飛激下成深灣歲旱鄉人以石投)
(之雨立至)圍洲(一作潿洲在合浦縣南珠母海中接雷州府界寰宇記引交州記云合浦十八)
(里有圍洲周圍一百里其地産珠縣志在縣南冠頭嶺南大海中去海壖約二百里去永安所一日)
(程明萬歷六年移雷州民耕住其地十八年設遊擊鎮之二十八年移於永安所)珠池(在合)
(浦縣東南八十里海中舊唐書地理志廉州合浦縣有珠母海郡人採珠之所寰宇記珠母海去石)
(康縣八十里即合浦也凡珠璫出於蚌蚌母廣數寸長尺餘輿地紀勝引郡國志云合浦縣海曲出)
(珠號曰珠池人嶺外代答云合浦産珠之地名曰斷望池出岸數十里蜑人没而得蚌剖珠蜑家自)
(云海中珠池若城郭然其中光怪不可嚮邇常有怪物護持縣志最東曰烏泥池西十里曰海渚沙)
(又西十里爲平江池又西八里爲獨攬沙又西五十里爲楊梅池又西十五里爲青嬰池又西五十)
(里爲斷望也東西總計一百八十三里)
︹古蹟︺安昌故城(在合浦縣北南齊書州郡志越州刺史宋泰始七年始置安昌郡領武桑)
(龍淵石秋三縣舊唐書地理志越州領安昌縣武德五年置貞觀十二年廢入合浦按宋有安昌)
(郡無安昌縣唐所置縣當即故郡地宋郡并三縣蓋皆廢於梁陳時又案宋志越州領百梁郡南齊)
(志郡領百梁始昌宋西三縣蓋亦廢於梁陳時故址應皆在府境或曰在今縣東百良山下)越
州故城(在合浦縣東北宋書州郡志泰始七年立領臨漳郡南齊書州郡志越州鎮臨漳郡)
(本合浦北界夷獠雜處隠伏岩障寇盜不賓略無編戶宋泰始中西江都護陳伯紹獵其地見二青)
(牛驚走入草逐之不得乃誌其處云此地當有奇祥啟立為越州元徽二年以伯紹為刺史始立州)
(鎮穿山為城門威服俚獠其臨漳郡領漳平丹城勞石容城長石都井緩端七縣後俱廢元和志越)
(州城在合浦縣東十里即陳伯紹所理寰宇記宋置臨漳郡以界内漳江為名俗號青牛城通志越)
(州故城在縣東北八十里舊廉州之東府志在城東十里)合浦故城(在合浦縣東北漢置)
(唐為廉州治寰宇記開寶五年自舊州移理西南四十里地名長沙置州太平興國八年廢州入石)
(康縣九域志咸平元年復置廉州仍置合浦縣為治明統志府城東北七十五里蓬萊鄉唐州治此)
(通志今名舊州村又有故縣在今縣西北十五里多歡鄉)安遠故城(今欽州治舊志梁武)
(帝分宋夀郡置安京郡隋平陳廢郡為安京縣屬寕越郡唐屬欽州至德二年改曰保京宋初復曰)
(安京景德二年改曰安遠縣仍屬欽州南渡後移州來治為倚郭縣明洪武七年省入州)欽江
故城(在欽州東北隋置欽江縣為欽州治宋天聖元年移州治靈山省入明統志欽州故城在)
(今州東三十里隋唐時州治此州志故州城在今州東北五十里地名高沙土城遺址尚存)靈
山故城(在今靈山縣西元和志欽州靈山縣南至州九十六里水路一百二十里隋開皇中)
(於州北四十八里置南賓縣唐貞觀十年移於峯子嶺南天寶元年改為靈山今縣南四十里謂之)
(水步即是欽州人北來泝流捨舟登陸處寰宇記靈山縣漢合浦縣地舊在州北六十六里今為州)
(所理宋陶弼三海岩敘略治平三年詔徙靈山縣治於石六峯縣志有舊州墟在今縣西八十里下)
(東鄉唐自欽江徙州治於此宋徙州治南宋又徙州治於安遠)珠官廢縣(在合浦縣南三)
(國吳置南齊廢晉書地理志合浦郡領珠官蕩昌二縣宋書州郡志珠官作朱官吳立蕩昌晉武分)
(合浦立又領新安縣江左立梁陳時皆廢)珠池廢縣(在合浦縣南舊唐書地理志貞觀六)
(年置屬越州後屬廉州十二年省入合浦)封山廢縣(在合浦縣西北蕭齊越州領封山郡)
(郡領安金一縣梁陳時廢郡爲封山縣隋書地理志合浦郡領封山縣舊唐書地理志武德五年於)
(封山縣置姜州併領東羅縣貞觀十年州廢二縣俱屬廉州後又併東羅入封山寰宇記封山縣在)
(舊州西北一百二十里本漢合浦縣地開寶五年併入合浦)蔡龍廢縣(在合浦縣北舊)
(唐書地理志武德五年置屬姜州貞觀十年州廢屬廉州寰宇記縣在舊州北一百五十里宋史地)
(理志開寶五年廢蔡龍縣舊志在府西北一百五十里按唐志武德五年越州領高城縣貞觀十)
(二年併入蔡龍舊址亦應在今縣北界)石康廢縣(在合浦縣東北寰宇記常樂州元領)
(石康博電零綠鹽場四縣開寶五年廢州併博電零綠鹽場三縣爲石康一縣屬太平軍輿地紀勝)
(常樂州及諸縣皆南漢所立九域志縣在廉州東北三十五里明統志石康縣元屬廉州路洪武初)
(改屬雷州十四年復故舊志明成化八年省入合浦今爲石康墟按南齊志越州有鹽田郡領杜)
(同一縣疑即五代之鹽場縣當在今縣東南界)龍蘇廢縣(在合浦縣東北宋書州郡志越)
(州領隴蘇郡新立南齊州郡志作龍蘇郡領龍蘇一縣隋書地理志合浦郡領龍蘇縣舊置龍蘇郡)
(平陳郡廢大業初併大廉縣人唐初廢龍蘇武德五年復置大廉縣屬越州尋屬廉州寰宇記大廉)
(縣在舊州東南一百里本漢合浦縣地開寶五年併入合浦通志今縣北百里進誠鄉有龍村蘇村)
(或曰即龍蘇故縣也)烏雷廢縣(在欽州西南元和志陸州有烏雷縣本在州東水路三百)
(里總章元年置在海島中因烏雷洲為名大歷三年與州同移於海安縣西北至州一里舊唐書地)
(理志陸州治烏雷縣西南至寕海縣二百四十里五代時廢舊志今州東南烏雷嶺尚以故縣為名)
華清廢縣(在欽州西南隋書地理志海安舊有玉山縣大業初省入元和志華清縣本玉)
(山縣天寶元年改名本在烏雷縣北四十里大歷三年與州同移於海安縣南枕大海西至州一里)
(五代時廢)寕海廢縣(在欽州西南徼外本漢交阯郡地蕭梁置安平縣兼置黃州及海寕)
(郡隋開皇初平陳郡廢十八年改州曰玉州大業初州廢改縣曰海安屬寕越郡唐曰寕海縣為陸)
(州治元和志陸州治寕海縣以在海南有陸路通海北因以為召舊唐書地理志高宗上元二年置)
(陸州天寶初改玉山郡乾元初復曰陸州東至廉州界三百里南至大海寰宇記欽州西南至陸州)
(二百四十里輿地紀勝今在化外)如和廢縣(在欽州西北舊唐書地理志武德五年分)
(安京置如和縣屬欽州後改屬邕州又曰安京山下有如和岩縣蓋置於此)遵化廢縣
(在靈山縣西南惰書地理志寕越郡領遵化縣開皇二十年置舊唐書地理志欽州領遵化縣武德)
(五年屬南亭州貞觀二年復來屬元和志縣西南至州一百八十里宋史地理志開寶五年省入靈)
(山縣志廢縣在縣南十里西南去州一百五十里)内亭廢縣(在靈山縣西方輿紀要劉)
(宋置宋廣縣屬合浦郡南齊書州郡志合浦郡宋廣隋書地理志寕越郡領内亭縣舊置宋廣郡平)
(陳廢郡為縣十七年改縣曰新化十八年又改内亭舊唐書地理志武德五年於内亭縣置南亭州)
(貞觀二年州廢屬欽州元和志縣東南至州一百里因内亭水為名宋史地理志開寶五年廢入靈)
(山縣志廢縣在縣西南九十里西南去州六十里)廢太平軍(在合浦縣西南寰宇記太)
(平興國八年廢廉州移就龍門三十里建太平軍咸平元年廢軍復置廉州按輿地紀勝龍門鎮)
(在廉州西南三十五里即軍治)媚川都(在合浦縣南輿地紀勝引通略云初劉鋹在廣南置)
(媚川都令人入海採珠溺死者衆開寶五年詔廢之今合浦縣尚有媚川館府志在郡城南)銅
柱(五欽州西分茅嶺晉書地理志日南郡象林有銅柱漢置此為界水經注建武十九年馬援樹)
(兩銅柱於象林南界隋書楊方傳方進逕馬援銅柱南行八日至林邑國都刻石紀功而還唐書南)
(蠻傳明皇詔特進何履光以兵定南詔境復立馬援銅柱輿地紀勝欽州古森峒與安南抵界有馬)
(援銅柱安南人過其下人以一石培之遂成邱陵其說曰援有誓云銅柱出交趾滅培之懼其出也)
(通志明崇禎九年參議張國經訪銅柱遠近得貼浪老叟黃朝會云萬歷二十四年曾至其地見之)
(茅果分垂兩邊嶺去銅柱尚遠其道里所經則自貼浪扶隆至板蒙一日板蒙至那蒙那來一日那)
(來至觀狼動羅一日動羅至江那一日江那至北攬一日北攬至北癸一日北癸至新安一日新安)
(至八尺石橋再行八日方見分茅銅柱府志馬援銅柱在林邑其在欽江者唐節度使馬總立)喜
豐堂(在欽州治内其旁又有簡靜堂俱宋建)還珠亭(在合浦縣東漢孟嘗守合浦去)
(珠復還後人建亭以表之明李駿記亭在今府治東北還珠嶺下屢經兵火漫不可識景泰五年郡)
(守李遜復構此亭)海角亭(舊在合浦縣西南半里明隆慶中遷於廉江西)天涯亭
(輿地紀勝在欽州東門北畔臨水)五湖亭(在欽州東江岸上宋建)三山亭(在欽)
(州南孔雀山上宋建)直鉤軒(在欽州城東北輿地紀勝昔余靖守欽為直鈎軒於天涯亭之)
(東偏)釣石(在欽州城外天妃廟前江中宋知州陶弼嘗釣於其上又有吟石在東門外江中下)
(有石窟為弼吟詩處又有醉石在振民橋下江中弼每酌酒於其上)
︹關隘︺條風關(在合浦縣東北舊名東關明嘉靖間重修改名)長墩關(在欽州西南三)
(十里鳳凰江口)漁洪關(在欽州西二十里即如洪鎮宋史地理志欽州安遠有如洪砦即此)
天板關(在欽州西六十餘里又有茶陵關在州東靈山縣界)新寮隘(在合浦縣東五)
(十里路通廣西雲蘆六湖蕉林等處明成化間建堡城今改為新寮營)那蘇隘(在欽州西)
(南如昔都明宣德中交趾置金勒千戶于此又稔均隘在那蘇東南七里那隆隘在那蘇東十餘里)
(外即交趾界)珠場巡司(在合浦縣東南六十里舊為採珠之所明洪武中置駐白龍城)
(後移此本朝康熙四年裁八年復)高仰巡司(在合浦縣東北一百五十里明初置駐縣)
(北一百二十里馬欄墟後移此)永平巡司(在合浦縣東北永平村明初置後廢嘉靖十三)
(年復置)防城巡司(在欽州西南七十里明洪武五年置駐州西北一百八十里之永樂)
(村曰管界巡司本朝雍正十二年移駐龍門乾隆十二年又移於此改今名舊志明萬歷三十四)
(年兵備伍袁萃副總兵楊應春築城以制貼浪時羅及海上諸賊)如昔鎮巡司(在欽)
(州西南明洪武中置九域志安遠縣有如昔鎮宋史地理志安遠有如昔砦輿地紀勝如昔砦在州)
(西一百六十里距交趾永安州二十里據大山之巔勢甚險阻舊置砦管轄如昔等七峒通志州西)
(有如昔了葛貼浪澌廪古森時羅七峒宋時皆設立峒長明洪武初設巡司於如昔以統之其地北)
(連東西兩江南接交趾永樂十四年又于西境增置佛淘巡司宣德二年交趾黎利作亂澌廪時羅)
(古森了葛等峒叛附黎氏嘉靖十九年交趾納款歸四峒侵地二十一年知州林希元畫定疆界然)
(僅存貼浪時羅二峒而巳州志如昔司舊在州西南一百七十里那蘇村今遷西江北歷村)長
墩廵司(在欽州西九十里大寺墟明洪武十年置駐長墩關本朝乾隆四年移此仍舊名)
那陳巡司(在欽州西北本朝乾隆三年置)沿海巡司(在欽州北七十五里)
(小董村明洪武五年置)林墟巡司(在靈山縣南一百四十里博峩鄕明洪武四年置)
西鄉廵司(在靈山縣西一百四十里明洪武八年置)廉州衞(在府治東明洪武二)
(十八年置本朝順治十年裁)永安所(在合浦縣東南一百七十里明洪武初置千戶所在)
(縣東北石康縣二十七年移此築城周四百六十丈門四環以濠本朝順治十年裁所仍留守備)
(防守雍正九年移縣丞駐此)乾體營(在合浦縣南二十里乾體海口本朝康熙元年遷)
(界將珠場八寨改爲水師營設遊擊鎮此十九年裁止設千總防守)防城營(在欽州西南二)
(百里時羅都明初置後省萬歷三十四年兵備伍袁萃復置城周三百餘丈爲州西門戶)那線
營(在靈山縣西北一百二十里上安鄉又團河營那峯營在縣西北一百五十里中安下安二鄉)
(又那務祥營在縣西北一百九十里本朝康熙十一年設千總控制三安鄉)山口營(在靈)
(山縣東北二十里猺出没處與洪崖堡互相守望相近有風水營明崇禎九年置與横州八寨接界)
(又丹竹營在縣南一百里明嘉靖十五年知府張岳置又格木營在縣西南一百里那暮營在縣西)
(南一百四十里俱明天順中僉事林錦置)白龍寨(在合浦縣東南五十里明洪武中設八寨)
(防倭此居其中築城周三百七十丈舊志縣境諸寨東南自高州府石城縣凌綠烏兔二寨迤西則)
(有英羅寨蕭村寨井村寨對達寨豐城寨黃泥寨皆南至海猪沙十餘里又西有川江寨隴村寨調)
(埠寨珠場寨皆南至平江池十餘里又西有白沙寨武刀寨皆南至楊梅池十餘里又西有龍潭寨)
(古里寨皆南至青嬰池十餘里又西為西場寨接欽州境皆明崇禎中置)鹿井寨(在合浦縣)
(西南寰宇記太平軍西南至鹿井與欽州烏土鎮接界九域志合浦縣有鹿井三村二寨府志鹿井)
(寨在合浦縣西南接欽州界控象鼻沙大水口入海通交州水路三村寨亦在縣西南控寶蛤灣至)
(海口水路東南轉海至雷州遞角場縣志有三村鄉在縣西南十里廉江所經)龍門城(在欽)
(州西南海口本朝康熙二十三年設副將防守乾隆十四年以防城同知移駐於此)洪崖
堡(在靈山縣東北三十里明初置今改為營又石唐堡在縣東北四十里石隆堡在縣東北七十)
(里)西零戍(在欽州東元和志在欽江縣南三里)海北鹽場(在合浦縣東明統志)
(舊在雷州府洪武初遷於石康縣西領白沙等十五鹽課司縣志白沙場在縣東南八十里白石場)
(在縣東南九十里又東有官寨丹兜二場皆明洪武中建本朝併為白石一場又有西鹽場在縣)
(西南一百里欽州界亦洪武中建)白皮鹽場(在欽州東南陸欄嶺之外明初置久廢有)
(官署遺址相傳林墟巡司舊置於此)還珠驛(在合浦縣東又白石驛在縣東南永安城烏家)
(驛在縣西北六十里)天涯驛(在欽州東明初置又有防城驛在州南佛洵驛在州西南如昔)
(司西)太平驛(在靈山縣西明置)東興街(在欽州西南二百餘里近交趾界本朝)
(乾隆四年移龍門協右營守備防守八年復移州判駐此)
︹津梁︺龍津橋(在合浦縣東跨龍門水)白石橋(在合浦縣東北故石康縣東)擇
仁橋(在欽州東門外)大庵橋(在欽州東北四里)龍門橋(在靈山縣西南六十)
(里)
︹隄堰︺平樂陂(在合浦縣平樂鄉明洪武初築又大浪陂在縣東二十里壩三十丈灌溉甚溥)
鳳凰陂(在靈山縣東六十里又樟木陂高橋陂俱在縣南十里東平都馬槽陂在縣西四十)
(里)蛟龍塘(在合浦縣北二十里源自武利江南流入於大江民築壩截流溉田數百畝)
龍滚塘(在欽州城東五里民資灌溉又白水塘在州東十里中和坊民引溉白沙上下村田)
新塘(在靈山縣東八里上五鄉)
︹陵墓︺︹唐︺姜公輔墓(在靈山縣南舊遵化鄉)甯原悌墓(在欽州東三十里大)
(墓山)︹宋︺鄧大周墓(在靈山縣東五十里東山巔)︹明︺施敦墓(在合浦縣東南)
(永安城東二里)
︹祠廟︺昭忠祠(在府城城隍廟本朝嘉慶八年建)孟太守祠(在合浦縣東祀漢太)
(守孟嘗)孝子祠(在合浦縣西明萬歷中建祀孝子鄭韺)陳王祠(元和志在合浦)
(縣東北三十里宋刺史陳伯紹有恩惠於民殁於嶺表所在立祠)忠孝祠(在合浦縣東北)
(石康廢縣南本朝乾隆十八年遷建祀明天順中石康知縣羅紳父子)惠澤廟(在合浦縣)
(東龍門水上歲旱取其水禱雨多應)平江廟(在合浦縣東南七十五里明洪武中建)烏
雷廟(在欽州南五里自唐以來碑記尚存)諫議廟(在欽州東北二里祀唐諫議大夫寗)
(原悌)
︹寺觀︺東山寺(在合浦縣東北元互正間建)龍興寺(在合浦縣東北舊石康縣西明)
(洪武中建)崇安寺(在欽州東門外明永樂中建嘉靖二年改為社學)元妙觀(在合)
(浦縣治東宋元祐間建)淨行院(在合浦縣南宋蘇軾自雷適廉宿此有詩)
︹名宦︺︹漢︺費貽(犍為人光武聞其賢下詔徵為合浦太守涖政清簡民懷其德世傳合浦江山)
(皆以廉名者由貽廉故)孟嘗(會稽上虞人順帝時歷合浦太守郡少産榖民以採珠為活先)
(是守宰多貪穢珠遂漸徙於交趾郡界民無所資嘗至求民利病痛革前弊未踰歲而珠復還百姓)
(復業商賈流通稱爲神明被徵當還吏民攀留不得進乃載鄉民船夜遁去)︹南北朝︺︹宋︺
陳伯紹(吳興人泰始中爲江西督護以合浦蠻獠叢居啟立越州元徽中爲越州刺史始立)
(州鎮穿山爲城門以保邊境威服俚獠民甚德之)︹唐︺顔遊秦(京兆萬年人武德初遷廉)
(州刺史時天下初平人多暴梗遊秦悉心撫䘏禮讓大行邑里歌之高祖下璽書慰勞)︹宋︺徐
的(建安人爲欽州軍事推官欣土煩鬱人多死瘴癘的見轉運使鄭天監請徙州瀕水從之天監)
(因奏留的使辧役的短衣持梃與役夫雜作築城郭立樓櫓以備戰守畫地居軍民建置府舍倉庫)
(溝渠廛次之類民皆便之)陶弼(永州人知欽州撫綏安集同民所欲去之日民爲塞巷截橋云)
陳永齡(南昌人熙寕間知欽州交趾人寇城陷不屈死)李英(高要人爲欽州推官以廉)
(能稱熙寕中交人陷城一家十有三人同死事聞贈比部郎中)蘇緘(晉江人神宗時知廉州屋)
(多茅竹戍卒楊禧醉焚營延燒民廬因乘以為竊緘戮之於市飭民陶瓦)楊友(晉江人紹興初)
(知欽州交趾與前守爭鹽利謀舉兵友至遣與通好宴其使於天涯亭語及地界友植鐡愴視曰能)
(鏖戰耶使者惕息奸謀遂寢人呼為楊鐵槍)岳霖(湯隂人飛次子淳熙三年知欽州交趾人)
(貢使者毁驛舍霖封劍示其都監曰若不葺當以軍法從事使者懼繕而後行)馬塈(宕昌人咸)
(淳中知欽州殫力撫綏蠻境安堵)︹明︺羅紳(宜春人天順初知石康縣廣西蠻寇入境紂力)
(戰不支為賊所執奮罵而死百姓迎其喪家祭巷哭子鑑會師博白道遇賊力戰亦死)饒秉
鑑(廣昌人景泰間擢守廉州公廉有惠愛悉心保障時盜賊為梗秉鑑前後擒獲三千有奇民遂)
(安堵都御史葉盛移檄旌之以為十郡之最後因奏劾採珠中官失權貴意禠職)林錦(連江)
(人景泰初為合浦訓導條上禦寇方略都御史葉盛異之檄署靈山縣時城毁於賊錦立栅設守賊)
(不敢逼秩滿當去民悉逃詔即為知縣民復歸縣猺二十五部歲饑剽掠錦單騎造壘約降咸聽命)
(乃去栅築城縣境以安成化初擢知廉州府值歲大饑賊四出錦誅頑撫順綏輯流移境内悉定上)
(官交薦以僉事專備欽廉進副使奏設團河新寮洪崖三營寇遂屏息)劉烜(安仁人成化中)
(守廉州見羅江土沃地廣江岸北高南下水難逆灌遂為壩横截江流開渠導水集民居之戶口增)
(廣民至今尸祝)張岳(惠安人嘉靖中知廉州府教民為桔橰引水灌田廉民多盜珠池岳居四)
(年不私一珠民遂無盜珠者時議欲討安南岳極言用兵非計尚書毛伯温從之遂不煩兵而服)
祝國泰(餘姚人管潿洲中軍萬歷三十六年海寇掠欽州至龍門國泰曰龍門乃欽之咽喉)
(不可退也與百戶孔榕奮力迎敵會潮淺舟膠遂遇害剖腹焚尸孔榕亦死邑人皆立廟祀之)
︹本朝︺楊模聖(懷遠人順治八年知廉州府時土弁縱横閭井荒蕪模聖竭力撫綏自攜蔬米)
(不擾民間去之日士民泣送)徐尚介(德清人順治十三年知靈山縣寇亂後民皆離散歲)
(復旱素服禱雨立應民感其誠稍復來集土賊夜陷城厲聲曰我長官徐尚介也駡賊死子修及僕)
(俱死之事聞贈按察司僉事修妻陳氏守節人稱一門忠孝節義云)金世爵(滿洲)
(人康熙中知合浦縣十四年高州總兵官祖澤清叛應吳逆世爵蒐軍實捍邊疆衆寡不敵城陷死)
(之)多宏安(阜城人康熙二年知靈山縣招撫流民創學宫繕𪠘宇葺城垣除盜賊政事修)
(舉士民勒石紀其勞)馮可宗(山陰人乾隆四十三年任靈山西鄉巡檢廉潔自持屬有仙女)
(巖山徑崎嶇捐廉甃以石磴修葺橋梁去之日士庶攀轅立碑誌愛)
︹人物︺︹漢︺張重(字仲篤合浦人才敏嗜學為日南郡從事舉計入洛明帝善其應對賜以金帛)
姚文式(合浦人建安中舉茂才任為交州治中時步隲為刺史欲建都會文式指畫尉佗舊)
(治因立城郭於番山之隅綏和百粤)丁茂(字仲慮合浦人少孤貧事母盡孝母卒負土成墳列)
(植松柏白鹿馴遊其下太守察其行舉孝廉不受辟召)︹三國︺︹吳︺李祖仁(合浦人兄)
(弟十人同居並孝慈廉讓五鳳初交州上其事詔爵三級復其家)︹唐︺甯純(字如和欽江人)
(世爲俚帥父宣在隋爲合浦太守武德中歸附宣卒以純爲越州刺史善撫衆能以詩書教其宗人)
(蠻俗向化徙刺合州卒於官)甯原悌(純從孫永昌進士授校書郎開元中以諫議大夫兼)
(修國史元宗見直書隱巢事諭之以對忤旨去官卒葬大墓山詔發五府兵給葬)姜公輔
(字德文欽州人應制策科高第授右拾遺遷翰林學士德宗器之朱滔叛公輔請帝誅其兄泚不從)
(既而倉皇出幸公輔曰泚嘗帥涇原得士心不如追令從駕若羣凶得泚必貽國害帝又不從逮至)
(奉天或言泚將奉迎乘輿乃詔諸道援兵距城一舍止公輔諫曰王者不嚴羽衞無以重威靈今禁)
(軍單弱有備無患若泚誠奉迎何憚兵多帝乃悉納諸軍擢公輔諫議大夫同中書門下平章事唐)
(安公主道薨詔厚葬公輔諫止之帝怒罷爲左庶子再黜泉州别駕卒憲宗朝贈禮部尚書)︹宋︺
李元方(石康人崇寕間上書論廣西便民十事稱旨累遷朝奉大夫知高貴二州有治行)
黃渙(字彦舟靈山人元符中領鄉薦累官至知梧州軍事宣和五年以選次赴京會金人入寇)
(渙率所部官連表留駕巳而奔南京奉表勸進高宗擢兵部侍郎建炎三年戰没贈朝奉大夫秘閣)
(修撰宫一子)︹明︺陳善住(欽州人洪武中貢入太學授山西平陽衞經歷擢宰蒲縣歷任)
(三十餘年妻子不入官舍勞心撫字吏民懷之)韓珠(字子瓊石康人永樂進士授刑部主事尋)
(升員外郎歷山西右參政爲政明恕甚得民心)鄭韺(字汝明石康人天順中母謝氏爲流賊所)
(掠時韺年十六挺身入賊壘紿以身代母歸取金贖賊拘韺而釋其母韺既脱母言笑自若賊殺之)
檀昭(靈山人太學生有勇略景泰間盜起知府饒秉鑑令統民兵爲保障與賊大小二十餘戰)
(馘斬六百餘級後廣西龍山賊攻陷城邑戰死)林榮(字仲仁合浦人成化進士歷禮科給事中)
(抗直敢言不避權貴時各省運糧入京中官多侵刻榮疏論之弊始革後滿喇咖國請封以榮充正)
(使泛海溺死詔贈禮科都給事中遣官諭祭蔭一子)湛鉞(廉州人任本衞指揮升廣州都指揮)
(僉事宏治十四年儋州賊符南蛇與諸黎攻陷郡邑鉞領兵渡海聞賊分兵攻臨高由間道遶賊後)
(擣其老營賊亟退而官軍巳扼其歸路因出其中橫擊之斬首七百餘級生擒賊首南蛇聞之遁去)
李國華(靈山人嘉靖中山賊殺其父國華矢心復讎持刀赴鬭為賊所害)莫如勤
(靈山人少勵志於獨石峯絶險處搆室讀書嘉靖十二年賊越城劫庫殺百戶邵經時如勤方家居)
(請兵躡其後訊知首惡所居直搗其巢擒送幕府)施敦(合浦人事親孝親殁廬墓三年萬歷)
(中詔旌其門)
︹本朝︺戎士祥(欽州人少孤事母孝服勞奉養務得歡心母病侍湯薬不離左右厠牏垢裳必)
(親浣滌鄉人稱之)章憲(欽州人四川督標左營守備嘉慶元年隨剿湖北教匪陣亡奉)
(旨賜卹)王瑞鳳(欽州人龍門協標把總嘉慶五年出洋緝捕追賊被傷落水卒八年奉)
(旨賜卹)馮敏昌(欽州人乾隆戊戌進士由翰林編修改刑部主事丁父憂既葬廬墓)
(旁三年母殁亦如之篤學敦行誼以家産析與諸弟毫無所取自為諸生時已以詩名晚尤深造教)
(授於鄉必舉立身行巳之大節為訓亹亹不倦著有師友淵源集孟縣志華山小志河陽金石錄小)
(羅浮草堂詩集行於世嘉慶十三年祀鄉賢祠)
︹流寓︺︹漢︺母將隆(蘭陵人王莽少慕與交不肯附及秉政孔光奏隆前治中山馮太后獄不)
(平免官徙合浦)︹唐︺張說(洛陽人武后時張易之誣害魏元忠引說為助后親臨問說言臣實)
(未聞易之教臣耳后怒流說欽州)︹宋︺蘇軾(眉山人紹聖中以元祐黨謫居海外徽宗立移)
(廉州)陳瓘(沙縣人徽宗時以左司諫貶袁州移廉州杜門謝客自署其居曰了齋)魏安
行(樂平人大觀中為京西轉運副使梓行程瑀論語解秦檜疑其議已編管欽州)吕祖泰
(河南人上書請誅韓侂冑蘇師旦周筠而逐陳自強杖配欽州牢城)
︹列女︺︹明︺李清女(名蘭香合浦人指揮張某聘為子婦張後以女贫别議婚女誓不再適父)
(母強之女乃書張氏子姓名置懷中自縊)翁天經妾荀氏(合浦人事嫡甚謹天經與)
(妻相繼殁荀竭力殯葬服除有謀奪其志者翦髮以誓尋哀毁而死)倪聰女(欽州人許字李)
(時芳未嫁夫卒有議婚者輒不食人莫覩其面父凡殁依嫂守節年七十五萬歷十二年旌)
︹本朝︺龐玉振妻范氏(合浦人年二十二夫亡守節康熙四十三年旌)李氏
女(名瓊娘合浦人許字孔宗周未歸而夫夭欲赴喪不許遂在母家守志年七十五歲而終)郝
氏女(合浦人許字黃士熙士熙遠遊以寇亂不相聞有黃某欲強娶之女投繯死)何廣
珍妻蒙氏(靈山人性端莊不苟言笑里中有惡少挾刃潛入其室大呼力拒連被數刀死)
(康熙四十七年旌)李元章妻陳氏(靈山人年十九而寡守節三十五年同邑李鉉)
(璋妻陳氏均雍正六年旌)王廷獻妻熊氏(合浦人夫死一子始周歲以舅姑老)
(拮据營甘旨奉之苦節四十三年乾隆十三年旌)何世燦妻施氏(靈山人年二十)
(而寡家貧守節養姑採野菜至樟木江邊遇賊挾刃脅之將自投於江為所持乃以頭擊石面目盡)
(裂賊殺之乾隆十年旌同邑節婦黃世莊妻陳氏寗浚昌妻趙氏均乾隆年間旌)陳相
度妻徐氏(合浦人夫亡守節嘉慶七年旌同邑譚超淵妻馮氏黎鳳岐妻姚氏均嘉慶)
(年間旌)李超伋妻馮氏(欽州人夫亡守節嘉慶二十三年旌同州黃洲海妻吳)
(氏方定繩妻曾氏郭寓邦妻孫氏劉文縉妻錢氏彭敦本妻潘氏均嘉慶年間旌)葉乘桂
妻何氏(靈山人夫亡守節嘉慶四年旌同邑仇汝康妻容氏伍之逹妻利氏子允寬妻李)
(氏陳居達妻林氏烈婦李某妻黃氏均嘉慶年間旌)
︹土產︺金(元和志欽州貢)銀(唐書地理志廉州欽州陸州貢)珠(寰宇記廉州産珠蚌)翠羽
(府志欽州陸州貢)玳瑁(唐書地理志陸州貢)鹽(明統志州縣俱出)鼊皮(唐書地理)
(志陸州貢)甲香(唐書地理志陸州貢)餘甘子(寰宇記欽州出一名菴羅果)高良
薑(唐書地理志欽州貢)孔雀(明統志欽州出)
