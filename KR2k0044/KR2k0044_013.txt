浙江通志卷十四
山川(六)
寧波府(下)
奉化縣
印山嘉靖寧波府志舊名高青亭山在縣西三十
步又以山小而圓土多紅色故名
鳳山名勝志自華頂逶迤東來與印山相連一名
含光山越五里即華頂山也
北山嘉靖寧波府志在縣西二里在華頂山之北
華頂山嘉靖寧波府志在縣西五里山秀而尊上
有龍湫
西圃山寧波府志在縣西北十里
鯉湖塘山寧波府志在縣西十里高出衆山有奇
石山頂有龍湫不涸常出雲以為候
石嶺山成化四明郡志在縣西十五里上有石高
聳狀如人形又名新婦巖名勝志有石如鏡臺宋
封石嶺夫人祠
湖山寧波府志在縣西北二十里剡溪遶後湖水
遶前故名
橫山延祐四明志在州西四十里腰山為路二十
五里奉化縣志上有石文若篆謂之天篆
小丹山奉化縣志在縣西六十里名勝志四明山
之南剡源之三石村上有二洞如廣厦可容五六
十人巖罅水流紫紺赤色雲笈七籖所謂四明洞
天丹山赤水是也
大雷山延祐四明志在州西南四十里登其山可
見海二百里外(四明洞天丹山圖咏集一名大慈晉漢時得道之士多隱此山内有)
(金雞洞)
雪竇山嘉靖寧波府志在縣西六十里上有雪竇
寺西五里有奉慈寺山多竒勝有妙高臺藤龕含
珠林錦鏡池石竇千丈巖瀑布泉桃花坑龍隱潭
宋理宗嘗夢其處御書應夢名山賜之故有御書
亭雪竇寺志按輿圖自天台摘星峰歴華頂至四
明山心東來過二十里雲起為雪竇山又名乳峰
正峰聳峙四山攅拱兩澗出水交會於前又東折
而下逶迤六七里始抵山麓輿地紀勝丹碧照爛
飛簷鱗鱗蔚在青嶂間晨霞暮靄遮露萬狀尤為
勝槩(謝翺夜宿雪竇下方詩眠山枕斧柯獨客愛盤阿畏日生塵夢尋仙到鳥窠下方聞夕磬)
(南斗挂秋河寢服侵雲卷頮泉通瀑和竇分滄海月禪入沃洲歌此地精靈聚中宵弄薜蘿王守仁)
(雪竇山詩窮山路斷獨來難過盡千溪見石壇高閣鳴鐘僧睡起深林無暑葛衣寒壑雷隱隱連巖)
(瀑山雨森森映竹竿莫訝諸峰俱眼熟當年曾向畫圖看)
鎮亭山漢書地理志鄞有鎮亭嘉靖寧波府志在
縣西南一百里西界於越南跨於天台故其鄉為
連山
梨洲山名勝志在縣西一百里即四明山之西峰
晉時孫興公與兄承公同遊至此偶得梨數枚左
右環視莫見其迹意以為仙物也故號其地曰梨
洲山
桃花坑山延祐四明志在四明山之上二十里雲
之南也山巖壁立數仞延袤數百里巖色紅白相
間狀如桃花之初發故名
寶化山成化四明郡志在縣南三里為邑之案山
奉化山嘉靖寧波府志在縣東南五里一名瑞峰
山特起周回三十里四面皆異名東為栲栳山西
為龍潭山頂有龍潭南為吳郎山即後潭山北為
南山元史載奉化州山石裂即此山也
九峰山奉化縣志在縣東六十里九峰突兀產多
烏桕秋霜葉紅爛若春花
鮚埼山成化四明郡志在縣東南五十五里漢書
地理志鄞有鮚埼亭師古註鮚蚌也埼曲岸也其
中多鮚鄞後析為奉化縣因以為名
蓬島山成化四明郡志在縣南四十里為邑之遠
案其源來自四明山兀然為諸山之冠山谷間有
龍湫為雩禱之所
石樓山嘉靖寧波府志在縣西南六十里太平寰
宇記在鄮縣南又名石柱山高六百丈
九女山嘉靖寧波府志在縣南二十五里
小梅山奉化縣志在縣南三十里
勞山馬跡山奉化縣志俱縣南二十五里
三山延祐四明志在州南五十五里屹立大海中
如三台然
塘頭山廟山大洞山舊浙江通志俱縣南六
十里
天門山成化四明郡志在縣南六十里列峰排空
高入蒼莾漢書地理志鄞東南有天門水入海有
越天門山(舊浙江通志一名蜃樓門山瀕海裏港兩峰對峙若天門然舒岳祥天門山詩)
(烟樹連天遠漁樵兩地分仙舟滄海路僧錫石橋雲隂壑收虹影空林散鹿羣我來不敢扣冲漠恐)
(驚聞)
剡源山戴良剡源記奉化之西六十里有山夾溪
而出蓊然深茂者剡源山也以其近剡故名之
新嶺山嘉靖寧波府志在縣東二十里由舍輞嶺
來山有七十二曲嘉靖間更嶺道於後隴芟闢平
坦行人便之謂天平嶺
大樣山嘉靖寧波府志在縣東八十里
石昌山嘉靖寧波府志在縣東一百里
鄞城山成化四明郡志在縣東五十里古鄞城在
下舊志云即赤堇山有草曰赤堇鄞以此名而加
邑焉
貎頭山清凉山馬頭山舊浙江通志俱縣東
九十里
青錦山嘉靖寧波府志在縣北一里一名蓮花巖
銅山寧波府志由日嶺出其山甚尊周回三十里
孝感山奉化縣志在縣東北一十里相傳昔人喪
父廬墓側天忽降甘露草木花皆純白故名
金鐘山嘉靖寧波府志在縣北十里形如鐘
漢城山延祐四明志在州東北二十里山有五代
漢時城基(樓鑰漢城山詩城復于隍遺舊基山雲漠漠草離離當時雷鼓聲沉後留得寒)
(巖伴落暉)
四明山成化四明郡志在縣西北六十五里遠連
會稽近接天台(詳鄞縣)
三嶺山奉化縣志在縣北十里
赤莧山元和郡縣志在縣東十里嘉靖寧波府志
夏侯曾先地志云亭頭有赤莧山秦始皇遣徐福
求訪神仙至此或云昔有赤莧仙人常居此山因
名
江口山嘉靖寧波府志自四明山分為雪竇諸山
東衍至此而止山上有塔山半有清水菴俯瞰長
江山隂為鄞境山陽為奉化境
梅山延祐四明志在州西南二十五里或謂梅福
曾遊此
英馬山寧波府志在縣北三十里相傳有神馬常
夜出故名
大小晦山嘉靖寧波府志在縣西六十里即四明
山南來之兩峰四明洞天丹山圖咏集宋應則入
山景色秀麗既而冥晦故云大小晦
岳林山名勝志在縣東北五里梁大同初建崇福
寺於此
黃甘嶺嘉靖寧波府志在縣西二十五里
毛巔嶺嘉靖寧波府志在四明山之南接大小晦
山巖谷﨑嶇行者艱阻宋紹興初有毛居士者鑿
山以便往來
六詔嶺寧波府志在縣西百里相傳王右軍常隱
此曾詔起之舊志名陸照誤
唐興嶺嘉靖寧波府志在縣西一百里通紹興府
界
桃花嶺嘉靖寧波府志在縣東南十五里即奉化
山之東麓
山隍嶺寧波府志在縣南五十里通西店驛寧海
縣
柵墟嶺嘉靖寧波府志在縣東南六十里宋建炎
間立寨於此守戍亦海道一要衝也
寨嶺寧波府志在縣東四十五里通東南邊海
清修嶺嘉靖寧波府志在鵓鳩山下通鄞之小溪
五嶺嘉靖寧波府志在縣東三十里桑社嶴通白
社金溪
千丈巖雪竇寺志此雪竇之勝懸崖飛瀑又名飛
雪巖(鄭清之題雪竇千丈巖詩並海危峰駕六鰲招提深處緣周遭松枝直上蛟龍起濤勢飛)
(來兕虎嘷坐向亭空雲作伴待看身與月爭高山靈意我酬清賞為酌冰泉讀楚騷)
徐島巖四明龍薈在雪竇西十五里重崖峭壁數
百仞瀑布冬夏不絶巖下有神龍宅焉
獅子巖延祐四明志在州東五十里狀如獅子
周家嶴嘉靖寧波府志在華頂山内
聖井嶴嘉靖寧波府志在清凉山東南
棠嶴嘉靖寧波府志在公棠山
渠水漢書地理志句章有渠水東入海
北渡江(舊名奉化江)延祐四明志源於四明之鎮亭山
出州之惠政橋下與諸水會南來亘府城之東然
後與慈溪江會而入海
(謹按奉化當漢時鄞句章二縣境舊志云古句章縣在江口山北光溪境上漢書所謂渠水疑即奉)
(化江也故並列之)
萬壽湖寧波府志在縣東五里即新婦湖本縣放
生之處又名放生湖
廣平湖奉化縣志在縣東北五里一名寺後湖
范家河嘉靖寧波府志在縣北一十里通大江(詳見水利)
西錦溪奉化縣志自華頂山下過石棋盤東流入
城西水門至縣南嘉會橋俗謂之蛇腹溪以兩端稍
狹也出城東水門至方勝碶
剡源溪至正四明續志在州西七十里導自陸照
左溪會同流於公棠逾泉溪會於三江口入北渡
達於海(舊浙江通志自四明山來其溪九曲)
金溪嘉靖寧波府志在縣東五十里源發金莪山
東北過白杜河北入北渡江
隱潭四明龍薈在縣西北五十里潭居兩巖之下
兩巖相抗壁立數百仞仰以窺天僅如數尺瀑泉
循崖而落水寒石潔聳人毛骨每遇旱禱旋應如
響(郟修輔隱潭詩在昔知何人鑿破青山骨飛泉直下來千尺瀉倏忽兩壁蒼翠間一陣風雷突)
(傍無塵埃跡中有蛟龍窟寒氣不可嚮猛勢豈能屈安得當旱年為霖濟萬物)
耀碑潭延祐四明志在州東二里故老云官清則
潭清(陳著耀碑潭詩微風篆水自成碑清月磨潭不受疵萬里此通歸去路扁舟堪載送行詩)
靈濟泉名勝志在縣西南舊名包家潭
透瓶泉延祐四明志在州東三里以磁器貯之水
透瓶外
裏港海奉化縣志在縣南六十里自湖頭渡分港
入天門山至鮚埼接寧海浮溪
鎮海縣
印山延祐四明志在縣東二里嘉靖定海縣志地
湧一石形方如印(詳奉化縣)
梓蔭山延祐四明志在縣東一里寧波府志東北
石壁陡起下有泉水
巾子山成化四明郡志在縣東北二里與候濤山
對峙為風濤蔽障
招寶山吳萊甬東山水古跡記東偪海或云他處
見山有異氣疑下有寶或云東夷以海貨來互市
必泊此山嘉靖寧波府志縣東北二里舊名候濤
山之東南峙一小山僅高尋丈名昌國山潮汐於
此分流舟行可達昌國(謝翺採藥候濤山宿山頂精藍夜中望海詩蛟門南)
(去島此地望迢迢積濕侵幡黑生寒入夢飄見燈歸舶夜聞偈解衣朝土植皆為藥山枝不滿樵暗)
(光珠母徙秋影石花消擬候槎回漢寧甘客老遼却尋徐福島因問始皇橋於彼看日出羽旌焉可)
(招)
金雞山延祐四明志在招寶山外屹立海中
蛟門山名勝志在縣東海中約十五里一名嘉門
山環鎻海口吐納潮汐有蛟龍穴處時興颶風怪
浪古稱蛟門虎蹲天設之險即此
虎蹲山嘉靖寧波府志在縣東五里屹立海口以
形得名
游山延祐四明志在縣東二里海中
烏石山嘉靖定海縣志在縣東南四十里山巔石
色黝黑故名有巨人跡闊六寸長一尺五寸云佛
跡世傳舍利始自此山飛入阿育王山
盤嶴山延祐四明志在縣東南七十里水繞太白
山隂而出凡三十六盤宋儒習菴先生陳塤墓在
焉
慈嶴山延祐四明志在縣西南九十里古傳左慈
隱此
伏龍山嘉靖定海縣志在縣西北八十里一名箬
山首尾跨東西海門蜿蜒如龍中有千丈巖刺史
門石壇乳井海眼泉
澤山延祐四明志在縣西北八十里舊名櫟山宋
吏部郎黃震改今名
施公山延祐四明志在縣西北九十里北瞰大洋
商舟往來多苦海寇元至元間縣達魯花赤張進
剏巡檢司民乃安居嘉靖寧波府志今置烽堠其
上
龍頭山嘉靖定海縣志在縣東南十二里側有葫
蘆嶠縣令金九成築寨嶠口建樓於上以防海
石門嶴山寧波府志在縣西南二十里陳山在東
龍山在西儼若二門故名
徐家嶴山寧波府志在縣西北七十里有五嶺通
往來
石衕門山舊浙江通志青雷頭山東南海中數峰
崛起潮汐經流其中旁午為十六門亦名十六門
山
瑞巖山嘉靖定海縣志在縣東南八十里有十二
峰宋大中祥符五年有芝草生於青松峰之上守
臣康孝基奏聞勅奬紀瑞云
雁門嶺寧波府志在縣西北六十五里西南慈溪
界
大浹江名勝志在縣南城外自蛟門海洋分派為
支江向西泝流七十里抵郡城三港口分流西南
六十里至鄞縣它山堰西北二百里抵上虞縣之
通明壩(輿地廣記定海有大浹江越滅吳將遷吳王夫差於甬東韋昭以為句章東浹口外)
(洲是也寧波府志晉安帝時孫恩寇上虞劉裕戍句章出戰退還浹口宋高宗航海亦由浹口而出)
黃﨑江寧波府志在縣東南一百十里自﨑頭海
洋分派為支江西北流約半潮至蛟門出大海
梅江山寧波府志在縣東南十里自﨑頭海洋發
潮西北流入烏﨑頭山港經大嵩通於海
靈緒湖嘉靖定海縣志在縣西北靈緒五都周環
二十里
鳳浦湖嘉靖定海縣志在縣西北靈緒三都周環
十八里
西河舊浙江通志在縣西北四十里靈緒一都自
慈溪縣香山發源東流至靈緒二都由澥浦入海
西流向斗門山十五里合大河
澥浦舊浙江通志在縣西北五十五里即古之渤
澥
玉泉延祐四明志在縣東北三十里廣福院前味
甘色白烹茶為勝
象山縣
象山成化四明郡志在縣治北半里形如伏象其
峰圓聳又名圓峰東首大老巖巖下有圓峰故祠
鳳躍山成化四明郡志象山聯峰唐乾符二年有
鳳翔於上
王字山象山縣志在縣東五里頂平夷如王字因
名
鼓吹山延祐四明志縣東八里其峰崒然孤峻天
將雨先有聲如鼓吹鳴
甸平山成化四明郡志在縣東三十里其頂平廣
數十畝
雙泉山嘉靖寧波府志在縣東四十里大海中上
有二穴出泉味極甘冽巖上有巨人跡上馬石相
傳安期生常游於此故又名道人山
瑞龍山嘉靖寧波府志在縣東南十里又名烏龍
山周回盤屈如伏龍故名
爵溪山嘉靖寧波府志在縣東南三十里
小睦山象山縣志在縣東南四十里
大睦山象山縣志在縣東南海中一百里
西殊山象山縣志在縣東南海中六十里
東殊山象山縣志在縣東南海中八十里
韭山象山縣志在縣東南一百里大海中產大韭
遍地雲嵐初霽則蜃氣煥發樓臺殿閣龍鳳之形
變態萬狀最為奇觀
馬鞍山嘉靖寧波府志在縣東南一百二十里其
形類馬鞍故名
秋閈山象山縣志在縣東南海中一百四十里
大薤山嘉靖寧波府志在縣東南二百里山產大
薤自小睦至此俱海中山過此則巨浸茫茫一望
無際
瑞雲山嘉靖寧波府志在縣北十里逶迤起伏狀
如飛雲
東臯山嘉靖寧波府志在縣東北十里内有小穴
泉涌不竭名曰旱井又名甘泉
洪水山嘉靖寧波府志在縣東北二十里
西山珠巖山嘉靖寧波府志俱縣東北三十里
大萊山舊浙江通志在縣東北二十五里山峰秀
出如筆
新羅嶴山舊浙江通志在縣東北二十里舊傳暹
羅人繫舟於此以暹為新俗音之訛
屏風山舊浙江通志在縣東北三十五里過此為
湖頭渡乃鄞奉之地
珠山嘉靖寧波府志在縣東北三十里山頂一石
圓聳如珠因名蟠延廣闊鎮都凡四
玉泉山嘉靖寧波府志去珠山十里山下出泉色
瑩如玉味極甘冽
煉丹山名勝志在縣治西一里梁陶貞白修煉於
此
鄭行山延祐四明志在縣西北十里舊有鄭行居
此嶴
萬松山名勝志在縣西北三十里麓有智門寺(李濂)
(游萬松山詩秋出越王關叢林牛斗間坐看東海月飛上萬松山有客乘驄至逢僧射蜃還石床如)
(可借終夕聽潺湲)
塔嶺山舊浙江通志在縣西北十里
大雷山嘉靖寧波府志在縣西二十里盤踞數十
里
白巖山嘉靖寧波府志在縣西北三十里
下沙山舊浙江通志自白巖東過數步由此至蝦
蟆嘴可入於海
蒙頂山成化四明郡志在縣西北四十五里上有
巖曰花氣巖夏旱少有雲氣必雨
五雷山嘉靖寧波府志在縣西北四十里有峰相
疊而下故名謝仙所生故址
姜嶼山嘉靖寧波府志在縣西北五十里由此越
海登陸則為奉化境
橫山嘉靖寧波府志在縣西北五十里自蒙頂山
與蒼蓋山交峽横於台明之境故名
白石山嘉靖寧波府志在縣西北六十里海港中
為奉象之境
烏嶼山嘉靖寧波府志在縣西北八十里孤懸海
中圓如小珠為鄞奉分境
鷄籠山延祐四明志在縣西南五里下有鶴廟
玉几山延祐四明志在縣南十五里縣治案山
冠蓋山嘉靖寧波府志在縣西南三十里頂列五
峰如冠蓋相望
五師山延祐四明志在縣西南四十里昔有五僧
修道於上
靈巖山嘉靖寧波府志在縣西南四十五里巖石
奇怪極其天巧有瀑布倒流百餘丈
太平山象山縣志在縣西南五十里
玉女山象山縣志在縣西南九十里
石浦山嘉靖寧波府志玉女南去五里中為石浦
所
環翠山從家山嘉靖寧波府志俱縣南十五里
三萼山延祐四明志山有三峰春時雜花交發綺
麗可觀
鷄鳴山嘉靖寧波府志在縣南七十里
&KR1877;瓦山師姑嶴山面現山嘉靖寧波府志面
縣治而案海上一望無際俱縣南八十里
青部山版場山嘉靖寧波府志俱縣南九十里
后門山嘉靖寧波府志在縣南一百里跨山而城
為昌國衞
東門山嘉靖寧波府志在縣南一百二十里海中
兩峰對峙即漢書所載天門也高二百丈周二十
五里明初建衞於此有昌國舊城先未析象山時
以山在南海中接寧海之東境故名東門亦海道
之要衝也(互見奉化)
大門山石壇山嘉靖寧波府志俱縣南一百三
十里
東西濤山嘉靖寧波府志在縣南海中一百二十
里四面風濤未嘗少息因名
大佛頭山名勝志高出海中諸山數百丈周一百
餘里日本入貢以此山為向道内平曠膏腴耕種
甚利事林廣記有東仙源為海中福地即此
台明嶼山嘉靖寧波府志兩山對峙於中流為台
明二郡分境俱縣南一百五十里
秋蘆門山楊大嶼山嘉靖寧波府志踰此則為
東甌境俱縣南二百里
石門嶺嘉靖寧波府志在縣西北六十里寧象分
界
西溪嶺寧波府志在縣西南五十里象寧分境
黃部嶺嘉靖寧波府志在縣西南九十里
黃枝嶺嘉靖寧波府志在縣西南八十里界寧海
司頭嶺嘉靖寧波府志在縣西南一百二十里
蓮花巖嘉靖寧波府志在縣西十里色赤如千葉
蓮花
鬼洞巖嘉靖寧波府志在縣西五十里巖洞空闊
容十數人上有天窗下有石几
佛頭巖延祐四明志在縣南二十五里巖高千餘
丈上如佛首中斷如蜂腰岌然欲摇又名摇環巖
定風巖象山縣志在縣東十里許一名旋倒山上
八面風起至此獨息因名
鋸門洞四明龍薈在縣東南三十里在鋸門山巖
半壁中闊三丈許其圓如規洞内有二潭中一石
筍如柱下有横石如閾洞口石壁兩分如左右手
内案小睦山如圓珠外案大睦山如筆架潮至洞
下聲震如雷宋寶慶志云世傳五龍聚會於此每
歲上已邑人候潮退入洞觀之有巖花石乳繽紛
懸墜下有五色石子瑩潤光潔類寶石可愛歲旱
或投以朱書鐵簡風雨立至
北港嘉靖寧波府志東達於洋西距鮚埼由陳山
渡一潮至方門再潮至烏埼三潮至府城下
玉帶溪象山縣志源出鳳躍山流至永安橋自西
而東經儒學前入長樂橋以其環遶縣市中故名
玉帶溪
海嘉靖寧波府志東曰錢塘南曰大睦西南曰東
門皆蕃舶閩船之所經自錢塘而北則定海自東
門而南則台温
定海縣
定海山在縣東元名舟山有山崒如枕海之湄以
舟之所聚故名舊昌國縣山也明初縣廢隸昌國
衞
國朝康熙二十五年海氛蕩平開復舟山
聖祖仁皇帝御書定海山三字勒石建亭永鎮東溟二十
七年建縣治即
賜名定海縣而改舊定海為鎮海縣
大椎山大德昌國州志即州治照山儼若屏障在
前四望其形如一
觀山定海縣志在城東南半里宋建道隆觀於其
下故名
黃楊山大德昌國州志在州東北通陸之處極巉
巖險峻一峰傑出人目曰黃楊尖
翁山延祐四明志一名翁洲州東三十里徐偃王
所居也今城址猶存抱樸子論古仙者之藥以登
名山為上而以海中大島嶼若會稽之東翁洲之
類者次之乾道間畊者得銅鼎一無足而有耳亦
不穿中可容斗餘而底之埃墨猶在遂歸進士陳
節謂煉丹之遺器(定海縣志葛仙翁煉丹於此故名)
東霍山吳萊甬東山水古跡記山多大樹徐市蓋
駐舟於此大德昌國州志在海東北環以大洋世
傳徐福至此山有石宛如一秤修竹森立風枝掃
拂常無纖塵
甬東山定海縣志在縣東十里史記所謂吾置王
甬東之地蓋東南之主山也(路史史記句踐平吳徙夫差於甬東杜預)
(云甬東乃句章東海中洲地也)
鼓吹山定海縣志在縣東四十里山之隂曰戰洋
曰馬嶴古有徐偃王祠值風雨晦冥隱隱若有鼓
吹聲居人以此名之
鎮鰲山定海縣志在城西北隅宋元州治俱在山
麓今為總鎮府宋淳熙間賜名鎮鰲
蓬萊山吳萊甬東山水古跡記昌國北界有蓬萊
山衆山四圍峙立旋繞小嶼屹如千尺樓臺中有
紫霞洞隱隱有神仙題墨漫不能辨
補陀洛伽山普陀山志在昌國東海中今屬定海
縣去郡城約三百里補陀洛伽蓋梵名也華言小
白花華嚴經言善財第二十八參觀音菩薩說法
處又曰海岸孤絶處一名梅岑以梅子眞曾煉藥
於此也
石門山大德昌國州志在州東通陸迥絶處名極
樂嶼下瞰大海渺無涯涘旁有兩山對峙如門出
入
雙髻山定海縣志在縣北十里有二峰如髻矗立
天表諸山環繞為縣治之主山
蘆花山鳳尖山定海縣志俱縣東五十里
沈家門山定海縣志在縣東九十里外通蓮花洋
最為要地
馬跡山大德昌國州志在海東北安期生洞在焉
斗門山定海縣志在縣北三十五里有龍潭
曉峰山定海縣志在縣西南六里可望日出
大小洛伽山定海縣志在縣東一百二十里海中
與普陀接近
龜山定海縣志在縣南約三里海中為定邑案山
金塘山定海縣志在縣西約八十里海中周百餘
里泉甘土肥洵稱沃壤
岱山定海縣志在縣西約百二十里海中周逥四
百餘里土厚田瘠以漁鹽為業
大榭山定海縣志在縣西南約八十里海中寬廣
百里土肥民稠
蘭山定海縣志在縣東北約五十里海中
石弄山延祐四明志在縣東南山石玲瓏故名
馬秦山定海縣志縣東南約四十里海中(大德昌國州志)
(昔有碧雲菴馬耆禅師修道於此與黃給事龜年等聯句刻諸石)
桃花山延祐四明志在東南世傳安期生煉丹之
所常以醉墨洒石成桃花紋因名
烈表山舊浙江通志在金塘山西北隔一小港相
表裏亦名烈港
鐵杵山舊浙江通志西南童山首尾大而腰細橫
卧海中如杵然
岝峉山吳萊甬東山水古跡記東從舟山過赤嶼
轉入外洋望岝峉山山出白艾地多蛇(大德昌國州志在海)
(東山之巔)
黃公山嘉靖寧波府志在昌國東海中昔黃公能
以幻術制虎斃於此山故名(西京雜記東海黃公少時為術能制蛇御)
(虎佩赤金刀以絳繒束髮立興雲霧坐成山河及衰老飲酒過度不復能行其術秦末有白虎見於)
(東海黃公乃以赤刀往厭之遂為虎所殺)
塔嶺山大德昌國州志在黃公山南有石如婦人
狀春月多杜鵑花
順母山嘉靖寧波府志在縣東海中有石如牛形
人謂石牛
竹嶼山大德昌國州志與舟山對境兩山夾峙上
有叢竹附潮而上者由此謂之竹嶼門
雲嶼山大德昌國州志與竹嶼對峙山勢稍崇雲
氣常滃欎附潮而下者由此謂之雲嶼門
盤嶼山嘉靖寧波府志與竹嶼山隔海對峙山勢
盤旋故名
寺鐘山大德昌國州志在秀山去州隔一潮山之
頂有古佛殿基階砌儼然傍有井甃以磚凡遇隂
晦隱隱聞鐘聲因以為名
佛嶼山大德昌國州志在秀山上有一峰表表持
立望之儼如丈六金身相旁睨如背負一小佛狀
甚怪
西蘭山大若山檉岸山浡塗山(舊名浮塗)□石
山嘉靖寧波府志俱昌國南海中
小竿山大竿山崑斗山麻□山蛟山登
部山黃砂山徐公山雙嶼山石珠山
嘉靖寧波府志俱昌國東南海中
東勾曲山石馬山石牛山□山嘉靖寧波
府志俱昌國東海中
浪港山深水山莆□山蛇山竹山洋山
東蘭山西枯山東曉山東枯山桑子
山(舊名桑石)石蜀山東朐山川石山北壁山
大衢山小衢山三星山冷嶼山西須
山須皓山落華山青䦒山丁興山陽
山陳錢山嘉靖寧波府志俱昌國東北海中
大磧山東乳山東岱山西胊山大洋山
弔嶼山嘉靖寧波府志俱昌國北海中
回峰山西良山長塗山三姑山灘山長
白山西岱山正策山吳農山如岸山
横子山册子山西桑山五嶼山宜山
龜鱉山嘉靖寧波府志俱昌國西北海中
嘉門山曉峰山小茆山大茆山三山砂
羅山嘉靖寧波府志俱昌國西海中
藿山黃石山鷄鳴山東豸山大板洋山
西豸山黃馬乳山虎頭山白踏山大桑
山青屯山黃隆山楊岸山畫栲門山
小磧山黃羅門山大小板山綠獅山大
小鐲山廟址山嘉靖寧波府志皆在海中莫
詳所在
(謹按黃公以下諸山遠在海洋環遶縣境故因嘉靖志存之)
書字巖嘉靖浙江通志一名桂竹嶼俗傳羅隱留
題於上字蹟隱隱可見
箭巖大德昌國州志在馬秦後沙上有箭孔故名
響巖大德昌國州志在馬秦去州隔一潮巖石玲
瓏遇隂晦則空洞有聲
葛仙峰定海縣志在金塘山視諸峰為最高世傳
葛仙翁憩此山有煉丹井久旱不涸
十二峰舊浙江通志在東胊山峰列十二森秀可
觀
蓮花峰大德昌國州志與馬秦山碧雲菴對峙三
石層出如蓮花上有佛脚跡拄杖印馬跡痕山之
四隅各有小浮圖地產草一種名長生不死云
玉峰大德昌國州志在岱山鷂子尖嶺下岡巒秀
拔林樾蒼潤時有白霧蒙其巔人以為福地
盤陀石天中記明州昌國東海中有盤陀石平廣
可立百餘人下瞰大海正扶桑日出之地燭龍將
駕天光煥發頃焉一輪涌出其大有不可名者
觀音洞吳萊甬東山水古跡記自梅岑山東行西
折為觀音洞洞瞰海外巉中裂大石壁紫黑旁罅
而兩岐亂石如斷圭積伏蟠結晝夜作魚龍嘯吼
聲
善財洞吳萊甬東山水古跡記梅岑西為善財洞
峭石齧足泉流滲滴懸纓不斷
龍女洞普陀山志在潮音洞外有石壁立中窅不
可測
白泉湖定海縣志縣東北周環三十里瀦水溉田
源泉沸涌舊志名富都湖至正四明續志又名萬
金湖
查浦嘉靖寧波府志在昌國夏侯曾先地記云吳
伐越次查浦即此
黃馬溪至正四明續志在州西北五十里南墠水
從柰嶺發源流注於海
芙蓉洲貝瓊遠清堂記距昌國縣東三百武有洲
曰芙蓉其水縈紆南流以入於海洲之上皆蓮芙
蓉其異名也
海印池定海縣志在普陀產白蓮
九節龍潭四明龍薈在翁洲東五里田塍間昔人
汲水得鰻刀臠九段烹諸釜俄頃不見翌日復汲
於潭其鰻洋洋九節游潭中人皆異之旱往禱焉
岱山龍潭四明龍薈在縣東北山上有潭三闊不
滿丈深不盈尺禱雨投以尺書則有物若蠏若鰻
者出誠或不至書浮水面不沉
大海定海縣志東接三韓日本南通閩粤西北直
抵遼東潮汐往來日有定候
蓮花洋定海縣志在縣東往洛伽必徑此普陀山
志倭人入貢見大士靈異欲載歸海生鐵蓮花舟
不能行懼而還之得名以此
浙江通志卷十四
