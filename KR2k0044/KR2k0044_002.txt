浙江通志卷二
星野
天官有書天文有志史氏所占遞相傳述其說本
於周禮昉於虞書吳越土屬星紀序十二次之首
保章所辨與羲和所掌可考而知聖人敬授人時
别宵旦之中星以定四仲是以政事修而泰階平
景星見善言天者必有驗於人也志星野
浙江省
周禮春官保章氏以星土辨九州之地所封封域皆
有分星以觀祅祥(注星土星所主土地封猶界也大界則曰九州州中諸國中之)
(封域於星亦有分焉其十二次之分星紀吳越也元枵齊也娵訾衞也䧏婁魯也大梁趙也實沈晉)
(也鶉首秦也鶉火周也鶉尾楚也壽星鄭也大火宋也析木燕也疏吳越在南齊魯在東今歲星或)
(北或西不依國地所在者此古之受封之日歲星所在之辰國屬焉故也吳越二國同次者亦謂同)
(年受封故同次也)
左傳昭公三十二年夏吳伐越始用師於越也史墨
曰不及四十年越其有吳乎越得歲而吳伐之(注此)
(年歲在星紀吳越之分也歲星所在其國有福疏天文分野斗主吳牽牛主越此年歲星在牽牛)
廣雅斗牽牛嬃女吳
春秋元命苞牽牛流為揚州分為越國
春秋文耀鉤布度定紀分州繫象蒙山以東至南江
會稽震澤徐揚之州屬權星
越絶書越故治今大越山陰南斗也吳故治西江都
牛須女也
吳越春秋吳與越同音共律上合星宿下共一理
史記天官書南斗其北建星牽牛其北河鼓婺女其
北織女(注索隱曰須女謂之務女或作婺正義曰須女四星亦楘女南斗牽牛須女皆為星)
(紀於辰在丑越之分野而斗牛為吳之分野)
漢書天文志斗江湖牽牛婺女揚州丙丁江淮海岱
戌吳越吳楚之疆候熒惑占鳥衡
漢書天文志孝景二年十二月水火合於斗斗吳也
又為粤元鼎中熒惑守南斗南斗越分也
漢書地理志吳地斗分野也今之會稽九江丹陽豫
章廬江廣陵六安臨淮郡盡吳分也粤地牽牛婺
女之分野也今之蒼梧鬱林合浦交阯九真南海
日南皆粤分也
(謹按浙江地西漢屬會稽郡者十之八屬丹陽郡者十之二未分置吳郡故班固云然其以兩郡屬)
(斗分與今測合故節錄之)
漢書律歷志斗綱之端連貫營室織女之紀指牽牛
之初以紀日月故謂之星紀
淮南子天文訓天有九野(注斗吳之分野牽牛一名星紀越分野)
後漢書天文志注星經曰熒惑主揚州璇璣者謂北
極星也玉衡者謂斗九星也玉衡第六星主揚州
常以五巳日候之辛巳為丹陽丁巳為吳郡會稽
(謹按洪武蘇州府志謂此日占斗星之色)
後漢書郡國志注帝王世紀曰黃帝受命乃推分星
次以定律度自斗十度至婺女七度一名須女曰
星紀之次於辰在丑謂之赤奮若於律為黃鐘斗
建在子今吳越分野
後漢書律歷志注月令章句曰周天三百六十五度
四分度之一分為十二次日月之所躔也地有十
二分王侯之所國也自斗六度至須女二度謂之
星紀之次越之分野
三國吳志注會稽典錄虞翻曰會稽上應牽牛之宿
下當少陽之位
左思吳都賦上當星紀拓土畫疆包括於越婺女寄
其曜
晉書天文志自南斗十二度至須女七度為星紀於
辰在丑吳越分野屬揚州(費直起斗十度蔡邕起斗六度)
晉書天文志斗牽牛須女吳越揚州丹陽入斗十六
度會稽入牛一度
晉書天文志歲星曰東方春木主齊吳熒惑曰南方
夏火主楚吳越以南
晉書苻堅載記堅引羣臣會議曰吾將薄伐南裔於
諸卿意何如太子左衞率石越對曰今歲鎮星守
斗牛福德在吳懸象無差不可犯也堅獨留苻融
議融曰歲鎮在斗牛吳越之福不可以伐
吳地記禹貢揚州之域當磨蝎斗牛之位列婺女星之分野
唐書天文志貞觀中淳風譔法象志因漢書十二次度
數始以唐之州縣配焉南斗在雲漢下流當淮海間為
吳分牽牛去南河寖遠自豫章迄會稽南逾嶺徼為越分
通占大象歷星經南斗六星主天子壽命亦云宰相爵
禄之位盛明王道和平將相同心帝命壽天下安
通占大象歷星經越一星在婺女之南
乙巳占聖人觀象分配國野或取水土所生或視風
氣所宜因係之以成形象之應故越人伺察以斗
牛辨祥
通典揚州在於天文斗則吳之分野(漢之會稽九江丹陽鄣郡廬江)
(廣陵六安臨淮皆其分也今丹陽吳郡吳興餘杭新定新安會稽餘姚臨海縉雲永嘉東陽等郡地)
(也按吳國之分雖強盛之時殊不全得揚州之地今配星次且約漢書其歷代所屬則各具於諸郡)
天文精義賦斗牛星紀吳越隸揚
宋史天文志三台六星兩兩而居起文昌列抵太微
一曰天柱三公之位也主開德宣符西近文昌二
星曰上台為司命主壽上台上星主兖豫下星主
荆揚
宋史天文志極度極星之在紫垣為七曜三垣二十
八宿衆星所拱是謂北極為天之正中而自唐以
來歷家以儀象考測則中國南北極之正實去極
星之北一度有半此蓋中原地勢之度數也中興
更造渾儀而太史令丁師仁乃言臨安府地勢向
南於北極高下當量行移易局官吕璨言渾天無
量行更易之制若用於臨安與天參合移之他往
必有差忒遂罷議後十餘年邵鍔鑄儀則果用臨
安北極高下為之以清臺儀較之實去極星四度
有竒也
宋史天文志北方南斗六星天之賞禄府主天子夀
算為宰相爵禄之位南二星魁天梁也中央二星
天相也北二星天府廷也南星者魁星也北星杓
也石申曰魁第一主吳二會稽
文獻通考宋兩朝天文志天市垣二十二星東西列
各十一星其東垣南第六星曰吳越
乾道臨安志國史地理志兩浙路當天文南斗須女
之分
天文祕訣南斗牽牛星紀之次初斗十一度外末女
七度内於分為吳越於辰在丑於野在揚兩浙之
蘇秀湖杭常潤明越睦處温台衢婺皆吳越之分
也天市垣吳越去極七十八度入九度皆入牛宿
十二諸國越距西星去極二十三度入斗四度
王十朋會稽風俗賦越於九域分曰揚州仰瞻天文
度當斗牛在辰為丑自夏而侯
孫因越問射祥光於斗分兮占星紀於天倪牽牛炳
其初躔兮届須女之七度少陽當其正位兮為萬
物之潔齊
葛灃錢塘賦顧兹都督之大府上當星紀之躔次驗
夏書之所别為揚州之内地
羣書考索九州十二域或繫之北斗或繫之二十八
宿或繫之五星揚徐主於權此繫之北斗者也星
紀吳越也此國之繫於二十八宿也星紀之次其
州曰揚此州之繫於二十八宿也歲星之主齊吳
熒惑之主楚越此繫之五星者也然吳越南而星
紀在丑南北相反而相屬何也先儒以為古者受
封之日歲星所在之辰其國屬焉觀春秋傳凡言
占相之術以歲之所在為福則古之言星紀者未
嘗不視歲之所在也班固曰丙丁江淮海岱戍主
吳越此以方位辨州土也蓋自甘德石申以十二
次更配十二分野而分野之次已明自班固取三
統歷十二次以配十二野而分野之次益明及費
直之說周易蔡邕之月令章句所言頗有先後故
陳卓更言郡國所入之宿度而分野之度數為尤
明
清類天文分野之書晉天文志十二次分野始角亢
者以東方蒼龍為首也唐十二次始女虛危者以
十二支子為首也其以斗牛為星分之首者日月
五星起於斗宿古之言天者由斗牛以紀星則星
紀為十二次之首而斗牛又二十八舍之首也
清類天文分野之書浙江等處承宣布政使司府縣
並屬斗牛分
觀象玩占歲星經南斗吳越有福其歲大豐守之六
十日臣有增爵禄者木星經南斗吳國大稔歲星
守牛天下和平石氏曰守三十日九十日四夷來
朝火星入牽牛而出其南守二十日有大赦黃白
雲氣入牛牛蕃息木星經女石氏曰越人以金銀
貢織女三星在天市垣東一曰東橋一曰天女天
帝之女也主經緯布帛絲枲之事主收藏珍寶以
制衣裳成文繡天之水府也星足常向扶筐牽牛
亦常向織女之足三星俱明天下和平
於越新編按吳越在東南而斗牛乃在揚州分次餘
照所及星光燭天區區尺土誰為界限若以南北
江源論則星之與野原不甚遠
星圖發凡北極出地各處不同如順天出地四十度
常見亦四十度浙省出地三十度常見亦三十度
南極入地理同
杭州府
五代史吳越世家豫章人有善術者望斗牛間有王
氣牛斗錢塘分也占之在臨安
清類天文分野之書杭州府禹貢揚州之域牛女分
野
明一綂志杭州斗分野
萬歷杭州府志羣書所指吳越度數不無稍異蓋乾
象推遷前後有差殊耳然大要則起於斗也故一
綂志斷從斗分野今從之
内緯祕言斗十三度杭州府錢塘仁和二縣入八分
之八海寧富陽餘杭臨安於潛新城昌化麗八分
之九
舊浙江通志古測杭州斗分野今測杭州斗一度
杭州府志杭州斗十度值漸臺下或曰斗一度(顧豹文曰)
(星野之說或有獻疑者曰吳越地近江海在南分野星紀在北是驅南轅於北荒也答曰測地者午)
(南子北測日晷者午北子南今吳越在南而測之者在丑之辰是與測日晷者同一法也何疑焉一)
(行曰精氣所屬或以封國或以歲祀世多採用其言其實非也或又曰歷代以丑為星紀斗牽牛女)
(度數多不同且星與世推移此又可疑者也答曰自春秋時論吳斗分也越牽牛分也歷二千餘年)
(天漸差而西星辰漸差而東明初杭郡當斗十度值漸臺蘇州當箕四度值扶筐若守春秋之法則)
(與天違矣及後一綂志改三度迄今又百餘年移入斗一度夫度一與度三雖有異而所去不遠同)
(在斗度則一是可深信者也)
藏書集要武林杭州府斗八度丑宫
錢塘縣志杭為斗一度前志俱然惟劉基謂為牛分
唐順之謂是牛一度蓋在斗牛之間女稍遠矣
(謹按星紀分野吳越同占其各郡所入度數則皆言人人殊况屬邑乎故於總部外第就十一郡分)
(列諸家之說而不及各縣但縣志内或有與諸家之說相發明者間附一二以備參考)
嘉興府
至元嘉禾志嘉興乃斗之分野而崇德處吳越之間
則獨在斗牛躔度之交宋建炎初秋占者望斗牛
間有紫氣既而移蹕維揚謂其已驗暨冬十月戊
寅孝宗虹渚之祥實在嘉興非其明驗歟
清類天文分野之書嘉興府禹貢揚州之域斗分吳
地
明一統志嘉興斗分野
内緯祕言斗十五度嘉興府嘉興秀水嘉善三縣入
七分之六海鹽平湖石門桐鄉四縣入八分之四
舊浙江通志嘉興劉基分為斗十一度古測嘉興斗
分野今測嘉興斗二度
舊嘉興府志羣書及舊志所載皆謂嘉興屬揚州以
斗牛女三舍為其分而明一統志謂嘉興府天文
斗分又清類分野謂斗二度入吳嘉興府分屬斗
十一度即今康熙十九年十一月彗星見斗欽天
監奏屬吳越則郡分可專言斗不必及牛女也
嘉興府志嘉興府揚州之域於經星為斗牛於緯星
為女火為天弁於次為星紀於度為斗六至須女
三於十二辰為丑於五星為熒惑於占為朱鳥
藏書集要檇李嘉興府斗九度丑宫
湖州府
清類天文分野之書湖州府禹貢揚州之域斗牛之
分古防風氏之國也
明一統志湖州斗牛分野
内緯祕言斗二十一度湖州府烏程歸安二縣入六
分之三牛四度湖州府德清長興武康入四分之
三安吉州孝豐入四分之五
舊浙江通志湖州亦斗分古測湖州斗牛分野今測
湖州斗二度
藏書集要吳興湖州府斗十度丑宫
烏程縣志烏程南屬會稽北屬丹陽會稽屬越丹陽
屬吳介在吳越會稽入牛一度丹陽屬斗十六度
是烏程分野在牛斗之間
德清縣志吳越之國其地相近其星野亦不相遠今
廣輿記載杭州嘉興為斗分野紹興為牛女分野
湖州為斗牛分野可見德清在牛分者什之三在
斗女者什之一
寧波府
清類天文分野之書寧波府禹貢揚州之域牛女之
分越地
明一統志寧波牛女分野
成化四明郡志前後論吳越星次度數互有不同惟
吳虞翻有言會稽上應牽牛之宿下當少陽之位
為得之今本府實會稽之東部其牽牛之宿歟
嘉靖寧波府志春秋州鳩禆竈之徒所論諸國分星
詳矣然不及吳越寧波故禹貢揚州之域於春秋
為吳越地於分野則始見於周禮鄭康成注曰星
紀吳越也范史志星紀起斗十一度至婺女七度
於辰為丑於分野為吳越然則郡之所占蓋斗牛
女之次矣晉書星紀起斗十二度(比范志減一度)費直星
紀起斗十度(比范志多一度)終婺女五度(比范志減二度)蔡邕星
紀起斗六度(比范志多五度)終婺女二度(比范志減五度)一行星
紀起斗九度(比范志多二度)終婺女四度(比范志減三度諸說星紀丑分)
(皆不同蓋當時布算之術各有所據故其說各因之)然語斗牛女為吳越之
分一也班志吳斗分野越牽牛婺女分野此又分
星紀為二而吳與越又自有分矣有辨星紀之非
吳越者曰吳越南星紀北然以歷家仰儀之理推
之(仰儀反以觀天取光之所燭為驗)則星紀在北而光燭於南其
以吳越當之者從星紀之所燭也春秋元命苞
牛流為揚州分為越國虞翻曰會稽上應牽牛之
宿下當少陽之位(此又不及斗婺女)蓋舉其中牽牛則前
後二星皆舉之矣故言吾郡之分星其為星紀也
信矣(鄞縣志分野之說昉於周禮邦次之繫注於鄭司農歲星之屬取於賈氏京房以卦位積)
(算費直以周易起度蔡邕月令陳卓分躔皆各為分野之疏以合占驗之旨諸論紛紜張時徹嘉靖)
(郡志亦敘之博矣但浩而無涯弛而寡鍵今舉其未詳明者列之吳越域本揚州分宿為牽牛婺女)
(次於星紀爾雅曰星紀斗牽牛也郭璞云斗牽牛者日月五星之所終始故謂之星紀魏史以南斗)
(牛女丑屬之而分會稽入牛一度之内蓋太乙三宫起斗八宫起女屬北方之第七舍斗辰六星二)
(十四度牛丑六星七度女子四星十度在天共四十一度在地五十三度總屬揚州之分而入會稽)
(則牛一度元史云斗四度三十六分六十六杪外入吳越此斗牛女星紀為總屬之說也天文志南)
(斗牽牛星紀之次初斗十一度外末女七度内於分為吳越於辰在丑於野在揚州自廬江九江負)
(淮水之南盡臨淮廣陵至東海又逾南河西濱彭蠡南至越州南斗在雲漢之下流當淮海之間為)
(吳分牽牛去南河寖遠故其分野自古豫章東達會稽南逾嶺徼為越分列星度數云斗第二星至)
(會稽又女七度主越春秋元命苞牽牛分為越國淮南子支干分野以丙子屬越張氏河圖分野其)
(第九宫亦以丙屬明越二州此吳越分野之别也班志地理斗分吳牽牛婺女分越而志天文又以)
(斗屬江湖牽牛婺女屬揚州亦自異矣太微指掌天市垣有列國星二十二起宋歷吳越止於河中)
(而吳越國星正對牛女之次又女宿宫内有十二國星東起於越是知星本有土天自成分野非即)
(保章氏所謂辨星土者歟元命苞謂牽牛流為揚州分為越國流者自彼及此之謂分者由本及支)
(之謂星本北而地在南精氣流映揚為本而越為支光芒旁燭唐一行曰懸象在天其本在地星之)
(與地以精光相屬而不繫乎方隅其占測以山河為限而不主於州國是精氣流分之義晰山河分)
(界之限明而星北地南相岐之說與郡縣杳渺難辨之疑可推矣李淳風州域分野祕術揚州域曰)
(癸丑支之所屬吳越得丑八數劫煞在寅災煞在卯天煞在辰地煞在已刑在酉丑刑戍又金鏡祕)
(訣揚州丙戍宫以癸酉總一宫之分野内吳越屬丙辰謂太乙歷州遊郡以二十八宿躔度所臨苦)
(與四神劫煞刑併者其域必凶此太乙占吳越分野之法也天之所覆甚廣地之所應無窮而災祥)
(之見纖微具别者大約以分宿為主屬辰參之而再稽於本國之星之度其入度不同則占應自異)
(晉史墨曰越得歲而吳伐之必受其凶釋者曰分歲在星紀夫星紀吳越一也何以有得不得之)
(考吳之始伐越乃在辛卯夏五月史墨曰不及四十年越其有吳乎按太歲在卯曰單閼名䧏入在)
(婺女虚危故曰得歲然何以獨言越得也蓋越之野屬丙丙則與辛合吳越之野屬丑災煞在卯天)
(文志云歲星所在國不可伐可以伐人吳所伐者乃同得歲星之國故凶杜氏曰歲星所在其國有)
(福吳先用兵故受其殃此越得之之說也乙巳夏五月吳伐越越敗吳於檇李按丑野局地煞在巳)
(檇李為吳之丑地煞巳落吳天盤祕指是年仲夏女十度斗十六度漸次十度與太乙遊宿之度贏)
(二度以其贏者入於天漢是時天市之吳越星界於天漢北河分流之岐吳在越前為稍北越居吳)
(後為稍南正在河漈則越已贏二度丑女七度原主越今行十度合太乙遊行之數此又越之所以)
(獨得於月而勝者也丁未春二月夫差伐越敗越於夫椒按金鏡紫徼丁未越野分宫入庚子元四)
(十四局太乙在八宫陽德為天目外廹主算三十三主大將三宫外宫廹主參將九宫蓋其推法在)
(太乙前一辰為外廹在後一辰為内廹在前敗宫為外宫廹在後一宫為内宫廹也是年越果戊)
(辰冬十一月丁卯越滅吳是歲天煞在辰災煞在卯且歲星十二歲而周天至此已越三週而復以)
(卯日克之史墨所謂不及四十年越其有吳之說驗矣然歲星在寅曰攝提格名監德在斗牽牛歲)
(星在子曰困敦名天宗亦在牽牛史墨不取而獨取單閼之在婺女則知女度之為越分也益確認)
(山河脉絡於兩戒識雲漢星沈於四維參以古郡國此一行之善法上慎禔而下恪承安在天高辰)
(遠之不可縷分纖析耶)
内緯祕言牛三度寧波府鄞縣慈溪入七分之六女
初初度寧波府奉化定海象山三縣入七分之三
舊浙江通志古測寧波牛女分野今測寧波斗四度
藏書集要四明寧波府斗十度丑宫
紹興府
清類天文分野之書紹興府禹貢揚州之域其山鎮
曰會稽牛女之分
萬歷紹興府志星野諸說大率紹興主牽牛為多舊
志云春秋傳吳越同壤漢永嘉中木火金聚牛女
孫氏實有江左陳亡星孛於牽牛班氏别之恐未
然按西漢會稽兼吳越地故孟堅於兩分皆稱會
稽斗牛女連度吳山陰閩嶺南蒼梧亦接壤或分
或合總之浙東皆在牽牛度固不牴牾二孫俱領
會稽太守陳奄有江南山隂無偏王奚必應在吳
分哉史墨曰越得歲吳伐之必受其凶吳越歲各
有主班氏論未必非也(周述學曰紹興府領八縣隸浙江布政司疆域不及)
(古會稽十之一所分天度無幾所干災祥甚微當以吳越通占况斗牛二宿同在星紀一次閫奥之)
(中亦不宜分論惟風雲物氣乃一郡之所發庶可以專視也今清類以辰次配野丑為吳越分屬揚)
(州一行以為在地江河之精氣在天為雲漢地有南北河雲漢亦分兩派南戒自嶺徼達於甌閩為)
(南紀江源自南紀之首循梁州南徼達華陽與地絡相會並行而東流謂之南河揚州吳越當南河)
(之末流斗牛當雲漢之南派故星紀應揚州吳越之分南斗當淮海間牽牛去南河寖遠自豫章抵)
(會稽南逾嶺徼訖蒼梧南海為越分清類辰次躔度赤道起虛六度外為的黃道自斗三度至女一)
(度為星紀之次仍元守敬以弧矢定也考班固自斗十一度至婺女七度費直分斗十度至女六度)
(蔡邕分斗六度至女二度晉天文志自南斗十二度至須女七度一行初南斗九度中南斗二十四)
(度終女四度其分躔次之殊者以古辰次與節氣相係各據當時歷數與歲差之變也據以南斗為)
(吳分則廣陵當屬斗而晉志以屬牛八牽牛為越分則豫章當屬牛而晉志以屬斗十據清類斗三度入)
(丑則斗一度在燕不得屬九江女二度入子則女六度在齊不得以屬六安非惟躔度分次之失而宿度)
(配郡亦訛故惟據一行之配野守敬之分次則分野之論定其經星分野紫微垣外北斗七星據石氏第)
(四星主吴春秋文耀鉤以會稽與北斗七星屬權星據東漢天文志第六星主揚州常以五巳日候之丁)
(巳日為吴郡會稽太微垣外三台六星春秋元命苞以上台下星主荆揚天市垣二十二星宋兩朝天文)
(志東南第六星為吴越南斗六星第二星主會稽建星在吴越分所主經始之謀女宿南十二諸國十六)
(星周天全度入牛宿七度去北極一百二十三度為越星畢宿北五車五星列星度數以東南一星為司)
(空主楚越其緯星分野木星據精義以東方歲星主齊魯東吴之國火星據精義史記天官書吴分於五)
(行屬火亦相同也其十干分野淮南子甲齊乙東夷若以甲乙俱屬華則甲為齊魯乙為吴越天官書以)
(吴越分其日屬丁其十二支分野據精義寅卯屬東方木卯為吴越淮南子以戌為吴分其九宫八卦分)
(野按河圖四宫㢲屬東南屬吴越經星惟主斗牛其餘各星僅備參驗而已緯星以木為主以火為輔天)
(干以嶺徼之内屬乙而外為屬丁支辰以屬卯為得正又為屬戌者取其合也其宫卦則重於加照又曰)
(星野之分雖有定屬世歷千古不能無變有因天運而變者有因地勢而變者有因人事而變者以天運)
(論之宿度分於黃道黃道遷於歲差如宿屬斗末者或變而為牛初則野之隸於斗末者亦當更而為牛)
(初矣此因天運之變而分野當改也以地勢論之吴越相隔一浙風俗音容相尚頓殊是人物限於山川)
(而山川限為分野惟山亘古今而不變然川亦有壅塞或有開導河或有遷徙如汴城或徙於河之北復更於)
(河之南則亦當隨其遷徙壅導而判其分野矣此因地勢之變而分野當改也以人事論之據魏徙大梁)
(則西河合於東井秦拔宜陽則上黨入於輿鬼或昨屬荆豫今隸司兖朝為零桂之士夕為廬九之民此)
(因人事之變而分野當改也若在分野之占亦有異同以人在地上占星有南北之分星在天上現占有)
(隱顯之殊其應災福亦隨以異即南北兩朝之占北國先見變而災重南國遲見變而災輕微矣三才交)
(變如此分野之說豈可泥於一定而無變通之術耶紹興府志王嗣臯曰按舊志載周述學之言篇幅頗)
(長計二千二百餘言其雜引諸書往往多謬由訛以傳訛也如丑為星紀之次其度數始末古人所論不)
(同班固始斗十一度終女七度費直始斗十度終女六度蔡邕始斗六度終女二度迄乎晉志唐書亦復)
(互異豈古人牴牾其說哉特因二十八宿必於每宿内論一距星而諸家所論之星先後不同則宫次之)
(得度亦異周君遂疑為歲差之故則謬矣夫歷法以冬至太陽所躔之度為歷元而歲歲移動故曰歲差)
(即每月昏中旦中之星亦以歲差而移動昭眧也若夫分野原以列宿配之此天地自然之理如尾箕為)
(燕斗牛女為吳越此說與歲差無涉而儒家不曉乃分為瞀亂牽合可乎余怪文獻通考載洪氏隨筆篇為)
(野因歲差而當變因地勢而當變因遷民而當變杜撰之言太史家嗤之余謂天變人變之說固不可以)
(論分野若夫川有通塞河有遷徙分野以地勢變此實偶合於天地之理其餘皆妄論也舊志載述學之言)
(多從洪氏來而又加臆說以人命吉凶附會分野謹刪而辨之又曰古今為分野之說者言其槩則分以)
(十二辰言其詳則分以二十八宿按吳越繫揚州晉書天文志陳卓所定自南斗十一度至須女七度為)
(星紀於辰在丑吳越之分唐宋皆因之元書郭守敬所定自南斗四度九分至須女二度一十二分為星)
(紀於辰在丑吳越之分先後差六度有奇然非互異也凡太陽黃道二十八宿直之每宿有一距星)
(距者以此宿與彼宿相距之界也自漢迄宋皆以斗柄為距星故吳越分野始於南斗十一度至須)
(女七度其自斗十一度以前每占無分多不驗郭守敬精算特絶不以斗柄為距星而以斗魁為距)
(星實從唐僧一行之言悟入唐書載一行分野篇凡分野以雲漢貫注列宿相符為驗乃曰南斗在)
(雲漢下流故當淮海間為吳分而牽牛去南河寖遠故自豫章至會稽郡又南逾嶺徼皆為越分一)
(行闡其理郭守敬精其算明誠意伯劉基有清類分野志繫以唐書一行之論而劉誠意所指紹興)
(府則曰牛女分野夫既言牛矣又何以言女凡占驗越郡之地與海稍遠者以牽牛驗其沿海一帶)
(皆驗於須女然牛女二宿仍以南斗為領故吳越分野占天官家知之難與儒家言也)
内緯祕言牛五度紹興府山隂會稽入八分之五蕭
山諸暨餘姚入八分之七女三度紹興府上虞嵊
縣新昌入四分之六
舊浙江通志古測紹興牛女分野今測紹興斗五度
藏書集要於越紹興府斗十一度丑宫
會稽縣志或問紹興府既占牛又何以占女曰郡境
之南陽宜占牛其隂負海宜占女凡分野有大綱
以十二辰分之元授時歷郭守敬所定自南斗四
度起歷牽牛之度至婺女二度止為揚州配吳越
劉基稱其最精又分野有節目以二十八宿分之
今紹興即古越地自唐宋元明以來俱占牛女其
應如響
蕭山縣志清類分野編次紹興府曰牛女分野則占
牽牛亦占婺女乃兼二宿此確論也儒者不解以
鄭夾漈釋一行雲漢圖悞指南北河為在地之江
河夫天有北河三星名北戒南河三星名南戒所
謂兩戒也此兩戒為天下大勢所關故漢志有曰
北河為邊門南河為越門漢武帝時有星孛於南
北河而擊拔朝鮮置二郡太史所載班班可考也
台州府
孫綽游天台山賦台嶽之所奇挺實神明之所扶持
蔭牛宿以曜峯託靈越以正基
名勝志陶隱居云山有八重四面如一當斗牛之分
上應台星故曰天台
清類天文分野之書台州府禹貢揚州之域南斗須
女之分
明一統志台州牛女分野
内緯祕言牛五度台州府臨海太平入五分之三女
五度台州府黃巖天台仙居入三分之九
舊浙江通志台州臨海屬牽牛四度古測台州牛女
分野今測台州斗六度
藏書集要天台台州府斗十一度丑宫
寧海縣志甘卓范蠡諸人分星次丹陽入斗十六度
會稽入牛一度寧海接壤會稽郡其入牽牛當與
鄞越同
太平縣志歷代星書皆以斗牛女為吳越之分野郡
志亦云台與兩浙皆為南斗須女之分特晉志州
郡躔次以會稽入牛一度陶弘景亦謂天台山當
牛女之分上應台宿故以名山分野當在牛女之
間於次為星紀於南斗為天梁星於北斗為權星
於三台為司命下星於天市垣為吳越星於五星
為熒惑於辰為丑
金華府
元和郡縣志開皇九年隋平陳置婺州蓋取其地於
天文為婺女之分野
清類天文分野之書金華府禹貢揚州之域牛女之
分越地
明一統志金華府牛女分野
萬歷金華府志金華自昔以婺女名州宋濓寶婺觀
記說者謂自南斗十二度至婺女七度為星紀吳
越之分皆屬焉何獨婺之人得以專祠婺女乎是
不然吳越之分固廣而斗牛女之所該亦廣苟以
躔度細推之郡之墟正上直於婺女耳星之降祥
焉可誣也(鄭宗疆婺星所舍辨封域分星災祥之說見於保章氏久矣然而謂婺郡為婺)
(星所舍者其說甚長不可以不辨竊考星經周天五十一萬三千六百八十七里六十八步一尺八)
(寸二分此天之圍數也夫圍數三則徑一實得十六萬二千七百八十八里六十一步四尺七寸二)
(分此天之徑數也至於二十八宿度數每一度計一千四百六里二十四步六寸四分有奇則凡三)
(百六十五度四分度之一正合周天之數明矣若以周天之數限於十六餘萬里之内自昔帝王而)
(下闢地之最廣者無如秦始皇漢武帝唐太宗計其四封之境亦不過二萬餘里此外為里者猶十)
(四有餘萬里今星家論著星宿所入度數止以角亢氐為鄭分一曰韓房心為宋分尾箕為燕分斗)
(為吳分牛女為越分虛危為齊分室壁為衞分奎婁為魯分胃昴為趙分觜參為魏分井鬼為秦分)
(柳星為周分翼軫為楚分若以地域二萬里計之不過得星之一十五度耳而乃以三百六十五度)
(盡入於二萬里之内其理果何謂乎此外十四餘萬里或大海或廣漠四夷及百蠻在其間者星宿)
(或無所隸屬焉此其可疑者一也又况尾箕為東方之宿而乃主北方之燕危虛為北方之宿而乃)
(主東方之齊奎婁在西而東主魯井鬼在南而西主秦畢昴正西而北主乎趙角亢正東而中主乎)
(鄭以至吳越居東南乃屬北方斗牛女之分宋與衛鄰乃屬東方房心之分周在河陽既以為南方)
(柳星張之次而班固復以子為周趙在河北既以為西方昴畢之次而班固復以寅為趙則東西南)
(北互易其位靡有定據是星之與土各自異方矣此其可疑者二也又如北斗之度周乎天中猶可)
(謂主乎九州若天五車九坎皆在牽牛之南偏居一方而亦分主列國何耶此其可疑者三也至論)
(其躔次之疎密地壤之廣狹則又有疑焉宋衞之於燕踰越甚遠而房心尾箕實連而為次魯衞與)
(趙疆理不入而奎婁昴畢實貫而為列自斗牛以至室壁皆北方之宿也而南起二廣東亘江浙過)
(宋魯而北終於齊衞則自吳越而至齊至衞皆連乎是七宿者也夫尾箕乃幽燕之分而斗牛二宿)
(承之閩廣幽燕吳越相望判乎其不相入矣自井鬼以迄翼軫皆南方之宿也而西起秦雍南帶四)
(川又北折入於三河成周而南始入於楚帶乎衡湘則自秦雍而至楚至衡湘皆連乎是七宿者也)
(角亢乃鄭之分與楚為隣翼軫而下角亢聯之秦雍荆衡里道絶遠杳乎其不相比矣星甚相邇其)
(地絶相遠其故何耶此其可疑者四也而又於南則分野太疏於北則分野太密宋鄭二國同在豫)
(州之東為里幾何而乃當夫角亢氐房心之五星魯衞二國密比乎兖徐之間所封尚狹而乃當夫)
(室壁奎婁之四次周遷洛陽其地尤褊而分秦與楚之外亦獨占夫柳星張之三次北之分野可謂)
(太密矣斗牛女止三宿耳而南起二廣東抵福建二浙北至江南兩淮遠據江南之九路井鬼二宿)
(耳而北起於秦南及四川以至於河南溪洞雲南大理諸國奄及西南之二方南之分野可謂太疏)
(矣或疏或密所隸不等其又何耶此其可疑者五也或者求其說而不得則曰其國始封之日推歲)
(星所在而言謂如歲星在斗牛而吳越始封而斗牛屬吳越自以為得其說矣而不知太史公天官)
(書謂木火金水土各以其舍命國則不但指歲星而已也雖然二者之義蒙則於斯皆謂未然何者)
(姑以婺女一星考之星經云兹星明則天下豐女功儲大國充富夫二十八宿隨天運轉靡一息之)
(或停輝光所燭下及萬方何有乎分野之局婺星凡十一度計一萬五千四百七十里豈但臨乎婺)
(郡而已此星一明豐及天下其照臨之遠且大槩可想矣竊謂天道流行其大無外其小無内初何)
(嘗有限界星天星也亦何限哉大抵宇宙間萬象異形而同體三才異位而同神蓋自有交相感應)
(之理此其機括之所係淵乎至哉嘗考左氏所載高辛遷閼伯於商邱主辰故辰為商星遷實沈於)
(大夏主參故參為晉星夫商邱豈必上當辰大夏豈必上當參惟人職主是星而為之祀則是星之)
(休咎亦隨其地而應焉杜預注謂主辰主參為主祀是也能知乎此則蒙所謂前之五疑者又不待)
(辨而自明矣是以朔方共主於昴宿則昴亦應之其餘蠻夷諸國亦必於星宿各有所主特中國不)
(得而盡聞耳然後知分野之說即星之所應言之則可以地驗之則不可此杜元凱主祀之言實為)
(古今確論也蒙近為寶婺觀作重建記謂郡因所主宇而祀之非有局於分野既不悞於歲星所封)
(亦不拘泥於五星所舍命國之論實有合於元凱主祀所注足以釋千古之疑焉明道先生謂天地)
(間只有一箇感與應而已更有甚事伊川先生謂感應之理知道者默而觀之是雖概為事物而言)
(然主祀之義亦可驗於此矣蒙庸取是而為之辨)
内緯祕言牛三度金華府金華蘭谿東陽入六分之
四女四度金華府義烏永康武義浦江湯溪入七
分之二
舊浙江通志古測金華牛女分野今測金華斗四度
藏書集要寳婺金華府斗十二度丑宫
蘭谿縣志蘭古於越國揚州之地分野為斗牛婺女
之間至隋唐以婺名州則婺星專屬吾郡之分星
矣
浦江縣志婺星一十一度一萬五千四百七十里浦
江去金華百里同婺女之次明矣
衢州府
清類天文分野之書衢州府禹貢揚州之域牛女之分
明一統志衢州牛女分野
弘治衢州府志魏陳卓分星度最精乃以會稽入牛
一度若然則衢之分星當在牛而國史志地星又
謂兩浙當南斗須女之分故並載以俟知者
内緯祕言牛二度衢州府西安江山二縣入二分之
六女二度衢州府龍游常山開化入七分之八
舊浙江通志古測衢州牛女分野今測衢州斗四度
藏書集要太末衢州府斗十二度丑宫
西安縣志蔡汝楠天文略曰十二次揚州丑分星紀
之次衢州自牛五度至女一度明清類分野書曰
衢自牛五度至女三度按天文諸家言或以會稽
為吳或以牛女兼主越或言牛不及女或言斗不
及牛或言星不言度獨天文略分野書二說為正
蓋斗牛承箕尾末度自淮而江東漸三吳南盡宣
歙而斗乃分入饒信洪吉諸州之界牛則自睦以
東合婺之須女故為牛女而衢地適當其處故二
書得以鑿鑿言之總之會稽越也本不兼吳斗吳
星也本不入越女越星也本不入吳此其劃然可
辨者惟唐一行以衢屬會稽入牛一度至五度是
已而又不及女且度數又與二說不同常以度數
與道里較之女固婺星也牛女之界被於閩粤遠
而衢與婺相距僅二百里則不應入三度而宜為
一度可無疑矣
開化縣志金華舊為婺州而衢在唐亦常以女名樓
江山舊亦稱須江
嚴州府
清類天文分野之書嚴州府禹貢揚州之南境牛女
分野
明一統志嚴州牛女分野
萬歷嚴州府志嚴州清類分野書自斗三度至女一
度屬吳越分揚州而一統志亦謂天文牛女分野
戴槐志淳安謂去會稽六百餘里范蠡鬼谷諸人
以會稽入牛一度則淳安尚未入牛當如宋史所
云南斗須女之分似為有據(建德縣志舊郡治在淳安之雉山故云)
内緯祕言牛三度嚴州府建德淳安桐廬三縣入三
分之四女初度嚴州府遂安夀昌分水入八分之
四
舊浙江通志古測嚴州牛女分野今測嚴州斗三度
藏書集要嚴陵嚴州府斗十三度丑宫
夀昌縣志夀昌本會稽富陽地當在牛一度(天文志以會稽)
(入牛一度故云)
分水縣志按揚州分野舊史謂總屬斗牛女此就揚
州統言之也若以一邑分言之不惟專屬一星而
且專屬星之一度其間分寸未可混也蓋在天一
度在地計二千九百三十二里七十一步二尺九
寸四分斗有二十五度牛有七度女有十一度概
以三星隸之豈有一邑而統十二萬里者乎今考
天盤合地盤之法以星宿配山川而不及郡邑蓋
郡邑時有改移山川永無變易而杭之崤山當斗
宿在新城分水之界相去僅四十里則當從斗為
是
温州府
宋史天文志東甌五星在翼南天文錄曰東甌東越
也今永嘉郡永寧縣是也按東甌五星晉志在二
十八宿之外乾象新書屬張宿武密書屬翼宿與
步天歌合
清類天文分野之書温州府禹貢揚州之域斗牛須
女之分越地
明一統志温州斗牛女分野
萬歷温州府志温州故禹貢揚州之域春秋時為吳
越地其分野所值當在斗牛之交於辰則丑於次
則星紀於宿則斗牛女
内緯祕言斗五度温州府瑞安平陽泰順三縣入六
分之八(一本在牛五度)斗二十一度温州府永嘉瑞安二
縣入五分之七樂清平陽泰順三縣入六分之八
舊浙江通志古測温州斗牛分野處州斗分野今測
温州斗六度處州斗四度
藏書集要東甌温州府斗十四度丑宫
瑞安縣志按諸家志吳越揚州分野雖起度不同要
不越於斗牛須女間此次舍之正星也至於翼南
東甌五星是為一方專星惟東甌主之而他郡不
與焉
(謹按舊浙江通志星野度數沿訛者多不能符合今測而嚴州但云淳安尚未入牛度温處旁引東)
(甌處士星又與分野圖說自相牴牾故並錄以俟參考)
處州府
名勝志隋開皇九年處士星見於分野因置處州(宋史)
(天文志少微四星在太微西士大夫之位也一名處士或曰博士宫南第一星處士第二星議士第)
(三星博士第四星大夫明大而黃則賢士舉)
清類天文分野之書處州府禹貢揚州之域斗分吳
地古縉雲之壇
宋濓神仙宅碑栝之名山上直少微天文家所謂處
士之星也靈輝下燭凝粹敷和
崇禎處州府志處州古括蒼地於天文屬揚州斗分
為牛女之次上直少微星應處士故以名郡
内緯祕言斗十七度處州府麗水青田縉雲松陽遂
昌入三分之七龍泉慶雲雲和宣平景寧五縣入
四分之二
浙江通志卷二
浙江通志卷三
疆域
王者有分土無分民而辨方正位以為民極此大
司徒職方氏之掌所以正經界也
聖朝統御萬國六合一家原無此疆彼界之限而郡縣
所轄各有定制考舊圖而準今志浙省廣輪之數
可按籍而知已志疆域
浙江全省
御纂圖書集成浙江布政使司所轄地析揚之南跨閩
之北東距海洋西控宣歙廣五百一十里袤一千
七百五十九里周圍五千二百七十五里統府十
一附會城者一曰杭州會城東北之府一曰嘉興
西北之府一曰湖州西之府一曰嚴州西南之府
三曰金華曰衢州曰處州東南之府四曰紹興曰
寧波曰台州曰温州
舊浙江通志東至大海蓮花洋界西至江西廣信府
界六百五十五里南至福建沙埕界一千三百里
北至江南蘇州府界三百三十里東南至大海水
洋為界西南至福建浦城縣界七百三十里東北
至江南金山衞界四百三十里西北至江南寧國
府界四百一十里
杭州府
舊浙江通志東西廣一百九十里南北袤八十二里
御定皇輿表東至赭山海口六十里西至嚴州府桐廬
縣界一百三十五里南至紹興府蕭山縣界二十
八里北至湖州府德清縣界四十五里自府治至
京師四千二百里
杭州府志東南到紹興府蕭山縣西興界二十八里
(自界到縣一十里)西南到金華府浦江縣(金沙嶺)界三百四
十里(自界到縣一百一十里)東北到嘉興府石門縣(十六都横溪)
界一百二里(自界到嘉興府九十里)西北到江南寧國府寧
國縣(干秋關)界二百八十里(自界到寧國府一百一十里)
錢塘縣
舊浙江通志附郭東西廣四十五里南北袤一百四
十里
杭州府志東至清泰望江二門抵城而止西至餘杭
縣長橋界十里南至富陽縣廟山界七十里北至
湖州德清縣導墩舖界七十里東南到紹興府蕭
山縣西興界二十八里西南到富陽縣分金嶺界
六十五里東北到仁和縣羲和坊四里西北到餘
杭縣西溪界四十里
(大清謹按杭州府志依明制列仁和為首縣伏查今恭會典敘錢塘於仁和之前舊浙江通志亦同)
(御定閱輿圖表於杭州府屬首列錢塘自宜欽遵奉為皇)
(銓次以下各門悉准此例)
仁和縣
舊浙江通志附郭東西廣六十一里南北袤八十四里
成化杭州府志東至海寧縣上舍涇界六十里自界
至縣四十七里西至錢塘門抵城而止南至紹興
府蕭山縣漁浦界二十八里自界至縣一十里北
至湖州府德清縣五林村界四十五里自界至縣
三十六里東南到紹興府蕭山縣西興界二十八
里自界到縣一十里西南到甘泉西城脚下接錢
塘縣界東北到嘉興府崇德縣(即今石門縣)横溪界一
百二里自界到縣二十七里西北到湖州府德清
縣導墩舖界七十里自界到縣四十里
(謹按通志各門俱詳志原始例引前代舊志獨疆域歷朝建置不一道里遠近亦殊當以見在版圖)
(御定為正故各府謹遵康熙二十二年所修舊通志及皇輿表外惟引用)
(各府縣新志其間微有異同者則以縣志分注於府志之下以備參考惟杭州府志内仁和一縣疆)
(域誤襲咸淳志之文查成化之府志與今仁和縣志合故仍)
海寧縣
舊浙江通志在府治東一百二十里東西廣一百三
十里南北袤七十里
杭州府志東至嘉興府海鹽縣金牛山界八十三里
西至仁和縣上舍涇界四十七里南至紹興府蕭
山縣浙江中流界四十里北至嘉興府石門縣白
塔界三十里東南到紹興府餘姚縣石棋山界六
十里西南到蕭山縣赭山浙江中流界五十四里
東北到嘉興府海鹽縣横湖界七十八里西北到
湖州府德清縣大麻堰界四十八里
海寧縣志自縣治至
京師四千一十三里
富陽縣
舊浙江通志在府治西九十里東西廣五十五里南
北袤一百一十五里
杭州府志東至錢塘縣湖塘山石碑界二十五里(富陽)
(縣志到縣九十里)西至新城縣分派峴界三十里(富陽縣志到縣)
(五十里)南至紹興府諸暨縣嶺峰界八十五里(富陽縣志)
(到縣一百六十里)北至餘杭縣篠嶺界三十里(富陽縣志到縣五十)
(五里)東南到紹興府蕭山縣古石碑界四十五里西
南到金華府浦江縣金沙嶺界一百四十里東北
到錢塘縣分金嶺界五十里西北到臨安縣芝羅
嶺界四十五里
富陽縣志東北至
京師四千三百里
餘杭縣
舊浙江通志在府治西北七十里東西廣四十三里
南北袤八十四里
杭州府志東至錢塘縣長橋界二十六里(餘杭縣志自界至縣)
(四十五里)西至臨安縣杜塢橋界一十七里(餘杭縣志自界至縣)
(一十八里)南至富陽縣篠嶺界二十五里(餘杭縣志自界至縣三十)
(里)北至湖州府武康縣馬頭山界五十九里(餘杭縣志)
(自界至縣三十里)東南到錢塘縣西溪界三十里(餘杭縣志自界)
(至縣四十里)西南到臨安縣進賢西村界二十五里(餘杭)
(縣志自界至縣二十五里)東北到武康縣盤石界六十五里(餘杭)
(縣志自界至縣三十五里)西北到湖州府安吉州獨松關界七
十五里(餘杭縣志自界至州四十五里)
餘杭縣志東北至
京師陸路三千二百八十里水路四千一百一十二
里
臨安縣
舊浙江通志在府治西北一百里東西廣五十三里
南北袤一百一十里
杭州府志東至餘杭縣杜塢橋界一十八里(自界至縣一十)
(八里)西至於潛縣横塘塍界三十五里(自界至縣三十里)南
至新城縣閟嶺界四十里(自界至縣三十里)北至湖州府
孝豐縣倪嶺界七十里(自界至安吉州四十里)東南到富陽
縣青樹嶺界三十五里(自界至縣四十五里)西南到新城縣
筍嶺界二十五里(自界至縣五十五里)東北到餘杭縣進賢
西村界二十五里(自界至縣二十五里)西北到於潛縣天目
山界五十里
臨安縣志北抵
京師水行四千一百三十里陸行三千三百二十里
於潛縣
舊浙江通志在府治西北一百七十里東西廣六十
里南北袤一百一十五里
杭州府志東至臨安縣横塘塍界三十里(自界至縣三十五里)
西至昌化縣蘆嶺界三十里(自界至縣一十里)南至嚴州
府分水縣磚山埠界六十里(自界至縣一十二里)北至江南
寧國府寧國縣千秋關界五十五里(自界至縣一百五里)東
南到新城縣浮雲嶺界四十里(自界至縣八十里)西南到
昌化縣金鷄嶺界三十里(自界至縣一十五里)東北到湖州
府安吉州水凝嶺界九十里(自界至縣一百五里)西北到昌
化縣羅紋嶺界五十五里(自界至縣三十五里)
於潛縣志北至
京師陸行三千三百八十里水行四千二百一十五里
新城縣
舊浙江通志在府治西南一百二十里東西廣九十
五里南北袤九十里
杭州府志東至富陽縣衆圃石牌界二十里(新城縣志自界)
(至縣二十五里)西至於潛縣寶福山界七十五里(新城縣志自界)
(至縣三十五里)南至嚴州府桐廬縣白峰山界二十里(新城)
(縣志自界至縣二十五里)北至臨安縣金嶺界七十里(新城縣志自界)
(至縣二十里)東南到富陽縣高平嶺界二十一里(新城縣志)
(自界至富陽六十四里)西南到嚴州府分水縣桐嶺界二十
五里(新城縣志自界至縣七十里)東北到臨安縣吳村界二十
五里(新城縣志自界至縣五十里)西北到於潛縣浮雲嶺界七
十七里(新城縣志自界至縣三十一里)
新城縣志東北至
京師四千三百二十里
昌化縣
舊浙江通志在府治西二百一十里東西廣八十五
里南北袤一百四十五里
杭州府志東至於潛縣界頭溪界一十五里(自界至縣三十)
(里)西至江南徽州府歙縣昱嶺關界七十五里(自界)
(至縣一百七十五里)南至嚴州府淳安縣沈嶺界七十五里
(自界至縣一百五里)北至江南寧國府寧國縣黃花關界六
十里(自界至縣一百二十里)東南到嚴州府分水縣洪嶺界
五十里(自界至縣三十里)西南到淳安縣貢嶺界七十里
(自界至縣一百二十里)東北到於潛縣羅紋嶺界三十里(自界)
(至縣五十里)西北到徽州府績溪縣蕨嶺界八十里(自界)
(至縣八十里)
昌化縣志北達
京師陸行三千三百里水行四千二百里
嘉興府
名勝志在浙江省城北一百八十里
舊浙江通志東西廣一百七十里南北袤一百六十里
御定皇輿表東至江南松江府華亭縣界五十里西至
杭州府仁和縣界一百里南至海八十三里北至
江南蘇州府吳江縣界二十七里自府治至
京師四千二十里
嘉興府志東南盡平湖界大海接江南金山衞一百
五里西北盡桐鄉界烏程之烏鎮五十里西南盡
石門界仁和縣之金鵝鄉一百里東北盡嘉善界
蘇州府長洲縣之章練八十里
嘉興縣
舊浙江通志附郭東西廣八十里南北袤六十四里
嘉興府志東界平湖(嘉興縣志東至平湖縣界白馬堰五十四里)東南界
海鹽(嘉興縣志南至海鹽縣界五十三里東南到海鹽縣界五十四里自界首到海鹽縣九里)
東北界嘉善(嘉興縣志北至嘉善縣界三十二里東北到嘉善縣界三十里自界首到)
(嘉善縣五里)西南北並界秀水(嘉興縣志西至城内秀水縣界十步城外西南)
(至秀水縣界三里南至城内秀水縣界十步北至城内秀水縣界十五步西北到城内秀水縣界二)
(十一步自界首到秀水縣一里)
秀水縣
舊浙江通志附郭東西廣三十八里南北袤四十五
里
嘉興府志東界嘉善(秀水縣志東北至嘉善縣界四十五里)東南界嘉
興(秀水縣志東至嘉興縣界三里南至嘉興縣界十五里東南至嘉興縣界五里)東北界
吳江(秀水縣志北至吳江縣界三十里)西北界石門(秀水縣志西北至桐鄉縣)
(烏鎮界四十五里)西南界桐鄉(秀水縣志西至桐鄉縣界三十五里西南至桐鄉縣)
(界三十里)
嘉善縣
舊浙江通志在府治東三十六里東西廣三十九里
南北袤九十八里
嘉興府志東界江南華亭(嘉善縣志東至松江府七十里西至本府北門二十)
(七里)東南界平湖(嘉善縣志東南至平湖縣治三十六里西南至府治三十六里)南
界嘉興(嘉善縣志南至嘉興縣界一十里)北界江南崑山(嘉善縣志東北)
(至青浦縣界三十十六里至長洲縣界四里)西北界江南吳江(嘉善縣志北至吳江)
(縣界三十二里)
嘉善縣志達省城二百里達
京師水行四千一百三十里陸行三千六百二十里
海鹽縣
舊浙江通志在府治東南八十里東西廣六十四里
南北袤八十八里
嘉興府志東南廹海(海鹽縣圖經東半里海東南二里海)西南界海寧
(海鹽縣圖經西六十三里南四十八里西南五十里並至海寧縣)北界嘉興(海鹽縣圖)
(經北七十里嘉興縣)東北界平湖(海鹽縣圖經東北五十里平湖縣西北一百二十里)
(嘉善縣)
海鹽縣圖經至司二百七十五里至
京水程四千一百六十五里陸程三千八十二里
石門縣
舊浙江通志在府治西南九十里(石門縣志東北抵嘉興府水陸各八)
(十里)東西廣五十二里南北袤二十七里
嘉興府志東北界桐鄉(石門縣志東界桐鄉募化鄉二十里北界桐鄉保寧鄉二)
(十里東北至桐鄉清風鄉三十里)西南界德清(石門縣志西界德清縣金鵝鄉二十)
(五里西南至金鵝鄉二十五里)東南界海寧(石門縣志南界海寧昌亭鄉十里東南至)
(海寧元吉鄉十里)西北界歸安(石門縣志西北至歸安太一鄉三十里)
石門縣志西南抵布政司水陸各一百十里北達
京師水四千一百九十里陸三千六百七十里
平湖縣
舊浙江通志在府治東五十四里東西廣三十九里
南北袤六十八里
嘉興府志東南界海(平湖縣志東界海三十六里南界海二十七里)西界嘉
興(平湖縣志西界嘉興縣三里)西南界海鹽(平湖縣志南界海鹽四十里)北
界江南華亭(平湖縣志東北界江南華亭二十九里)西北界嘉善(平湖)
(縣志西北界嘉善十五里)
平湖縣志西南至布政司二百四十九里西北至
京師水路四千一百五十四里陸路三千六百三十
八里
桐鄉縣
舊浙江通志在府治西六十里東西廣三十五里南
北袤六十里
嘉興府志東界嘉興(桐鄉縣志東至嘉興縣嘉會都界一十八里)東南界
海鹽(桐鄉縣志南至海寧縣昌亭鄉界三十里東南至海鹽縣長水鄉界四十五里)東北
界秀水(桐鄉縣志東北至秀水思賢鄉界三十八里)西南界石門(桐鄉縣志)
(西至石門縣玉溪鎮界二十五里西南至石門縣崇德鄉界二十七里)西北界歸安
(桐鄉縣志西北至歸安縣太原鄉界三十七里)北界江南吳江(桐鄉縣志北至吳江)
(縣澄源鄉界三十二里)
桐鄉縣志至省會水陸各一百七十里至
京師水路四千一百三十里陸路三千七百一十二
里
湖州府
名勝志在省城西一百八十里
舊浙江通志東西廣一百五十里南北袤一百三十
八里
御定皇輿表東至江南蘇州府吳江縣界六十里西至
江南廣德州界一百三十里南至杭州府仁和縣
界一百二十里北至蘇州府吳縣界一十八里自
府治至
京師四千三百里
湖州府志東南至嘉興府桐鄉縣界九十里以烏鎮
為界自界到嘉興府又八十里西南至江南寧國
府寧國縣界二百四十里以紫峴山為界自界到
寧國府又一百五十里東北至江南蘇州府吳江
縣界六十里以染店浜為界自界到蘇州府又七
十里西北至江南常州府宜興縣界七十里以懸
腳嶺為界自界到常州府又七十里
烏程縣
舊浙江通志附郭東西廣一百八里南北袤八十一里
湖州府志東至江南吳江縣界七十二里以潯溪為
界西至長興縣界三十五里以水瀆中分為界南
至歸安縣界六十三里以横水中分為界北至太
湖口一十八里東南到歸安縣一里以小市巷為
界(烏程縣志界兩平橋)西南到歸安縣界五十里以吕村為
界東北到吳江縣界六十里以諲澤浦中分為界
西北到長興縣界三十里以卞山村為界
歸安縣
舊浙江通志附郭東西廣九十里南北袤六十五里
湖州府志東至桐鄉縣界八十二里以璉市東為界
西至烏程縣界一里以儀鳳橋西為界南至德清
縣界六十里以横溪中分為界北至烏程縣界二
里以奉勝門為界東南至嘉興府石門縣界一百
二十里以白馬村為界西南至安吉州界一百二
十里以銅山鄉石門村為界東北至烏程縣界四
十里以上陂村為界西北至烏程縣界五里以荻
塘為界
長興縣
舊浙江通志在府治西七十里東西廣一百三十里
南北袤一百二十里(長興縣志東西相距一百五十里南北一百五十里)
湖州府志東至烏程縣界三十五里以白鶴嶺為界
西至江南廣德州界二百里以龍目嶺為界(長興縣志)
(西至廣德州界一百里)南至安吉州界六十里以小溪橋為
界(長興縣志南至安吉州界一百一十里)北至江南宜興縣界六十
里以懸腳嶺為界東南至烏程縣界三十五里以
宋瀆中心為界西南至安吉州界六十里以趙村
為界(長興縣志西南至安吉州界一百五里以白水澗為界)東北至太湖口
二十五里西北至江南常州府宜興縣界七十里
以義鄉山為界
長興縣志東南至省城二百五十里至
京師四千三百七十里
德清縣
舊浙江通志在府治南九十里東西廣六十三里南
北袤六十九里(德清縣志東西相距七十五里)
湖州府志東至石門縣九十里以大麻村為界(德清縣志)
(到石門縣一百八里)西至武康縣界三里以金鵝山為界(德清)
(縣志西至武康縣三里以永安橋為界到縣二十六里)南至仁和縣界三十
里以五林村為界(德清縣志到杭州府九十里)北至歸安縣界
三十里以渚前瀆為界(德清縣志北至歸安縣界三十六里到湖州府一百)
(里)東南至仁和縣界三十里以古駱塘為界(德清縣志)
(東南到海寧縣界九十三里以古駱塘為界)西南至仁和縣界一十五
里以奉口斗門為界東北至歸安縣界五十四里
以郜浦中流為界西北至歸安縣界三十五里以
渚前瀆為界
德清縣志南達浙江布政司九十餘里北達
京師三千八百里
武康縣
舊浙江通志在府治西南一百七十里東西廣七十
九里南北袤四十五里
湖州府志東至德清縣界二十三里以金鵝山為界
(武康縣志東至金鵝山二十七里)西至安吉州界五十五里以銅
峴山為界(武康縣志西至安吉州界高塢嶺七十里)南至餘杭縣界三
十里以馬頭關為界北至歸安縣界一十五里以
桃塢嶺為界(武康縣志北至桃塢嶺三十五里)東南至錢塘縣界
三十六里以界頭村為界(武康縣志東南至錢塘縣三十七里)西南
至餘杭縣界三十五里以盤溪為界(武康縣志西南至餘杭縣)
(闔石埃三十五里)東北至歸安縣界四十里以塘頭舖為
界西北至歸安縣界一百八十里以方山為界(武康)
(縣志西北至方山嶺二十八里)
武康縣志至浙江布政司九十里至
京師陸路三千八百九十一里水程四千四百七里
安吉州
舊浙江通志在府治西北一百二十里東西廣八十
里南北袤七十里
湖州府志東至武康縣界三十五里以銅峴山為界
(安吉州志東至武康縣九十里)西至江南廣德州界四十里以苦
峴山為界(安吉州志西至廣德州九十里)南至孝豐縣界三十里
以沿干市為界(安吉州志南至孝豐縣四十里南二十里抵沿干為孝豐縣界)北
至長興縣界五十里以方山謝公鄉為界(安吉州志北至)
(歸安縣一百二十里北四十五里抵小溪橋為長興縣界)東南至餘杭縣界四
十五里以獨松關為界西南至江南寧國府寧國
縣界一百二十里以下峴山為界(安吉州志西南三十里抵錫干)
(為孝豐縣界)東北至長興縣界四十三里以梅溪鄉大
嶺為界(安吉州志東北四十三里抵前趙村為歸安縣界)西北至江南廣
德州界四十一里以五嶺為界(安吉州志西北四十里抵龍潭嶺為)
(長興縣界)
安吉州志東南至省城三百里北至
京城四千二百里
孝豐縣
舊浙江通志在府治西南九十里東西廣一百三十
里南北袤六十里
湖州府志東至武康縣界三十里以菱湖嶺為界(孝豐)
(縣志東至武康縣一百二十里)西至江南廣德州界四十里以苦
峴山為界(孝豐縣志西至江南寧國府一百二十里以孔夫關為界)南至臨安
縣界五十里以烏山關為界(孝豐縣志南至臨安縣六十里)北至
安吉州界二十五里以沿干溪為界(孝豐縣志北至安吉州四)
(十里)東南至餘杭縣界三十里以幽嶺為界(孝豐縣志東南)
(至餘杭縣一百一十里)西南至於潛縣界三十里以郎採關
為界(孝豐縣志西南至於潛縣七十里)東北至安吉州界二十里
以穆王城為界(孝豐縣志東北至安吉州界二十五里)西北至江南
廣德州界三十里以金鵝嶺為界(孝豐縣志西北至廣德州界七)
(十里)
孝豐縣志至省二百五十里至
京師四千三百九十里
寧波府
名勝志在省城南五百里(寧波府志西北至省城四百八十里)
舊浙江通志東西廣二百二十四里南北袤二百八
里
御定皇輿表東至海岸一百四里西至紹興府餘姚縣
界一百二十里南至台州府寧海縣界一百四十
六里北至海岸六十二里自府治至
京師四千六百四十里
寧波府志東南極海岸一百一十二里東北極海岸
七十二里南極柵墟嶺之海一百四十六里西南
極杉木嶺一百二十六里皆際於台州西極桐下
浦一百二十里西北極鳴鶴鄉之雙河一百有五
里皆際於紹興
鄞縣
舊浙江通志附郭東西廣六十五里南北袤六十六
里
寧波府志東至陽堂鄉隴東河舖三十五里界鎮海
南至鄞塘鄉傅河壩五十里(鄞縣志五十五里)界奉化西
至桃源鄉潘嶴嶺三十里界慈谿北至老界鄉磚
橋舖十五里界鎮海東南至豐樂鄉之金峩山九
十里界奉化西南至通遠鄉梅山嶺一百七十里
界紹之餘姚東北至老界鄉張家堰四十一里界
鎮海西北至清道鄉西渡三十五里界慈谿
慈谿縣
舊浙江通志在府治西北六十里東西廣一百里南
北袤九十里
寧波府志東至梅林涇鸕鶿浦六十里界鎮海南至
鍾乳山潘嶴嶺三十里界鄞西至桐下湖從浦至
大江八十里界餘姚北至海中桑嶼黃牛山六十
里界海鹽東南至西渡江心十五里界鄞西南至
楊溪村石門山一百里界餘姚東北至鴈門嶺六
十里界鎮海西北至上林鄉八十里界餘姚
慈谿縣志西北至省城四百三十里至
京師四千六百一十里
奉化縣
舊浙江通志在府治西南八十里東西廣一百七十
里南北袤一百五里
寧波府志東至鄞之藤嶺道陳嶺七十里西至新昌
縣六詔嶺嵊縣剡嶺界俱一百里南至寧海柵墟
嶺六十里北至鄞北渡四十五里東南陸路由十
廟碶渡海并折水路凡二百五十里界象山西南
由杉木嶺至龍宫馬嶴八十里界寧海東北至金
峩山嶺六十里界鄞西北至箬坑嶺一百二十里
界嵊(奉化縣志西北到嵊縣一百七十里上虞縣二百里餘姚縣二百二十里)
奉化縣志至浙江布政司陸路五百六十里水路六
百里至
京師陸路四千六百三十里水路四千五百五十八
里
鎮海縣
舊浙江通志在府治東北六十五里東西廣二百九
十里南北袤二百五十七里(寧波府志在郡治東北六十里東西相距)
(二百五十里南北相距二百三十里)
寧波府志東北切近海岸由關口二里至港口又五
里至虎蹲山又十里至蛟門山又十里至搗杵山
又三十里至金塘山西首山腳又十里至太平山
又十里至後海又五十里至東霍山又五十里至
西霍山又二十里至七姊妺山計洋面延袤四十
里東北界定鎮洋汛西北界乍浦洋汛南至靈巖鄉阿育
王山三十里界鄞西至清泉鄉浦橋北五十里界鄞東南
至海晏鄉旗頭山青龍港海洋一百十里界象山西
南至崇丘鄉張家堰三十五里界鄞西北至靈緒
鄉東埠墟松浦閘一百二十里界慈谿
鎮海縣志西北至省城五百三十里至
京師四千七百二十里
象山縣
舊浙江通志在府治東南二百七十里東西廣二百
里南北袤二百五里(象山縣志東西廣一百四十里南北袤一百九十里)
寧波府志東至海岸四十里南至海岸一百二十里
西至寧海一百八十里北至奉化一百九十里東
到鄞港東殊山八十里南到寧海界秋蘆門海港
一百九十里西到寧海界蓋蒼山脊一百里北到
鄞港中烏嶼山六十里東南到海岸三十里西北
到奉化界鄞港中白石山六十里東北到鄞港中
翁山七十里西北到寧海縣界漁溪梅港一百五
十里
象山縣志西北至省城七百五十里至
京師四千九百五十里
定海縣
寧波府志在府治東北二百六十里自東門至甬東
嶴十五里過吳洞二嶴又十五里過蘆蒲嶴又十
里過舵嶴又十里至大展嶴又十里為東之盡從
海船渡過蓮花洋金缽盂計水道五十里至普陀
山往東南十里至朱家尖往南三十里至桃花登
步六横俱係懸山舟行可達大小洛伽山外係大
洋可達日本國自南門三里至道頭水道二十里
至螺頭門過橫水洋向南至大榭向西至金塘六
十里至蛟門三十里至小港口十里至招寶山界
鎮海縣自西門鹽倉嶴五里過西高嶺十五里至
紫薇嶴十里至岑港嶴向西北二十里至大小沙
向西二十里至碇齒為西之盡從海船過渡五里
至冊子山又十里至金塘鄉又二十里與鎮海縣
蛟門連界自北門至□河嶴向東北十里過東高
嶺又十里至皐洩嶴十里至白泉嶴十五里至北
墠嶴又十里至大展嶴與舵嶴連接從□河正北
二十里至千欖嶴又二十里至馬嶴從海船過渡
至秀山再渡至岱山外即衢洋洋外即衢山與江
南崇明鎮洋面接界
定海縣志定海縣境舊志所載當時以海面遼闊不
可道里計故就潮候約言之今之縣境則異是東
自沈家門至塘頭嘴普陀大小洛伽朱家尖樹栨
洋嶼梁横葫蘆白沙南自龜山至大小渠山小猫
六橫蝦岐西自大榭金塘至野鴨中釣外釣冊子
菜花刁柯魚龍蘭山太平搗杵北自灌門至筊杯
官山秀山長白龜鼈岱山峙中雙合東墾西墾燕
窩東南自十六門(一名石衕門)至大小干拗山桃花山
順母塗登埠馬蟻點燈馬秦西南自竹山至鴨蛋
盤嶼螺頭洋螺蟹嶼寡婦礁摘箬大猫穿鼻西北
自裏釣至馬目瓜連菰茨五嶼桃花女東北自釣
門至螺門蘭山青黃肚栲鼈竹嶼東西岳長塗劍
山五爪湖樸頭王山□山俱内洋地若東之浪岡
福山北之大小衢山鯗蓬寨子爛東瓜西北之大
小漁山魚腥腦東北之香爐花瓶青幇廟子湖鼠
狼湖東西寨黃星三星霜子菜花環山則皆外洋
也其南内洋至六横與鎮海縣接界西内洋至金
塘與鎮海縣蛟門山接界北外洋而上為羊山徐
公山則江浙連界若西南之梅山青龍港穿鼻港
旗頭洋則屬鎮海縣東西雙嶼牛門青門旦門鎻
門澹水門洞下門道人龍洞亂礁鞍子大目牛欄
珠山韭山石浦孝順洋則皆屬象山縣西北内洋
之游山七里墅虎蹲招寶蛟門固屬鎮海縣而外
洋之東西霍七姊妹亦附鎮海縣黃盤則為江南
省金山衞對出灘滸二山在羊山西北者俱屬江
南省汛惟乍浦屬嘉興府之平湖縣東北外洋至
浪岡猶江浙聫界而花腦洛華梳頭馬蹟裘子璧
下東庫大小盤陳錢李西則專屬江南省汛地此
又界限之不可不辨者也
定海縣志西至省城七百六十里至
京師四千九百六十里
紹興府
名勝志在省城東南一百三十八里
舊浙江通志東西廣二百九十里南北袤四百四十
七里
御定皇輿表東至寧波府慈谿縣界二百里西至杭州
府富陽縣界二百三十五里南至金華府東陽縣
界二百五十里北至海口三十里(紹興府志北至海四十里)自府治至
京師四千四百五十八里
紹興府志東南至台州府天台縣界三百里西南至
杭州府富陽縣界一百九十二里東北至寧波府
慈谿縣界二百二十七里西北至杭州府錢塘縣
界一百二十五里
山陰縣
舊浙江通志附郭東西廣九十八里南北袤一百一
十八里
紹興府志東至會稽縣不二里許界運河而中分之
東南至覆盆嶺諸暨縣界四十里南五十里際古
博嶺西南踰金牛嶺七十里達於浣江亦接諸暨
北至海岸四十里沙隄極目轉徙無常海之北岸
則嘉興之澉浦也東北以宋家漊為界隣會稽西
至錢清五十五里界蕭山縣西北抵航塢之瓜瀝
村亦達於海
會稽縣
舊浙江通志附郭東西廣九十二里南北袤一百三
十里
紹興府志東九十里至曹娥江之中流上虞縣界(會稽)
(縣志東九十二里至曹娥江之中流)東南一百四十里至三界南一
百一十里至南嶀口溪之中流並嵊縣界西南八
十里至駐日嶺諸暨縣界西一里運河中流西北
三里並山隂縣界北二十里一抵海(會稽縣志逾北岸嘉興府海鹽)
(縣界)東北七十五里至瀝海纂風鎮上虞縣界
蕭山縣
舊浙江通志在府治西北一百一十一里東西廣六
十二里南北袤九十里
紹興府志東五十里至浦陽江之中東南五十一里
至螺山之外東北四十九里至龕山抵航塢山並
山隂界西至浙江之中二十三里西北一十五里
並錢塘縣界南至壕嶺六十五里諸暨縣界西南
四十八里至黃嶺富陽縣界北至大海之中三十
五里杭州府仁和縣界
蕭山縣志至省城三十里至
京師四千三百四十三里
諸暨縣
舊浙江通志在府治西南一百四十二里(諸暨縣志至本府一)
(百一十里)東西廣一百六十里南北袤一百一十里
紹興府志東至古博嶺山隂縣界駐日嶺會稽縣界
俱七十里西至五洩山富陽縣界金華府浦江縣
界俱五十里南至善坑嶺白巖山金華府義烏縣
界六十里北至兔石頭蕭山山隂二縣界俱九十
里東北至白水山山隂縣界九十里西北至雀門
嶺富陽縣界七十里西南至日入柱山浦江縣界
七十里東南至宣家山嵊縣界八十里而近白水
嶺金華府東陽縣界八十里而遥
諸暨縣志至布政司二百里至
京師四千四百二十里
餘姚縣
舊浙江通志在府治東北一百四十七里東西廣六
十里南北袤二百六十里(餘姚縣志東西廣五十五里南北袤一百九十)
(六里)
紹興府志東二十里界桐下湖橋(餘姚縣志東十里界桐下湖橋)東
南三十五里界楊溪之石門山(餘姚縣志東南四十五里界石門山)
東北七十里界上林之漾塘並慈谿縣西三十里
界小楂湖西南六十里界筀竹嶺(餘姚縣志西南五十里界筀竹)
(嶺)西北七十里界烏盆斷塘並上虞縣南一百六
十一里界黎州山嵊縣北三十五里入海際又北
包懸泥山跨海之北抵海鹽縣
餘姚縣志至省城三百一十里至
京師四千五百七十里
上虞縣
舊浙江通志在府治東一百二十里東西廣五十三
里南北袤一百一十一里(上虞縣志南北一百三十里)
紹興府志東二十里至通明壩(上虞縣志東二十八里至新橋)東南
四十五里至帛道猷嶺東北二十里至新壩俱餘
姚縣界西二十八里至曹娥江之中流西北八十
七里至黃家堰俱會稽縣界(上虞縣志西北八十里至黃家堰)西
南九十里至車騎山南一百三十里至覆巵山俱
嵊縣界(上虞縣志南七十里至郁嶺石牀舖嵊縣界)北六十里抵海(上虞)
(縣志海北即嘉興府海鹽縣界)
嵊縣
舊浙江通志在府治東南一百八十里(嵊縣志達府一百一十里)
東西廣三百七十六里南北袤一百七十六里
紹興府志東至陸照嶺一百四十里寧波府奉化縣
界東南至太湖山七十里南至胡塍一百五里俱
新昌縣界西南至白峰嶺九十里東陽縣界西至
勞績嶺一百三十六里諸暨縣界西北至孫家嶺
七十里北至池湖五十五里俱會稽縣界東北至
郁樹嶺六十里上虞縣界
嵊縣志至省城三百二十五里至
京師水行四千六百四十里陸行四千五百四十五
里
新昌縣
舊浙江通志在府治東南二百二十里東西廣二百
二十里南北袤一百四十五里
紹興府志東至黃柏尖台州府寧海縣界一百里(新昌)
(縣志至縣一百八十里)東南至關嶺天台縣界一百二十里
南至彩烟山東陽縣界二百一十里西南至穿巖
山嵊縣界四十里西至烏巖溪嵊縣界三十里(新昌)
(縣志至縣三十五里)西北至花鈿嶺嵊縣界十五里(新昌縣志至縣)
(三十五里)北至王宅後溪嵊縣界四十里東北至黃罕
嶺奉化縣界一百里(新昌縣志至縣一百六十里)
新昌縣志北至
京師四千五百五十八里至省城三百二十五里
台州府
名勝志在省城東南三百里
舊浙江通志東西廣三百九十里南北袤三百九十
里
御定皇輿表東至海岸一百八十里西至處州府縉雲
縣二百一十九里南至温州府樂清縣界一百三
十九里北至紹興府新昌縣界一百四十五里自
府治至
京師四千七百七十八里
台州府志東南二百九十二里入海西南一百九十
二里括蒼山入處州府東北三百二十五里磕蒼
山入寧波府西北二百九十四里大盆山入金華
府
臨海縣
舊浙江通志附郭東西廣二百四十里南北袤一百
一十五里
台州府志東一百八十里牛頭山入海西七十里黃
沙嶺入仙居縣南四十五里黃土嶺入黃巖縣北
六十五里杜潭嶺入天台縣東南一百二十六里
海門山入海西南五十里括蒼山連登壇山入仙
居縣東北五十五里桐巖嶺入寧海縣西北六十
五里黃振嶺入天台縣
黃巖縣
舊浙江通志在府治南六十里東西廣三百二十里
南北袤六十里
台州府志東六十里海門山入海西二百五十里蒼
山入仙居縣南五十里盤山入樂清縣北一十里
戍舖嶺入臨海縣東南六十里新河入太平縣西
南三百里塵山入永嘉縣東北六十里赤山村入
臨海縣西北七十里義誠鄉入臨海縣
黃巖縣志至省城七百三十二里至
京師五千八百三十八里
天台縣
舊浙江通志在府治西北九十里東西廣二百二十
九里南北袤七十五里
台州府志東四十里筋竹嶺入寧海縣(天台縣志東四十六里筋)
(竹嶺界自界至縣八十里)西一百八十三里大盆山入東陽縣
(天台縣志自界至縣七十五里)南二十五里杜潭入臨海縣(天台縣志自界至縣)
(六十五里)北五十里石壘寨入新昌縣(天台縣志自界至縣七十五里)
東南四十里黃振嶺入臨海縣(天台縣志自界至縣七十里)西
南一百里紫籜山入仙居縣(天台縣志自界至縣八十里)東北
六十里靈墟入寧海縣西北四十里關嶺舖入新
昌縣(天台縣志西北五十里至關嶺界自界至縣七十里)
天台縣志至省城五百五十里至
京師四千九百里
仙居縣
舊浙江通志在府治西九十里東西廣一百二十里
南北袤一百四十里(仙居縣志東西一百四十里南北一百五十里)
台州府志東四十里界嶺入臨海縣西一百里風門
入縉雲縣南一百里道者山入永嘉縣北五十里
祝家嶚入天台縣東南一百五十里五部山入黃
巖縣西南一百里界遶山入縉雲縣東北八十里
盧坑山入天台縣(仙居縣志東北八十里紫岷入天台)西北一百一
十五里郭坦山入永康縣(仙居縣志西北一百五十里郭坦山)
仙居縣志至省城七百里至
京師四千九百一十里
寧海縣
舊浙江通志在府治東北一百八十里東西廣一百
九十里南北袤二百六十五里
台州府志東一百一十里西溪嶺入象山縣西六十
里白溪源入天台縣南一百一十五里寧和嶺入
臨海縣北七十里柵墟嶺入奉化縣東南二百五
十里牛頭洋入海西南一百二十里桐巖嶺入臨
海縣東北一百二十里柴溪嶺入象山縣西北九
十里杉木嶺入新昌縣
寧海縣志至省城六百五十里至
京師四千八百七十里
太平縣
舊浙江通志在府治南一百五十里東西廣七十五
里南北袤八十三里
台州府志東三十五里新河所又五里抵海西三十
五里石橋入樂清縣南三十里隘頑所又三里抵
海北四十里小塘嶺又五里入黃巖縣東南五十
里松門衞抵海西南七十里楚門所抵海東北四
十五里新橋入黃巖縣西北四十里嶺店驛入樂
清縣
太平縣志至浙江布政司八百一十二里至
京師五千三十五里
金華府
名勝志在省城南五百五十里(金華府志至浙江布政司陸路四百二十)
(里水路四百四十里)
舊浙江通志東西廣三百九十八里南北袤三百六
里
御定皇輿表東至台州府天台縣界三百九十里西至
衢州府龍游縣界九十里南至處州府縉雲縣界
一百八十六里北至嚴州府建德縣界一百一十
里自府治至
京師四千五百八十八里
金華府志東南到台州府仙居縣馬鬃嶺為界三百
四十九里西南到衢州府龍游縣方山為界七十
五里西北到嚴州府建德縣三河為界一百里東
北到紹興府諸暨縣顔家畈界二百十五里
金華縣
舊浙江通志附郭東西廣九十三里南北袤六十八里
金華府志東至義烏縣界六十八里地名航慈溪(金華)
(縣志自果至義烏縣治四十二里)東南到武義縣界四十五里地
名石龍頭(金華縣志自界至武義茭道驛十里到縣治又二十五里)南至武義
縣界四十里地名焦顔狀石(金華縣志自界至武義縣治三十里)西
南到湯溪縣界二十五里地名白龍溪(金華縣志自界至湯)
(溪縣治三十里)西至蘭谿縣界二十五里地名柵頭(金華縣志)
(自界至蘭谿縣治二十五里)西北到蘭谿縣界二十五里地名
九龍(金華縣志自界至蘭谿縣治二十五里)北到蘭谿縣界三十五
里地名盤泉(金華縣志即北山最高處自界至縣治二十里)東北到浦江
縣界五十五里地名太陽嶺(金華縣志自界至浦江縣治五十五里)
蘭谿縣
舊浙江通志在府治西五十里東西廣七十五里南
北袤一百十五里(蘭谿縣志今南北僅七十餘里)
金華府志東至金華縣界三十里地名竹馬館東南
到金華縣界二十里地名古城南到湯溪縣界二十五里
地名赤井橋(蘭谿縣志南至湯溪縣大有溪橋二十五里)西南到龍游縣界
三十五里地名游埠西至夀昌縣界四十五里地名檀村西
北到建德縣界三十五里地名白雁插(蘭谿縣志白雁岐)北至建德
縣界四十五里地名將軍巖東北到浦江縣界五
十五里地名橫木
蘭谿縣志至浙江布政司陸路三百六十五里水路
三百七十五里至
京師陸路四千四百三十五里水路四千五百二十
三里
東陽縣
舊浙江通志在府治東一百五十里東西廣一百七
十二里南北袤一百二十八里
金華府志東至天台縣界一百四十里地名梅枝嶺
(東陽縣志東一百五十里梅枝嶺稍下蝦□巖為界到天台縣治共二百二十里)東南到
天台縣界地名烏巖(東陽縣志至烏巖寨抵深坑為界共一百四十里到天台)
(縣治共一百九十里)南至永康縣界六十一里地名五斗(東陽)
(縣志南六十七里至丈塢坑水東橋為界到永康縣治共一百十里)西南到義烏縣
界地名下墅(東陽縣志下墅街牌巷及洪塘村中界坵東郭坑並義烏界各五十里到)
(義烏縣皆百里)西至義烏縣界二十里地名下昆溪(東陽縣志)
(至下昆溪二十里舖昆橋為界到義烏縣治共四十里)西北到義烏縣界地
名蒲塘(東陽縣志計十五里)北至諸暨縣界六十里地名顔
家畈(東陽縣志六十一里以三保田中間石巖為界舊志作顔家畈)東北到嵊縣
界地名白峰(東陽縣志共九十里上白峰嶺計三百步抵界到嵊縣治共一百九十里)
東陽縣志到浙江布政司三百里到
京師四千六百二十里
義烏縣
舊浙江通志在府治東北一百一十里東西廣六十
里南北袤一百十七里
金華府志東至東陽縣界二十里地名下崑溪(義烏縣志)
(自界至東陽縣治二十里)東南到東陽縣界五十里地名洪塘
(義烏縣志自界至東陽縣治四十八里)南至永康縣界九十七里地
名杳嶺(義烏縣志至永康縣界九十里地名察嶺自界至縣五十五里)西南到金
華縣界五十里地名何樓子(義烏縣志自界至金華縣治八十里)西
至金華縣界四十里地名杭慈溪(義烏縣志自界至金華縣治七)
(十里)西北到浦江縣界三十里地名蒲墟北至浦江
縣界三十里地名石斛(義烏縣志自界至浦江縣治三十里)東北到
東陽縣界三十里地名愛頭(義烏縣志自界至東陽縣治二十六里)
義烏縣志至本省陸路五百三十里水路五百五十
里至
京師陸路四千六百里水路四千七百八里
永康縣
舊浙江通志在府治東南一百一十里東西廣二百
六十五里南北袤一百里
金華府志東至仙居縣界二百四十里地名馬鬃嶺
東南到縉雲縣界四十里地名南岡嶺南至縉雲
縣界四十五里地名黃碧封堠西南到武義縣界
二十里地名桐琴西至武義縣界二十五里地名
桐琴西堠(永康縣志西至武義縣楊公橋交界三十里)西北到武義縣
界三十里地名䭾塘北至義烏縣界五十五里地
名杳嶺東北到東陽縣界六十里地名四路口
永康縣志到本省五百三十里到
京師四千六百八十里
武義縣
舊浙江通志在府治南八十里東西廣六十里南北
袤六十里(武義縣志東西廣七十里南北袤八十里)
金華府志東至永康縣界三十五里地名楊公橋東
南到永康縣界二十五里地名桐琴南至縉雲縣
界三十里地名小窖頭西南到麗水縣界四十五
里地名應和(武義縣志西南至麗水宣平二縣以應和小後陶為界)西至金
華縣界三十五里地名長山西北到金華縣界三
十里地名售溪(武義縣志焦溪)北至金華縣界三十里地
名梅公山東北到金華縣界三十五里地名石龍
頭
武義縣志縣治至省陸路五百里水路五百二十里
至
京師陸路四千五百七十五里水路四千六百七十
八里
浦江縣
舊浙江通志在府治東北一百二十里東西廣一百
二里南北袤一百四十里
金華府志東至諸暨縣界六十里地名楊家埠(浦江縣志)
(東至諸暨縣五十里以界牌為界自界至縣治六十里)東南到義烏縣界四
十里地名赤村橋(浦江縣志東南至義烏縣三十里以步虚嶺為界自界至縣治)
(三十里)南至金華縣界六十里地名太陽嶺(浦江縣志南至)
(金華縣五十五里以太陽嶺為界自界至縣治五十五里)西南到蘭谿縣界六
十里地名洪塘(浦江縣志西南至蘭谿縣五十里以横木為界自界至縣治六十里)
西到建德縣界四十里地名井坑嶺(浦江縣志井坑嶺至縣治)
(六十里)西北到建德縣界五十里地名截柘嶺(浦江縣志)
(西北至建德縣四十里截柘嶺為界自界至縣治六十里)北至富陽縣界九十
里地名金山嶺下(浦江縣志金沙嶺至縣治九十里)東北到桐廬
縣界一百里地名松山坑口(浦江縣志東北至諸暨縣九十里以楊塘)
(嶺為界自界至縣治五十里)
浦江縣志至浙江布政司陸路五百四十里水路五
百五十里至
京師陸路四千六百十里水路四千七百八里
湯溪縣
舊浙江通志在府治西南五十五里東西廣四十三
里南北袤一百一十里
金華府志東至金華縣界二十五里地名白龍溪東
南到遂昌縣界七十里地名周塢(湯溪縣志東南四十里至遂昌)
(縣界箬陽)南至遂昌縣界七十里地名銀嶺西南到龍
游縣界二十里地名方山(湯溪縣志西南四十里至方山)西至龍
游縣界二十里地名湖鎮(湯溪縣志西一十八里至龍游縣界白渡橋)
西北到蘭谿縣界三十里地名油埠(湯溪縣志西北二十二里)
(至油埠)北至蘭谿縣界四十里地名樟林東北到蘭
谿縣界三十里地名張坑
湯溪縣志由縣治達省城陸路五百里水路四百里
達
京師陸路四千四百十里水路四千四百十五里
衢州府
名勝志在省城西南六百里(衢州府志水路六百里陸路四百八十里至浙)
(江布政司)
舊浙江通志東西廣二百三十里南北袤三百五十
里
御定皇輿表東至金華府蘭谿縣界一百二十二里西
至廣信府玉山縣一百一十五里南至福建建寧
府浦城縣界二百一十里北至嚴州府遂安縣界
九十五里自府治至
京師四千六百四十里
衢州府志東南一百四十里至處州府遂昌縣界西
南一百八十里至福建建寧府浦城縣界東北九
十里至嚴州府夀昌縣界西北一百九十里至江
南徽州府婺源縣界一百九十五里至江西饒州
府德興縣界
西安縣
舊浙江通志附郭東西廣七十五里南北袤二百里
(衢州府志南北二百二十里)
衢州府志東四十里至本府龍游縣界烏頭舖自界
至縣三十里西三十五里至本府常山縣界源湖
舖自界至縣四十五里南一百二十五里至處州
府遂昌縣界大金竹嶺自界至縣一百六十里北
九十五里至嚴州府遂安縣界灰嶺自界至縣一
百四里東南一百三十里至處州府遂昌縣界馬
嶺口自界至縣一百五十里西南五十里至本府
江山縣界後溪自界至縣二十五里東北六十里
至本府龍游縣界大路口自界至縣二十里西北
四十里至本府常山縣界葉坂自界至縣二十里
龍游縣
舊浙江通志在府治東七十里東西廣一百二十里
南北袤一百五十里(衢州府志東西五十七里南北一百五十五里)
衢州府志東三十里至金華府湯溪縣界自界至縣
三十八里西二十七里至本府西安縣界盈川自
界至縣四十里南九十里至處州府遂昌縣界馬
越口自界至縣六十里北六十五里至嚴州府夀
昌縣界梅嶺自界至縣二十五里東南六十里到
處州府遂昌縣界井下源自界至縣四十里西南
四十里到本府西安縣界自界至縣四十里東北
四十里到金華府蘭谿縣界石硤自界至縣六十
里西北五十五里到本府西安縣界下葉自界至
縣六十里
龍游縣志自縣治至
京師四千五百里至省城五百里
常山縣
舊浙江通志在府治西八十里東西廣八十里南北
袤六十里
衢州府志東四十五里至本府西安縣界雙牌自界
至縣三十五里西三十五里至江西廣信府玉山
縣界草萍自界至縣三十五里南二十五里至本
府江山縣界竹荆自界至縣二十五里北三十
五里至本府開化縣界首自界至縣四十五里
東南一十五里到本府江山縣界左坑自界至
縣四十里西南三十五里到江西廣信府玉山
縣界黃塘自界至縣三十五里東北五十里到
本府西安縣界葉坂自界至縣四十里西北五
十里到本府開化縣界深山嶺自界至縣四
十里
常山縣志至浙江布政司水路七百里陸路六百里
至
京師水路四千七百二十里陸路四千六百二十里
江山縣
舊浙江通志在府治西南七十里(江山縣志去府城八十里)東西
廣一百三十里南北袤一百三十里(衢州府志去府治七十五)
(里東西一百五里南北一百六十里)
衢州府志東三十五里至本府西安縣界紆溪源青
山自界至縣四十里西七十里至江西廣信府玉
山縣界栗木自界至縣十里南一百二十五里至
福建建寧府浦城縣界小竿頭嶺底(江山縣志南抵浦城縣界)
(小竿嶺底一百三十五里)自界至縣一百里北二十五里至本
府常山縣界竹荆自界至縣二十五里東南一百
里到處州府遂昌縣界東磧嶺底自界至縣三十
里西南九十里到江西廣信府永豐縣界巖後自
界至縣三十里東北三十五里到本府西安縣界
後溪(江山縣志東北抵西安縣界後溪三十里)自界至縣四十里西北
四十里到本府常山縣界馬駒自界至縣一十五里
江山縣志至省城七百里至
京師四千七百里
開化縣
舊浙江通志在府治西北二百里東西廣二百九十
里南北袤二百三十里(衢州府志去府治一百六十里東西二百二十里南)
(北一百六十里)
衢州府志東四十里至本府常山縣界深山嶺自
至縣五十里西八十里至江西饒州府德興縣界
白沙自界至縣七十里南四十里至本府常山縣
界牌自界至縣三十五里北一百二十里至江南
徽州府休寧縣界江嶺自界至縣一百二十里東
南五十里到本府常山縣界蓼嶺自界至縣六十
里西南八十里到江西廣信府玉山縣菱塘嶺自
界至縣六十里東北七十里到嚴州府遂安縣界
誾嶺自界至縣五十里西北八十里到江南徽州
府婺源縣界際嶺自界至縣一百里
開化縣志至省城六百九十五里至
京師四千六百里
嚴州府
名勝志在省城西南四百里(嚴州府志自府治至浙江布政司陸路二百七)
(十里水路三百一十里)
舊浙江通志東西廣三百九十里南北袤三百三十里
御定皇輿表東至杭州府富陽縣界二百里西至江南
徽州府歙縣界二百三十里南至金華府蘭谿縣
界五十里北至杭州府於潛縣界一百二十里自
府治至
京師四千四百二十八里
嚴州府志東南到金華府一百八十里西南到衢州
府二百一十里東北到杭州府三百一十里西北
到徽州府三百一十里
建德縣
舊浙江通志附郭東西廣一百三十里南北袤一百
二十里
嚴州府志東至桐廬縣界六十五里以安仁牌為界
自界至桐廬三十五里西至夀昌縣界六十里以
菱塘為界自界至夀昌二十五里南至金華府蘭
谿縣界六十里以花塘為界自界至蘭谿三十里
北至分水縣界六十里以胥嶺為界自界至分水
六十三里東南到金華府浦江縣界七十五里以
井硎為界自界到浦江三十五里西南到金華府
蘭谿縣界四十里以檀嶺為界自界到蘭谿四十
五里東北到桐廬縣界六十五里以楊闡橋為界
自界到桐廬三十五里西北到分水縣界四十五
里(建德縣志五十五里)以峽嶺為界自界到分水五十三里
淳安縣
舊浙江通志在府治西一百六十里(淳安縣志自縣至府陸路一百)
(四十里水路一百八十里)東西廣一百七十里南北袤一百五
十里
嚴州府志東至建德縣界八十里以銅官嶺為界自
界至建德八十六里西至遂安縣界七十三里以
楊嶺為界自界至遂安四十五里南至遂安縣界
四十三里以安硎嶺為界自界至遂安四十里北
至杭州府昌化縣界一百六十里以桐坑庵獨石
為界自界至昌化七十五里東南到夀昌縣界七
十五里以遼嶺為界自界到夀昌五十里西南到
遂安縣界二十里以銅橋為界自界到遂安四十
三里東北到分水縣界八十六里以塔嶺為界自
界到分水六十里西北到江南徽州府歙縣界九
十七里以深渡為界自界到歙縣一百八十里(淳安)
(縣志一百一十里)
淳安縣志東至省城三百六十里至
京師四千五百八十里
桐廬縣
舊浙江通志在府治東一百里東西廣九十七里南
北袤一百三十二里(桐廬縣志東西相距八十五里南北相距三十里)
嚴州府志東至杭州府富陽縣界三十里(桐廬縣志四十五里)
以東梓口為界自界至富陽五十里西至建德縣
界三十五里(桐廬縣志四十里)以安仁牌為界自界至建
德六十五里(桐廬縣志六十里)南至金華府浦江縣界七
十里以蕩父為界自界至浦江二十里北至分水
縣界六十里以畢嶺為界(桐廬縣志以石壁山為界)自界至分
水二十里東南到浦江縣界九十里以野狐嶺為
界自界至浦江九十里西南到建德縣界三十五
里(桐廬縣志四十里)以冷水堰為界自界至建德六十五
里(桐廬縣志六十里)東北到杭州府新城縣界四十里以
白峰嶺為界自界至新城三十里西北到分水縣
界七十里以何村為界自界至分水一十八里
桐廬縣志自縣治至浙江布政司陸路一百八十里
水路一百九十里至
京師水陸俱四千四百二十八里
遂安縣
舊浙江通志在府治西一百八十里東西廣一百二
十三里南北袤一百二十四里
嚴州府志東至淳安縣界四十三里以界橋為界自
界至淳安二十里西至江南休寧縣界八十里以
積雪嶺為界自界至休寧一百四十三里(遂安縣志西至)
(休寧縣界九十里以白磜嶺為界自界至縣一百三十里)南至衢州府西安縣
界七十九里以黃連嶺為界自界至西安九十八
里北至淳安縣界四十五里以楊嶺為界自界至
淳安七十三里東南到淳安縣界三十七里以傖
父灘為界(遂安縣志以侯嶺為界)自界至淳安四十里(遂安縣志)
(自界二十里入新安江泝江至淳安縣二十里)西南到衢州府開化縣界
八十里以馬金嶺為界自界至開化五十里(遂安縣志)
(西南至開化縣界七十里以界牌為界自界至開化縣六十里)東北到淳安縣界
四十里以安硎嶺為界自界至淳安縣四十三里
西北到淳安縣界四十二里以佛子嶺為界自界
至淳安六十五里
遂安縣志自縣治至省城陸路五百里至
京師四千八百八十里
夀昌縣
舊浙江通志在府治西南九十里東西廣一百一十
里南北袤九十里
嚴州府志東至建德縣界二十五里以茭塘為界自
界至建德六十里(夀昌縣志自界至建德六十五里)西至遂安縣
界七十五里以黃連嶺為界自界至遂安七十里
南至衢州府龍游縣界四十里以梅嶺為界自界
至龍游七十五里(夀昌縣志西南至龍游)北至淳安縣界五
十里以杜瀆為界自界至淳安七十五里東南到
金華府蘭谿縣界三十五里以賭山為界自界至
蘭谿三十五里(夀昌縣志東南至蘭谿縣以巖洞山為界自界至蘭谿六十里)西
南到衢州府西安縣界六十里以鵝籠山為界自
界到西安五十里(夀昌縣志自界到西安九十里)東北到建德縣
界三十五里(夀昌縣志東北到建德三十里)以新安江為界自界
至建德五十里(夀昌縣志自界到建德六十里)西北到淳安縣界
五十里以遼嶺為界(夀昌縣志以玳瑁嶺為界)自界到淳安
七十五里
夀昌縣志至
京師陸路四千五百一十八里水路四千六百八里
分水縣
舊浙江通志在府治東北一百五十里(分水縣志去府城一百五)
(十五里)東西廣一百四十里南北袤一百七十一里
嚴州府志東至杭州府新城縣界八十里以廣陵溪
為界自界至新城二十五里西至淳安縣界六十
里以塔嶺為界自界至淳安八十里南至建德縣
界六十三里以胥嶺為界自界至建德六十里北
至杭州府於潛縣界一十二里以印渚溪為界自
界至於潛五十里東南到桐廬縣界二十里以畢
嶺為界自界至桐廬六十里西南到建德縣界五
十里以峽嶺為界自界至建德五十里東北到杭
州府臨安縣界六十三里以栗硎口為界自界至
臨安四十里西北到淳安縣界七十八里以皐硎
嶺為界自界至淳安一百三十里
分水縣志至省城二百八十里至
京師四千五百里
温州府
名勝志在省城東南六百五十里(溫州府志至省城一千八十五里)
舊浙江通志東西廣一百六十九里南北袤八百二
十里
御定皇輿表東至海岸九十里西至處州府青田縣界
九十里南至福建福寧州界四百九十里北至台
州府黃巖縣界三百三十里自府治至
京師四千六百九十里
温州府志東南到福建福州城八百六十里東北到
台州城四百八十里西南到福建建寧城一千里
西北到處州城三百六十里
永嘉縣
舊浙江通志附郭東西廣一百六十九里南北袤三
百二十里
温州府志東至海七十里西至安溪九十里為處州
府青田縣界自界到縣二十里南至麗塘二十里
為瑞安縣界自界到縣六十里北至柟溪箬嶺三
百里為台州府仙居縣界自界到縣五十里東南
到大海一百里西南到桐嶺瑞安縣界三十五里
自界到縣六十七里東北到館頭樂清縣界三十
里自界到縣五十里(永嘉縣志西北到青田縣界一百里)
樂清縣
舊浙江通志在府治東北八十里東西廣二百五里
(樂清縣志東西一百七十里)南北袤一百九十五里
温州府志東至海渡一十五里(萬歷温州府志越渡至温嶺一百三十里)
(為黃巖縣界)西至柟溪桐嶺六十里為永嘉縣界自界
到縣六十里南至海五里(萬歷温州府志越海至玉環鄉南社一百三十)
(里為海洋)北至仙居縣界一百九十里自界到縣一百
九十里(樂清縣志北至接莆嶺六十里亦永嘉縣界)東南到大海一十
里西南至館頭永嘉縣界五十里自界到縣三十
里西北至仙居縣界二百里自界到縣三百八十
里(萬歷温州府志東北到黃巖縣界一百二十里自界到縣六十里)
樂清縣志自縣至省城一千里至
京師四千八百一十里
平陽縣
舊浙江通志在府治西南一百三十里東西廣一百
五十里南北袤二百一十五里
温州府志東至海二十五里西至笠帽山一百三十
五里為泰順縣界南至廬屯山二百二十里為福
建福寧州界北至散嶼三十五里為瑞安縣界自
界到縣一十五里東南到海五十里東北到瑞安
縣五十里西南到福建福寧州界一百一十里自
界到州一百八十里共二百九十里西北到瑞安
縣五十里
平陽縣志自縣至省城一千三百五十里至
京師四千八百二十里
瑞安縣
舊浙江通志在府治西南八十里東西廣三百二十
里南北袤六十七里
温州府志東至海一十里西至龍鬭山二百里為泰
順縣界到縣共三百里南越飛雲渡至平陽界一
十五里到縣共五十里北至永嘉縣界五十二里
到縣共八十里東南到海二十里西南到平陽縣
五十里東北到永嘉縣八十里西北到處州府青
田縣三百五十里
瑞安縣志自縣至武林一千三百里至
京都四千七百七十里
泰順縣
舊浙江通志在府治西南二百九十里東西廣六十
里南北袤一百八十里
温州府志東至瑞安縣界一百里到縣三百里西至
福建夀寧縣黃洋隘界十里到縣三百里南至夀
寧縣界三里到福建福安縣三百里北至處州府
景寧縣界一百里到縣二百一十里東南到平陽
縣一百八十里東北到青田縣界一百一十里西
南到福建福安縣界八十里西北到景寧縣上標
界一百里
泰順縣志至省城一千五百里至
京畿五千七十里
處州府
名勝志在省城南七百里
舊浙江通志東西廣四百四十里南北袤六百一十里
御定皇輿表東至台州府仙居縣界一百一十里西至
衢州府江山縣界一百六十五里南至温州府瑞
安縣界三百五十里北至金華府永康縣界一百
二十里自府治至
京師四千五百八十里
處州府志東南至温州府二百六十五里西南至福
建建寧府八百二十里東北至金華府二百七十
八里西北至金華府三百二十里
麗水縣
舊浙江通志附郭東西廣九十里南北袤八十里
處州府志東至青田縣界二十五里(麗水縣志至其縣一百五十里)
南至景寧縣界一百一十里(麗水縣志至其縣一百二十里)西至
松陽縣界五十里(麗水縣志至其縣一百四十里)北至縉雲縣界
五十里(麗水縣志至其縣九十里)括蒼彙紀東南至青田臘原
寨六十里東北至縉雲縣八十里西南至景寧縣
一百二十里西北至宣平縣界四十里至其縣一
百二十里
青田縣
舊浙江通志在府治東一百五十里東西廣一百四
十里南北袤一百五十里
處州府志東至永嘉縣界三十里(青田縣志地名安溪自界至城九十)
(里)南至瑞安縣界一百里(青田縣志地名烏杉自界至縣一百五十里)
西至麗水縣界一百二十五里(青田縣志地名金村自界至城二十)
(五里)北至縉雲縣界一百里(青田縣志地名盧溪自界至城六十里)括
蒼彙紀東南至瑞安縣二百里東北至台州府仙
居縣三百四十里西南至福建政和縣七百七十
里西北至縉雲縣二百四十里
青田縣志由縣達省九百三十五里達
京師五千一百九十里
縉雲縣
舊浙江通志在府治北九十里東西廣一百六十里
南北袤一百七十里
處州府志東至仙居縣界八十五里南至青田縣界
一百里西至麗水縣界三十五里北至永康縣界
四十里括蒼彙紀東南到永嘉縣界一百五十里
東北到東陽縣界一百六十五里西南到宣平縣
界一百里西北到武義縣界四十五里
縉雲縣志由縣達省六百七十里達
京師五千一百五十里
松陽縣
舊浙江通志在府治西一百四十里東西廣一百九
十里南北袤一百三十里
處州府志東至麗水縣界七十里(松陽縣志到縣一百二十里)南
至雲和縣界七十五里(松陽縣志到縣一百三十里)西至龍泉
縣界一百二十里(松陽縣志到縣二百四十里)北至宣平縣界
三十里(松陽縣志到縣六十里)括蒼彙紀東南至麗水縣一
百三十里東北至宣平縣一百一十里西南至龍
泉縣一百九十里西北至遂昌縣六十里(松陽縣志北到)
(遂昌縣七十里)
松陽縣志由縣至省一千三十五里至
京師四千五百八十里
遂昌縣
舊浙江通志在府治西二百里(遂昌縣志一百八十里)東西廣
一百里南北袤一百里
處州府志東至松陽縣界二十里(遂昌縣志距縣六十里)南至
龍泉縣界九十里(遂昌縣志距縣一百八十里)西至江山縣界
一百里(遂昌縣志距縣二百三十里)北至龍游縣界四十里(遂昌)
(縣志北至龍游縣界六十里距縣一百二十里)括蒼彙紀東南至松陽縣
七十五里東北至金華縣二百里西南至龍泉縣
二百四十里西北至衢州府西安縣一百七十里
遂昌縣志由縣達省九百三十里達
京師五千二百九十里
龍泉縣
舊浙江通志在府治西南三百一十里(龍泉縣志二百四十里)
東西廣一百七十里南北袤二百里
處州府志東至雲和縣界八十里(龍泉縣志東至武溪八十里)南
至景寧縣界八十里(龍泉縣志南至小梅村七十里)西至慶元縣
界七十里(龍泉縣志西至牌頭九十里)北至遂昌縣界九十里
(龍泉縣志北至黃鶴嶺八十里)括蒼彙紀東南至麗水縣界二百
四十里東北至松陽縣界二百二十里(龍泉縣志二百五十里)
西南至浦城縣界一百六十里西北至遂昌縣界
二百四十里(龍泉縣志二百三十里)
龍泉縣志自縣至
京師四千五百八十里
慶元縣
舊浙江通志在府治南四百里東西廣二百三十里
南北袤一百二十五里
處州府志東至福建夀寧縣界九十里(慶元縣志至其縣一百九)
(十里)南至福建政和縣界五十里(慶元縣志至其縣一百里)西至
福建松溪縣界三十里(慶元縣志至其縣八十里)北至龍泉縣
界六十五里(慶元縣志至其縣一百七十里)括蒼彙紀東南至政
和縣一百五十里東北至景寧縣一百里至其縣
二百里西南至政和縣九十里西北至龍泉縣一
百五十里
慶元縣志至省一千三十里至
京師五千四十里
雲和縣
舊浙江通志在府治西南一百一十里東西廣八十
里南北袤六十里
處州府志東至麗水縣界四十里(雲和縣志至縣一百二十里)南
至景寧縣界二十里(雲和縣志至縣四十里)西至龍泉縣界
四十里(雲和縣志至縣一百二十里)北至松陽縣界五十里(雲和)
(縣志至縣一百二十里)括蒼彙紀東南至青田縣二百里東
北至松陽縣一百里西南至景寧縣三十五里西
北至龍泉縣一百七十里
雲和縣志至省七百十里至
京師四千九百里
宣平縣
舊浙江通志在府治西北一百二十里東西廣一百
六十里南北袤一百四十里
處州府志東至縉雲縣界一百里(宣平縣志東至麗水縣西溪八十里)
(自西溪至縉雲六十里)南至麗水縣界八十里(宣平縣志南至麗水黃茅)
(洋八十里自黃茅洋至麗水四十里)西至松陽縣界三十里(宣平縣志西至)
(松陽縣陳嶚四十里自陳寮至松陽二十里)北至武義縣界六十里(宣平)
(縣志北至武義后陶六十里自后陶至武義四十里)括蒼彙紀東南至麗水
縣界六十里(宣平縣志東南至麗水太平八十里自太平至麗水三十里)東北至
武義縣界一百一十里(宣平縣志東北至武義吳村八十里自吳村至武義)
(三十里)西南至雲和縣界一百七十里(宣平縣志西南至本縣白)
(岸口五十里自白岸口至雲和一百二十里)西北至遂昌縣界一百四
十里(宣平縣志西北至遂昌周塢六十里自周塢至遂昌八十里)
宣平縣志至省六百六十里至
京師四千八百八十里
景寧縣
舊浙江通志在府治南一百四十里東西廣二百三
十里南北袤一百九十里
處州府志東至青田縣界一百一十里(景寧縣志一百二十里)
南至温州府泰順縣界一百五十里(景寧縣志八十五里)西
至慶元縣界一百二十里(景寧縣志一百四十里)北至雲和
縣界三十里(景寧縣志五十里)括蒼彙紀東南至泰順縣二
百二十里東北至青田縣三百二十里西南至慶
元縣三百里西北至麗水縣一百二十里
景寧縣志由縣達省九百一十里達
京師五千二百七十里
玉環
台州府屬太平縣及温州府屬樂清縣交界之所有
玉環山周圍約計七百餘里孤懸海面西由烏洋
進蒲岐所至樂清縣地方西南亦由烏洋直過黃
華門進盤石口至温州府城西北由楚門所横渡
水面僅里許即登岸踰嶺直至太平縣止五十餘
里東南有黃坎二門出此則為大洋
玉環志玉環山在温州府城東南陸路一百八十里
水路兩潮四境界於温台之間東西相距五十里
南北相距九十五里東南四十里坎門西南三十
五里普竺東北四十五里梅嶴西北五十五里芳
杜是為四至之境北四十五里入太平二十三都
界此陸路也由西清港約五十里兩潮至江下界
約五十里兩潮至白沙溪約三十里一潮至鏵鍬
約四十里一潮至蒲岐約七十里兩潮至石馬等
處樂清界此水路也至省城九百二十里至
京師五千一百二十里
浙江通志卷三
