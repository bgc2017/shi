浙江通志卷二百八
列女(七)
寧波府
鄞縣
宋
鄭覃妻董氏(宋史新編明州人建炎四年春金人陷明州覃拏小舟與董同載為兵所劫覃)
(不屈躍水死董哭曰夫亡奚與其受辱以生不如死亦自沉其後孫曾皆舉進士而清之最顯贈秦)
(國夫人)
童八娜(宋史本傳鄞之通遠鄉建嶴人虎銜其大母女手拽虎尾祈以身代虎為釋其大母銜女)
(以去時林栗侍親官其地嘗目覩之已而為守以聞於朝祠祀之)
元
胡志學妻王氏(成化四明郡志名守貞年十八歸胡二載夫亡父母舅姑憐其無子將奪)
(其志王氏誓死守命族子嗣已而舅姑老且疾湯藥之奉朝夕弗懈後歿喪葬如禮泰定二年旌表)
樂夀孫妻劉氏(兩浙名賢錄字淑静歸定海樂夀孫三年夀孫渡江溺死同溺者多不得)
(屍劉氏生男甫週歲抱之沿流上下哭而求屍不絶聲者三日夜屍忽自浮得收葬焉時年二十九)
(撫遺孤勤苦守志克成家業詔旌其門)
汪彌亨妻陳氏(戴良汪節婦傳年十九歸汪明年有子曰常久甫二歲汪死諸父昆弟欲)
(奪而嫁之婦哭曰老姑弱息汪氏之不絶如綫以是而有二心犬豕不食吾餘矣乃屏棄采服艱勤)
(以奉其姑以保其孤子五十餘年如一日有司聞於朝旌其門)
黃天驥妻蔡氏(黃溍黃節婦傳年十八歸黃明年有子曰傳孫甫晬黃死又明年其舅亦)
(死婦屏華采服艱勤以奉其姑以保其孤子三十餘年如一日家既裕而姑已老子亦能自樹立補)
(儒學官有司上其事於中書省表所居曰孝節)
金氏汝安(嘉靖浙江通志金良女父母多疾汝安侍奉惟謹及笄里中大家爭求聘汝安曰父)
(母老且病雖有兄弟馳驅門戶事朝夕乏供養奈何舍去自是絶葷茹蔬每夜焚香告天祈親夀後)
(父母俱八十餘而殁汝安居喪六年遂不嫁史官危素為之贊)
張定山妻樓氏(成化四明郡志名道真無子其媵汪生二子文海文慶撫育如已出既歸)
(之六年夫疾莗謂曰吾親老子幼汝年方少我死汝自為之樓泣誓無異志既寡父欲嫁之號泣幾)
(絶自是無敢言者奉姑舅益謹命二子受業程端禮之門至正年旌表)
范洤妻董氏(成化四明郡志名守貞適范五年夫亡後姑與母欲奪其志董曰夫亡幸有子)
(矧姑與母皆年老孰與供養如有復我者請以死謝之逾十年姑亡又三年母亡悉力以供葬事教)
(育子女皆成人至正年旌表)
謝懷正妻陳氏(成化四明郡志仁和人歸鄞之謝懷正生子惟敬二歲而夫亡時年二十)
(父欲攜之歸卒不從乃誓死以守奉姑教子至正年旌)
張榖寶妻祝氏(兩浙名賢錄名清年二十三歸張為繼室時夫已疾革扶植成禮期月而)
(卒初榖寶娶傅氏無子納二妾長馬生子遂孫次李生子康孫李性悍妬事傅氏無禮傅以憤懣卒)
(及清至李假主父遺命立已為嫡俾清為媵凡貲産悉據有之清善遇馬氏鞠育其子如已出清苦)
(自勵遂孫長娶而生子子復生子及孫凡三世清尚無恙夀八十五卒)
盧秀卿妻何氏(嘉靖寧波府志秀卿亡何年二十五奉姑守節五十六年)
應仕鵬妻張氏(嘉靖寧波府志方十八歲而夫亡遺腹生子應槐矢志自守孝養舅姑教)
(子讀書有成後任儒學官旌為節孝之門)
蔡志善妻夏氏(戴良蔡節婦墓誌字守貞定海夏文華女年二十四歸鄞縣蔡志善三年)
(生子敬未及晬而志善死時海上兵起居人錯愕不自安隣有嫠婦嘗相與誓死守義後竟易其心)
(而更誘之以甘言婦謝絶之終其身弗與見後姑年七十餘病革婦焚香爇臂乞以身代病旋愈教)
(子必納於矩度婦德之修母道之著庶幾古昔之遺風焉)
程氏二節(元史本傳金氏詳定使四眀程徐妻也京城既破謂其女曰汝父出捍城我三品命)
(婦汝儒家女又進士妻不可受辱抱二歲子及女赴井死)
眀
胡谷銘妻王氏(成化四明郡志名潤玉生二子皆幼夫染瘵疾延及一門死略盡潤玉時)
(年二十餘獨抱遺孤處一室人共危之母家勸之歸且曰是家不祥而欲相從為鬼耶何不改圖潤)
(玉泣曰夫宗祀之托幸有子吾一出是門寘胡氏神主何地乎自誓以死勤苦紡績撫育二子夀七)
(十二而卒)
戴樗妻李氏(嘉靖寧波府志樗貧甚樵海為業溺死李慟哭茹蔬苫寢終其喪父憫之諷令)
(改適李哭泣誓死紡績撫子稍長乃命傭作以供饔飱有司奏旌其門)
萬義姑(明列女傳名義顓字祖心寧波衛指揮僉事萬鍾女幼貞静喜讀書兩兄武文皆襲職戰)
(死旁無期功之親繼母曹氏兩嫂陳氏吳氏皆盛年孀居吳遺腹僅六月姑旦暮拜天哭告曰萬氏)
(絶矣願天賜一男續忠臣後我矢不嫁共撫之已果生男曰全姑喜曰萬氏有後矣乃與諸嫠共守)
(名閥来聘皆謝絶之訓全讀書底成立全嗣職傳子禧孫椿皆奉姑訓惟謹姑年七十餘卒姑之祖)
(斌及父兄皆死王事母及二嫂守貞數十年姑更以義著鄉人重之稱為四忠三節一義之門)
楊守貞(兩浙名賢錄楊孟輝女也甫八歲許字俞氏伯子頃之伯子死俞氏請以仲繼楊父母許)
(之守貞聞泣拜母前曰大人許兒為俞伯婦疇知有仲也願大人以子畜之雖白首不悔父母憐而)
(許之遂卧起一小閣不與家人相接至六十四而卒)
章智通妻俞氏(成化四明郡志年二十四夫亡父母欲奪其志乃斷髮自誓勤苦紡績撫)
(子成立守節三十八年天順年旌表)
包文助妻張氏(兩浙名賢錄名如涓年二十二歸包甫期生子甸未及晬而文助天夫之)
(女弟誘以改志不聽夜為鬼祟以怖之張知其偽覆燈以覘俟祟發即啟燈女弟慚而退自是勤紡)
(績養姑育子卒振包氏之宗人以為節義之報)
倪元妻黃氏(嘉靖寧波府志僉事潤玉之女孫年十九歸元三年而元殁祖姑在堂二季齠)
(齔氏奉姑撫二季既而姑殁殯送如禮人稱其孝年八十五而終)
張昺妻謝氏(寧波府志名㜕妹年十八適昺昺祇役京師以病卒氏年二十九訃聞哀毁骨)
(立輒卸鉛華事紡織奉寡姑王氏甚孝撫二子俱成立次男誠充弟子員年二十八而殁婦陳氏年)
(二十六依寡姑守義亦以水蘖著聞世稱雙節成化四年旌其門)
高宗常妻葉氏(鄞縣志宗常代兄遠戍歸而遘疾卒其兄欲奪氏志火其弟柩析其資投)
(以諸艱氏終不變志撫子謙成立痛父骸之毁大營塜域於蔣山弘治初詔賜粟帛旌其門)
錢奐女(鄞縣志母陳早卒與兄煢煢相依兄溺死妹亦悲慟而絶年十二)
張氏三節(嘉靖寧波府志王氏張公曄妻年二十一而寡婦王氏張純妻年三十而寡時純長)
(子愖方七齡次子恒尚乳哺姑婦抱持遺孩朝夕相弔煢煢如也已而恒亦天其妻薛氏年二十四)
(以伯氏子時政為後苦節三十餘年)
豐勲妻徐氏(兩浙名賢錄年十八歸勲勲卒無嗣徐年二十五誓以死殉自投於地傷手足)
(姑救之得不死事姑盡孝夀八十四而終)
張道成妻褚氏(兩浙名賢錄年二十五而寡守節終身子清遇氏危疾刲臂療之母即差)
(氏卒清廬墓三年未幾清卒妻孫氏亦守節撫孤□戴成人孫疾戩戴亦刲臂進人稱兩世節孝)
余暄妻周氏(寧波府志字如珍年十六歸余成婚六日暄卒氏剪髮自誓族有難其守者語)
(泄氏恐中變乃自縊救甦者三朝夕守一樓力勤紡織以姪謙德為嗣謙德生子本中正德辛未榜)
(眼時氏年九十張樂設宴氏謂有悖生平苦志屏之九十七而卒婢阿秀及笄將嫁之秀堅志悲哀)
(願事主母以終身年六十先卒王文成題其墓曰節感孺人)
聞能妻陳氏(嘉靖寧波府志年二十歸能未幾能卒姙子六月服闋姑慮其年少家貧微探)
(之泣曰即無後尚欲保姑天年况幸而有子乎以死自誓養姑愈謹正德甲戍旌其門)
李珂妻胡氏(明列女傳年十八歸李閱七年而珂死遺男女各一苦守室中誓不踰閾隣火)
(作珂兄珮往救之曰阿姆来吾乃出珮使妻陳往婦以七歲男自牖付之囑曰幸善視之陳曰嬸將)
(何如紿之曰取少首飾即出陳去胡即纍衣箱塞戶抱三歲女端坐火中死)
忻玉妻楊氏(兩浙名賢錄年十九玉病疽楊吮之後死楊痛哭亦絶三日家人具殮乃蘇猶)
(噫噫作哭聲遂斷髮誓死無他志玉嗜鯉每忌日必設一年偶值河枯無從覓楊悲慟不已忽一漁)
(父持鯉至以一金得之祭畢食胙得原金於魚腹中人大異之以為哀感所致)
謝瓛妻周氏(嘉靖寧波府志名應祿歸瓛瓛客死會稽氏年二十六子表甫三歲氏歸夫骨)
(以葬豫穿已穴子縈哮疾尫羸日甚昕夕祝曰天不絶謝氏幸全吾兒已而果愈年七十五旌門)
李維勤妻薛氏(嘉靖寧波府志名志貞年二十二而維勤卒或諷之輒泣曰人而甘獸乎)
(薛李故望族誰當為此者若有之除日自西出耳即聫穴於夫朝夕忍泣以奉姑撫女姑老癰發背)
(不能卧薛朝夕抱持以身為藉背不就席者三月姑卒憂勞哀毁遂成疾年四十而卒)
薛處女(嘉靖寧波府志名義許字宦家子早世貞守不嫁以奩具植孝思祠堂於父墓側薛氏世)
(享焉)
賈錠妻丁氏(寧波府志年十七歸寧波衛百戶賈錠錠以轉漕赴京道卒丁聞一哭而隕家)
(人扶灌乃甦日夜哀哭淚盡繼之以血數欲自縊家人密防之不遂乃撫前妻子文榮愛逾已出其)
(叔潛欲奪其志氏即引刀斷其指叔始惴不敢言年六十九忽沭浴更衣而逝)
李郭翁妻潘氏(嘉靖寧波府志繼姑王氏每以非禮加之氏委曲承順王後病痿氏事湯)
(藥抱持雖中裙厠牏必躬滌不懈後又事繼姑陳無異事王時疫大作舅與夫相繼死氏年二十九)
(二子尚幼歲飢或勸其鬻書自給潘曰李氏累世所積以貽子孫者惟此耳忍輕棄耶乃織作以養)
(姑教子後被旌)
何處女(嘉靖寧波府志何清之女許字應仁及十六忽得胃疾不愈應仁將迎之女曰吾不幸嬰)
(疾可復以身為人累耶卒依父母比父殁號哭自毁以卒)
趙勤妻余氏(嘉靖寧波府志名德貞年十九歸勤不二年勤亡遺子文志方一週適遭回祿)
(兼歲飢草棲絶粒族人欲奪其志德貞即斷髮折指以死自誓勤紡績以撫文志俾承父業年六十)
(八卒)
楊文瑜妻王氏(嘉靖寧波府志夫戕於傲弟婦年二十八憤欲自經以方娠不果姑必欲)
(奪其志誓以必死逾月生子鎬於是含冤茹苦撫遺孤而教之成目不窺戶孝養其姑嘉靖壬午旌)
張葩妻楊氏(嘉靖寧波府志年十七而嫁嫁七日而寡諸伯氏欲圖其産以訛言相誣終不)
(為動白首一節人無間言)
李八妻林氏(嘉靖寧波府志八故山農傭乞生子性三甫週而八死林年二十八擗踊哭泣)
(若不能生既葬或說之改醮林曰生為李氏婦死為李氏鬼耳已而性三長娶婦邱氏舉一孫而性)
(三死邱他適林抱育遺孤紡績以自紿未嘗有幾微愁苦見於顔面人尤難之)
倪□妻王氏(嘉靖寧波府志□性不慧王奉之至敬一女二子幼者纔四月適瘡疹甚劇而)
(□忽暴卒氏年二十七悲痛罔極又甚危其子含哀調攝幸各保全中更衰落每至不給輒勵其子)
(曰丈夫會有消長無事戚戚只恐海乾人白頭耳後家亦稍樹年至八十四終)
陳襄妻倪氏(明列女傳定海人適郡陳襄襄卒氏年三十無子家貧甚力女紅以養姑人有)
(慕其姿者遣媒白姑氏煎沸湯自漬其面左目爆出又以烟煤塗傷處遂成獰惡狀媒見之驚走不)
(敢復言歴二十年姑卒氏哀慟不食死)
許元忱妻胡氏(兩浙名賢錄元忱病疫死氏才二十三未幾其夫之兄亦疫死姒遽改適)
(里人妍氏色競謀於許之強暴者求偶氏有期矣氏見逼即毁面截鬢髮斷左手三指血淋漓誓以)
(必死羣暴者驚散去族尊姑妯娌皆抱持之氏大慟因立應後者氏督之力田益身自勞苦不浣不)
(櫛故汚穢以自廢極力畢夫葬及娶婦纔潔布素夫有弟少流移則為反之道之勤弗率即延尊者)
(詬責之已而復為之娶婦氏益勤織作僅免飢凍而耿耿之性死不可易年七十餘卒)
董鍷妻陳氏(嘉靖寧波府志鍷卒陳年二十六抱遺孤悲泣不勝遺腹復生子益稍慰乃含)
(哀教二子竟全其節)
夏冕妻王氏(兩浙名賢錄年二十三而寡遺孤二人俱在襁褓姑老齒落氏每晨起先以其)
(乳乳姑二雛呱呱勿顧也嘉靖丙辰倭寇至氏負姑入山披荆棘破肌膚姑頼以全比姑卒悉營喪)
(葬之事力瘁而卒)
章海妻陳氏(嘉靖寧波府志年二十四夫亡越三日産一女姑鍾氏欲季子之專其資也連)
(奪二婦之志次將及陳會海葬姑囑營一穴陳截髮齧指矢志靡他悉捐奩具以營雙穴宗人知不)
(可奪立姪為後冰蘖之操終始不移)
沈渭妻蔡氏(嘉靖寧波府志年十九歸渭生子應麟眀年渭死舅姑不愛之委曲承順至欲)
(奪其志輒抱子而泣矢志自勵人無間言)
王守中妻吕氏(舊浙江通志守中死夫兄守恒有三子利其資逼使改適吕忍死不從遺)
(姙生子守恒設計欲害之氏以遺産四分之以一予孤孤得無恙女適徐奎亦以節著)
徐氏三節(兩浙名賢錄徐奎妻王氏生子海五歲奎卒王年二十三事姑孝敬撫育遺孤海娶)
(余氏海卒余時年十九遺孕生子曰定示其志有定也家日落勤紡績以養姑定娶周氏甫二載定)
(卒無子乃子族人之子以節終三世嫠居皆跡不踰壺聲不出戶)
張珍妻趙氏(兩浙名賢錄珍家徒壁立成化十九年舉於鄉未踰年卒氏年二十二艱苦伶)
(仃勤女紅以餬口然不為男子製服坐卧一小樓雖寒暑不下至白首宗戚有不識其面者)
高鍔妻曹氏(鄞縣志二十五歲夫亡姑病目長子浩在乳次子瀛在腹罄簪珥以完喪葬有)
(匪人謀奪其志曹截髮毁容誓以必死姑五旬而瞽八旬而殁曹奉之不失其歡後旌門)
李承家妻謝氏(舊浙江通志夫患厲目盲將改字不從及婚夫死守節終身有司奏旌)
王大用妻夏氏(鄞縣志年二十四大用亡家貧無嗣撫姪承祀奉耄姑生事死葬備極艱)
(苦女清姑適全元海亦二十四而寡孝養舅姑立嗣繼後)
汪眀德妻翁氏(鄞縣志眀德卒氏將鬻産為殯葬費親屬不許越七日遂逼其改醮已受)
(聘矣氏曰夫肉未寒而適人誠犬彘之不若至夜將自經為人所覺不獲俟夜静乃穴壁而出自沉)
(潭水以死)
張楩妻葉氏(鄞縣志年二十四楩亡無子母勸之嫁不許有己産數畆當歲飢公家欲鬻以)
(濟急氏一無所恡姒黃氏梃之妻也亦少寡與葉晨夕相依嘗有盜穴入其室二婦在幛中覺之相)
(與坐起兩手壓幛聽其竊取不出聲天明家人尤之曰吾兩寡婦豈與男子格鬭哉區區箱籠何足)
(惜)
黃崇藩妻王氏(寧波府志年二十七而寡奉姑育子備歴艱辛崇禎二年巡按表其門卒)
(年八十一其姒紀氏娣毛氏亦夫亡守志與王氏稱三節云)
李氏三節(鄞縣志朱氏李曰榮妻馬氏榮之弟曰富妻胡氏富之弟曰貴要兄弟三人相繼而)
(殁姒娣三人誓同守節各撫其子成立及卒樹坊旌之曰一門三節)
陳烈婦(鄞縣志歸柴某夫溺挟邪好酒賭博家貧如洗遂染病陳絶無怨言惟勤女紅以支朝夕)
(勞苦萬狀夫黨皆無頼欲併幼兒偕妻别售陳聞大慟峻拒者再終不悛一夕繫兒於腰抱石投水)
(中死楊德周為立傳)
陳良謨妾時氏(鄞縣志揚州人年十六為邑人陳侍御良謨妾甫三歲闖賊陷京師良謨)
(曰事至此吾有死而已氏曰公死妾亦死良謨無子知氏有娠為之躊躇氏曰是有疑於妾也請先)
(死因更易簪珥裳服終乃易舄取之笥舄皆赤良謨曰遭君父大變而赤舄非禮也我為汝墨之因)
(國朝塗之黑氏納之足遂就縊良謨俟其氣盡亦縊順治初贈孺人與良謨合祀)
甬上四節(明列女傳張氏錢塘人適鄞縣楊文瓚文瓚與兄文琦友華夏屠獻宸俱坐死張紉)
(鍼聫夫首棺殮畢即衣盛服題絶命詩以佩帶自縊而死文琦妻沈氏亦自縊夏繼妻陸氏結帨於)
(梁引頸就縊身肥重帨絶墮地既復取帨結之而死有司聞楊華三婦之縊遣丐婦四人至獻宸家)
(防其妻朱氏甚嚴朱不得間陽為歡笑以接之且時時誚三婦之徒自苦也數日防者稍懈因謂之)
(曰我將一浴汝儕可暫屏丐婦聽之遂闔戶自盡)
吳景仁妻陳氏朱瓏妻陸氏錢勖妻徐氏
徐協妻余氏錢紀妻董氏陸堮妻楊氏
屠湘妻董氏陸厚妻徐氏梁衡母劉氏
宋渶妻陸氏邱原和妻柯氏許瑜妻季氏
陳槢妻干氏黃家祚妻楊氏王震妻方氏
張性妻楊氏唐璋妻蔣氏朱泉妻王氏
陳檟妻毛氏傅湖妻樂氏樂元和妻陳氏
虞汴妻黃氏張邦彦妻林氏徐良璧妻何氏
盧璉妻管氏黃毅妻邱氏屠漢妻吳氏
王相妻劉氏趙瑞妻張氏王淮妻金氏
陳浡妻韓氏毛恕妻余氏吕瑛妻張氏
紀鏻妻陳氏葛挺英妻何氏蔣鐸妻周氏
毛某妻傅氏毛文盛妻倪氏毛鼎妻童氏
毛立之妻方氏張子珹妻周氏張得富妻馬氏
張尚彬妻陳氏張衮繩妻陸氏倪鏞妻徐氏
王燆妻周氏聞賢臣妻陳氏張應麟妻邱氏
莊九陵妻陳氏黃應豫妻韓氏屠惟曾妻邵氏
俞希直妻虞氏唐世賓妻朱氏殷桂妻錢氏
虞時保妻翁氏李生寅妻劉氏陳桐妻包氏
莊悌妻楊氏柯茂華妻陸氏湯一儁妻范氏
楊格妻莊氏袁學詩妻趙氏聞守勲妻李氏
范格妻楊氏朱汝修妻桑氏邱承豫妻王氏
徐家麒妻范氏俞玉妻王氏張結妻茅氏
張良輔妻宋氏張良翰妻吳氏
國朝
李銓妻何氏(寧波府志歸銓未閱歲夫亡氏年十九而銓前妻子景濓甫六歲氏携孤之塜)
(間風雪中負土築先亡頽垣敗壁母)(哭聲出林樾銓故寒士父母形影相弔或終日炊烟不舉)
(旨建節操愈勵苦志五十餘年順治九年具題奉坊旌表)
陳久祥妻趙氏(寧波府志歸陳八載而夫亡遺孤甫十月氏含淚撫孤茹荼紡績守貞四)
(旨建十一年年六十七卒康熙十年奉坊旌表)
蔣爾階妻費氏(寧波府志歸蔣五載夫亡遺孤甫四歲撫長躬為課督俾之成立康熙二)
(旨建十七年奉坊旌表)
胡文黌妻應氏(寧波府志歸胡三載夫亡無子撫姪為後操凛冰蘖康熙三十五年奉)
(旨建坊旌表)
姚世珪妻章氏(寧波府志夫客死於外訃至氏投地欲死者屢念上有垂白下有幼孤忍)
(死自守撫子成人舅姑殁喪祭盡禮康熙三十七年奉)
(旨建坊旌表)
黃懷泰妻張氏(寧波府志夫亡孤幼氏辛勤鞠育歴數十年未嘗自逸康熙三十九年奉)
(旨建坊旌表)
范佩賢妻董氏(寧波府志年十九歸范五載夫死子章述甫四月氏誓死不移撫孤成立)
(旨建康熙四十五年奉坊旌表)
宣自益妻陸氏(寧波府志自益早亡氏事老撫幼兩盡勤劬康熙六十年奉)
(旨建坊旌表)
包萬善妻孫氏(寧波府志歸包九載夫死遺孤六歲泣曰吾不即從夫地下者為此孤也)
(旨建矢節撫之子得成立氏以夀終雍正四年具題奉坊旌表)
洪碩卿妻韓氏(寧波府志洪多病形體羸瘠氏侍奉湯藥晝夜不輟夫亡孝以養姑勤以)
(育子孤苦自甘者數十年)
董肇璿妻吳氏(寧波府志結褵五載夫亡遺腹生一男氏忍死撫孤勤劬自給宗黨賢之)
(旨建坊以上二氏俱雍正五年具題奉旌表)
李應鳳妻顧氏(寧波府志歸甫期而應鳳亡遺孤在襁褓氏念宗祀為重毁容歛迹不辭)
(艱苦矢志育孤有成)
謝為寀妻胡氏(寧波府志為寀亡時腹有遺孕忍死待其誕育已而産一男彌月而子死)
(氏復立繼撫育以奉烝嘗年踰六十卒氏俱雍正六年具題奉)(以上二)
(旨建坊旌表)
胡永孜妻汪氏(題旌册年二十歸永孜閱三年未有子而永孜客死扵外訃至泣血毁容)
(誓無二志家貧孝事舅姑舅姑殁喪葬盡禮立從子為嗣撫育成立守節三十八年而卒)
王士騮妻余氏(題旌册年二十二歸王夫卒氏年二十六遺孤甫週歲氏奉養耄姑教其)
(子成立守節二十八年而卒)
錢文祥妻曾氏(題旌册年二十八夫亡遺孤四人俱幼家徒壁立親族無倚氏紡績易粟)
(以奉邁姑育諸子子長教之問學皆有成立守節三十二年)
李世鰲妻水氏(題旌册年十八于歸時夫已病篤甫彌月而夫亡氏欲以身殉舅姑慰之)
(曰吾止有一子今已死汝若再死如我兩人何氏自是代夫供養不敢稍懈立從姪為後撫育備至)
(守節三十七年)
余錫祥妻徐氏(題旌册夫亡氏年二十七欲與俱死其姑哭曰婦死孫誰依且我雙目俱)
(廢誰為奉養乎氏自是忍死奉姑備極孝養課子讀書守節四十五年以上五氏俱雍正八年具)
(旨建題奉表坊旌)
黃廷銘妻錢氏(題旌冊年二十五而寡撫子守節二十六年雍正十年具題奉)
(旨建坊旌表)
董元毅妻謝氏(題旌册年二十三夫亡未踰月而姑病湯藥親嘗殁則盡哀盡禮奉事耄)
(舅尤加孝謹教子嚴肅有截髮剉薦風守節二十五年)
潘朝珣妻張氏(題旌册年二十二而寡舅亡剪髮營殯葬繼姑一女禮若昆弟食飲推甘)
(得其懽心教子以母兼父經史口授子人瑞登鄉薦守節四十五年以上二氏俱雍正十一年具)
(旨建題奉表坊旌)
董允霆妻張氏(題旌册年二十五夫亡無子舅姑先殁生姑在堂氏事之甚孝夫兄嫂早)
(世遺二子撫教成立守節二十六年)
沈鼎緯妻毛氏(題旌册鼎緯患瘵疾卧床褥氏親嘗湯藥衣不解帶者兩載及卒念姑久)
(患目疾奉侍無人子又幼忍死以守與姑同寢處跬步不離者二十年姑以夀終教子讀書蜚聲黌)
(序守節二十七年)
崔占五妻戴氏(題旌册年二十四夫亡撫教遺孤長為娶媳生二孫子復死同媳撫二孫)
(俱至成立守節五十四年二年具題奉)(以上三氏俱雍正十)
(旨建坊旌表)
王貴猷妻錢氏(題旌册年二十八夫亡家貧事舅姑孝教子克自樹立孀居後戚黨罕見)
(其面守節三十九年雍正十三年具題候旌)
沈光僑妻謝氏(寧波府志年二十二歸光僑氏故美姿容而光僑貌極醜且貧人謂其必)
(不相得也氏則情好甚篤未幾夫病卒有新孝廉慕其色遣媒議婚氏裂媒之衣唾之即日冒風雨)
(奔哭殯所比歸大呼心痛遂嘔血死)
繆氏二節(鄞縣志陳氏繆明城妻明城殁氏年二十二撫孤矢節其婦余氏遺孤世選之妻年)
(十九而世選亦殁姑媳伶仃恒至絶食順治間三院表門蠲役給月膳)
余應蛟妻孫氏(鄞縣志年二十六應蛟亡誓不再適境極不堪而處之晏如卒訓其子豹)
(為諸生鄉人聞於官月給米五斗膳之終身年八十四卒)
趙文炳妻陳氏(舊浙江通志順治己亥海寇入犯氏携老母幼子避難猝遇賊欲汚之大)
(罵賊斷其一臂遂赴水死旌曰舍生取節)
趙宗元妻吕氏(寧波府志順治己亥海寇入東鄉氏抱一女奉姑避難舟行數里遇寇欲)
(汚之先劫姑入水氏抛女扵岸遂赴水同溺死)
樂元會妻陳氏(寧波府志年二十二而寡教子成人娶婦郭氏海寇掠境氏與郭氏乘舟)
(而避與賊遇姑媳俱抱石投水死)
錢某妻徐氏(鄞縣志己亥海寇入鄉欲汚婦不從以刀脅之堅拒罵詈賊刺其腹死)
應烈婦(舊浙江通志東鄉丐戶也己亥海寇亂偕其曹避村廟中一卒帶刀入見氏將汚之挽之)
(不勤卒怒其曹恐見害咸勸之就堅不從已而知其必不可脱佯許諾卒喜稍縱之遂逸出廟門外)
(將投井為卒所持不得入復逼之終號泣不就卒大怒亂斬之年十八)
王朝幹妻李氏(寧波府志名德貞海寇犯東鄉氏對姑泣曰賊勢猖獗難保無虞遂抱幼)
(子赴水死)
周容妻金氏(寧波府志名逑性孝能詩甫生女寇亂姑念媳在牀不忍避氏恐累姑作素羅)
(歌遂以羅自縊)
丁鄮南妻楊氏(鄞縣志年二十四而寡矢志撫孤卒年九十子承元早世婦楊氏奉姑撫)
(子郡守楊之柄兩旌之)
黃奕馦妻袁氏(舊浙江通志馦殀袁堅志守節以飢餒死)
周天輝妻徐氏(舊浙江通志名引夫殁家貧矢志不二姑與父母欲奪其志有豪奴聞其)
(色挟重資来聘家人方與奴較聘資而婦已?於樓上自縊矣)
殷貞女(寧波府志許字郭文蛟文蛟疾篤郭欲完姻應喜殷戚屬難之女曰病雖篤然或以應喜)
(邀祥亦未可知遂往文蛟已病劇不能成禮次日竟逝氏年甫十九或勸其改適氏泣曰吾既入郭)
(門即郭婦也守志終身)
屠印姑(寧波府志陸耿章妻耿章淫酗無行蕩其産盡且負酒家博債以姑為質日夜說以姦事)
(不從絶粒十四日而死)
史氏二節(寧波府志施氏史起昊妻起昊客死遺子二大宿大寀閱數旬有所親媼至相弔慰)
(附耳語曰須自為計施大慟揮斥之卒能撫訓其孤有成婦管氏大宿妻年二十五生子在甲大宿)
(遊京邸聞舉子而疾卒管氏撫藐孤勵節如其姑在甲成康熙癸巳進士)
舒再芬妻陳氏(寧波府志年二十四見夫病篤遂操利刃割左股血流滿地命幾絶姑覺)
(往救得蘇作羹以進終莫救家貧躬織絍以教養其孤大綸遊庠有司旌之)
錢肅遴妻鮑氏(寧波府志甫納采而肅遴隨其兄播遷無生還理父母欲改字之氏齧臂)
(出血誓以死守比歸得諧伉儷年已二十六矣肅遴挈眷寄食崑山病卒氏孑身扶柩歸負土葬於)
(舅墓之旁)
陳氏二節(寧波府志施氏包氏娣姒也施年二十五夫陳昌祚亡遺子岱甫三歲包年二十七)
(夫昌禨亡遺子峡甫五歲老姑喪明二婦撫幼子事盲姑俯仰交瘁人稱雙節)
楊氏二節(寧波府志唐氏楊秉憺妻夫卒氏年二十七撫遺孤誓甘冰蘖孫楊式孟妻程氏亦)
(以二十五歲守志撫孤成立)
任貞女(寧波府志袁弘泰聘妻弘泰亡父母欲改字女剪髮投繯屢絶而甦三年喪畢女設供介)
(祉庵哭奠其夫悲不自勝越三日而殁年二十二女家告扵袁與弘泰合葬焉)
董貞女(寧波府志董允翀女甫十歲父母並亡伯父允明撫養及笄許字沈大詩舅姑早世大詩)
(以貧故旅食長安遇疾而殞女時年十八即擬往沈門治喪或告以大詩弟大訓尚未有室遂中止)
(有勸之更字者即截髮自誓及大訓娶婦生子貞女喜可為夫後未幾大訓亦殁婦嫁子殤女由是)
(獲心疾惟日望大詩柩歸為同穴計大詩有從兄弟二人皆客京邸許以櫬歸乃相繼客死自兹返)
(葬無期女益沉痼不可起雍正丁未春卒於家年四十)
錢傳恭妻傅氏(寧波府志傳恭患惡疾呻吟半載氏親為吮咂不少怠死之日辟踊自絶)
(族人救之甦早暮哭泣卒以哀毁而殞)
楊大澄妻王氏曾士進妻陳氏齊天民妻張氏
陳泰交妻李氏徐友傑妻唐氏忻應華妻殷氏
阮文肇妻方氏董應達妻周氏黃鼎新妻董氏
李藎妻仇氏丘鴻聲妻薛氏郭文龍妻王氏
洪朝俊妻滕氏陸炳衡妻俞氏王國彩妻張氏
董名世妻丘氏柯茂景妻陳氏徐胄鋐妻張氏
張檉妻陳氏李丁虔妻殷氏沈安臣妻管氏
管麟妻董氏茅驥妻張氏余長弘妻張氏
錢啟忠妾葉氏聞即山妻管氏聞肇平妻陸氏
孫毓芝妻謝氏程景鵡妻董氏馬天駿妻王氏
陸顒妻李氏章友梅妻任氏
慈谿縣
宋
史簡妻葉氏(延祐四明志慈谿人歸鄞之史簡簡為縣從事尉受賕杖平民簡獨愍之以杖)
(首雜朱殷以進初舉杖血流於尻尉怒以杖平民者杖之歸數日死氏年二十五有娠後得男曰詔)
(隣保咸曰是褓中兒寧可恃耶誓不聽晝夜紡績俾其子從師讀書為善士晚歲生産益裕養孤女)
(數人俾有歸年八十六以終凡十八封至冀國夫人)
李綦妻張氏(成化四明郡志名妙靜年十九歸綦甫入門夫病葷一顧而易簀或云伉儷未)
(成盍返而從父母張誓不許曰入李氏門即李氏婦義無再適守節終身夀八十四卒)
元
方琬妻翁氏(戴良安節堂志生子原三歲而琬卒年少寡居或疑其不能安也氏曰吾聞婦)
(人以夫為天今死而遂去之是背天也背天不祥死不再適乃益經紀家政夜張燈紡織晝課童奴)
(樹藝有司上之朝旌其門)
沈景莊妻顧氏(成化四明郡志年二十六歸沈生子尚質夫亡時年二十八撫育其子長)
(教之讀書至正年旌表)
沈則妻王氏(嘉靖浙江通志年十六而則亡有子穉弱所親勸其改適王泣曰有姑在堂有)
(子在抱若忍棄之何以見吾夫扵地下乎奉姑教子至死無二至正間旌)
眀
楊貞女(明列女傳字同邑鄭子琜洪武中子琜父仲徽戍雲南眀制子成丁者隨遣故子琜亦在)
(戍中楊年甫十六聞子琜母老弟幼請于父母適鄭養姑子琜卒戍所楊與姑撫諸叔成立以夫從)
(子為嗣苦節五十餘年其後鄭煥妻張氏嫁未旬日泰然妻嚴氏生子一蘭方孩抱栻妻王氏事夫)
(癎病八年三人皆楊氏夫族先後早寡皆以節聞萬歷中知府鄒希賢題曰鄭氏節門以比浦江義)
(門云)
沈氏二節(兩浙名賢錄孫氏歸沈銘善年二十九夫亡生子甫八月宋氏歸沈銘禮年二十夫)
(亡生二子皆在襁褓人以宋氏年尤少諷之更適宋自誓曰迫之果急惟以江水為徑見吾夫於地)
(下耳娣姒日勤紡績至白首洪武年旌曰雙節)
謝仲華妻田氏(鄞縣志慈谿人年二十仲華亡尋罹水患室廬漂没僑居於隣富豪欲娶)
(之斷髮以誓迫之不已遂遷居以避而迫者如故乃携幼子奔徙於鄞伶仃孤苦紡績育子長而娶)
(室己子出不返氏又撫孫升督以學業永樂己丑升成進士授御史)
劉貞女(兩浙名賢錄許聘馮光濟光濟卒劉年十七聞訃請歸馮治喪母不可哭曰聘不為先婚)
(不為後不負此心死無憾矣遂奔喪命治兩壙終身不御鉛綺獨處一室族人罕見其面)
翁錄妻鄭氏(天啟慈谿縣志錄奉例輸米擕鄭上京卒於途鄭扶柩歸葬時年二十七無子)
(伯仲欲奪其志鄭曰有姑在姑亡又欲奪之曰有父母在遂大歸扵宗織絍自給及父母亡屏處敝)
(舍瓦鐺地爐以供朝夕年踰六十出所積治棺衾甫具以疾卒詔旌其門)
桂一祿妻周氏(嘉靖寧波府志適桂不三歲而夫卒有媒氏以巧言動之輒恚曰此言何)
(至汚我耳遂斷髮自誓不修容儀對娣姒亦無笑容守志五十六年天順壬辰旌)
徐傑妻任氏(兩浙名賢錄年二十歸傑甫二年傑亡一月子錦生育之漸長使讀父書鬻環)
(釧以佐費勤織絍以資養卒令其子成進士官至都御史)
趙勝妻馮氏(嘉靖寧波府志二十五而夫亡母欲奪其志婦欲自盡娣姒相守累日母懼而)
(止取姪暕為嗣自授以句讀暕登進士授主事遂得錫封)
陳佳妻王氏(明列女傳許聘於陳而佳病其父母娶婦以慰之及門即入侍湯藥未幾佳卒)
(氏年甫十七矢志不嫁姑張氏責以未成禮而守為無名婦曰既入陳門經事君子何謂無名姑乃)
(使人邀其二弟諷之氏不答截髮毁容姑終欲強之窘辱萬狀二小姑凌之稍不順即爪其面姑聞)
(復加箠楚婦口不出怨言曰不逼嫁為婢亦甘也每夕寢處小姑牀下受卑濕遂得傴疾私自幸曰)
(我知免矣鞠從子梅為嗣教之業文成化初領鄉薦卒昌其家)
汪貞女(兩浙名賢錄聘於張鸞未嫁而鸞遊閩中父母度其將返預娶過門以俟月餘忽報鸞死)
(汪誓無他志其母誘以歸諭之更嫁汪乃投簪取珥薙其衣擲地曰還汪家物歸張氏身即登舟而)
(返獨守孀閨未嘗踰戶後忽病疹危甚翁姑為之迎醫汪却之曰吾得死所矣豈藉醫求活耶遂卒)
張維妻凌氏(明列女傳弘治中維舉於鄉而卒氏年二十五生子四歲亦卒因歸省其兄諷)
(之改圖氏痛哭齧脣噀血灑地遂終身不歸寧舅姑慰之曰吾二人景逼矣爾年尚遠何以為活氏)
(曰餓死甘之乃出簪珥為舅納妾果得子喜曰張氏不絶亡夫墓門有寒食矣後舅病瘋姑目瞽氏)
(紡績以養二十年不衰邑令葉竦重其節置田五畆資之後荒喪相仍氏亦老且憊竟以餒死)
臧梁妻王氏(嘉靖寧波府志名一芝定海右族女歸慈谿臧梁甫三月而梁之父任三年不)
(歸已而舅死官所梁扶喪歸亦死氏年十九手治服殮既殯哭别塜以歸明日促父往視梁墓及還)
(見窗戶扃固驚呼不應啟視之則已經矣事聞旌其門)
劉越妻孫氏(嘉靖寧波府志年二十一夫亡舅姑欲嫁之乃斷髮焚夫柩前曰我志欲移有)
(如此髮因終日坐柩旁以事紡績鞠子既成始葬之劉氏自劉圭妻王氏劉煟妻王氏與孫氏一門)
(三節人傳以為異)
陳原理妻馮氏(兩浙名賢錄原理卒馮年二十二無子舅姑老業且凋落惟勤紡績為僦)
(居具餔之費娣潘氏亦少寡誓以死守郡丞顧錫巖悼之以詩)
周杭妻秦氏(天啟慈谿縣志年十七歸杭甫朞杭卒越月姑亦亡貧難孤苦有以言諷之者)
(泣曰清白婦女何得以汚言相及乎遂齧指誓無他志事繼姑孝詔旌其門)
葉貞女(明列女傳定海人許聘慈谿翁姓父母殁遂育於翁年十四翁資産日落且失其姑舅待)
(之如奴勞勩萬狀略無怨色舅以子幼欲鬻之羅姓者女日夜哽咽後知不可挽乃偽為喜色舅信)
(為實乃寬之夜月上紿諸姒曰月色甚佳盍少觀乎趨門外良久諸姒曰夜半矣盍就寢遂入及晨)
(覓之已浮屍於河起之色如生衣服上下聯結甚固)
方某妻王氏(兩浙名賢錄嘉靖戊戌正月二十八日夜半火起西市延燎及方氏歸僅逾月)
(居一小樓時夫外出堅守不下遂䧟于火遍體灼燼惟心獨存夫歸抱而哭之淚滴其心輒化)
姜阿龍妻桂氏(籌海圖編桂阿寶女方少艾賊至與衆婦走匿馮氏僻室室後有池賊搜)
(室衆婦競赴池賊以手挽之桂絶袂而死)
馮警妻張氏(籌海圖編年二十歸警六年遇倭寇偕姑竄匿其夫為寇所殺張亟收夫屍殮)
(葬未數日寇復至張偕姑及妯娌買舟逃至管山江為寇所及張知不免曰不死且汚賊手然馮之)
(嗣不可絶也以幼子付其姑偕伯之妾徐氏即沉於江賊大驚異遂舍舟中諸婦以去)
沈氏六烈(籌海圖編章氏沈祚妻周氏沈希曾妻馮氏沈信魁妻柴氏沈惟瑞妻孟氏沈弘量)
(妻孫氏沈琳妻沈為慈谿思橋巨族家觀海鳴鶴之間家衆至二千人多驍黠善鬭自嘉靖以来海)
(寇上烏山燬鳴鶴縱横蹂躪沈氏不惟自衛且能殲其渠魁奪其所掠賊甚讐之至是賊大至沈氏)
(豪誓扵衆曰無出婦女無輦貨財誓以死守不能者先戮之章氏亦誓於内曰男子死鬭婦人死義)
(辱與死等耳衆婦皆竦聽既而賊圍沈氏羣婦聚于一樓賊散入戶章氏遽出投於河周氏馮氏繼)
(之柴氏方為夫礪刃賊已斫戶入柴即以刃斫賊旋自刃孟氏孫氏娣姒為賊所得相持不放奪賊)
(刃自刺皆死焉思橋之難沈宗婦死難者三十餘其六人尤烈者也)
王氏二節(慈谿縣志姜氏余氏娣姒也遭倭變奔匿隣圃賊窺見二婦拔刃迫之余赴池死姜)
(被亂刃死事詳孝子王應麟傳)
茅氏女(籌海圖編年十四父母亡獨與兄嫂居其兄痿卧賊入縣嫂出奔呼之以行女曰吾室女)
(也去將安之俱去孰為扶兄賊至遽縱火女力扶其兄避於空室俱被燔灼而死二屍相攣綰焉)
錢應文妻朱氏(舊浙江通志夫亡守志嘉靖間倭入寇負姑匿空舍四望俱燼獨所匿處)
(無恙奉旨旌表時有一女初字尚美衣飾賊執欲汚之女詈曰汝賊也吾為儒家婦豈從賊耶速殺)
(我當以頸血濺汝賊怒刀裂腹死惜其名不傳)
葉潮妻戚氏(天啟慈谿縣志潮卒氏年二十一舉一男父欲移其志氏具木主書慕貞戚氏)
(預祔於寢父恧而止孫維榮疏請得旨建貞節坊)
馮可榮妻姚氏(天啟慈谿縣志十七而寡奉病姑撫遺腹守志八十五年年百有一歲旌)
王文達妻沈氏(天啟慈谿縣志十九而字逾年夫溺於江覓屍三日不得氏匍匐江渚欲)
(躍入江家人掖之喧沸間屍出重波觀者驚異氏抱屍歸葬矢志堅貞年七十終)
沈氏三節(天啟慈谿縣志沈純臣縉臣紳臣兄弟也相繼夭亡純臣妻方氏縉臣妻楊氏紳臣)
(妻范氏俱出自定海年俱未逾二十三寡相依冰玉之守垂老俱勵題請得旌)
陳瑈妻張氏(天啟慈谿縣志瑈罹弱瘵氏歸瑈已將殆執氏手曰不來可也遂絶氏服闋歸)
(寧父潛受他姓聘紿之他往以嫁之氏剪髮毁容堅不可奪竟歸陳後以夀終)
馮魁姐(舊浙江通志父任工部郎隨侍京邸室内火兄象臨赤身突入時火已薄床女曰吾衣裳)
(不具不可起且不可就兄抱為我謝父母有死而已其兄趨前強抱女投匿床下竟焚死年十四)
張九經妻王氏(舊浙江通志夫亡守志涕泣喪眀女適馮大純亦少寡操如其母)
姜應元妻馮氏(舊浙江通志應元卒氏齧指血書一字於夫手以志從一之義崇禎中旌)
費貞女(寧波府志錢文敏聘妻未婚而敏死訃聞女哭歸錢誓不反顧舅貧且老奉養惟謹獨處)
(一室治女紅以易菽水撫從子為嗣邑令汪偉題曰大貞)
費貞女(寧波府志應汝金聘妻汝金亡費聞訃即慟哭臨喪矢志同穴年七十四而卒)
沈性妻張氏姚克周妻余氏王祖禧妻孫氏
姚普賢妻余氏姚鉌妻馮氏沈愚妻周氏
馮&KR1580;妻潘氏陳鋹妻錢氏馮俊妻桂氏
阮奉先妻朱氏王鎬妻李氏姚澤妻劉氏
仇治妻王氏葉宗倫妻向氏朱眀妻刁氏
張垔妻茅氏馮柏妻王氏葉桂妻楊氏
馬廉妻姚氏劉鎣妻邵氏葛蓁妻徐氏
劉鉞妻孫氏阮本子妻童氏姜鏞妻尹氏
秦垔妻王氏秦錄母王氏程廣妻林氏
鄭尚善妻張氏馮讚妻劉氏周汝仁妻馮氏
劉□妻姚氏馮雲鵬妻湯氏洪鋼妻俞氏
裘沆妻馮氏陳載道妻周氏劉䤾妻鄭氏
馮少占妻陸氏劉志登妻王氏馮嘉隆妻陳氏
沈子英妻李氏孫徵鶴妻秦氏秦可立妻陳氏
秦之慶妻王氏林大觀妻邵氏周廷傑妻馮氏
馮若陶妻陳氏潘居敬妻謝氏潘居賢妻蔣氏
向志尚妻裘氏馮若蒙妻鄭氏馮起雲妻陳氏
俞賡春妻厲氏張能信妻劉氏洪彩德妻張氏
陳吾忠妻胡氏周時芳妻陶氏馮佺妻沈氏
顔志新妻向氏袁象宏妻王氏俞爾張妻韓氏
韓玉妻楊氏姚孟寧妻王氏林畏初妻楊氏
馮維棫妻葉氏袁衮妻洪氏邵應龍妻周氏
于正汾妻洪氏沈純德妻王氏姚元紳妻周氏
姚樟妻沈氏張應科妻秦氏阮廷獻妻葉氏
俞慶宗妻李氏周有孚妻童氏羅茂讜妻王氏
國朝
翁日登妻邵氏(寧波府志年十七歸翁即遭姑病邵籲天求代姑獲瘳日登旋卒矢志撫)
(旨建孤言不踰閫順治五年具題奉坊旌表)
張九臣妻孫氏(慈谿縣志九臣卒氏以姑邁子幼欲殉不可遂剪髮納棺矢志苦守康熙)
(旨建十一年奉坊旌表)
姚世登妻劉氏(慈谿縣志世登卒遺子女各一氏不以貧故易節松柏之操久而愈勁康)
(旨建熙十二年奉坊旌表)
董昌妻袁氏(寧波府志于歸未幾昌卒堅志守貞康熙十六年奉)
(旨建坊旌表)
王敳妻馮氏(寧波府志敳早亡氏欲以身殉舅姑止之乃為之立嗣氏教育成立康熙三十)
(旨建三年奉坊旌表)
鄭渠妻王氏(寧波府志年十八婚甫月餘而夫亡氏孝奉舅姑姑病衣不解帶大小家政綜)
(旨建理井然康熙五十八年奉坊旌表)
沈鼎台妻姚氏(慈谿縣志年十九歸沈數月而鼎台死遺妊生子姑老家益貧孝養不衰)
(姑殁依母家以教子子阮亦能孝養其母)
嚴士直妻沈氏(寧波府志氏孕三月而士直病囑之曰爾年止十九歲月甚遥所孕男女)
(未可知惟邁姑無養使吾目不暝耳氏曰天不絶君後必生男即女吾義當死嚴門姑養吾自任之)
(士直死果生子君武娶扵王舉三孫而君武亦死氏與王共撫遺孤相勵苦守年七十五而卒)
秦文煒妻周氏(寧波府志年十七適秦不三歲而夫亡無子撫叔子棟為嗣事舅姑克盡)
(婦道遇事則身先操作為娣姒倡守貞三十七年而卒以上三氏俱雍正三年具題奉)
(旨建坊旌表)
陳躍雲妻羅氏(慈谿縣志結褵九月躍雲卒家貧紡績養姑撫繼子姑殁親自負土以葬)
(并葬其夫於翁姑墓側卒年九十三)
岑式端妻陳氏(寧波府志年二十四夫亡子元甫一歲岑氏四世單傳不絶如綫氏泣血)
(毁容矢志撫孤時舅姑尚在凡生養死葬及其子讀書婚娶皆氏獨力仔肩孀居三十載以上二)
(旨建氏俱雍正五年具題奉坊旌表)
葉承親妻柯氏(題旌册年十八適葉半載而夫亡弟海峩以姊少寡且貧無後恐不能終)
(其節婦齧一指矢曰所不終於葉者有如此指弟驚起謝遂迎養於家有貴官者柯戚也喪偶聞婦)
(姿托隣媼諷之婦怒曰媼不知吾齧指時耶吾不難一死以眀志比媼出則闔戶投繯死矣家人救)
(之得甦年七十七卒葉氏迎喪與其夫合葬焉)
周偉妻於氏(題旌册年二十適偉偉亡時年二十四子華正方幼穉氏教之甚嚴居常織絍)
(井臼外雖稼圃亦躬自督課歲節用以供甘旨舅姑殁喪葬盡禮人稱健婦守節三十几年而卒)
應日朋妻馮氏(題旌册年十七適日朋日朋卒氏年二十六長子在抱次在腹家故貧乏)
(姑老且病氏力勤針紉奉湯藥手滌垢穢歴十載無倦容姑殁哀毁倍至棺衾喪葬靡不竭蹷經營)
(課二子讀書立志咸有樹立守節二十八年上三氏俱雍正九年具題奉)(以)
(旨建坊旌表)
愈秀妻華氏(慈谿縣志順治初年為邏卒所掠氏伏地大罵赴水死又上林陳氏婦何氏與)
(卒相抗被刃唐三十妻張氏自沉白石堰里人上三氏之節申憲旌表俱祀惠竈祠)
童貞女(慈谿縣志袁光烈聘妻年未及笄聞光烈死號泣奔喪絶而復蘇臨窆欲自投壙中得救)
(乃止旋聞父母欲議婚他姓即閉戶自縊)
王孝女(慈谿縣志名盧姐性至孝母殁柩殯於室夜半火起家人倉皇走孝女往柩前哭呼救舁)
(無應者火漸邇則以身翼蔽母棺已而火及終哭不出遂焚死時年止十七)
周宗宰妻沈氏(慈谿縣志夫亡無子歸依父母聞父母欲奪其志往夫墓一慟幾絶遂不)
(食數日而死時年二十五)
(謹按舊通志作姚宗宰妻)
李貞女(慈谿縣志鎮海人許聘邑人葉敬斯敬斯卒女聞訃悲號請歸葉治喪父許之立姪為後)
(會族子葉遂良亦卒其妻應氏暨妾某氏三寡同居至六十五歲卒)
沈惟賢妻宓氏(慈谿縣志生一女而唯賢卒氏年二十二久之母以其無子而守為空自)
(苦氏即引刀剔左目以眀志血流暈地歴守三十年而殁)
周洪吉妻秦氏(慈谿縣志幼許字洪吉洪吉入京洎歸娶氏年已二十七逾歲而洪吉卒)
(洪吉母溺愛諸女諷令改圖氏兩撫繼子俱為諸姑所逐其後家日落或甕止升合姑猶以愛女故)
(持去氏下氣怡色承之姑始感悟而氏已死矣時年五十六)
沈氏二節(慈谿縣志方氏配沈懋祖岑氏配沈大鼎方年二十而夫亡遺孤週歲岑年二十一)
(夫被盗害遺孤三歲二氏勵志共守教子成立各至七十餘而卒)
向升元妾趙氏(慈谿縣志生一子甫週而升元亡時嫡母早卒氏獨撫孤子有迫之改適)
(者氏截左手無名指誓曰離向門者有如此指族衆遂止已而為子娶婦生孫子婦又俱死拮据撫)
(孤年八十六而殁)
馮京第妻葉氏(寧波府志京第死婦以行纏作繯挂梁間就繯而絶)
羅秀吉妻鄭氏(寧波府志年十九而嫁二十三而寡家貧無後母欲令改適氏曰有舅姑)
(在代夫奉養職也已而舅姑相繼亡母復迫之再三氏不為動一日母踉蹌至聲色俱厲曰吾已受)
(聘財令汝為某氏婦明日肩輿至矣先是氏聞母篝言必慟哭至是陽陽如平常人頗疑之入夜扃戶)
(燈密紉其衣至夜分侵曉某氏輿至辭以粧未畢久之寂無人聲其母排戶入則投繯死矣周身衣)
(袂聮結甚固越五日始殮盛暑顔色如生)
邵貞女(公舉事實邵允耀女名淑姐年十七許字周其栢雍正十年其栢病殀女號泣不欲生請)
(於母往視含殮母以未結褵為詞強止之女乃製殮衣剪髮一縷遣所親納其栢棺中隨登樓自縊)
(年甫十八)
錢文奎妻劉氏錢文芑妻張氏沈大縉妻馮氏
陳諍妻張氏馮應鐘妻張氏王悦言妻陳氏
秦法祖妻顔氏姚世高妻葛氏王國彪妻姚氏
徐兆武妻向氏魏維文妻王氏桂茂秋妻周氏
王長祚妻姚氏葉鼎英妻陸氏劉純熙妻姚氏
劉開宗妻應氏傅子咸妻陳氏王廷魁妻章氏
劉履竒妻馮氏周明傑妻陳氏王子龍妻葉氏
邵焜妻劉氏洪紹周妻王氏沈時賚妻俞氏
馮德元妻蔡氏馮蘭芳妻陳氏秦奕妻姚氏
韓鯁臣妻陳氏李旭妻葉氏馮懋行妻林氏
裘永明妾劉氏王天興妻顧氏
奉化縣
宋
董軫妻王氏(成化四明郡志未成婚而軫亡或勸改圖王氏誓不許其姒有娠指而言曰吾)
(得姒一男足以興董氏矣未幾果得男立為嗣長名之邵以義舉入仕紹興間轉修武郎乞恩侍養)
(封孺人)
舒立妻王氏(成化四明郡志年十九歸舒三月而夫亡後媒妁踵至王曰雖父母有命我志)
(不可奪也有田僅數畆為養老資守節終身夀八十八卒)
陳自強妻戴氏(成化四明郡志年二十歸陳未逾年而夫亡父母欲奪而嫁之以死自誓)
(夀八十卒鄉人稱為清臺節婦)
元
朱春妻舒氏(成化四明郡志名淑初年二十歸春得一子而春亡勤紡績以養舅姑訓其子)
(容曰爾父不幸早亡爾讀書以酬父志死無憾後容果被薦官至祕書丞)
江文鑄妻范氏(元史本𫝊名妙元年二十一歸江及門未合巹夫忽以癎疾卒范曰我既)
(入江氏之門即江氏婦也豈以夫亡有異志哉遂居江氏家撫諸姪江森江道如己子卒年九十五)
舒燕妻徐氏(成化四明郡志名德柔年十九歸舒甫半歲燕卒有娠産男名季興母家憐其)
(貧欲奪志徐曰我若再醮舅姑將誰托寧餓死不為舅姑殁殮葬如禮訓子成立鄉黨聞於官旌異)
(其門)
陳紹庭妻汪氏(成化四明郡志名本竒歸陳四載夫亡無子伯姒方娠生子鑄氏乞養為)
(子父母憐其貧欲奪其志乃於夫墓穿竁其側以示同穴後因故廬灾僑居郡城遂為鄞人至正年)
(旌)
陳氏五節(輟耕錄陳氏婦以貞節稱者五人初陳元娶竺氏生子侗而元卒竺年纔二十二義)
(不再適後三十三年卒侗娶璩氏生子瑞泰二人侗亦殀璩年二十六後五十八年卒瑞娶王氏生)
(子通甫而瑞復殀王年三十後五十五年卒通甫娶樓氏樓甫笄歸於陳至二十六而寡父母欲奪)
(其志泣不從其姑王氏年老樓事之尤謹姑卒殮葬悉如禮子養才娶樓氏生子孟雍孟熙而養才)
(卒樓年二十六所守如其姑云)
明
李氏二節(貝瓊雙節堂詩序李公復祖母沈氏年二十生子七月而寡既長為娶兄之女為婦)
(生二子亦寡二母老號雙節堂)
戴德祐妻項氏(舊浙江通志祐兄德彛為拾遺祐往省之值燕兵入都德彛被殺祐死氏)
(知度禍及召族人急焚戴氏譜令各避去并其二子匿之使者至索戴氏譜欲名捕之氏以無譜對)
(使者痛刑之執語如初乃以火熾鐵鉗燒之胸乳皆爛身無完膚卒不承於是罷其事)
宋原用妻石氏(兩浙名賢錄字景榮鄱陽石思孟女原用任鄱陽教諭因娶焉原用卒氏)
(年二十六二子俱幼母氏欲留之石齧指自誓遂奉喪歸及抵家糧無夙儲艱苦殆甚舅嘗患痢石)
(衣不解帶手滌厠牏晝夜侍藥糜無倦色勤紡績以資二子學宣德年旌門)
竺公能妻袁氏(成化四明郡志名秀芝年十八歸公能公能卒袁年二十四值歲歉多艱)
(姑趙患痢閱两月氏衣不解帶浣汚穢無難色疾傳染舉族氏獨無恙人以為誠孝所感後舅姑繼)
(亡營葬畢繼母欲奪其志乃斷指以絶其意撫遺孤曰端曰恢讀書力田天順年旌表)
趙孝女(兩浙名賢錄趙鎮女父母連喪女時年十八尚未納采弟洤幼女念無撫洤者遂誓不嫁)
(育洤長成至娶妻生子曰英曰豪時年四十士大夫重其德欲令歸扵貴族而其弟旋沒女又誓不)
(嫁以撫二姪比英豪繼殁又撫英之子諫宗祀頼以不墜)
許氏二節(嘉靖寧波府志姒王氏許福延妻年二十一福延亡娣王氏許福員妻年二十三福)
(員亡相與砥礪守節有司廉其實以聞適娣氏殁惟姒氏得旌表云)
宋昆妻周氏(兩浙名賢錄昆死氏年二十一盡鬻衣裝以殮自負土以葬未幾姑與子相繼)
(亡復負土葬姑如其夫有富人欲求為婦使隣嫗袖金環以諷曰一門盡矣無一瓦之覆一壠之植)
(若何恃乎婦堅不可奪假祖屋簷下縳茅以自存艱苦之狀人不忍見婦甘之如飴竟以節終)
嚴氏二節(嘉靖寧波府志陳氏嚴九霄妻九霄卒姑年老多疾遺孤在懷罄資奉養姑恐其年)
(少不終以語試之即大慟矢節自完正德辛未旌其門姪婦王氏嚴龍妻年二十五夫亡其節亦如)
(陳氏云)
王紡妻阮氏(嘉靖寧波府志年二十七紡卒母百計誘之終無他志夫兄利其資又強之不)
(可遂盡以氏田鬻諸人使無所衣食以困之氏亦不與較但躬織絍忍飢寒年七十四卒)
竺欽妻陳氏(兩浙名賢錄嘉靖丙辰五月倭入奉化氏少艾與夫携姑及女而逃至徐家渡)
(倭追甚逼陳度不能脱言於姑曰辱而生寧不辱而死遂令夫負其姑自抱女投水中死)
董氏三節(奉化縣志竺氏董源潾妻夫亡子玘幼苦節自甘子長娶范氏生子恒五月而玘卒)
(恒娶鍾氏又卒遺孤一歲三婦皆貞淑知禮孝姑慈幼嘉靖年旌其門)
舒氏二節(奉化縣志舒環妻張氏環卒子浦八歲張年二十八守志紡績不出戶庭浦長娶鄞)
(張氏一期而寡姑曰我寡幸有子汝曷守乎婦曰姑在婦安往茹虀衣素雖至親亦莫識其面後旌)
鄔氏二節(舊浙江通志鄔孟斐妻陳氏生子元孝夫亡元孝長娶婦任氏亦早殁無嗣二寡矢)
(志甚聖旌曰兩世幽貞)
王貞女(兩浙名賢錄許嫁周濓未娶濓病革索見其妻母送女至門濓一見而絶王即守喪辭母)
(誓不返終身無變志)
李某妻吕氏(寧波府志李可教之子婦夫卒舅姑俱亡氏年二十貧無子父母欲嫁之誓以)
(死守紡績撫幼叔長為之娶妻生子女叔妻死氏教養如己出為猶子娶婦舉四子氏又同撫之三)
(世七人俱受鞠育)
胡貞女(寧波府志王繼美妻未娶而卒女易服絶食日夕哭泣而病病卒目不瞑許與王合葬乃)
(瞑時年甫十七)
傅氏二節(奉化縣志范氏傅邦奎妻年十八守節奉姑立姪繼志為嗣娶樓氏繼志又卒樓年)
(二十奉姑以孝教二子以義萬歴間旌表)
王堯龍妻唐氏(寧波府志年二十而寡矢志自守有貴公子欲娶之族之狡者設計欲縛)
(載車中婦懼不免遂自縊隣人救而防守之婦即剪髮毁容以止其謀邑令蕭萬斛嘉其節賑給之)
戴氏二節(寧波府志汪氏戴祐妻年二十祐卒三子在襁褓柏舟自誓足不踰閾中子簵娶周)
(氏簵卒與姑同守事姑惟謹數十年如一日)
王氏二節(奉化縣志陸氏王元文妻歸二年而元文死無子父母欲奪其志剪髮誓死遂立姪)
(有年為後長娶周氏期年舉孫而有年亡周攻苦績絍同姑守志五年周又亡陸撫孫及長營葬三)
(喪年八十而卒)
鄔氏二節(奉化縣志汪氏鄔寧宇妻年二十夫亡撫孤默吾長娶楊氏三年生子心葵默吾又)
(卒楊年二十一矢志不易事姑訓子夀俱八十餘卒)
鄔應魴妻蔣氏(寧波府志許字應魴應魴病父欲渝約女曰大人以兒許鄔氏即鄔氏之)
(身也宜亟往侍湯藥父知不可奪即扶病成禮未幾夫沒以從子鼎臣為嗣矢志守貞有司旌之)
陸元善妻汪氏單仲饒妻童氏史文可妻吳氏
陳文昕妻宋氏韓彬三妻黃氏余慶怙妻馬氏
袁公桓妻王氏應承完妻繆氏宋玻妻竺氏
曹琨妻劉氏項愫妻曹氏王綬妻應氏
王溥妻胡氏周洪妻吕氏蔣慶祥妻仇氏
王樽妻張氏舒保正妻李氏周立政妻項氏
孫祖賢妻趙氏鄔學禮妻鄭氏俞尚聲妻錢氏
戴訓妻趙氏胡鈁妻王氏王元浹妻項氏
周汝昌妻原氏田祿妻徐氏鄔應鶚妻董氏
項世隆妻陳氏王舜憲妻俞氏王宗禮妻洪氏
孫純妻吕氏張五常妻蔣氏張珝妻葛氏
周應奎妻繆氏應裔趙妻張氏周朝信妻應氏
項可誠妻戴氏項斯猷妻孫氏嚴瑨妻孫氏
嚴瑚妻徒氏嚴瀚妻唐氏沈㤃妻俞氏
戴某妻舒氏嚴問策妻王氏嚴問經妻俞氏
舒三昌妻周氏沈一中妻俞氏劉檉妻孫氏
胡崗妻周氏王袖妻李氏鄔士瀛妻黃氏
孫國棟妻胡氏
國朝
周新學妻鄔氏(題旌册年十九適周閱六年夫亡翁繼殁遺孤方幼而家又燬於火氏艱)
(苦備嘗誓無他志事姑孝姑殁自營喪葬撫孤有成)
鄔釗明妻沈氏(題旌册年二十八而寡家貧子幼上事舅姑姑病脱簪珥以供醫藥舅姑)
(殁喪葬如禮復營葬其夫於墓側育孤成立卒年九十五以上二氏俱雍正七年具題奉)
(旨建坊旌表)
周祖德妻項氏(題旌册年十八適周二十一而寡子甫週歲翁早亡嫡庶二姑在堂氏以)
(弱女子主持門戶不數年家又燬於大棲身無所備嘗艱辛卒能復傋數椽養二姑以終天年撫幼)
(子以延似續人稱女文夫守節五十六年雍正十年具題奉)
(旨建坊旌表)
周立德妻陳氏(寧波府志年二十四無子夫亡矢志守貞紡績自食疏糲不給繼以糠粞)
(終身不踰閾卒年七十八)
孫懋孳妻徐氏(奉化縣志年二十五而夫亡遺子嗣顗甫五歲氏矢志不移茹荼自甘女)
(名春前婦駱氏所出適周志琛早寡無子貧甚歸與母同守人稱母子雙節)
孫自捷妻陳氏(奉化縣志年十八適孫家甚貧甫一年自捷病殁氏日夕抱尸而泣誓從)
(夫地下勺水不入口父勸之食不從踰十三日遂亡)
江貞女(寧波府志名金姑許字駱氏子駱病篤舅姑因迎氏歸入門駱已垂絶翌日卒氏即為行)
(喪或曰爾未為婦理得歸江何自苦氏曰入門即婦知行婦道而已年八十始歸寧謂宗人曰我今)
(就木矣白璧全歸可見先人於地下也年踰九十而卒)
沈三夀妻周氏(寧波府志年十八夫病迎氏歸沈故流寓為傭家赤貧氏典衣以供醫藥)
(甫兩月夫亡父母與姑欲其改適氏不可其兄強之氏哭於夫墓歸着嫁時衣遍紉之幼姑問故曰)
(不欲使視尸者見吾體也闔戶自經媒入門而氣已絶矣隣里聞之官時方酷暑閱三日縣令往視)
(尸不變杖其兄及媒而旌之)
樊堯智妻夏氏(寧波府志年十七歸樊越五載而堯智病殁遺腹生男又夭其父令改適)
(氏持刀自刺殞絶復甦自是終身不歸寧至七十歲而殁)
胡雲會妻沈氏(寧波府志雲會卒氏年二十二子方匝歲族有不肖者誘之他適氏怒曰)
(吾所不死者以上有垂白下有黃口耳豈偷生作禽獸行耶飲冰食蘖以教其子年七十而卒)
董元僖妻陳氏何大哲妻馬氏方雲璘妻胡氏
丁振甲妻宋氏唐名鍹妻吳氏周之桓妻單氏
鎮海縣(舊名定海)
明
劉氏二節(嘉靖定海縣志翁氏劉道妻道卒翁年二十一姑老子幼孝養撫育名其子曰惟成)
(娶沈氏未幾惟成亡沈年二十四遺腹一子三歲而亡姑婦相依勵志益堅)
傅烈女(籌海圖編嘉靖中昌國傅梓女年十七美姿色未嫁寇猝至家故瀕海遂為賊所得女即)
(以石自破其面流血塗地賊怒磔之)
李烈女(籌海圖編昌國人寇至執而欲汚之李罵賊不屈竟死之)
葉小九妻嚴氏(籌海圖編為賊所執驅之而前氏知不免遂投河而死)
黃氏二節(明列女傳孫氏慈谿人歸定海黃誼昭生子湑未幾夫卒孫延師教子長求兄女為)
(配甫三年生二子湑亦卒時田賦多令民自輸姑婦相率擕子僕輸賦南畿訴尚書蹇義言潮為患)
(十年九荒乞築海塘以障居民義曰如此孤苦何為不嫁對曰餓死事小失節事大義嗟嘆久之次)
(日即為奏請遣官與有司相度成堤起自龍山迄於觀海永免潮患慈谿人廟祀之)
黃鷙妻周氏(嘉靖定海縣志慈谿人年十九歸定海黃鷙甫三月鷙有事南畿道病還閱兩)
(月而亡有遺孕後歸寧母氏諷奪其志輒忿泣趨簷下欲觸破甕以死二嫂急持而止即日徒步歸)
(黃深居不出生子橋教育成立有司奏請旌表)
葉餘妻嚴氏(舊浙江通志嘉靖壬子倭寇猝至執婦欲汚之不從乃縛之去將及舟婦紿曰)
(少寬我我即若從寇信而解其縛遂投海死)
金傑妻徐氏(明列女傳慈谿徐氏定海金傑妻成化中傑兄以罪逮入京傑往請代瀕行徐)
(已有身傑謂曰余去生死不可知若生男善撫之已而果生男無何兄得還傑竟瘐死徐撫孤慟曰)
(我本欲從汝父地下奈金氏何強營葬事服闋父母勸他適截髮斷指自誓攻苦六十餘年視子孫)
(再世成立乃卒)
詹氏二節(嘉靖定海縣志張氏詹恩妻年二十四恩卒撫孤鳳長娶吳氏期年而鳳亦卒家徒)
(壁立姑婦攻苦茹淡並稱完節)
張棟妻李氏(嘉靖定海縣志戊午冬倭賊據柯梅棟夫妻被執賊殺棟李號哭痛罵義不受)
(辱賊磔之)
范氏二節(舊浙江通志范應祥妻朱氏范應瑞妻汪氏朱年二十一而寡汪十九而寡朱髠髮)
(自矢汪哭夫目眥血裂二嫠秉志如一天啟辛酉朱氏子我躬舉於鄉詔旌其門)
李德妻吕氏(定海縣志天啟間德充營兵守舟山病卒訃聞吕哭曰夫死何以生為姑老子)
(幼有伯氏在言卒遂赴井死旌曰東鄉烈婦并立祠祀之)
徐貞女(舊浙江通志許字鄞人楊士譽士譽卒女衰絰臨喪慟哭自誓遂留不去天啟間旌)
戴貞女(寧波府志許字方世顯甫納采而世顯死女痛哭欲奔喪父母有難色女曰往弔即隨輿)
(歸矣許之至門遂居苫次服衰絰父母兄弟欲一面不可得守志終身)
王貞女(定海縣志許配吳姓寧俗舅姑有病迎婦於門謂之衝喜吳母適病欲迎婦約晨往夕歸)
(女適病疽以次女代往吳竟留婚父母曰當為汝再擇佳壻女堅矢不復嫁遂以處子終其身)
陳尚友妻方氏(舊浙江通志能詩尚友卒遺孤甫三月有強易其志者乃吟一絶云繡幕)
(絲牽一載紅鏡分鸞影夢魂通幾回欲就松筠賦羞見兒童誦凱風議遂寢)
李應元妻姚氏(定海縣志應元早世姚年二十七子幼家無卓錐織紡養姑姑病侍湯藥)
(忘寢食姑死竟哀毁而卒)
金玟妻周氏(定海縣志年十七適金期年而寡舉一子姑病不起醫禱無效夜夢神語曰爾)
(一指可愈姑病遂斷指煮汁進曰藥也姑啜之無何強健如常有司月給粟帛旌其門)
魏貞女(定海縣志字淑英許字方綱未歸夫殁詣夫家親具含殮問夫所卧病小樓遂居之終身)
(不復下天啟間旌)
林氏二節(舊浙江通志李氏林穎新妻劉氏鼎新妻劉通文墨能詩時定帥蓄異志為亂李劉)
(以死自誓李嘗提幼女用色絲繫其臂而泣劉於所臨黃庭本尾書生有命死有命生兮妾心危死)
(兮妾心定數語及變起李劉各繫帛自勒穎新兄弟急解之李已不可救劉復甦謂鼎新曰一死一)
(生人謂我何遂絶李年二十二劉年十九)
湯彦敬妻蔡氏畢儒妻陳氏陶善慶妻劉氏
鄒誠妻黃氏樂恕妻王氏鄭憲妻周氏
楊瑄妻汪氏沈歇妻鄔氏韓克相妻阮氏
黃佾妻劉氏徐潭妻湯氏樂某妻陳氏
周廷棋妻莊氏朱昂妻吳氏董相妻蔡氏
俞文光妻王氏莊昊妻傅氏王廷玉妻謝氏
貝效妻鄭氏朱燧妻盧氏朱和妻施氏
金大用妻沈氏陳杰妻沈氏謝崇妻楊氏
林景昭妻張氏張和妻黃氏王克誠妻陶氏
黃江妻傅氏趙應龍妻虞氏鄭一賢妻李氏
胡世美妻汪氏陳一策妻朱氏武愛文妻陳氏
薛三祝妻李氏沃惟聰妻洪氏沃我元妻張氏
胡世保妻周氏柳濟妻虞氏桂應秋妻鄭氏
桂一枝妻史氏胡澤妻韓氏胡珮妻何氏
倪毓椿妻張氏韓鉞妻鄭氏謝子馨妻賀氏
謝棟妻邵氏劉太華妻湯氏臧長裕妻陳氏
鄒文瑞妻王氏張應瑞妻周氏竺尚文妻周氏
謝應魁妻丁氏胡尚質妻張氏孫夀祖妻胡氏
俞錫妻胡氏周錦妻沃氏臧允行妻江氏
陳嘉猷妻朱氏周鳳正妻王氏妾李氏
施光弘妻李氏
國朝
丁啟新妻傅氏(寧波府志順治己亥海寇猝至啟新偕氏擕一五歲子將往避出門數百)
(步聞喊聲傅謂夫曰勢迫矣君宜善顧此子自沉水中死)
胡氏二節(寧波府志應氏胡定隆妻楊氏胡定慶妻娣姒也聞警避山間寇索得逼之堅拒乃)
(以刃加于腹恐之拒益甚曰寧殺我遂俱為所刃時應有兒在抱應死兒猶伏胸吮乳也時又有樂)
(惟豫媳李氏沈邦玉媳趙氏樂日新妻崔氏丁秉乾妻張氏俱不辱死)
嚴氏二女(鎮海縣志嚴日宣女長名大姬次名蓮寇欲犯之二女罵曰我名家女豈可汚辱罵)
(不絶口俱被刃蓮以兩手覆面刃中額死十指俱落)
邵氏女(寧波府志名貞邵元聞女許字鄞人張美南寇至從祖母避難懼為所逼欲自縊祖母止)
(之女曰邵固儒家張亦宦族身或受汚死晚矣遂赴水死)
謝應誥妻俞氏(寧波府志己亥夏同羣媪避寇宋寧嶺俞年最少寇至欲犯之俞抵死不)
(屈以槊貫其胸罵猶未已寇截其首懸竹杖而去又胡氏張順妻避難東岡碶遇寇投江死王氏李)
(光斗妻寇至投王家溪口井以死又某氏樂璋妻投水死周氏謝子泉妻張氏袁獻徵妻俱罵賊被)
(刃死)
胡氏女(鎮海縣志許字張武曾之子同母避難棲霞嶺寇強逼之不從斷其脰而去)
沃氏二節(寧波府志王氏沃啟文妻其女甫及笄許配餘姚胡某啟文聞寇變挈其子以逃王)
(亦挈其女同隣嫗行見勢猖獗慮不免紿其女曰父歸矣汝速往招之同來女行未數武王即赴水)
(死女回顧慟絶隣嫗強之行女曰吾不忍舍母而去也亦赴水死)
吳正佑妻李氏(寧波府志遇寇不受辱以腰縑自勒死其姑李氏祖姑樂氏皆以節著而)
(李又以烈死)
沃元妻劉氏(寧波府志元病殁以死自誓乃親含殮送葬畢潛至元塜上以帛自勒死年甫)
(二十謹按鎮海縣志作沃燮元妻)
戴氏三節(鎮海縣志余氏戴雙槐妻生二子年二十七而雙槐亡艱苦自守陸氏戴汝良妻張)
(氏戴汝芳妻皆余氏媳也陸生子甡而汝良死張生子嘉賓嘉錫而汝芳死年俱二十二二氏相依)
(奉姑撫幼雖老未嘗越閨閫年俱七十而終)
沈邦臣妻李氏(寧波府志適沈逾年舉一子而寡又逾年子亦不育李偕姑織作完二叔)
(婚及仲生子立為後身教之成立年七十餘卒先是李育義男士昇娶婦陳氏年十六逾年亦寡有)
(勸之改適者陳持刀截髮與李相依以終其身)
吳大名妻樂氏(寧波府志大名客死遺女甫三歲子甫匝月氏灌畦治蔬夜則篝燈紡績)
(鄉里稱之女適李必茂充營兵挈之赴廣生一子必茂以事杖斃同役有強娶之者吳斷髮自矢焚)
(夫屍負其骨携幼子歸)
王氏二節(寧波府志倪氏王道盛妻沈氏王道貫妻娣姒也倪生子錦年二十三道盛亡沈生)
(子鏜年二十五道貫亡皆以青年矢志撫幼成立各有孫)
丁輔妾姜氏(寧波府志名性善年二十四輔亡僅遺一女嫡所生子年亦幼性最暴氏絶不)
(介意竭力撫育及長婚娶後卒不合依其壻以終)
烏奎明妾何氏(寧波府志嫡王氏生子光新而王殁未幾奎明亦卒氏年二十六遺孤二)
(值歲歉以薄糜啜己子以飯食王之子已所飽者糠覈也時或炊烟久絶教子誦讀自若)
劉大妻夏氏(寧波府志劉雙目俱瞽且貧甚常丐食而氏歡愛無間大卒氏亦自縊)
徐某妻唐氏(寧波府志年二十一歸徐木工也生一女在襁褓而夫卒婦思年少貧無依遂)
(鬻女治殮葬事畢自縊死)
李孝女(寧波府志李經女父早卒母孀居十載一日母病有術者言母女年命相犯女期以身代)
(潛服滷卒)
胡邁妻李氏崔國彦妻張氏韓曇妻李氏
劉汝度妻宋氏俞應祥妻邱氏高登第妻林氏
劉鳳翺妻王氏趙譽明妻邱氏傅淵如妻蔣氏
范兆芝妻謝氏李適館妻王氏朱良材妻鄭氏
象山縣
元
陳汝楳妻徐氏(王褘陳孝婦傳名妙梓歸陳事舅姑盡婦道大德丁未歲大侵孝婦盡出)
(奩具易粟為養而自采蕨根薺葉以給後舅姑物故柩停於家一日隣舍火婦以身捍柩號天慟哭)
(誓與俱焚火且及左右曳使避婦哭垂絶不為動俄而返風火轉柩得不燬人謂孝感所致)
明
周彦博妻王氏(嘉靖寧波府志年十九歸彦博生一子夫喪時年二十二矢志不他適教)
(子繼先世之業守節五十年洪武年旌)
俞訓妻周氏(嘉靖寧波府志名景年十九適俞育二子夫亡家日落幾不能自存日抱孤而)
(泣曰未亡人即寒餓有死而已以織絍自養課子有成卒年八十二)
林某妻夏氏(舊浙江通志嘉靖三十年倭破昌國氏被掠賊欲汚之不從乃殺一他婦以恐)
(之又不從持石擊賊賊怒舉刃破其腹而死)
王憲維妻邱氏(籌海圖編賊刦西山至憲維室時夜分賊欲汚之邱氏不從執木棍擊之)
(中賊首賊以刃刺其腹而死)
王仁益妻張氏(舊浙江通志嘉靖四十年島寇入境氏適歸寧父為賊所殺氏抱父屍痛)
(哭賊欲犯之不從舉白刃以示氏即奪刃自刎死)
鮑德斌妻陸氏(象山縣志名莊歸德斌為繼室前室生五子莊生二子德斌卒莊年二十)
(四父母欲奪其志莊曰夫以七子相托吾去寘此曹何地耶以死自誓撫七子慈惠嚴肅人無間言)
蔣邦沛妻陳氏(兩浙名賢錄名金夫染瘵疾死乃沐浴更衣斂手足潛自服毒謂家人曰)
(吾身殊不快即假寐夫側既而呼之氣已絶矣)
俞衝妻王氏(象山縣志島寇犯境衝戰死氏年甫十七時孀姑在堂幼子在抱家故壁立旦)
(暮治織絍佐姑膳姑殁歲且儉有奪之再醮者抱子泣曰吾所不獲從地下以此藐孤耳剪髮自誓)
(垂死足不踰戶)
張烈女(舊浙江通志年十六里豪康某欲強聘之不從康遂陷害其父女號泣曰寧為玉碎無為)
(瓦全遂扃戶絶粒七日死旌曰貞孝)
吳旻妻俞氏(象山縣志年二十一夫死二子在襁褓有富人欲娶之遣媒至以正色拒次日)
(再至則截髮又次日復至氏泣曰不死不足以明志乃閉戶自經家人辟戸救之獲生家日落拮据)
(餬口訓督二子有成)
翟可望妻蘇氏(象山縣志年三十遇歲荒夫謀鬻之以全生事既成氏閉戶縊死募棺而)
(殮天暑氣溢行人咸呼烈婦香)
鄭子羽妻潘氏(舊浙江通志年少而美遭寇亂衆奔逃氏以姑病不忍去賊至持刀脅之)
(不從逼之遂大罵賊怒碎身而死)
顧應滂妻王氏周宗仁妻韓氏應紀妻胡氏
鮑良表妻何氏章景法妻黃氏謝仲輝妻翁氏
姜增吉妻周氏駱雲和妻陳氏錢守寰妻張氏
國朝
劉國相妻林氏(寧波府志年二十適劉生一子起鳳甫五月而夫亡含哀治事矢志撫孤)
(值海寇兩陷象邑氏扶姑挈子遠匿得免備嘗百苦課子有成康熙五十一年奉)
(旨建坊旌表)
丁永祥妻李氏(寧波府志早歲喪偶誓死靡他孝舅姑生養死葬無失禮撫遺孤督訓有)
(旨建成雍正三年具題奉坊旌表)
張文綸妻黃氏(寧波府志文綸家故貧舅姑老育子起先甫三歲文綸卒氏年二十五堅)
(持苦節朝夕織絍以奉舅姑撫遺嗣清操四十餘載)
麻必勝妻王氏(寧波府志年二十六而寡孝事舅姑姑病籲天割股以療之撫二孤艱苦)
(備嘗守節二十七載題奉)(以上二氏俱雍正五年具)
(旨建坊旌表)
潘大貴妻林氏(題旌册年十八歸潘後姑遇之不以禮委曲承順既而夫染癘疾卧牀不)
(起膿血流袵席間汚穢不可近氏侍奉湯藥數載無少懈及夫殁氏年二十八哀毁骨立竭蹶營喪)
(葬撫遺孤苦節三十七年)
錢拱妻林氏(題旌册年十九歸錢夫亡氏年二十四子式文甫三歲姑老舉動需人氏朝夕)
(扶持寒暑無間康熙乙卯丙辰間叛將兩次破象城剽掠婦女居氏逃竄氏度不能脱乃薙髮作男)
(裝携子匍匐三十餘里避匿大坑地方始得免事平歸教子讀書能文章苦節四十五年以上二)
(旨建氏俱雍正七年具題奉坊旌表)
馬嘉美妻吳氏(題旌册年二十四而寡康熙丙辰叛將陷象城鄉人勸其逃竄氏曰老姑)
(在堂亡夫在殯兩孤在襁褓去將何之死於野無寧死於家及寇至欲掠氏去不從揮刃斫之仆地)
(賊去救甦家貧事姑孝訓二子有成)
史夀龍妻王氏(題旌册年十九于歸舅殁氏相夫奉姑生事死葬咸盡禮未幾夫病劇語)
(氏曰汝娠三月幸生男善撫之遂卒既而生子一經以養以教迄扵成立氏性好施里中有貧而鬻)
(妻者出所積贖之死無棺者殯殮之又置義塜一區收瘞枯骨卒年八十二以上二氏俱雍正八)
(旨建年其題奉坊旌表)
袁珽妻史氏(題旌册年十六歸珽二十五而寡一子僅歲餘姑老矣時耿逆寇城扶姑抱子)
(竄匿山谷間雜採木實草根以食卒能全身遠害事平歸里家益落朝夕勤十指以奉姑育子同族)
(伯叔有殀者其娣姒俱棄子女而改適氏收養之里人稱之曰衆母卒年七十有二)
林大器妻陳氏(題旌册年十七歸大器大器亡氏年二十六時姑己六旬遺孤四人皆幼)
(家貧甚啼飢號寒氏代人紡織以養姑畜子子未長而姑又亡乃鬻所居以營窀穸四子稍長課之)
(讀書亦不廢耕卒年五十六九年具題奉)(以上二氏俱雍正)
(旨建坊旌表)
錢繼爖妻陳氏(題旌册年二十而歸錢奉事舅姑備極色養夫亡家業蕭條歲復飢饉而)
(甘旨無缺翁姑殁經營喪葬俱能盡禮子亦克遵母教得繼家聲守節四十七年)
王嵩妻鮑氏(題旌册年二十七而寡子方三歲泣血撫孤雖家道日落而饘粥以奉其孀姑)
(姑殁勉具喪禮性尤淑慎喜愠不形於色守節二十七年以上二氏俱雍正十一年具題奉)
(旨建坊旌表)
史登賢妻周氏(題旌册年二十五夫亡舅姑老子甫三齡時邑遭叛將羅萬里寇亂氏斷)
(髮毁容佯為瘋疾以保身事平值歲侵領賑粟養舅姑育子而已陷糠籺舅姑殁營喪葬畢室廬復)
(燬於大依棲無地艱苦備嘗卒能撫孤成立守節二十九年雍正十二年具題奉)
(旨建坊旌表)
王有壬妻鄭氏(題旌册年二十六夫亡遺三子俱幼舅姑垂白家赤貧氏紡績以供饘粥)
(舅姑殁竭蹷營喪葬教子具有法度守節二十六年)
錢守還妻張氏(題旌册年二十五夫亡氏績麻易米養舅姑飼幼子已常竟日不粒食子)
(長娶婦甫生一孫又殀舅姑繼殁三喪並舉復撫孤孫常告之曰我完汝家四代事無忘我苦心也)
(守節四十九年)
黃霞妻仲氏(題旌册年二十六而寡子方孩抱氏勤機杼養舅姑教子得遊庠序守節二十)
(九年)
吳□妻倪氏(題旌册年二十四夫卒子甫六歲舅姑已早逝未葬氏即卜地營宅兆教子問)
(學有聲庠序守節四十三年)
梁有禮妻杜氏(題旌册年二十六夫亡姑老四子俱幼貧無寸土值歲侵紡織易粟以供)
(老幼未幾姑繼卒鬻居室營葬身處敗屋中教子讀書亦不廢耕守節四十四年)
郭兆章妻陳氏(題旌册年十九夫亡遺孤在襁褓家故貧藉女紅自給舅姑殁鬻地以葬)
(并祔夫於旁守節四十三年候以上六氏俱雍正十三年具題旌)
吳三畏妻袁氏(寧波府志順治十五年海寇登劫見氏欲汚之氏不從賊揮刀斫死)
周覲光妻吳氏(寧波府志康熙十五年海寇陷城被執不從投城南池中死年三十八時)
(有徽州人何伯元者携妻妾寓居象東門伯元卒城陷二婦恐遭賊汚並閉戶自經死其姓氏無考)
史龍錫妻謝氏(寧波府志謝逢女歸史生一子康熙十四年叛將從逆逢死之次年復陷)
(象剽掠婦女氏恐汚欲自盡或勸之少待氏曰賊勢猖獗稍緩將求死不得且吾父死於賊此身何)
(復為賊困耶卒自經死時年二十八)
陳有楷妻張氏(寧波府志生子未幾有楷卒張撫孤煌成立娶婦兩期煌病死孤孫無依)
(氏痛哭不下咽絶食七日而殞)
錢&KR1256;妻黃氏倪一治妻史氏錢瑞廷妻張氏
陳震聲妻俞氏林玉鼎妻葛氏陳鼐妻王氏
謝先勛妻胡氏邵重光妻汪氏鈕安瀾妻周氏
周法雲妻俞氏朱際飛妻謝氏周承烈妻獨氏
魯良珠妻張氏張三加妻潘氏
定海縣
國朝
洪爾文妻史氏(定海縣志鄞人適定海洪爾文爾文戚屬陳紹者艷氏色往来其家一日)
(爾文遠出夜半紹排闥而入擁氏求合不從則以兩手扼其吭氏力脱喊救紹急取繩纏氏頸意其)
(怖死從之也氏拒益堅且大罵紹遂引其繩絶之氏有四子俱幼方相持時二歲子呱呱泣紹惡其)
(聲先殺之氏死則二子三子皆覺紹并縊之其長子年十二出同紹寢聞聲入見之急往外呼救紹)
(復捽而縊殺之時康熙二十七年四月二十二日也獄成磔紹於郡氏奉)
(旨建坊旌表)
陳士良妻李氏(舊浙江通志夫死遺二子瑞芝序皇軍圍舟山李密紉衣上下連為一曰)
(吾苦節十餘年不可使人見吾體及城陷躍入井中死瑞芝自外至亦自縊)
顧依仁妻朱氏(舊浙江通志舟山城陷遂擕媳投山下井死時有卒見一幼婦強之隨行)
(將及登舟婦見城下廬舍火即奮身投烈熖中死)
張氏六烈(寧波府志周氏方氏姜氏畢氏俱張鯢淵妾與媳沈氏孫女茂漪聞城破皆裂帛自)
(縊死時陳君平家妻媳女皆自焚死吳鍾巒妻自殺沈大成朱永佑李向中妻妾婦女或沉水或自)
(縊死朱祖堯妻錢氏二十喪夫孀居十年投井死又有周氏者被俘赴水死)
陳承玉妻李氏(定海縣志孀居有年城陷投井死)
黃守剛妻王氏(定海縣志守剛卒氏年二十七舅姑皆早亡遺孤六歲時海氛方熾氏抱)
(孤奔走常絶食葭葦間隣有勸之者氏曰母子為命義不再辱至五十守節而終)
夏子洪妻盧氏(寧波府志年十七歸洪夫早亡遺一女在襁褓中家貧父母憐其少寡欲)
(奪其志氏剪髮齧指躬紡績以盡孝養撫繼子若己出年七十五而卒)
浙江通志卷二百八
