浙江通志卷五十三
水利(二)
杭州府(下)
仁和縣(城外河道)
上塘外沙河自草橋門北繞城東過永昌壩至蔡
湖橋北達菜市門外河沿城轉西過東復過西轉
北至德勝橋與上塘運河水合唐書地理志咸通
二年刺史崔彦曾開咸淳臨安志潮水衝擊錢塘
江岸奔逸入城勢莫能禦開三沙河以決之曰外
沙中沙裏沙宋政和元年郡守張閣表識其處近
南有壩(成化杭州府志今遺跡俱無存)
(謹按沙河成化杭州府志載入錢塘今查三沙河首尾俱在仁和縣故改入仁和)
前沙河在菜市門外東南接外沙河北達後沙河
咸淳臨安志蘇軾嘗於此督役開湯村運鹽河
後沙河在艮山門外壩子橋北
蔡官人塘河在艮山門外九里松塘東由姚陡門
通何□店湯鎮赭山
赤岸河在赤岸之南自運河入港通高塘横塘諸
河去城東北三十五里
施何村河在桐扣山水達堰東去城東北四十五
里
方興河在臨平鎮東去城東北六十里東通海寧
縣長安壩
(謹按赤岸河施何村河方興河皆南宋時運河也其名雖殊實一道耳凡舟由蘇州嘉興而來者過)
(長安壩從方興河入艮山水門抵斷河而止)
上塘河在艮山門外成化杭州府志自德勝橋東
至長安壩又東抵海寧城百有餘里一帶土田水
利俱賴此河歲久河不開濬沙壅漸高而隔塘諸
筧低入河底每為走洩天稍無雨水即涸竭苖槁
無濟舟阻不行明天順間知府胡濬以郎暹言同
知縣周博起夫開濬旱乾獲利舟行通便
國朝雍正五年巡撫(臣)李衛委杭防同知馬日炳動支
海寧縣邑紳陳邦彦捐輸銀開濬自艮山門外施
家橋起施家堰止計七千七百九十九丈
下塘河在武林水門外經清湖閘入運河
國朝雍正五年巡撫(臣)李衛委分司徐有緯動支帑銀
開濬自驛橋起至清湖閘計三百二丈
新開運河在武林門外北新橋之北通蘇湖常秀
等河宋史河渠志浙西運河自臨安府北郭務至
鎮江江口牐六百四十一里淳熙十一年臣僚言
運河之濬自北關至秀州杉青各有牐堰自可瀦
水惟沿河上塘有小堰數處積久低陷無以防遏
水勢當時加修治兼沿河下岸涇港極多其水入
長水塘海鹽塘華亭塘由六里堰下私港散漫悉
入江湖以私港深運河淺也若修固運河下岸一
帶涇港自無走洩上以為然十四年七月不雨臣
僚言奉口至北新橋三十六里宜開濬從之咸淳
臨安志淳祐七年夏大旱運河乾涸安撫趙與&KR0696;
奏請開掘修築塘路一自北新橋至狗葬開闊三
丈深四尺一自狗葬至奉口開闊一丈(趙與&KR0696;請開河奏勘)
(得臨安府客旅船隻經由下塘係有二路一自東遷至北新橋今已斷流米船不通一自德清沿溪)
(入奉口至北新橋間有積水去處亦皆斷續每未一石步擔費幾十餘千米價之增實由於此若不)
(急行開浚事關利害今委官相視見得自奉口至梁渚僅有一線之脈止可載十餘石米舟自梁渚)
(至北新橋則皆乾涸不可行舟共三十六里計五千五百三十九丈五尺除已雇募鄉夫差委官屬)
(分段開掘外又契勘塘岸一帶多係久失修築日漸隳坍縴路狹窄艱於行舟今就此河掘令深闊)
(幫築塘路庶幾水陸皆有利濟實一舉而兩得)成化杭州府志元至正末
張氏軍船往來蘇杭以舊河為狹復自五林港口
開浚至北新橋又直至江漲橋廣二十餘丈遂成
大河因名新開運河
國朝康熙四十七年巡撫王然奉
旨重濬自一都十五啚登雲橋起至泥壩内戚家橋止
計三百九十丈二都十一啚柴公橋起至南石橋
内張家浜止計一百二十丈二都十五啚駝子橋
起至北石橋止計三百四十丈三都七啚石灰橋
起至禮佛橋内謝家浜止計一百七十丈四都七
啚義橋起至治平寺内河港口止計一百八十丈
又五杭橋東太平橋港凡一百一十五丈俱挑濬
深闊
宦塘河去城西北三十五里南接北新江漲橋河
北達奉口河咸淳臨安志淳祐七年旱安撫趙與
&KR0696;開濬
奉口河去城西北四十五里抵德清縣界
國朝雍正七年總督臣李衛動給帑銀一千三百有竒
委員開濬
臨平湖在縣東長樂鄉往時周四十里溉田三百
餘頃唐後湖日淤近多廢為桑田魚池僅存小河
(謹按陳善府志曰仁和之水其河渠之大者有三曰上塘曰下塘曰宦塘上塘自艮山門迄長安壩)
(下塘自北關迄大麻村宦塘自高橋迄奉口洪流鉅浸分為支河者無算旁近之田仰以給溉潤焉)
(下塘上塘高下相去七八尺以一塘為隔上恒苦旱下恒苦澇故置筧閘以為蓄洩而一郡之田皆)
(成沃土云)
五里塘(在艮山門外五里舊尉司衙側)走馬塘(在艮山菜市門外)謝家
塘(在菜市門外一里)菜市塘(在菜市門外三里)土塘(一在菜市門外)
(十二里宋殿司右軍教場之側一在團圍頭石塘北)月塘(在艮山門外)沈家
塘(在縣北二十五里)宦河塘(在北新橋之北接連運河大塘長三十六里其西又)
(有一塘曰西塘袤十八里直抵安溪宋淳祐七年安撫趙與&KR0696;修築西塘頽圯亦加築治)大
雲寺灣塘(在五都二啚)
(國朝雍正七年總督臣李衛動給帑銀四百兩委員重修)運河下塘(自北新橋北直抵石)
(門縣界横亘九十餘里其地有三里漾十二里漾蘆葦水濼無塘遮護遂為盗藪正統七年通判易)
(輗條上利害巡撫侍郎周忱相度便宜修築塘岸一萬三千二百七十二丈四尺橋七十二座水陸)
(國朝並行便於漕餉劉兆麒廵撫范承謨以是塘河路康熙九年總督)
(利濟攸關遂酌議興工計水闕共一千三百六十三丈每丈工料八兩坍塌石塘共四千二百九十)
(五丈每丈工料四兩七錢無石塘路共一千二百二十五丈每丈工料五兩約需銀四萬兩是時督)
(撫布按捐俸紳士義民樂輸委耆民施國賢董其事歷一載築成石塘四千三百八十三丈橋六百)
(二十三洞雖以工費不繼未及竣工然往來利涉漕艘通行商民稱便焉雍正七年總督臣李衛動)
(給帑銀八百六十兩有竒委知縣王廷藩縣丞于平修築北新關外一帶塘岸)永和塘
(在永和鄉當仁和海寧二縣之間俗謂之三里險即白龍潭也宋紹定己丑邑士范武捐財以助修)
(築塘成歲無水患邑宰范光名曰永和隄許應龍永和隄記運河有塘衣帶浙水綿亘千餘里關提)
(封者六州帶主管者十縣仁和首當其一郵遞輦運憧憧旁午惟永和隄阻鼎湖白龍潭之險卯風)
(湍流夤夕鼓蕩一有綫溜則膏腴數百頃瞬刻就浸繄欲經久不擾是豈一日一人之力哉邑有范)
(任二君倡為義役乃悉心討究謂土力屢潰於成也於是率衆僦工築以石樁以松迄成二百五十)
(丈為錢數千緡范君為費獨當什五董視犒賚尤詳焉傍築道茂菴給伏臘俾早晏廵徼事無遺慮)
(整如也肇始於紹定己丑之春告成於是歲良月之望隄成請記顛末)
裏沙河堰(在武林門外)上堰(在小北門外)下堰(在餘杭橋側)
雋家堰(在沈塘灣去城東北一十八里)金家堰(在臯亭舖去城東北二十五里)
湯家堰(在臨平鎮西北十里)梅潭堰(在臨平鎮中舊名梅潭壩)費
仁堰(在臨平鎮東二里蓮花舖左俗稱費兒堰)吳家堰(在臨平鎮東三里永和塘)
(去城東北四十五里)施家堰(在臨平鎮東四里舊名施家壩)
永昌壩(在永昌門外通錢塘江明洪武二年建)會安壩(在艮山門外洪武五年建)
猪圈壩(在武林門外陸家場洪武三年建)德勝壩(在城東北五里夾城)
(巷内洪武五年建)石灰壩(在德勝橋東)雋家壩(在沈塘灣東去城東)
(北二十五里)周家壩(近華橋)宅前壩(近北莊)胡家壩
(在施家壩東五里)車前壩(近餘慶橋)毛家壩八道壩(俱近)
(超山)諸家壩(在吳下村)葉家壩(在戴家橋北)范家壩
薛家壩戴家壩(俱在東北區)
德勝閘(在德勝壩)雋堰閘(在雋堰壩)臨平閘(在臨平鎮三閘俱在運河)
(官塘一帶潦漲河溢皆由此洩入下塘明天順間知府胡濬重修)
(國朝康熙十年士民郭定生等以諸閘為土豪阻塞具呈督撫令如舊開濬修築上下塘均受其利)
小林大閘(在仁和縣十五都十七都東西界間閘莫詳所始以運河塘下高田不與下塘)
(河接旱無車灌置此蓄洩隔塘白洋石目二筧下流其為塘下高田之利最溥年久坍圯明天順間)
(知府胡濬知縣周博重建一鄉蒙利溉田數千)清凉閘(在艮山門外臨江八啚清凉橋)
(國朝雍正七年總督臣李衛委仁和知縣董怡曾重修)柳林閘(在武林門外)鳳
口陡門閘(在縣西北奉口)勞家陡門閘(在縣西北勞家村)唐
涇陡門閘(在縣西北唐涇)小林閘(一名元鎮閘在小林)臨平湖
四閘(在臨平鎮東南五里)南陡門閘(在武林門北里半)北陡門
閘(在武林門外二里)潘公閘(在臨平鎮東龍興橋西)娑婆閘(在吳)
(家堰東)
雋堰西筧李王塘筧金家堰筧石目舖筧
白洋筧馮家筧(俱在運河官塘一帶)曹家渠河底石筧
(在臨平鎮西西茅橋甃石於運河之下以洩曹家渠之水暗注於下河以上七筧不知建自何代宋)
(元間屢修明天順間知府胡濬相度筧門太低者重砌令高其檢水閘圮者重修令民以時啟閉崇)
(禎十四年大旱諸閘筧俱高不能洩水當事議去運河底石洩水至下河可救田數十頃比洩水後)
(石縫不能合多方彌綸水終漏下里人陶子昂獻策截運河兩邊水戽乾以猪肝雜瓦灰搗爛合石)
(縫不半日而石底如故至今猶堅固也)
海寧縣
縣市河在縣城内北通二十五里塘河自城北拱
辰水門入東南經勝安橋透安戍水門會淡塘河
萬歷杭州府志隆慶六年十月重濬(吳遵重濬市河記海寧縣)
(市河者郭内之通渠也其源出西湖達二十五里塘河自城北拱辰門入東達春熙西達安戍二水)
(門舟楫往來脈絡條惕豈惟利商賈通貿易而一邑之文運實關焉宋元迨今日就堙塞嘉靖己酉)
(縣尹廉泉高侯嘗一治之未幾島夷蹂躙中外戒嚴盡塞諸水門以杜奸萌小民並緣侵竊河遂成)
(周行邑中市井蕭疎科第稀曠民病久矣隆慶壬申三月廉訪少浦徐公按部至邑諸生以請公毅)
(然曰地運之繫河渠猶血脈之周營衛一日閼遏斯病矣矧兹渠利厚且廣而今梗之是誠予責也)
(乃下教曰周官川衡掌巡川澤之禁令而平其守凡犯禁者執而誅罰之兹渠之便實由於民苟繩)
(以周法則民大者流小者刑殆將弗堪其議舍所罰而令各分工任事興利除疾固民所樂趨也檄)
(文月至踰數百里外無忘昕夕迺命丞崔穎經其北朱廷芳理其東典史戴中疏其西覈驗成績長)
(吏以時督察之於是縣尹良禎余侯供命惟謹丞若尉咸事其事均勞祗役善崩者甃以堅石既固)
(者仍其宿址濬深一丈四尺廣加深十之二余侯復捐俸新三水門凡數閱月而竣事居者寧宇行)
(者比舟士忭民懽相與伐石徵言為記)
國朝順治十年知縣秦嘉系重濬(秦嘉系重濬市河記市河之源首自西湖)
(達於二十五里塘河自拱辰水門入遶城東經勝安橋過安戌水門西出會淡塘河宋元間縣東有)
(賦亭驛舟楫往來元末移驛長安併作水驛自此河漸堙塞後因市房稠密始而架閣後漸填砌石)
(岸僣塞官河城水不通嘉靖間令蔡完稍為開濬經今百餘年泥沙壅塞地脈阻絶今力行開濬興)
(復舊制使城市之水瀠洄流遶工始於順治十年十月甫越月而告成)雍正七年總
督臣李衛委湖州知府吳簡民開濬自拱辰門起
至安戍門止可通舟楫
淡塘河在縣西北二百步其派自錢塘來東抵縣
城壕西則堙塞北通運塘河
二十五里塘河自拱辰水門透西南二十五里會
於運河而達長安壩宋史河渠志淳熙二年兩浙
漕臣趙磻老言長安牐至許村一帶漕河淺澁請
出錢米發兩岸人戸出力開濬從之
國朝康熙十四年知縣許三禮重濬(許三禮濬河記余癸丑冬抄來牧海)
(昌適值河流淺涸舟楫難施未幾告竭詢及里中父老僉曰寧處省會之東地獨高阜河道淺狹旱)
(易乾澇易溢民間苦此甚久乙卯冬躬率分委萃力鳩工自宣德門外開起東至袁花北至郭溪止)
(丙辰秋又開自拱辰門起北至長安西至許村止民情鼓舞告厥成功今積雨不灾久旱不涸由是)
(溯中塘窮六十里河源相薛家壩址開其壅塞轉西安戍門外淡塘又轉拱辰門外官河至高家筧)
(竟不知瀠洄於何所云訪之當年瓦石堰高家筧舊有雲洞故跡今則移建鄭家筧下距河底三尺)
(淺則存溢則出得達下河繞宣德門仍歸袁花以見河源通塞之故俾將來有以考述故誌之康熙)
(十五年八月記陳敱永開河丈尺碑我寧地高河狹天稍亢陽則隴畝難溉旱魃肆虐河底成塗許)
(邑侯屬黎元而告之曰邑内頻荒苦無蓄水俟農隙而濬深之先開城壕廣二丈四尺深一丈二尺)
(次及硤石塘自附城至郭店約九里廣二丈四尺深一丈二尺自郭店往西至朱家橋又五里廣三)
(丈深一丈二尺自郭店北至斜橋計十里闊三丈深一丈二尺次濬袁花塘至洄水橋遥二十里仍)
(廣二丈四尺或三丈深一丈二尺徐及硤川袁花鎮河去汙積復舊道一月之内侯自督理天不雨)
(雪民皆子來不彌月爰告厥成迄丙辰丁巳兩年夏秋之交雨暘不時而田禾豐稔咸侯之德也又)
(開新塘三條自郭店至斜橋自斜橋徂西至萬興橋半屬石門縣自郭店徂東至洄水橋天衢坦易)
(其利溥哉爰請立碑刊定丈尺庶後則而傚之其利萬年矣)雍正五年廵撫臣
李衛委湖州知府吳簡民杭防同知李飛鯤動給
邑紳陳邦彦捐輸銀重濬自鎮海門外弔橋起直
抵長安鎮迤西至施家堰仁和縣界止
六十里塘河在縣東西湖水從仁和至海寧繞城
南而東抵黃灣為六十里塘河至此而上河之水
與下河會積漸淤塞
國朝順治十年知縣秦嘉系開浚鹽艘民舟往來咸利
康熙五十七年廵撫朱軾復加開濬
硤石鎮市河在縣東北六十里
國朝康熙十四年知縣許三禮開濬自宣德門外起至
郭溪止雍正七年總督臣李衛委湖州知府吳簡
民重濬自宣德門外弔橋起由郭店至北施家橋
止
袁花塘河在縣東五十里
國朝康熙十四年知縣許三禮開濬自宣德門外起東
至袁花雍正七年總督臣李衛委湖州知府吳簡
民重濬自春熙門外起由教場橋至東新倉港止
淡塘(在縣西北二百步宋嘉定間築今河為沙塞其南之半橋道可識)鹹塘(在縣西南)
(一里與淡塘相對)二十五里塘(在縣西北長二十五里由縣達長安鎮宋紹熙)
(九年令陳恕募民築岸廣三丈高三尺甃以石人號甘棠隄)運塘(自莊婆堰北石門縣)
(界牌起至許村西至仁和縣界三十餘里)新江塘(在縣東北十里)洛塘(在縣)
(北長四十里)袁花塘(在縣東長六十里)新塘(即備塘在縣東自天妃廟)
(東抵黃山長五十里)六十里塘(在縣東黃灣長六十里)
黃家堰(在縣西五十里)通浦堰(俗呼衝浦堰在縣西北五里)李六堰
(在縣東五里)凌家堰(在縣西北四十五里)莫家堰(在縣西北四十七里)
水没堰(在郭店西二十里)瓦石堰(在縣東北里半堰東有劉郎堰今廢)
莊婆堰(在縣西北三十里元至大間有蔣化主建石橋於上長四十丈其堰開而不閉)
(以通太湖之水大利於民至正初庸田司復置堰設車注之具六年以不便民復開後改為橋)
長安舊堰(在縣西北二十五里長安鎮宋熙寧元年詔杭長安堰監護使臣以管斡河塘)
(繫銜常同所屬令佐巡視修固以時啟閉)長安新堰(在長安鎮長安乃舟車往來南)
(北衝要之地舊有堰車上下船官使不便而商民之舟多留者元至正七年松江上海縣民韓日升)
(李克復捐財買地置堰而於舊堰之西為壩車船者州判官吕呼圖克岱爾董役有成堰旁鄰民周姓)
(亦以附近田三畝拓之由是堰益增廣至今兩為民便)
張飛壩楊灣壩上圩壩張宅壩葉公壩(俱在)
(西北區)楊公壩(在東南區)蔓藤壩(在二十二都十三啚)南鍾
壩(在二十二都四啚東屬海寧西接桐鄉後填塞)
(國朝順治二年廵撫蕭起元復行修築康熙十四年居民呈請修壩廵撫陳秉直委杭嘉两知府確勘修)
(築)
長安三閘(在長安鎮相傳始於唐宋紹聖間鮑提刑累沙羅木為之重置斗門二後壊於兵火)
(八年吳運使請易以石埭紹熙二年張提舉重修自下閘九十餘步至中閘又八十餘步至上閘蓋)
(由杭而西水益走下故置閘以限之崇寧二年有旨易閘旁民田以濬兩澳環以隄上澳九十八畝)
(下澳百三十二畝水多則蓄於兩澳旱則決以注閘入元閘廢兩澳為民所侵至正十年庸田使司)
(汪僉事命本州達嚕噶齊丹珠爾知州張光祖修三閘以栢木為之上置鐵環遇旱則閉水則開焉明)
(天順間知府胡濬重修)許村閘(在許村莫詳所始天順間知府胡濬重修)寺
涇閘姚沈閘范沈閘石家閘石家筧閘
洪範閘王家筧閘(明水利僉事伍因見筧筒壅塞設此石閘共七處自)
(拱辰門外運河一帶至臨平以蓄上河之水民甚利賴是為伍公七閘今閘址尚存)沈木
閘黃灣閘(今廢)
濮家陡門朱家陡門俞家陡門馮家陡門
黃仲二筧尹千二筧沈千六筧鄔馬涇筧
瑞谷筧德洋涇筧朱涇筧寺涇筧蔡沈
筧姚沈筧丁沈筧萬沈筧梁廣筧(又名為國)
(閘)嚴太師筧周徐筧方姚筧馮馬筧
戈家筧石家筧毛家筧王家筧尹家筧
鄭家筧郭馬筧(俱在運河塘自北門至長安鎮袤延二十五里相傳昔有)
(戚夫人過此見河南一帶窪下屢為水害不能耕種教以木板為筒於運河之底透出下塘水澇則)
(洩旱則閉其名曰筧大為民便有司設筧戸常令按視修治天順間杭州知府胡濬以海寧諸堰閘)
(塘筧歲久圯塞躬為督治弛張損益各中其度)湯家筧(在六十里塘)高家
筧向家筧蔡家筧萬家筧周經筧沈
家短筧何八筧朱八三筧起玘筧陸家
筧吳涇筧惠因庄筧郭菴短筧(以上雜筧附錄)
富陽縣
慶春河在東門内富陽縣志縣壕東至觀山西至
莧浦置陡門二宋宣和四年縣令吳仿開
國朝康熙元年知縣朱永盛開濬東門一帶雍正七年
總督(臣)李衛委富陽知縣朱永齡開濬城内并北
門外一帶河道城外西北建壩閘一座以蓄潮水
富春江在縣南即浙江之上流
陽陂湖在縣北十里周十六里六十四步溉田萬
畝唐書地理志貞觀十二年令郝□開富陽縣志
明洪武二十六年知縣盧仁丈量湖面計六百三
十五畝則民地科税嗣後以湖屬官蠲免科税民
多請佃沿隄湖為蕩取芙蓉菱芡以種之瀦水畜
魚後因兵變隄為捕魚者所決湖遂涸
國朝康熙五年知縣徐啟業委縣丞趙崧修築仍得溉
田民不苦旱二十二年知縣錢晉錫重修濬(馬翀)
(陽陂湖隄閘記吾里有陽陂湖者唐貞觀間邑令郝□所開以蓄水也并造東西兩閘延袤六里許)
(其水溉田萬餘頃登封間邑令李濬以水不障則難積乃為之築隄貞元間鄭杲以隄不高則易瀉)
(又為之增益馬由是歲雖旱不為患明初邑令盧仁丈其中之淤者六百餘畝民多請佃今所謂湖)
(田是也里人以害稼力爭乃蓄水如故嗣後數百年來遇旱輙涸歲月既久漸成汚萊余目擊而心)
(傷之康熙五年偕邵子旭如請於邑令徐侯啟業詳憲委邑丞趙崧勘隄之形勢而修焉度田宅役)
(遠者計畝輸值近者出工挑濬漏者塞之低者增之缺者培之余不敢憚勞躬親勸督不閱月而告)
(竣自後隄既堅固湖水滿盈旱不為灾田成膏腴時有佔為己業者徐侯報憲給示勒石禁止并放)
(水捕魚之害今又二十年向之塞者增者培者傾圯如故東西兩閘或坍或漏雖暫修葺終非經久)
(之策乙丑春余以其事達於今令錢侯侯單騎詣湖上周行相視呼旁湖之父老諭以修之之法閘)
(低者加之使高隄狹者築之使廣湖淺者濬之使深佃戶出工産戶輸值計畝不足則設法捐助速)
(奏厥成且請命近湖之老成者管攝隄閘防盗水遏畜踐詳示佔佃而永禁之時康熙乙丑孟夏記)
湧泉湖在縣西二十五里溉田四百餘畝
小謝湖在縣南二十里大江之隂溉田二千餘畝
烏狗塘(在縣北十五里臨湖村又名無垢明嘉靖六年里民何□捐田一畝塘二口銀三十兩重)
(修堰澳灌田二千七百餘畝)清慈塘(在縣北十五里臨湖村)木瓜塘
(在臨湖村)朱林塘(在春明里里人孫彦等修)宋家塘(在縣北三十里白昇)
(村明洪武二十七年監生王敏等築)施家塘(在縣西十五里靈泉南山下洪武二十六)
(年官築)五姑塘(在麗景村洪武二十六年官築)陽陂塘(在臨湖村)
吳公隄(即春江隄在縣南臨江自莧浦至觀山三百餘丈唐登封元年令李濬築以捍水患貞元)
(七年令鄭杲又增修之歲久隄圮明正統四年知縣吳堂重築民獲安居感其德遂以名隄陳觀吳)
(公隄記富春居杭上流背山面江下通錢塘潮汐往來上接衢婺睦歙諸水會流每天風悍濤奔潰)
(激射號為險絶矧自觀山起至莧浦橋止東西三百餘丈適當邑城之南其捍潮禦浪惟築堤為可)
(備前代興廢未暇究論自唐萬歲登封六年縣令李濬所築者去舊城一百步許迄令數百餘歲而)
(雨洗風淘隄因以壊漸逼城居為患不小民日以憂宣德乙卯侯始來治兹邑顧兹頽圯慨然興懷)
(乃請於上官得允會歲歉未遑也正統四年秋榖既登遂專力修築經始於是年十月八日率父老)
(遍歷江滸驗里分肥瘠限以丈尺多寡得使人平力均於是夫匠雲集樁石山積復親授方略定立)
(三級下承以樁上疊以石布置得宜事易工省不再閱月厥工告成上堅下固儼若天造竣事之日)
(里父老子弟以侯姓易隄之名復徵予記云)偃虹隄(在縣北三十里岔口前溪流深)
(國朝闊水潦病涉里人邵士莊築長亘里許状如偃虹康熙二十年)
(故名)
凌皓堰楊横堰(俱在春明里)陶溪堰杜公堰(一名松元)
(堰)長泉堰陳塘堰(俱在安辰里)東泰堰(即姚婆堰)
黃山堰黃鶯堰潭堰松山堰青山堰(俱在)
(長夀里)後步堰大公堰梓堰風溪堰朱
壩堰應墓堰(又名應家堰)涌泉堰(俗名滴泉堰)青山
堰石嶺堰(俱在白昇里)汪家堰白洋堰(俱在開化里)
涌泉湖堰烏枝堰閘堰大山堰馬山
下堰(今名唐山堰俱在惠愛里右烏枝四堰曰烏枝曰閘曰大山曰馬山下其水一自湖南山)
(而南流一自臨湖村而西下遞南者恐其奔迅而無防則障以烏枝堰自東者浸滛幾十里又懼長)
(流而不返也故築大山馬山下二堰以遏其東奔之勢田禾資四堰之水利者不下二千畝惟馬山)
(下堰最下又加以山泉然一隄不足以捍二水明萬歷時知縣喻效龍督令業戸馬貴等修築馬山)
(下堰堅而田禾)(高厚恙矣)麻車堰(在臨湖里以上諸堰皆江陽田所賴)普
濟堰(溉新橋坂田二千七百餘畝在馴雉里開化邵嘉捐貲築邵嘉普濟堰記富春北郭十里)
(過上新橋至大坂田將萬頃居民耕耨其中無深闊大溪以資灌溉所恃築為堰焉澇則洩旱則蓄)
(歲不為灾此普濟堰所宜築也堰據泉塘坂東其水一自開化白昇南流一自臨湖周公塢東下水)
(勢洶洶頗易盈涸溢則下田均没決則高田盡槁明嘉靖初里民何□等捐資修砌成小堰享其利)
(者百餘年歷久圯裂余每過此惻焉爰集匠氏即於小堰下流輦山石溝澗壑為費若干緡出自獨)
(任而壅者疏淺者浚傾者層而甓缺者甃而補卓然以立湛然以深名曰普濟蓋所溉廣也厚凡三)
(百尺高二十尺上闊百二十尺下闊百五十尺猶念善始者必期善終更募居民歲時經理置田若)
(干畝充工食備補葺於以綿歲月而防暴漲工既竣父老集而環觀焉咸謂普濟之利靡有窮也)
徐埭堰彈堰(俱在馴雉里)長泉堰(在祥風里以上諸堰皆江)
(右田所賴)武婆堰(又名武溪堰)横河堰店弄堰河
塘堰罟山潘堰(俱在麗景里)青山堰塔堰大
堰戴家堰屠家堰小横堰横堰張家
堰石堰裘堰舊楊堰路堰月程堰
潘塘堰甲堰瓦竈堰人盤堰孫魚堰
東枝堰下路堰石佛堰上枝堰前溪堰
(俱在大源里)塘子堰重塘堰(一里兩見)黃毛堰(俱在望仙)
(里)謝塘堰閬塘堰西了堰浦裏堰上
壩堰小謝胡堰下壩堰(俱在江隂里以上諸堰皆江隂田所賴)
白石堰(在慶護里)羅漢堰(在感化里)横泥堰(在縣東十餘里)
(舊因水壊明永樂九年知縣王必寧建言修築)
笋壩(在慶護里)横溪壩(在儀鳳里)臧村壩梅川壩梅
樣壩(在棲鶴里)桑壩(俗名棗壩)寺壩(俱在祥鳳里)安禾壩
支下壩(俱在善政里)湖山砩(在善政里中約廣二里波光蕩漾出自天)
(成有灌溉之利無疏鑿之勞此水利之最渥者也去湖三里有長川湖嶺在其左陸石坎在其右南)
(抵黃天宕北至大佛山源流浩浩故厚築安禾支下壩以殺水勢共溉田一千餘畝苐安禾之壩無)
(虞惟支下壩久為積水所壊明萬歷時令喻效龍親詣本所督令得水之民量田出費捐助無礙官)
(帑下砌以石上築以土遂免旱澇之患)
徐岱閘(在惠愛里)塔堰閘(詳見塔堰)孫浦閘(在太平望仙二里)
胡公閘(在縣南臨江明天順間杭州知府胡濬置)
餘杭縣
南渠河在縣南一里
餘杭塘河在縣東南三里(詳見錢塘)
南上湖在縣南五里塘高一丈四尺上下各廣二
丈五尺周迴三十二里二十八步與下湖相接
南下湖在縣西二里塘高一丈四尺廣一丈五尺
下廣二丈五尺周迴三十四里一百八十一步水
經注縣後谿南大塘陳渾立以防水在後漢熹平
二年(咸淳臨安志陳渾開湖溉公私田一千餘頃)唐書地理志寳歷中
令歸珧因陳渾故迹置又築甬道通西北大路高
廣徑直百餘里行旅無山水之患咸淳臨安志熙
寧中因水衝激岸漸低紹聖中縣令李元弼率民
築增三尺州又差捍江兵士及濠寨官助之塘漏
則以藁為箔捍護慶歷以後不復修治遂致堙塞
又南湖東南嶽廟側有石櫺橋五畝塍二處皆陳
渾遺蹟昔湖水深低則引兩湖之水由此入安樂
鄉其塍上下各闊丈餘後湖堙塞民侵湖成田梅
月連雨必苦大浸欲其快於流洩於是塍與橋弗
修宣和中知縣江袠躬訪利害紹復前蹟(陳無玷開湖記)
(苕水發源天目經兩郡六邑以入於具區六邑者二當天目之麓山隘地高水經三邑處其下流水)
(勢奔放不可為力餘杭界其間襟帶山川地勢平徹當苕水之衝洪流歲常一再至久雨或數至倏)
(忽瀰漫高處二丈許然不三日輒平其為患雖亟除而難卒以禦也故隄防之設比他邑為重餘杭)
(之人視水如寇盜隄防如城郭旁郡視餘杭捍蔽如精兵所聚控扼之地也東漢熹平中陳公為是)
(邑始築南湖以為水瀦並溪者曰南下湖環三十四里並山者曰南上湖環三十三里洪流從高赴)
(卑其勢悍甚得所謂石門函者則折而滙於湖既就寬平其暴必殺溪流紆餘徐引而東湖之水洩)
(於南渠河河流而東接東溪五福渠之水以入於吳興其派别而北者為黃母港十二里與苕溪會)
(於其會處節以石埭曰西函溪流方漲則閉以固東鄉之田竢其稍落則啟函以走渠港之潦下田)
(函乾水不儲浸若旱暵亦開函以灌溉膏腴千頃餘無水旱號為沃壤衣食萬室出賦輸公無慮萬)
(斛而計其為旁利又倍蓰也其為塘岸規模甚工得周官善防之意歷年寖遠溪湖皆高隄堰傾圮)
(水或逆行漂没廬舍西函既自疎罅守者貪賂竊開以度舟水因大至官趨救目前遽塞之以弭患)
(自函之塞十歲九潦民日以困土脈沮洳殆成棄地今大夫江公以宣和四年來臨此民屬兵火之)
(餘眎民瘠甚為之惻然思所以振之者徧諏耆老得溪湖利病甚詳民以厭患於闕防來告大夫乃)
(以是年冬度工賦事民歡趨之始闕西函次五畝塍次緣湖之岸當溪之衝者曰紫陽灘尹家塘次)
(護郊之隄曰中隔塘次緣溪之岸當西函之左右者西踰明星瀆東接廟灣之塘次上湖可洩者渠)
(河受水處曰石櫺橋次緣溪之岸當石門之左者曰閑林塘南岸皆全矣凡北岸之塘與南對修西)
(北之外曰五里塘西山之横隴當溪之衝者曰龜邊塘及東鄉之外盡十四壩之塘一皆圓治於是)
(決渠之岸無偏強之患其下流遠近與錢塘接境之田犬牙綺錯而塘在吾邑者曰廟灣曰許家壩)
(曰菱蕩曰塘口曰蜃潭曰化灣與其西岸石瀨曹橋之間十餘壩之岸亦皆增葺凡隄防之設西函)
(最為鉅大夫躬勸相撫循之以迄役凡函之制堅厚精密經始十二月甲寅落成於明年三月己巳)
(其高七仞其厚一百三十丈兩涯横敞其中開閉處小陿從陿度敞去相尋有半加膚寸焉故石之)
(工九百九十役庸萬有六千三百用緡錢四十三萬皆函之氓計畝樂輸足用無贏不愆於素自餘)
(隄防由東塘而上分委邑佐董之各因其地之民故役不勞而功並集由廟灣而下則因其塘長而)
(語之靡不聽令併力以趨洎成如期若五畝塍者他時蓋為防今不盡復水無所趨齧中隔塘闕為)
(城邑病故今五畝塍之制其高下僅可隱人其長止四百九十五尺其北田岸漸高屬於山足者凡)
(五百尺下於塍尺許皆空不築湖水過五尺則般塍北空處以流過六尺則般塍以流水之留塍下)
(止五尺溪流平則五尺之水復自石門函還納於溪西湖水般塍者勢緩不為東郡及南渠河病無)
(玷承公命直書其事俾後有考宣和五年四月朔記)萬歷杭州府志紹熙甲
寅畿漕黃黼重修(徐安國重修南湖塘記紹熙五年秋八月霖潦不止洪發天目)
(諸山倏忽水高二丈許衝決塘岸百餘所漂沒室屋千五百餘家適侍御黃公黼弭節畿漕悼湖塘)
(之廢重為三州六邑之害銳意興復力請於上取棄地於馬監發陳粟於豐儲出錢幣於漕庫關器)
(用於殿司揆時庀徒悉募饑民羸者以畚壯者以築日役數千人所活甚衆填築敗岸幫廣舊隄列)
(木以捍基編竹以簣土增高既隆於舊横敞復袤於前環視上下兩湖數十里間如連岡之隱起堅)
(壁之横亘邑既籍定民可耕殖復以溪塘環繞一邑補治如初獨閑林塘附湖當溪水之衝隨築隨)
(隳迺去其激水之平陸以實敗岸之罅隙沿舊隄幫築其址益厚綿五十餘丈工以夫計二十萬四)
(千二百二十有四錢以緡計二萬八千二百九十有二米以石計六千六百一十有六經始以是年)
(十月九日至慶元二年正月二十四日訖事邑令周章董工役簿吕大勲主錢榖丞鄭昌時徐夀卿)
(尉胡輔之佐其事漕屬李耆明葉時兼護之始終盡瘁焉)嘉靖浙江通志元至
正十三年餘杭尹常野先增築南湖塘又增築縣
西官塘十八里成化杭州府志明永樂二年戸部
尚書夏元吉增築闊厚以防水患萬歷杭州府志
正德十三年十二月提督蘇杭水利河道工部郎
中朱袞築南湖餘杭縣志萬歷三十七年重濬竪
碑八座以三官廟為東界下鳳山為南界鱔魚港
為西界石凉亭為北界東嶽廟為東南界三賢祠
為東北界荒蕩為西南界石門橋為西北界湖中
築十字長隄隄上蒔桑萬株一便固隄一便召佃
充五年一小濬十年一大濬之需仍於溪旁築塘
二以固隄防湖隄内設閘二以節崩漏設壩二以
防衝齧四隅各設夫二以察損壊規制可垂久遠
(戴日強濬湖築塘說南湖為豪民肆佔不能受水横潰衝決塘隄傾坍萬歷三十六七年間洪水漂)
(流時錢塘聶公擊目慘心慨然擘畫申當道建議濬復南湖鳩工經費議論鑿鑿上疏以没入貂翼)
(銀四萬餘金動四萬衆民力而湖工興築會聶公行取繼雲間楊公董其事日強受命來令此土適)
(丁其時乃率僚佐督部役蚤夜經營塞者通之淤者平之缺者補之坍者填之用民之力以濬湖土)
(運湖之土以培湖塘三年告成湖身周圍三十餘里湖塘高四丈闊五丈視昔之塘三倍之湖之設)
(以分溪之流也溪身平陂惟賴南北兩岸塘隄挾持水始安瀾順流而下無旁溢之患蓋湖者溪之)
(吐納湖不濬則溪水以無分而為害塘者溪之關闌塘不築則溪水以四分而為害北塘毁餘邑十)
(六壩首被之浸潰於仁和德清而吳興受其害南塘毁餘邑靈源章鄭諸鄉首被之浸潰於錢塘崇)
(德而嘉禾受其害明乎三郡之利在濬湖之深築塘之固矣且其沿溪兩岸上自臨安下抵錢塘延)
(袤五十餘里鱗次二十四塘中置瀽洞斗門以備蓄洩而瓦窑鳳儀月灣响山土橋諸塘相繼營築)
(今湖工告成諸塘安堵東南半壁實嘉賴之爰為圖說以備考覽金學曾南湖告成記南湖漢陳渾)
(因大禹迹為之縱横一萬三千七百畝後堙塞唐寳歷間歸珧修之宋崇寧末楊時又修之三賢皆)
(載祀典天目諸山之水注入南湖其下流杭嘉湖三郡受之瀦積以緩其衝潰暵旱時引溉溝塍咸)
(被其澤數百年來稱東南一大利藪嘉靖初侍御傅公始清復亦僅還湖八千一百六十畝歲戊申)
(水利大參王公偕錢塘令聶君上其事中丞高公直指鄭公咸以興湖為急務相度湖勢除高田七)
(百四十畝以補軍屯以召民佃其他盡斥為湖竪界石八座築十字隄蒔桑以充濬需築塘設閘以)
(三十七年十一月鳩工三十八年十二月竣役是役也綜理則錢塘令聶君心湯楊君萬里餘杭令)
(戴君日強分委則錢塘丞熊日忠富陽丞鄭舜卿餘杭尉陳時嘉均著勞績云)
國朝康熙元年知縣宋士吉於滾壩上襄更築輔壩廣
袤高下與滾壩等(宋士吉增南湖五畝塍輔壩記南湖上下各三十餘里能水有)
(所瀦亦有所演以節宣其流以有五畝塍滾壩故父老謂余言壩甚廣袤而高下畫一有尺寸不可)
(踰者蓋壩砥洶湧於下趨似宜高然稍高則東南有徐流之利西北受泛溢之灾矣引洪流於上洩)
(似宜低然稍低則西北獲安瀾之居東南被衝激之害矣乃兹壩之準也酌其高下量其盈縮使水)
(來有所瀦瀦不至於溢去有所流流不至於湧如璇璣玉衡累黍不差每春夏水漲時驗之良然士)
(吉受任以來講求邑中水利因見滾壩木漸以朽石漸以圯土之勢漸以頽則壩之力漸以薄徒培)
(修之無益也欲計萬全其惟於滾壩上襄更築輔壩乎因詳請於撫臺朱公報可遂督同水利官沈)
(元斌及縣丞王家善典史馬應舉倡南鄉十八都民飭財鳩工尚義者以次樂助是役也經始於康)
(熙元年十月告成於次年夏五月凡木石費千金人工以萬計竪木必深壘石必堅積土必厚其廣)
(袤高下一與滾壩等滾壩既修輔壩增築二壩相依百年鞏固矣蓋南湖為分溪水而濬滾壩為節)
(湖水而達輔壩又以護滾壩而增因略紀其始末以貽後之盡心水利者)十年九月廵
撫范承謨酌濬南湖委杭州知府嵇宗孟會同仁
錢德清分土分工本縣知縣張思齊晝夜監督開
濬閱三月告成
北湖在縣北五里塘高一丈上廣一丈五尺下廣
二丈唐書地理志寳歷中令歸珧開溉田四千餘
頃
查湖在縣北三十五里溉田甚廣塘高一丈二尺
上廣一丈七尺下闊二丈二尺
南湖塘(在縣南三里欽德鄉文山界自望湖亭至岳廟前舊名尹家塘)南湖草塘
(在縣南三里招德鄉舊名天塘)北湖塘(在縣北八里郎王界)查湖塘
閑林塘(在縣西號魚行塘)石門塘中隔塘(並在招德鄉)
樓東塘(號月塘灣)碧塘頭(接錢塘界)和尚壩塘東塘
(接寺中壩塘)聞壩塘化灣壩塘下湖塘西海
塘義林壩塘郭家壩塘里新壩塘(並在安樂鄉)
項家塘(在縣南二里淨土寺側)塍湖塘(即純湖塘在同化鄉)謝
家塘(在縣西北五里郎王界同化鄉)錢家埠塘(在縣東八里碧塘頭)舖
路官塘(在縣東三里招德鄉至錢塘界以上俱古之所有今每年加築廣厚隄防水患)
瀆塘(在縣北一十里舊名和尚壩塘)下陡門塘(在縣北十二里仙澤界並同化)
(鄉)鎮前等塘(在縣北一十七里)喻家塘(在縣北一十八里)
洪高白社塘(在縣北二十里)邊溪塘(在縣北二十二里並在孝行鄉)
後岸塘上母塘(並在縣北二十八里)茭溪塘(在縣北三十五里並)
(長安鄉)溪西北夾塘(在縣東一十里免函界)免函塘(在縣東一)
(十五里係西函斗門塘)鳳儀塘(在縣東半里苕溪南岸自通濟橋東至錢家埠塘)
西門塘(在縣西半里苕溪北岸自總舖至龜邊塘舊名五里塘)廟灣瓦
窰塘(在縣西二里苕溪南岸自石門塘至通濟橋以上俱明永樂二年戸部尚書夏原吉大理)
(少卿袁復增築以防水患每年加修)新灣塘月灣塘响山塘
土橋塘(並明令戴日強修築陳禹謨重築瓦窰塘記萬歷三十七年戴侯來令邑諮訪)
(民瘼惟水患為最劇蓋苕之冇南湖主蓄洩分殺至於溪水約束全賴塘以隄防隄防不固患仍決)
(裂上年新灣塘決矣未幾月灣塘又決矣瓦窰塘勢據上流天目直瀉之水正當注射塘勢單弱不)
(支衝禦岌岌乎殆哉於是偕邑丞衛君暨耆老數十輩計塘之最險者三百九十丈次險五百一十)
(丈議當下用樁石以固其基上培泥土以厚其勢侯捐俸六十金餘照新月二塘例委任於衛君君)
(固楚人瀕於江素習治水法慨然以堅築自任於是擇老成精練之人以分佐之如督工則有金標)
(採樁則有鄔羔蕭橋土工則有曹賢蔡應文喻森斵石則有周安文植潘相等至於錢糧收給則有)
(郜業各殫心力以供趨赴而侯則日往一視精心以總覈而責成之起於萬歷三十九年之七月至)
(次年十一月落成)塘塢塘(在縣北二十五里後杳界)古城塘(在縣北六)
(十里古城界)雙清塘(在縣北二十里)汼塢塘(在縣北一十五里)
費野中嶺塘(在縣北一十五里)龜邊塘(俗呼龜鼈塘在縣西一十二里)
(盛宅界)全塢塘丁墓塘五里塘上湖壩塘
苧山壩塘沌湖壩塘(並在同化鄉)鹿景塘亭
子壩塘六景塘仇山大壩塘(並在孝行鄉)插壩
塘陶村塘壩姚湖塘壩係湖壩塘石瀨
塘陳家壩塘祥壩塘塍黃湖塘(並在常熟鄉)
感塘莊前壩塘吳山壩塘曹村壩塘夾
堰塘前村倉畈壩塘(並在長安鄉以上俱明洪武二十八年工部差辦事)
(官王真等開挑瀦水)
東郭堰(在縣東三里南渠河上後漢縣令陳渾置堰廢已久今呼東程為堰下)曹村
壩堰(在縣北二十四里長安鄉舊市界即曹村塘)黃公堰(在縣西北三十里孝)
(行鄉進賢界)千秋堰(在縣南二里唐會昌二年廢吳越王復置宋咸平中又廢景德)
(四年令章得一復置亦號新堰斗門政和中令孫延夀以陡門漲沙易於衝決築土以塞之邑人云)
(縣之東南惟安樂一鄉地勢下而田畝廣常患天目湍水暴至故昔人開湖以殺水勢築塘隄以防)
(泛溢又於溪南岸作大陡門二千秋堰陡門西函陡門小函二許家壩化函陡門是也溪水漲則下)
(板以防水入溪水退壩中水高則啟板以洩之旱則修千秋堰以遏溪流令水自陡門入南渠河以)
(灌安樂鄉之田自縣至錢塘界溪流皆深闊不可為堰獨千秋堰有灘水淺可施人力陡門當安樂)
(上流水勢亦順今既廢陡門則此堰亦廢)
龍光斗門(在縣北隅宋紹興三年左從事郎餘杭縣丞章籍建)義林圍陡門
(在安東鄉免函界)西函陡門東橋陡門(並在縣東十三里)
許家畈陡門(在縣東十五里安樂鄉支港界)苧山畈上陡門
苧山畈下陡門(並在縣北十二里周化鄉仙澤界)喻家斗門(在縣)
(西北十里長熟鄉山後界)下山陡門頓村陡門(並在縣西北二十五)
(里常熟鄉山前界)黃壩陡門姚壩陡門(並在縣東北三十里常熟)
(鄉黃坑界以上陡門俱係前代建置修築瀦泄水勢以利田畝)黃家陡門(在縣東北)
(五里東塘界)鄭家陡門(在縣北三里郎王界)寺中壩陡門(在縣)
(東北五里東塘界)班湖壩陡門(在縣東八里東塘界)祥壩陡門
(在縣東北三十里山前界)中壩陡門陳家壩陡門(並在縣東北二)
(十里黃坑界)插壩陡門石瀨壩陡門(並在縣東北三十里山後)
(界)天竺陡門(在縣西北五里盛宅界以上陡門俱於明洪武年間建置以防水患)
(遇霪雨水漲則下函障隔水勢水退則啟函以泄渠港之潦徐沛復天竺陡門記天竺堰陡門不知)
(創自何代引苕溪水入經子河抵蓮花橋東流與龍光陡門合流溉千畝膏澤萬家為餘邑一大榮)
(衛龍光典守有人疏通若故而天竺為上流之衝易於淤塞自宋淳祐歷元泰定屢修屢湮至明正)
(德間邑侯喻公重濬民甚利之迄今又淤一遇旱澇稼穡卒痒今年夏秋間江公必暉以佐郡署篆)
(屬邑時邑庠生朱朝相沈煥然邑民周澄等相與陳請謀復陡門故道公建白郡侯胡公既聞當道)
(可之召附田居民照産出貲採石鳩工為永久計舊陡門凡二外者甃以石則增葺焉内者原用瓦)
(筒通水故易傾則改築石函制如外其經流之處延袤數里湮者濬高者剷侵佔者清理判部曹君)
(子華朱沈二生各殫心力恪恭乃事始於七月中旬落成於九月初吉又設編役以時啟閉旱澇有)
(備云)
(國朝康熙十年知縣張思齊捐貲改築天竺陡門以井字式為八字式以便啟閉復開濬港導引溪流入)
(溉田畝民利賴之)
臨安縣
錦溪在縣南一里流至縣東獨山潭與南溪合流
至餘杭縣名苕溪
(謹按臨邑諸溪發源於衆山合流於苕溪故諸溪之名詳見山川兹不具載然地高水瀉易於涸竭)
(惟設塘堰以備蓄洩時啟閉以資灌溉定例堰開於四月朔閉於九月朔舟筏轉輸必以其時凡以)
(為溉田之計者至矣)
湖塘(在縣西一百五十步谷昌鄉古築塘塍作行路今廢)項家塘(在縣南三里淨土寺)
(之側)吳諸塘(在縣東四里)小塘(在縣北五里以上宋元時築)夏
家塘(在縣東一十八里)青同灣塘化桐塢塘乾陂
塘(並在縣西五里)後墅塘(在縣西八里)孫家塢塘(在縣北八里並)
(在國昌鄉)東泉塘(在縣北一十八里)水鞠塘(在縣北一十八里)
蝦蟇塢塘(在縣北一十八里並在靈鳳鄉以上俱洪武二十七年及三十年間開挑築塘)
患塘(在南北鄉萬歷間築塍百餘丈)
上横堰後郎堰湖塘堰(一名湖陶堰俱在永安鄉)黃沙堰
西華堰閬川堰(俱在金岫鄉)洪堰萬庾堰(一名)
(胡家堰)五袴堰竹林堰(俱在衣錦鄉)乾堰長橋
堰子堰黑龍堰長潭堰下洪堰(俱在國昌鄉自)
(上横堰至此皆西鄉之堰)戴武堰八畝堰郜溪堰倒
畈堰弼堰(俱在金岫鄉)西溪堰玉溪堰青龍
堰青堰大坂堰(俱在辰隆鄉)馬堰盛家堰
新堰弼堰細田堰江家堰杜堰八畝
堰(俱天目鄉)新溪堰郎山堰下郎堰章家堰
樊家堰新堰堂子堰甘棠堰子堰(俱福)
(興鄉)鄭堰巫山堰横山堰劉堰上金下
金堰俞家堰東山堰徐家堰蘭嶺堰
魚躍堰金鐘堰(俱衣錦鄉)黑龍堰筍嶺堰蕭
條堰八畝堰上掛下掛堰琴山堰積水
堰小堰胡家堰俞村堰白塘新堰(俱靈鳳鄉)
郜家堰(在奉東鄉)金波堰(在新西鄉)蘆堰杜堰
奴堰泥瓜堰寮堰遼堰(俱高陸鄉)朴樹堰
楊山堰沃山堰烏潭堰龍口石堰石堰
龍門堰東莊堰烏獨堰猴山堰(俱慶雲鄉)
後昌堰大石堰上下堰為頭堰猷溪堰
(俱高陸鄉)麻窄堰楊木堰青山堰郎家堰(俱慶)
(雲鄉)廟潭堰九畝堰竹殺堰(俱山川鄉)五柳堰
(在國昌鄉)馬堰濟川橋堰(在辰隆鄉)鶚八堰(在福興鄉)
桃花堰(在大雲鄉)觀家堰(在慶雲鄉)
於潛縣
浮溪在縣西二里源自天目山至縣郭七十里下
入桐廬縣溉田五十三頃二十五畝
紫溪在縣南三十里溉田四十三頃五十畝唐書
地理志貞元十八年令杜泳開又鑿渠三十里以
通舟楫咸淳臨安志深五尺闊二丈溪下有燕尾
灘最為險患操舟者病焉紹熙間令邵文炳鑿去
銛利之石其害遂息(邵文炳興復水利記潛縣崇岡複嶺迴繚重迾水之發於)
(山者六十有三源集而成溪一曰天日之源幽深峻極渟為龍淵三池釃流自北東横亘而少西經)
(白塔為東溪其北曰眉山之源眉山而西曰千秋之源皆自宣城穿嶺而下過朱村併而為西溪三)
(水奔湍滙於甲子岝㟧山之麓合流南注而為紫溪此其大源也餘皆止發於潛之境其來自近旋)
(轉合附環邑左右勢傾而南下無以宿水溪行羣山間廣不能三十丈或束而約則纔數尋爾淺灘)
(鳴瀨五日不雨田未病而溪涸矣昔人視其勢而約之以埭導其流以溉田蓋莫推其所自後之私)
(其利者稍增益之凡為大堰百四十有七所其細流為堰者又二百二十有三所山狹窮處溪流不)
(逮亦疏鑿以為塘然而潛之地山居其六七窮谷之民尺寸所必爭無曠土平澤以廣其灌注凡為)
(塘一十二所而已田事將興勸耕於郊視溪塘之遺跡而申農里之教令故大堰各立長董率共利)
(之人察其決壊而增築之相畎畝之枯潤時其疏瀹而均注之先後有次第高下有承接背約則有)
(罰甚則有刑小堰各從民便使自為之或一家得專或衆有私約而不立之長增視其大小如其堰)
(之政總之溉六鄉十二管之田凡四萬九千七百七十畝有竒非溪塘之所及止於此地之傾側山)
(之重峴而不得盡其利也文炳求之邑而考宋中興之斷簡求之野而得開寳之遺書熟究之而事)
(明參覈之而圖具然後隨緩急之宜以次修復民用樂從咸即其舊聯比而籍載之為一論次以存)
(其槩)
(謹按咸淳志曰潛邑環境皆山非澤國比由天目眉山千秋嶺而發者皆自北而南由獲柳蘆嶺而)
(發者皆自西而東由横塘頂山而發者皆自東而西逶迤曲折至縣南七里始合而下紫溪西與唐)
(山合而下至樂延乂合湖之源下至印渚滙於桐江邑中所藉以為命者塘堰是也陳善云余稽舊)
(蹟&KR1408;踰七十堰幾四百塘亦數十今所存幾何參考諸志異同不一兹據萬歷府志採入其舊志所)
(載今已不存槩勿錄)
元豐塘(在長安鄉宋元豐三年於潛令崔遹開為邑人利至今呼之為崔長官塘慶元間令邵文)
(炳重浚邵文炳重開元豐塘序長安之鄉小嶺之下有塘曰元豐愚民盜塘而田經界既正不可復)
(奪而塘之所存隱然成陸矣咨訪耆老求其故而疏闢之取田戸百二十家之夫以用其力給其食)
(用凡三百有四闕而罷其廣百有四丈其深丈有五尺水由地中翕然泌涌如井之有源混混乎弗)
(竭也於是别為三渠其東之深與塘底直覆以大石鑿方竇廣八寸許塘水自石竇旋轉而入於渠)
(其西高可五尺餘為第二渠如前之制又高五尺累石為門於二渠之中斵石為板横亘其下又積)
(石於水門之外釃三流以注之田植板幹以謹其閉縱小旱則啟其中之水門而縱之中旱則開其)
(西大旱則開其東已泄而復閉逾三日則塘復盈宛轉無窮視他塘為最其水自地發非山源之所)
(注老農目之以旋水既從其竇也旁行曲折於三流之分又不止今所灌之田而已夫天造地設待)
(人而成百十有一年之間堙廢者再事之難成而易毁者𩔖如此不及今求以復之則他日又將不)
(可考矣然猶慮其未幾而復壊也乃申以董齊之約擇其里之善事而可長者凡八人歲一更之周)
(而復始疏鑿之以時閉縱之以後先繕補之有備決毁之有防條畫具在使其守而弗失則塘之利)
(庶乎其無窮也)樂平官塘(在長安鄉元豐塘西令邵文炳築治邵文炳重築樂平官)
(塘序去元豐而西里許地曰樂平畈受延湖之源而屬於大溪最為陡峻舊有官埭溉並溪之田僅)
(千畝與所謂元豐塘者蓋相為表裏也山溜旁衝注埭墺奔洪暴漲壅沙以遏其上流溪源亦激射)
(而埭乃隨壊民力不能致經久之利拱視而莫之救溪涸立待安於旱乾以倖蠲租而已今耆老咨)
(嗟求以新之於是相與講成敗之故得利害之實乃伐石作址累石為高横絶溪流厚丈有六尺長)
(十有二丈高與溪岸等列木作榥以護其旁使奔流不得齧射而震撼滿其上則平漫而駃之導渠)
(自埭口南東而下渠之兩旁又釃為輔渠六分注均及由近而遠渠之所屬無不沾溉然決防之患)
(始於蟻穴責之長以謹視歲補而加勤豈惟樂平之田恃此以無憂上下用勸百四十七堰之規相)
(為不朽則異時為政者之所當念也)清漣上塘(去元豐塘五六里令邵文炳復興邵)
(文炳清漣上塘序渡上濠溪而南為范家塢層山之麓細流所瀦曰清漣塘取其淵渟而凝碧也轉)
(而名清蓮又止名為蓮蓋傳久而失之也塘之深丈餘東狹而西長南北相去略等周廣九十有一)
(丈累石而四圍之堅高可以衛水山徑奔流亦不得而衝齧也塘之下鑿渠而深之東流為澳又北)
(東而接於樂延樂延之地聚落延袤别為東西村其東專漣塘之利其西又有上塘亦名之以湖漣)
(周廣視清漣塘而有加焉水自地中泉自發越與元豐塘亦略相似别為二渠其一自塘之東經北)
(而下其一自塘之西循村巷宛轉而北又旋而復西水之所及視東渠為頗遠二塘與元豐塘相望)
(隔五六里許皆日就壅不足為旱乾之備而民亦無有告其上者人情可與樂成而怠於興作固應)
(爾也今雖以次興復而雨暘時敘歲適登稔竊懼民猶以為徒設而後日之不加修也則終廢而無)
(以獲其利故復申其說以備告之)容塘徐博家前塘皂角
塘祐塘温塘徐太家前塘浪後塘墓
後塘余三家塘徐五十一家前塘(俱在豐國鄉)
景村塘(在縣西三十里波亭前鄉)中門塘(在縣南二十里)清源塘
(在縣南五里並在潛川前鄉)東塢塘(在豐國前鄉)寺塢塘(在潛川前)
(鄉寺塢口)白蟮塢塘(在潛川後鄉上豪坂)赤嶺塘(在潛川後鄉赤嶺脚)
青塘(在潛川後鄉青塘嶺)寺塢裏塘(在潛川後鄉樂平畈)七坑
漸水坂塘(在潛川後鄉七坑坂)漸水坂塘(在長安前鄉七坑坂)大
山坂塘(在長安前鄉大山脚)桑午塘(在長安前鄉桑午村)赤山脚
塘(在長安前鄉赤山脚)
(謹按自元豐塘至清源塘萬歷杭州府志僅載容塘中門塘二塘餘皆不載兹並錄之以備考覈)
烏金&KR1408;黃嶺&KR1408;大塢外頭&KR1408;大塢口&KR1408;灑
源&KR1408;何莊&KR1408;溪西&KR1408;觀堰(俱在潛川後鄉)下鼓
橋&KR1408;羅湛灣&KR1408;何干&KR1408;(俱在維新前鄉)桃源&KR1408;
泥後&KR1408;太陽堰徐村&KR1408;湖潭&KR1408;錢家&KR1408;
方員&KR1408;富王&KR1408;昔口&KR1408;高婆堰(俱在波亭前鄉)
南山&KR1408;扶西堰蘭&KR1408;(俱在豐國後鄉)城後堰(在潛)
(川前鄉自烏金&KR1408;至此皆西境之&KR1408;堰)滴水&KR1408;陳干&KR1408;化干
&KR1408;城門&KR1408;(俱在維新前鄉)趙家&KR1408;石山&KR1408;龍潭
&KR1408;長干&KR1408;新廟&KR1408;(俱在維新後鄉)柴堰甲子堰
(俱在波亭後鄉)觀政堰浮溪堰管堰(俱在豐國鄉)青
山&KR1408;(在維新前鄉)眉山&KR1408;埂子&KR1408;長橋&KR1408;前
流&KR1408;許村&KR1408;亭子&KR1408;婆羅&KR1408;陪泥&KR1408;
坎下&KR1408;溪東&KR1408;鳳亭&KR1408;凌中&KR1408;溪西&KR1408;
凌捨&KR1408;(俱在維新後鄉)洗馬&KR1408;洪橋&KR1408;昌升&KR1408;
西落&KR1408;長林堰(俱在嘉德前鄉)黃沙堰沈堰
湧堰(俱在嘉德後鄉)泥黃堰筲箕堰巫山堰田
干堰鶴堰秋堰(俱在波亭後鄉)陳堰黃山堰
郭西堰(俱在坊郭)正青&KR1408;浪堰波眉堰梅樹
堰烏勞堰西坂堰下盛堰大河堰小
河堰(俱在嘉德後鄉)東關堰(在嘉德前鄉自滴水&KR1408;至此皆北境之&KR1408;堰)
沙堰亭子堰毆口上堰化口堰(俱在豐國前鄉)
新橋&KR1408;溪西&KR1408;盛湖&KR1408;泥黃&KR1408;趙家&KR1408;
盈堰泥頭&KR1408;(俱在豐國後鄉)牛毛&KR1408;胡家堰
高坎堰曹家堰楓樹&KR1408;雲塢堰羅家堰
(俱在豐國前鄉)泥塘&KR1408;鳩吉堰牛欄&KR1408;黃泥&KR1408;
烟口&KR1408;(俱在潛川前鄉)牛塘&KR1408;甎橋&KR1408;(俱在潛川後鄉)孔
堰浮堰蔣堰查堰上施堰下施堰
余堰榮堰運堰小堰上徐家堰周家
&KR1408;遷堰烏堰橋塢&KR1408;郭寄堰黃山&KR1408;
上充塢&KR1408;洪家塢&KR1408;(俱在長安前鄉)青山&KR1408;(在潛川後)
(鄉自沙堰至此皆東境之&KR1408;堰)
新城縣
胡公渠引新堰水注之堰去城八里水不能達明
天順間郡守胡濬相度命築塔山堰開溪導流以
入濠濠内地舊為民産邑人袁穟首捐地十餘畝
為倡衆皆效之遂以其地鑿渠引水接通城河凡
五里許負郭田不憂旱者五千畝民德之名胡公
渠崇禎辛未近城溝濠為居民侵塞令許徵芳勘
視侵者復之塞者通之水注城隍如故
國朝康熙十年濠淤漸平知縣張瓚重濬
深浦去縣南二十五里闊二十丈深淺無度潮水
往來溉田五十頃
官塘(在縣北五里城郭鄉官塘堰水溉田有九澳唐永淳元年開曰東山澳曰西山澳曰中澳曰朱)
(家澳曰亭子澳曰丁路澳曰袁都宅澳曰真堰澳曰板澳宋慶元間縣令劉景修重濬元至元間令)
(劉弼重開明洪武二十七年監生楊昶重修嘉靖間知縣袁澤加濬因塘塍沁泄乃築石立閘名袁)
(公閘蓄水至今為利)裏塘(在新登鄉)告山塢塘(在折桂鄉)杜家
塘(在祥禽鄉)百丈官塘(在太平鄉)母子嶺塘柘州塘
金家塢塘汪瀨塘(以上四塘俱在太平鄉)中塘(在廣陵鄉)
東周塘(一作東洲在七賢鄉)太師塢塘袁家塘
惠洲塘葉村塘(以上四塘俱在七賢鄉)長盤塘(在永昌鄉)
古溪塘麻車塘(俱在昌東鄉)高塘郎家莊塘(俱在)
(昌定鄉)蓮塘(在縣南一十八里太平鄉洪武二十七年工部差監生揚昶重修)
鐵母塘湯家莊塘(俱在昌西鄉此皆南境之塘)
東齊堰白石堰師姑堰羅堰徐塢堰慕
珠堰寺堰萬堰華堰廟堰蔡堰馬
堰於堰凌堰仙人堰(以上俱在南新鄉)石堰
麻基堰羅堰長潭堰萬堰何堰古城
堰施堰阮堰潘堰桐樹嶺堰(以上俱在寧善鄉)
駱堰桑堰槎坑堰阮堰施堰唐湖
堰溪西堰青山頭堰弓家堰下横溪堰
潘家山下堰菖蒲堰錢畈堰拓頭堰
天家堰孫澤堰十畝堰(以上俱在廣陵鄉)煉溪堰
查村堰(舊名查家堰後圯)
(國朝康熙八年知縣張瓚重修)火堰胥口堰金鷄堰袁村
堰金慈堰塘裏堰金家堰横溪堰碧
東堰(以上俱在新登鄉)木公堰蘭堰施家堰白
果堰馬公山下堰長蘭堰寺前堰馬公
塘堰麻車頭堰麻車橋堰(以上俱在七賢鄉)牛堰
(廢)潘堰楊家堰何蘆堰卸堰沙堰
丁家堰赤松堰陳堰新堰(以上俱在折桂鄉明洪武二十)
(七年工部差監生楊昶開築)後凹堰芝林堰(一作知臨洪武二十七年)
(開築)上珠堰曜堰仙人堰(以上俱在南安鄉)劉公
堰(在縣西五里魚池山下祥禽鄉永樂十年知縣劉秉開築南至紹澤北至官塘五里橋溉田千)
(餘畝)直堰(在折桂鄉自東齊堰至此皆西境之堰)童家堰黃現
堰東洲堰(俱在東洲鄉)天桂堰(在天桂山下七賢鄉明萬歷元年侍)
(郎方廉捐貲偕得水人戸建築石堰一十四丈有竒灌田數百餘畝)
(國朝康熙八年知縣張瓚重修)董公堰青山堰高堰汪家
堰木倉堰糖餅堰周家堰塘塢堰何
家堰(以上俱在永昌鄉)
(國朝康熙十一年知縣張瓚重修)包奏堰新堰(俱在縣北八里唐永淳間太師)
(杜稜創置疏導而注之城濠歲旱則均之田畝宋慶元二年邑令劉景修重修水潦輒壊元至元二)
(十四年縣尹劉弼視度地宜於是編木累石高塍堅壩慮春漲之湍悍洶湧則壅其流而堰不支也)
(乃隆其兩旁窪其中流以抑其浩蕩之勢慮水溢出噴薄久則陷其趾而塍不固也乃聯木為牌置)
(之下堰以殺其勢堰既成而溝尚壅塞前邑丞張世榮嘗開許村一溝縣尹劉公召其鄉老使之依)
(山鑿渠疏通水道一自堰下流至沙塾邊東流入於許村西流入於杜墓坂一自聞家山下承田内)
(堰至鳳翥橋東流入於周家埭以至吳公埭遂及小莊坂西流入於官塘坂與朱家澳合至白塔坂)
(遂及城下)松溪堰袁家堰雙港堰(以上俱在昌東鄉)
神仙堰桐坑堰(俱在昌定鄉)潘家堰(在昌西鄉自童家堰至此)
(皆東境之堰)塔山堰(即胡衙壩在縣西二里明天順間知府胡濬因附郭田旱澇無)
(備委醫學訓科方鏞督理築壩鑿溝引水入城濠遶城東西至南門置閘放水由城東官溝抵鷄鳴)
(山入溪民甚利之歲久坍塌每遇夏旱費工累築水不能達且溝至袁家門前有小溪一帶水碓一)
(輪其流徑衝城南背學宫反跳萬歷三年知縣温朝祚撤去水碓將小溪築塞使葛水歸一環抱學)
(宫查承受堰水田派銀築壩注水入濠閘亦移就學左放水灌溉)
(國朝雍正七年署巡撫觀風整俗使蔡士&KR1550;委新城縣知縣羅爌修築永昌昌東昌定東洲七賢五鄉衝)
(坍堰壩)
昌化縣
白獺湖在縣西南一里横亘半里許
湖塘(在縣東南五里)雲老大塘(在縣南十里)泥皛波塘(在縣東四)
(里)赤源西塘(在縣南十五里以上俱洪武二十九年工部差人材李榮等到縣開)
(挑)朱源塘(在縣西南十五里)梓口塘(在縣東五里)泥浪
塘(在縣東南十五里以上俱在東境)
前村堰(在縣西七十五里)楊舒堰(在縣西七十三里)王村堰(在縣)
(西七十九里)自堰(在縣西二十里)北郊堰(在縣西十八里)巨溪
堰(在縣西十七里)高梨堰(在縣西十里)白山堰(在縣西七里)
下阮堰東堰(俱在縣南十五里)雲老堰林村堰
祝家堰(俱在縣西四十八里)飛堰(在縣西五十五里)劉家堰(在縣)
(西八十七里)嶺下堰(在縣西三十六里)朱旱堰(在縣西六十餘里)
後溪堰(在縣西八十里自前村堰至此皆在西境)山干堰朱儒
堰禁頭堰(在縣西五十五里)大陳堰(在縣西六十五里)葛
干堰(在縣西四十三里)南岸堰(在縣西三十八里)楊溪堰(在縣)
(西三十五里)頰口堰(在縣西四十里)楊干堰下茆堰(在縣)
(西三十三里)朱浪堰(在縣西三十里)楊堰(在縣南三十里)石鵬
堰(在縣西三十二里)無他堰(在縣西二十八里)郡干堰(在縣西三)
(十四里)細干堰(在縣西二十二里)馬篠堰(在縣南五十八里)
獅石堰(在縣西六十里)龍塘堰(在縣西六十里)楊村堰(在縣西四)
(十九里)高頭堰洲頭堰(在縣西四十里)老軍堰(在縣西五)
(十一里)落子堰(在縣西四十五里)雲溪堰(在縣西四十五里)
蜃溪堰(在縣西五十八里)峽村堰(在縣南二十八里)官橋堰
金村堰秀下堰(在縣南二十六里)伽溪堰(在縣南十五里)
河清堰(在縣南二十里)塘溪堰(一作塘堰在縣南四十二里)杜
堰(在縣南四十五里)楊溪堰良和堰(在縣南三十二里)角
堰(在縣南三十五里)住堰(在縣南三十三里)潘干堰(一作潘堰在縣)
(南三十六里)石堰(一作石壁堰在縣南二十二里)石岸堰(在縣南二十里)
沈堰(在縣南四十三里)廟堰湍源小堰(俱在縣南四十六里)
洪嶺堰(在縣南四十八里)余村堰(在縣南四十里)陳堰(在縣)
(南三十八里)黃堰(自山干堰至此皆南境之堰)六畝堰(在縣西七十八)
(里)酆茶堰(在縣西八十五里)竹領堰(一作竹山堰在縣西九十里)
奥村堰(在縣西十三里)澞溪堰(在縣東八里)梓口堰
(在縣東五里自六畝堰而下至此皆在北境)石湖潭堰(在縣西八里)岸
堰(在縣西六十二里)石壁灣堰(在縣西五里)
(附戴經邦纂修水利記環昌之塘四本來無源因旱澇為盈涸苟深濬而固其隄則旱不竭而澇不)
(溢殊稱便易苐灌田無幾耳若堰則利漙而功百倍焉如溪之西北諸堰自酆茶竹山獅石而下灌)
(田三萬餘畝東南諸堰則洪嶺潘干澞溪石壁等處所灌亦以萬計民生國賦蓋其重哉兹荷撫院)
(軫念移文郡縣令甿庶修築工成撰誌直欲興全浙之長利也苐昌之堰勢有二在山澗者長不過)
(十數丈令堰長督同人戸鑿石堅砌使通溝洫不時補塞巵漏則成工易在大川深溪者延袤百餘)
(丈方累石扞泄一遇山濤四出奔流衝激則飄石如蕩芥復夷而為灘為沙礫矣且平時商船往來)
(每每折損隄築妨農事尤甚為民生慮者當令有田之家計畝出銀幾許堰長一一書簿募工為石)
(堰高若干尺長若干丈堅固若城塹則湍悍無虞也不則於近堰之所共置山一段畜篠備築屆春)
(夏令貨船便帶土石以助修砌則不惟農工商賈兩利俱存且使隄不闕剪而上田揚塵下田龜拆)
(之患可免矣戴弁條列水利文粤稽昌之水勢皆自西來水源因之大要則南條北條然又各有支)
(流總名則曰溪周禮謂兩山之間有川焉是也姑以其大者言之其西北有六一發源於昱嶺東過)
(頰口又東為巨溪又東滙為灣水潭南會於河橋一發源於蕨箕田經同山會於頰口一自寧國縣)
(界經百丈麓入巨溪一自千頃山至箕山而入晩溪一自七里洞出塌水橋而俱入晚溪一發源於)
(黃花關逆流出長春橋而入於灣水潭其東南有五一發源於大明山東過龍鬚橋石鏡山會於河)
(橋一過銅坑分為沈溪出章村而入於大溪一過銅坑分為貢源以入於大溪一過銅坑分為良溪)
(而入於大溪二條之間雖南北分播不齊皆合流過小柳大柳經分水會桐江而入錢塘然由西而)
(東形勢浸下利於田則作堰六十有五别作溝澮以引之即周禮所謂以防止水以遂均水其間冇)
(官立之長者有私舉為首者皆所以率工修築然田之近溪者旱則上流可壅澇則下流可洩頗為)
(民利乃若不成溪流者則旱澇無可恃昔人嘗因澤為塘者三皆屬於官一在朱源一在泥皛一在)
(雲老各立長以遞領之此之謂以瀦蓄水亦周禮遺意也)
浙江通志卷五十三
