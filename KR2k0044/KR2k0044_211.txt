浙江通志卷二百十二
列女
金華府
金華縣
宋
葉紹彭妻王氏(嘉靖金華府志王師愈之女嘗從父宦遊南北人謂必小其夫家至則敬)
(事其姑時出簪珥以經紀其調度而逸其夫以學夫死治喪葬終制輿疾歸母家親故聞其賢行有)
(願以繼室請者皆謝絶之一女生於夫死之六月至是復不育哭之過哀疾寖以革屏醫却藥曰吾)
(生固無累未若死之無累也區處後事沐浴更衣而逝)
陳氏三節(嘉靖浙江通志唐氏金華人適進士陳昌朝生子沂而昌朝卒寡居三十餘年沂娶)
(汪氏生子韓而沂卒寡居四十餘年韓娶倪氏生子元紹而韓亦早卒寡居五十六年金華貞節首)
(稱北園陳氏詳見金履祥文集)
胡氏女(嘉靖金華縣志既嫁而夫不良父母欲更其偶不許白於令令進而問之女曰理無二夫)
(令義而歸之父母怒從夫三日赴蓮花井而死王魯齋為賦冽井詩四章)
元
吳塤妻宋氏(嘉靖金華縣志名嗣徽年二十八夫亡二子皆幼舅姑繼歿罄奩資治殮未葬)
(鄰火將延及氏倉卒不能舉乃攜諸孤拊柩哀泣誓與俱化火遂滅年八十餘至順中旌表)
吳履妻謝氏(王褘謝節婦墓表名黻金華人歸同邑吳履歲己亥明兵下建德勢且東氏語)
(履曰亂將及矣盍為走避計先事弗圖後悔何及履猶豫不決未幾蘭谿破亂兵四出剽掠而履適)
(他往氏攜男女走入金華山中途失其幼男兵且至自度不得免行至向塢巖險處以幼女投巖下)
(身繼之而死死十餘日履物色求之得其尸叢棘中面猶如生遂葬向嶺)
賈明善妻宋氏(宋濂宋烈婦傳名㜪字新金華潛溪人歸烏傷賈明善越一年與夫來居)
(潛溪歲戊戌十月西兵擣蘭谿遠近大震婦同夫避入浦陽城竇山中未幾鄉民嘯聚倡亂殺人如)
(刈草菅婦亡匿灌莽中為游卒所執乃抽銀條脫求解不聽將亂之婦以計紿曰吾有珠貝昨夕瘞)
(山前坎中爾無急我急我我將死於爾何利不若導爾發之卒悅其言從之行至深淵側竟躍入死)
明
章時盛妻吳氏(萬歷金華府志歸章甫八月而夫亡撫遺腹子亦亡父母憐之令再嫁氏)
(毁容以死自誓養其親姪繼夫後獨居紡績竭力事姑家貧甚始終一心孀居五十餘年)
宋氏(金華府志夫為閬州守被誣死獄中氏與其姑及子皆編戍金齒子死途中氏奉姑以行其題)
(郵亭壁歌楊慎刻於詩抄中惜其夫姓名不傳詩中有云今朝玉堂宋學士亦與妾家同一譜又云)
(妾心汪汪淡如水寧受飢寒不受恥幾回欲葬江魚腹姑存未敢先求死前途姑身少康健辛苦奉)
(姑終不怨姑亡妾亦隨姑亡地下何慙見夫面名山藏使者以詩聞太祖釋之以閬守之禄養其姑)
錢沚妻孔氏(嘉靖金華縣志年二十八守節保孤志行貞潔天順四年旌)
樓琦妻江氏(嘉靖金華縣志年二十五夫亡守節奉舅姑不懈成化二年旌)
袁堅妻方氏(兩浙名賢錄堅卒殯於城北濠上氏貧無依乃即殯所開棺寢處其中久之不)
(出死郡守劉&KR0581;封土為墓而禮祭之)
馮珏妻王氏(萬歷金華縣志生子永甫十月而夫卒父母憐其少令更嫁氏剪髮毁容誓死)
(不從寡居四十六年詔旌其門)
(謹按萬歷府志亦作珏而舊浙江通志作馮班今改正)
胡士言妻尹氏(金華縣志孝姑相夫家譽夙著夫死理喪完制一日忽自縊死)
戴貞妹(舊浙江通志戴嘉茂女幼許王畿華未歸畿華患痘卒貞妹自備麻服跪告父母往弔奠)
(立誓終身不醮翁姑屢勸改配次子貞妹悲泣不從及選吉將成婚自刎死知縣龍遇竒到門祭奠)
(申院題請建坊)
(謹按近刻王魯齋集附載戴貞妹前後二傳其前傳胡頌所撰序貞妹聞訃引刃絶脰創寸許幸咽)
(未絶以生雞皮冐之而愈王氏姑遂迎之歸其後傳胡麒生撰言貞妹守志五年亦以痘死與舊通)
(志所載絶不相符但歷考府縣志所載俱同通志應是實錄或王氏後裔欲隱其事故托二傳以自)
(諱歟)
陳所思妻戴氏(舊浙江通志戴貞妹之女弟避兵售溪山兵馬抵郡全家被執戴於袖中)
(出利剪刺喉而死其將義之遂釋其夫與子)
王忭妻陳氏(舊浙江通志從夫避兵南山遇兵大小奔散止攜七歲孤姪兵欲加汚辱氏紿)
(之曰王門宗祀全賴孤姪乞放之還家以存祖祀吾當侍巾櫛耳兵信其言放孤姪氏即赴水死後)
(夫尋屍衣𢃄重結腰繫其夫平日所用詩箑為記顔色如生時年甫二十)
嚴寅華妻黃氏(金華縣志避難西溪兵至被執顧謂其夫曰善撫幼子以存嚴氏吾從此)
(訣矣即赴深潭而死及買棺歸葬已越半月顔色如生)
鄭德紹妻俞氏(金華縣志明季兵變拒卒全身觸崖而死)
李氏三節(舊浙江通志李汜水妻黃氏城破被執與媳潘氏齊觸階死次媳陳氏亦自縊)
馮仲妻貝氏莊道中妻邵氏姜良策妻陳氏
曹一賞妻祝氏章俊民妾周氏何烶妻滕氏
曹茂柱妻張氏黃明時母姜氏戚之騏妻陳氏
余大榮妻俞氏陳九華妻許氏尹憲吉妻鄭氏
張士宏妻裴氏
國朝
葉氏爾烈(題旌冊義烏葉尚坦女許字金華張士紘子孫瑤未婚孫瑤卒氏聞訃號哭欲親往)
(拜奠不能止父與俱往盛飾乘輿入門拜翁姑堂下即詣夫靈泣奠畢求空房少憩入則閉門移時)
(令小鬟捧出一盒傳語送還父母啟之則珠瓔翠羽采衣繡襦弓鞋趾帶幷髻髮也尚坦驚愕入視)
(則髠頭跣足披麻束草矣尚坦相持慟哭慮有他變遣輿迎其母守之夜半母就寢解帶自經母覺)
(救解越日欲親至夫墓阻之不得父母舅姑偕往氏奠畢即觸墓石暈絶救之蘇抱歸自是家人環)
(守不得間時值中秋乃佯為怡色備杯勺慰母母喜防少懈至夜分氏破磁鋒剚頸未殊血流床褥)
(間眾驚起敷以藥從此滴水不進臨歿呼母曰兒去矣含笑而逝時康熙二十四年月日也明年具)
(題奉)
(旨建坊旌表)
葉純妻姜氏(題旌冊年十八歸純生三子二十五而寡先是舅姑早逝柩殯於室至是夫亡)
(氏泣血三載不離棺側勤苦節儉始得舉三喪葬之子長俱為之娶婦生孫矣而長次二子又相繼)
(亡二媳亦誓無他志同姑晝夜績紡不出戸姜守節三十六年雍正五年具題奉)
(旨建坊旌表)
席上珍妻徐氏(題旌冊年十六而嫁閱歲而寡子甫生三月家貧人難其守氏誓死無二)
(卒能撫孤成立苦節三十九年)
劉子均妻吳氏(題旌冊年二十一而寡子甫襁褓舅姑老氏矢節無玷孝事堂上得其懽)
(心子亦成立守節三十八年)
金德信妻吳氏(題旌冊二十九而寡遺子五齡刻苦訓以讀父書守節四十三年以上)
(旨建三氏俱雍正六年具題奉坊旌表)
曹元宇妻黃氏(題旌冊年二十八夫亡二子俱幼家貧甚往依母家撫孤孤長始挈歸而)
(旨建婚配焉守節二十五年雍正七年具題奉坊旌表)
曹應麟妻黃氏(題旌冊年十八歸應麟閱三載應麟卒遺娠五月生一男孝事舅姑生養)
(死葬俱中禮子長娶媳生孫而子與媳又夭氏復撫孫成立守節四十四年)
蔣世祥妻曹氏(題旌冊年十七適世祥二十而寡遺娠八月生男姑在堂氏事之甚孝孤)
(長有足疾不良於行氏健持門戶守節三十九年)
姚弘佐妻王氏(題旌冊年十八而嫁嫁十年而寡遺孤二鞠之長俱為娶婦長子又夭氏)
(撫媳守志一切家事隻身經營百苦備嘗守節三十年年五十八卒以上三氏俱雍正九年具題)
(旨建奉旌表坊)
嚴祖旻妻俞氏(題旌冊年二十八而寡二子皆夭事舅姑盡孝守節二十九年雍正十一)
(旨建年具題奉坊旌表)
嚴仲春妻王氏(金華縣志年未二十方國安敗兵挾之上馬氏躍馬投塘而死)
倪星焜妻朱氏(金華縣志遇兵夫妻離散懼不能自全乃縊而死又徐氏倪明廷妻觸巖)
(死方氏朱廷翼妻奪刀自殺章氏索大機妻投塘死邵氏黃啟賢妻亦不辱死)
朱應時妻賈氏(舊浙江通志二十二歲夫亡遺孤良啟家貧苦守舅以哭子喪明氏割股)
(療之目漸愈洎歿竭力治殮適鄰大將延氏撫柩號泣火隨滅)
張廷梧妻盛氏(金華府志適張一載夫亡懷孕三月産一男矢志貞守事公姑克盡孝敬)
(撫孤子訓以詩書媳亡又撫其遺孫院使給奬賜粟帛又盛氏金應聘妻年未二十而寡守節終身)
(夀至百歲)
李氏二節(金華府志王氏李時瑞妻瑞卒氏年二十之死靡他瑞弟時珍繼卒其妻陳氏年十)
(八偕其姒並勵冰霜奉姑以孝知府表其門曰雙節)
黃氏二節(金華府志錢氏黃良棟妻夫病卒氏年未二十立誓守節子茂榮又早喪媳朱氏年)
(甫及笄姑媳相依不憚貧苦共相矢志)
申可賢妻沈氏(金華縣志可賢早歿氏家貧苦守康熙十五年山賊至鄉焚掠執氏歸巢)
(氏勵聲大罵賊斫為三段而死)
傅福妻周氏(金華府志福死氏年二十五二子襁褓一子在娠父母勸其更適號泣拒之逼)
(之至再遂自縊姑救得蘇織絍奉舅姑家法肅然守節七十餘卒)
李景啟妻余氏(金華縣志年未二十景啟殀僅遺一子鼎寅氏撫長娶媳吳氏而鼎寅又)
(亡姑媳煢煢一門雙節)
陳所忭妻鄭氏(金華縣志年二十生一子夫歿矢志撫孤守節五十餘年陳之煒妻俞氏)
(即氏之姪媳也甫生一子之煒卒俞事姑訓子苦節五十餘年與鄭共居一門先後同揆)
曹三槐妻朱氏(金華縣志年二十一夫亡善事舅姑苦節六十五年撫育四世又金汝元)
(妻王氏年二十一夫亡家貧無以餬口有勸之更適者曰我守節耳餓死何害竟以節終)
徐氏二節(金華縣志徐有環妻邵氏孀節清嚴生子應和娶媳王氏應和卒王氏守貞不渝事)
(姑訓子節孝兩全克稱繼美)
黃家瑤妻仇氏(金華縣志夫亡服闋撞死墓側)
余大榮妻俞氏葉禮妻俞氏馮光煒妻王氏
馮夢寳妻吳氏葉應時妻李氏尹培妻于氏
倪超妻陳氏吳應韜妻姜氏尹任聘母張氏
李維奇妻梁氏朱三儀妻曹氏王希文妻馮氏
胡宗訓妻龔氏陳啟元妻王氏吳效曾妻金氏
胡惟明妻葉氏葉士讓妻黃氏翁應獵妻徐氏
何應朱妻申氏倪世揚妻樓氏倪夢麟妻潘氏
俞廷詠妻葉氏葉士睿妻黃氏倪師輅妻章氏
吳應廷妻李氏陳世安妻倪氏黃道英妻朱氏
嚴文富妻葛氏嚴文秋妻張氏曹之焜妻黃氏
倪師萬妻裴氏方城妻陳氏王承鼎妻江氏
倪光第妻徐氏方元屏妻范氏邵一澄妻邢氏
何如岳妻陳氏章起榮妻施氏葉璋妻王氏
蘭谿縣
宋
金天錫妻唐氏(金履祥家狀金氏始出三衢徙蘭谿天錫早殀唐氏少寡喜讀書清苦守)
(家課子孫尤嚴切詩書之緒遂以振)
劉似之妻徐氏(柳貫劉節婦傳字柔嘉蘭谿人生一十七年歸金華劉似之閱再期孕而)
(未育似之遘疾死及産男婦惡笄疏服常如初喪字其子潛自始學至成人為之聘舅女生二子一)
(女而潛年二十六亦卒姑婦死守一燈夜績臥起相依攻苦彌厲)
徐叔貞妻唐氏(正德蘭谿縣志名淑芳年二十而寡貌妍無子父母欲奪其志以刀斷髮)
(破面為信秉節終身有司以聞旌其門曰純節)
趙時堯妻徐氏(宋濂趙節婦傳略名定瑞蘭溪人年及笄歸金華趙時堯時堯父亦娶於)
(徐即婦姑也無子生二女時堯以再從子為其後二女以非己同出不相寧婦相夫順受之母子以)
(和時堯卒節婦年甫三十誓不再適養其姑終身撫弱子至於成人復三十年乃卒)
元
陳媁(正德蘭谿縣志宋行軍司馬自中女元司徒萍姊也宋亡媁及兄弟與母楊夫人相失後萍貴)
(尋訪其母不獲媁在家孝思尤切斷髮誓不嫁燃指為香以禱十指僅存其四既而傳聞母在順州)
(某家萍以金幣名馬請勿得乃聞於朝為降旨迎母以歸媁與兄芹適自南來遂奉還蘭谿服勤奉)
(養終身為比邱尼歐陽元云陳氏女灼頂累百燃指凡六龥於神明卒遂其願)
方仲剛妻吳氏(兩浙名賢錄名埠元季兵亂與其夫避亂離家西行一里許聞鼓譟聲足)
(弱弗能步度不可免乃謂夫曰君宜自脫勿以妾為累夫曰子將若何曰妾義不受辱唯有死耳夫)
(號泣捨去既而遊兵四集將追及適道旁有梅塘水潔且深遂投以死越數日兵去夫蹤跡其處見)
(屍横池面遂舉葬焉章楓山懋有烈婦序)
祝漢卿妻金氏(萬歷蘭谿縣志至正間寇起氏隨夫攜子避之□灘依女弟何止善家盜)
(經其地氏被劫去自度不能脫因紿盜作願行狀不數步候盜防少懈即投入湖羣盜忿而刺之身)
(被數十槍而死)
郭浩卿妻王氏(萬歷蘭谿縣志遭兵亂被掠將廹以往氏誑之曰吾且飯飯畢從爾去兵)
(信之提甕出若將㸑然遂投沼死見吳沈郭處士志)
明
王祥妻鄭氏(萬歷金華府志蘭谿鄭升女年十七歸祥祥病革語之曰吾家貧若將何恃以)
(存宜及時自擇對曰與君為夫婦一紀猶不知我心君如不諱苟有他志犬豕不食其餘時子瑤甫)
(十一歲紡績自給而瑤優於學卒以成立明取金華之明年旌表其門而復其家)
潘佛正妻范氏(萬歷金華府志歸七年而夫卒姑及其母哀氏少而無子欲改嫁之氏曰)
(烈女不更二夫撫其姪喜為嗣守節以終洪武年旌)
徐永溍妻趙氏(正德蘭谿縣志名妙貞六安州人永溍卒於官時年二十有四其父來視)
(見其姑老子幼且年少家貧恐難自立欲令就彼葬夫同歸父家趙泣不從扶老攜幼以歸畢夫喪)
(葬紡績養姑姑有疾達旦不寐姑死喪葬如禮子必傑克自樹立成化年旌其孝節)
祝善禎妻馮氏(正德蘭谿縣志生子彌月善禎客死兄善初利其遺産百計逼馮易志甚)
(至欲殺其孤而馮志益堅卒護其子成立)
章綂妻王氏(正德蘭谿縣志生男恕數歲而夫卒時年二十五勵志守節事姑劉氏曲盡孝)
(養時有利其遺産而欲殺其孤者氏中夜戒婢持杖遶舍而行寄之外家得免及長誨育成立孀居)
(四十餘年)
(謹按舊浙江通志作章純妻)
胡旵妻汪氏(正德蘭谿縣志嫁未幾而旵亡家甚貧誓不更嫁旵弟昉貪鄙時加逼挾不聽)
(乃私受人財物而許嫁之及輿夫舁轎至氏心覺更飾易服若願嫁狀眾方喜飲不顧因從便門趨)
(出溺萬安橋下家人索之不得蹤跡至橋畔沙磧中見雙履在入水求之而尸已僵矣)
章孝女(明列女傳名銀兒幼喪父獨與母居邑多火災室盡燬結茅以棲母方疾鄰居又火銀兒)
(出視眾呼令疾避銀兒曰母病不能動何可獨避亟返入廬欲扶母出烈焰忽覆其廬衆莫能救火)
(光中遙見銀兒抱其母宛轉同焚死時弘治元年三月也)
方良規妻章氏(唐龍方節母述年二十適良規二十六良規亡遺子鉅方六歲族之長強)
(令改適氏曰夫予之天也乃欲予背乎孤鉅予之嗣也乃欲予棄乎肯夫滅義棄嗣安忍乃毁容髽)
(髮終其身年八十有司聞於朝表厥宅里以嘉其節)
王瓘妻柳氏(兩浙名賢錄年十七歸瓘瓘已病亟與柳訣曰汝年少我死當别嫁柳泣以死)
(殉對瓘死殮畢欲投於棺及撤靈又投於火姑與妯娌力救之遣女孫伴睡柳謂女曰明早翁姑問)
(汝但云夜半子時女幼莫知所云俟女睡沐浴更衣就縊女驚覺亟呼翁姑救之已死矣蓋子時也)
趙貺妻徐氏(萬歷蘭谿縣志年二十二夫亡二子皆襁褓叔欲奪其志氏曰寧受飢餓勿受)
(毁辱吾志不可奪母姑為設飯請他再醮婦麗服華飾以歆動之且誘以言氏不食而起後二子繼)
(亡三遭火患孑然無依自若也年八十及見其孫時齊登第而卒)
包姜姑(萬歷金華府志包湘女家甚貧而性孝少以禮自閑族叔欽武斷一鄉鄉人婚娶必欽主)
(之而姑許聘朱楫欽弗與聞深以為憾適富賈范天生有瞷女意欽遂為之媒揚言湘先受天生聘)
(而楫奪之訟於官范富欽險而湘與楫俱怯訥不能自明女聞而號曰已許朱即其家鬼矣官能拆)
(我之親其能拆我之心乎竟自縊而死事聞扁其門曰貞烈)
徐氏二節(萬歷蘭谿縣志吳氏徐克和妻無子妾生子鍧方數月而克和死吳年二十一矢志)
(撫孤鍧長娶婦曹氏生女週歲而鍧亦亡曹年十九姑婦同心守節嘉靖年旌)
何棨妻陳氏(萬歷蘭谿縣志名庭年十五歸棨至二十四棨卒殯前山氏常謂幼輩曰吾死)
(當置其旁每潛備殯殮等物服闋次日乘翁父忌日索湯閉門謂婢曰吾浴畢當梳飾拜祖也久不)
(出啟門則自縊死矣)
(謹按金華府志亦作何棨舊浙江通志作何榮今改正)
方滿妻徐氏(舊浙江通志年十八歸滿數年而滿患瘋倩媒欲令再嫁氏覺而詰之曰欲賣)
(我盍留我紡績以相給必我棄有死而已夫見其志堅而止日夜勞瘁供藥食五載夫亡翁姑又欲)
(嫁之氏見父母泣曰我將去可收拾房中物人謂安心願嫁矣一夕自縊)
諸葛希源妻李氏(蘭谿縣志希源卒李年二十母勸之再適堅拒不從乃私為約配強)
(之必就姒亦迫之氏思難脫乃剪髮嚙指以母與姒猶未釋也縊幾死年過四十卒)
郭時行妻王氏(金華府志年十八適時行為繼室前室遺媵有娠以時行病革欲投藥墮)
(胎氏寢食不離以守之逾數月時行卒媵得男王氏喜曰是可以死矣竟絶食而死)
許伸妻葉氏(明列女傳伸家素饒於財以不檢蕩且盡擕女投所親卒於通州氏守屍晝夜)
(哭或遺之食或餽以金或勸改嫁俱却不應水漿不入口者十四日竟死尸傍年二十餘州人為買)
(棺合葬)
陳嘉賓妻祝氏(蘭谿縣志年二十三嘉賓早世遺孤又亡家徒四壁嘉賓親叔二人素貪)
(戾日夕勸其他適甚見凌虐氏莫可誰何投閣折臂以示廢棄而茹荼齧蘗以終其身)
劉志浩妻華氏(舊浙江通志年十七歸志浩二十志浩卒遺孤週歲氏甘貧勵節鄰家利)
(富室之賄者為媒娶氏先謀諸翁姑不可繼使伯妾金姐甘言勸之氏痛叱詈遂出惡言汚之氏不)
(勝忿嚼舌以死)
章宜賓妻范氏(金華府志宜賓聘之未幾得痿症父母欲圖别嫁氏知之紿曰乞與姑嫜)
(一面再議未晚遂至章家不返十年而宜賓逝撫姪繼嗣艱苦萬狀年八十五事聞被旌)
童懋禮妻范氏(蘭谿縣志年十九歸懋禮三年而懋禮得狂疾氏遭撻辱事之無倦容五)
(年懋禮死或勸之曰狂暴之人有何恩愛兼無子家貧胡不他適氏大慟嚙指血淋漓以矢志年七)
(十六卒)
張王仁妻畢氏(蘭谿縣志年二十四而寡子幼父勸更適不從則私為約配強之必就氏)
(乃毁容斷指事後姑撫遺子二十餘年内外無間言)
張希周妻徐氏(舊浙江通志許字後張得瘋疾兩姓各願罷婚氏剪髮不從竟歸張夫疾)
(轉篤扶持調藥餌不倦夫性暴每加詈辱亦怡然受之及夫卒閉門獨守三十餘年五十一而卒)
唐貞女(萬歷蘭谿縣志名順許聘鄭時敞未婚而時敞歿會有議姻者憤鬱蒙被不食而卒臨卒)
(時先起易鞋蓋聞敞歿而即掣者其立意久也舅姑傷其志因合葬焉)
鄭氏二節(蘭谿縣志鄭元復妻楊氏子趙雲妻舒氏姑年四十婦年十六姑婦雙寡紉衣並經)
(而逝方登辰有傳)
胡夢熊妻方氏(蘭谿縣志年二十歸熊甫三載夫死子殤密縫其衣抱石沉塘而沒)
童雲完妻龔氏(蘭谿縣志姑喪哀毁急遽間悞以夫兄為夫牽其衣而與之語覺而悔曰)
(我女子也牽夫兄衣身辱矣遂自經)
徐充妻黃氏(蘭谿縣志家貧夫卒方二十餘歲矢志靡他抱子依弟度日子稍長即投繯以)
(殉縣詳請旌)
龔氏二節(蘭谿縣志鄭氏龔蓋妻年十六歸蓋越五年而蓋卒力養孀姑抱從子泰為後長娶)
(鄭氏僅七月而泰卒遺腹生子姑婦守貞如一鄭瓘有傳)
童顯芳妻施氏(蘭谿縣志顯芳死氏年二十一不義者以厚幣㗖翁翁惑之綵轎至氏閉)
(門剪髮破面流血乃止歸依其母撫孤年七十卒)
汪九思妻諸葛氏(蘭谿縣志適湯溪汪九思汪死無子伯謀其産逼氏再醮氏度不能)
(免遂密縫内外衣夜分赴屋後魚池死)
趙有念妻柯氏(金華府志杭州人歸蘭谿趙氏明季兵起有念入山避難為兵所殺氏聞)
(易衣自縊死年二十餘值炎暑深山無棺可殮權藁葬至十二月有念入土遷氏同穴面如生四肢)
(不腐)
趙氏三節(金華府志余氏趙世對妻明季兵潰肆掠氏攜女螽及媳諸葛氏奔蹶折右肱媳灑)
(血别夫螽年未笄誓與同死且相謂曰事急矣稍緩即欲求死不可得各密縫其衣閉戶自縊)
潘士柱妻童氏(金華府志年二十四亂兵經其地氏扶姑逃至白蓮塘為兵所獲以馬脅)
(之使乘氏詈不絶口兵仍挾之行至一塘投水水涸不能沒兵拽之出加鞭笞氏益肆詈兵乃手刃)
(而去其姑尾得之抱屍泣時盛暑色不少變)
(謹按縣志亦作潘士柱舊浙江通志作士桂今改正)
趙氏二節(蘭谿縣志章氏王氏趙以岳妻妾也明季兵潰搶掠四出二氏見勢危迫勸其夫遁)
(去止一子甫六齡脫簪珥囑蒼頭擕付舊識老嫗撫之乃更衣密縫同時自縊妻懸左妾懸右時當)
(酷暑死六日而兩屍不腐面如生又郭希章妻潘氏亦自縊死)
章聰妻董氏吳深妻徐氏盛震翁妻郭氏
徐傑妻董氏張浪妻王氏趙薤妻吳氏
范淮妻唐氏徐禘妻章氏余禮妻凌氏
祝獬妻李氏徐礽妻祝氏郭鼎妻柴氏
葉壽甫妻徐氏李瀹妻董氏葉日新妻諸葛氏
陸乂家妻余氏朱明臣妻唐氏徐玭妻趙氏
唐廷倬妻祝氏鄭大紹妻何氏鄭文禮妻徐氏
郭根妻陳氏鄭梯妻趙氏朱朝瑞妻唐氏
趙志淑妻朱氏趙公潤妻唐氏江元俊妻朱氏
柳希忠妻姚氏郭希郊妻俞氏包廷鏊妻方氏
徐學貫妾萬氏邵時叙妻唐氏朱汝文妻張氏
邵元芳妻童氏邵元楫妻舒氏柳光大妻鮑氏
柳升大妻陸氏李之鯤妻章氏范世光妻胡氏
徐邦元妻葉氏徐德魁妻龔氏童鳳鳴妻邵氏
葉鍾河妻章氏姚文勲妻趙氏章坤亨妻袁氏
葉宗填妻吳氏柳希孟妻陳氏柳希忠妻姚氏
鄭登科妻方氏戴尚賢妻張氏應尚祖妻戴氏
諸葛思經妻趙氏
國朝
葉氏二節(蘭谿縣志趙氏葉鍾芝妻徐氏芝弟鍾藻妻順治三年馬士英潰兵剽刦二氏並為)
(所獲奮呼曰殺我我不去即共跳溺荷花塘中兵怒以槍亂刺之死按臣具題奉)
(旨建坊旌表)
戴于度妻孫氏(題旌冊夫病割股救之及夫卒即絶粒而死事)
(聞建坊旌表)
趙台孫妻唐氏(題旌冊年三十而寡遺孤甫遇家貧晝夜勤紡績以自給足不踰閾撫孤)
(旨建成立守節至六十五歲有司詳請具題奉坊旌表)
唐學煥妻葉氏(題旌冊夫亡二子幼氏事舅姑孝訓子皆能成立守節四十餘年雖至戚)
(旨建罕見其面雍正三年具題奉坊旌表)
郭永芳妻沈氏(題旌冊夫亡無子事姑孝謹姑病割股療之繼姪為嗣長為娶龔氏子又)
(早殁媳亦感姑之貞矢志不二煢煢姑媳紡績哺孫守節三十餘年)
鄭守陞妻徐氏(題旌冊夫亡舅姑老遺孤孱弱氏勤女紅以供日用姑目喪明氏扶持不)
(離左右且朝夕以舌䑛之數年目復明守節三十五年)
程引彪妻翁氏(題旌冊夫亡姑殁事衰翁二十餘年以居孀故終身不復歸寧課子以義)
(方)
蔣德崇妻鄭氏(題旌冊夫亡撫孤成立事舅姑孝謹以上四氏俱雍正四年具題奉)
(旨建坊旌表)
方耀臣妻姚氏(題旌冊年十六夫亡遺腹生一男誓無二志事舅姑克盡孝養撫孤成立)
(荼苦三十六年)
郭崇會妻孔氏(題旌冊年二十六夫亡事姑孝姑病侍湯藥衣不解帶者數月姑卒氏以)
(勞勩成疾猶強起襄事擗踊哭泣鄉黨稱孝無間言)
柳嵩齡妻李氏(題旌冊年二十五夫亡事舅姑撫孤備極艱苦以上三氏俱雍正五年)
(旨建具題奉坊旌表)
趙體嘉妻柳氏(題旌冊夫亡遺孤二撫育辛勤不三年而俱殤氏欲求死家人以似續為)
(大勸勉之乃立猶子為嗣撫如已出事舅姑生養死葬以一身拮据任之)
金世悅妻張氏(題旌冊夫亡誓不欲生舅姑曰爾有遺腹倘得男爾夫為不死矣既而果)
(生一男氏辛勤撫育至於成立守節四十二年)
范文聲妻章氏(題旌冊夫亡撫遺腹子成立)
吳肇鵬妻范氏(題旌冊夫亡遺孤幼守節四十年事上撫下孝慈並著)
鄭瑗妻吳氏(題旌冊幼讀書夫亡家貧甚撫子稍長即口授句讀親為講解子長為諸生守)
(節三十餘年)
吳上依妻方氏(題旌冊夫亡能孝舅姑訓子六氏俱雍正六年具題奉)(以上)
(旨建坊旌表)
章貞女(題旌冊受范文穎聘未婚文穎病篤氏請於父母往侍湯藥未幾夫卒居喪不返孝事舅)
(旨建姑立嗣為夫後守節數十年雍正七年具題奉坊旌表)
董長姝妻吳氏(題旌冊氏以禮持身為強暴者所逼力拒死之時雍正八年二月也獄成)
(旨建具題奉坊旌表)
趙養生妻楊氏(金華府志年十八歸趙期年夫亡氏送殯遂躍入池中以救免自縊亦救)
(免姑與母環守之進湯飲氏裂其碗割喉以死)
徐燮妻章氏(蘭谿縣志年二十而寡明末潰兵肆掠同鄰婦避兵碧霞宫被搜出氏奮身就)
(死兵拔刃恐之引頸就刃臂為斷兵去刀創不藥自合後無疾而終)
俞貞女(舊浙江通志許字鄭大全年十五以夫病劇迎歸未諧伉儷大全卒抗志守貞久之或勸)
(改適則歛容曰女受聘即為人婦犬豕之言何以入吾耳家貧紡績以供朝夕年六十七而卒)
朱貞女(金華府志許字童左生未嫁左生死女聞慟哭易服奔喪父母止之不得居期年父母憐)
(其幼欲奪其志女泣曰人之所以異於禽獸者以有義也如無義禽獸不如矣矢死不從踰年卒)
趙應祖妻黃氏(蘭谿縣志年十六嫁應祖未四年而夫卒氏痛哭絶食而殞)
鄭邦輔妻童氏(蘭谿縣志年十六歸鄭生一子二十二而夫亡族長欲奪其志以刀斷髮)
(破面為信家貧紡績度日其後子卒與媳陳氏臥起相依撫孫成立年七十八而終)
唐貞女(金華府志許字趙世庠年十四適翁卒迎歸依姑未覩夫面卜三年後成禮未及期世庠)
(病卒始面庠永訣女絶而復甦拔簪折為三誓曰倘不堅守有如此簪足不出戶數十年如一日)
郭貞女(舊浙江通志郭驥圖女許字趙贊化年十七巳卜期先二月贊化痘亡女聞訃即變食易)
(衣自誓守志屆原卜之期哭請於父母歸趙父母曰果如此亦吾族光但為節婦難為貞女尤難耳)
(女即欲自刃以殉乃歸夫家竭力奉事孀姑以完其節)
鄭景中妻張氏(蘭谿縣志景中幼嬰羸疾冠猶童身願退婚而氏堅志歸景中貧無立錐)
(毫無怨色景中亡紡績苦守鄭族重其節歲給祠穀養之卒年七十雖節婦實貞女也)
唐起大妻翁氏徐上翰妻余氏鄭如萼妻吳氏
畢邦述妻鄭氏趙世寧妻徐氏徐汝瑚妻朱氏
洪應霖妻童氏余憲妻周氏董星偉妻鄭氏
趙世福妻郭氏姚(缺名)妻朱氏徐(缺名)妻胡氏
葉(缺名)妻嚴氏徐(缺名)妻范氏陳(缺名)妻劉氏
方(缺名)妻李氏胡琦妻張氏諸葛邦立妻汪氏
鄭時學妻朱氏邵俸妻章氏諸葛大義妻張氏
徐(缺)辰妻黃氏余德基妻胡氏范樽妻方氏
諸葛凝妻陳氏童文玉妻何氏吳應綬妻童氏
趙希典妻童氏趙啟元妻童氏滕(缺名)妻葉氏
劉(缺名)妻(缺姓)氏章泰亨妻何氏朱良臣妻金氏
趙鳳輦妻胡氏章友直妻鮑氏趙初妻童氏
張明良妻胡氏董召高妻朱氏方譁妻朱氏
徐見綂妻姜氏徐文魁妻王氏童曰英妻鮑氏
章尚忠妻趙氏何思忠妻羅氏邵廷珍妻金氏
盛學忠妻滕氏方綽妻諸葛氏嚴光裕妻張氏
徐如峸妻章氏勝臨妻鄭氏童體元妻吳氏
童志尹妻水氏徐大畏妻范氏徐貞吾妻王氏
張廷立妻舒氏姚嘉懋妻江氏葉有參妻章氏
東陽縣
宋
李誠之妻許氏(東陽縣志誠之為蘄州守城䧟將巷戰歸語其妻其妻率闔門婦女同時)
(赴水死事聞贈令人子婦孫女皆贈安人)
胡德廣妻朱氏(東陽縣志元兵入東陽德廣見殺朱義不就俘死之)
元
傅賀妻陳氏(柳貫傅節婦傳陳師道女適賀生一女而賀亡婦時年二十四養姑甚謹又三)
(年姑亡内外婣憐其無子而貧咸勸之改適婦曰吾寧餓死豈肯幸生乃益劬躬殫志五年始克舉)
(其舅姑與賀之喪域而窆之以從子似嗣教之學而尤不廢耕會高陽許先生棲隱八華山中遣似)
(從學似聞其講說知義理之緒遂能承節婦之志終植其家)
馬氏女(嘉靖浙江通志名淑年十九將嫁而夫死淑乃望夫家拜哭因製衰服終喪未幾姑死亦)
(如之父母欲更嫁之淑曰既許為人婦安可再乎以死自誓竟全女節以夀終)
金與賢妻馮氏(台州府志與賢為黃巖務大使遘疾貧甚馮解衣市藥割股肉以進疾少)
(間復作而死馮盡瘁營殮葬畢沐浴更衣遂自刎死鄉人沈希中捐錢以殮焉)
劉義妻程氏(萬歷金華府志名清張士誠寇掠東陽清攜子奔竄山谷寇逼之不從殺其子)
(清罵愈烈寇遂殺之有祠在獨山)
明
徐元良妻周氏(萬歷金華府志名惠奴年二十八夫亡無子育猶子景清繼嗣姑篤疾竭)
(力奉事無怠年九十卒洪武癸亥旌其門)
李道琰妻馬氏(萬歷金華府志名佛奴嫁一年而夫亡時年十九無子育其姪徽繼嗣誓)
(不易節嫠居三十五年洪武年旌表)
盧堯明妻蔣氏(萬歷金華府志名金孃年十七適堯明時堯明已病躬親湯藥弗怠居三)
(年堯明卒終身郤膏沐守素幃人無覩其面者撫孤成立人皆稱之)
(謹按舊浙江通志作盧克明)
趙傑妻徐氏(萬歷金華府志嫁五年而傑卒二孤子方孱弱而同室者狂悖多方詬侮欲亂)
(其志而嫁之氏恬不為動紡績是務卒教二孤成立人稱貞婦賢母云)
李宗悌妻杜氏(萬歷金華府志名貞年二十四宗悌從父戍遼陽瀕行囑曰吾遠涉萬里)
(回否未可知老母弱女兩須愛養奈何貞以死守諾之後果卒戍所父母憐其早寡微言諷之貞遂)
(引刀斷指誓無他志卒年六十八)
郭貞女(東陽縣志許字陳應兆未醮而應兆卒氏欲奔喪父母不從更囑其親擇壻女乃悉焚其)
(所蓄珠翠錦綺絶鉛粉椎髻終夫喪坐一樓以死自誓父母知其志堅從之)
李貞女(東陽縣志許字張希麐希麐病請於父往視父使婢偕行令一至即返至則晝侍湯藥夜)
(與姑同寢使婢侍疾麐卒婢有孕舉一子遂撫育之以紹麐後又李方産妻趙氏將嫁産遘疾不起)
(趙氏往視為調湯藥進飲食十日而方産卒守之十年亦卒)
趙為潛妻徐氏(續文獻通考名瑩年二十七為潛没撫遺孤晝夜哭者累年有為言禮婦)
(人不夜哭自是夜惟飲泣間誦孝經論語小學以節哀痛氣且絶猶誦目不視邪色耳不聽淫聲諸)
(語唧唧不絶口婦郭氏亦以孝聞有司兩上其事詔皆旌之)
張泋妻麻氏(東陽縣志天台人年十九歸泋於東陽越二年泋輸糧金陵以疾卒氏聞訃慟)
(哭三日不食姑慰勉之翼日忽沐浴整粧至夜自經於寢時正德己巳三月也)
(謹按金華府志亦作張泋舊浙江通志作張沂妻今改正)
張大蒙妻厲氏(萬歷金華府志名珍夫病斷指作羹以進竟不起時年二十八父母欲奪)
(其志乃潛縊於夫柩傍母覺救免嫠居四十年嘉靖戊戌旌其門)
張墩妻馬氏(萬歷金華府志名湛年十八歸墩四載墩亡遺腹生一子夫兄強之再適湛斷)
(髮不從避歸母家紡績自給撫孤成立卒年八十八)
吳鉞妻陳氏(萬歷金華府志名潤瑛鉞遘奇疾藥不治氏割股救之不愈竟卒時氏年二十)
(七父母欲再嫁之氏抱神主號泣自誓嫠居四十餘年養姑撫子事聞旌其門)
許陽妻陳氏(東陽縣志生二子二十八而孀伯叔欲奪其志紿以歸寧舁之再適中道覺自)
(輿投地幾死乃止依孀婦王氏家紡績自給以養二孤成長而歸年八十餘卒)
陳時思妻趙氏(東陽縣志二十四而孀時思係繼子母性悍二孤幼旁有力者又睥睨其)
(間氏當之四十年艱難荼苦卒成其志)
方雲鳳妻韋氏(東陽縣志名聰年十九適雲鳳雲鳳殁每自求死時懷孕將産妯娌勸其)
(節哀以續夫後及彌月而産女也乃不食三日卒)
盧鍧妻胡氏(東陽縣志年二十一鍧遘疾家貧以紡績供醫數年不怠及卒悲號欲自經妯)
(娌勸止父母憐其少令更適遂絶粒而死嘉靖年旌其門)
趙綽妻孫氏(舊浙江通志嫠居久一日鄰家失火將延及衆悉趨避氏獨據室不動且曰死)
(得其所矣瞬息反風火滅人咸異之撫男成立氏遘疾其子欲延醫拒之不食藥而卒)
趙氏六節(金華府志陳氏趙賢誠妻年十九誠亡撫子明峻長娶郭氏峻又早卒郭年二十八)
(撫孤忠遂亦娶郭氏忠遂又早卒氏年二十三三代守節始終不渝東陽縣志賢誠族弟賢行妻郭)
(氏媳郭氏孫媳亦郭氏亦三代守節)
盧懋琦妻王氏(金華府志年二十九懋琦為王某所殺兄弟皆幼不能理氏親詣官訟其)
(事獄成而潛以賄脫氏嘆曰夫讎不報何以生為遂裹夫骨走會城控法憲歷六七年卒置仇於法)
張思選妻徐氏(金華府志年二十舉子方一月夫亡姑向患足痛氏晝勤紡績夜抱姑足)
(於懷以止其痛如是者十餘年撫孤全孝以壽終)
趙滌妻張氏(東陽縣志年二十一夫亡家貧其弟受陳姓重賄計使歸寧奪之氏聞即剪髮)
(自誓紡績養姑終身無二)
王黓妻許氏(東陽縣志年十六歸王二載夫往廣東别娶數載客死家貧無子翁憐之欲令)
(再適紿之歸寧氏知之剪髮自誓後兄弟與翁復逼之即自縊鄰母救甦竟以壽終)
盧伯義妻趙氏(舊浙江通志未歸而伯義病欲辭婚父母亦不欲嫁盧氏請行甚堅嫁之)
(日未能成禮自後藥餌飲食悉出於氏未及期伯義卒哀毁骨立伯姒以其次男懋悌繼之悌入太)
(學氏偕行就養病作媳蔣氏刲股和藥以進事聞大司成集六館諸生旌異焉)
李學顔妻蔡氏(東陽縣志十五歸李其姑生四子而獨憎學顔一日母笞之學顔走適氏)
(織遂笞氏曰爾為夫受杖氏無所忤亡何夫病療死子秀方在抱姑欲嫁氏計將強納他聘縶氏於)
(輿而去氏思曰姑意吾多藏耳遂納所有而孝敬不衰姑為之感動卒撫秀成立以壽終)
張汝崑妻陸氏(東陽縣志年二十四夫亡家貧姑老氏力勤自守既習紡織復事耕耘有)
(以再醮勸者峻却之一子稍長即命力田子耘田中氏耘田畔見者憫其志有以米粟餽者謝之不)
(受)
張正卿妻樓氏盧道濟妻何氏蔡永壽妻許氏
杜童妻石氏葛道佑妻杜氏吳滄母陳氏
盧文翁妻胡氏徐珙妻成氏陳時慥妻趙氏
郭伯達妻應氏陳懷誠妻羊氏馬伯定妻陳氏
沈叔讓妻王氏徐忱妻金氏許本妻賈氏
盧鯨妻吳氏張紳妻厲氏張昌妻何氏
郭陛妻馬氏李教妻陳氏杜孟殊母陸氏
李栒妻胡氏盧堯器妻俞氏(缺姓)廷望妻許氏
許儲妻鄭氏郭光亨妻趙氏張國縉妻許氏
郭銓妻金氏郭袖妻金氏盧仲轍妻虞氏
盧懋禎妻虞氏趙璟妻金氏陳時夏妻李氏
陳所道妻李氏陸應運妻郭氏郭秉敬妻應氏
盧洪弼妻趙氏盧懋橋妻趙氏趙賢庠妻應氏
王錢妻李氏陳彦深妻盧氏屠天文妻郭氏
屠明露妻黃氏屠明恩妻吕氏樓繼祥妻葉氏
胡繼芳妻包氏陳化民妻王氏包滂妻吕氏
趙賢邵妻徐氏趙明玠妻徐氏李為國妻趙氏
李方端妻盧氏郭士産妻包氏陳栻妻馬氏
郭景翰妻王氏陳時憲妻金氏陳所鏡妻郭氏
國朝
任貞女(題旌冊任君實女年十八登樓織絍有僕朱蘭艷其色潛入擁抱求合女厲聲叱之即下)
(樓哭訴於母母出尋父而女已自剄死康熙五十九年奉)
(旨建坊旌表)
吳國元妻杜氏(題旌册年十八夫亡撫孤守志及子長又卒有逼之嫁者氏度不免遂飲)
(旨建藥而卒有司詳請具題奉坊旌表)
杜思進妻詹氏(題旌册早寡事姑孝姑患疽藥餌罔效氏朝夕吮之無難色撫二子長令)
(旨建從師授學有成守節四十年雍正三年具題奉坊旌表)
金懋昌妻吕氏(題旌册年二十八夫亡子幼家貧甚親黨強其再醮不從紡績易粟養孤)
(未幾子又殤於是奪志之謀復起氏誓死不移撫姪光祥為嗣長娶媳王氏甫育一孫子復夭媳亦)
(旨建守志不嫁氏荼苦五十五載雍正七年具題奉坊旌表)
張武慇妻蔣氏(東陽縣志順治三年亂兵入其家欲汚之躍入門前川塘死又徐氏周汝)
(桂妻馬氏張文泰妻為兵所掠俱躍入水中死)
樓氏六節(金華府志順治四年土寇掠三都和堂樓姓婦全節者六人王氏樓廷策妻陳氏樓)
(賢材妻蔣氏樓用意妻李氏樓用京妻吳氏樓用孝妻王氏樓用聲妻抱幼兒各赴水死)
樓廷挺妻黃氏(舊浙江通志有殊色寇入其都氏與廷挺父子皆被執強之不從乃磔其)
(夫以脅之氏罵不絶口復殺其子罵益甚遂并殺之)
許欽京妻金氏(東陽縣志義烏金德義女順治初羣盜肆掠氏奉姑偕女媳鄰婦百餘輩)
(避難泊塘山莊猝遇寇以刀脅諸婦姑當其前氏懼姑見害急叱曰寧殺我因躍起奪其刀自剄十)
(指斷裂血濺數尺餘寇駭走姑與被難婦俱得全已少甦猶糢糊問姑所在久之卒以創死)
趙忠興妻虞氏(金華府志順治五年寇亂以家貧不能遠避而寇兵猝至氏攜三歲兒急)
(走不能脫被執拉諸馬上氏投馬而下者三寇知不可辱横刺其脅以斃)
陳廷雪妻張氏(金華府志歸六年生二子順治五年寇亂奉姑避他處姑先歸氏語其夫)
(曰姑老矣焉有為人子為人婦而避地違親者乎因與夫歸侍寇適至被執氏罵曰頭可斷身不可)
(辱遂仰天而慟曰吾不能再侍高堂矣寇以刀礪其頸氏厲聲曰殺即殺唬我何為遂殺之)
倪良淘妻陳氏(舊浙江通志寇亂見執知不能免乃投於西湖潭中賊怒以鐵鈎鈎出裂)
(其體為四)
樓文貴妻盧氏(東陽縣志年十五適文貴文貴治農業居一年有鵝啄其田麥文貴擊之)
(傷鄰兒言不遜文貴毆之鄰兒投塘死於是諸豪右及保歇叢至視其室無有乃語文貴曰人命至)
(重家千金亦必盡吾為汝計獨有此婦可解耳文貴許之媒者至氏曰是生離也吾何忍媒者曰汝)
(家貧吾為汝易一富者氏曰吾寧甘貧不慕富也文貴無以謝罪則自求死氏曰若死吾與汝同死)
(遂啟室逃之空林夫婦同縊死官乃窮治諸人之罪而旌其門此順治十年事也)
虞貞女(舊浙江通志盧濬聘室也濬以疾殤女聞訃慟絶請奔喪父母難之遂求死既而亦如夫)
(疾疾中喃喃若與盧誓同穴者不踰時卒夫家迎其柩合葬焉)
王貞女(舊浙江通志陳應彦聘室也未歸而彦夭女聞欲奔喪父不許女即絶食服滷嫂救之又)
(捉刀自剄父兄急持之免乃歸陳門稟於舅撫一姪為後值土寇掠境重其節不入其門)
郭必光妻潘氏(東陽縣志順治十七年光疾死其姑勒令他適氏即投繯自盡)
詹允迪妻吳氏(東陽縣志氏迪與族人某有隙以事䧟之繫獄知不免與夫約同日死)
(至期盡散其金珠以與諸窮困遣其奴婢使去至獄視其夫以目相喻對而憤嘻者久之至家取佩)
(刀自刎死於是允迪死未幾其仇亦死)
陳所達妻羊氏(東陽縣志所逹亡氏年少矢志茹苦立繼子為夫後遺二女訓以内則長)
(女嗣嬋適夫未一年夫死有詩寄母為訣悲傷絶食而卒)
樓廷陛妻盧氏(東陽縣志名松歸廷陛六載而夫卒遺一女堅守不二歲丁亥寇掠和堂)
(氏懼辱赴水救甦甲辰年壽終謂甥曰為我合葬事在汝遂卒)
吳成雷妻應氏(東陽縣志年十六適成雷二載而夫没父母欲奪其志不從姑病割股以)
(進姑為之起暮年以産附祖祠存夫祀又吳成龍妻金氏二十三而寡守志訓子年八十以壽終)
趙正璉妻樓氏(東陽縣志正璉貌陋無能以補傘營生饔飱不給既没樓年二十六無子)
(或意其必嫁囑其兄弟為之媒氏怒謝絶之不與通曰某雖貧家婦不能為無恥事遂聽之獨居一)
(室凡慶弔事雖至親不與閉門織絍其所居當孔道往來之人莫有覩其面者)
許欽普妻宗氏鄭國光妻劉氏華國運妻李氏
許淳錡妻俞氏陳復教妻胡氏趙忠義妻郭氏
吳堡妻金氏吳立墀妻蔡氏胡文期妻王氏
李坡妻杜氏李髮妻陳氏方鉄妻金氏
吳蓮妻虞氏黃叔厚妻金氏張大猷妻李氏
陳世明妻許氏許世修妻陳氏郭伯豐妻李氏
陳所(缺)妻趙氏王池妻陸氏陸衡妻陳氏
陳良仕妻趙氏王元學妻趙氏郭希敬妻吳氏
李方萃妻蔡氏郭世宏妻吳氏郭景性妻蔣氏
孫可大妻蔡氏趙正室妻郭氏蔣康祖妻王氏
許如珙妻吳氏陸應式妻蔣氏趙明熺妻胡氏
馬繼儒妻蔡氏徐茂貴妻王氏
義烏縣
元
朱氏壽(宋濂朱環女壽傳義烏人生有淑姿歸金華戚象祖台寇楊鎮龍反攻婺州浙東宣慰司)
(史弼捕獲之鞫其反狀壽父環有亡奴在械中怨環欲誣環出貲助鎮龍時史怒寇甚凡獄辭所引)
(必盡殺乃止環子元疾病不能起視壽泣壽曰昔緹縈能救父命我獨非人耶乃走告法曹掾馮耿)
(賢曰妾父無罪亡奴欲誣以不道倘事不得直一家枉作泉下鬼聞君素長者獨不能相活乎言訖)
(淚如雨馮怒曰此事豈汝女子所知壽哀祈益切馮為惻然良久曰爾但歸吾知所處矣明日使吏)
(椎碎奴口不果誑)
明
龔印可妻傅氏(萬歷金華府志名善貞年未三十夫卒訓育二子長寧次泰泰戶科給事)
(中死靖難時泰妻亦傳氏孀居撫四歲孤永吉長歷考功主事禮部侍郎)
鄭經妻舒氏(義烏縣志年十六歸鄭景泰中處州賊葉宗留劫掠郡邑氏為所擄夜乘賊寢)
(潛出寨門以羅巾自經家人為收其尸瘞之顔色如生)
何仁二妻金氏(萬歷義烏縣志年十九夫死每泣繼之以血敝廬僅三間族有欲其再適)
(而私其産者忽拆毁其半使無以居金志益堅繼姪為嗣詔旌之復其家)
王貞女(義烏縣志許某為室未行某死請於父往弔父與俱至則服衰守喪帷父命之歸女取銀)
(珥投於水曰此珥若浮當從父命依姑處樓上終其身)
黃極妻虞氏(萬歷義烏縣志極卒遺孤宗鎬方三週殯葬後與姑紡績存活有東陽豪貴張)
(姓者厚賄其父欲令變志卒不能奪孀居六十餘年卒年八十五嘉靖年旌)
趙術妻龔氏(萬歷金華府志嫁未三載而夫殁年甫二十三無子人難其守剪髮自盟垂三)
(十年)
王堯卿妻駱氏(萬歷金華府志年二十而寡恐父母移其志終不歸寧其姒得子育之以)
(為嗣)
虞鳳孃(兩浙名賢錄虞守中女其姊嫁徐明輝而卒明輝聞鳳孃賢欲聘為繼室女謂父母曰兄)
(弟無同妻之理則姊妹可知父不聽女遂絶口不言自經死)
李誠妻洪氏(萬歷金華府志誠卒時年十九姑令再適斷髮自誓冰操六十餘年)
吳百忠妻傅氏(萬歷金華府志百忠死他鄉傅年十九家人欲奪其志不可得時衣食不)
(給又無嗣志節益堅垂四十年以姪大繼為嗣)
楊金孃(萬歷義烏縣志楊明八之女幼許胡恩未婚恩以貧故應募過辭明八立語門首石畔女)
(偶窺見之逾年訃聞號慟嗚咽誓不再適閭里聞其賢媒妁踵至其父私受里人葉守和聘將改醮)
(焉女知不可移潛往故夫所立石處自縊而死時年十七事在萬歷五年女家素零落幾於湮沒縣)
(采公評為立石表其墓)
王瓘孃(萬歷義烏縣志王宗武女受馮希範聘未歸夫痘殤訃聞女誓與夫同穴邑士夫有欲聘)
(者女割髮以明不二父母知不可奪另建一室以居之足不踰閾目不窺戶紡績自給四十年如一日)
劉氏二節(萬歷義烏縣志葉氏劉潤妻年二十四寡居勵堅操遺腹一子名耒娶媳朱氏未幾)
(耒卒朱年十九無子父母令改適誓無二志事姑惟謹辟纑以資膳養殁與姑同葬有異花出塜上)
(狀如白菊)
金貢妻李氏(萬歷義烏縣志年二十六貢亡勺水不入口者七日孀居四十八載時山寇至)
(輙相戒毋驚金寡婦萬歷己未曾孫德義舉進士疏聞建坊旌其閭)
黃承洙妻李氏(舊浙江通志夫亡氏年十九觸棺殞地姑曰身有遺姙宗祀係焉徒死何)
(補氏泣從命後生子嗣華成立已又亡遺媳俞氏姑媳相依孀守)
朱霈妻陳氏(崇禎義烏縣志年二十二霈亡遺腹一子矢志堅守孤長家貧流落普濟寺強)
(氏徙居不從孤尋殁復與婦撫孫孫又夭婦去氏朝不謀夕志節愈勵年八十五而終宗族共殮之)
虞良相妻王氏(金華府志年二十良相亡遺子閱歲又亡父母憐其少勸他適氏斷髮悲)
(號不能奪繼姪德炤為嗣炤死又立姪德耀耀娶室生子父子偕亡復立姪孫應奎承耀祀四遭顛)
(沛零丁孤苦年七十卒)
丁文彩妻王氏(金華府志年二十八舅與夫相繼亡斷髮自刃幾斃賴姑救甦力貧撫孤)
(事聞旌表)
金京孃(崇禎義烏縣志行太僕寺主簿世儀女年十五從世儀之任陜西歸舟泊宜城盜夜刧之)
(世儀墮水京孃呼號力救賊逼之京孃赴水死時泰昌元年冬也)
駱行演妻樓氏(義烏縣志居樝林明末潰兵大掠氏出避山谷中至前塘知不可免立塘)
(畔不行須臾卒至躍入水水淺更躍入潭死後得屍潭中端坐如生又駱彪妻樓氏駱邦仕妻金氏)
(逢潰卒俱躍入塘死駱舍妻何氏被殺沈於塘)
駱明剛女(義烏縣志年十五明剛與女避兵犂壁山下為所得欲汚之先殺其父女以口齩卒)
(臂卒斫其頸半截口不釋卒怒寸斬而去)
何映賢妻黃氏(義烏縣志時已嫠與何瑞上妻駱氏避兵兒家塢卒至搜得黃拔刀脅之)
(不從時駱氏已老厲聲曰彼二十八歲守貞可無禮耶卒怒殺之一老婢以主母被殺痛詈卒并殺)
(之黃氏乘間以斷竹自刺死)
樓士恭妻厲氏丁復興妻方氏駱柱妻虞氏
黃宗武妻趙氏徐越妻陳氏吳嘉謀妻黃氏
龔福興妻馮氏吳湘妻樓氏龔滔妻方氏
龔廷亨妻王氏王兆慶妻陶氏陳暎妻謝氏
毛一松妻王氏毛一蘭妻沈氏沈時學妻戴氏
劉守廉妻王氏沈賓國妻張氏龔一清妻謝氏
駱元達妻樓氏胡德盛妻陳氏
國朝
陳之鏞妻駱氏(舊浙江通志義烏人年十九夫亡遺孤子璽甫數月氏念衰老在堂孤子)
(旨建在抱忍死含痛一志守貞康熙十二年具題奉坊旌表)
吳之藝妻倪氏(義烏縣志名仁吉浦江人歸義烏吳之藝能詩善書畫夫病革矢以身殉)
(夫力阻之且屬以立嗣奉姑仁吉含泣順承時年二十慟絶復蘇事姑猶母撫教為後三子行不窺)
(堂衣不易素姑亡刻像奉之間以吟咏自適有凝香閣稿康熙十二年具題奉)
(旨建坊旌表)
丁貞女(題旌冊名曇孃許字同邑沈敦年十二敦隨父任雲南之曲靖衛越四載病故訃聞女立)
(志守節家故貧以紡績自給歲時祭奠其夫必極哀事寡母孝養備至及母殁遇閩寇之變女隨嬸)
(母避地東陽寇過不忍犯其廬里舍賴以保全先是其叔與兄欲嫁之女截髮自誓人咸笑其愚及)
(遇亂能擇地自全人莫不稱其智焉有婢名冬菊感其苦節相依不忍去女年六十三冬菊亦五十)
(旨建餘矣康熙二十七年具題奉坊旌表)
(謹按舊浙江通志及金華府志皆作丁團孃許字沈名登學道張衡丁貞女傳亦同惟義烏縣志作)
(曇孃沈名登作沈敦係十七都人今查題旌冊與縣志同蓋縣志作於題旌之後自當以題旌冊為)
(據)
商德茂妻賈氏(題旌冊夫染瘋疾欲遣婦改適氏聞斷指自誓及夫亡有逼其再嫁者遂)
(旨建赴塘水而死康熙五十八年具題奉坊旌表)
駱喜孃(題旌冊寡婦駱張氏之女許字龔姓年十八未歸持身謹慎從不妄出戸外一日奉母命)
(尋雞至舍側園磡有惡少年直前抱持求合喜孃堅拒大呼弟妹聞聲至惡少逸去時喜孃即欲自)
(盡而弟妹強扶歸家哭訴於母誓不欲生鄰里勸阻者絡繹不絶皆不應勺水不入口越日登樓縊)
(旨建死雍正六年具題奉坊旌表)
童應憲妻王氏(題旌冊年二十而寡遺孤一訓撫至長娶婦王氏生孫世選世逵一訓卒)
(王年二十八氏偕媳苦守撫孫成立既而孫世選卒婦季年二十四世逵卒婦龔年十七皆能矢志)
(撫孤童氏四世皆王氏一身所繋苦節六十三年)
吳洪溥妻黃氏(題旌冊年二十三而寡家貧無子姑年邁里有富人欲娶之氏曰吾所以)
(不死者有姑在也撓之百端不為動勤女紅易粟以奉姑而自甘忍餓一日為姑買絮衣縫補内得)
(藏珠一串氏欲留還售衣者後竟不至遂為姑置棺衾人以為孝感所致苦節四十九年)
虞枝連妻童氏(題旌冊年二十七而寡一子尚幼虞氏兩世單傳舅姑早没氏辛勤撫育)
(教訓成立苦節四十四年年具題奉)(以上三氏俱雍正六)
(旨建坊旌表)
馮士身妻劉氏(義烏縣志順治二年方國安潰兵肆掠氏被執挾之登騎氏以頭觸石兵)
(抱之口斷兵指兵怒奮刀亂斫剖其尸時年三十一)
蔣達妻王氏(義烏縣志年十七歸達康熙甲寅鄰寇起氏家臨江一騎卒逼之躍入江潭死)
陳升紹妻樓氏(義烏縣志夫病臨終遺言數代單傳今無子當廣延繼嗣氏頷之夫卒氏)
(幾絶者數四後月餘集夫黨述夫遺言就親房中各繼一子又捐田於學修祖墓既又分還各僮僕)
(身契侍女皆擇配嫁焉一日忽曰吾事畢矣偃牀瞑目而逝家人逆計其絶粒者已八日云)
陳某妻傅氏(義烏縣志年十七歸陳夫貧外傭不數年翁姑與夫相繼亡一子甫週既無立)
(錐又無周親資紡績以自活子年十二復以拾薪遭虎噬氏入山尋血跡覓其子剰骨歸哀慘之狀)
(觀者無不悲痛或諷其改志誓死不從卒年四十七)
許細孃(義烏縣志幼字金永顓未過門永顓亡氏立志不他適年十九歸至夫家繼族姪為子勤)
(治女紅堅貞自守足跡未嘗至戶外年三十六而卒)
王貞女(義烏縣志許蔣舜咨子巨川聘而未娶巨川死女忼慷引決舜咨迎而合葬焉)
樓慶達妻何氏(義烏縣志慶達遊學江右客死氏痛哭欲自盡妯娌勸止欲親往扶柩歸)
(葬又為家人勸阻日夜悲泣乘夜自投門前塘内死時年三十三又方以昌妻王氏家貧夫往都貿)
(易得疾歸氏焚香告天願以身代未幾夫殁遂勺水不入口七日而卒)
劉之龍妻朱氏賈之儀妻童氏樓國遴妻朱氏
季啟元妻王氏朱蜚英妻樓氏曹鯤妻葉氏
吳茂妻陳氏駱文燮妻邊氏金之善妻吳氏
蔣廷峙妻金氏陳作霖妻吳氏王應松妻徐氏
黃世封妻樓氏王士厚妻吳氏丁有澄妻王氏
陳昇妻何氏傅無詡妻虞氏陳忠敏妻吳氏
王應旂妻丁氏童世選妻李氏王明霞妻成氏
龔藴美妻楊氏王明長妻陳氏丁弘溍妻馮氏
胡叶仕妻蔣氏龔起環妻王氏陳我旗妻樓氏
金來儀妻陶氏馮煥宷妻戴氏葉邦傅妻馮氏
金輅妻盧氏朱鴻飛妻孫氏朱起能妻陳氏
王國璉妻鮑氏樓祖蔭妻駱氏陳逢彰妻金氏
朱時瑛妻丁氏虞思漢妻吕氏虞思沂妻宗氏
虞思洸妻何氏
永康縣
宋
杜陳二女(陳亮二烈女傳杜氏永康大姓女也生而端莊且麗宣和庚子冬妖臘起所在嘯聚)
(相剽殺里有悍賊輩謁杜氏門大言曰以女遺我即已不即族汝矣其家驚泣欲與不忍不與禍且)
(及言於女女曰無恐以一女易一家曷為不可待我浴而出趣具湯其家以告賊相與歡笑以俟既)
(浴取鏡施朱粉具衫衣盡飾俄登几而立縻帛於梁而圈其下度不容冠抽之籠其首整髮復冠迺)
(死其家遑遽號哭賊聞驚捨去宣和辛丑官軍分捕賊所遇乘勢抄掠道永康將之縉雲及境富民)
(陳氏女為所執植其刃於旁曰從我我婦之不則死女掠髮伸頸請受刃官軍斫之)
(謹按陳氏女嘉靖浙江通志及栝蒼彙紀俱作縉雲人舊通志遂兩載之今從陳龍川集載入金華)
(而去處州之重見者)
章氏二節(兩浙名賢錄應氏章俁妻及其姒周氏相懽如同産宣和間方臘作亂所過殺掠咸)
(望風走避應病足與十歲兒居周欷歔不忍舍去應曰妾以足致死命耳姒何不亟避周曰生死共)
(之何避焉未幾賊至肆威迫怵周扶應氏相與罵賊而死方殺應時兒泣謂賊曰寧殺我勿殺二母)
(賊怒幷殺之)
周氏女(萬歷金華府志許嫁鮑勤鮑家日替父欲改嫁不從有陳姓者恃勢將脇娶之女投水救)
(得不死脅者愈急乃縊而死)
元
何頎妻吕氏(萬歷金華府志頎早卒遺腹生子甫二月值至元丙子兵劫嚢篋如洗人勸其)
(更適吕曰一馬不被二鞍況人乎鞠育孤子至於成立年踰九十而卒至治二年旌表)
吕元明妻朱氏(兩浙名賢錄元末盜起元明與東陽陳顯道各舉義兵擊賊有功遂欲乘)
(勝討方國珍時臺官多受賊賂為之内主遣宣差偽召元明殺之并害其子堪朱聞報即徒跣號泣)
(走訴於陳顯道會里中義勇者數十人從朱氏疾追之及宣差於中道遂擒以還朱設夫靈焚香㸐)
(燭生取其心以祭義烈之聲震天下云)
明
葛吉甫妻徐氏(貝瓊貞素堂記永康徐氏女歸於葛事繼姑尤謹吉甫卒時年二十有七)
(誓養舅姑弗再適經營其家事俾二子從名師讀書乃築室大塘之文山顔之曰貞素歷四十餘年)
吕堪妻何氏(萬歷金華府志永康人歸太平吕堪堪父元明聚義討賊為臺官所殺堪亦遇)
(害時和年十九無所出以姪三錫為嗣守節至六十八而終洪武辛巳年旌)
王和欽妻陳氏(嘉靖浙江通志年二十九夫亡遺孤僅歲餘苦志守節孤名德中性亦至)
(孝嘗因母病籲天求代果獲痊一日東鄰失火將延及德中向火稽首大遂西轉洪武年旌)
徐與道妻葉氏(萬歷金華府志年二十六夫亡一子三歲姑憐其少且貧間語之曰與其)
(相守而苦莫若各處而安葉曰飢苦事小失節事大誓死守志洪武中旌表)
王士濂妻曹氏(嘉靖浙江通志夫亡截髮置棺中曰妾不即死以從君地下者以有遺孤)
(在也三年衰絰不去體力勤絍織資家以訓子年幾七十鄉老議上其事曹氏聞之曰此婦職常事)
(毋庸此也)
李氏三節(續文獻通考李軻妻俞氏年二十五居孀守節子祿婦吳氏年二十九夫亡無子誓)
(繼姑志孫齊娶陳氏年十九亦寡因自誓曰守節婦女常事況李氏世德有自乎台州王一寧題其)
(堂曰一門三節婦四世九賢孫)
胡蓋妻陳氏(萬歷金華府志正綂乙巳處寇掠境攜子走避遇寇棄子於岸投水而死)
徐仕妻李氏(萬歷金華府志年二十仕亡家貧無子有富室求之叔伯受賂延媒氏欲自殺)
(以絶之年踰八十而終)
李淳妻盧氏(兩浙名賢錄嫁三載而寡家貧績絍自給有勸嫁者輙以死誓歸依母氏兄弟)
(得賂脅之再適氏自知不免紿之曰吾所以不從者夫亡未薦服飾未備耳衆以為然乃潛治衣衾)
(喪具及期置夫神主哭祭之夜自縊而死)
金氏二節(萬歷金華府志陳氏金亹妻與亹弟和妻周氏俱年二十而寡嘉靖年旌表)
程濟妻吕氏(萬歷金華府志年二十五夫亡遺孤在褓冰蘗自甘子孫相繼而殁三世一身)
(年及百歲)
樓偉妻朱氏(萬歷金華府志年十九夫亡或擁兵欲奪之自投於水以救得免撫姪文昇為)
(嗣終不易志)
程浪妻朱氏(永康縣志年十八歸浪未一月浪遊學南都遘疾亡朱誓不再適有黃某者欲)
(求之朱泣告舅姑曰烈女不更二夫願終吾志必欲嫁我惟有一死舅姑潛許黃某朱聞沐浴更衣)
(自縊死事聞旌表)
李汀妻吕氏(兩浙名賢錄名主奴汀赴姚泉汲水失足溺死吕痛哭仆地水漿不入口者數)
(日舅姑憐其少寡強更適之吕聞乃縫衣秉燭赴汀溺所死)
胡鈇妻徐氏(兩浙名賢錄歸二年而鈇死無子矢志苦操坐卧夫柩傍足跡不越戸閾鄰大)
(延及寢室衆勸其出氏堅抱柩呼曰得同燼幸矣須臾反風火滅年八十二無疾卒)
章韞奴(陳調元貞烈傳年十二許字馬氏越七載馬氏子害疹不救韞聞欲往省父母恐不測乃)
(聽往至則馬氏子已不省韞擗頓啼呼馬氏子覺張目言負汝負汝而絶韞哀痛髽麻親爪櫛飯含)
(視襲殮憑棺約爾前遅我我為爾圖後事踰年抱叔氏子從海嗣孝敬雍睦性不耐逸歲週甲子臺)
(憲上其事旌曰貞烈之門)
王師憲妻周氏(金華府志年二十四夫亡目不窺牖舅疾割股療之王世德為傳)
陳章甫妻黃氏(舊浙江通志年二十夫亡剪髮繫夫手誓同死遂絶飲食依夫像號泣淚)
(盡繼之以血旬日死)
王世慶妻應氏(永康縣志年二十寡居避寇青山口聞警赴水殁覓其屍衣袴皆連結不)
(可開)
應氏三節(金華府志周氏應子聖妻年二十三夫亡撫子惟介娶朱氏年十九介又亡遺腹子)
(君發娶朱氏年二十一發又亡姑媳三代孀節凜然壽俱九十餘周鳳岐有三節婦傳)
李䟑妻陳氏(永康縣志年十七夫亡有潘姓者欲娶之氏乃大會族人自矢不二引刀斷髮)
(守節終身)
程懋修妻盧氏(金華府志年二十六夫亡苦節撫孤子又亡赤貧堅守志節凜然)
程氏二節(永康縣志程國瓚妻應氏年二十四夫亡艱苦撫孤年六十病篤子旭燦割股救療)
(乃差瓚兄國化妻李氏年十九夫亡無子剪髮自誓立應氏子旭煐爲嗣妯娌孀節兄弟篤孝)
楊汶妻謝氏應永和妻胡氏盧弘三妻曹氏
盧任三妻章氏應敬妻周氏吳寧妻葉氏
徐叔高妻李氏徐季順妻陳氏俞淮妻陳氏
董璁妻陳氏徐澄妻應氏黃二一妻徐氏
趙鎬六妻吕氏王謙二妻樓氏王珏妻童氏
吕實妻胡氏葉行十妻吕氏何三九妻徐氏
吳珪妻徐氏李實妻陳氏周傑妻陳氏
吕培妻王氏朱桓妻林氏胡璽妻丁氏
王廷璉妻應氏施昂妻胡氏趙勝妻李氏
陳秀妻李氏朱良存妻陳氏姚世玉妻方氏
李璁妻王氏應鎮妻馬氏朱曅妻童氏
李泰妻應氏應實妻胡氏吕克堅妻丁氏
應大恩妻李氏徐鳳富妻趙氏王洪範妻潘氏
樓思妻金氏徐秩妻程氏倪瑄妻陳氏
徐啟陽妻斯氏童芝妻盛氏胡塞妻李氏
吕文鼇妻周氏俞培妻池氏應八十五妻徐氏
徐懋學妻李氏王宗琰妻胡氏徐勖妻陳氏
徐宗畫妻應氏葉大秦妻黃氏吕應相妻孫氏
徐守良妻陳氏馬崇儀妻施氏朱以武妻程氏
吕國正妻朱氏朱以卓妻徐氏應一進妻陳氏
應明理妻李氏徐起相妻王氏
國朝
陳嘉謨妻朱氏(舊浙江通志年二十四夫没事姑甚孝撫孤成立年七十卒康熙十二年)
(旨建奉旌表坊)
徐氏二節(金華府志徐士霽妻虞氏名登二十二歲夫亡矢志貞守繼叔子璜為嗣聘女姪枝)
(淑為媳育一女淑年十九璜又亡號痛絶食誓以身殉姑以婦有遺腹力勸止之踰月生男兩孀零)
(丁孤苦歷十有二年男女又相繼亡淑遂自縊年三十姑亦卒年六十三康熙十七年奉)
(旨建雙節坊旌表)
盧國釗妻周氏(題旌册年二十五夫亡事姑孝撫孤成立守節至七十歲而終康熙五十)
(旨建一年奉坊旌表)
程德福妻陳氏(題旌册年十六適程甫一載而夫亡時舅姑已没遺腹生子矢志撫守歷)
(七載夫之祖程遠度以身老孫幼且家貧慮氏不克終也許聘吕氏子婚有日矣氏知難挽遂祭奠)
(其夫入室扃戸沐浴更衣密縫下袵從容自經死康熙五十五年具題奉)
(旨建坊旌表)
徐聖鳳妻童氏(題旌册性貞潔以禮自持族姪徐麟仲者狂且也瞷氏夫他出入室欲犯)
(之氏堅拒不從猶強之不巳氏大呼望救遂遇害康熙五十六年獄成具題奉)
(旨建坊旌表)
李茂峯妻胡氏(題旌册年十六適李未閱歲夫亡遺腹生子誓不再嫁家貧勤十指以養)
(旨建舅姑育幼子守節四十餘年雍正四年具題奉坊旌表)
應有美妻包氏(題旌册年二十四夫亡二子在襁褓截髮矢志孝翁姑撫二子守節二十)
(八年)
吕可昌妻方氏(題旌册年十九而寡守節三十二年以上二氏俱雍正十年具題奉)
(旨建坊旌表)
應氏三節(題旌册應鼎鼇妻周氏及子洪瑄妻徐氏洪珘妻徐氏也鼎鼇卒周年二十洪瑄未)
(離襁褓次子洪珘側室出周撫訓無異及長各為娶婦不數載二子相繼卒洪瑄妻年二十五一子)
(在抱一子在腹洪珘妻年二十四一子甫四齡一門三孀周視兩媳如女兩媳事姑如母妯娌相依)
(如姊妹同居一室共撫三孤周守節四十六年洪瑄妻守節二十五年洪珘妻守節二十七年雍正)
(十三年具題候旌)
程懋銓妻徐氏(永康縣志年二十順治乙酉寇至聞有被汚者遂閉戶自經死)
胡氏二節(表康縣志胡良盛妻盧氏年二十一夫亡撫孤貞守遇宼至以投水獲免五十餘年)
(完節其孫胡明睢妻黃氏配二載夫亡遺孕得子又亡或勸令改適黃遂密縫徧體衣夜自經死)
方福娃(永康縣志方豫卿女康熙三十三年甫十歲嫡母馮氏病服藥不痊福娃日夜涕泣登樓)
(割左臂肉煎糜以進母病立甦廵撫頒發紬布銀兩匾額優奬)
陳日升妻王氏(永康縣志年二十八夫亡孝事寡姑撫孤娶媳未幾子復亡時媳章氏方)
(娠遺腹生嗣三載媳又亡兩世一孫教育成立年七十終)
柳于位妻陳氏(讞牘于位貰陳老璣肉脂一觔次日老璣來索適于位他出見氏獨處遂)
(出語調之氏憤懣叫呼老璣逸去于位歸氏泣告受侮狀至夜分潛赴水死時年二十二歴審得實)
(請旌)
應彦宫妻李氏盧一鵬妻沈氏方震暘妻楊氏
徐彦泓妻陳氏樓惟駟妻陳氏徐國時妻吳氏
周俊初妻應氏吕一森妻周氏應可綸妻朱氏
姚國仁妻俞氏姚君恩妻傅氏胡兆通妻應氏
朱振生妻吕氏周鴻謨妻徐氏李瓊達妻金氏
應堯卿妻葉氏胡之龍妻應氏應鳳虞妻包氏
盧子謙妻俞氏盧榮秋妻胡氏金邦泰妻張氏
應時起妻朱氏李為棟妻林氏傅泰禎妻翁氏
李正珙妻徐氏
浙江通志巷二百十二
