浙江通志卷二百六
列女(五)
嘉興府
平湖縣
明
沈宏妻平氏(弘治嘉興府志華亭平可拳女年十六歸沈於平湖二十一夫卒生子甫一歲)
(姑亦早寡家無儲蓄親戚憐其少勸之嫁氏泣曰女子從人惟一無二吾所以未死者以老姑弱息)
(耳衆知其不可奪益賢之迄能養姑訓子詔旌其門夀八十九)
胡氏二節(弘治嘉興府志胡善妻戴氏弟慶妻萬氏善亡戴年二十二未孕育慶亡萬年二十)
(七生一子一女萬與戴謀曰吾二人不幸俱蚤失天姒無出吾有此二息願姒收女育之長為贅壻)
(庶幾生死有託戴聽之相與異室而處日夜紡績以養姑二氏雖屢及凍餓而姑養不缺姑殁萬之)
(子亦死二氏益無倚困苦不堪貞白自守里人楊能疏于朝旌之)
陸瀾妻宋氏(嘉興府圖記瀾亡氏年二十一遺娠得男亦亡父母曰此天欲爾改行也宋誓)
(死不從事舅姑撫夫幼弟不踰禮則有司上其事表其廬)
張昊妻孫氏(嘉興府圖記年二十四歸張八月昊亡誓無易志姑陸老而喪明氏事之孝敬)
(備至姑卒無倚乃告諸族屬還依父母縞衣素食五十餘年不改其度嘉靖間奉旌)
吳寬妻鄭氏(陸深玉壺阡表年十七歸寬二十八而寡手撫二孤命之耕讀逮子昂起甲科)
(馴致通顯甲令凡節婦有終應得旌門氏及格督學風有司具上氏聞之曰守志撫孤婦之道也已)
(被封典敢邀再命乎命昂力辭之紡績至老不倦每歸寧舟行往返必以木綿車自隨衣破裂必補)
(綴一布被五十年猶存每舉以示孫曾曰此阿婆嫁時物也)
朱四女(嘉靖浙江通志朱炳少女年十六許姚氏未及行炳卒無子四女日夜哀思依輔寡母極)
(盡孝養惡少邱鍾乃其姊夫強附同居桃之不從痛哭自縊于父柩之旁)
毛徵妻陸氏(萬歴嘉興府志名婷陸垣之女年十八嫁徵三年徵亡翁姑以家貧無依諷之)
(易志婷即自縊)
李斷女(天啓平湖縣志庠生李金女居乍浦嘉靖間倭入寇父攜之行女度不免乘間投河死提)
(學阮鶚立石海濱曰李斷女死節處)
陸美妻俞氏(兩浙名賢錄甫笄歸美克盡婦道嘉靖丙辰倭寇至將逼其居美適外出氏亟)
(渡河深不可涉美弟與僕欲援以手氏厲聲曰死即死耳手焉可執竟溺死)
乍浦六烈(天啓平湖縣志嘉靖中倭陷乍城時義不受辱而死者曰童氏後所郭臣妻投池死)
(曰柳氏軍人暉之女曰一女二女軍人陳起女俱投井死曰沈氏軍人表之女曰周氏舍餘戴鑑妻)
(俱投河死又其時有俞姓者匿承塵上避倭見數倭驅婦人至其家淫之有一女亦在掠中乘間觸)
(門門破頭亦破而死)
毛文光妻沈氏(萬歴嘉興府志遇倭寇投水死)
倪烈女(平湖縣志年十八未字嘉靖間倭寇臨城以麻纏身自誓必死倭逼之度不免紿曰以鼔)
(樂迎我當從若乘間投水死)
沈坪妻費氏(萬歴嘉興府志年二十一歸坪九月而坪卒氏截髮毁面誓不易志坐卧一小)
(樓足不履地享年八十五又坪姪維鑨妻陶氏維鑲妻陶氏俱年少守節稱沈氏三節云)
俞乾妻張氏(萬歴嘉興府志乾前妻子女五人氏撫如己出年二十四而乾亡生子二方襁)
(褓氏闢一室懸夫像奉祖姑同處其中時海寇入境氏礪白刃置懷中曰脫有急以此死耳寇躡其)
(舟不及咸謂天實祐之苦守三十餘年卒)
馬維金妻趙氏(萬歴嘉興府志趙志先女維金死氏年二十欲自盡以殉翁泣曰有孤在)
(盍存孤乎乃少進水漿已而姑病氏籲天燒指願以身代姑竟不起子亦殀遂不食而卒)
陸貞女(萬歴嘉興府志陸應元女年十三許字嘉善孫應祥明年應祥死媒氏來議婚氏入戶剪)
(髮鍵不復出其嬸李氏亦嫠一門雙節)
胡天常妻陳氏(萬歴嘉興府志年二十二而寡子方一歲或諷之嫁氏仰天慟曰我胡門)
(有雙節者至今誦之獨致我為失節婦我何面目見祖姑于地下乃斷髮自誓卒年六十有六)
馬曙妻沈氏(萬歴嘉興府志年二十五夫亡晝夜號慟水漿不入口舅曰吾老矣不忍聞此)
(聲氏恐傷舅心抑情就禮然終身無喜容)
俞相妻姚氏(萬歴嘉興府志年十七歸相三年相殁有前妻潘氏所生女撫如己女長出嫁)
(陳常道僅五月夫亡與氏共勵冰節詔表其門)
過溱妻俞氏(萬歴嘉興府志溱卒氏年十九無子時歲荒家食不給姑及宗族諷之再適氏)
(曰生為過人死為過鬼後以溱兄子橋甫二歲紡織而哺之年八十三卒)
劉濓妻馬氏(兩浙名賢錄年十六歸劉一年而寡翁貧利其再適百計挫之志益厲嘗閉門)
(自經救之蘇翁隂納沈氏聘其姑誘與俱出令女奴抱持過沈舟舟迅發氏投河不得乃呼天而號)
(須臾風雨晝晦疾雷擊舟欲覆沈懼乃牽舟還之事聞于縣縣令氏别居時氏父兄繼殁無可歸假)
(寓一室四壁不完每兩則危坐達旦或不能具縻率三四日不食而不死年七十餘卒)
沈貞女(萬歴嘉興府志沈渭女許字毛坤子將嫁而其夫浪遊不返翁憐之許以更嫁女不從夫)
(竟不歸遂請于父母歸毛立後守節終身)
張一鵬妻趙氏(天啟平湖縣志年十六歸一鵬鵬業賈成婚數日輙持籌淮楚間旋得瘵)
(疾歸病革語其姊曰吾死必嫁吾婦已復與氏訣曰吾死愼勿更嫁服賈者氏哽咽不能語自指其)
(心與其幼兒者三一鵬死哭極哀乳枯子亦隨殀氏曰吾所以不先往地下者以不忍此藐孤也今)
(子又死吾何以生為沐浴更衣自經而死)
趙貞女(天啟平湖縣志許字嘉邑諸生戴裕津未婚戴殁氏脫簪擗踊歸夫家營兩穴穴成闔戶)
(自縊母排闥救之閉口不言以指叩胷疾呼往嘉興者三遂絶就殮如生遂合葬之事聞建坊)
朱呈祥妻沈氏(平湖縣志年二十八夫亡力不能殯飲食寢處不離棺側遇大風兩以傘)
(覆其上震雷則呼夫侍立其傍越三十四年始獲葬饔飱不給冬無重衣人共哀之)
蔣元瑛妻鍾氏(天啓平湖縣志嫁未浹歲元瑛死每祀其夫輒手製新衣與嫁時衣及夫)
(所衣舊衣雜焚之焚略盡鄰媼咸讓之曰奈何不為日後慮氏不答已而元瑛葬有期請于翁姑願)
(作新婦塜使同穴姑慰之曰兒年少那慮及此不許亦不復請葬前夕有會葬者來氏故善治具殽)
(核皆出手裁夜分衆稍息及晨啓扉則已投繯死矣)
沈民表妻劉氏(天啓平湖縣志年十九而寡貧無子母家迎歸養之氏不可有所遺亦鮮)
(受縮衣節食勤紡織以自活當民表死時葬事未備積二十餘年得金始克改葬有婢阿妹姓江贅)
(婿吳良良死即不復櫛髮亦有感於氏而然也)
過明堂妻陸氏(平湖縣志年二十一夫殁七終自縊死又俞王言妻馬氏劉苑妻張氏沈)
(煃妻張氏陸定徵妻曹氏俱夫亡不食死)
楊氏二節(平湖縣志過氏楊日清妻年二十八夫亡事翁育子皆出紡織年至八十餘卒媳顧)
(氏割股療夫夫亡三年喪畢絶粒死)
朱傅妻倪氏(嘉興府志年十九適𫝊二載傅客死於楚有族人逼奪其志手刃自刎邑令江)
(環給額旌之卒年六十有二)
陸鐖妻方氏(嘉興府志年二十四鐖死於讐慘被焚尸氏一號幾絶教其子復讐竟以叩閽)
(得雪人服其節義一女適金姓年十九而寡依母以苦節終)
曹貞女(嘉興府志許字陸在德未嫁而在德死女年十九馳往哭誓死不歸與婢陳氏紡織自守)
(陳亦終身不字)
俞光翼妻陸氏(舊浙江通志明末兵亂被俘不屈引頸受刃死懷有幼兒遶尸而啼夜猶)
(吮乳不置)
錢貞女(嘉興府志錢澹女許字陳龍馭年十七遊庠未娶卒女痛哭欲奔喪以母病止後三年陳)
(將葬女拜堂下堅欲往父母度不可止具舟以往葬訖遂從陳主歸翁為立後以遂其志)
王學古妻徐氏(舊浙江通志明末避兵虹霓堰被擄不屈死時酷暑轟雷顔色如生)
董學玘妻劉氏(嘉興府志年十六避兵鍾鎮遇兵艘於途氏躍入水學玘悲號亦赴水死)
林氏二節(平湖縣志林泓妻沈氏與泓弟妻徐氏俱避兵逃竄沈被創死徐攜幼女同溺水死)
(又俞醒妻陸氏俞欽亮妻徐氏遇兵俞家帶同赴水死又馬二官妻楊氏兵驅之登舟投河死明晨)
(與馬慕南孫媳陳氏二屍浮出遂以濕衣裹葬之又趙志寀妾岳氏年僅二十餘守節弗嫁遇兵不)
(屈被創死寀媳陸氏亦投河死)
陳銘妻戚氏(平湖縣志避難吳滙兵執其夫氏號呼出救兵曰爾從我我釋爾夫氏遂揮手)
(令其夫去俟去遠乃隨行至一小橋自投于水又陸弘錦妻盛氏費孟韜妻馮氏與母孫氏奚允佳)
(妻李氏倪嗣調母陳氏程青子妻彭氏周士馨妻郭氏俱不屈投水死)
楊春綠妻吳氏(平湖縣志兵欲汚之氏以手攫兵面兵以槍刺之遂斃又馮某妻陳氏石)
(天球妻查氏張豹烈妻俞氏張蔚如妻俞氏吳士璋女鳳姐劉擊生聘妻陶氏陸麟錫聘妻陳氏俱)
(遇兵不屈被刺死)
馬師伊妻戴氏于韶妻王氏懷寀妻潘氏
朱彩妻吳氏孫官妻劉氏孫同祖妻盛氏
孫洪範妻沈氏馮璵妻馬氏郭山妻陳氏
馮叔原妻沈氏鍾鳴升妻沈氏過橋妻陳氏
過厚妻張氏喻欽堯妻趙氏沈中燦妻馬氏
袁萬域妻唐氏曹一炯妻王氏馮三鑑母陳氏
陸基侃妻曹氏朱家柱妻沈氏蔡炳勲妻曹氏
孫汀妻張氏楊悌妻褚氏孫岳妻沈氏
陸潤黻妻林氏毛應鑾妻沈氏沈猶龍妻孫氏
張洪遵妻顧氏張訥妻紀氏陸萬陵妻吳氏
陳紫垣妻陸氏沈弘恩妻龔氏全官妻陸氏
宋秀妻金氏沈瑞鎜妻陸氏沈瑞鑾妻張氏
楊相妻潘氏顧乃言妻馮氏姚筌妻顧氏
徐珙妻楊氏陸臺妻顧氏楊日清妻過氏
鄔科妻馬氏陳治安妻袁氏陸燫妻楊氏
胡濓妻沈氏張恒吉妻馮氏張廷瑚妻沈氏
喻應麟妻莫氏張行倫妻陸氏吕治妻屠氏
劉垣妾俞氏陸光耀妻陳氏張維城妻倪氏
王璽妻馬氏劉環妻李氏張觀吉妻沈氏
馬之驊妻張氏馬維德妻孫氏陸啓溶妻曾氏
沈麟徵妻徐氏倪光道妻趙氏趙志完妻朱氏
張宗仁妻馬氏鍾鳴震妻姚氏王志誠妻朱氏
陸邦俊妻蔣氏姚文治妻陸氏王棟妻周氏
施應期妻鍾氏時勲妻趙氏李文東妻沈氏
馮春𤾉妻陸氏王思忠妻過氏陳常道妻俞氏
俞二妻李氏屠紹慶妻張氏顧某妻薛氏
沈紹侃妻黃氏陸大權妻馮氏沈某妻俞氏
俞懋賢妻劉氏俞恩光妻嚴氏姚世直妻莫氏
沈昊麒妻洪氏張叔峴妻朱氏
國朝
趙永吉妻施氏(題旌冊平湖人事姑以孝稱姑死永吉哭母卒氏年二十五哀毁絶粒母)
(暨族人勸以撫孤承祧大義乃雪涕強食鞠永吉兄子為嗣守節五十年)
何士彦妻張氏(題旌冊年二十四夫亡氏撫孤肇昌成立守節四十八年以上二氏俱)
(旨建康熙四十五年具題奉坊旌表)
嚴訔妻劉氏(題旌冊訔殀氏年十八遺腹生子思位值歲饑氏織一布易米數升以給僅存)
(田十畆又為勢奪坐是益貧日雜糠覈而食以經書口授其子苦節四十二年思位成進士官檢討)
(旨建康熙五十年具題奉坊旌表)
陸韜妻徐氏(題旌冊華亭人適平湖陸韜年二十六夫亡子秉衡生甫週歲氏教育成立執)
(旨建翁姑喪克盡孝道孀居三十六年奉坊旌表)
程溥妻戴氏(題旌冊年二十六而寡絶粒三日時舅姑垂暮藐孤尚幼族戚勸以大義氏飲)
(泣守貞善體舅姑心孝養曲摯殁後喪葬盡禮延師課子成立)
何士傑妻王氏(題旌冊結褵歲餘夫亡生女僅五十日忍死事姑姑殁獨任殯葬又為夫)
(營窀穸立嗣承祧女嫁早卒又撫其外孫守節四十餘年以上二氏俱康熙五十六年具題奉)
(旨建坊旌表)
張天祺妻陸氏(題旌冊年十七歸張踰年而寡遺孤瑛生甫八月氏矢志撫孤以延一綫)
(孝事舅姑持家教子守節三十三年雍正三年具題奉)
(旨建坊旌表)
翠金(題旌冊施德望婢也德望館于鄉家無僮僕惟翠金侍其妻以居年及筓性貞潔雖以市易米)
(鹽間出戶外然不輕與人交一言鄰有狂且馬四者艷其姿欺其室無人一夕踰垣入藏匕首至卧)
(所欲犯之翠金驚呼馬懾以刃翠金曰吾不怕死罵愈厲遂遇害德望妻越窗走墜樓傷足里鄰共)
(獲馬四聞于官按律抵罪而為翠金請旌時雍正五年也奉)
(旨建坊旌表)
張渭妻金氏(題旌冊年二十八而寡遺孤甫四齡家貧賴十指以自給守節六十餘載)
唐肄脩妻顧氏(題旌冊年二十歸唐越三載夫亡無子氏矢志不移早夜操作以事舅姑)
(立姪徵鳳承祧及長為夫營葬曰吾事畢矣遂寢疾卒守節三十三年)
方鼎鉉妻周氏(題旌册年二十九夫亡歴六十年從不服鮮衣戴金翠首飾孝事舅姑訓)
(遺孤成立)
何兆楠妻曹氏(題旌冊年二十九夫亡遺孤幼事翁姑以孝聞布衣茹素自甘淡泊教子)
(旨建慈嚴備至坊旌表)(以上四氏俱雍正六年具題奉)
趙晉錫妻胡氏(題旌冊年二十六而寡撫孤雲會為娶婦又殀氏偕媳撫孫訓誨有成守)
(旨建節四十四年雍正七年具題奉坊旌表)
王肇基妻陳氏(題旌冊年二十三夫亡翁姑繼殁不半載疊遭死喪旁無伯叔氏傾貲以)
(營喪葬遺孤朝正甫數月煢煢無依卒能撫訓成立苦節五十七年雍正八年具題奉)
(旨建坊旌表)
高軒妻王氏(題旌冊年二十四夫亡鍵戸毁容事祖姑及翁甚孝子衡稍長訓之極嚴不事)
(姑息後筮仕刑曹家聲不墜得於母教者為多守節三十二年)
鮑匡衡妻吳氏(題旌冊匡衡為庶出子幼孤育於長兄結褵後授産析㸑氏事庶姑盡孝)
(年二十一夫卒遺孤藐爾外事一聽于伯内事稟命于姑後伯氏家日落視姪不異己子獨為翁姑)
(營葬守節四十年)
徐國榮妻方氏(題旌冊年十八而寡遺腹生子王瑞伶仃孤苦撫至成立歴五十三載言)
(笑未嘗露齒事翁姑極孝年七十一卒氏俱雍正十年具題奉)(以上三)
(旨建坊旌表)
張瑋妻潘氏(題旌冊年二十九而寡布衣蔬食宴會不與談笑未嘗見齒奉舅姑孝教子讀)
(書守節三十年)
陸彪勲妻張氏(題旌冊年二十二夫亡因有遺孤勉強存活子復幼殤乃繼姪為嗣教之)
(成立守節四十五年具題奉)(以上二氏俱雍正十一年)
(旨建坊旌表)
朱烈女(平湖縣志母亡居喪次其姊婿突入帷欲汚之遂自縊死今土人名其墓為阿姨墩)
沈敬山妻施氏(平湖縣志農家女九歲撫于外祖沈思椿十七贅敬山六年夫殁思椿貧)
(且有癃疾欲氏改適不從紡織以贍久之思椿益貧遂密擇富兒受聘鄰人漏洩其言氏服滷死)
莊大姑(嘉興府志長山村民莊耀昌女里有不逞之徒曹大許殿宦者乘耀昌他出夜操戈入室)
(將強婚之姑守義不屈自經死里人為建烈女廟)
徐春梅(嘉興府志曹璿婢璿夫婦相繼亡遺子女二人皆幼春梅年二十餘不嫁以撫子女自誓)
(僅存薄田九畆璿兄逼嫁之志益堅子女有過涕泣勸導勤苦持家為子女婚嫁畢卒年五十八)
施氏三節(嘉興府志施桂徵繼室俞氏年二十九喪夫家政嚴肅年五十六而殁子明焻妻陸)
(氏年二十八而寡持家訓子法凖于姑年六十四卒子堪妻倪氏年二十九夫亡遺孤亦早世氏以)
(孑身撐拄施氏三世門祚藉以得延殁年七十有五)
沈栻妾徐氏張氏(平湖縣志栻罹兵難各撫一子徐年三十守節至五十卒張氏二十)
(四守節至六十卒孫琨舉進士)
顧某妻李氏(嘉興府志李用彰女及筓適顧未幾夫卒哀號欲殉母勸之不聽竟絶粒死)
李載華妻徐氏(嘉興府志李與徐皆蘭谿右族轉徙當湖于歸時姑已瀕危未幾死踰年)
(舅明遠又死氏盡出衣飾以營殯殮載華哀毁成疾不一載又死氏時年二十飲泣撫孤踰時孤亦)
(殤氏拊心痛絶托其族人返葬三喪於蘭谿祖墓清明日哭奠其夫闔戶自經死)
趙貞女(平湖縣志女出名族父許配高氏高起家微驟致富且曾為其外祖前馬氏愧之將嫁自)
(經死)
陸貞女(嘉興府志許字江耀武耀武死女欲奔喪為親長所格毁粧茹素夫志守節有乞姻者女)
(絶粒五日乃止父母俱終歸江氏越明年疾作而逝乃合葬焉)
楊貞女(嘉興府志幼許字袁御龍未婚康熙庚寅御龍卒父欲更適之女哀號誓死父知志不可)
(奪遂不復言女杜門斷髮冰霜自矢十餘年卒之日涕泣告父請合葬袁氏子墓)
陸貞氏(嘉興府志許字沈本然未婚卒女獨處小樓屏去服飾歴三十餘載不改其操善事舅姑)
(生養死葬皆如禮邑令旌其門)
何貞女(嘉興府志許聘錢軼千第二子未婚夫殀女之錢氏杜門守貞四十餘年家貧紡織自給)
丁貞女(嘉興府志丁元凱女少字陸沈鯤鯤為陸氏子幼撫于沈及殁女聞訃屏去膏沐水漿不)
(入口數日父母許以奔喪成服乃不死遂赴鯤家事舅姑以孝立夫兄次子時煐為後尋歸依其母)
(不數年父母死女無所依哀悴而卒)
曹貞女(嘉興府志許字陸氏子未婚大殀女聞訃奔喪既葬獨居一室足不履閾歴五十餘年同)
(居者未嘗覩其面其婢為所感亦不嫁)
鮑秉寬妻程氏(嘉興府志秉寬客亡氏年二十九貧困無以自存撫五歲孤連勖以義方)
(稍長即命扶父櫬歸葬後連又早世氏率媳程氏課孫有成媳能孝事其姑嘗割股以療姑疾)
吳貞女(嘉興府志父楫許配劉氏子未婚而父母俱亡無兄弟依叔父居家貧紡織自給劉氏子)
(亦困阨輕去其鄉歲久不歸迨叔父殁年幾三十劉氏子音信杳然遂至夫家事尊嫜克盡婦道又)
(念父無子力營兩世窀穸以報所生年五十而卒)
王某妻李氏(嘉興府志李君實女年十八適王氏子夫亡叔欲奪其志誓死不嫁戚屈希平)
(妻沈氏亦早寡欽氏節迎而養之沈卒其寡媳施氏承姑志奉養維謹)
馬蒸妻王氏(嘉興府志結褵十八日夫亡依姑母馬王氏同守節九十餘卒御史陸炯題曰)
(雙節)
張培源妻陸氏(嘉興府志年二十七而寡先是培源祖父相繼殁哀毁成疾氏盡出衣飾)
(為醫藥費終不起門單戸弱饔飱皆出自針紉事姑尤得歡心苦節三十年撫其孤成立)
林文傑妻徐氏(嘉興府志年十六結褵越二載而文傑病篤囑氏曰我母三十而寡撫我)
(自三歲至今艱苦備嘗我死後家貧無嗣汝能代我養母我目瞑矣既卒氏苦節自矢歴三十餘年)
(身居圭竇中笑語不聞戸外勤十指以奉姑厥後姑年八十目瞽兼患癱瘓氏扶持調護不少懈姑)
(殁獨力營葬鄉黨稱之)
陸其昀妻嚴氏(嘉興府志結褵年餘其昀死痛哭欲自刎舅姑防護遂絶粒七日而殁年)
(二十九時康熙乙亥正月也)
曹貞女(嘉興府志曹蕭斗女許字俞文漢未婚而文漢殀女聞訃欲以身殉母曲慰之乃止母病)
(七載奉湯藥不離母殁遂絶粒死)
楊豈韓妻陸氏(嘉興府志年二十歲夫亡撫孤成立守節五十六年)
徐青選妻屠氏(嘉興府志在室時孝父母于歸後孝舅姑出于至性不由勉強鄉黨以為)
(法)
顧元錦妻張氏陳元甫妻謝氏馮燿叔妻徐氏
嚴從恕妻趙氏江深源妻嚴氏馮載揚妻周氏
沈把楨妻鄭氏楊景煜妻葉氏陸元燾妻徐氏
徐旻妻張氏戈中襄妻倪氏沈瑞銘妻周氏
沈懋嘉妾王氏陸夀龍妻馮氏沈仰日妻陶氏
沈信妾(姚氏王氏)楊炌妻沈氏李幼炫妾徐氏
過澤洽妻時氏劉輔後妻柯氏胡士方妻張氏
陳天武妻姚氏陸師朱妻沈氏倪洵庚妻張氏
李曕淇妻倪氏姚弘進妻張氏李梅菴妻曹氏
王爾榮妻吳氏杭永靖妻蔣氏陸潛九媳戚氏
沈㫤妻馬氏陸耀佳妻沈氏劉廣乘妻陸氏
陳璿妻俞氏何式媳殳氏李儀妻胡氏
陸芳嶸妻沈氏范公烈妻舒氏馮景𤾉妻徐氏
吳光遠妻馮氏倪洵甲妻鍾氏倪洵徵妻馬氏
胡某妻倪氏唐公瀾妻林氏馮炳疇妻陸氏
張覲光妻施氏孟世英妻吳氏石嶔妻俞氏
林楓妻俞氏徐國榮妻方氏王叔林妻孫氏
陸英標妻馮氏沈畿妻謝氏沈梁妾李氏
戈洽枚妻吕氏俞光業妻蔣氏朱吉人妻姚氏
張叔彦妻朱氏沈玧玉妻張氏陸士煊妻沈氏
陸聖菴妻沈氏馮橒妻劉氏何遠妻趙氏
沈調陽妻屈氏陸琳章妻俞氏沈昌祚妻鄭氏
張昺妻陳氏李西麓妻繆氏毛美圖妻錢氏
張光熹妻俞氏嚴詠妻陸氏彭夢把妻顧氏
陸濬默妻過氏陸圃玉妻黃氏金光宸妻沈氏
屠伯竒妻胡氏胡奕謨妻倪氏張琳妻郭氏
顧炎妻屠氏沈夢麒妻姚氏倪秉元妻徐氏
馮子穆妻王氏陸清源妾夏氏陸潚源妾張氏
屠象美妾張氏過銘旂妻沈氏劉生直妻俞氏
陸之美妻徐氏沈旭妻鄭氏魯守貞妻王氏
魯從周妻薛氏倪三省妻王氏倪三聘妻馬氏
楊淇園妻屠氏金煥妻孫氏朱之竒妻王氏
潘仁妻王氏潘智妻沈氏戴上恩妻周氏
陸棻妻陳氏馮天衡妻戚氏吳銓妻畢氏
桐鄉縣
明
濮宗誨妻劉氏(徐一䕫濮節婦序梧桐鄉濮節婦年十七歸濮又十一年夫亡養姑撫孤)
(有諷之嫁者婦曰吾棄吾姑與子而事他姓他日何以見夫于地下時方亂暴卒所至掠人婦女婦)
(懼不能自全盡脫去簪珥服飾鬔髮垢面穿大布衣治畊桑有𩔖農家婦暴卒過其里皆不顧去奉)
(其姑以夀終撫遺孤至于成立)
(謹按弘治嘉興府志作濮貴一妻)
濮彦仁妾龐氏唐氏(桐鄉縣志二氏俱有姿容洪武初籍濮氏家官收其産二氏義)
(不辱俱自經死)
朱原震妻方氏(弘治嘉興府志原震早世子甫八月氏孝養舅姑父憐其早寡欲強再適)
(氏誓死靡他洪武年表其門)
夏子昭妻顧氏(弘治嘉興府志子昭早世姑繼殁氏年二十七子甫四歲紡織撫孤舅令)
(人喻以改適又囑其父母誘之氏以死自誓舅乃止洪武年表其門)
徐宗海妻趙氏(弘治嘉興府志年二十三寡居二子在襁褓父母憐其少欲奪其志氏矢)
(不二天成化年旌)
高氏三節(續文獻通考李氏年十八適高逾生子熊甫期而逾亡家貧舅姑繼亡往依母居母)
(諭之改適輒痛絶母遂不復強熊既長娶曹氏無子為置妾陸氏甫生子熊又亡曹與陸皆勵操事)
(姑撫幼兩世三節)
鮑文化妻濮氏(萬歴嘉興府志年十四歸鮑夫殁年荒無養兄欲奪其志即密縫身衣投)
(河而死事聞建貞烈坊)
沈氏二節(萬歴嘉興府志二蘇氏沈臯沈稷之妻為妯娌年俱踰二十夫殁二氏同居辟纑以)
(事耄姑織絍以課孤子督學勘實旌奬)
胡雷妾沈氏(萬歴嘉興府志雷妻時氏無出妾沈氏舉一子未彌月而雷與妻俱亡沈年方)
(十九貧苦萬狀撫孤椿成立享年八十三)
陳貞女(萬歴嘉興府志許字戴禹功年十七未婚夫死奔喪抱尸而哭親為夫殮越三日父母促)
(歸弗聽請於翁姑筓而拜廟執婦道獨處小樓日習女工為生活計)
蘇貞女(舊浙江通志許字莊大成年十四未婚夫亡矢志守節翁姑以禮迎歸拜廟受筓坐卧一)
(室不窺戸庭者五十餘年)
朱廉妻茅氏(桐鄉縣志年十八而廉病婚未成婦未幾廉殁翁姑欲奪其志勿動詬厲之飢)
(餓之勿動哀毁而卒或曰縊焉)
劉氏二節(嘉興府志劉尚文妻孫氏嫁三載而尚文卒撫孤守規廷圭成立守規殀媳沈氏亦)
(年十九與姑同守俱以夀終)
錢國銓妻鍾氏(嘉興府志年十七婚十八日而夫亡盡出笥中色服裂而焚之安貧守節)
張沖吾妻周氏(嘉興府志年四歲許婚父母卒育於外祖家以張貧更許他姓將婚奔歸)
(抱父木主啼曰父命許張奈何以貧廢命挾利刃訴之官官為動容卒全初約人稱之曰貞孝)
鍾鴻是妻高氏(嘉興府志年十九夫卒誓不獨生姑再三慰勉服未闋絶粒死)
陸堯煥妻張氏(桐鄉縣志父珮海寧人賈於桐之青鎮年五十無子止一女配陸堯煥結)
(褵六日珮遊楚越十有四日堯煥亡女整服躍入湖鄰人救之免逾年父又死于楚女得確耗即投)
(繯死死之日胷繫繡囊刻檀為夫像藏其中)
(謹按張氏錢塘志補作錢塘人)
朱應宿妻楊氏馮倫妻張氏曹元甫妻朱氏
曹太寧妻歸氏沈繼志妻李氏徐淶妻祁氏
陳敏才妻施氏張承寵妻唐氏朱一豹妻張氏
曹士英妻劉氏倪大緯妻朱氏夏勲妻趙氏
夏楩妻許氏費可學妻張氏莊學賢妻章氏
夏尚賢妻孫氏周滂妻劉氏陳朴妻錢氏
夏觀妾宋氏朱裒妻李氏方以規妻沈氏
鄭振先妻沈氏姚國柱妻沈氏仲應鸞妻徐氏
周冕妻錢氏祈璐華妻陸氏周思誠妻曹氏
陳九韶妻徐氏錢維垣妻沈氏錢綏猷妻朱氏
黃廷龍妻鍾氏顔瑫妻金氏沈錡妻李氏
孔邇妻張氏張夢麟妻沈氏李麒妻周氏
潘景𤾉妻顔氏胡瞻屺妻陸氏
國朝
顧季蘩(舊浙江通志幼通書史事母至孝許字張九彰未婚夫亡悲號欲殉兄時新日夜守之祖)
(母死其翁來唁家人咸在喪次季蘩遂閉戸自經衣裳俱紉結不可解檢其笥得絶命詞數篇翁目)
(擊心傷迎其柩與夫合厝焉時年二十一康熙十一年奉)
(旨建坊旌表)
莊洪譽妻郁氏(舊浙江通志婚七月夫亡冰霜自矢舅殁營葬畢即于墓前搆數椽以居)
(旨建撫姪基灃為後苦節四十餘年康熙十七年奉坊旌表)
許換姑(題旌册農人許騰宇女幼有志操不與羣兒為伍年十四採豆田間鄰有惡少張麟兆欲)
(私之力拒得脫歸告其母曰兒幾為人所辱遂自經死時康熙三十九年也明年麟兆論死奉)
(旨建坊旌表)
徐文彦妻嚴氏(題旌冊年十八適徐甫一載夫亡遺腹生一子艱苦撫育有成事舅孝康)
(旨建熙四十三年具題奉坊旌表)
吳啟祿妻邢氏(題旌冊年二十四而寡事姑盡孝訓子極嚴姑殁即舉舅姑及夫柩卜葬)
(於廬側曰未亡人庶得與先人魂魄相依也)
周晟妻沈氏(題旌冊年十九適周甫三載夫亡守節二十九載事舅姑撫孤婦道母儀人咸)
(稱之)
沈中棟妻馮氏(題旌冊年二十九夫亡孝事舅姑撫訓二子成立守節二十年以上三)
(旨建氏俱雍正三年具題奉坊旌表)
朱通理妻沈氏(題旌册適朱四載夫亡時年二十七子登峯尚幼前氏所出也氏撫訓備)
(旨建至舅姑年老生養死葬無失禮雍正六年具題奉坊旌表)
陳尚達妻柏氏(題旌冊年二十九而寡生子纔四月氏斷一指殉夫棺中留身以養舅姑)
(撫孤子閉戶紡織守節十六年卒)
鍾大鏞妻高氏(題旌冊年二十九而寡姑殁無子氏勸翁續娶生二子甫離襁褓翁與後)
(姑相繼亡氏撫育二叔長為婚配氏之緒賴以不絶守節三十一年)
周元輿妻唐氏(題旌冊年二十二而寡無子撫姪為嗣守節三十八年以上三氏俱雍)
(旨建正七年具題奉坊旌表)
魏漢飛妻潘氏(題旌冊年十九夫亡所親以無子勸其他適氏誓死不從勤紡織以養邁)
(姑撫嗣子守節三十九年而卒)
魏閬妻夏氏(題旌冊年十八結褵半載夫亡七年之内翁與嫡姑生姑皆相繼殁四棺在室)
(貧不能襄事氏力勤織絍苦積四十年始克舉葬守節四十七年以上二氏俱雍正九年具題奉)
(旨建坊旌表)
董大銘妻沈氏(部咨案驗大銘與徐茂華居相近逋茂華錢米未償茂華來索值大銘外)
(出見沈氏獨處欲汚之氏號呌不從&KR0946;傷氏臂而去氏不甘辱遂自縊茂華依律究擬氏節烈捐軀)
(旨建雍正十一年奉坊旌表)
朱元佐妾錢氏(題旌冊年二十二夫亡一子在襁褓遺腹又生一子事嫡甚謹嫡亡嫡長)
(子復殀遺二孫氏俱撫教成立守節四十四年)
夏景賢妻顧氏(題旌冊父檝早殀母張氏寡時年十九氏居家孝母于歸後孝事舅姑夫)
(卒氏年二十九撫子江福長為娶婦有孫五人守節三十年以上二氏俱雍正十二年具題奉)
(旨建坊旌表)
姚應鶴妻金氏(桐鄉縣志應鶴爐頭鎮冶工也應鶴亡衆逼氏嫁氏投繯鄰嫗解之得免)
(匿母家衆復威脅如故氏抱弟哭曰奈何以未亡身累弟且歸作計耳歸則娶船已泊河下因乞靈)
(前一别衆許之入室將周身衣服用線縫紉而出拊棺長慟至橋投河抱橋柱而死時順治丙戌六)
(月也)
鍾鴻妻高氏(桐鄉縣志年十九鴻卒誓死姑再三慰勉乃於終喪絶粒死)
歸慧卿妻王氏(桐鄉縣志年二十一無子慧卿死次日氏即投繯柩側二棺並發觀者皆)
(泣下)
張惜惜(舊浙江通志張乾之女五歲喪母無兄弟父女相依十載父得痼疾惜惜侍湯藥甚謹父)
(病篤目不交睫者逾月度父病必不起恐以己貽父憂預為父整衣裳告其父不食先父死又具數)
(日糜以遺父越三日其父死友人葬于其先塋而以女祔其旁)
鄭引㵰妻徐氏(舊浙江通志年十六歸引㵰引㵰羸疾氏勤女工以養及疾篤引㵰以家)
(貧無子囑令改適氏號泣不許既卒父母哀其無依微諷之即嚴粧服毒以殞年二十有八)
徐浤妾嚴氏(嘉興府志浤病革以氏無子令他適氏年二十二矢志自守正室丁氏病奉侍)
(湯藥扶掖卧起數年不倦及丁殁盡出所有營葬兩棺即絶粒七日而死時年二十五)
曹氏二節(嘉興府志曹鏡妻張氏年二十四夫殁遺孤天御弱冠而殀媳沈氏年二十亦寡姑)
(念家貧無後令改適沈矢死不去守志奉姑里稱雙節)
楊氏二節(嘉興府志楊思樓妻孫氏年二十五喪夫撫孤成立矢志冰霜歴五十七年次子元)
(章早逝妻徐氏年二十六撫五月遺孤孝事兩世歴四十年人稱雙節)
沈二姑(嘉興府志許同邑姚濓未婚濓亡二姑聞訃過門以伯男立嗣守喪三年除服吞錢絶粒)
(而死)
桂某妻吳氏(嘉興府志桂育竒之媳于歸未匝月夫亡號慟幾絶姑慰之曰吾子不幸而殀)
(汝又死吾將誰依由是勉進粥糜勤紡織以奉其姑十餘年姑卒或言婦無依可更適人氏曰吾所)
(以不死者為姑在耳姑既葬未亡人之事畢矣遂自縊死)
張氏二節(嘉興府志皇甫氏張鴻竒妻婚甫兩月夫死哀毀致損一目小祥後竟絶粒死鴻竒)
(弟鴻來妻戴氏未廟見而寡一慟幾絶家人以應後者後之戴稍慰撫育數歲復殤遂投繯自殺陸)
(國圻為雙節傳)
張嘉瑾妻王氏(嘉興府志瑾殁設像于樓中事之如生撫遺孤甚摰未幾孤亦卒氏遂自)
(經死)
錢貞女(嘉興府志許字青鎮周冕未婚冕卒女年十六守節父家至七旬終)
沈貞女(嘉興府志沈友夔女字姚又吟未婚又吟卒沈至殯所哭之居三載不露言笑服闋哀號)
(竟日自經死)
沈貞女(嘉興府志許字范懋未婚守志族人為立嗣)
朱邦社妻陸氏(嘉興府志年二十九夫卒奉孀姑孝姑畏寒氏以腹煖其足姑時禱于家)
(廟願子孫賢孝以報婦氏後年八十六卒室有異香人傳其異)
馮秉鈞妻凌氏(公舉事實年二十二而夫卒氏即于是日絶粒至十二日而死)
徐幹妻倪氏(公舉事實年二十六而寡遺孤二長曰銘次曰鎬俱幼其夫之叔徐自天逼之)
(嫁氏患恨投河以救免銘長教之讀書補弟子員鎬長督之耕家亦稍裕守節四十六年)
胡瞻岵妻陸氏張王道妻陳氏張王謨妻吳氏
周玉涵妻徐氏沈子才妻濮氏嚴受卿妻錢氏
沈立方妻朱氏錢五卿妻孔氏毛沖宇妻陳氏
王某妻馮氏錢濟明妻胡氏徐文元妻嚴氏
殳尊五妻施氏歸泰初妻張氏濮景臺妻沈氏
任時康妻許氏夏長春妻錢氏錢遜志妻顧氏
朱際斯妻沈氏王錫恩妻曹氏王陳德妻裴氏
周檟妻范氏張德載妻王氏周桐妻詹氏
姚國樞妻馮氏錢豐妻李氏黃谷宸妻江氏
沈肇新妾施氏濮泮妻吕氏莊思永妻沈氏
沈之榞妻馮氏顔統妻屠氏沈方岳妻項氏
鍾鼎銓妻曹氏沈焯妻濮氏胡吉孚妻楊氏
施立山妻張氏曹煥石妻王氏沈培元妻馬氏
鍾朱鼎妻莊氏沈東來妻沈氏陳偉公妻孫氏
鍾金爵妻仰氏卞景宗妻范氏方竒妻潘氏
張弘烈妻王氏陸德章妻夏氏陸邃良妻黃氏
蔣國祺妻張氏鈕斗樞妻沈氏沈鑲妻朱氏
夏友龍妻沈氏沈毓馨妻胡氏譚三台妻褚氏
王邦鼎妻張氏陳進卿妻朱氏蔣渭飛妻潘氏
陳延緒妻孫氏唐彦陞妻徐氏何士俊妻顔氏
張錡妻吳氏祁定鉉妻高氏唐贊玉妻嚴氏
殳瑞羽妻張氏殳聖岐妻胡氏錢作楫妻顔氏
湯大曾妻管氏顔鼎亨妾張氏錢濟之妻夏氏
費文光妻沈氏周暄妻曹氏蔡昇猷妻施氏
顔祐妻沈氏馮開儀妻李氏唐曾驊妻錢氏
唐廷煜妻朱氏吳羽階妻盛氏沈孟華妻俞氏
陸文鉞妻朱氏鈕興周妻張氏周世明妻岳氏
祁定樞妻沈氏夏士㬎妻張氏周永懷妻陳氏
徐允修妻汪氏莊綠巖妻凌氏
湖州府
烏程縣
漢
孔氏婦(西吳里語少寡有子八人婦能訓讀書哀帝時俱為郡守)
南北朝
羊孝女(南史本傳羊緝之女佩任者烏程人隨母還舅氏母亡晝夜號哭不飲食三日而亡鄉里)
(號曰女表)
乘公濟妻姚氏(南齊書孝義傳建武三年吳興乘公濟妻姚氏生二男而公濟及兄公願)
(乾伯並卒各有一子欣之天保姚養育之賣田宅為娶婦自與二男寄止鄰家明帝詔為其二子婚)
(表門閭復徭役)
宋
趙碧瀾二妾(輟耕錄吳興趙碧瀾宋宗室也老而益貧二妾方少艾慮無以安其心因遣之)
(去咸弗肯嫁數獻肴酒致殷勤焉既而覆諸水曰慎母再見昔吾割情去爾爾弗我忘祗攪我心耳)
(既而各與父母俱至泣而言曰妾家每歲請給足可養贍願執事終身為尼以報主恩遂復留之他)
(日碧瀾死果如所言碧瀾有寡女復資育之)
元
金某妻吳氏(崇禎烏程縣志至正丙申湖郡被兵氏夫他往獨與子居兵掠人婦氏度不免)
(投池中死)
楊某妻吳氏(西吳里語年二十五有殊色至正丙申八月明兵逼珹氏攜二子潛投苕水而)
(死及城破人見其母子並浮水面不相離)
邵某妻沈氏(徐顯沈烈婦傳吳興千涇沈氏者同里邵氏婦也夫為軍士所害氏有殊色擄)
(置快船上溪流迅急乘間躍身投水中船去疾意其已没不復顧適張掾舟過見髮被水面救之置)
(後艦内使守視之其下喻之曰張掾今貴人汝能事之且得幸勿憂也氏謝曰幸諸君見憐欲活我)
(吾見吾夫被創甚吾心已許之恨不及生時使之見也且張君亦安用失節婦人哉遂噤不復言度)
(勢不可出視其旁有竹箸一束夜二鼓即以箸納口中面力觸舟箸入喉以死明日張為殮而焚之)
邱巖妻盛氏(童冀邱烈婦傳事舅姑以孝謹稱元季寇盗充斥巖挈家避地近郊盛及巖二)
(妹俱有容色時游軍肆掠村落間盛謂二妹曰時事如此勢必不免與其辱身生曷若全節死即赴)
(水没巖二妹繼之邱母驚遽亦墜於水巖亟扶登岸兵亦繼至咸愕眙驚歎遂捨之而去)
明
潘順妻徐氏(西吳里語字守貞徐宗文女年十六嫁順未一年順病革顧徐曰我母老汝年)
(少可奈何徐泣下即引刀斷左手小指以死誓夫死布衣長齋終身奉姑甚孝景泰四年卒年七十)
(八臨死命其弟取所斷指置棺中及出其指染鳳仙花紅色猶在焉)
錢欽妻茅氏(籌海圖編賊犯烏鎮氏與姑引舟猝遇之賊業已擄姑并欲及婦婦時懷孕九)
(月人攜一幼男隨舟中呼曰吾母子三人俱死矣即手抱男沈河而死賊憤之復抽刃剖其腹御史)
(疏其事於朝勅為立祠)
王士文妻李氏(崇禎烏程縣志名妙金臨洮人烏程王士文謫戍臨洮娶之生子琮未彌)
(月夫從西征而臨洮兵亂李氏負琮匿山谷備歴艱苦士文後役金陵卒李方二十七誓不再嫁會)
(夫兄至迎歸謝膏沐齋素以終)
錢煌妻趙氏(崇禎烏程縣志煌殁氏年二十四饘粥不充兼值倭寇氏與二孤煢守以蠶績)
(自將親授兩孤句讀皆得入泮後相繼淪亡僅存冡孫教育甚篤年七十六卒)
潘錦妾楊氏(崇禎烏程縣志少媵于錦錦無子私之而有娠其嫡備極箠楚從無怨言未幾)
(錦死嫡欲嫁之氏剪髮自誓嫡亦為之改客後姑與嫡相繼逝子八歲氏裙土蓋葬自二十歲守制)
(至七十三歲而終)
匡霞妻汪氏(崇禎烏程縣志汪文女嫁踰歲而夫卒無子獨與姑俱族有奪其夫遺産鬻之)
(者氏不與爭父憐而召歸氏以姑辭遂并迎姑獨任組紃以衣食之姑卒持喪畢謂父曰吾事畢矣)
(遂絶食以終錫山高攀龍作贊)
吳宗魯妻周氏(崇禎烏程縣志氏為婦三年舉一女未彌月夫亡氏悉焚綺麗孝事嫡庶)
(二姑擇從子士望為後三學公舉歲給粟帛)
吳慎樞妻楊氏(崇禎烏程縣志樞卒于京氏年二十二生一子甫週歲聞訃擲子于地而)
(絶姑救之蘇曰夫死我義不獨生乃泣謂叔機曰願好收此兒服金就斃蕭憲使表曰名門完節)
紀貞女(堇斯張貞女傳許字金來聘來聘死女母適病訃至女請往哭母曰必吾死乃可居頃之)
(母死女殯殮如禮卒哭不卜日遂行及門下車拜柩號慟幾絶趨登樓闔門閉影終歲不出事姑孝)
(姑忽惑巫者言謂婦不利于家尊適遘小疾便以為婦祅則大恚姑有甥齒與女若也強婦使子之)
(對曰伯氏有子在其外馬求執勿聽姑自是益恚日加痛詈至裁其服食時不免凍餒女第忍之卒)
(不為言既殁鄉人私謚曰貞愍萬歴己酉旌其門曰貞女坊女故將一婢自隨事女甚謹遣之嫁勿)
(應迨女殁落髮為尼)
邵應元妻王氏(崇禎烏程縣志應元卒氏年十七孤光祖甫半歲衆利其貲議改嫁以蔑)
(其孤氏斷髮誓心撫孤成立郡邑賜粟帛以旌之)
嚴烈婦(崇禎烏程縣志寠人陸某妻陸傭而力不任苦無以給氏貌甚莊妍事姑以禮而姑頑很)
(百計挫辱里中惡少闞姑隙欲私之姑微露其意氏垢面毁容以免姑日夜拷掠氏夜半赴水死)
沈文珂妻錢氏(崇禎烏程縣志年二十三而文珂卒父母憐其貧勸再適氏誓死不從時)
(三孤在抱翁姑在堂氏日事紡織以給饔飱姑亡翁續娶又相繼逝氏歴四喪撫三子年七十九卒)
吳宇華妻蕭氏(崇禎烏程縣志年十九夫亡親戚以年少無子翁老姑繼赤貧難守為言)
(氏以死自誓朝夕針指食力事生葬死守節六十年)
錢惟墉妻沈氏(崇禎烏程縣志墉卒氏年二十三姑老酷貧無子撫成孤姪文銘母家頗溫飽)
(絶不歸寧年七十五卒)
鄭貞女(崇禎烏程縣志鄭富女許字包守信未婚而守信亡聞訃奔喪服闋火燬其廬更無棲止)
(歸父家守喪其兄文煥又亡嫂孫氏年二十二孤兒半歲姑嫂同心矢志歴諸艱苦知縣給粟帛扁)
(額以旌之)
楊氏三節(崇禎烏程縣志沈氏楊禎妻禎亡無子氏年二十有五依堂叔楊祉楊祾同居祉與)
(祾亦相繼早世祉妻趙氏祾妻高氏年二十餘各撫一幼子俱食貧矢志不二沈趙各年七十餘高)
(氏年六十三卒)
陳汝純妻丁氏(烏程縣志汝純早亡氏年二十四遺腹止三月翁姑繼殁家業蕩然依父)
(歴六十九歲而殁子王前以明經司教後封廣東參議)
陳觀耀妻汪氏(烏程縣志年二十夫亡無子其族勸他適不從紡績膳姑朝夕同寢處苦)
(節四十六載)
潘應登妻施氏(舊浙江通志年二十一夫亡子殀姑老病目氏朝夕䑛之目忽開日績絲)
(成紬夀八十一)
閔曼容妻陳氏(舊浙江通志年十六適曼容家貧出資飾以奉孀姑助夫膏火四載夫亡)
(無子紡織守志五十三年凌忠介義渠為作閔節婦詩)
潘國禎妻沈氏(烏程縣志年十六歸潘兩載夫亡遺孤甫週歲家貧戚屬逼他適氏矢志)
(不奪養舅姑教子卒年六十四)
嚴爾元妻沈氏(烏程縣志年十九歸嚴二年夫卒扃戶自經死)
汪逢源妻邱氏(舊浙江通志年二十適汪逾年夫亡念翁姑老無子孝事愈謹後遇寇亂)
(扄戸自縊)
潘汝升妻趙氏(烏程縣志汝升避亂居潘店遇寇殺之并掠趙氏氏奪刃自刎)
溫九思妻陸氏(靜居志詩話溫璜之母璜少孤母氏鞠之破屋一間無帷帳姑病且餓同)
(坐卧一板箱種火煨粥以為食教子讀書姑卒哀毁如子天啓七年詔旌節孝又一十八年璜成進)
(士)
溫璜妻茅氏(韓襄温寳忠傳璜授徽州司李兵至呼茅氏與訣因繞屋走茅曰得毋以妾與)
(女存乎時女方寢茅促之起女曰何為曰死爾女延頸無懼色茅手結帨授璜對拽女仆地死茅卧)
(呼曰刃我璜刃未殊茅猶出一聲曰再刃我璜乃復裁遂絶)
仲烈女(明列女傳湖州人隨父賈漢陽崇禎中漢陽陷從羣婦將出城守門者止之有頃賊大肆)
(掠見女美首執之女剺面被髮大罵賊命二賊挾之上馬連墜傷額不肯行賊露刃迫之曰身往何)
(如頭往女曰頭往善遂被害)
劉德茂妻何氏錢勝妻陳氏陳經妻閔氏
王文妻唐氏陸鎮妻嚴氏潘濬妻黃氏
潘應宿妾吳氏潘霞妻陳氏方京妻王氏
潘鉄妻閔氏潘景生妻沈氏潘名卿妻吳氏
范某妻朱氏許桂元妻蔣氏董嗣昭妻李氏
姜鯤妻徐氏邱如岳妻吳氏汪塤妻張氏
慎應元妻陸氏莊日強妻蔣氏嚴用中妻卜氏
王師妻張氏金應元妻沈氏朱光允妻臧氏
潘震陽妻閔氏潘睿臨妻慎氏潘國琯妻金氏
潘鍾陽妻溫氏馮景新妻周氏潘應霖妻張氏
潘橒妻陸氏嚴賡芳妻吳氏錢士俊妻陸氏
潘弘維妻施氏陸敏材妻沈氏張士貞妻趙氏
國朝
董廷勛妻顧氏(烏程縣志年二十七夫死守節教子義方奉)
(旨建坊旌表)
嚴麒姑(題旌册許字盛世瑞世瑞卒訃至麒姑即登樓自縊家人救甦徐曰吾已為盛氏鬼得至)
(死所一面足矣父有難色遂吞金珥以示必死乃許之從容禮祖廟辭母氏與父偕往至則世瑞已)
(殯麒姑登堂拜舅姑畢即易服撫柩哀慟立伯氏子宣和為嗣曰吾乃可見亡人于地下矣遂絶粒)
(旨建吞磁而逝時年十八康熙二十四年具題奉坊旌表)
韋全緯妻吳氏(題旌册年二十二而寡守志四十餘年康熙二十七年具題奉)
(旨建坊旌表)
沈文然妻溫氏(題旌冊文然坐兄事當徙邊時未㛰也氏父母乃贅文然于家方有娠而)
(文然行生子名琬文然卒徙所兩家貧甚氏迎文然繼母生母奉養之歲飢潛屑大豆當餐而别治)
(兩姑之饌如豐稔時恒涕泣教琬琬受教好學有文氏寡時年二十一卒年五十三康熙三十九年)
(旨建具題奉坊旌表)
張茂權妻周氏(題旌册年二十五夫亡撫孤守節互十餘年康熙五十年具題奉)
(旨建坊旌表)
費之圻妻沈氏(題旌冊年二十五夫亡守節五十四年)
董冠麟妻費氏(題旌冊年二十夫亡守節四十年)
潘貞女(題旌册許字舉人程嘉和未婚夫亡女年十九聞訃奔喪守志終身以上三氏俱康熙)
(旨建五十九年具題奉坊旌表)
陳雲來妻鄭氏(題旌册年二十六而寡守節四十餘年)
陳廣心妻沈氏(題旌冊年二十八而寡遺孤襁褓教之成立守節三十四年)
徐起淵妻姚氏(題旌冊年十八夫亡撫孤守節五十餘年)
陳奕蔭妻曹氏(題旌册年二十八夫亡無子奉孀姑守節四十年)
張全雯妻陳氏(題旌册年二十一而寡遺腹生子教以義方守節三十六年)
陳光述妾吳氏(題旌冊年二十三夫亡無子撫猶子子英為子守節四十六年以上六氏俱)
(旨建雍正四年具題奉坊旌表)
沈學菴妻馮氏(題旌册年二十七而寡守節三十四年)
戴泓妻吳氏(題旌冊年二十八而寡守節二十七年以上二氏俱雍正五年具題奉)
(旨建坊旌表)
姚煥章妻邵氏(題旌册年二十夫亡撫遺孤長為娶婦孤又卒乃與媳苦守歴三十八年)
(旨建雍正七年具題奉坊旌表)
陳雪川妻孫氏(題旌册年二十二夫亡遺子女各一撫教成立守節三十年雍正八年具)
(旨建題奉表坊旌)
陳萬舞妻戴氏(題旌册年二十而寡無子欲以死殉翁姑父母救護得免後伯叔俱單傳)
(無可繼者乃立從姪為後撫如已出力勤機杼寒暑不輟守節三十二年)
范鴻培妻錢氏(題旌冊年二十九而寡事舅姑孝撫孤守節四十六年)
凌鰲妻吳氏(題旌册年二十九而寡事舅姑孝姑多病氏善承意旨撫子成立守節二十七)
(年)
董村妻嚴氏(題旌冊年十九而寡遺一女甫匣月立姪為嗣又殀氏先葬舅姑既又葬夫心)
(力交瘁守節六十一年)
沈金玉妻李氏(題旌冊年二十四而寡事姑孝姑殁喪葬盡禮撫教三歲子濬長為諸生)
(旨建守節二十六年坊旌表)(以上五氏俱雍正五年具題奉)
方錫嘉妻鍾氏(題旌冊年二十七夫亡一子二齡一子方在孕乃忍死撫孤後俱策勵成)
(名性甘淡泊居家節儉至喪祭婚嫁必竭蹷盡禮守節二十九年)
閔雲祁妻龐氏(題旌冊年二十五而夫亡翁姑殁出衣飾以營葬事生子痘殤撫姪為嗣)
(教誨成人中年喪明夫葬時猶匍匐窆所哀號檘踴如初喪守節四十五年)
朱玠妻張氏(題旌册年二十四夫亡孀姑在堂上有祖翁兩世孝養引為已責祖翁夀逾九)
(十姑亦年近八旬生則承懽死則喪葬撫前妻子如已出諸孫皆已入□守節二十六年)
張濬妻姚氏(題旌册年二十六夫亡欲以身殉姑諭以撫孤大義乃止後孤旋殤仍不欲生)
(姑曰何如為夫立嗣乃以嫡姪承祧顧復恩勤無異已出姑喪哀感行路守節四十四年)
潘惟修妻沈氏(題旌冊年二十九而夫亡事姑曲盡孝養遺孤二教育成立性勤儉機杼)
(聲中夜不輟守節四十年)
楊龍光妻沈氏(題旌冊年二十四而夫亡孀姑在堂適遇歉歲菽水罔缺而自以糠籺樹)
(皮充餒姑殁百計艱辛以營喪葬所生一子并前妻所遺子撫育如一俾力農桑以餬口守節三十)
(七年)
陳禹恭妻朱氏(題旌冊夫酷貧贅於氏家年二十二禹恭卒氏以翁姑在堂有缺孝養泣)
(請于父擇吉歸因竭力以奉二人姑年至八十而終拮据營葬躬親負土以姪為嗣守節三十一年)
(旨建以上七氏俱雍正十一年具題奉坊旌表)
莊明揚妻潘氏(題旌冊年二十六歸明揚八載明揚卒氏治殮之後即吞金不死絶食又)
(不死妯娌勸之氏翻然曰夫死吾死必矣所恨者父母殁而無兄弟我死誰營窀穸事乃復飲食出)
(簪珥衣服鬻之以卜葬其父母歸拜夫靈前見妯娌強為歡笑俟夜靜闔戶自經死時年三十四)
潘濬發妻閔氏(題旌冊年十七結褵生二子夫遊學京師溺死袁浦氏年二十九事孀姑)
(撫幼子守節一十八年卒)
宋祖郊妻潘氏(題旌冊年二十五夫亡無子欲以身殉舅姑諭之始止後叔生子氏即告)
(舅姑撫之稍長延師訓課俾得成立守節二十七年)
周啓明妻張氏(題旌冊年二十四夫亡舅姑賴氏十指供菽水二十餘年以夀終子稍長)
(令習一技子亦誠實勤儉僅免飢寒守節六十年以上四氏俱雍正十二年具題奉)(一)
(旨建坊旌表)
王鼐繼妻吳氏(題旌冊年二十二結褵閱一載鼐亡前室遺一子甫五歲舅姑病氏奉湯)
(藥衣不解帶舅姑相繼殁拮据棺殮室如懸罄子長娶婦生一孫媳亡復為續娶不逾年又亡撫遺)
(孫荼苦倍至守節三十二年)
沈廷標妻吳氏(題旌冊年十九夫亡遺一子殤以族姪為嗣事舅姑生養死葬無失禮守)
(節二十八年)
凌美在妻施氏(題旌冊年二十九夫亡子幼事舅孝謹有小圃半畆親植果蔬以為養守)
(節三十六年)
汪□妻沈氏(題旌冊年十九適□二十一而寡姑老子甫晬氏閨門嚴肅言笑不苟事姑孝)
(姑殁喪葬盡禮延師訓子弱冠遊庠守節三十三年)
潘蘭發妻陳氏(題旌冊蘭發患瘵疾氏脫簪珥訪名醫治之終不痊疾篤語氏曰吾母在)
(堂事之當如吾生時以兄次子為嗣時氏年二十八後竟能不負夫言守節四十四年)
蔣渭飛妻潘氏(題旌冊年二十一適蔣甫九月而寡舅姑老而病家貧甚氏紡織以供湯)
(藥及卒殯葬諸費竭蹷經營撫族姪為子殤又撫族孫為嗣守節四十二年)
金貞女(題旌册金啓周女年二十許字孫朝賢未婚而朝賢卒女年二十三聞訃易服奔喪夫弟)
(生子即鞠育為嗣夫弟夫婦亡遺孤氏俱撫之父母止一弟早殀無依氏迎養于家以夀終守貞二)
(聞候十八)(以上)(七氏俱雍正十三年奏)
(旨旌表)
沈杰妾張氏(舊浙江通志年二十九杰卒有欲奪其志者氏日夜懷刃自衞強暴畏之不敢)
(犯兵燹流離孑身撫兩孤僦居廡下依親故以終)
張伯慶妻沈氏(烏程縣志順治九年有姜汝成以索負為名值伯慶他出逼奸不從自縊)
(死)
沈秀姑(烏程縣志馬溪沈栥女許字丁彦昭未歸而彦昭亡秀姑聞訃即坐卧一小樓足不踰閫)
(期年父母欲改字秀姑偵知之閉戸投繯而死康熙十五年巡撫給扁旌曰閨秀水操)
沈宗甫妻陳氏(烏程縣志宗甫死氏年二十侍病姑在牀十餘年久而彌篤遺孤汝愚止)
(兩歲撫之成立同堂妯娌温氏沈與京妻年年二十二而孀且無嗣與陳苦節同)
夏開衡妻姚氏(沈近思夏烈婦傳年二十三歸開衡四年生子女各一開衡成進士官翰)
(林氏留家侍舅姑歲庚子子痘殤氏念夫年踰三十似續尚虚竭蹷置妾擕幼女同至京抵寓一日)
(而女殤開衡亦疾作醫藥罔效瀕死屢顧氏哽咽氏泣曰果有不諱吾誓不獨生開衡頷之而逝氏)
(視殮後閉戶投繯以救免既而瞿然曰吾死如靈輀何因勉營歸計扶櫬而南嫡媵相依呼號凄切隣舟)
(聞者咸謂不减范杞梁妻過淮之日以衣飾質錢市白綾手縫命服至姑蘇買命婦冠擬送柩至墓以殉)
(無何停棺蕭寺念非死所遂返故廬入拜舅訣曰新婦夫亡無子只有一死耳舅命以叔子為嗣答曰叔)
(子為嗣誠善然長養成立惟叔是頼未亡人何能為舅知不能止第令家人守之氏俟衆寢自縊為僕婦)
(解救次早乘靈筵朝奠左右無人服命服戴命冠自縊而死)
張翼妻戴氏(吴興張烈婦徵詩引翼為張韜側室子最少而韜老絶愛憐之為聘烏程王某女為)
(婦以翼託某委以貲為置産焉後韜卒翼長婚不數年王女歿翼續娶戴浩女于歸三年王某之子性鷙)
(而貪欲吞其産誘翼至家勒令作收札不從毆之垂斃擠龍溪水中戴在家心動趣人往求之舁歸已不)
(能語但瞠目視戴戴泣曰君如不諱我一弱女子勢不能為君復仇且無子當以死從隨嚙一指自誓越)
(七日翼死戴氏絶粒服滷家人解之不死既而碎磁屑吞之作楚萬状又不死詰旦引刀自裁頸已傷救)
(之又不死後十七日乘間自經帶間得絶命詩三章時年二十一)
費景燮妻張氏費天璣妻沈氏張帆妻沈氏
丁夢暠妻蔣氏沈嶰妻王氏茅允廉妻温氏
凌義業妻陸氏嚴翀妻沈氏沈撫蒸妻徐氏
浙江通志卷二百六
