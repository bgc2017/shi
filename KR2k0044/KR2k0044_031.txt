浙江通志卷三十二
公署(下)
金華府
金華府治(在子城内府山南)嘉靖浙江通志唐開婺州治
宋改保寧軍治元改婺州路總管府明改寧越府
尋改金華府萬歷金華府志元置浙東宣慰司於
此遂遷婺州路於宋添差通判𪠘址即今府治也
成化弘治中知府李嗣周宗智韓燾相繼修葺萬
歷乙亥黃焯守郡改建府宅於後堂之北丁丑王
懋德守郡重建儀門大門
國朝順治十年知府夏之中重建中為宣化堂後為川
堂為義理兼制之堂又後為内宅有退省堂
正堂之左為軍器庫右為昌濟庫東為經歷
司翼以六房西北為架閣庫後為司獄司治北為
照磨所堂之前為露臺為甬道為戒石亭又
前為儀門為大門大門東為親賢堂為土地
祠右為通判廳
糧捕通判(在府治大門内之右)金華府志大門外西南隅建
大觀亭内為儀門為大堂後為川堂為内宅
校士館(舊察院行臺在府治東北)金華府志察院行臺乃宋之
州治也元初改浙東道宣慰司大德六年司徒慶
元改按察為肅政廉訪而徙治其地泰定二年重
建元統元年重修明改為察院行臺後壊正德間
知府劉茝建又名大司
國朝提督學政校士于此中為廉威堂(舊名澄清)後為自公
堂為川堂為寢室後有亭前為甬道東西為席厰
前為儀門為土地祠為大門為府縣候廳前有坊
表曰浙東第一臺外為譙樓據城上其下為古保
寧門
金協城守副將(在醋坊嶺)金華縣志都督府今改為協
鎮府
協標中軍左營都司(駐劄鐡嶺頭)
協標右營都司(駐劄義烏門内)
金華縣治(在府治西二里)嘉靖浙江通志舊在府治東唐
開元中刺史梁猷徙今所宋皇祐初令沈振重建
金華縣志淳熙間木昺來任重修(唐仲友重修縣治記金華為婺)
(治其山水清遠土田沃衍物阜而俗美冠于属邑治𪠘創于五代修于皇祐寖就傾陊今宰木君檢)
(漏入約浮費鳩工庀材纖悉計會一毫不以煩民葺聽事之堂與西偏便廳撤中門而新之闢堂之)
(東建齋以便寢處為役盖不細而民不知可謂善矣)萬歷金華府志明宣德
八年知縣郭瑛建門廊弘治間知縣曹斆林釗繼
建萬歷四年知縣張名藩重建内衙廳樓修大門
及外屏墻中為素絲堂後為川堂為後堂又後為
退思堂為内宅堂西為耳房庫東為幕廳幕廳左
為丞𪠘前為尉𪠘堂南前為甬道為戒石亭東西
為吏廊又前為儀門門西為喜聞堂後為土地祠
前為大門南有坊曰長山古治
蘭谿縣治(在城東隅)嘉靖浙江通志宋宣和四年建元
陞為州治明洪武二年仍改為縣治知縣賈存義
重建萬歷金華府志成化間知縣范希瑊唐韶增
修弘治九年燬知縣許翺重建萬歷六年知縣張
新重建正廳中為正堂舊名勤政後堂名清心東
為令宅(弘治十六年知縣蘇琰建)西為補過軒樂胥堂桂桃館
正堂之左為幕廳為庫前為甬道為戒石亭東西
為吏舍為架閣庫又前為儀門為譙樓儀門外西
南為丞𪠘為尉𪠘
東陽縣治(在城西北隅)嘉靖浙江通志宋宣和間令裘
移忠建萬歷金華府志元燬至元十五年縣尹王
世英重建泰定四年縣尹趙鍾修明永樂元年知
縣詹奎彰益加修拓天順二年知縣繆樗重修
國朝康熙十四年知縣胡啓甲重建正堂譙樓(杜時萼重修東)
(陽縣治記都人請曰非徒建堂是謀而併審向是慮盖斯堂錯向之後邑無寧歲筮改斯吉乃審察)
(舊向正對婺之二度明末所向誤為四度因仍改向二度)堂名琴臺後為川堂
為後堂曰内省堂為觀風樓最後為臺曰吳寧臺
上有樓名應宿(明弘治間知縣謝琛建其下清沼環之為亭二曰玉寒曰愛蓮後廢)
(隆慶間知縣鄭凖改治之)為水鑑亭為夜告亭(鄭凖池亭記維婺上游吳寧宅)
(焉山欎而巍水湍以紆環流數百里巉巖䆳洞澄流飛瀑莫可數計而涓流疏于街衢烟霞溢于城)
(郭邱林盟主水石銓衡非假遠取聿臻幽致矣署北有垣垣外有池池隂有臺臺之巔崇樓覆焉臺)
(之四垂喬木交蔭焉乃從署左竟取臺東架木為橋命曰衡橋鑿垣為戶因垣施楹雙扉中啓與樓)
(相當臺南夾石梁建雙亭曰水鑑曰夜告池之四隅稍增築之築工甫竣多景旋集草木生色禽魚)
(親人公庭地切靈境天成事非民勤景與人會聊湏文墨用代丹青)川堂西為葵向
堂正堂左為庫為廊廊下為賓館館前為土地
祠後堂西為丞𪠘正堂東南為尉𪠘東為幕廳
前為甬道為戒石亭為儀門為大門為鼓樓
義烏縣治(在繡川門之北)萬歷金華府志宋大觀四年知
縣徐秉哲建宣和四年知縣裘移治重建南渡後
知縣黃袤葉蕃張康徐正卿吕浦趙必升皆新之
元至元十四年縣尹蕭玉重建皇慶元年燬二年
達嚕噶齊哈干新之至正間又燬明洪武二年知
縣張永誠拓基重建(王禕義烏縣興造記義武烏自漢以來為烏傷唐)
(德四年以縣立綢州又置華川縣七年州廢省華川入烏傷而更今名華川故址在今縣南三十里)
(則縣治之在今所舊矣)成化十五年知縣趙溥修嘉靖十五
年知縣胡橒重建儀門譙樓二十一年知縣梅凌
雲重建川堂扁曰靖恭金華府志萬歷十八年燬
知縣金繼震重建義烏縣志崇禎十三年知縣熊
人霖增建素絲堂
國朝康熙十三年廳𪠘再燬知縣辛國棟重建雍正五
年知縣韓慧基重建譙樓中為敬事堂堂後為有
孚亭為精誠軒内宅為衙堂為大觀樓川堂西為
架閣庫正廳東為幕廳西為耳房庫前為甬道為
戒石亭東西為吏廊為儀門門東南為尉𪠘前為
大門為譙樓
永康縣治(在華溪之陽)嘉靖浙江通志吳赤烏八年創
建唐武德間即其地置麗州徙治于城北八年廢
州復為縣萬歷金華府志宋宣和間燬紹興間知
縣強友諒宋授相繼新作嘉泰元年知縣陳昌年
尹穡復增葺焉元至元十三年燬十七年達嚕噶
齊實巴爾尹范儀又拓而新之至正間又燬明洪
武四年知縣吕兼明剏建後知縣宋顒魏廉相繼
修之正統十四年燬知縣何宗海重建成化十三
年知縣高鑑新譙樓嘉靖十三年知縣洪垣重建
廳事
國朝順治八年知縣張祚先重建大堂康熙七年知縣
徐同倫十八年知縣謝雲從三十一年知縣沈藻
重修中為道愛堂後為川堂為内省堂為冰心廳
最後有稽古樓有觀德廳左為贊政廳為架閣庫
前為甬道為戒石亭為儀門門外右為賓館為土
地祠前為丞𪠘為尉𪠘為大門為譙樓
武義縣治(在城北隅)萬歷金華府志唐初建宋宣和六
年令徐廣重建元至元十三年燬二十七年監邑竒
塔特蒙古即故地復剏丁丑又燬明洪武初知縣
趙果重建天順三年知縣康顒建後堂成化六年
知縣陳璉建正廳弘治元年知縣曾禄建幕廳十
一年知縣胡秀重建後堂十二年縣丞潘棠建吏
𪠘
國朝康熙二十二年知縣史大受重修縣治中為忠愛
堂(舊名德政)後為川堂曰清慎勤左為架閣庫後為内
宅為四知堂後有樓曰望台今改望雲樓四知堂
右為心閒亭左為尉𪠘正堂東為庫又東為贊政
廳前為甬道為戒石亭東西為吏舍為儀門外為
師虞堂左為土地祠前為大門有樓曰保和樓
浦江縣治(負仙華山)萬歷金華府志宋紹興十六年知縣
蔣樞建咸淳元年知縣王霖龍增修六年知縣王
安仲建公惠堂元至元二十九年縣尹趙泰重建
大德九年縣尹蔣恕重修後至元二年縣尹林以
順至正三年張悦相繼修明洪武三年知縣張希
賢正統六年丁銳相繼重修成化十五年知縣秦
蕃增新之金華府志正德七年知縣鄒輗遷建縣衙
國朝順治四年知縣韓文明重建康熙八年知縣毛文
埜二十二年知縣張時泰重修中為正堂後為川
堂為後堂為令宅西為桂花亭西雪亭正堂東為
庫為幕廳西為西園前為甬道為戒石亭為儀門
門東為土地祠西為迎賓館為吏舍東為尉𪠘為
譙樓外有坊曰文獻名邦
湯溪縣治(在官山)嘉靖浙江通志明成化六年建縣
明年知縣宋約設治于官山
國朝康熙年間知縣張元會重修正廳為忠愛堂前為
軒為甬道為戒石亭左右為六房後為川堂為燕
堂為令宅宅中為敬愛堂東為仕學軒西為慎獨
軒又西為尉𪠘正堂左為庫右為贊政廳儀門左
為土地祠為寅賓館前為大門
衢州府
分廵金衢嚴道(在縣治西)舊署在府治後明建
國朝順治六年守道李際期移署于縣治之西即明守
禦千戶所康熙五十七年裁雍正十二年總督(臣)
程元章題請復設廵道一員駐劄守道衙門
衢州府治(在府城東南崢嶸山上)嘉靖浙江通志唐武德四
年置衢州治六年治燬州廢為縣乾元元年復為
州建治衢州府志宋紹興十七年知州張(闕)作思
政堂舊浙江通志元改為衢州路總管府治弘治
衢州府志元初燬至元二十二年本路達嚕噶齊
本巴重建正廳至大三年達嚕噶齊薩蘭都總管
朱霽重修明郡守張寔宣德間朱敬天順間唐瑜
同知魏安弘治十二年守沈杰相繼重修衢州府
志嘉靖十六年知府袁城三十八年知府楊凖四
十三年知府鄭伯興崇禎八年知府張文達並修
葺
國朝康熙三十四年知府張琳重修中為平理堂東為
經歷司西為照磨所後為川堂為明德堂(舊名思政堂)
西為内宅為雙桂軒最後為大觀亭(舊名平山亭)今名
遊瞩亭亭東有樓曰望監有館曰公餘憩所儀門
之南為譙樓東為迎賓館少前為司獄司西為通
判宅治内舊有小峩眉峯龜峯亭雙石堂來月亭
雲竹軒今或廢或存
分防同知(駐劄峽口)雍正十二年題設
糧捕通判(在儀門内西)中為正堂後為川堂為後堂為
内宅堂前為甬道為儀門東西為吏廊為土地祠
為迎賓館為大門
校士館明崇禎丙子知府張文達建
國朝順治八年因衢與閩接壤移駐總督改為署康熙
二十三年裁併福浙總督移駐福建遂改為校士
館每遇督學試士有司以歲時葺治之中有大堂
有燕寢有退食所有賓友幕室有梧竹池館庖湢
諸舍百有餘楹諸生號坐皆環以檻承以棧甃以
瓦不虞浥漏鉅麗冠於浙東
鎮守衢州等處總兵官雍正十二年題將衢協副
將改為衢州總兵官駐劄府城
鎮標城守都司衢州舊有協標中營左營都司二
員雍正十二年題將一員改為城守都司駐劄府
城
西安縣治(在府治西仁夀坊)嘉靖浙江通志舊為雜造局
元改萬戶府治至大間又改錄事司而縣治在禮
賢門外明洪武初知縣曹郁徙今所弘治衢州府
志二十八年知縣姜仲能增建𪠘舍衢州府志弘
治十八年知縣戴旦嘉靖二十一年知縣吳德范
四十年知縣俞大有四十三年知縣曹存增修中
為堂曰忠愛右為耳房庫後為退堂曰勤慎又後
為令宅東為先思軒忠愛堂之前為甬道為戒石
亭東西為書吏房西北為土地祠前為儀門門東
進迤北為丞𪠘西進迤北為尉𪠘外為縣門為譙
樓
龍游縣治(在白蓮橋北)弘治衢州府志元至元丁丑達
嚕噶齊薩木喀爾建後燬癸卯令翟瑛重建明洪
武三年令劉庚永樂初知縣祝淵重修天順間令
王瓉弘治戊午令袁文紀增葺衢州府志嘉靖二
十二年燬知縣錢仕重建二十九年知縣甘用世
萬歷十一年知縣魯崇賢十四年知縣唐興仁相
繼增修
國朝康熙十二年知縣許琯修中為思政堂後為川堂
為後堂為令宅為寅畏堂川堂西為庫房思敬堂
左為幕廳為丞𪠘丞𪠘前為尉𪠘右為架閣庫前
為甬道為戒石亭東西為六房前為儀門左為土
地祠為迎賓館前為大門建譙樓其上外為白蓮
橋
江山縣治(城西北通化門内)弘治衢州府志面景星峯元
達嚕噶齊阿哈瑪特修建至元壬辰燬知縣程萬里
稍剏嘉靖浙江通志明洪武三年縣丞劉有恒八
年知縣劉瓛相繼鼎建衢州府志弘治七年知縣
楊俊嘉靖二十一年知縣黃綸重修萬歷十九年
知縣張斗重建
國朝初知縣孫遂重建内衙康熙元年知縣萬里侯建
署内書院顔曰明遠堂三十一年知縣楊愙重建
兩廊及譙樓又建堂於靜思樓之址曰靜思堂五
十二年知縣汪浩作強恕軒中為忠愛堂左右為
耳房庫東為贊政廳架閣庫前為甬道為戒石亭
東西為吏廊儀門東南為丞𪠘西為尉𪠘為賓館
前為譙樓有坊曰宣化
常山縣治(在城西北隅倚山)弘治衢州府志宋宣和間令
單師淵建元初燬至元癸未令額森呼都克婁重建
至正十三年燬明洪武甲辰知縣嚴思忠重建成
化丙戍知縣李浦修葺衢州府志弘治八年知縣
劉瓏新之九年知縣王錫增修隆慶三年知縣張
克文萬歷二十九年知縣沈儀范重新
國朝康熙七年知縣蔣夢吉修二十二年知縣楊濚重
修中為治堂後為中亭為退堂為令宅左為架閣
庫右為耳房庫東為丞𪠘為尉𪠘前為甬道為戒
石亭東西為六房為儀門為大門
開化縣治(北枕鍾山南對鳳凰之三台)嘉靖浙江通志宋太平
興國間設元燬即孔埠郵亭為署明初即儒學前
亭為治又移置曠寺洪武二年知縣張高即宋舊
治建今治弘治衢州府志後圯知縣畢進忠縣丞
李德順修理成化七年知縣王弼重修弘治元年
知縣蔣續復修六年知縣陳倫新之衢州府志萬
歷十五年知縣汪應望復修
國朝順治六年知縣朱鳳台重建譙樓康熙三年知縣王
公任十二年知縣崔華重修三十三年知縣蔡騰
蛟重建譙樓中為堂後為川堂為後堂後堂東為
令宅内為友山堂為熙春亭西為庫堂東為丞𪠘
西為贊政堂為尉𪠘南為甬道為戒石亭為儀門
東為土地祠為迎賓館為譙樓前有荷池
嚴州府
嚴州府治(在樊家山之巔)舊唐書地理志舊治雉山萬歲
登封二年移治建德嘉靖浙江通志武德間置嚴
州治宋改建德軍治建炎初燬宣和中知州周格
重建南渡後陞建德府治元改嚴州府治至正末
燬洪武初徙今所嚴陵志知府王思勝復建宣德
六年知府徐孔竒建川堂天順六年知府張永重
整廳堂成化七年知府朱暟復新正廳中為平理
堂後為川堂為靖共堂為内宅門中待旦堂西後
樂園有遐觀亭有學圃亭正堂前為露臺為甬道
為戒石亭左右為吏廊為架閣庫永豐庫南為儀
門為土地祠為迎賓館門東為經歷司照磨所又
前為大門為譙樓東為司獄司堂後左為同知廳
清軍總捕同知(在府治東北)中為正堂後為川堂為後
堂為内宅前為甬道東西為吏廊為儀門為土地
祠為賓館為大門
校士館(在府治東)建德縣志明崇禎十五年邑人宋賢
捐建中為大堂為川堂後為後堂為閱文之所前
為露臺為甬道兩廡各十楹為號厰為儀門為大
門為書役房為府縣官候廳
嚴協城守副將(在親仁坊磊石巷)建德縣志順治七年嚴
州府知府錢廣居建德縣知縣鄭應臯買民居改
造康熙三年協鎮鮑虎捐構隙地改旁廳箭道康
熙二十一年大水頭門圯協鎮洪起元捐貲重建
協鎮中軍左營都司(駐劄興仁門内面東)
建德縣治(在城東字民坊)嘉靖浙江通志宋時建元末兵
燬明洪武三年知縣劉復禮重建嚴陵志知縣錢
公度續修正統二年知縣侯康遠重建成化十一
年知縣潘浩重葺建德縣志舊學在縣治左迨學
遷始拓其基萬歷十年知縣喻汝為乃以儀門左
為土地祠大門西為親賢館易大門為鼓樓建架
閣庫耳房庫于川堂之後為冰玉堂改大門外司
牧坊為漢富春治
國朝順治八年知縣鄭應臯重建十三年知縣張文韜
建兩廊康熙六年知縣胡應華重建廣益堂于土
地祠之前十九年知縣夏景松建平廳于冰玉堂
之西二十一年署縣事李夢鸞改建大堂儀門洪
水圯知縣戚延裔修中為平政堂後為無倦堂為
冰玉堂平政堂左為丞𪠘為贊政廳前為梅仙署
淳安縣治(在城北隅)嘉靖浙江通志吳新安郡治故址
也元末燬明洪武二年知縣和鼎重建嚴陵志正
統元年主簿陳福建川堂後堂成化十二年知縣
汪貴重修淳安縣志嘉靖三年知縣姚鳴鸞重建
名其後堂曰攸躋堂廳事為中正堂
國朝順治三年知縣謝良琦重建縣堂七年羅漢章重
修學海堂十三年張一魁重修琢句堂建虬松亭
正堂左為尉𪠘治内舊有學愛堂製錦堂畫簾堂
正已堂仕學軒秋風亭環碧亭衆樂亭今皆不存
桐廬縣治(在縣市西北據安樂山之第二峯)舊唐書地理志舊治
桐溪開元二十六年移治鍾山(名勝志古在縣西十五里桐江西岸)
(唐貞觀二十六年徙今所開按貞觀無二十六年當從舊唐書元為是)嘉靖浙江通
志宋宣和間令侯叔巘拓建嚴陵志元泰定三年
令胡太古重修元末燬明洪武三年即舊基鼎建
成化十年知縣馬隆重建正廳十三年知縣何珖
重建鼓樓十七年知縣盧勖重建後堂桐廬縣志
崇禎十一年火知縣曾守意重建
國朝康熙二十一年圮知縣童煒重修中為正堂後為
先勞堂為更清亭縣衙舊在更清亭之東有待旦
堂有茂對堂有後樂堂正堂左為庫為幕廳右為
耳房庫前為甬道為戒石亭為儀門東為土地祠
為寅賓館為丞𪠘又東為尉𪠘前為譙樓
遂安縣治(在縣市北坐五獅山)遂安縣志縣治舊在木連村
溪北唐武德四年遷五獅山之麓嘉靖浙江通志
宋初建紹定間燬尋建嚴陵志元至元丙子燬明
年縣尹朱世榮重建至治間楊天澤修後至元四
年縣尹張裕盡撤而新之明洪武三年知縣凌暹
天順六年知縣成禮又修葺焉遂安縣志萬歷間
知縣吳撝謙馬呈鼎韓晟續修
國朝順治十四年知縣高爾修重建正廳十七年知縣
錢周&KR1364;重建大中堂康熙三年知縣姚永康修東
西廊中為治堂後為大中堂左右為耳房東為内
宅為清心堂堂東為息憩亭為叢蘭館為夢篆齋
舊有孔昭堂思補亭甘松亭俱圯治堂東為贊政
廳迤東為典史宅前為儀門為譙樓東為柱史坊
西為聚奎坊
夀昌縣治(在縣市北萬松山南)舊唐書地理志舊治白艾理
後移于今所(戴今星夀昌縣治記永昌元年析雉山縣所置先是孫吳分富春縣置新)
(昌縣晉改名夀昌此在府之東北其治在縣西永平鄉今之夀昌在府西南其治在萬松山南名適)
(相同而治所各異)嚴陵志至元丙子燬知縣朱世榮建正
廳王子玉建門樓𪠘宇後至元間知縣王禹重新
之明洪武六年主簿廖思賢建後堂景泰四年知
縣張瑄建川堂
國朝順治十六年知縣劉健建鼓樓中為正堂後為川
堂為後堂為申申堂為令宅為抱一堂正堂左為
幕廳為尉𪠘
分水縣治(在縣市正中當雙峯之麓)嘉靖浙江通志唐武德間
建嚴陵志宋季燬元元貞元年縣尹李讓建正廳
延祐六年復燬明洪武三年知縣余得賢重建二
十八年知縣毛思敏建譙樓葺𪠘宇正統八年知
縣李觀建後堂分水縣志嘉靖十一年令吳希孟
重建正堂隆慶三年侯汝白修川堂後堂中為正
堂為川堂後為令宅有裕後樓正堂左為幕廳為
典史宅前為甬道為戒石亭東西為吏廊為儀門
為寅賓館為土地祠為縣門前為坊曰文獻名邦
溫州府
分廵溫處道(在府治西教場舊址)萬歷溫州府志溫處二府
隸浙東道各置按察分司副使分廵往以處州有
礦徒生事故常鎮于處時廵于溫嘉靖三十年議
設兵防倭專敕分廵整飭兵備移鎮溫州為兵備
道建署
國朝康熙九年改為分巡道駐劄溫州府
溫州府治(在城西南隅)嘉靖浙江通志晉太寧間建於
華蓋松臺兩山之間謝靈運顔延之典郡多亭閣
園池之勝舊唐書地理志上元二年置溫州治名
勝志郡治曩在譙樓大街正北明洪武元年改建
於教場東而以州治為衛治萬歷溫州府志郡守
湯遜改建嘉靖戊午郡守鄭銘重建
國朝康熙十二年分巡道許重華署府殷作霖重建中
為治廳入為後堂為内宅前為甬道為戒石亭為
東西廡為儀門為經歷司為照磨所為土地祠為
迎賓館為大門治東為同知宅西為通判宅前為
司獄司
清軍海防總捕同知(在府治東)萬歷溫州府志舊海道
司中為治堂後為川堂為二堂為内宅前為吏舍
為甬道為儀門為大門
糧捕水利通判(在府治西)萬歷溫州府志在平定倉中
為治廳後為衙堂為内宅前為吏舍為甬道為儀
門為大門
校士館(在城隍廟西)萬歷溫州府志原係新察院明萬
歷二十四年郡守劉芳譽縣令林應翔改建中為
大堂後為退堂為閱卷所有寢室前為軒東西為
號厰為儀門為大門為土地祠為府縣候廳
鎮守溫州等處地方總兵官(在墨池坊)明萬歷間進士
王叔果創建東西轅門内為大門為儀門為大堂
舊名傳忠
國朝康熙四十四年
御賜靖共堂扁額四十六年再
賜迎恩堂雍正二年總兵邊士偉蒙
賜御書福字奉懸堂中後為二堂為住房轅門之東為
箭廳總兵許鳳題曰觀藝亭
鎮標中軍中營遊擊(駐劄府城)
鎮標左營遊擊(駐劄府城)
鎮標右營遊擊(駐劄寧村寨)
溫協城守營遊擊(駐劄府城)原設副將順治十三年裁
十八年復設康熙五十年改設遊擊駐劄城内
永嘉縣治(在府治東南隅)嘉靖浙江通志治舊在甌江北
晉置永嘉郡徙治江南華盖山西隋廢郡為縣仍
舊治唐初析永嘉置永寧縣分治江南北貞觀初
復合為一仍治江南上元二年置溫州始立永嘉
縣治萬歷溫州府志宋泰定間縣令趙汝掄徙治
于丞廳嘉定間縣令陳倬再徙于郡之行衙即舊
皇華館續又修舊郡治居焉元至元間以縣治為
織染局二十七年復以舊皇華館剏縣治二十九
年改為廉訪分司縣徙于舊酒務元貞元年燬大
德元年縣尹孫允汶復為縣治七年尹王安貞重
新之延祐間尹何玉重建明洪武元年仍舊為今
治成化十八年知縣劉遜重修
國朝康熙十八年知縣鄭廷俊移建大門中為樂只堂
後為川堂為後堂西有五福祠為内宅樂只堂東
為贊政廳為丞宅為尉宅右為耳房庫為架閣庫
前為甬道為戒石亭為東西廊為儀門為土地祠
為寅賓館為大門外有仁育義正二坊康熙十六
年知縣鄭廷俊改曰平政曰親民
協鎮樂清副將(駐劄縣城)
國朝順治十五年置副將駐札前郭民房康熙元年副
將雷孚言闢址建署
協標都司僉書(駐劄縣城)雍正九年改守偹為都司
樂清縣治(在翔雲峯下)萬歷溫州府志建自晉咸康二
年樂清縣志宋熙寧三年令劉握重建淳熙中令
袁采重修(袁采重修縣樓記縣治有樓二外樓揭縣額建大鼓内樓以藏勅書及簿書案)
(牘外樓熙寧癸丑令葛君逢建内樓熙寧戊申令劉君握建予始至亟修之外樓榜曰省俗内樓榜)
(曰内觀)溫州府志元至正壬辰火甲午令宋彦寵重
建明成化十三年令徐頤復鼎新之
國朝康熙四年縣令竇三聘重葺十二年始建大堂二
十三年令徐化民重建儀門治廳曰親民堂後為
二堂為内宅親民堂西為丞𪠘東為典史宅前為
贊政廳為甬道為戒石亭為東西兩廊為儀門為
大門門内有倉厫舊在蕭臺山下康熙十年知縣
出一駽建
協鎮平陽副將(駐劄縣城)原設總兵官康熙四十九年
移駐處州調處州副將移駐平陽
協標中軍左營都司(駐劄縣城)
協標右營都司(駐劄縣城)
平陽縣治(在南門崑山北麓)嘉靖浙江通志晉太康中建
萬歷溫州府志宋紹興間令鄭顓重建開禧二年
汪季良復建愛民堂元至元十八年令周忠重建
元貞元年陞縣為州守孫筠於廳後建公溥堂平
陽縣志至正十四年火二十年知州周德嗣重建
萬歷溫州府志明洪武二年改為縣十六年令糜
性善復建永樂間圯宣德九年令章惠建縣門儀
門東西廡公溥堂成化七年令陳金重建正廳弘
治四年令王約重修儀門十三年令楊楷重修廳
堂平陽縣志隆慶間知縣朱東光改後堂曰敬恕
萬歷二十二年令朱邦喜重修二十六年令陸崇
禮題曰明親堂崇禎元年令李邁種重建十七年
令吳有涯重修
國朝順治十三年知縣王年重建儀門及東廊康熙六
年知縣陳宏周重建縣堂及大門二十三年知縣
吳永申修葺三十三年知縣金以埈重修中為明
親堂後為敬恕堂迤西為愛民堂為内宅前為甬
道為戒石亭為六房北為守法軒南為儀門為土
地祠為迎賓館為大門為譙樓治東為丞𪠘西為
尉𪠘
協鎮瑞安水師副將(駐劄縣城)原設參將
國朝康熙十年改設副將雍正二年題改陸路為水師
協標中軍左營都司(駐劄縣城)
國朝雍正九年改守偹銜為都司僉書
瑞安縣治(在邵嶼之旁)嘉靖浙江通志吳置羅陽縣在
十二都北湖晉太寧間徙今所萬歷溫州府志宋
宣和初燬慶元二年令留寅建門樓嘉定庚午令
許興裔建大廳琴堂元至正乙未燬明洪武己未
令王泰建正廳儀門癸亥令魏本建大門官舍己
亥令吳從義建後堂川堂嘉靖丁酉令吳鐸重建
譙樓萬歷癸酉令周悠改創正廳增建贊治受善
二堂
國朝康熙十一年知縣李澄重加修葺正堂後為琴堂
為卷房為内宅為庫為贊治堂為受善堂前為甬
道為戒石亭為吏廊為儀門為大門治西為尉𪠘
泰順縣治(在鳳凰山下)嘉靖浙江通志明景泰三年知縣
郭顯宗建萬歷溫州府志成化十八年令黃德齡
重建弘治七年令范勉修葺嘉靖四十二年令區
益重建正堂後堂隆慶間令王克家修葺中為正
堂後為後堂為内宅前為贊政廳右為尉𪠘南為
甬道為戒石亭為東西廡為儀門為土地祠為迎
賓館為大門為譙樓
協標大荆營遊擊(駐劄大荆)温州府志舊大荆驛基
國朝康熙元年建
協標磐石營都司(駐劄磐石衛城西門内)
處州府
鎮守處州等處總兵官(在府治西錦山下)
國朝康熙八年設鎮守平陽總兵官四十九年改處州
總兵官移駐處州兼轄金衢二協建總鎮府
鎮標中軍中營遊擊(駐劄府城)
鎮標左營遊擊(駐劄龍泉縣汛地)
鎮標右營遊擊(駐劄府城)
處州府治(在棗山南麓)嘉靖浙江通志舊在小栝蒼山
巔隋開皇間建唐武德中改為栝州治天寳元年
改為縉雲郡治後復為處州治五代及宋因之元
至元二十七年總管沃哷好古卜地城東南宋相
湯岐公故宅建今治至正十三年改為總管府治
明弘治十年知縣沈華重建廳事括蒼彙紀成化
十九年燬知縣郭忠重建嘉靖三十九年又燬知
府謝教重建處州府志萬歷二十三年知府任可
容建擷秀樓天啓七年知府李思敬改建譙樓
國朝康熙二十九年知府劉廷璣重建吏廊四十年知
府劉起龍改建正堂雍正三年知府姚鈴更題曰
居敬堂(舊名經濟堂又名師帥堂)後為川堂為後堂(舊名雲山堂今扁曰)
(清慎勤)右為大有庫又後為雙芝亭(舊名退思堂知府鄭懷魁改今)
(名鄭懷魁雙芝亭記栝郡署北園于志為棗山古秋棗樹一株萬歷丙午季夏芝産十本黃外紫内孟)
(復秀重葩云英大者徑幾尺許夫土和而不敝則芝草孳瑞稱稱五芝之色黃者如紫金赤者如珊瑚于)
(今所觀與象符瑞不虚生志其事以備郡乘太守之職也書以俟之)亭後為内宅宅
西為則軒軒南過橋臨水結草為亭曰宛亭為擷
秀樓東為同知宅南為經歷照磨所前為甬道為
箴石亭東西為六房南為儀門儀門東為迎賓館
又東為土地祠西為司獄司為大門為譙樓外有
坊二曰承流曰宣化
清軍總捕同知(在府治東)崇禎處州府志向日軒環翠
樓俱在同知宅萬歷二十三年許國忠建
校士館(在城東南)崇禎處州府志分守道在府署南一
里前有屏翰坊舊為都察院處州府志校士館今
即守道署為之
國朝康熙二十五年水沖仆大門及牆垣僅存大堂川
堂後堂樓屋數椽知府劉廷璣知縣張建德率諸
生捐修為試士之所
麗水縣治(在府治東)括蒼彙紀初縣治在縣西三十五
里資福村後徙茭山之左宋至道初令甄旦重建
(楊億舊縣治廳壁記麗水古栝蒼縣唐大歷末避德宗諱并郡改焉地亘婺女之墟縣署湫隘僅庇)
(風雨至道初廷尉平甄侯旦來涖是邑期月政成休聲著聞從容暇豫周覧縣齋薦蓋不完梁木將)
(壊慨然奮發經之營之度山取材懸金購匠因農務之隙募子來之徒曾未浹旬層構云畢樓以藏)
(詔書廳以决政事樓之南敞重闋可納方軌廳之北闢廻廊僅容宴豆麗譙渠渠治象之法在焉堂)
(皇峩峩神明之化出焉侯陟降以之造次于是職修事舉體寧神旺使虚白生室高門容車後來之)
(人坐享其利侯之規模信宏遠矣咸平二年記)嘉靖浙江通志建炎間燬
紹興四年令劉皥民重建元改肅政廉訪分司又
改為栝蒼驛以古待賢驛為縣治大德六年令尹
民望即宋相湯岐公故宅東偏建今治括蒼彙紀
明正統八年知縣張友親更而新之
國朝雍正八年署縣王鈞徙兩廊吏舍于堂側重修儀
門中為體仁堂久圮後有堂曰綏德撫仁今改為
治堂前為甬道為箴石亭為儀門東為土地祠為
典史宅丞𪠘在治門外
青田縣治(在三坊前青田山下)嘉靖浙江通志唐天寳間開
設宋宣和四年令朱常修建青田縣志元至元間
燬達嚕噶齊衡國忠建括蒼彙紀至正間復燬明
洪武初知縣耿亮鼎創丁未仍燬主簿彭允恭重
建青田縣志縣令陳世顯重修正德間令殷雲霄
改高川堂令洪儒又拓廳事處州府志舊治在城
六坊久圯
國朝康熙十八年知縣張皇輔重修中為治廳後為宅
有鏡心堂堂左右為廊東為招月亭為調鶴軒更
後為綠竹居為蔬圃為魚塘治廳前為露亭左為
幕廳右為庫為甬道為戒石亭為六房為土地祠
為儀門儀門外左為架閣庫為丞宅右為尉宅前
跨澗為石橋
縉雲縣治(在翠微山麓)括蒼彙紀剏于唐嗣聖時元季
燬至正間總制孫炎重建明洪武三年知縣劉澤
民新之崇禎處州府志萬歷戊午知縣馬良重建
國朝順治五年知縣項始震重建正廳十二年知縣汪
宗魯重建儀門康熙十一年知縣董定國重建内
衙二十年知縣霍維騰重葺中為正廳曰親民堂
後為川堂為後堂為内宅題門曰白雲多處為思
補堂為憩爽軒為咸春亭正廳左為幕廳右為耳
房庫前為甬道為戒石亭東西為吏廊南為儀門
為迎賓館為土地祠西為尉𪠘
松陽縣治(在縣北隅)括蒼彙紀初建于旌義鄉之舊市
屢值水患唐貞元間郡刺史張增改設今地即古
紫荆村也宋咸淳甲戍令趙與寅重建崇禎處州
府志元元貞二年持嘉顯忠增置遺愛堂明嘉靖
間正堂圮知縣黃美中重建
國朝順治間知縣佟慶年改建懸魚軒中為近民堂後
為川堂為後堂為内宅舊有遺愛堂有仰高亭西
為懸魚軒近民堂之左為贊政廳東為尉宅右為
庫前為甬道為戒石亭東西為吏舍為儀門門外
東為土地祠為寅賓館門上為譙樓
遂昌縣治(在君子山麓)嘉靖浙江通志吳赤烏二年建
宋熙寧間令錢長侯重建元末燬明洪武三年知
縣魏良忠重建天順元年知縣王貴修葺括蒼彙
紀弘治末燬知縣邵文忠張鉞相繼成之正德十
三年又燬知縣張淵復建遂昌縣志歲久圯崇禎
二年知縣胡順化重建
國朝康熙四十九年知縣繆之弼建内省齋于川堂之
東中為居敬臨民堂後為川堂為觸目警心堂西
為内省齋宅内有空嘯閣有梅舫有代庫樓堂右
為贊政廳前為甬道為戒石亭東西為廊西南為
尉𪠘南為儀門門左為土地祠為寅賓館前為大
門為譙樓額曰西栝雄觀
協標駐防龍泉汛遊擊(駐劄縣城)
龍泉縣治(在九姑山之陽)括蒼彙紀宋大觀二年重建嘉
靖浙江通志自譙樓而南夾岸皆荷池元燬明洪武
元年知縣張政建崇禎處州府志弘治三年知縣
潘祖紳改建縣宅弘治十二年知縣梅秀重修隆
慶二年知縣李柷一新之治堂左為贊政廳右架
閣庫東西為吏舍前為甬道為儀門後川堂為後
堂左廂房右耳房庫北為知縣宅右為典史宅儀
門外東為際留倉前為大門外為三思石橋
慶元縣治(在城東北)嘉靖浙江通志在半月南山溫湯
石龍二山之間宋令富嘉謀建(富嘉謀建縣治記龍泉距處為綦遠)
(而鄉之松源距龍泉為綦遠地居浙東之極慶元丁巳以松源一鄉益以延慶鄉之半置為邑錫名)
(慶元越明年卜地于兹建縣治若迎詔頒春若庾犴罔不咸具丞𪠘在其東尉𪠘在其西縣學在其)
(北方析邑有木數千章一夕暴流漲溢蔽溪順流而下亦異矣嘉泰元年十月記)慶元縣
志元至正十五年燬二十六年達嚕噶齊伊德森
重建崇禎處州府志明初改為廵檢司隸龍泉縣
十四年復立慶元縣知縣董大本重建二十七年
知縣李仲仁充拓之慶元縣志弘治間知縣沈鶴
重修
國朝康熙元年知縣高嶙重建四年知縣程維伊重建
縣宅中為忠愛堂後為川堂為後堂額曰萬古磨
青為耳房庫為内宅忠愛堂左為贊政廳前為甬
道為戒石亭為儀門門外東為寅賓館左為土地
祠大門上為譙樓内宅東為尉𪠘(舊為丞宅奉裁改建)
雲和縣治(在浮雲街北)嘉靖浙江通志明景泰三年置
知縣顧立建崇禎處州府志萬歷三十七年水壊
知縣丁以聰重建中為治廳左幕廳右耳房庫前
甬道戒石亭東西吏廊東廊後為預偹倉前為儀
門東為迎賓館為土地祠西為獄又前為譙樓治
廳後為川堂為後堂又後為知縣宅右為典史宅
(舊丞宅奉裁今改建)
宣平縣治(在占鼇山南)嘉靖浙江通志舊為鮑村廵檢
司景泰三年置縣知縣李葉即司地建今治
國朝康熙二十四年知縣魏康孫重建大堂堂後為川
堂為後堂為内宅為尉𪠘堂左為幕廳右為耳房
庫前為甬道為戒石亭為儀門門外東為土地祠
前為大門上為譙樓
景寧縣治(在桂山石印下)嘉靖浙江通志景泰三年知縣
楊殖宗創建
國朝康熙二十二年知縣劉宗沛重建大堂四十四年
知縣朱軫裔改建中為忠愛堂左贊政廳右耳房
庫前甬道為戒石亭東西為吏廊西為倉又前為
儀門為屏門外為大門堂後為川堂顔曰帥正為
後堂左為架閣庫又後為知縣宅右為典史宅
玉環
玉環營參將(駐劄東青山下)
溫台玉環清軍餉捕同知(在玉環山)明一統志玉環山
在樂清縣東南二百里海中
國朝雍正五年總督管巡撫事(臣)李衛題請專設玉環
清軍餉捕同知一員常川駐劄随檄新授同知張
坦熊建造衙署面南照牆一座東西轅門一座大
門五間儀門三間東面書吏房六間土地祠三間
捲篷三間大堂五間内宅門一座二堂三間廂房
六間住房五間耳房庖湢共十二間
浙江通志卷三十二
