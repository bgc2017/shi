浙江通志卷二百三
列女(二)
杭州府
仁和縣
元
陳文舉妻蔣氏(嘉靖仁和縣志名淑貞歸學正陳文舉元季海寇方鶴臯兵薄郡濠文舉)
(卧病賊及寢門欲兵之見氏姿艷覬得之氏意覺紿賊以脫夫計其去遠乃俟隙赴水死)
明
何富妻平氏(徐一夔何節婦傳仁和何子貴之母年十九歸富五年而富歿歿五月子貴始)
(生時氏方二十有四生事落甚有不堪為生者人諷之易天氏峻絶之事舅姑養生送死無遺憾撫)
(遺嬰至成人冰蘗自守四十餘年如一日何氏不絕如縷以氏而振)
夏思誠妻王氏(成化杭州府志生子榮逹思誠卒氏年二十五家貧勤女工以養舅姑撫)
(榮逹至成立舅姑相繼卒鬻居室治喪哀毁之至人弗忍聞嫠居四十七年洪武年旌)
楊泰奴(明列女傳楊得安女許嫁未行天順四年母病疫不愈秦奴三割胷肉食母不效一日薄)
(暮剖胷取肝一片昏仆良久及甦以衣裹創手和粥以進母遂愈母宿有膝攣疾亦愈)
許敏妻鍾氏(萬歴杭州府志名蘭芳紹興人年十八歸仁和許敏敏授南兵部司務尋卒止)
(遺一女氏時年二十九母欲奪其志氏泣曰夫策名仕籍吾復改事他人何顔以生甘澹泊躬組絍)
(以自給守志三十餘年成化年旌)
單祐妻俞氏(成化杭州府志生子未晬而祐亡時氏年二十一孝養舅姑撫鞠幼子成立舅)
(姑壽終葬祭以禮鄉邦稱其孝者無間言)
郁惟敬妻方氏(萬歴杭州府志名妙壽年十七適惟敬夫亡二孤昊昇俱幼氏深居密室)
(雖周親罕見其面屏絶尼媪家僮年十三即出居戸外不得與婢接守志三十年成化庚子旌表)
鄭璽妻魏氏(明實錄成化二十一年旌表魏氏名德盛蕭山人致仕尚書驥之孫女仁和鄭)
(璽妻夫死魏氏屢欲自縊從死為母妹所覺乃斷髮自誓後齧一指流血不止而死且能孝事其父)
(母鄉人共稱之表其門曰孝烈)
(謹按舊浙江通志作郭璽妻攷兩浙名賢錄及萬歴杭州府志於越新編俱作鄭璽與實錄同今從)
(之第舊志皆以璽為錢塘人今從實錄改歸仁和)
孫玉妻楊氏(鄒虞孫母楊氏墓志玉疾醫藥勿效氏刲股和縻以進稍瘳踰年病復作竟不)
(起時氏年二十七有欲移其志者輒叱絶之久之家益貧叔逼其改志乃以䋲絏其子女共投於河)
(里人號呼趨救自此人不敢有異議翁姑歿殯葬之需皆出其手教二子以德義詔旌其門)
聞顯宗妻郭氏(嘉靖仁和縣志年二十六顯宗卒遺子甫週歲名韶值門戸中衰人竊議)
(曰艱危單薄孰為養生何暇完節氏撫孤保祚孀居五十餘年勤苦備嘗正德年旌表)
張晟妻于氏(兩浙名賢錄名永壽肅愍公之女孫嫁吏科給事中仁和張晟為繼室晟奉命)
(封滿剌伽國王道卒於贑輿櫬歸枕氏號慟欲死父母曰汝有遺腹若幸而生子宗祊攸係苟欲自)
(盡如張氏血食何自是不復言死時年二十六撫遺孤成就歴四十二年如一日)
周顯妻張氏(兩湖塵談杭之湖州市有周氏者其子死其婦少命之嫁弗從姑之女方弱齡)
(謂母曰嫂弗嫁是胡為逼之母曰吾老家貧甚且無與為侣女曰我請勿嫁以與嫂俱母初欲強之)
(後竟不能奪艱苦共歴白首無玷)
余鳳妻徐氏(萬歴杭州府志歸安人適仁和余鳳鳳卒氏年二十四家貧無子伯氏鸞欲奪)
(其志氏斷髮毁容流血被體絕而復甦不食者三日知不可奪乃為立後氏辛勤哺之躬紡績為衣)
(食計撫嗣子成立年七十四卒)
莫聰妻倪氏(嘉靖仁和縣志年十九適聰八年而聰卒氏日夜哀號母諭之曰爾青年無子)
(孰與從俗無貽後悔氏曰吾雖無子猶子即吾子也又奚悔母強之即赴宅後池幾死趨救乃免知)
(其志不移乃取兄子雲章為嗣嫠居五十七年壽八十五)
趙安妻陶氏(萬歴杭州府志安以督運赴京卒於道氏年二十五子女俱無舅姑欲奪其志)
(氏矢志不渝囓指出血家無儋石日事女工以給守節五十餘年)
沈氏二節(萬歴杭州府志洪氏名淑蘭李氏名淑秀洪為沈厚繼室而李則厚弟仁之妻也洪)
(歸時年十八越明年厚亡李歸時年十四越二年仁亡皆未舉子而厚有初妻之子曰昌甫二歲家)
(甚貧昌又孱弱未可保兩少婦相依以居人竊議其難守二婦曰吾自誓者心耳他人烏知之廼共)
(撫昌且養其舅姑閨門嚴肅人無間言嘉靖十九年昌既成立屬觀風使采節里中乃自詣言狀覈)
(寳表門曰雙節)
沈文美妻俞氏(萬歴杭州府志名淑蓮文美卒氏年二十恐人以年少有他議既免喪坐)
(小樓不下居常寡言笑閨壺中未嘗見齒守節六十年嘉靖中上官高其節旌之)
卓彦卿妻徐氏(黃汝亨徐節婦傳彔溪徐氏女歸彦卿無子有女一彥卿死遵遺命繼猶)
(子爾臧為子有䦧墻而貪狠者彦卿死僅七日而訟婦於公庭為所魚肉者過半計節婦生十五年)
(而嫁嫁十年而寡中更家難煢煢惴惴卒能訓撫其孤以迄於成立衣冠之澤賴以不衰其女奴感)
(主母貞操寡而不嫁者二人)
劉世學妻朱氏(舊浙江通志世學殁家有五喪在淺土氏盡葬之頻年饑饉食麩皮米殼)
(延劉氏一綫苦節四十餘年年六十七寢疾子萬祺孫永駿同日刲股而氏卒不禄太守嚴正矩旌)
(其閭)
沈貞女(孫治沈貞女墓表年十五許字何宗祚明年宗祚死女聞欲自盡母曲慰之已而白於母)
(曰兒豈忍忘母第令一叩夫棺即偕母以終身母不得已許之至門撫棺泣拜畢謁舅姑慟哭時母)
(促女返女曰兒去此則有死耳事針縷以奉舅姑亡何其夫兄舅姑相繼死棺殮殯葬皆貞女竭力)
(經營家益貧饘粥不繼兄從雲迎歸分室而居初宗祚曾大父倫世稱何孝子有墓石在隧道其族)
(人鬻於他所貞女泣曰我艱難困苦以至今日為何氏一坏土耳乃捐貲贖之而貞女遂得合葬以)
(成其志)
顧諟命妻陳氏(舊浙江通志年未三十諟命遊粤客死氏檘踊幾絕子大觀年甫十二涕)
(泣奔喪柩歸訓之讀書治家業日隆起崇禎庚午旌表其孫媳張氏夫歿年二十八坐一室中三十)
(年不出戸限教子之珩能文章人稱嫓美云)
吴以學妻張氏(杭州府志年十六歸吴六年而以學死氏哀痛幾殞念有子瀾在忍死固)
(守後瀾娶潘氐數年亦卒姑婦相依守志人稱雙節)
李青虬妻張氏(舊浙江通志夫亡氏年二十九家如懸整撫幼子三縫紉自給掬水為沐)
(採藿為餐鄉閭共歎其苦節年六十八歲焚香默坐而卒)
凌貞女(仁和縣志許字沈人騏未婚而人騏死女至其家守節而終)
丁氏二節(舊浙江通志丁明德妻鄭氏年二十五明德歿苦節教子年九十一壽終丁錫綬妻)
(沙氏年二十七守節奉姑孝謹訓子成立五十四歲而卒人稱雙節有司旌其門)
諸氏二節(仁和縣志蔡氏諸三錫妻馮氏諸三策妻三錫結褵僅四月隨父任歿於廣東蔡年)
(二十三錫弟三策患瘵疾卒馮年亦二十三皆無子事女紅以給朝夕白首交相敬愛從子允曅幼)
(失怙恃二氏同撫為子壽皆至七十三允曅事之如所生)
沈基仁妻陸氏(舊浙江通志年二十九基仁歿氏絕粒七日子晉垣秦垣在弱齡時時勉)
(以大義一夕獲偷兒詢之故家子也釋之且誡子曰汝輩不能自立安知其不如是耶歲荒刺繡易)
(米以供老姑年五十餘卒)
郭氏三婦(杭州府志郭仲和死於仇妻任氏守節撫孤備極瘁苦未三十髮如雪親族稱為白)
(頭節婦子府妻華氏因隣火抱郭氏家譜祖像升垣戰慄不能下焰及投譜及像於外而死府媳邵)
(氏亦早寡有貞操)
莫氏二節(舊浙江通志莫若明妻王氏若明歿王年二十七朝夕哭泣至淚枯目盲一日胷間)
(痛甚忽生一孔每哭有血從孔出人以為此心淚也逾年而殁殮時忽郄然有聲視之從孔中見心)
(翕翕而動無不驚嘆子汝齊娶邵氏時祖姑年已七旬汝齊與邵氏曲盡孝意祖姑歿汝齊亦亡子)
(瑕甫三齡邵氏撫夫棺曰余所以苟延者念莫氏三世血食祗此一藐孤耳苦節三十五年卒年五)
(十九旌曰雙節)
龔夢虬妻何氏(舊浙江通志氏居家以孝著歸龔事姑相夫事俱合禮夢虬卒何氏號泣)
(柩前移時不聞聲息視之已絕矣年二十七)
朱義叔妻汪氏(舊浙江通志十七歲夫殁遺娠一女甫晬又歿氏忍死食貧奉姑撫幼叔)
(針紉不輟晝夜叔喪偶無力繼娶氏鬻衣為買妾生子得延宗祀)
吴美中妻汪氏(仁和縣志年十五歸美中越八年而美中歿遺孤二撫之備極艱苦時流)
(離江上遇盗以身赴水一晝夜不死次日如有物乘之而起苦節五十年)
吴氏柏舟(杭州府志許字陳允璧未婚而陳殁誓不更嫁或勸之則自縊遂不復強乃歸陳守)
(節入門拜翁姑曰今始得稱婦矣子亡婦在子職婦職也布衣操作姑甚喜居數年而歿篋中得遺)
(詞若干篇時崇禎癸未年二十七)
胡增煌妻丁氏(杭州府志名印姑明末避難遭亂兵投水死)
王氏女(杭州府志許字里人姚舜賢明末盗起女從父應臯隠林薄間盗見女走追之脇以刃女)
(不從盗怒欲殺之應臯見女急奔至乞免甚哀女曰我死不辱翁何哭盗知不可奪乃斫其屍數叚)
(并殺應臯時年十七)
陸瓉妻鍾氏(舊浙江通志避難狗葬村遇盗至欲執之大罵盗以刀斷其手又斫其腦而死)
董伯元妻張氏(仁和縣志結褵二載生子甫兩月而寡遂代子職奉姑嫜以孝撫孤教養)
(成立壽八十五守節六十三年督學金鏡給匾旌其閭)
霍鏞妻徐氏徐震妻李氏王毅妻沈氏
高璠妻陳氏郁時妻黃氏郎榮妻徐氏
孫應龍妻林氏何其英妻陳氏郭景春妻陳氏
翁仁妻童氏潘鏜妻張氏胡沂妻方氏
潘宗妻梁氏蔣華越妻王氏沈仲山妻俞氏
陳應登妻沈氏邵泰寧妻沈氏潘懋勲妻沈氏
何汝器妻孫氏馬鴻圖妻沈氏孫毓璋妻陳氏
陳天相妻陸氏龔應嶽妻金氏
國朝
卓人月妻丁氏(舊浙江通志人月死氏悲憤不欲生既而曰卓氏多才吾兒雖幼傳經具)
(在吾敢隳先人之遺業乎卒教子大寅立名於世康熙間廵撫范承謨題請奉)
(旨建坊旌表)
沈維忠妻吴氏(舊浙江通志年十八夫殁藐孤在抱舅姑在堂氏以女工具養益加敬謹)
(旨建守節五十七年康熙十年具題奉坊旌表)
王文蔚妻張氏(舊浙江通志夫亡未幾翁姑復逝子始一週藉鍼工紡績以給饔飱教子)
(旨建克家烝嘗無闕守節三十五年康熙十七年奉坊旌表)
馮人驥妻何氏(題旌冊年十七夫亡欲自剄以殉姑奪刀慰諭乃止坐臥一小樓以針指)
(旨建所積營葬守節四十五年康熙二十二年具題奉坊旌表)
趙爕英妻陳氏(題旌冊年及筓歸爕英為繼室姑老臥病脫簪珥延醫侍湯藥年餘無倦)
(容姑卒爕英繼殁氏年二十一遺娠生子聖善教之有成官國子監典籍其視原配子聖恩鶴不異)
(旨建己出守節五十餘年康熙二十四年具題奉坊旌表)
仲升妻曾氏(題旌冊年二十九而寡順治乙酉奉姑避兵鄉村值姑卧病賊且至鄰婦呼氏)
(同行氏曰吾義不可舍姑去惟守死以待耳蓬垢侍湯藥榻前賊至不為動賊曰孝婦也舍之去守)
(節五十三年女適費之煌十九而寡母女相依母亡女以痛母相繼死)
羅文宰妻孫氏(題旌冊結褵數載無子勸夫納妾夫不許乃私聘王氏女置密室伺夫醉)
(即令侍寢生一子夫亡氏年二十九妾亦卒氏教子有成守節三十八年)
朱仕偀妻姚氏(題旌冊年二十而寡遺腹生子又夭立姪為嗣守節四十二年)
李黃中妻項氏(題旌冊年二十八而寡事病姑撫二子守節三十六年)
崔世儀妻李氏(題旌冊年二十四而寡事孀姑撫繼子守節五十六年)
孫系康妻金氏(題旌冊年二十二而寡守節四十二年)
鮑嘉績妻王氏(題旌冊年二十三而寡守節四十二年)
聞於朝妻李氏(題旌冊年二十八而寡守節四十五年)
鍾天墀妻程氏(題旌冊年二十八而寡守節四十八年以上九氏俱康熙二十七年具)
(旨建題奉表坊旌)
李萬全妻沈氏(題旌冊年二十四而寡孝事翁姑守節三十八年康熙三十年具題奉)
(旨建坊旌表)
周維新妻沈氏(題旌冊夫遊學客死氏年二十九攜子奔喪扶櫬歸葬夫嫂亦寡居氏膳)
(養之守節三十二年)
耳聞韶妻馮氏(題旌册年二十三而寡守節三十三年)
沈桐妻張氏(題旌冊年二十六而寡守節二十九年以上三氏俱康熙三十五年具題奉)
(旨建坊旌表張時仁和被旌者又有翁紹曾妻王氏馮登翔妻氏孫汝坤妻徐氏舊册無考見錢塘施)
(元龍妻節孝錄)
湯汝元妻諸氏(題旌冊諸時寳女年二十八而寡教子範為諸生範復夭媳鄭氏十九歲)
(遺孤未週氏偕媳撫孫備歴艱苦守節四十六載康熙三十七年具題奉)
(旨建坊旌表諸氏長姊為姚宗之妻次姊為徐有威妻皆少寡守志人稱時寳三女皆不幸而成苦節云)
姚大成妻楊氏(題旌冊年二十六而寡守節二十七年康熙三十九年具題奉)
(旨建坊旌表)
吴弘謨妻陳氏(題旌冊年十六歸吴為繼室十八夫亡遺孤痘殤撫嗣子及原配所生女)
(旨建婚嫁成立守節四十三年康熙四十一年具題奉坊旌表)
姜國英妻陳氏(題旌冊奉天鑲藍旗陳竒策女竒策官陜西榆林總兵順治十二年以征)
(舟山至杭娶仁和柳氏為妻生氏奇策回京病卒柳居母家守志撫氏長配仁和縣民姜國英氏年)
(二十一母與國英相繼亡孑身守志至康熙四十四年年四十九以母柩在杭不得與父合葬具情)
(聞奉叩)
(旨建坊旌表柳氏柩交與陳奇策子陳畱安葬)
顧亥生妻王氏(題旌冊年二十歸亥生為繼室撫前室女如己出生二子夫亡氏年二十)
(六舅姑早逝尚在淺土氏曰吾不即葬先人吾夫目未瞑也鬻簪珥以襄事咸盡禮夫妺適繆氏亦)
(早寡無依氏迎歸同處殁為殯葬守節二十八年)
吴霄妻姚氏(題旌冊年二十六而寡上有三喪未舉氏經營殯葬遺孤又殤繼姪為嗣守節)
(三十八年)
沈大受妻周氏(題旌冊年二十八而寡守節五十年)
鍾運亨妻葉氏(題旌冊年二十二而寡守節四十二年)
徐瀚妻尚氏(題旌冊年十九而寡守節四十三年)
姚泂妻聞氏(題旌冊年二十六而寡守節三十八年)
湯渙妻王氏(題旌冊年十九而寡守節五十年上七氏俱康熙四十四年具題奉)(以)
(旨建坊旌表)
嚴曾采妻吴氏(題旌冊年二十八而寡三子皆幼翁殁伯叔析産吴獨取所載書授諸子)
(曰欲汝等盡讀是書知立身大義也已而家燬於火貧甚長子殀又育其孤孫復死吴慟不欲生因)
(病卒守節三十二年)
夏時升妻陳氏(題旌冊年二十七而寡晝夜織作事舅姑撫子女守節二十七年)
周雲發妻袁氏(題旌冊年二十八而寡守節二十八年以上三氏俱康熙四十七年具)
(旨建題奉表坊旌)
鮑望錫妻黃氏(題旌冊年二十而寡遺孤幼其祖姑汪姑許亦俱寡氏惟針紉紡織易米)
(薪以奉時有三世孤芳一門篤孝之譽守節三十五年)
陳廷倫妻吴氏(題旌冊年二十六而寡守節三十年)
李圖龍妻王氏(題旌冊年二十九而寡守節三十三年)
靳德化妻卜氏(題旌冊年二十一而寡守節三十一年)
徐錫文妻金氏(題旌冊年二十七而寡守節四十四年)
龔國鼎妻陳氏(題旌冊年二十八而寡守節三十九年)
沈至倫妻趙氏(題旌冊年二十三而寡守節五十年以上七氏俱康熙五十年具題奉)
(旨建坊旌表)
汪雲瑞妻王氏(題旌冊年二十八而寡子女俱幼伯氏屢以語侵氏至不可忍氏持益堅)
(伯氏歿遺二子無養氏收撫之人曰以德報怨信有之乎氏曰吾為祖宗計耳德怨非所計也守節)
(六十三年)
嚴甡妻俞氏(題旌冊年二十三而寡舅姑及叔兟繼殁娣張氏年十九氏偕娣共勵冰霜守)
(節四十年)
沈士昭妻劉氏(題旌冊年二十二而寡守節三十八年)
范玉珍妻朱氏(題旌冊年二十而寡守節三十二年以上四氏俱康熙五十二年具題)
(旨建奉旌表坊)(時仁和被旌者又有周之暹妻沈氏二)
(十三而寡守節二十八年舊冊失載見周氏節孝錄)
金簡妻沈氏(題旌冊年二十五而寡事孀姑孝撫猶子為嗣葬舅姑及夫守節五十八年)
金城妻鄧氏(題旌冊年二十七而寡守節五十九年)
李世臣妻王氏(題旌冊年二十二而寡守節五十一年)
孫之駿妻潘氏(題旌冊年二十一而寡守節三十一年)
沈純福妻鄔氏(題旌冊年二十二而寡守節三十一年)
龔澂妻朱氏(題旌冊年二十三而寡守節三十六年)
王國禎妻吴氏(題旌冊年二十五而寡守節四十七年)
于濟淳妻許氏(題旌冊年二十六而寡守節五十一年)
童元奎妻孟氏(題旌冊年二十三而寡守節三十四年)
孫肇起妻毛氏(題旌冊年二十一而寡守節三十三年)
姚蒼璧妻張氏(題旌冊年二十五而寡守節二十七年)
胡鎮妻沈氏(題旌冊年二十九而寡守節四十八年)
袁濤妻陳氏(題旌冊年十九而寡守節三十七年)
蔡廷琇妻沈氏(題旌冊年二十五而寡守節四十三年)
李婃(題旌冊父勉庵授生徒外舍有友張斌客武昌使其子仕華來學十三能文父喜遂以婃許婚)
(焉既而仕華之母病其家來迎婃往未到門而姑死畱視含殮返越二年仕華死時年十八婃初請)
(視殮父不許既而請易服父曰百年甚遙兒以倉卒決之保無後悔耶曰百年時也決之倉卒者志)
(也志決矣又何悔會其舅歸婃喪服出見舅嚎咷頓足曰吾不忍喪兒後復見有此且嚎且去去武)
(昌不返婃乃闢一室立姑主及仕華主歲時祀之守志四十年以上十五氏俱康熙五十九年具)
(旨建題奉表坊旌)
沈雲衢妻丁氏(題旌冊年二十二而寡遺子女各一家無伯叔事針縷以養舅姑者數十)
(載子長又殁僅遺孤孫氏撫訓成人守節四十五年)
楊茂銓妻蕭氏(題旌冊年二十六而寡舅姑老且病氏奉侍歴久不懈舅姑殁拮据殯殮)
(有叔不𩔖逼之嫁氏截髮毁容終不能奪守節四十二年以上二氏俱雍正元年具題奉)
(旨建坊旌表)
盧士麟妻章氏(題旌冊年二十三而寡二子幼夫弟士彪死無後章以次子繼之與娣韓)
(共勵名節守節三十七年)
俞溥妻陳氏(題旌冊年十九而寡事舅姑孝教子有法守節七十四年)
周抗妻馮氏(題旌冊年二十三而寡事祖翁翁姑極孝母亦孀居無倚迎養於家課子嚴守)
(節四十三年)
賀成章妻郭氏(題旌冊年十八而寡撫繼嗣事舅姑守節三十七年)
朱逹先妻沈氏(題旌冊年二十三而寡家貧無伯叔織絍養姑訓二子守節三十二年)
徐承華妻沈氏(題旌冊年二十九而寡義方教子守節三十三年墓在三台山都御史沈)
(近思撰誌銘)
祝文儒妻張氏(題旌冊年二十七而寡育週歲子成立守節三十年)
邵典妻唐氏(題旌冊年二十七而夫客死鬻衣餙扶櫬歸葬事庶姑撫三子守節四十九年)
金子蛟妻孫氏(題旌冊年十九而寡教子有成守節三十三年)
陳永齡妻邵氏(題旌冊年二十七而寡葬舅姑撫子守節三十四年)
江垐妻宋氏(題旌冊年二十五而寡事舅姑撫繼嗣守節四十二年)
管九玉妻楊氏(題旌冊年二十八而寡事姑撫子守節四十二年)
王起祥妻徐氏(題旌冊年二十四而寡撫遺孤守節三十三年)
計鈞妻周氏(題旌冊年二十七而寡翁客死粤東氏鬻簪珥命子扶柩歸葬守節三十二年)
唐圻妻張氏(題旌冊年二十一而寡事孀姑撫子守節四十三年)
唐鏞妻屠氏(題旌冊年二十四而寡事兩代孀姑撫遺腹子守節三十九年)
沈佩蒼妻顧氏(題旌冊年二十二而寡撫姪為嗣守節六十一年)
楊大奎妻劉氏(題旌冊年二十九而寡葬舅姑撫三子守節四十四年)
沈錫祚妻陳氏(題旌冊年二十七而寡事舅姑以養以葬守節三十八年)
吕宋昌妻陳氏(題旌冊年二十八而寡撫遺孤守節四十二年)
胡之紀妻陸氏(題旌冊年二十四而寡家貧養舅姑撫子守節六十二年)
陳茂銓妻蔡氏(題旌冊年二十六而寡事舅姑撫子守節四十二年)
湯修正妾姚氏(題旌冊年二十九而寡撫繼嗣守節二十三年)
潘文涵妾朱氏(題旌冊年二十而寡事舅姑撫弱女守節四十年)
蔡一綸妾陳氏(題旌冊年二十九而寡勤紡織以事其嫡撫孤有成守節二十九年)
朱貞女(題旌冊許聘何名立未婚夫亡聞訃易服奔喪孝事舅姑守貞三十七年以上二十六)
(旨建氏俱雍正二年具題奉坊旌表)
金日燦妻朱氏(題旌冊年二十五而寡家貧有勸其改適者即厲聲堅拒剪髮自誓事姑)
(孝教子嚴守節四十八年)
趙熊周妻景氏(題旌冊年二十五而寡父母欲奪其志氏截髮自誓事衰翁撫幼子守節)
(三十三年)
諸長祚繼妻吴氏(題旌冊年十九而寡截髮明志葬舅姑子殀復撫其孫守節五十九年)
盧金源妻陸氏(題旌册年二十五而寡事姑撫子守節二十八年)
沈鏞妻屠氏(題旌册年二十而寡事兩世翁姑俱孝立繼承祧守節三十二年)
盧懋正妻俞氏(題旌册年二十四而寡勤十指銖積葬夫立姪為嗣守節五十七年)
萬英妻劉氏(題旌册年二十二而寡事舅姑撫子守節三十二年)
王際益繼妻汪氏(題旌册年二十七而寡撫子守節二十四年)
萬萃妻徐氏(題旌冊年二十四而寡事舅姑撫子守節二十八年)
邵鼎鉉妻胡氏(題旌册年二十六而寡事翁姑撫子守節三十年)
張金相妻范氏(題旌册年二十九而寡葬舅姑及夫撫幼子守節二十三年)
劉禹錫妻蔣氏(題旌册年二十九而寡葬舅姑撫子守節四十三年)
趙錫穎妻謝氏(題旌册年二十九而寡勤十指教子守節二十四年)
孫燦妻吴氏(題旌冊年二十五而寡事孀姑撫子守節三十五年)
劉啓柷妻鍾氏(題旌册年十七而寡事舅姑撫繼嗣守節四十年)
陳志濟妻沈氏(題旌册年二十七而寡事舅姑撫子守節二十四年)
王瑜妻劉氏(題旌册年二十而寡事舅姑撫遺腹子守節三十八年)
李允國妻何氏(題旌册年二十四而寡家貧事姑撫子守節二十六年)
吴修齡妾陳氏(題旌册年二十五而寡事姑撫子守節二十九年以上十九氏俱雍正)
(旨建三年具題奉坊旌表)
周增妻張氏(題旌冊年十九而寡前室遺子兆鑑甫五齡己子兆錫生僅百日氏囓指出血)
(以首觸棺號慟曰妾不死將撫二子有成也卒能如其言守節三十五年)
嚴又謙妻潘氏(題旌冊年二十九而寡事姑撫子守節二十八年)
陳泰正妻張氏(題旌冊年二十三而寡家貧子女幼藉針黹以給饔飱守節五十八年)
鄔天茀妻唐氏(題旌冊年二十六而寡姑寢疾十四年氏奉侍不離左右無倦容歿則喪)
(葬盡禮遺子殤立繼為嗣守節二十九年)
陳堯年妻吴氏(題旌冊年二十七而寡事舅姑撫繼嗣守節四十六年)
張楚臣妻章氏(題旌冊年二十七夫客死訃聞鬻衣&KR0918;往扶櫬歸葬立姪為嗣守節四十)
(八年)
徐國士妻嚴氏(題旌冊年二十七而寡事舅姑撫女守節三十一年)
蔡志森妻李氏(題旌冊年二十七而寡事孀姑撫子子殀又撫孫守節四十六年)
朱雲鶴妻孫氏(題旌冊年二十五而寡家貧撫子子殀又撫孫守節五十三年)
陳爾飛妻錢氏(題旌冊年二十二而寡克盡生事死葬之禮後室遭隣火氏棄家貲惟從)
(容抱先世木主以出即構一椽以奉烝嘗康熙丙戌應繼子生彌月立為嗣曰吾願畢矣旋卒守節)
(三十五年)
倪瑶妻汪氏(題旌冊年二十五而寡投繯救免家貧冬無絮衣夏無幛撫繼子又殀復撫孤)
(孫守節三十三年題奉)(以上十一氏俱雍正四年具)
(旨建坊旌表)
吕份妻張氏(題旌冊年二十三而寡侍姑疾晝夜撫摩歴兩載不倦姑殁事衰翁撫幼叔守)
(節四十四年)
沈弘綸妻范氏(題旌冊年十七而寡事衰翁撫子守節三十三年)
傅熙妻周氏(題旌冊年二十而寡事舅姑撫子子亡守節三十二年以上三氏俱雍正五)
(旨建年具題奉坊旌表)
沈瑗妻夏氏(題旌冊年二十四而寡事孀姑以養以葬撫繼嗣成立守節二十七年)
周鑣妻孫氏(題旌冊年二十八而寡上事祖姑下撫子女四人守節四十四年)
方于正妻潘氏(題旌冊年二十二而寡事舅姑撫子守節四十年)
朱萬化妻田氏(題旌冊年二十五而寡事舅姑撫幼嗣守節四十四年)
何建芳妻楊氏(題旌冊年二十二而寡撫前子及己子俱成立守節三十六年)
張德明妻華氏(題旌冊年二十四而寡事姑撫子守節四十三年)
袁景弘妾馬氏(題旌冊年二十五而寡訓育子女有成守節三十一年以上七氏俱雍)
(旨建正六年具題奉坊旌表)
陳嘉會妻朱氏(題旌冊年二十九而寡家中落子甫七歲夜紡織逹旦砥節撫孤守節三)
(十年)
周子逹妻鍾氏(題旌冊年二十四而寡止一女三歲撫長遣嫁年二十七亦寡能以節稱)
(人謂母之教也氏足不踰閾言不出閫年六十翁姑尚存扶持不離左右守節五十七年)
毛應元妻楊氏(題旌冊年二十七而寡事孀姑撫遺腹子守節四十九年)
成之泓妻沈氏(題旌冊年二十九而寡撫前室子女與己生三子無異視守節二十四年)
沈上悅妻宋氏(題旌冊年二十三而寡繼姪維楷為嗣既而遺腹生維材撫教無二守節)
(二十二年)
薛望如妻陸氏(題旌冊年二十四而寡遺女一伯氏主家政有逋負姑年邁常以為憂氏)
(脱簪珥以償姑乃喜又葬其先世數棺幷其夫祔焉女長擇配守節五十三年)
蘇承德妻唐氏(題旌冊年二十九而寡家貧鬻衣餙供舅姑舅姑殁喪葬盡禮守節二十)
(二年)
陳長濬妻吕氏(題旌冊年二十五而寡止一女氏紡績養姑姑弟官江右迎姑任所氏依)
(母家守志姑卒櫬歸氏百計營葬女長擇配守節四十四年)
沈靈長妻唐氏(題旌冊年二十九而寡遺子二次子娶郎氏年十七亦寡感姑之貞矢死)
(靡他唐氏守節二十八年)
張士麟妻李氏(題旌冊年二十九而寡姑繼歿二子俱幼欲以身殉父慰之曰予雖老爾)
(能撫孤吾朝夕猶可相顧也乃止明年父殁氏操持綜理拮据幾三十年畢嫁娶守節二十七年)
(旨建以上十氏俱雍正七年具題奉坊旌表)
王震妻胡氏(題旌冊年二十八而寡教子極嚴人有勸之者則曰吾所以不死者惟此子也)
(如其不𩔖何以見夫於地下子亦感泣自奮守節二十年)
姚守仁妻宋氏(題旌冊年二十七而寡遺腹生一子勉之力學遂得成立守節三十六年)
顧光前妻翁氏(題旌冊年二十七而寡子甫週歲氏斷髮矢志鞠之長詩書皆氏口授不)
(使須臾遊嬉守節四十七年)
陳庶霑妻魏氏(題旌冊年二十七而寡遺子女六人翁姑早喪又無伯叔氏營葬兩世畢)
(子女婚嫁守節一十五年)
許永寧妻周氏(題旌冊年二十三而寡事姑撫子守節四十三年)
朱南鉉妻吴氏(題旌冊年二十而寡上事兩代翁姑下撫二齡幼女嘗兩遭隣火歴遍迍)
(邅守節二十七年)
唐龍徵妻徐氏(題旌冊年十九而寡無子歸依母家守節四十年)
王於濱妻潘氏(題旌冊年二十七而寡撫子子殀撫孫孫又殀復撫曾孫守節六十年)
諸九鼎妾黃氏(題旌冊年二十九而夫客死遺子女各一子㢲發能讀書女適陸曾錫早)
(寡有貞操氏之教也守節四十年)
朱恒孚妾蔣氏(題旌冊年二十九而寡事姑撫子女守節四十二年)
成廷模妻趙氏(題旌冊年二十九而寡二子幼以哭夫損一目晚年次子與媳俱亡復以)
(哭子損一目兩目俱瞽守節三十六年)
汪景明妻楊氏(題旌冊年二十四而寡撫孤娶婦子又殀同媳堅守立孫以續烝嘗守節)
(二十七年)
陳埁妻徐氏(題旌冊年二十五而寡撫遺孤又殤立姪承祧守節二十六年)
孫韶妻羅氏(題旌冊年二十一而寡事孀姑撫繼嗣苦積數十年女紅所得以葬公姑及夫)
(柩守節四十九年)
滑嵊妻周氏(題旌冊年二十七而寡子殤立姪為嗣守節二十四年)
劉應麟妻薛氏(題旌冊年二十四而寡撫前子如己出事祖姑孝祖姑殁喪葬皆氏獨任)
(不以有伯叔為辭守節三十一年)
吴楷妻張氏(題旌冊年二十四而寡事舅姑撫子守節四十三年)
王廷鎔妻黃氏(題旌冊年二十七而寡撫子文瑋夫弟亦早卒遺孤文珩氏視猶己子俱)
(撫教有成守節二十九年)
吴以寧妻茹氏(題旌冊年二十九而寡姑已先逝氏撫幼叔成立立姪為嗣守節三十五年)
韓世臣妻張氏(題旌冊年二十七而寡子甫週歲家無恒業日夕勤針黹自給守節三十)
(一年)
俞瑞臣妻王氏(題旌冊年二十四而夫客死京邸翁年老氏親赴京匐匍經年始得扶柩)
(歸里繼子卒復立姪為嗣守節三十三年)
章麟士妻李氏(題旌冊年二十五而寡子方在抱閱二載子殤立姪開緒為後又未婚而)
(卒聘媳吴氏奔喪守志擇族孫為其後守節四十八年)
張漢卿妻吴氏(題旌冊年二十五而寡遺孤數月家貧勤女紅以養孀姑姑殁拮据營葬)
(翁姑及夫柩訓子極嚴守節二十九年)
潘驥妻王氏(題旌冊年二十六而寡止一女翁姑殁積女紅所得十年而克葬并以夫祔焉)
(女長擇配守節三十五年)
陸立廉妻汪氏(題旌冊年二十三而寡事孀姑極孝撫遺腹子以慈而嚴親紡織勤督課)
(嘗誡其子曰父書可讀寸隂當惜輙至淚下守節三十一年)
周卜妻錢氏(題旌冊年二十九而寡遺女二家貧以針黹易粟養舅姑而己則以糠籺度日)
(翁姑殁幼叔止七歲撫育婚配立姪為後二女亦得所歸守節三十四年)
馮泰森妻俞氏(題旌冊年二十九而寡無子立姪為後律身嚴謹足不踰閾守節二十六)
(年)
錢修元妻王氏(題旌冊年二十三而寡舅姑早喪繼姪為後凡宗黨中貧者遇喪葬婚嫁)
(氏必出貲助之守節二十八年)
汪乘御妾張氏(題旌冊年二十七而寡紡績課二子事無巨細必禀嫡而行守節三十八)
(年)
周之晨妾俞氏(題旌冊年二十九而寡遺子女各一子又殤撫女遣嫁守節二十八年)
吴貞女(題旌冊吴裕之女受章開緒聘未婚開緒卒女聞訃以頭搶地幾殞父母力止遂歸章侍)
(奉孀姑晨炊晚汲無不躬親撫姪為後歴三十載如一日以上三十一氏俱雍正八年具題奉)
(旨建坊旌表)
任瑞卿妻李氏(題旌冊年二十三而寡事姑孝教子有成守節四十五年)
張文九妻何氏(題旌冊年二十一而寡事翁姑撫二子守節三十七年)
項景修妻何氏(題旌冊年十六而寡無子投繯者再俱救甦遂撫姪為後守節四十八年)
何詹雲妻周氏(題旌冊年二十而夫客死子又殤凡三立繼嗣卒使夫祀不絶守節四十)
(五年)
倪雲卿妻陳氏(題旌冊年二十七而寡事姑撫子守節三十一年)
郭淇妻吴氏(題旌冊年二十一而寡子繼祖早殀遺女四氏偕媳張氏同撫之又繼姪為嗣)
(守節四十八年)
劉駿業妻錢氏(題旌冊年二十五而寡事庶姑撫遺腹子守節三十五年)
吴瀞妻汪氏(題旌冊年二十二而寡無子引刀自剄以救免潛吞鉛粉不死乃撫姪為嗣守)
(節四十一年)
景德亮妻支氏(題旌冊年二十三而夫客死粤東家貧甚氏撫三月子長名福祐肩販養)
(母守節五十八年)
姜培霦妻王氏(題旌冊年二十八而寡葬舅姑及夫柩撫遺孤守節四十年)
錢世清妾曹氏(題旌冊年二十九而寡事其嫡甚謹撫教三子一女長子殤餘俱成立守)
(節二十二年)
黃樸妾潘氏(題旌冊年二十七而寡嫡生一女贅於家氏待之甚恭撫遺孤延夫一綫守節)
(三十四年)
成廷模妾戈氏(題旌冊年二十五而寡家貧撫二子俱殀守節三十年)
吴氏二節(題旌冊趙氏吴光旭妻聞氏其妾也光旭客死湖南時趙年二十七聞二十九聞訃)
(奔喪扶櫬歸葬侍姑疾九載無倦容子女九人二氏出也相與共撫之聞守節三十年先卒趙守節)
(五十一年)
沈潚妻龔氏(題旌冊年二十五而寡夫疾革時欲從死夫曰兒幼爾若死誰其撫之於是矢)
(志撫孤教養成立守節五十五年)
方召妻鄧氏(題旌冊年二十八而寡奉舅姑賃屋以居足不踰閾撫二子成立守節二十六)
(年)
盛必選妻張氏(題旌冊年二十八而寡家貧事衰翁甚孝子長親自課讀守節五十一年)
王啓璉妻孫氏(題旌冊年十九而寡孝事翁姑翁姑殁拮据營葬撫子娶媳生孫子媳又)
(相繼殀氏復撫其孫守節三十七年)
郭繼祖妻張氏(題旌册年二十七夫客死粤東事孀姑撫遺女四立姪為嗣守節二十八)
(年)
周&KR3168;妻楊氏(題旌冊年二十八而寡遺孤孱弱氏恐絶宗祧勸翁納妾舉子翁殁氏俱撫之)
(守節三十三年)
袁慧妻王氏(題旌冊年二十五而寡截髮毁容自誓奉孀姑撫繼子守節三十六年)
陳倬妻沈氏(題旌冊年二十七而寡家貧營葬舅姑及夫柩撫子成立守節三十二年)
孟士成妻徐氏(題旌冊年二十一而寡一子又殀立姪為後守節三十六年)
潘啓鳳妻林氏(題旌冊年二十八而寡撫前室女及己子俱克成立守節五十一年)
費鉉妻沈氏(題旌冊年二十二而寡撫遺孤守節五十三年)
高世隆妻湯氏(題旌冊年二十九而寡事舅姑撫子守節二十八年)
徐兆璋妻何氏(題旌册年二十四而寡繼姪為嗣後四月遺腹生子氏俱撫之成立夫遺)
(借券貧不能償者悉焚之親串有危急者悉周之守節三十七年)
許紹恩妻杭氏(題旌冊年二十九而寡事繼姑撫子姑殁氏兄機迎養於家守節三十四)
(年)
汪文增妻吴氏(題旌冊年二十七而寡葬先世未葬之柩及舅姑與夫教子讀書守節三)
(十年)
馮玉華妻王氏(題旌冊年二十而寡撫教子女有成守節三十六年)
莊嶨妻夏氏(題旌册年二十九而寡事姑孝謹守節三十八年姑老且病猶左右扶掖浣濯)
(溲溺稱其孝者無間言)
錢士成妻吴氏(題旌冊年二十六而寡翁姑繼殁氏鬻衣餙殯殮事庶姑一如親姑繼姪)
(為嗣守節四十八年)
嚴儀煌妻朱氏(題旌冊年二十七而寡越四年翁姑繼殁拮据殯殮人勸其暫厝淺土氏)
(曰緩葬非禮遂竭蹶營窀穸教前室子在昌及己子璲嚴而有法同登庚戌進士人以為節孝之報)
潘□妻吴氏(題旌冊年二十六夫亡悲哀成疾行不數步輒喘息然猶強起事姑夢神授以)
(藥沉疴頓愈未幾室廬被火構一椽奉姑以居姑殁鬻屋殯殮附居戚屬教子國昌為諸生守節三)
(十二年)
王應鳳妻俞氏(題旌册年二十三而寡事舅姑撫遺腹子守節四十一年)
吴琇增妻程氏(題旌冊年二十四而寡繼姪為嗣守節三十餘年忍饑禁寒紡織縫紉手)
(瘃足瘏不少輟守節三十四年)
屠樹楷妻金氏(題旌冊年二十而寡家貧積麻易粟養姑訓子義方守節三十一年)
徐啓恒妻劉氏(題旌冊年二十九而寡撫遺孤守節四十一年)
陳嗣芳妻談氏(題旌冊年二十二而寡事舅姑撫繼嗣守節二十九年)
舒貞女(題旌冊許字陳朝焜未婚朝焜卒女泣請往弔遂不歸居年餘父私受聘於盛氏及請期)
(始告女遂欲自盡以救解盛訟於縣鞫時令諭女從父女大慟曰吾知終身於陳而已令嘆息命其)
(父還盛聘俾女終其志焉女不苟言笑終歲紡績至老不衰卒年五十四以上四十一氏俱雍正)
(旨建九年具題奉坊旌表)
錢德智妻陳氏(題旌冊年二十五而寡遺孤二家日以落氏勤紡織持門戸撫子成立守)
(節四十年卒)
郇鸞妻陳氏(題旌冊年二十三而寡守節二十三年)
周維新妻葉氏(題旌冊年二十一而寡繼姪為嗣守節四十年)
吕祧妻俞氏(題旌冊年二十而寡撫子守節四十九年)
丁鼎相妻沈氏(題旌冊年二十九而寡舅姑老二子炳煜俱幼氏以一身仰事俯畜孝慈)
(兼盡守節二十二年)
章泓妻夏氏(題旌冊年二十九而寡撫姪為嗣守節二十四年)
陸聖存妻李氏(題旌冊年二十九而寡遺孤一氏勤針黹以奉舅姑教幼子守節二十七)
(年)
張曾妻汪氏(題旌冊年十七而寡截髮置夫棺内以矢靡他事舅姑孝茹素終身守節三十)
(八年)
葉世寵妻程氏(題旌冊年二十七而寡事孀姑撫子守節二十七年)
應琦璜妻朱氏(題旌冊年二十八而寡撫孤成立守節三十年)
沈子珮妻吕氏(題旌冊年二十五而寡無子贅壻承夫祀守節三十年)
黃樊渟妻許氏(題旌冊年二十六而寡事舅姑撫子守節二十八年)
沈昆妻倪氏(題旌冊翰林院庶吉士倪天騄女年二十三而寡撫子守節三十二年)
鮑安鼎妻葉氏(題旌冊年二十而寡事孀姑撫遺腹子守節三十二年以上十四氏俱)
(旨建雍正十年具題奉坊旌表)
唐辛妻朱氏(題旌冊年二十三而寡孀姑在堂祖翁祖姑俱年八十餘氏一身兼子孫之職)
(生事死葬必誠必敬遺孤三歲教育動遵禮法故子亦能孝其母守節五十四年)
施鉉妻陸氏(題旌冊年十九而寡奉事舅姑及殯葬俱盡禮訓子讀書子登戊子鄉薦守節)
(五十三年)
沈上勲妻顧氏(題旌册年二十七而寡撫姪為嗣守節四十一年)
王為楫妻郎氏(題旌冊年二十一而寡奉事舅姑極盡誠敬無子撫幼姪以繼宗祧守節)
(二十二年)
潘光宗妻徐氏(題旌冊年二十而寡守節六十一年)
金建烈妻方氏(題旌冊年二十九而寡撫子守節五十九年)
夏瑞芝妻徐氏(題旌冊年二十九而寡事姑撫子守節二十二年)
高維三妻馮氏(題旌冊年二十五而寡事舅姑撫子守節二十四年)
張灝妻章氏(題旌冊年二十七而寡奉事舅姑生則盡養死則盡哀撫遺孤慈嚴交至守節)
(二十五年)
林邦基妻曾氏(題旌冊年十五歸林十三年而夫殁訣時許以身殉家人百計阻之不得)
(鳴於官諭以舅在且老宜代夫供子職母徒死氏乃不死事其舅敬謹無失逾三年舅殁經營喪葬)
(訖氏曰吾今乃可踐吾言矣賦絶命詩一章不食十四日而死)
俞玉倍妻曾氏(題旌冊年二十九而寡事舅姑撫子守節三十四年)
鈕如恒妻傅氏(題旌冊年二十七而寡翁姑在堂備極孝養殁後脱釵梳以營喪葬遺孤)
(六齡撫育教訓至於成立守節四十六年)
陳起鳳妻俞氏(題旌冊年二十八而寡上事孀姑甘旨無缺脩瀡必恭撫二孤慈嚴並至)
(守節三十七年)
吴宗楷妻張氏(題旌冊年十九夫亡絶粒數日不死翁姑之柩在室親兜土石以營窀穸)
(撫孤子以義方未嘗姑息因得成立守節二十四年)
邱貞女(題旌冊生有至性母患癱瘨親嘗湯藥聞有議婚者輒號泣不食誓奉終身母疾忽愈父)
(許字鄧正時年已二十七矣將婚夫殁聞訃蓬首過門撫屍慟哭暈絶數次因留鄧氏侍奉老姑暨)
(前室所遺子女仰事俯育終身長齋布素家日貧苦惟勤紡績以供朝夕守貞四十一年)
翁元鼒妻蔡氏(題旌冊年二十九而寡事舅姑身兼子職殁則盡哀盡禮無子以姪為嗣)
(恩勤顧復一如己出守節三十一年)
朱大復妻張氏(題旌册年二十四夫亡誓欲從死孀姑謂之曰我一子止有二雛汝死必)
(不能成立我將何託因勉為未亡人奉姑極其誠敬姑殁喪葬盡禮為二孤娶婦必擇詩禮之門勿)
(計奩資之厚薄守節三十二年)
顧嵩生妻吴氏(題旌冊年二十九而寡事姑撫子守節三十一年)
錢順元妻黃氏(題旌冊年二十而寡奉事翁姑承顔順志無子夫有胞弟尚在髫年為之)
(婚配得生子抱立為嗣守節三十六年)
程祚璡妻張氏(題旌册年二十四而寡事舅姑撫姪為嗣守節三十四年)
陳永昌妻湯氏(題旌冊年二十七夫疾每夜祝天願以身代夫臨終囑曰孀姑幼子托賴)
(於汝子職父道汝其兼之慎勿輕生以貽我憂氏勉從夫命稱未亡人奉姑如母教子義方歲時墓)
(祀必陳說夫命惟恐稍致隕越有負初志也守節二十九年)
江儼若妻沈氏(題旌冊年二十五而寡家無儲蓄日謀甘脆以奉舅姑皆壽至八十而終)
(喪葬盡禮守節四十二年)
陳曾藙妻周氏(題旌冊年二十一夫亡慟絶復蘇者再依夫弟及前妻所生二子以居勤)
(儉自守不苟言笑守節三十一年)
陸廷相妻都氏(題旌冊年二十夫亡慟絶而甦翁卧疾數年侍奉匪懈姑目失明小叔小)
(姑賴其撫育婚嫁從厚妯娌雍睦未嘗析箸翁姑送終咸合古禮撫姪為嗣守節四十五年)
馮長仁妻王氏(題旌冊年二十七而寡撫子守節二十九年)
翁世焜妻黃氏(題旌冊年二十五而寡事舅姑撫姪為嗣守節四十二年)
胡家珍妾汪氏(題旌册年二十二而家珍卒投繯數次姑與嫡勉之曰爾懷孕數月冀生)
(男稍延胡氏一綫因泣拜受命竭力女紅佐嫡以奉姑後嫡及姑相繼亡經理喪事無遺憾家業中)
(替命子服賈四方訓課諸孫俾克成立守節四十七年)
陳廷武妻諸氏(題旌冊年二十八夫亡哀毁欲以身殉緣翁老思盡子職躬承菽水得其)
(懽心殁則奉姑合葬饗祀極其誠敬子奉母教家聲因以振起守節四十六年)
唐世璉妻沈氏(題旌冊年二十七而寡事姑撫姪為嗣守節二十七年)
張正玉妻王氏(題旌册年二十而寡舅姑在堂日事女紅以供甘旨既殁盡脫簪珥以營)
(喪葬無子撫姪為嗣守節三十四年)
王藎臣妻楊氏(題旌冊年二十四夫亡翁姑在堂孝養備至相繼殁喪葬盡禮遺孤復殁)
(立姪為嗣守節三十年)
沈貞女(題旌冊許字錢繼芳未婚繼芳病故女年二十二父母欲令改適女不從舅思子成疾女)
(賣衣倩兄寄與及殁盡鬻所剩粧奩以營殯殮守題貞三十一年以上三十二氏俱雍正十一年具)
(旨建奉旌表坊)
徐宗洛妻童氏(題旌冊年二十三夫亡舅姑老子甫孩提氏健持門戶於舅姑生養死葬)
(無不盡禮訓其子成立守節三十年)
張聲遠妻朱氏(題旌冊年二十九夫亡遺子女各一上有兩世姑嫜氏養生送死無遺憾)
(完子女婚嫁守節二十五年)
張紹德妻吴氏(題旌冊年十九結褵甫五月而夫亡遺腹生女撫長擇配每念繼嗣無人)
(泣曰吾空守一生何以見良人於地下至臨没時始得襁褓堂姪立以為子曰吾死無恨矣守節三)
(十五年)
葉懋儀妻錢氏(題旌册年十九適懋儀三載生一子而夫亡家貧棺衾無措鬻衣殯殮勤)
(紡績撫教孤子成立守節五十年)
嚴肇標妻傅氏(題旌冊年十八歸肇標生子女四人肇標病將革囑氏曰吾上無伯叔中)
(鮮兄弟此四幼穉者惟爾是賴言訖而瞑氏時年二十九卒能撫教子女俾各成立守節二十三年)
郭日復繼妻沈氏(題旌冊年二十二歸日復日復卒氏年二十四前室遺女五人時舅)
(姑已先亡祖姑在堂同祖伯仲叔三房俱早世無子季有一子甫成童俟其娶婦生子即撫以為嗣)
(事祖姑克盡孝養五女長擇壻遣嫁俾俱得所守節三十三年)
成之淙繼妻周氏(題旌冊年十六歸之淙二十四夫亡撫前室子及己子無異視終身)
(茹素衣褐日事女紅守節三十六年)
沈鳳岐妻錢氏(題旌冊年十九適鳳岐甫三載夫亡舅姑老氏曲盡孝養以壽終撫姪為)
(嗣又早殀復撫其幼孫成立守節三十年)
王雲生妻楊氏(題旌冊年二十八夫亡撫教子女四人長為婚嫁孫曾林立守節五十九)
(年)
翁國梓妻沈氏(題旌冊年二十二夫亡事舅姑雖處困約必具羞腆子瑞徵出就外傅修)
(脯之費皆出自十指間守節三十三年)
梅朗寒妻華氏(題旌冊年二十九而寡事姑孝教子以義方姑没鬻衣餙治殮具負土成)
(墳守節四十三年)
朱必先妻姚氏(題旌冊年二十八而寡無子截髮投棺以示不二家貧炊烟常絶淡如也)
(氏叔憐而迎養之獨居一室足跡不出戶積數年女紅所入為舅姑及夫營葬事守節四十年)
陸光揚妻馬氏(題旌冊年二十五夫亡事舅姑孝撫孤長娶婦生孫氏以積勞致疾臨没)
(呼子告婦曰太翁姑年逾八旬我死汝善事之以慰我於地下遂卒守節一十八年)
顧寅生妻沈氏(題旌冊年二十一夫亡無子以猶子為子家貧凡虀鹽薪米無不出自十)
(指而律身甚嚴雖老足不踰戶守節五十五年)
陳六謙繼妻華氏(題旌冊六謙為溧水縣令卒於官氏年二十九貧不能歸舅病於邸)
(舍經營醫藥及没力為殯殮荼苦備嘗子三長嘉會出繼官永寧知州後歸宗次子三子俱自襁褓)
(中撫教成立守節六十三年)
韓奕明妻孫氏(題旌冊年二十九夫亡撫三子成立舅姑早卒有孀娌遠居他郡氏迎養)
(於家擇地葬夫親負畚鍤成墳守節五十九年)
俞文徵妻鈕氏(題旌冊年二十八夫亡一子撫長娶婦又早殀復撫遺孫得延一綫守節)
(五十二年)
田元成妻魯氏(題旌册年十八歸元成二十四而寡立繼承祧家貧藉女紅以仰事俯育)
(舅姑没喪葬盡禮守節三十年)
沈之鍔妻談氏(題旌冊年二十五歸之鍔甫二載而寡遺孤廷涵未睟氏上事衰翁下撫)
(幼子終歲織絍以佐饔飱雖嚴寒酷暑不輟守節二十八年)
蘇繼瞻繼妻何氏(題旌冊年十九歸繼瞻二十五夫亡撫前妻孟氏勞氏子女悉為婚)
(嫁守節四十四年)
徐謙繼妻潘氏(題旌冊年二十二適謙次年謙卒撫前室遺女長歸士族繼姪弘禧為後)
(訓誨成立守節二十九年)
趙士芳妻邵氏(題旌冊年二十八夫亡子甫五歲舅姑老氏上事下撫勤儉操作終身茹)
(素子長而氏心力已瘁晩年多疾病子能孝養守節三十七年)
金武妻馬氏(題旌冊年十八適武二十一夫亡遺子方睟氏盡心鞠育俾得成立事舅姑生)
(養死葬守節三十三年)
高應龍妻吴氏(題旌册年二十六夫亡撫姪為嗣事舅姑以孝聞閨門整肅親戚罕見其)
(面守節二十五年)
文爾鑲妻盛氏(題旌冊年二十五夫亡撫子廷標成立事舅姑先意承志舅卒事姑益謹)
(守節二十八年)
汪天榮妻吴氏(題旌冊年二十九而寡三子皆幼延師督課克繼家學夫有二妾孫氏洪)
(氏諭以大義皆同氏守志親旌有貧乏者咸周之守節三十一年)
陳載式妻夏氏(題旌冊年十九適載式明年載式卒無子氏誓以身殉姑泣諭始止氏孝)
(於姑和於妯娌撫姪以為夫後守節三十五年)
吕允斌妻姚氏(題旌冊年二十二而寡子甫週歲家貧饔飱不給氏日事機杼供舅姑甘)
(旨無缺教子以義方守節三十二年)
沈美千妻張氏(題旌冊年二十八而寡事舅姑二十餘年得其歡心没為營葬教子廷元)
(有成守節三十八年)
沈行千妻莫氏(題旌冊年二十九而寡家貧紡績以養舅姑撫幼子舅姑没竭蹷營喪葬)
(咸盡禮守節四十四年)
江祖相妻孫氏(題旌冊年二十七適祖相二十九而寡舅姑老子甫週歲氏以一孀婦撑)
(持門戶備極勞瘁舅没鬻衣餙為殮具事姑愈孝姑登上壽守節二十三年)
倪璉繼妻嚴氏(題旌冊年十八適璉璉亡氏年二十五事孀姑以孝聞夜漏三下猶勤女)
(紅而令子讀書於旁親族婚喪無力者多方周恤無吝色守節二十六年)
葉豸臣妻韓氏(題旌冊年二十九夫亡二子幼氏辛勤撫育俱早卒乃繼姪以續烝嘗守)
(節二十六年)
馮明臣妻顧氏(題旌冊年十七適明臣十九而明臣没遺孤方睟撫至九歲而殤遭隣火)
(室廬俱燬棲托無所乃歸依父母有幼弟氏撫之長弟感其德事之如母守節四十年)
沈朝相妻方氏(題旌冊年二十八夫亡子方五歲女在襁褓家貧紡績自給守節三十年)
徐弘祖妻焦氏(題旌冊弘祖力學敦行中康熙癸酉舉人一上公車歸即卒氏年二十六)
(家貧無子舅姑老氏力勤女紅奉養甘旨無缺舅姑沒鬻簮珥以營窀穸并以夫柎焉撫姪為子教)
(以義方守節三十九年)
沈興國妻吴氏(題旌冊年二十三夫亡舅姑老旁無伯叔遺孤在抱氏以一身上事下撫)
(荼苦備嘗守節三十三年)
陳啓元妻楊氏(題旌冊歸啓元二載而啓元卒氏年二十九事孀姑甚孝撫子至長教之)
(誠實勿使習浮偽故子亦循謹能孝養守節二十六年)
胡學猗妻趙氏(題旌冊年二十八夫亡舅姑悲悼不已氏泣拜於前曰夫不幸早喪遺孤)
(甫二齡媳惟兩老人是賴設以悲致疾奈何舅姑始慰卒能孝事不懈撫孤有成守節二十三年)
沈宏宗妻陳氏(題旌冊年二十六夫亡先是舅姑沒貧不能襄事氏脱簪珥以營喪葬至)
(是夫沒子方二齡旁無伯叔氏歸與母相依藉針黹為饔飱計撫孤成立守節四十年)
沈伊仁妻馮氏(題旌册年二十九夫亡無子舅病氏侍湯藥衣不解帶舅亡事姑尤孝年)
(八旬扶持不離左右繼週歲族子撫教有成守節二十五年)
陳武功妻孫氏(題旌册年二十二夫亡無子小叔玉書年九歲庶姑出也氏求父母以妹)
(配之舉二子氏子其長子玉書又亡煢煢二嫠黽勉有無鄕黨咸稱之氏守節二十九年以上四)
(旨建十二氏俱雍正十二年具題奉坊旌表)
項景仁繼妻周氏(題旌册年二十四適景仁甫一月而景仁卒前室遺子方週氏忍死)
(撫孤至六歲又殤時無可繼之人欲自裁夫兄議以孫繼之教養勤劬守節四十五年)
許麒繼妻馬氏(題旌冊麒官建寧知縣卒於任氏年二十八子幼氏扶櫬歸葬家徒壁立)
(晝夜針黹給饘粥子長又卒復撫遺孫守節五十五年)
俞天祐妻唐氏(題旌册年二十七夫亡舅姑繼沒疊遭大故艱苦備嘗撫遺孤成立守節一十八年)
李烺妻翁氏(題旌冊烺素有瘵疾婚半載而卒氏年十七撫孤姪姪女為子女家貧以縫紉)
(為生舅病奉湯藥歴久不懈守節二十七年)
徐國祥妻胡氏(題旌册年二十八夫亡二子幼勤十指以事舅姑姑沒事舅二十五年人)
(稱其孝守節三十四年)
沈士琦妻姚氏(題旌冊年二十九而寡無子繼姪為嗣撫長為娶婦生孫而子復殀乃偕)
(媳撫孫沈氏之緒賴以不墜守節三十三年)
范觀銘繼妻歸氏(題旌册年二十九夫亡前室遺一女己生二女皆幼舅年八旬氏生)
(事死葬盡禮女長遣嫁前室女奩贈視己女有加焉撫族姪為嗣守節四十四年)
金長茂妻周氏(題旌册夫亡氏年二十五姑孀居年邁病卧兩載氏親調湯藥始終不懈)
(及沒喪葬如禮撫二子成立守節二十九年)
吴龍文繼妻沈氏(題旌册年二十九而寡止一女立姪為後事姑孝母周孀居無依氏)
(迎養於家越數載姑與母相繼沒棺衾兆域皆經營盡禮守節二十二年)
張輔臣妻沈氏(題旌册年二十六夫亡子未週歲家貧勤女紅以養舅姑而己常饑餒無)
(幾微愁苦意舅姑卒以三棺未葬益勤操作積貲營窀穸撫子成立守節三十八年)
顧時臣妻李氏(題旌册時臣母早寡撫時臣長娶李氏甫三載而時臣卒無子氏晝夜紡)
(績供甘旨稱其孝者無間言撫族姪為嗣守節二十七年)
邵世禄妾錢氏(題旌册世禄卒氏年二十遺孤三歲有覬覦其貲産者欲奪其志不從則)
(謀害其孤氏時為防護頃刻不離即一飲食非親烹餁不令嘗也子克成立守節三十一年)
沈翰器妻殷氏(題旌冊年二十九而寡一子在抱一子在腹事舅姑孝姑亡事舅益謹年)
(逾九旬猶在堂教子不墜家聲守節二十九年)
鄭弘俊妻毛氏(題旌冊年二十四夫亡遺姙生子舅沒事姑先意承志遺孤早殀復撫幼)
(孫守節三十二年)
金伯齡妻沈氏(題旌冊年二十九夫亡勤紡績以事舅姑撫幼子守節三十二年)
葛法祖妻董氏(題旌冊年二十四夫亡子五歲延師訓課不為姑息子長入沣守節三十三年)
李士佩妻葛氏(題旌册年二十四夫亡家貧善事舅姑舅姑殁脫簮珥以營喪葬教子有)
(成守節三十五年)
葛從易妻俞氏(題旌册年十八結褵甫半載夫亡繼姪為子舅宦陜西獨姑在堂奉侍勿)
(懈守節四十六年)
吴子齡妻莊氏(題旌册年二十八夫亡孀姑老子甫四齡家貧藉十指為饔飱計子弱冠)
(遊庠人稱母教守節二十四年)
汪槐妻馬氏(題旌冊年二十五夫亡子未晬舅姑已老叔又殀娣感氏義亦矢志撫孤舅姑)
(殁先世柩尚在淺土兩孀婦經營三世宅兆尤為女子所難能者教子問學遊庠序守節二十八年)
徐本盛妻沈氏(題旌冊年二十一夫亡生子甫數月鞠育保抱稍長令就外傅丙夜猶親)
(課之俾得食餼郡庠守節三十一年)
沈世文妻吕氏(題旌冊適世文一載世文亡氏年十五無子時姑已先没事舅及繼姑先)
(意承志人稱其孝無間言長齋繡佛獨處一室足不踰戶限守節四十二年)
金文庶妻吴氏(題旌冊年二十八夫亡二子幼室廬被火復拮据數椽僅蔽風雨撫二子)
(長為娶婦長子殁偕媳共矢冰霜母老無依迎養於家姒寡命次子以母事之及卒力營殯葬守節)
(三十一年三以上二十三氏俱雍正十年具題候旌)
沈學顔妻尤氏(馮景沈節母傳沈近思之曾祖母也年十九歸沈四年而寡無子乃請於)
(舅姑而立子時吉為嗣教以義方及長為娶婦俞亡何時吉俞相繼早世遺孤大震才十四歲母内)
(撫孤孫外禦強侮母有兄某以豪暴雄於鄉見母無親子孫利其土田秋將刈乃率衆取禾母潛以)
(鍼倒鍤滿髮踊而號曰而欲絶吾祖孫命耶以頭觸兄兄捉其髮鍼刺手血淋漓始驚避去欲搆訟)
(母被衰提孤將號於官事遂寢母常憂其孫弱而羸曰吾目中得見曾孫死不恨矣後大震生子光)
(斗近思兄也母卒年六十一後生近思成進士)
陸培妻陳氏(舊浙江通志少時父病割臂肉進之愈年十九歸行人培培自縊桐塢變聞陳)
(自樓上墮地絶而復甦時年未三十歴三十八載冰霜之操如一日云)
吴廌妻陸氏(舊浙江通志廌以父百朋事觸熱奔走死於江寧氏年二十四生子纔一月聞)
(訃勺水不入口者五日旦夕抱孤子磊設位而哭苦節二十年)
孫文標妻施氏(杭州府志八歲時隣家火母病卧床父遠館氏出門呼曰能救我母者謝)
(以臂鐲随有人撲火救其母出即脫鐲與之年十五歸文標姑患痰症割股救之年二十六姑與夫)
(相繼逝子烺生甫七月氏守節訓子為名諸生)
郭生妻李氏(舊浙江通志夫没不食涕泣因卧二十餘日死)
王端姑(杭州府志王湘之女湘與同里宋英倩善湘病危英倩詣榻前問病湘指女曰幸善視之)
(英倩曰内人將再索倘得男願偕伉儷湘點首隨逝英倩果生男訂盟而殤時端姑甫七齡聞之嗚)
(咽不勝及長有議婚者遂絶食卒)
趙氏三節(舊浙江通志趙松年妻錢氏年二十三守節至六十七卒松年姪毓先妻金氏年二)
(十五夫臨終命改適金毁容自矢織絍事姑子女皆幼訓之甚嚴松年兄掄仲妻亦錢氏夫亡守志)
(至七十九卒蓋一門三節云)
孫憶峰妻張氏(舊浙江通志年十五適憶峰夫亡無子脫簪珥為葬葬之日族人私語曰)
(此阡長與新婦辭矣張聞之即廬墓不去長女迎養之始入城年七十六而殁)
劉貞女(杭州府志許字王景維未婚景維没女誓不二以悲鬱殁臨終語父曰兒為王死得與同)
(穴目瞑矣父哀其志請於壻兄景華遂合葬焉)
傅應登妻袁氏(仁和縣志應登殁氏年二十八繼姑病瘵氏扶持床第間二十餘年無倦)
(色家貧止敝屋數椽族人有利其産者擠其孤長春於河氏奔搶號呼隣人援之以出氏擁護歸家)
(不較也卒年六十三長春子光遇成康熙乙丑進士)
嚴貞女(毛奇齡嚴貞女狀嚴長發女許嫁柴際洛際洛亡女年十五聞訃隂却繡綺朱碧衣而以)
(縞繩束其髮父惡之越一年俞氏來請婚父許之女僵卧不肯起父大怒詣卧所訶曰未嫁而守志)
(禮乎審爾當立譴爾至柴氏門女聞語據床起請行父復揶揄之女乃屏食求死母憐之請以次女)
(應俞聘父不許女遂不食咯血死死之日告其母曰必告柴氏父猶豫女既絶復瞪目曰父憐我必)
(告柴氏否則吾死不瞑矣父曰諾遂瞑)
沈貞女(杭州府志年十五許字姚江陳琪未婚而琪死女飲泣遂病臨卒第言無毁我木與陳生)
(同穴)
謝氏二節(杭州府志張氏適謝九成年二十七夫亡守節四十六年卒張姪女謝三姑謝賡女)
(也幼許配嘉興卜生未婚而死三姑年十七聞訃衣麻茹素九死不移依母守節三十六年)
錢氏二節(孫治錢氏雙節傳錢鼎鉉嫡母胡氏生母郜氏方鉉父奄逝胡年十九郜年十八鉉)
(止生七月二氏矢志不嫁字孤勖之有成)
朱氏二節(仁和縣志沈氏朱遵聖妻媳俞氏朱祖修妻沈年二十七守節俞氏二十四守節復)
(羅火灾室廬盡燬俞事姑以孝教子以嚴姑媳皆年六十餘卒)
金氏二節(杭州府志陳氏金世貞妻貞卒陳年二十五子三錫甫九歲長娶張氏而三錫又死)
(張年二十四孤子僅五齡家貧甚姑媳相依以絲枲餬口後張氏迎姑同居父家事姑極孝)
聶氏二節(杭州府志左氏年十九為聶紹震繼室十載而紹震殁在冰蘗自矢撫遺孤成立妾)
(江氏年僅十八無子亦共勵貞操人稱雙節)
高貞女(杭州府志許字尤士紘未婚紘卒即製麻往哭誓不再適又三年而亡人皆作詩歌以弔)
(之)
張孝女(舊浙江通志年十九母汪氏病女割股愈母疾後母病復發女再割股進不效乃取藥置)
(神前禱之願刺心血入藥救母刀入而暈絕於地家人救之得甦其弟感姊事亦割股焉母卒不治)
(女哭泣不已未幾卒)
沈人驤女(杭州府志適陸有奇母病歸寧禱天割股創甚不可忍強起和湯以進出房血湧潰)
(而死家人駭其暴殁及殮見臂肉已去半血浹滿襟袖始知之母賴生全)
倪元陛妻王氏(仁和縣志氏祖國楨父文燿俱早世祖母謝母沈苦志守貞氏習聞禮訓)
(夫没年二十九藉女工易薪水奉翁姑教子苦節三十五年其女適柴選良選良殁女年二十五亦)
(守節二十八年)
周之德妻柴氏孫模妻柴氏(杭州府志姊適周之德年二十一德卒撫)
(孤雄基方週歲以針黹餬口苦節四十年妹適孫模年三十模卒撫遺孤鑣亦方週歲苦節三十年)
盧之斌妻劉氏(公舉事實年二十四而寡二子俱幼家貧時值鼎革土寇充斥氏流離奔)
(徙卒能教孤讀書長子璉以明經官縣尹次子琦康熙丁未進士)
(誥封至太恭人猶布衣食糲不改寒素風孫弘熹亦成進士守節七十五年)
吴氏二節(公舉事實瞿氏福建壽寧縣知縣吴允焞妻王氏其媳也順治四年八月土寇攻城)
(允焞力戰死之當寇至時瞿氏語其夫曰賊勢如此宜盡力勦除身家非所計也及聞夫被害即入)
(室閉戶投繯而死子嵩齡長娶王氏二十九歲而寡遺子三人俱幼家貧半菽不飽氏晝夜績紡訓)
(子俱克樹立守節三十年)
丁祖繩妻張氏(公舉事實年二十七夫亡仰事俯育以代夫職姑遘疾侍奉湯藥者數載)
(殁則經理喪事咸有條理子奉母訓克嗣家聲守節五十年)
王秉鈞妻丁氏(公舉事實年二十二夫亡撫姪為嗣鞠育逾於己生婚娶復殀撫育幼孫)
(上事舅姑惟謹守節四十七年)
夏仲甫妻梁氏(公舉事實仲甫殁氏年二十五孤子二皆在襁褓苦節六十四年年八十)
(有八當仲甫病時氏刲股和藥至今創痕宛然)
吴道昌妻丁氏(公舉事實年十六歸吴夫亡奉祖姑與姑皆以孝稱教子義方年六十七)
(而卒)
蔡仁涵妻孫氏徐劭妻王氏宋弘儒妻孫氏
孫機妻陳氏徐仲彦妻金氏陳其治妻錢氏
江文煥妻沈氏柴際潢妻陳氏陳孟縯妻高氏
王儀妻錢氏翁與睿妻傅氏姚世熙妻金氏
徐宿妻屠氏王家驥妻孫氏卓彝妾吴氏
田世治妻杜氏何登顯妻田氏沈兆謙妻相氏
王震先妻邵氏張覲光妻吴氏汪國政妻黃氏
汪光裕妻吴氏陳令儀妻張氏王都妻屠氏
王之策母余氏王三才妻夏氏翁洪謨妻沈氏
陳烶妻吴氏江世旦妻沈氏張陛妻賀氏
鄭生源妻姜氏徐昌東妻潘氏翁纘伯妻王氏
周耀奎妻陳氏姚時稷妻蔣氏沈平洲妻董氏
何啓新妻劉氏李令芳妻胡氏朱紹輝妻翁氏
孫國璋妻周氏李參貫妻吕氏李經邦妻朱氏
沈一新妻張氏王惟志妻余氏張兆仁妻郭氏
沈賓妻邵氏龔雲石妻沈氏余學綸妻張氏
胡中晃妻董氏王士進妻駱氏沈必成妻蔣氏
鄭瑞隆妻翟氏陸士銘妻邵氏張邦泰妻沈氏
海寧縣
宋
楊奉直妻諶氏(兩浙名賢錄鹽官楊由義母也父奉直為軍前正將寇攻京師挈家從駕)
(南渡畱杭州遷安撫司將官未幾復寇杭奉直捍禦於外由義時年十七獨將母諶氏攜幼妹避走)
(鹽官騎踵至諶氏泣語由義汝父必死國我當死夫遂攜女沉於運河)
元
馬振母鄭氏(徐一夔馬公墓表振居海寧之黃灣母鄭氏盛年而寡守志不易以撫遺孤馬)
(氏世業鬻海藉羣鹵丁以事淋熬歲大侵羣鹵丁散去其母盡鬻簪珥以活之家日以裕)
杜保二妻孫氏(成化杭州府志海寧農家女嫁保二生男一方晬而保二殁氏篤志保守)
(誓不移天勤事女工以終其身至元十九年旌表)
明
沈鉉妻酆氏(嘉靖海寧縣志年二十八鉉沒鉉父憫其少欲更之氏守義不屈持志終身洪)
(武年旌表)
(謹按萬歷府志與舊通志俱不載酆氏夫名蓋由成化府志悮以沈鉉為酆氏之舅也考前明實錄)
(洪武十七年正月旌表節婦海寧沈鉉妻酆氏與嘉靖縣志同今從之)
朱士廉妻董氏(成化杭州府志海鹽董鎮女嫁海寧朱士廉年二十四喪夫撫養孤子守)
(節不二洪武開旌表)
楊宗文妻金氏(明實錄宣德八年旌表金氏楊宗文妻夫亡時年二十九誓不他適家貧)
(姑老子幼養生送死悉不違禮守節五十八年)
郭彦昭妻孫氏(成化杭州府志彦昭以名醫赴召氏與偕往彦昭殁於京氏扶柩歸葬時)
(年二十七姑欲嫁之遂斷髮以誓正統年旌表)
祝湍妻賈氏(嘉靖海寧縣志適湍三載湍病卒氏守志不二成化二十三年旌)
(謹按萬歴杭州府志作曹氏舊通志仍之又載董湍妻賈氏俱成化二十三年旌考新舊府志無董)
(湍妻又海寧縣志於賈氏祝湍婦之下載明建坊龍山石場并附訂萬歴府志之悮今從之)
朱銓妻范氏(萬歴杭州府志名福貞銓卒氏年二十六或慮其無子氏截髮以示不二居一)
(室雖内燕不赴勤女工為甘旨事銓父母弘治年旌表)
吴慶真(嘉靖海寧縣志吴礽之女許歸何謙未行謙卒遂不御膏鉛父母憐其少欲奪其志慶真)
(哀號竞日事遂寢父母繼殁兄嫂猶望其易志慶真破鏡以自矢遂依幼弟景暉紡績自養弘治丁)
(巳舅姑為謙襄事慶真具牲醴偕兄弟哭奠返闔寢室自縊時年二十八舅為合葬焉)
吕詢妻居氏(許相卿居貞娥傳詢幼喪母尋病風癎絶不省人事娥歸亡何詢死後姑激之)
(他圖娥不為動乃分出處北鄉田舍娥奉詢柩如田舍間手織自營家殖屢空里母憐之曰婦人倚)
(夫與子而今誰恃徒寒餓槁死荒野無人之地誰為也娥泣曰吾義不踏第二條路吾終下殉吕君)
(矣願勿復言自是單約困悴幾三十年死葬城北二里横塘之原)
董湄妻虞氏(萬歴杭州府志名嫄年十六歸湄兩月而湄亡氏欲殉潛治後事衆防之不獲)
(死於是哀哭無間晨夕丈室重扃攻苦食淡又刻木為湄事之年五十一卒)
朱璋妻章氏(兩浙名賢錄生子八月而璋死欲以身殉姑嘆曰我老家貧而孤幼婦復殉夫)
(天其遂絶朱氏耶氏遂忍死守孤父母舉輕塵弱草之說諷之輒觸額濺血誓志不移四十年如一)
(日孝養舅姑訓子成立)
徐㬗妻陳氏(查秉彝徐烈婦傳歲壬子海上寇作據邑東石墩山常出剽掠㬗攜婦舟行去)
(岸不百武里人譁傳寇至婦遽起持其季女三妹詣水所㬗牽衣止之曰胡遽爾耶婦曰寇至吾安)
(得死所哉言己遂絶裾投水中與女並溺死寇退㬗始克舁婦屍藁葬方酷暑日正中冇隂雲晻靄)
(自西北冉冉來覆其屍庭中蘇盡變為竹人爭傳之)
何為忠妻查氏(查秉彝何烈婦傳壬子寇猖甚里中人四散奔突為忠具舟同婦行舟次)
(祖塋楊廟橋之西風起不得進婦曰黑夜倉皇去將安之彼鬱鬱隆隆者吾祖父墓地是吾死所吾)
(祖父且命之矣舟中人環守之乃紿為忠登岸取火舟中人懈即自溺水中以死水故積淤溷濁死)
(五日獲其屍屍所忽有清泉流出澄澈可鑑面榮如生比葬有白鳥盤舞其墓焉)
毛穎妻李氏(萬歴杭州府志穎卒氏年二十三生子鳳璋方週歲足不越戶日撫嬰兒夜紡)
(績以資匱乏尤善事翁姑教子成立守節四十一年)
張氏二節(孫治張節婦傳馮氏張鳳妻年二十四而寡遺孤電方三齡婦矢志不奪撫電成立)
(媵虞氏當鳳在時固未嘗抱衾禂進御也與節婦煢煢共守擁樹遺孤節婦以虞氏誓死不嫁俾子)
(電以庶母事之死則附葬於域嘉靖時旌其門曰雙節)
周氏二節(海寧縣志孫氏周易妻年二十六夫亡有子甸方在襁褓妾宋氏媵也年十九孫勉)
(以大義誓撫孤成立聞王文成公倡道會稽屬甸往從遊焉守志四十二年)
吴氏二節(海寧縣志鄭氏吴元鑛妻年二十九夫亡無子妾周氏子白方二歲至十歲而殀以)
(長支次子灝承祀二嫠苦節人皆稱之)
許釗妻潘氏(明烈女傳年十六歸釗生子淮甫期釗卒既殮氏自經死已兩日矣有老嫗過)
(之曰是可活也投之藥果甦嫗忽不見釗族兄欲不利於孤嗾氏改適氏毁容自矢其人乃夜率勢)
(家僕數十人誣以負債椎門入氏負子冒風雨踰垣而逸前距大河追者廹氏號慟投於河適有木)
(浮至憑之以渡逹母家遂止不歸及淮年十九始歸淮娶婦連舉五子適氏壽五十宗人聚而祝釗)
(族兄亦來氏曰氏所以得有今日頼伯氏玉成之目淮酌酒飲伯卒爵北向拜曰未亡人三十年來)
(瀕死者數矣而顧強生獨以淮故耳今幸成立且多嗣復何憾語畢入室頃之宴徹諸宗人同淮入)
(謝則縊死室中矣)
董學妾王氏(舊浙江通志燕山王弁女也弁貧鬻其女於董侍御愚齋家侍御納之尋病卒)
(王氏尚未筓楊太孺人欲遣之王氏矢死靡他遂率以告廟筓之監司旌之曰綠衣勁節)
居翼隆妻茅氏(海寧縣志茅坤之女歸居三載而寡又三載以其孤托兄茅國縉子之曰)
(吾向者須臾無死徒以兒故今幸兄收之兒不孤矣入戸自經氣絶而面如生年二十四)
張天俸妻殷氏(海寧縣志年二十四夫亡子邦彦甫四歲亡何舅姑繼殁一身拮据旁無)
(宗族倚毗産日以落躬紡績訓子力學勤苦卒年八十有二)
陳祖萊妻郭氏(舊浙江通志祖萊卒無嗣以姪之暹為後氏訓子力學舉鄉薦崇禎間之)
(進上疏建坊)
查懋功妻徐氏(海寧縣志懋功早世氏時年十九破鏡見志茅坤為作半鏡贊)
陳祖臯妻錢氏(舊浙江通志有怨家誣祖臯擊殺某弁收對簿獄且具氏度無由脱遂自)
(縊死事久得釋後以子之伸貴贈太宜人孫曾永妻吴氏少寡守貞三十餘年三世見兩節烈云)
史宗□妻王氏(海寧縣志年十三母遘危疾氏刲臂雜湯藥以進尋愈年十九歸史史體)
(素羸足痿不能起已而疾益甚語之曰死亦何恨獨念汝年少未有後我死豈得瞑氏曰君姑自愛)
(我能自為計潛製衣二襲候夫疾亟哭之慟遂登樓自縊時崇禎巳卯六月也發笥出衣兼得遺書)
(以謝舅姑鄉老咸稱曰烈)
胡縉妻朱氏(舊浙江通志崇禎末年氏適歸寧於家兄以搶攘載途畱之同居氏曰婦人有)
(家危而去之不義歸及月而難作舉家泛舟出避猝遇亂兵朱即振衣躍入水死)
周宗彝妻卜氏(海寧縣志明末硤川被兵宗彝死氏聞變曰夫死君妻當死夫遂攜其幼)
(子及二妾朱衣紫衣溺死後園青蘿池内次日族人舉其屍三人相抱其子而出面如生)
沈聖趨妻潘氏(舊浙江通志兵至其夫被執氏佯從行計脫其夫舟至梅谿市投河死)
(謹按沈烈婦事詳梅谿蔣薰所撰傳作沈華區妻而府縣志均作聖趨或名與字異耶今已不可考)
(姑從舊志)
汪祥明妻陳氏(杭州府志兵至氏年二十餘慮遭辱遽赴水死同時斜橋鎮民陳氏婦吴)
(亦赴水死)
朱士賢妻王氏許潭妻祝氏查模妻王氏
許文奎妻勞氏朱俊妻董氏郁成妻施氏
許某妻章氏談輔妻徐氏嚴執中妻范氏
孫率祖妻馬氏馬鍾英妻許氏徐選妻吴氏
陸士琦妻趙氏沈啓剛妻許氏許令英妻張氏
國朝
朱寧九妻徐氏(題旌冊海寧農家婦也美姿容秉性貞潔閭里咸敬慕之康熙四十年四)
(月採桑湖畔有漁人章四欲犯之氏厲聲大呼章怒搤其吭而死章四按律究擬徐氏節烈捐軀奉)
(旨建坊旌表浪坊在水側後有舟經其地者語涉䙝狎忽風湧起覆其舟往來者咸相戒弗敢犯)
查繼序妻許氏(公舉事實年二十四而寡撫子嗣㙋令從劉宗周遊力學敦行姑目喪明)
(寢饋一室奉事惟謹以孫昇貴贈太恭人康熙四十四年)
(御書節孝流徽四字旌其門)
陳恂永妻查氏(題旌冊年二十九而寡事翁姑孝姑病侍湯藥者二十餘年撫教子女有)
(旨建成守節四十餘載康熙四十四年具題奉坊旌表)
俞君亮妻施氏(題旌冊年二十二歸俞甫九月夫患癱瘓翁姑又同時染疫死家貧甚止)
(遺卧榻布衣數種鬻為棺殮明年生子聖洪而夫卒族人諷之改適不從則私受聘於某氏及期鼓)
(樂肩輿突至廹之行氏觸柱暈絶隣黨驚救始散去氏矢志益堅訓子成立康熙四十七年具題奉)
(旨建坊旌表)
楊中惺妻勞氏(題旌冊石門人年十八適楊甫七月而夫卒遺孤表匡表翊前妻出也氏)
(撫育婚配表翊夫婦又早歿子正講在廷純熙俱幼氏復撫訓成立康熙五十二年具題奉)
(旨建坊旌表)
陳維申妻黃氏(公舉事實年十九歸陳甫三載夫卒丸熊教子守節四十一年以子邦彦)
(御書貴封太淑人康熙五十六年節孝二字旌其門)
朱郭二節(題旌冊鄭氏朱國佐妻年二十三而寡遺孤週歲誓死不二朱氏國佐女弟也適郭)
(洪年二十一洪亡家貧無倚歸與嫂同居互相砥礪共撫遺孤人稱雙節)
朱元英妻范氏(題旌冊年二十九而寡遺孤廷相幼氏辛勤節儉積餘貲先葬舅姑後葬)
(夫柩訓子以義方守節三十餘年)
葛純妻張氏(題旌冊年二十而寡遺娠生子宗璜氏悉返嫁時粧具布衣疏食紡績以育子)
(旋遭姑喪遺兩幼叔氏兼撫之守節三十年)
陸楷妻朱氏(題旌冊年二十六而寡事姑課子子卒刻苦訓孫守節五十年以上五氏俱)
(旨建康熙五十七年具題奉坊旌表)
鮑枚妻王氏(題旌冊年二十八而女婚嫁葬舅姑守節)(躬操絍作畢子十年康熙五十)
(旨建九年具題奉坊旌表)
朱世英妻吴氏(題旌冊年二十六而寡無子依弟餬口守節四十七年雍正元年具題奉)
(旨建坊旌表)
吕國璐妻吴氏(題旌册年二十八而寡姑又寢疾氏侍奉湯藥三載無倦容撫孤成立)
范氏二節(題旌冊范三台妻蔣氏范璵妻姜氏娣姒也蔣年二十六而寡遺腹生子士豪姜十)
(九而寡無子二氏事耄姑生養死葬共撫孤兒成立蔣守節三十五年姜守節四十年)
王杞妻陳氏(題旌冊蚤寡力勤組織養老撫孤守節三十三年)
王聖榮妻蔣氏(題旌冊年二十九而寡孝事孀姑遺孤娶婦生孫子婦並死氏又撫孫成)
(立守節四十五年)
許日霽妻錢氏(題旌冊年二十五而寡遺孤殤撫姪文源為後又卒偕媳撫孫守節四十)
(七年)
姚公遜妻宓氏(題旌冊年二十五而寡姚故以裝潢為業家縣治左往來者如織氏閉戸)
(績紡撫子廣涵成立至老人未識其面守節四十餘年以上七氏俱雍正二年具題奉)
(旨建坊旌表)
徐源妻董氏(題旌冊年二十七而寡孝事姑嫜撫子成立)
李大純妻郭氏(題旌冊年二十八而寡遺娠生子德祚卒勤紡織持門戶守節三十餘年)
許文源妻葛氏(題旌冊年二十六而寡事孀姑孝訓子遷有成守節二十八年以上三)
(旨建氏俱雍正三年具題奉坊旌表)
張禹公妻褚氏(題旌冊年十九而寡無子子猶子又殀先世積棺盈庭貧不能舉氏晝夜)
(勤織絍銖積寸累者有年始得畢葬守節四十四年)
吴仲嘉妻李氏(題旌冊年二十三而寡越三年姑又亡氏力營喪葬教子有成)
宓彩生妻陸氏(題旌冊蚤寡兩子皆幼一在腹氏艱辛撫育營葬舅姑及夫皆以禮兄嫂)
(亡又迎養其母兼撫其姪)
宋士璉妻陳氏(題旌冊年二十九而寡無何姑殁子又殤乃繼姪為嗣長為婚配姪又死)
(守節五十一年)
章鳳起妻陸氏(題旌冊年二十六而寡家貧鬻針黹以奉舅姑撫姪為嗣又殤守節三十)
(旨建八年表以上五氏俱雍正四年具題奉坊旌)
許惟櫺妻吕氏(題旌冊年十九適許五月而寡事姑孝撫姪勉勲為嗣躬紡織為夫營葬)
(後姑卒謂其子曰吾可相從於地下矣遂絶粒而逝雍正五年具題奉)
(旨建坊旌表)
周學舒妻朱氏(題旌冊年二十七而寡事舅姑及本生舅姑俱孝遺孤奕年甫五齡氏恒)
(於機杼旁親自督課奕亦自知刻勵康熙辛卯舉於鄉凡四上公車卒於旅邸氏更撫訓其兩孫詩)
(書之澤賴以不墜守節五十四年)
周之謨妻陸氏(題旌冊早寡守志善事孀姑撫教孤子有成以上二氏俱雍正六年具)
(旨建題奉表坊旌)
張鞏藩妻周氏(題旌册年二十而寡孝舅姑撫子守節三十五年)
俞廣思妻陳氏(題旌冊年二十而寡翁姑繼歿遺兩叔俱幼氏績紡撫教有成及叔生子)
(氏即育為己後守節四十七年)
沈士廉妻馮氏(題旌冊年二十而寡繼姪為嗣葬舅姑及夫守節三十二年以上三氏)
(旨建俱雍正七年具題奉坊旌表)
宋振麟妻屠氏(題旌冊年十七而寡姑繼殁翁老家貧氏紡績奉養後殁醫藥棺衾皆十)
(指所出因無子遂百計謀葬囊土成墳聞者咸嘆惜焉守節五十五年)
張大觀妻周氏(題旌冊年十九而寡事太姑先意承志繼姪承祧守節三十二年)
祝宗泰妻居氏(題旌冊年二十五而寡事舅姑以養以葬撫姪為嗣守節二十七年)
孫在公妻陳氏(題旌冊年二十二而寡無子事翁姑孝翁姑殁孑身無倚歸母家織絍自)
(給守節二十九年)
祝貞女(題旌冊祝安國女許字朱協中未婚協中歿女年十六決意過門守志性剛正同室咸敬)
(憚之卒年三十一奉)(以上五氏俱雍正八年具題)
(旨建坊旌表)
朱濟任妻查氏(題旌冊在室時母老且病氏決志侍奉不適人及母殁服闋始受聘歸朱)
(為繼室年已二十六矣甫百日夫亡前室楊遺一子二女撫如己出教子廷彬能讀父書為邑諸生)
(女亦有歸娣李亦早孀氏勉以大義同勵冰操氏守節二十二年卒)
王鼎謨妻張氏(題旌冊年二十九而寡撫前室三子一女躬親操作寒暑不輟畢婚嫁守)
(節二十八年)
查嵋繼妻葛氏(題旌冊年二十而寡遺腹生子珪娶婦張氏珪卒遺孫復殤媳哭夫哭子)
(又卒氏乃立姪為後守節四十八年)
陳之琳妻鄭氏(題旌冊年十九而寡家貧無子勤織絍以奉衰翁翁殁拮据營葬兩世守)
(節四十一年)
朱孟直妻錢氏(題旌册年十八而寡無子撫姪為嗣守節五十二年)
陳為章妻朱氏(題旌冊年二十一而寡時歸甫百日告翁姑抱姪為嗣守節五十三年)
都彦妻何氏(題旌冊年二十六而寡子女俱殤伯氏夫婦繼歿遺孤甫週歲氏撫以為子及)
(長以伯為大宗仍命為本生後而别抱孫承祀焉守節三十八年)
朱羽臯妻李氏(題旌冊年二十一而寡繼姪為嗣拮据營葬舅姑與夫守節三十年)
范南溟妻莊氏(題旌冊年二十一而寡孀姑繼逝撫姪姪殤復立繼娶媳又殀煢煢無倚)
(守節四十六年)
鍾繼英妻顧氏(題旌冊年二十七而寡撫前室子及己子女無異視事翁妾如姑守節四)
(十年)
祝翼隆妻蘇氏(題旌冊年二十一而寡事翁姑孝翁姑歿力營喪葬撫子成立守節三十)
(旨建三年表以上十一氏俱雍正九年具題奉坊旌)
董光圖妻朱氏(題旌冊年二十七而寡撫遺孤守節二十八年)
吴士錦妻張氏(題旌冊年二十五而寡無子遺女僅彌月撫姪作楫為後老年多病猶勤)
(十指或勸其稍節勞答曰未亡人二十年來止欠一死安敢辭勞守節三十二年)
陳齊賢妻屠氏(題旌冊年十九而寡事舅姑撫姪為嗣守節三十八年)
陳有義妻吴氏(題旌冊年二十三而寡孀姑年邁遺孤僅八月家貧凡米鹽絲枲氏晝夜)
(勤十指以資不給守節二十七年雍正十年具題奉)(以上四氏俱)
(旨建坊旌表)
顧廷芳妻朱氏(部咨案騐廷芳外出氏獨處廷芳小功服兄顧耀山入室犯之氏不從抓)
(傷其面耀山逸出氏訴知廷芳廷芳訴於耀山之父父懲責其子乃懷忿捏造穢言玷氏名節氏忿)
(投河死耀山按律究擬朱氏節烈捐軀雍正十一年具題奉)
(旨建坊旌表)
陳學樂妻周氏(題旌冊結䄜甫六月而夫亡氏年十九欲以身殉舅姑止之為立嗣子長)
(娶婦生孫舅姑享上壽奉事不懈守節三十二年)
王松山妻張氏(題旌冊年十九適松山二十一而寡無子事舅姑三十餘年凡甘旨之奉)
(皆出十指舅姑卒喪葬盡禮撫姪為嗣長為娶婦守節三十九年以上二氏俱雍正十二年具題)
(旨建奉旌表坊)
張與三妻吴氏(題旌冊與三以父老家貧服賈四安卒旅舍氏年二十九四子俱幼勤蠶)
(織以給衣食閱十載舅卒拮据喪葬命四子各習一業或務農桑或專貿易向之赤貧者轉而為温)
(飽之家子各娶婦有孫十四人并及見曾孫而卒守節三十七年)
張瑞芝妻程氏(題旌冊年二十三夫亡遺孤甫三月姑老常病卧床褥氏侍湯藥歴久不)
(懈姑卒營喪葬訓子有成守節二十六年)
祝鍈妻吴氏(題旌冊年二十八夫亡勤女紅以養舅姑撫子遇歲歉百計供菽水而己常終)
(日不飽後以姑没舅病經營棺殮又中夜龥天願減已算延翁壽如此者七十日舅愈而氏病不起)
(守節一十六年)
陳克奭妻湯氏(題旌册年二十七夫亡一子又殤繼姪堅孝為後撫長娶婦生孫媳亡子)
(舌耕外出氏復撫訓其孫積二十餘年紡績所入購屋旁地葬夫曰使吾長得與墓相依也守節五)
(十三年)
嚴廷用妻胡氏(題旌冊年二十六夫亡孝事六旬姑嫜閱二十四載以壽終撫教三子咸)
(有成立守節三十三年)
朱協勲妻王氏(題旌冊年二十六夫亡時結褵未及一載舅繼歿姑病叔幼氏以一身任)
(家政經營兩喪叔長授室生一子即撫以為嗣又殤姑卒營窀穸祔夫於旁守節三十一年以上)
(六氏俱雍正十三年具題候旌)
吴正宗妻許氏(舊浙江通志順治初土寇蠭起氏被掠挾上馬三次墜馬詈誓不從行至)
(沙河堤於馬上奪刀拽兵同投於河兵怒以槍刺之死年未三十)
沈兆廣妻朱氏(杭州府志年二十五而寡子珩甫二週上無承怙下無倚毗且族繁而競)
(視孤嫠弱雛朝暮不保氏秉禮執義伺隙者皆斂戢年七十四以壽終子珩中康熙甲辰會試第一)
管貞女(舊浙江通志許字石門勞之芳將婚而之芳卒訃聞女請往父母弗從女曰兒請立死以)
(骨往殉乃許之抵勞氏椎髻布衣不事鉛餙後感疾卒)
查亦林妻馮氏(舊浙江通志亦林年二十三而沒馮以節自矢時有隂欲奪其志者氏遂)
(自縊)
許丕潤妻周氏(海寧縣志丕潤死所遺破屋數椽宅邊地二畝氏年二十三二子幼義不)
(再辱地故有桑久蕪躬率其子椎髻而前未明而作日入而息不數年其地所出良倍歲畜蠶夜則)
(弄機杼逹曙不休衣食粗給又數年家稍贍二子娶婦舅姑及夫並克葬年六十七卒)
陳侯邦妻黃氏(海寧縣志年二十六喪夫貧不能舉火撫遺腹子壯而殀又撫一歲孫至)
(長百折不挫)
陳氏二節(海寧縣志許氏陳器永妻年二十七孀居御家訓子持門戶其姒孫氏年二十四夫)
(禧永死遺孤僅四齡手指拮据勤苦罔間人稱一門雙節)
唐之坦妻曹氏(潘耒唐烈婦傳嫁六歲無子會夫病亟志殉以死預治殮具每物必以副)
(為夫繪像己亦繪像夫且死即不食母勸之食曰夫食我乃食耳比夫死將服毒以殉妯娌奪之稍)
(間更啜灰水腹痛終夕不死復取錢吞之母急奪而兩錢已下咽矣又不死殮畢歸寢潛以滷置床)
(下中夜服之有頃臟腑欲裂忽大吐竟不死乃大慟曰天乎死固若是難乎雖然吾終必死復絶食)
(二十二日而猶不死乃夜啓牖投於河救出之氣絶復甦水汨汨循腸下所吞錢隨出衆更強之食)
(婦曰能強我食不能禁我死無何復絶食家人敬且憐之既已無可奈何遂不復勸又十五日為歲)
(除内外倥偬忽失婦所在行視柩側麻衣纍然懸帨在梁矣)
(謹按曹氏唐煥媳也舊通志但書唐煥子婦失其夫名今從遂初堂集補正)
張貞女(海寧縣志父訒許字查德昌甫議婚德昌訃至女家居御素服握髮椎髻六年疾作呼其)
(父曰兒昨夢所天來有死當同穴之訂兒從此逝矣語畢而絶時年二十六)
王敬姑(海寧縣志父佩蘭貧而舌耕女許字屠姓納幣請期以母疾侍奉乏人乃剪髮而辭曰俟)
(髮長乃可加筓耳潛割臂奉母逾年病劇復剜臂而母已不能進食矣父悲悼成疾又剜臂罔效女)
(赴舍北止水中以殉撫院張鵬翮旌曰貞孝)
管廷璧妻王氏(舊浙江通志年二十五寡子甫週歲事舅姑訓孤兒婦道母儀兼盡)
陳英妻吕氏(杭州府志年十五歸陳姑患面疽藥餌無效氏朝夕吮之久無倦色英為惠州)
(别駕卒於任訃至一慟幾絶後命子道牧赴惠扶櫬歸遂持齋紡績苦節三十餘年)
陳蒼永妻彭氏(嘉興府志名孫懿海鹽人適海寧陳蒼永蒼永卒孫懿泣曰必不令君獨)
(死殮畢不食數日死)
陸禮妻徐氏(許汝霖陸節婦傳年十六歸太學生禮禮父泰華以事陷獄母又喪明禮驚憂)
(成疾氏朝夕以舌䑛姑目數月目復明聞御史廵方至氏匍匐赴水伸冤翁得釋人稱孝婦年二十)
(七夫亡無子止一女氏事舅姑益謹舅姑殁喪葬皆經理無遺憾女適陳康熙五十五年女之子元)
(龍為廣西廵撫循例陳情贈外祖母為夫人)
徐貞女(吴偉業徐貞女傳名文琳陳堪永之聘室也堪永為大學士之遴子殁於謫所女聞訃守)
(志母家或勸以他適女曰富貴而許之患難而背之我不為也卒不從越四年姑徐氏得請歸里女)
(曰吾今有家矣遂歸陳侍奉其姑撫姪于扆為嗣)
祝貞女(海寧貞女祝氏徵詩序祝書紳女幼許字查臨昌臨昌染瘵疾不起女聞訃即易縞素請)
(於母兄欲奔喪守志母止之即泣拜曰兒無歸矣願終身執婢子役老於此所母頷之已而哀其年)
(少私議改適女偵知之遂絶粒不食而死時年二十一)
葛新永妻曹氏(公舉事實年二十五夫病危篤氏瀝血書疏禱於神願以身代無何夫殁)
(氏念翁姑早喪家貧無子又無可繼者不如死遂投繯摩筓家人救免多方勸慰弗聽絶粒吞金而)
(殞同里欽其烈捐貲殯殮與新永合葬焉時康熙六十年六月也酷暑數日始殮面如生)
俞煒南妻蔣氏(公舉事實年二十四生一女而煒南死家貧紡績養姑及姑卒竭蹶營葬)
(繼姪主宗祀女亦有歸卒年七十二苦節四十八年)
吴天菴妻查氏(公舉事實年二十夫亡家貧柩停破屋中氏朝夕紡績為營葬計每遇風)
(雨輒撫棺哀號閱二十餘年始得購地畢葬以積勞成疾卒時年四十九親叔無子立從姪仲升為)
(後)
郭忠祥妻董氏孫元懋妻張氏王廷璧妻陸氏
賈朝偉妻徐氏萬起龍妻郭氏李頵玉妻胡氏
陳祥龍妻沈氏李晉妻周氏凌台符妻杜氏
陸雲妻翁氏陳侯周妻張氏陳祖芬妻董氏
賀薇弼妻范氏陳之邁妻徐氏陳侯熙妻酆氏
許文穆妻湯氏沈華(闕)妻張氏楊雲妻唐氏
董明良妻孫氏金良玉妻俞氏陳侯億妻吕氏
陳之杰妻周氏陳之芳妻徐氏陳之然妻陸氏
陳殿棟妻陸氏陳煒世妻董氏陳覺世妻朱氏
蔣之琬妻張氏張季存妻高氏蔣公胄妻吕氏
沈志信妻潘氏沈志昂妻嚴氏唐天錫妻吕氏
徐暎華妻唐氏金之豸妻李氏陳鼎新妾趙氏
張成祖妻沈氏張南仲妻趙氏徐廷遇妻浦氏
查仲山妻葛氏胡文把妻汪氏蔡公釐妻湯氏
沈邃妻唐氏曹元楨妻徐氏沈犀雯妻周氏
富陽縣
三國吴
徐真妻孫氏(三國吴志徐夫人傳富春人真與權父堅相親堅以妹妻真生琨琨隨孫策擊)
(張英於當利口而船少欲駐軍更求琨母時在軍中謂琨曰恐州家多發水軍來逆人則不利矣如)
(何可駐邪宜伐蘆葦以為泭佐船渡軍琨具啓策策即行之衆俱濟遂破英)
孫翊妻徐氏(三國吴志孫翊傳翊字叔弼權弟也以偏將軍領丹陽太守時年二十孫韶傳)
(注媯覧戴員親近邊洪等數為翊所困常欲叛逆時諸縣令長並會見翊翊以妻徐氏曉卜語徐明)
(日欲為長吏作主人卿試卜之徐言卦不佳可須異日翊以長吏來久宜速遣乃大請賓客翊出入)
(常持刀時空手送客洪從後斫翊郡中擾亂無救翊者遂為所殺洪迸走入山徐氏購募追捕中宿)
(乃得覧員歸罪殺洪諸將皆知覧員所為而力不能討覽悉取翊嬪妾欲復取徐徐恐逆之則見害)
(乃紿之曰乞須晦日設祭除服潛使所親信語翊舊將孫高傅嬰等說覽欲見偪所以外許之者欲)
(立微計願二君哀救高嬰乃密呼翊時侍養二十餘人以徐意語之共盟誓合謀到晦日設祭徐氏)
(哭泣畢除服薰香沐浴更於他室安施幃帳言笑歡悅示無戚容覽密覘無復疑意徐呼高嬰與諸)
(婢羅住戶内使人報覽已除凶即吉惟府君命覽盛意入徐出戶拜覽適得一拜徐便大呼二君可)
(起高嬰俱出共得殺覽餘人即就外殺員夫人乃還縗絰奉覽員首以祭翊墓舉軍震駭以為神異)
晉
孫晷妻虞氏(晉書孫晷傳富春人會稽虞喜隠居海隅有高世之風晷欽其德聘喜弟預女)
(為妻女棄華就素與晷同志時人號為梁鴻夫婦)
虞潭母孫氏(晉書本傳富春人初適潭父忠有婦德及忠亡遺孤藐爾孫氏雖少誓不改節)
(躬自撫養劬勞備至性聰敏識鑒過人潭始自幼童便訓以忠義故得聲望允洽為朝廷所稱永嘉)
(末潭為南康太守值杜弢搆逆率衆討之孫氏勉潭以必死之義傾其貲産以餽戰士潭遂克捷及)
(蘇峻作亂潭時守吴興假節征峻孫氏戒之曰吾聞忠臣出孝子之門汝當捨生取義勿以吾老為)
(累仍盡發其家僮令隨潭助戰貿其所服環珮以為軍資於時會稽内史王舒遣子允之為督護孫)
(又謂潭曰王府君遣兒征汝何為獨不潭即以子楚為督護與允之合勢其憂國之誠如此拜武昌)
(侯夫人加金章紫綬潭立養堂於家王導以下皆就拜謁咸和末卒年九十五成帝遣使弔祭諡曰)
(定夫人)
孫彦妻環氏(鈕滔母孫瓊與虞定夫人書富春孫彦妻環少厲令節服膺道教逮適孫氏恪)
(居婦職宗姻有聲奉禮未周彦母喪隕喪隕半年彦奄亡沒環率禮奉終抗義明節傾竭私産以供)
(葬送禮服既終前無立子家欲改醮誓而不許)
明
周道妻林氏(杭州府志事舅姑以孝聞正德三年道病殁氏誓以同棺殯遂自刎死時御史)
(廵富邑聞其事請旌)
胡鍢妻方氏(萬歴杭州府志歸三月而鍢殀氏年僅十九隣媪憐其孱弱挑之再醮氏齧指)
(謝絶晨昏以絣䌟洸代二尊人之養疾則露禱割股者再歴七十年節孝如一日嘉靖年旌表)
張慎言妻俞氏(舊浙江通志慎言早卒氏誓不獨生喪畢閉寢室投繯而死)
鄭貞女(杭州府志錢塘人年十六字富陽施尚文未婚尚文患羸疾施父母引世俗例迎女過門)
(謂之冲喜實未成㛰也女居三日親為煮藥兩家父母憐之遣歸未閱月尚文卒女聞訃赴拜柩前)
(慟哭幾絶遂守喪不返克盡婦道俟尚文弟有子立為嗣年七十餘萬歴間旌表)
孫貞女(富陽縣志孫元化女年十七許字徐有生㛰有期矣有生卒訃聞女固請赴弔其母止之)
(曰此志節事日久甚難非心如鐵石未易終也女即以手探沸湯曰所不能終者有如此日母急持)
(之而泣遂率女往唁女潛收紅紫色衣私焚之矢志不歸及叔氏有子立為嗣撫之卒年七十三)
陳逹道妻陸氏(富陽縣志逹道卒氏年十九先是逹道父一品早卒母華氏亦年十九而)
(寡至是嫠婦相對又無子母家隂為擇配氏聞之嘆曰未亡人苟不顧初盟陳宗不幾絶乎父曰初)
(慮其不能終耳誠如是甚慰俟叔氏有子立為嗣萬歴中旌表)
王秉德妻陳氏(舊浙江通志年二十二夫歿守節五十餘年廵撫疏請建坊)
邵起元妻吴氏(舊浙江通志通孝經列女傳作五倫解又作廣五倫解未幾起元卒氏年)
(二十八哀毁悲慟幾不欲生後以次子嘉貴封太恭人年八十六卒刻有冰玉堂集)
陸仲禎妻陳氏(富陽縣志仲禎年二十餘得危疾卒氏悲泣慟絶水勺不進口惟求一死)
(妯娌及姑姊妹咸諭解之氏曰予非不知此但中心慘痛如割欲少忍須臾不可得安能復度歲月)
(耶家衆共守之越數日人多倦解遂伺間自縊死)
俞欽逹妻陳氏(富陽縣志欽逹耕作勤瘁值崇禎庚辰歲大饑以勞傷致疾卒氏竭力備)
(棺衾殯殮以酒肉設祭柩前母家相去僅里許隨以肉歸餉母悲哭示永訣母初不知其意所在旋)
(至逹靈前再拜投繯以死)
周振燾妻馬氏(杭州府志振燾卒無子氏嘆曰未亡人惟死節與立孤今無孤可立當死)
(因入室自縊妯娌覺解之適大水遂密縫上下服俟人靜赴水死督學旌表曰白水長馨)
宋守俊妻張氏(杭州府志守俊患痼疾氏忘寢食調藥餌及殁殮事畢隨自縊時年十九)
周文德妻何氏倪有誠妻沈氏何渠妻鄭氏
章滂媳吴氏金鳴宰妻吴氏王澯母高氏
吴木妻陸氏何春毘妻鄭氏高汀妻陳氏
何孕美妻高氏倪起聖妻周氏張作楣妻陳氏
何其遠妻陸氏何崖妻俞氏周國鏵妻陸氏
章希義妻楊氏
國朝
周士妻方氏(富陽縣志年十七而夫亡無嗣煢煢孑立惟日鬻女工以自給鄉黨靡不稱其)
(旨建貞操奉坊旌表)
章文茂妻俞氏(題旌冊年二十八而寡矢志不移備嘗荼苦卒能訓子有成)
章甫妻傅氏(題旌冊年二十五而寡冰霜之操始終如一)
何予彰妻馬氏(題旌册年二十九而寡撫幼孤蓬首垢面終身未嘗見齒以上三氏俱)
(旨建雍正三年具題奉坊旌表)
王錫麒妻徐氏(題旌冊年二十三而寡事舅姑孝教子嚴守節三十年)
陳元鑑妻何氏(題旌冊年二十八而寡遺孤三氏辛勤撫育勤紡織以給饔飱守節四十)
(八年)
鄭之鼎妻趙氏(題旌册年二十六而寡勤女紅撫子守節二十七年卒)
鄭之翰妻華氏(題旌冊年二十八而寡事孀姑撫子守節二十四年)
何式武妻高氏(題旌冊年二十二而寡事舅姑撫子守節三十年)
倪森妻劉氏(題旌冊年二十九而寡事舅姑撫子守節二十二年)
俞公琮妻陳氏(題旌冊年二十八而寡撫子成人守節三十四年)
胡秉詵妻俞氏(題旌冊年二十四而寡營葬舅姑及夫柩撫幼子守節二十七年以上)
(旨建八氏俱雍正六年具題奉坊旌表)
方兆吉妻王氏(題旌册年二十七而寡撫三子成立孫枝繁衍氏性好施隣里有匱乏者)
(無不周濟守節四十七年)
金廣五妻邵氏(題旌冊年二十六而寡遺孤襁褓氏晝採薪夜紡績以給饔飱子長娶婦)
(生孫又早歿氏偕媳撫孤饘粥不繼勵志益堅守節四十七年)
施于京妻張氏(題旌冊年二十二而寡撫子之模又殀乃立姪孫為子後與媳章氏共撫)
(之守節四十五年)
方遴妻趙氏(題旌册年二十二而寡撫姪為後事舅姑孝舅殁姑年八十尚存氏奉侍惟謹)
(旨建守節三十二年坊旌表)(以上四氏俱雍正七年具題奉)
鄭玉芹妻徐氏(題旌册農家婦也年二十九而寡上有耄姑下有幼子家貧不能自存氏)
(晝夜績麻度日子稍長即教以農事子亦誠實氏晚年衣食稍給守節四十三年卒)
何希孟妻李氏(題旌册年二十四而寡子未彌月雖炊烟常絶而矢志益堅撫子成立守)
(節三十五年)
胡士佺妻張氏(題旌册年二十四而寡無子繼姪撫養教誨茹素終身守節三十八年)
夏必廣妻吕氏(題旌冊年二十五而寡踰年夫兄亦亡夫嫂俞氏孀居有疾氏事之如姑)
(教子以義方好施舍守節三十六年)
沈明蛟妻周氏(題旌册年二十二而寡孝事舅姑夫兄嫂早逝遺孤在襁褓氏恩勤撫育)
(與己子等教之讀書皆有成守節四十八年)
倪士英妻劉氏(題旌册年二十八而寡撫二子葬舅姑守節二十四年)
趙嘉言妻吴氏(題旌冊年二十八而寡事舅姑撫遺腹子守節二十四年)
趙玉璘妻馬氏(題旌册年二十二而寡家貧鶉衣百結日止一餐遺孤又殤親族勸其更)
(適氏矢死不從撫姪為嗣守節四十年)
何宏燾妻張氏(題旌册年二十九而寡叔又早逝遺孤週歲無母氏辛勤撫育與己二子)
(無異視守節二十四年具題奉)(以上九氏俱雍正八年)
(旨建坊旌表)
楊氏二烈(題旌冊二烈者楊友松妻朱氏及其子楊愈奇妻宋氏也順治間山寇竊發姑媳預)
(謀避賊之地見田舍側清池曲繞岸多叢薄朱曰吾與爾遠避他處安危未可知不如匿此苟得免)
(幸也否則赴池水死耳辛卯九月賊猝至朱與宋匿叢薄間賊搜之遂躍入池中相抱自沉賊抽矢)
(射之而去翌日家人出之矢貫宋氏項面色如生朱時年四十四宋年十九)
朱乃玉妻何氏(題旌册年二十五而寡無子撫姪模㒞為嗣又殀偕媳汪氏共撫孤孫常)
(以數珠一串授媳曰此一條心也吾每以此自持爾其佩之何氏守節四十一年)
孫東星妻章氏(題旌冊年二十三而寡無子氏矢志苦守孝事舅姑後十五年應繼始生)
(遂撫育為嗣守節三十二年九年具題奉)(以上四氏俱雍正)
(旨建坊旌表)
董志燾妻劉氏(題旌册年二十七夫亡舅姑繼沒喪葬無缺禮遺孤甫晬訓育成立歲侵)
(親隣中貧乏不能自存者至傾資空囷以濟之守節三十四年雍正十二年具題奉)
(旨建坊旌表)
金一柱妻張氏(題旌册年二十六夫亡子方週歲舅姑相繼卒遺幼叔亦在襁褓氏撫養)
(教誨俱克成立守節四十六年雍正十三年具題候旌)
王世鑑妻俞氏(富陽縣志世鑑耕作勞瘁得疾卒氏竭力殯葬再逾月其父兄與媒利其)
(聘私與故家諸生無子者為妾不令婦知計以他事誑使至至則畱而不返先一日隣有聞於氏者)
(氏神色不變歸私室沐浴更衣向靈前再拜遂投繯而死里有不平者鳴之官罪媒者及其父兄因)
(得旌表)
陳士禎妻陸氏(富陽縣志適陳數年士禎殁臨訣囑氏曰汝能善事舅姑吾目瞑矣氏誓)
(死不變士禎既死奉養高堂十餘年菽水唯謹後舅姑卧疾各三載氏為侍湯藥親滌溺器略無惰)
(容及卒喪葬盡禮年七十餘卒)
高萬翊妻邵氏俞應秋妻馬氏高萬翺妻邵氏
何純然妻屠氏華文顯妻蔣氏陸繼全妻朱氏
裘秉銑妻楊氏陸之行妻羊氏金有節妻吴氏
裘黃中妻周氏邵國泰妻馬氏華國章妻徐氏
周以道妻趙氏何幸宰妻趙氏邵日章妻徐氏
俞嘉誼妻裘氏張奕羔妻胡氏許嘉壽妻李氏
趙有源妻沈氏董九經妻錢氏
浙江通志卷二百三
