浙江通志卷七十五
蠲恤(一)
周禮保息之政王者所以養民故鄉師以王命施
惠而民鮮囏阨不獨散利薄征為荒政所有事也
聖朝重熙累洽固已比戸可封乃猶勤求民瘼時沛
恩膏凡所謂養老慈幼安富恤貧者悉著為盛典至偶
侵之蠲租賜復浙民沾被尤為深渥已志蠲恤
漢
後漢書和帝本紀永元十四年四月振貸會稽流民
下貧糓有差
後漢書安帝本紀元初六年四月會稽大疫遣光禄
大夫將太醫循行疾病賜棺木除田租口賦
後漢書順帝本紀陽嘉二年二月詔以吴郡會稽饑
荒貸人種糧
三國吴
三國吳志赤烏十三年八月故鄣水溢詔原逋責給
貸種食
晉
晉書成帝本紀咸康二年七月會稽饑開倉振給
晉書孝武帝本紀咸安二年三吴旱人多饑死詔所
在振給寧康二年四月詔三吴會稽遭水之縣尤
甚者全除一年租布其次聽除半年受振貸者即
以賜之
南北朝
南史宋文帝本紀元嘉七年吴興水遣使巡行振恤
十二年六月吴興水以米糓賜遭水人八月原除
遭水郡諸逋負
南史宋武帝本紀孝建二年八月三吴饑詔所在振
貸大明元年五月吴興水人饑遣使開倉振恤七
年浙江東諸郡旱遣使開倉振恤聽受雜物當租
南史齊高帝本紀建元元年九月詔以二吴義興三
郡遭水減今年田租
南史齊武帝本紀建元四年六月吴興遭水縣蠲降
租調永明九年八月吴興水蠲租
梁書高祖本紀天監二年六月詔以東陽信安豐安
三縣水遣使周履量蠲課調
陳書高祖本紀永定三年閏四月詔吴州縉州去歲
蝗旱遣中書舍人江德藻銜命東陽與令長二千
石問民疾苦仍以入臺倉見米分恤
陳書高宗本紀太建十二年十一月詔吴興等郡即
年田税禄秩並各原半其丁租半申至来歲秋登
唐
唐書高祖本紀武德七年四月給復揚越一年
唐書代宗本紀廣德二年十一月免越州今歲田租
之半給復温台明三州一年
唐書憲宗本紀元和四年正月免浙東今歲税
唐書穆宗本紀長慶三年浙東西旱遣使宣撫理繫
囚察官吏
唐書武宗本紀開成五年六月浙東蝗疫除其徭
唐書宣宗本紀大中九年七月罷浙西冬至元日常
貢以代下戸租税
唐書僖宗本紀乾符三年五月免浙東西一歲税
唐書昭宗本紀景福元年八月免浙西逋負
宋
宋史太宗本紀太平興國三年五月兩浙給復如漳
泉(按是年漳泉給復一年)六年四月罷湖州織羅放女工七
年十二月蠲兩浙諸州太平興國六年以前逋租
雍熙二年九月蠲江浙諸州民逋租淳化元年二
月除兩浙諸州漁禁四年二月江浙饑遣使巡撫
五年七月除兩浙諸州民錢俶日逋負
宋史眞宗本紀咸平二年三月江浙發廩振饑四月
詔江浙饑民入城池漁採勿禁景德二年正月罷
江浙增𣙜酤錢是歲夏兩浙饑遣使分振大中祥
符四年七月除閩浙歲丁錢五年五月兩浙旱給
占城稻種教民種之七年八月除兩浙被災民租
天禧三年江浙饑振之四年二月遣使安撫江浙
饑民五年十月蠲淮浙被災民租乾興元年正月
蠲秀州水災民租二月蘇湖秀州民饑貸以廩粟
宋史仁宗本紀明道元年三月除婺秀州丁身錢五
月廢杭秀二州鹽場景祐四年八月越州水賜被
溺民家錢有差皇祐二年三月詔兩浙流民聽人
收養三年八月遣使安撫兩浙饑民四年二月蠲
湖州民所貸官米嘉祐六年七月詔江浙水災差
官體量蠲税
宋史英宗本紀治平元年杭州水遣使行視疏治振
恤蠲其賦租
宋史神宗本紀熙寧八年八月詔發運司體實兩浙
米價州縣所存上供米減直予民斗錢勿過八十
宋史哲宗本紀元祐六年七月振兩浙水災紹聖四
年兩浙旱饑詔行荒政移粟振貸
宋史徽宗本紀崇寧四年蘇湖秀三州水賜乏食者
粟五年四月停免兩浙水災州郡夏税宣和三年
四月擒方臘詔浙江被賊州縣給復三年七月振
温處等八州
宋史高宗本紀建炎四年四月振明州被兵民家六
月蠲紹興府三縣湖田米(按二年五月廢餘姚上虞湖田為湖溉民田)
紹興元年正月蠲兩浙夏税二年十二月臨安府
火振被火家五年十二月振浙東饑民六年正月
振浙東饑民八年正月減臨安府夏税折輸錢二
月減紹興府和市絹萬匹十三年七月蠲浙西貧
民逋負丁鹽錢十四年二月蠲江浙諸路逋欠錢
帛三月蠲江浙京湖積欠上供錢米六月蠲江浙
州縣酒税坊場綱運倉庫積年逋負振江浙被水
民十五年七月免處州三縣民家綢絹十七年九
月減江浙諸州折帛錢十八年十一月振紹興府
饑十二月振明越秀婺諸州民借給被災農民春
耕費蠲被災下戸積欠租税二十一年三月蠲江
浙等路中戸以下積年逋負二十三年七月寬理
湖秀二州被水民夏税二十八年九月蠲紹興湖
州被水民逋賦二十九年二月振湖秀諸州饑民
三月除湖州紹興流民公私逋負閏六月罷江浙
沙田蘆場所增租課九月蠲江浙蝗潦州縣租三
十一年正月免湖州增丁所輸絹八月蠲江浙等
路上供米
宋史孝宗本紀隆興元年兩浙水旱蝗悉蠲其租二
年二月蠲秀州貧民逋租乾道元年正月詔兩浙
振流民二年二月振兩浙饑九月遣官按視温州
水災振貧民四年十二月減兩浙明年夏税和市
之半五年四月振恤衢婺州流民十月振温台二
州被水貧民淳熙元年十月再蠲臨安府民身丁
錢三年三年紹興府台婺州水並振之五年六月
蠲秀州民折帛錢六年十月除紹興府民逋賦十
二月蠲臨安府征税一年七年三月再蠲臨安府
民身丁錢四月除明州積欠諸司錢八年七月紹
興水出秀婺州米振糶嚴州水詔被災之家蠲其
和買三等以上戸減半八月詔紹興府諸縣夏税
和市折帛身丁錢絹之𩔖不以名色截日並令住
催十一月蠲富陽新城錢塘夏税己亥振臨安府
及嚴州饑民庚子再詔臨安府為粥食饑民九年
正月詔江浙旱傷州縣貸民稻種計度不足者貸
以樁積錢三月遣使按視江浙振濟六月給臨安
府貧民棺瘞錢八月詔紹興民戸去歲已納夏税
應減者三十萬緡理為今年之數十年四月再蠲
臨安府民丁身錢三年十一年五月蠲崇德等十
六縣民淳熙十年欠税十二年九月詔恤湖州台
州被水之家十三年十二月振臨安府城内外貧
乏老疾之民十四年七月減秀州經總制糴本錢
半年除紹興新科下戸今年和市布帛
宋史光宗本紀淳熙十六年閏五月蠲臨安第五等
戸和買絹一年仍出錢二十三萬緡振臨安貧民
八月減兩浙月椿等錢歲二十五萬五千緡九月
減紹興和買絹歲額十一月減江浙月樁錢額紹
熙元年正月再蠲臨安府民身丁錢三年二年二
月振京城貧民三年正月蠲秀州上供米四月蠲
臨安民元年二年逋賦四年正月蠲臨安府民身
丁錢三年六月振江浙被水貧民蠲臨安增民税
錢八月丙申蠲紹興丁鹽茶租錢戊午振浙西旱
傷貧民十二月振江浙流民五年五月寬紹興民
租税
宋史寧宗本紀紹熙五年十月減兩浙路和市折帛
錢蠲丁鹽丁身錢一年是歲兩浙水旱振之仍蠲
其賦慶元元年正月乙巳蠲台嚴湖三州貧民身
丁折帛錢一年詔兩浙收養遺棄小兒辛亥以久
雨振給臨安貧民四月臨安疫出内帑錢為貧民
醫藥棺斂費及賜諸軍疫死者家九月壬午蠲臨
安府水災貧民賦己酉蠲台嚴湖三州被災民丁
絹二年二月再蠲臨安府民身丁錢三年三年十
二月蠲紹興府貧民明年身丁折帛綿絹四年正
月詔有司寬恤兩浙流民四月蠲臨安紹興二府
租税有差十二月再蠲臨安府民身丁錢三年五
年五月以久雨民多疫命臨安府振恤之是歲嚴
衢台水振之六年嚴衢婺水振之嘉泰元年三月
戊寅臨安大火四月辛巳詔有司振恤甲申内降
錢十六萬緡米六萬五千餘石振被災死亡之家
七月復振被火貧民十二月復免臨安府民身丁
錢是歲浙西旱振之仍蠲其賦四年二月蠲臨安
府逋負酒税三月丁夘臨安火庚午命臨安府振
焚室七月蠲兩浙闕雨州縣逋租十二月再蠲臨
安府民身丁錢三年開禧元年正月蠲臨安府逋
負酒税八月蠲兩浙闕雨州縣贓賞錢十二月詔
永除兩浙身丁錢絹是歲江浙諸州旱振之二年
正月蠲兩浙路身丁綢綿嘉定元年二月詔臨安
府振給流民閏四月蠲兩浙闕雨州縣貧民逋賦
二年三月庚申命浙西及沿江諸州給流民病者
藥壬戍出内庫錢為臨安貧民棺槥費六月命浙
西諸州諭民種麻豆毋督其租命江西福建二廣
豐稔諸州糴運以給臨安仍償其費三年四月戊
辰出内庫二十三萬緡賜臨安軍民己巳詔臨安
府給細民病死者棺櫬是歲臨安紹興二府嚴衢
二州水振之仍蠲其賦四年三月臨安府振給病
民死者賜棺錢六年兩浙諸州水振之七年六月
蠲兩浙路諸州贓賞錢十月出内帑錢振臨安府
貧民命浙東監司發常平米振災傷州縣八年三
月以旱蠲臨安府茶鹽賞錢五月發米振糶臨安
府貧民六月詔兩浙路諭民種雜粟麥麻豆有司
毋收其賦田主毋責其租七月蠲臨安紹興二府
貧民夏税九年六月振恤浙西被水州縣寬其租
税九月詔兩浙監司覈州縣被水最甚者蠲其租
十年十一月詔浙東提舉司發米十萬石振給貧
民十一年六月詔湖州振恤被水貧民十四年浙
東旱振之十五年十二月發米振給臨安府貧民
十七年二月癸巳蠲台州逋賦甲午命臨安府振
糶貧民閏八月申嚴兩浙諸州輸苖過取之禁
宋史理宗本紀嘉定十七年十二月雪寒免京城官
私房賃地門税等錢自是祥慶災異寒暑皆免寳
慶元年二月發廩振在京細民四月振在京細民
二年十二月發廩振贍在京細民紹定二年十月
詔台州水災除民田租及茶鹽酒酤諸雜税三年
十二月振贍在京細民淳祐四年九月臺臣言嚴
州及紹興蕭山等縣征商煩苛詔罷之九年正月
給官田五百畝命臨安府創慈幼局收養道路遺
棄初生嬰兒仍置藥局療貧民疾病十年九月以
嚴州水復民田租十二年六月嚴衢婺台處水遣
使分行振恤存問除今年田租八月詔以緡錢四
十萬振恤在京軍民寳祐元年七月温台處水詔
發豐儲倉米并各州義廩振之十月詔出緡錢二
百萬振恤京城軍民二年六月罷臨安府臨平鎮
税場九月詔山隂蕭山諸暨會稽四縣水其除今
年田租開慶元年二月發平糶倉米減直振在京
民五月婺州水發義倉米振之十月詔給還浙西
提舉常平司歲收上亭戸沙地租二百萬永勿復
徵景定三年二月臨安安吉嘉興屬邑水民溺死
者衆詔守臣給槥瘞之閏九月詔紹興府火給貸
居民錢今後二載民貧可憫悉除勿徵
宋史度宗本紀咸淳元年正月詔臨安免征商四月
丁未免徵臨安官私房僦地錢戊申再免在京征
商三月發米贍京城民閏五月乙巳久雨京城減
直糶米自是米價高即發廩平糶以為常丁未發
錢贍在京小民丁巳以錢三十萬命臨安府通變
平物價二年六月以衢州饑命守令勸分諸藩邸
發廩助之六年十月詔台州發義倉豐儲倉米振
遭水家閏十月安吉州水免公田租十一月嘉興
縣水免田租七年正月諸暨縣湖田水免租五月
發米詣衢州振糶六月丙申發米振諸暨縣遭水
家戊午紹興府饑振糧萬石八年八月紹興府六
邑水災發米振遭水家十月己亥紹興府五縣水
詔減田租有差庚戌以秋雨水溢詔減錢塘仁和
兩縣民租什二會稽湖田租什三諸暨湖田租盡
除之
元
元史世祖本紀至元十三年二月詔諭臨安新附府
州司縣官吏凡公私逋欠不得徵理所在山林河
泊除巨木花果外餘物權免徵税十二月詔浙東
西府州軍縣官吏凡故宋繁冗科差聖節上供經
總制錢等百有餘件悉除免之十八年二月浙東
饑發粟賑之二十四年十二月免浙西魚課聽民
自漁是歲浙西諸路水免今年田租十之二二十
五年正月以杭州連歲水賑其尤貧者四月尚書
省臣言杭湖秀復大水請輟上供米審其貧者賑
之帝是其言二十六年二月紹興水免未輸田租
八月台婺二州饑免今歲田租二十七年二月浙
東諸郡饑給糧九十日二十八年二月遣行省行
臺官發粟賑杭之臨安餘杭於潛昌化新城等縣
饑民三月杭州路饑發粟賑之仍弛湖泊蒲魚之
禁四月弛杭州西湖禽魚禁聽民網罟五月以杭
州饑免今歲田租八月婺州水免田租二十九年
六月甲子湖州嘉興紹興等路水免至元二十八
年田租丁亥湖州嘉興大水免田租
元史成宗本紀至元三十一年十月江浙省臣言陛
下即位之初詔蠲今歲田租十分之三所蠲特及
田主其佃民輸租如故宜令佃民當輸田主者亦
如所蠲之數從之元貞二年四月台州路黃巖州
饑杭州火並賑之六月紹興蝗發粟賑之大德元
年九月温之平陽瑞安二州水以糧給之二年二
月浙西嘉興水旱並賑恤之七月江浙水賑饑民
三年十一月杭州火發粟賑之四年七月杭州路
貧民乏食以糧萬石減其直糶之十二月賑浙東
饑民糧六年六月湖嘉杭婺慶元紹興等路饑以
糧賑之七年六月浙西淫雨民饑賑糧一月仍免
今年夏税并各戸酒醋課八年八月杭州火發粟
賑之
元史武宗本紀大德十一年七月江浙水民饑詔賑
糧三月酒醋門攤課悉免一年十一月杭州饑發
糧賑之至大元年正月紹興台州慶元路饑戸月
給米六斗賑之十一月詔免紹興慶元台州田租
紹興被災尤甚今歲又旱凡佃戸止輸田主十分
之四山場河濼商税截日免之諸路小稔審被災
者免之閏十一月以杭州紹興等路歲比饑饉今
年酒課免十分之三
元史仁宗本紀延祐元年八月台州水發廩減價賑
糶九月杭州水發廩減價賑糶
元史英宗本紀至治二年十二月杭州火賑之三年
三月台州路黃巖州饑賑糧兩月
元史泰定帝本紀泰定元年二月紹興慶元路饑發
粟賑之五月杭州路屬縣水民饑賑糧有差九月
紹興路饑賑糧有差十二月温州路樂清縣鹽場
水民饑發義倉賑之二年二月慶元路象山諸縣
饑賑糧二月十一月衢州路饑賑糧二月十二月杭
州饑賑糶有差四年四月衢州路屬縣饑賑糧鈔
有差六月發義倉賑鹽官州民七月衢州水發廩
賑饑給漂死者棺
元史文宗本紀天歷元年十一月杭州火賑之二年
四月江浙行省言湖州慶元諸路饑民當賑從之
至順元年二月杭州火賑糧一月四月台州臨海
等縣饑各賑糶米五千石閏七月杭州慶元紹興
嘉興湖州等路水民饑詔賑之二年三月賑浙西
鹽丁五千餘戸八月乙未杭州火賑被災民百九
十戸丁酉湖州安吉州水漂死者九十人人給鈔
二十貫瘞之存者賑糧兩月九月安吉久雨太湖
溢溺死男女百五十七人命江浙行省賑恤之
元史順帝本紀元統元年十一月江浙旱賑之二年
二月杭州嘉興水旱疾疫勅有司發義倉賑饑五
月江浙饑賑之至元二年九月台州路饑發義倉
粟賑之三年三月賑江浙等處饑民開所在山場
河泊之禁聽民樵採至正元年四月以兩浙水災
免歲辦餘鹽三萬引二年十月權免兩浙額鹽十
萬引
明
明實錄洪武元年八月以浙西長興安吉勞於供餉
免明年秋糧
吾學編洪武三年三月免浙東田租(按明實錄三月免嚴州金華衢)
(州處州今年租税)
明實錄洪武四年正月免諸暨水災田租
杭州府志洪武四年四月免兩浙今年夏税秋糧
明實錄洪武七年五月免嘉興夏税九年三月免浙
江今年夏秋税糧
吾學編洪武九年七月嘉湖大水免其田租(按嘉興府志十)
(二月遣戸部主事趙乾等賑之)十年正月賜嘉湖等府民舊歲被
水者戸鈔一錠二月賑嘉湖等府民去歲被水者
戸米一石
明實錄洪武十年三月賑錢塘仁和餘杭民被水者
戸米一石減嘉湖二都重租糧額十之二
吾學編洪武十年九月浙西大水免其田租(按明實錄以紹)
(興金華衢州水賑之)
嘉興府志洪武十一年五月以嘉湖民屢被水災再
遣使存問仍濟饑民六萬二千八百四十四戸命
戸賜米一石免其逋租六十五萬二千八百二十
八石十二月命悉罷河泊所免其税課以其利與
民今歲魚課未入徵者亦免之(按明實錄八月免長興安吉今年田)
(租)
吾學編洪武十五年免浙江田租(按明實錄四月免浙江今年夏秋税)
(糧杭州府志詔浙西税糧官田減半民田盡免)
明實錄洪武三十五年七月詔今年夏秋税糧浙江
蠲免一半
明實錄永樂二年六月嘉湖等郡水賑之十一月以
嘉湖杭水蠲今年租十二月除嘉興等府戸絶田
租税
續文獻通考永樂三年命戸部尚書夏原吉都察院
俞士吉左通政趙居任大理寺袁復等賑濟蘇松
嘉湖饑民八月命戸部覈實嘉湖杭等府被水災
民悉免今年田税
明實錄永樂九年六月賑龍游縣饑七月湖州烏程
等縣淫雨沒田免今年租
史槩永樂十年六月免湖州役田逋糧十七餘萬石
嘉興縣志永樂十年七月以水災免浙西糧
明實錄永樂十一年三月賑湖州五縣饑四月衢嚴
等郡縣饑給糓貸之八月賑仁和嘉興二縣饑十
二年七月賑仁和諸暨諸縣饑
嘉興府志永樂十二年十一月蠲蘇松嘉湖杭五郡
水災田租四十七萬九千七百餘石
明實錄永樂十三年四月桐廬西安二縣饑賑之十
二月免浙江府州縣糧芻十四年八月衢州金華
水遣人賑恤十九年六月賑西安縣饑二十年正
月賑龍游饑二月除烏程戸絶田糧二十二年十
月於潛樂清兩縣饑賑之
杭州府志洪熙元年十二月海寧流徙復業民奉詔
免税糧
史槩宣德元年四月免黃巖縣糧税
明實錄宣德三年九月賑於潛新昌&KR0792;龍游四縣饑
十一月賑臨安新城二縣饑
杭州府志宣德四年仁和海寧以江患詔免田租
萬歷紹興府志宣德五年會稽餘姚旱遣官馳傳賑
濟
史槩宣德六年六月免温州府商稅收鈔并免逋鹽
糧三萬四千餘石
明實錄宣德六年十月賑於潛縣饑七年九月烏程
歸安德清長興武康嘉善久雨沒田蠲其租
明實錄正統五年十一月免嘉湖等府水災田糧
史槩正統六年二月發官廩三十五萬杭州平糴九
年五月免浙江被災糧十四萬六千餘石
明實錄正統十年七月紹興寧波台州疫蠲死者所
負租稅八月蠲嘉湖等府水災田糧十一年五月
免台州府去年災傷田糧
史槩正統十一年六月免湖州嘉興台州糧十一萬
餘石
明實錄正統十二年三月免杭州湖州嘉興去歲被
災稅糧
史槩正統十三年四月免浙江江西秋糧六十萬五
千餘石
明實錄景泰元年六月免處州温州金華三府戸口
食鹽鈔三年四月免金華處州二府無徵稅糧
吾學編景泰三年十一月蠲浙江徭稅
明實錄景泰四年七月蠲杭州台州寧波諸府去年
被災稅糧
杭州府志景泰五年六月杭州府奉詔免去年稅糧
明實錄天順元年四月免杭州等十府屬縣去年無
徵糧
史槩天順四年免江南浙江糧三十三萬餘石
明實錄天順五年六月免杭湖寧波嘉興四府去年
被災田糧
吾學編天順五年九月杭嘉濱海諸縣潮大至賑恤
之
明實錄成化六年四月以水災免烏程歸安長興德
清武康仁和六縣稅糧七年八月嘉湖杭紹四府
水蠲租賑濟貸以牛種
嘉靖浙江通志成化九年八月浙江廵撫劉敷奏奉
化山隂蕭山上虞餘姚諸暨臨海七縣被水田畝
稅糧所宜蠲免從之
明實錄成化十年六月以湖州府六縣水災免成化
九年秋糧十一月免杭州衛嚴湖二所屯田子粒
嘉善縣秋糧以水旱故十三年正月以水免紹興
寧波台州杭州四府成化十二年秋糧
史槩成化十四年三月杭州等府免糧三十三萬餘
石十七年正月免浙西糧二十四萬六千有竒
明實錄成化十八年九月詔浙江所屬災傷府縣衛
所并鹽運司去年秋糧子粒草鹽課量免十分之
六二十三年四月以旱免台州等三府所屬二十
一縣并台温二衛秋糧(按史槩免温台二府糧十六萬五千餘石)
明實錄弘治四年十一月以水免嘉湖杭三府屬并
杭州二衛湖州所夏稅秋糧有差五年二月以水
災免嘉湖等府衛糧草子粒有差其非全災者停
徵
史槩弘治五年七月浙江水命侍郎吳原廵視賑濟
八月兩浙災僉都張文昭廵視賑濟九年六月量
免山隂蕭山二縣大雨被災人戸徭役給米有差
明實錄弘治十二年以旱免浙江太平縣秋糧
史槩弘治十六年九月寧波府旱饑遣都御史王璟
廵視賑濟
明實錄弘治十七年二月免杭州等五府及寧波衛
弘治十六年糧子粒有差
史槩弘治十七年閏四月蠲浙江夏税
明實錄正德五年三月以水旱免浙江正德三年逋
稅十月減湖州嘉興寧波三府夏稅麥及絲綿有
差六年十二月以旱免長興&KR0792;天台蘭谿象山等
縣暨昌國衛稅糧有差七年十月以水旱免紹興
寧波嘉興金華嚴台温等府所屬縣税糧仍命海
潮渰溺地方鎮廵等官區畫賑濟八年十月免開
化常山江山西安龍游遂安六縣下戸税以地方
被賊及旱災故也十一月免寧波府五縣衢州府
四縣及衢州所秋糧十年十一月以水災免杭州
府八縣湖州府六縣台州府寧海縣夏稅有差十
三年十一月以災免杭嘉湖州縣夏稅有差
續文獻通考嘉靖元年蠲浙江舊逋仍免元年田租
之半
史槩嘉靖元年十二月湖州水災再折糧六萬石發
鹽課五千兩賑之三年正月災傷免嘉湖二府糧税
明實錄嘉靖四年十月免紹興湖州二府存留糧有
差五年十月以旱免杭州嘉興湖州紹興金華衢
州寧波台州嚴州稅糧有差七年正月免寧波府
稅糧有差
史槩嘉靖七年九月浙西災折糧加賑
明實錄嘉靖八年十一月以杭州等府水災免存留
稅糧有差仍令賑濟
史槩嘉靖十年災免浙直糧稅
明實錄嘉靖十二年正月以旱免杭紹温處四府田
糧有差十八年閏七月以水免杭嚴紹金衢處等
府所屬縣稅糧有差二十年九月以災免台州府
六縣稅糧如例二十二年八月以水免湖州府稅
糧有差二十三年九月免杭嘉湖紹金衢台嚴等
府稅糧有差
史槩嘉靖二十八年九月嘉湖二府水災免秋糧加
賑三十二年十月災傷免浙東秋糧海鹽平湖准
折兌仍賑之三十三年七月兵荒量免浙直田糧
三十六年十二月浙東水災免税
明實錄嘉靖三十八年十月免杭嘉湖金等府糧稅
有差
明實錄隆慶二年十月以金衢嚴處四府旱停免稅
糧有差十一月以水災免台州府税糧有差
續文獻通考隆慶三年以水災免浙江臨海天台黃
巖仙居太平寧海上虞餘姚諸暨蕭山&KR0792;縣山隂
會稽鄞慈谿奉化定海象山麗水青田龍泉縉雲
松陽遂昌雲和等縣存留錢糧紹興府南京倉糧
俱改折六錢四年十一月以水災詔免浙江湖州
府武康歸安烏程秋糧有差起兌漕糧暫派成熟
鄰邑代運仍發倉米賑之
明實錄隆慶六年十月以台州府水免今年秋糧之
半
明實錄萬歷十三年五月詔改折浙江漕糧十之三
并免行糧十五年九月浙江民屯錢糧停免改折
十七年六月賑浙江饑二十三年十月以湖州府
歸烏長德四縣被災准折漕糧之半二十四年十
月杭嘉湖三府水照被災分數全半改折有差
續文獻通考萬歷二十六年九月浙江水災戸部覆
廵按方元彦廵撫劉元霖奏准除天台仙居黃巖
太平各被災三分不准免外將被災十分海寧臨
安遂安桐鄉嘉善崇德六縣准免七分被災九分
安吉州仁和錢塘富陽新城鄞縣慈谿奉化定海
武義湯溪十縣准免六分被災八分餘杭於潛昌
化秀水海鹽平湖歸安烏程象山金華蘭谿東陽
建德淳安桐廬分水十六縣准免五分被災七分
長興德清武康孝豐義烏永康浦江七縣准免四
分被災六分嘉興壽昌常山三縣准免三分被災
五分龍游江山臨海三縣准免二分被災四分寧
海西安開化三縣准免一分俱於本年存留糧内
照數豁免其免過銀數仍令各府州縣議處無礙
官銀抵補其嚴衢二所屯糧照災重例每石折銀
三錢二十一年以前八府未完米折鹽鈔等銀悉
准蠲免
明實錄萬歷二十六年九月賑浙西災民三十七年
正月以浙西災准海寧餘杭臨安漕糧改折給賑
浙西
浙江通志卷七十五
