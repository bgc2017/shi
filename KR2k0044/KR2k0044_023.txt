浙江通志卷二十四
城池(下)
紹興府
紹興府城池(山陰會稽二縣附郭)於越新編句踐都越命范
蠡築城太平寰宇記隋開皇十一年越國公楊素
築寶慶會稽續志唐乾寧中錢王鏐重修宋皇祐
中太守王逵復修并濬池嘉定十六年守汪綱加
築兼修諸門城之東曰五雲水門曰都泗東南曰
稽山水門曰東郭西曰迎恩西南曰常喜南曰殖
利水門曰偏門北曰三江舊浙江通志元至正十
三年浙江廉訪僉事圖們特穆爾增築十八年樞
密副使吕珍鎮越浚壕明嘉靖二年秋颶風大作
樓堞半圮知府南大吉修復之三年冬修女牆并
濬内外池
國朝順治十五年奉檄增高併堵紹興府志康熙六十
年知府俞卿修築七百四十九丈其門名皆仍舊
惟迎恩易為西郭從俗所稱以配東郭云都泗即
都賜水偏即偏門常禧即常喜昌安即三江殖利
俗呼南堰門常禧俗呼岸偏門都泗五雲東郭稽
山四門隸會稽殖利水偏常禧西郭昌安五門隸
山陰(俞卿重修府城記紹興古越州地宋高宗南渡駐驆於此因易今名郡城周環二十三里)
(有竒陸五門曰五雲古雷門也曰稽山曰常禧曰西郭古臥薪處也曰昌安水六門曰都泗曰東郭)
(曰殖利曰水偏曰西郭曰昌安門外月城月城外八卦城始於越范蠡而開拓於隋楊素嗣後廢興)
(本朝不一以來海隅向化太平優游民樂無事城牆傾定鼎)
(圯大半譙樓略有存者門不堪啓閉守土者奚辭其責哉予以康熙五十一年抵任緣山陰會稽上)
(虞三邑海塘易石之役首尾七八年奔馳催督刻無寧晷六十年八月海塘成用集紳士耆民而告)
(之曰城不固奈何衆言非太守修不可曰費無出又奈何衆鼓舞願助予倡捐二百金山會二縣各)
(捐一百兩衆曰工役浩繁非二萬金不可予曰無庸也官不侵漁役不中飽匠不冒破爾等但量力)
(樂輸其不足者太守自任之衆皆欣悦工興於六月不半載告成樓櫓雉堞耳城壕隄以及兵役防)
(守之所纖悉具備盡改舊觀計修城七百四十九丈石料工價銀共七千九百兩零署山邑别駕李)
(君天植山陰令丁君弘曾稽令張君我觀縣丞李憑吳學禮均執勞者宜附姓名)
雍正七年正月總督管巡撫事(臣)李衞欽奉
上諭檄紹興府知府顧濟美確勘興修
三江巡檢司城(於越新編在府城北四十里浮山北麓與三江所城對峙一門西出)
(嘉靖年有倭寇始增治之山陰縣志湯和所築方一里二十步高二丈厚一丈八尺城樓一窩舖四)
(女牆三百六十六)
白洋巡檢司城(於越新編在府城西北五十里山陰境緣白洋山而城之舊浙江通)
(志湯和所築方一百一十丈高一丈五尺厚一丈城門一譙樓一窩舖四女牆一百七十六)
黃家堰巡檢司城(紹興府志在府城東北八十里會稽上虞之界曰纂風鎮為方)
(一百四十丈高一丈三尺厚二丈五尺南北環以月城城樓一窩舖四女牆一百一十城下有池深)
(一丈二尺廣四丈五尺舊在府城東北六十里黃家堰明洪武二十年徙瀝海所西為海潮所齧弘)
(治間徙今所故址尚存)
三江所城(於越新編在府城北三十里山陰浮山之陽踐山背海山陰縣志明洪武二十)
(年信國公湯和築方三里二十步高一丈八尺厚如之水門冇四北門則堵焉城樓四敵樓三月城)
(三引河為池可通舟楫兵馬司廳四窩舖二十女墻六百五十八墩臺七)
瀝海所城(於越新編在府城東北七十里會稽薛家瀝紹興府志為方三里三十步高二)
(丈二尺厚一丈八尺城門城樓角樓敵樓月城各四池深一丈五尺廣五丈五尺兵馬司廳四窩舖)
(國朝十六女墻六百十一墩臺四楊沛重修雍正八年檄署會稽縣知縣)
蕭山縣城池紹興府志舊經云周一里二百步高
一丈八尺厚一丈一尺久廢明嘉靖三十二年知
縣施堯臣剏建周五里高二丈五尺闊二丈二尺
四門東曰達台南曰拱秀西曰連山北曰静海各
設月城門各有樓曰近日拙政聽潮修文雉堞二
千五百八十有五舖舍二十有三下設水門三外
設弔橋四因取土築城遂以為壕各深一丈五尺
廣三丈長計一千五百九十一丈五尺四望臺一
在北幹山上築城周二十三丈三尺高一丈八尺
闊一丈二尺雉堞六十有一西為門(施堯臣修城記城基約地)
(九里有餘中外俱用石板腹内則以亂石和土築之基下俱用松樁遇有河池仍以石板叠砌俟與)
(地平然後築之工興於癸丑冬十一月完於甲寅春三月蕭民好義而善幹故其敏事如此)
國朝順治十年知縣韓昌先重建東西兩城樓及修葺
城垣十三年總督李率泰檄各府州縣改築城上
舊堞知縣黃應宫奉檄計里分工旬日築城計九
百一十四垜康熙八年知縣鄒勷修築十年又修
雍正五年欽奉
上諭檄知縣門鈺重修
諸暨縣城池諸暨縣志縣舊有城圍二里四十八
步高一丈六尺唐開元中縣令羅元開建東北門
天寶中郭密之建西南門吳越王錢鏐遣王永修
築至明初改築圍九里三十步為門五東曰迎恩
南曰迎薰北曰朝京西曰西施而水門不名後以
承平日久民皆據其址為居室嘉靖中知縣林富
春重築左臨浣水右倚長山圍四里高一丈有八
尺陸門四東曰禹封玉帛南曰句乘雲物西曰蠡
湖煙月北曰槩浦禾桑水門三
國朝順治十五年增高併堵
餘姚縣城池於越新編始築於吳將朱然圍一里
二百五十步元至正年方國珍復城之陸門五東
曰通德西曰龍泉南曰齊政北曰武勝後永清水
門二(高明修城記餘姚為鄞郡外屏至正十九年九月始築城十月畢功凡以里計者九以大)
(計者一千四百六十為址二丈其上之廣殺其址二尺四面之門有五其南北又各立水門通舟楫)
明洪武年信國公湯和遣千戸孫仁增治嘉靖年
復有倭患乃漸完葺改東門曰澄清舊浙江通志
四面引江為池
國朝順治十五年增高併堵
江南城(於越新編嘉靖年以倭患建周一千四百四十丈陸門四東泰西成南明北固小陸)
(門二恩波流澤水門二左通右達四門皆有重樓而北固樓與舊城舜江樓相直通濟橋亘其中南)
(北皆為月城通兩城為一徐階修城記餘姚去海百里夾江居民數萬家舊有城直江北以署所在)
(也測其生齒江以南得三之二焉頃歲倭犯海上江南人走保城邑不能容則散入山谷間邑人少)
(保李公聞之嘆曰今兵興尚未已江以南脫不保縣城能獨完乎餘姚不完而土崩之勢成矣若益)
(城江南豈惟姚民將全浙實屏蔽之議既定有譁於里者里人邵君陳君等又為疏言天子可之於)
(是總督胡公賢典領其事乃會御史王君本固羅君元真程土物度形勢而經費則督府制之不足)
(始助以諸郡贖緡蓋總其費白金鍰計不滿萬者百有十□石畚鍤無不給焉始於丁巳年九月以)
(次年六月成江南北人見城成而不知材之所自出與役召之及巳也始之譁者乃曰城實生我而)
(國朝顧謂其厲我以自衛乎用記之順治十五年增修)
三山所城(紹興府志在餘姚縣東北四十里梅川一都之滸山方三里一百二十八步高)
(一丈六尺明永樂十六年增六尺址厚四丈五尺面二丈二尺陸門四水門一城樓月樓敵樓各四)
(月城四池深一丈三尺廣三丈八尺弔橋四兵馬司廳三更樓一窩舖六女牆六百三十五墩臺七)
眉山巡檢司城(紹興府志舊在餘姚之眉山明洪武二十年徙孝義二都之湖海頭)
(東南去縣四十里方一百八十四丈高一丈八尺厚二丈城門城樓更樓望海樓各一窩舖四女牆)
(一百二十)
臨山衛城(紹興府志明初洪武二十年信國公湯和徙上虞故嵩城於餘姚西北五十里)
(廟山之上並海而城之是為臨山衞初用土石半其秋指揮同知武瑛督築乃盡用石為方五里三)
(十步高一丈八尺永樂十六年增五尺址厚四丈五尺面半之陸門四水門一城樓大五小三敵樓)
(十四月城三池深一丈五尺廣五丈五尺弔橋四窩舖三十八女牆九百九十兵馬司廳七瞭望臺)
(一墩臺九)
龍山所城(於越新編在餘姚縣東北一百二十里方四里陸門三水門一舊浙江通志城)
(樓角樓各四月樓三敵樓十七池深一丈二尺廣三丈五尺窩舖九弔橋四女牆四百六十墩臺五)
三山巡檢司城(紹興府志舊在餘姚之金家山明洪武二十年徙上林一都之破山)
(西南去縣六十里為方三百五十丈冇竒高一丈五尺厚二丈城門一城樓一窩舖四女牆一百二)
(十五)
廟山巡檢司城(紹興府志舊在餘姚廟山明洪武二十年徙上虞縣五都之中堰東)
(南去餘姚縣六十里方一百四十丈高二丈五尺厚二丈二尺城門一城樓一月城二窩舖四女牆)
(一百一十)
上虞縣城池上虞縣志縣舊無城府舊志所稱縣
城周一里九十步者蓋縣治之衙城也元至正二
十四年方國珍據有浙東始建議築城東南平衍
西北因山為隍西南則跨長者山周迴十有三里
高二丈有竒厚一丈五尺置樓堞通五門東通明
南朝陽西晝錦北豐寧西南金罍水門在通明晝
錦金罍三門之側明初信國公湯和徙上虞城石
往築臨山衞城縣城惟存土基嘉靖十八年縣令
鄭芸因故址興築高厚視舊稍增内外俱甃以石
仍置樓堞通五門改東曰啟文西曰來慶南曰百
雲北曰叢桂西南曰通澤三水門如舊南城增便
水門二以通百雲東西溪之水入城城下留馬路
六尺内亦如之(朱□復修上虞縣石城記嘉靖十有八年己亥春正月邑侯莆田鄭)
(士馨芸下令復石城就其復於隍者起之侵者歸堙者崇再旬而土工訖至於秋孟乃外障以石堞)
(其巔總高若干丈延袤十里許為城門五為水門三上咸覆以屋穴水洞二引離坤二溪之流而隍)
(則外繞如故為馬道外内惟周越明年三月告績是役也費移之公而歛勿加勞公諸里而力勿困)
(無昔者旁近之佐而計以裕慮不為浮議所奪而績以底險設勿失其故而勢以寧非虛衷定命致)
(勤於民曷觀厥成嗣令君子尚其無隳前績無專外圉以丕昭先民本末之義庶我邑永永有藉哉)
國朝順治三年土寇竊發大兵進勦雉堞僅存康熙八
年十一月知縣鄭僑重修
嵊縣城池於越新編吳賀齊為剡令所築宋守帥
劉述古命縣令張誠發修慶元初溪流湍暴知縣
葉範累石為隄城以全後水決東渡提舉李天性
增築明秋大水又壞知縣周悦增築明初信國公
湯和移磚石築臨山衞城由是僅存四門弘治中
知縣臧鳳築隄捍水十一年知縣徐恂又築自是
城頼以全嘉靖時倭患作知縣吳三畏力請築城
周一千三百丈為門四東曰拱明南曰應台西曰
來白北曰望越各有樓有月城東陡門扁曰溪山
襟帶亭北有四山閣當學有起鳳亭東門有騰蛟
亭(王畿修城碑記世宗建極之二十九載海氛為孽浙東羽檄無已嵊知縣吳侯嘆曰是可坐受)
(無城之困乎乃請於上官相基度費稽版籍凡五十餘丁築城一丈計為丈九百有竒因舊址繞山)
(帶溪工始九月凡四閱月告竣東西南北四門次年請布政司五百金成之東陡門北四山閣則取)
(諸罰鍰漸成之侯始鳩工钁故址得一磚識云漢乙卯歲剡長吳三畏記夫吳侯築城於千五百載)
(後而與前令姓氏同築之歲又同嘻亦竒矣)
國朝順治十五年重修每堞增高五尺
新昌縣城池新昌縣志會稽志新昌舊有土城周
十里久廢無考明嘉靖三十一年知縣萬鵬議築
城民多憚於力役時尚書吕光洵力排羣議匝月
告成長一千三百七十四丈有竒高一丈七尺闊
二丈四尺周六里門四東曰應台西曰通會南曰
仰山北曰濟川萬歷庚戌縣令李應先於東北中
界開正陽門自東抵西皆引溪為池而西南則面
山焉(吕光洵修城記新昌蓋剡之東境梁開平間析其十三鄉為縣以其創建也因名新云縣)
(舊有城元末廢頃盜起海隅入剽台寧新昌民盡空其縣走山谷武進萬侯鵬銜命在道聞警亟抵)
(縣乃大集士庶度地相基計工量費西跨澗北計周一千三百七十四丈表裏俱石而實以土礫蓋)
(極堅緻云城東故有捍水石隄城附於堤堤愈堅城愈壯既銷外侮又禦横流是千載不磨之績也)
國朝順治十五年增高併堵
台州府
台州府城池(臨海縣附郭)赤城志按舊經周迴一十八
里始築時不可攷太平興國三年再築慶歷五年
海溢復大壞太常博士彭思永攝州事命縣令范
仲溫總其役明年元守絳至增甓之至和元年復
大水城不没者數尺孫守礪再加增築嘉祐六年
大水復壞熙寧四年錢守暄又纍以密石乾道九
年火及闉淳熙二年趙守汝愚又繕築焉三年秋
大雨城幾圯尤守袤復修之按故基東自小鑑湖
循清心嶺而南縈抱舊放生池直接城山嶺古通
越門土地廟處蓋今湖昔地皆在闉闍中後乃徙
而之西縮入里餘城今七門各冠以樓南曰鎮寧
門樓名神秀曰興善門樓名超然東曰崇和門樓
名惠風西曰栝蒼門樓名集仙東南曰靖越門樓
名靖越西南曰豐泰門樓名霞標西北曰朝天門
樓名興公(吕祖謙修城記臨海郡南東西三方岸江湖秋水時至北限大山蹙不得騁怒)
(齧隄足生聚凛凛恃城以為命距海餘百里逋亡剽俠之所曹惡歲輙睢盱洲漵睥睨郛郭徼警者)
(不敢弛柝故閉修之政在是郡為首務蓋所以遠灾害銷奸萌非徒區畫封表備侯邦之制也慶歷)
(之水幾不為郡元章簡公絳來守城復立宣和中盗𤼵仙居闖虚罙入突薄欲登時則有戶掾滕君)
(膺帥厲吏士禦以方略寇不為患父老紀焉乾道九年里旅不戒於火延及郡城堵隤甃弛徑踰無)
(禁灾氣未格民譌不寧間一歲太史趙侯汝愚自信徙鎮暇日循行牆落屬丞掾而告之曰置守所)
(以衞民顧屏蔽廢徹若是其何以待不虞土功於古雖有常律傳春秋者復出啟塞從時之例豈非)
(城闉之啟閉實有邦之大紀隨時築治有不得而已者耶況壯城之卒月粟歲帛凡以為此益其廪)
(而寬其程宜無不可於是軍事判官蘇延壽受役要司輂輦金榖之稽兵馬都監胡勝督裁巡功察)
(其勉與不勉者命羣有司各保其所奠地守傳衆力埤增卑薄塗塞空郤環城諸門作新者四曰鎮)
(寧曰興善曰豐泰曰栝蒼修舊者五曰崇和曰靖越曰朝天曰順正曰延慶起淳熙二年六月癸酉)
(訖閏九月戊辰累日積功凡一萬五千三百七十有六大抵取具於北城之籍閒民願即工者厚酬)
(之不欲勿強會其數眎役兵財十之二鍜斵漫塈黝堊之工畀僦直如其素醪醴之饋勞來之問相)
(及於道其材瓦石甓之用積二十一萬七千九百錢以貫計米以石計者合四千六百冇竒維侯憂)
(民急病之意既達於下而精知周慮乂足以綜理之故公無羨費人無留力工無餘技役事首尾歴)
(再時版臿並作觀堞崛興而近郊之氓初未常釋隴畮也始侯之至詔奉計最入朝十月報政之期)
(甫半歲而贏或謂是邦特侯假道休沐之地繕營之鉅者必姑存以須後乃獨於入國阡陌未習之)
(時驟舉力政百年之蹟還於指顧邦人德其賜而樂其成請書勞於石遂書以諗台之君子)
國朝順治十五年增修攝兵道胡文曄署府王陞董其
事視舊增高三尺垜口併三為一日久漸圮康熙
五十一年郡守張聯元倡議修築舊制城有七門
括蒼豐泰二門久塞崇和門初築時即有月城其
門南向以受山水趨朝之勢至鎮寧興善靖越朝
天諸門增築月城舊皆逆水不知何年順水而闢
因相度形勢於康熙五十七年修復四門盡改向
逆水復重闢豐泰門興西市仍如舊制雍正七年
正月總督(臣)李衞欽奉
上諭檄行台州府知府江承玠確勘興修
黃巖縣城池赤城志按舊志云周邑九里三十步
唐上元中築台州府志宋元無攷明初永嘉侯朱
亮祖重築洪武二十年信國公湯和城沿海衛所
撤石料徙之海門嘉靖中知縣高材請城今處因
委通判傅綰城之洎汪令汝達至始竣事黃巖縣
志城周七里高二丈址厚三丈為級三為門五東
曰鎮海南曰迎薰西曰液金北曰拱辰東南曰應
秀初城北倚長江右瀕西港復於東南鑿河廣十
丈北入江西達港以環其外
國朝順治十五年署縣事王印昌增高四尺合兩雉為
一併三級為二環城鑿壕壕内植木柵藩之雍正
八年台州府知府江承玠詳勘委知縣韓慧基增
修
天台縣城池赤城志周迴四百步吳永安中築按
甎刻宣和三年重修有二門東曰應台西曰通越
台州府志明嘉靖乙卯知縣馮蘭中請建城經始
於丙辰至丁巳冬知縣鍾鈕訖工有四門東曰應
台南曰玉笥西曰通越北曰金庭又開小城門四
萬歷甲午司理劉啟元署縣事改築南門更名煥
文
國朝順治十五年增葺加高垜堞
仙居縣城池台州府志周十里舊治西郊演武場
晉令羊欣遷今地唐上元二年始築樂安城僅百
餘步宋宣和二年吕師囊陷毁綂制姚平仲張思
正駐兵於此因累土再築明嘉靖丙寅知縣姚本
崇申請興築未成郡丞毛德京嗣經理之拓地於
西啟五門東曰迎暉南曰來薰西曰慶豐北曰拱
辰西南小門曰省耕既而霖雨傾圯司理蕭文清
竣其工
國朝順治七年增修
寧海縣城池赤城志周迴六百步舊在海游唐永
昌元年徙今地四隅各有門後廢令陳宗仁於西
北驛道立其二曰望台曰朝京寧海縣志明嘉靖
壬子知縣林大梁重築延袤一千五百四十一丈
高二丈四尺廣一丈八尺城有四門東曰靖海南
曰迎薰西曰登台北曰拱宸又西北設小北門萬
歴辛卯秋霖城圯知縣曹學程重修舊浙江通志
境内舊有健跳所城今改設臺寨
太平縣城池台州府志周四百七十七步明成化
五年割黃巖地置縣嘉靖三十一年築城城門六
東曰迎輝南曰觀海西曰延照北曰仰山西南為
小南門西北為小西門水門二西為上水洞東為
下水洞
國朝順治十五年知縣王道鵬重修康熙十二年知縣
郭治增置窩舖境内舊有松門衛等城今改設臺
寨
金華府
金華府城池(金華縣附郭)萬歷金華府志舊周九里一
百步高一丈五尺厚二丈八尺宋宣和四年知州
范之才重築周十里基三丈面廣三之一高倍之
元至正間詔天下隳城防於是羅城盡隳至正十
二年廉訪副使拜扎納等仍其故址重築厚二尋
有四尺高二尋有二尺周一萬七千七百九十尺
城舊有門十一後窒其四今存門七東曰赤松(舊名)
(梅花)西曰迎恩(舊名蘭溪乂曰朝天)南曰清波(舊名柴埠)長仙(舊名水門)
通遠(舊名望門)八詠(舊名元暢)北曰旌孝(舊名義烏作按舊浙江通志門八)
(北又有天皇)歲久圮萬歷三年知府黃公焯繕修完固
而防守加密焉(黃潛修金華府城記婺在吳為東陽郡在梁為金華郡隋肇置婺州)
(國朝即州建路設總管府而郡城之創始靡得而詳圖志載宋宣和四年知州事范之才重築逮今)
(二百有三十年圯壞勿葺非一日矣於是行中書省用江東浙西列郡之請俾治其故城而新之下)
(其事於帥閫令郡府相其便宜而講行修築之政焉總管太中陳侯巴延布哈亟謀興作僉事特們)
(德爾奉議公適至交贊其議爰頒其役於州縣州縣之長吏各率所部之民來聽要束資糧既具匠)
(傭既集乃揆日以建事大家則量地而賦之中產則輸財而佐費廧落屛蔽次第就緒然外壕湮塞)
(城已高而池未深也由是籍向之役所不及者使出錢為僦直募閒民來即工而官給其食推求故)
(道疏鑿而濬條之城之綿亘悉仍其故址以今昔之度凖之俱有加於舊縝壯雄峻則昔之所無也)
(亡門並啟扄鍵如式而西北二門皆環以甕城甃石為路累甓為堞屋於門觀之上者七以謹候望)
(屋於雉堞之間者三十有六以嚴徼巡其南因大溪以為險北東西三面壕之跨以三弔橋遏以三)
(石壩壤高水絶則列樹七星樁以防其空郗屋於壕塹之旁者三十有六而棲戌卒於其中凡城之)
(役起至正十二年春閏三月己亥訖其年七月乙酉壕之役起是年冬十月丁卯迄明年夏五月甲)
(申畢工)舊浙江通志雉堞凡二千四百五十有四敵
臺十五
國朝順治十四年重修康熙年間大雨城壞郡守張藎
復增繕之雍正七年正月總督(臣)李衞欽奉
上諭檄縣重修
蘭谿縣城池萬歷金華府志舊城周二里三百二
十三步高一丈五尺其門有四東曰上門西曰溪
門南曰迎麾北曰北門城修於洪武戊戍之歲而
改其東門為安政南為明德西為清波北為拱辰
周七百八十餘丈至乙巳夏城圮同知冀權總修
繕之役又闢小西門以便出入厥後屢遭洪水城
西南二隅與城外之市皆沒焉正綂時按察使司
僉事陶成欲議修築而無址可城乃伐木為柵以
補西南二隅之缺東北二隅則因其舊舊浙江通
志正德癸酉年守土者尋本城舊跡盡出民所侵
砌石為陡岸上為女牆又改創南西北城樓
東陽縣城池萬歴金華府志舊有土城周十里中
為子城歲久而圯嘉靖戊午知縣戴廷忞始築石
城厚二丈高二丈四尺周一千三百三十五丈建
門四東曰迎陽南曰雙峴西曰瞻婺北曰通江隆
慶元年知縣陳應春修之改東門為望峴西為朝
京南為迎薰北為拱辰東陽縣志隆慶二年署事
同知蔣夢龍修知縣鄭準繼之萬歷二十年暨二
十四年再修二十八年署事推官劉文卿增修天
啟二年知縣貢修齡修崇禎十六年知縣姚孫斐
修
國朝順治十四年知縣楊丕孟易舊堞式方之計共九
百九十七垜長一丈二尺高六尺康熙十三年知
縣胡啟甲增葺二十年知縣俞允撰重修
義烏縣城池萬歷金華府志舊城周三里一十五
步建門五東曰東陽西曰金華南曰繡川北曰會
稽東北曰金麟歲久圮嘉靖三十四年知縣曹司
賢築石門四東曰金鱗南曰南薰西曰迎恩北曰
湖清又建槐花門於東北義烏縣志崇禎十一年
知縣熊人霖廓建更築敵樓
國朝康熙三年知縣孫家棟葺十四年知縣辛國隆修
三十年知縣王廷曾增修
永康縣城池萬歷金華府志舊城吳赤烏八年築
周一里十九步高一丈八尺厚一丈五尺宋紹興
間周三里三十步門七元初隳至正十三年環以
牆後圮惟北倚山南阻水以為固焉永康縣志明
崇禎十二年知縣朱露創建東西二門疊石為樓
東曰在德西曰多助
武義縣城池萬歷金華府志舊城周一里一百八
十步宋紹興間廢門有七東曰八素曰東郭西曰
書臺南曰仙巖北曰仰星東南曰綠野曰熟溪武
義縣志崇禎十三年知縣馮玶重築周十里八步
門九東曰鎮東南曰來遠又上南曰文興西曰接
龍北曰迎恩又小門四
浦江縣城池萬歷金華府志舊城已圯嘉靖三十
六年知縣許河築周五里一百二十步建門四東
曰迎春西曰文昌南曰文明北曰仙華舊浙江通
志偏門五小東小西小南小北又水門(瞿景淳浦江縣築城)
(記巡撫都御史桐城阮公鶚移檄郡邑有城垣未備守禦以時興築金華府屬邑浦江令許河至集)
(父老詢利病具由申達自總督撫按暨守巡㒺不俞許子乃躬履山川審方面察形勢計厚薄仞高)
(卑定議城制為若干丈有竒均派一邑每丈配丁糧若干官給文憑對戶照支俾民共募工堅築仍)
(為之期未及期而傾圯者罰更築令既出民咸趨工始於丙辰十月某日越戊午某月日告成城凡)
(四門各冠以樓詰盜有廳巡軍有舖條列馬路各從其方啟閉有時出入有節邑居既壯人情大安)
浦江縣志萬歷三十八年推官洪日觀申議恢拓
北城明年知縣莊起元成之崇禎十一年知縣吳
應台重建城垜門樓十二年攝縣事義烏令熊人
霖繕修城堞
湯溪縣城池萬歷金華府志成化十六年新築土
城周八百五十五丈湯溪縣志城周三里許高二
丈厚一丈築以土覆以瓦計八百五十五堵每圖
額管十堵歲責修葺至嘉靖三十二年知縣劉以
貞立石為定式焉城東門曰迎旭西門曰通衢南
門曰履華北郭阻山不通衢路故不闢門尋圯崇
禎十二年知縣羅洪基請造城樓并砌垜頭高四
尺計八十六堵
衢州府
衢州府城池(西安縣附郭)嘉靖衢州府志宋宣和三年
方臘陷衢州知州高至臨始城龜峰高一丈六尺
五寸廣一丈一尺周迴四千五十步為門六東曰
迎和南曰禮賢西曰航遠北曰永清小南曰清輝
小西曰和豐門之上各建樓城之外三面浚壕西
阻溪紹興十四年大水城圯郡守林待聘修築嘉
定三年又圯五之一知州孫子直修築廣袤凡五
千三十有二尺會侯以奉祠去明年春知州綦奎
成之十一年知州魏豹文新六門城樓元至正間
監郡巴延呼圖克因子城舊址築新城周迴九里三
十步又於迎和通仙光遠拱辰四門外包以月城
復建層樓於各門之上明弘治十二年新城傾圮
知府沈杰修築引城南石室堰水入壕嘉靖三十
九年知府楊準修衢州府志萬歷中知府洪纖若
天啟初知府林應翔相繼修之崇禎十三年知府
張文達修城濬壕
國朝順治五年知府韓養醇修十六年總督李率泰又
修康熙二年朝京樓燬知縣李忱重建十八年總
督李之芳修西南城樓女牆四十八年知府楊廷
望修雍正七年正月總督(臣)李衞欽奉
上諭檄縣重修
龍游縣城池龍游縣志按東陽記云城始肇於姑
蔑其地在瀫水南三里東門臨薄溪即今泊宅灘
城久廢惟存四門隆慶二年按察副使毛綱檄署
縣事同知陳中烈江山縣知縣余一龍相度基址
明年知縣傅性敏繼成之延袤六里計一千幾百
丈雉堞二千八百四十有竒高一丈六尺址一丈
三尺面省四之一壕深廣一丈有竒門四各有城
樓東曰永安南曰歸仁西曰太平北曰嚮義外為
弔橋每門各有便門上覆以屋曰小東小西小南
小北萬歷元年知縣余杰增修
國朝康熙十一年知縣許琯重修雍正八年衢州府知
府郭朝端詳勘委知縣秦文超興修
常山縣城池常山縣志明正德七年知縣沈冕築
延袤三里崇一丈五尺址廣二丈門各有樓東曰
文筆西曰西高南曰硯山北曰賢良小東門曰望
衢小南門曰金川大水門三小水門四隆慶初東
城樓燬知縣張克文重修
江山縣城池嘉靖江山縣志縣故無城礦寇時𤼵
隆慶元年知縣余一龍始鳩工相度延袤五里高
二丈有竒厚一丈五尺有竒闢門凡九東曰通昌
曰通禄曰通寧北曰通安西北曰通化西曰通興
西南曰通賢南曰通福東南曰通和各設城樓雉
堞凡五閱月而告竣城左踞文溪右倚西山足恃
為險故不穿壕然雪泉之水舊由西而入穿街市
東出築城後拒使外向春澇城每圮天啟二年知
縣張鳳翼於通興門左鑿一水竇引之循故道遶
學宫而東由是風氣迴環城郭完固(毛愷新建石城記邑故無)
(城左溪右山完然一聚落耳雖僻在深谷中然南達閩西抵信東走栝蒼其途蓋旁達焉明初至今)
(齒日繁滋閭比如櫛蓋二百年餘於兹矣往歲邑有鄰震邑民荷擔束裝終日為避寇計病不朝夕)
(城也事已輒復晏然為燕雀之處嘉靖丙寅夏見田余公宰吾邑朞年政通而民和於焉隠度劑量)
(列其必城之略十餘事牒諸督撫趙公巡按王公允之又懼財與力之勿贍也則請屢歲之邑餉以)
(免加賦請吏察之榜諭以息浮言由是畫地以任人量費以給值度役以授傭計日以程績懸約以)
(示懲勸躬督以覈堅瑕盡黜土灰純用珉石財無濫支功無苟完經始於隆慶丁卯之十一月訖工)
(於戊辰之四月)
國朝康熙三十七年水竇湮塞知縣朱彩復濬
開化縣城池開化縣志開化舊無城明正德壬申
知縣楊燦築東臨金溪西倚山阜南北據平壤周
二千八丈五尺高一丈二尺厚一丈闢門六門各
建樓南曰迎恩北曰望極東曰金錢曰通濟東南
曰起鳳東北曰鍾秀水門二窩舍十有四雉堞凡
二千一百六十嘉靖己亥圮於水庚戌知縣周應
奎重修之隆慶戊辰知縣朱諭增築辛未知縣徐
仲濓築石堤於鍾山之麓長百丈高廣一丈以禦
龍潭之水天啟癸亥知縣王家彦始甃以石
嚴州府
嚴州府城池(建德縣附郭)嚴陵志一名羅城南臨江西
南臨湖東北倚山唐中和時刺史陳晟築周十九
里高二十五尺闊二丈五尺宋宣和三年平方臘
知州周格重築乃縮而小之周十二里二步城有
八門東曰望雲南曰定川曰安流西曰安泰曰和
平北曰嘉貺東北曰百順西南曰善利善利門舊
有複城出溪湖間相傳為鳳皇觜格悉平之塞為
城隅紹興八年知州董□即城隅闢為門還榜舊
名歲久傾圮嘉定癸酉知州宋鈞復興築越一朞
有半乃訖工凡東西八百二十有二丈南北三百
四十有四丈葺補者不與焉自是益堅好累經巨
浸莫能壞元因之洪武初改築又縮而小之西北
移入正東三百五十步正北移入正南八十五步
正東移出一百六十步周八里二十三步六分高
二丈四尺闊二丈五尺門有五東曰興仁西曰和
義南曰澄清北曰拱辰西北曰武定各覆以層樓
仍築月城以護之惟拱辰門附山不設月城為舖
四十有八東西北為壕各一千一十有五步弘治
四年知府李德恢重修建德縣志嘉靖三十七年
知府韓叔陽遍築敵臺萬歷五年知府楊守仁更
修治之崇禎十六年知府胡崇德加磚五尺
國朝康熙年間知府梁浩然建德縣知縣項一經修葺
雍正三年嚴州府知府張芳重修
淳安縣城池嚴陵志城南枕新安江北連岡阜輿
地志云賀齊築迄唐神功閱四百八十九年常為
郡治其子城周二里二百二十五步今縣乃其舊
址也舊浙江通志明縣令洪英海瑞相繼建樓門
四南青溪北石峽東嚴陵西新安
桐廬縣城池嚴陵志古城在縣西北十五里唐貞
觀二十年廢改築於桐廬鄉開元二十六年以邑
有洪水之患復移城於桐江口即今縣治是也桐
廬縣志南門宋時名望杭廢久矣嘉靖四十三年
通判魏大用署縣事循舊址重建萬歷十三年知
縣楊束建城樓三間崇禎十一年燬後知縣曾守
意重建名迎薰門東門崇禎六年知縣楊際春建
名啟明門西門名長庚門北門宋時名東北通衢
嘉靖四十三年魏大用署縣事建改拱極門(皇南師中城門)
(記睦州之境桐廬最居其要雙溪合流舟車旁午井閭綺錯古稱佳邑獨城關之守闕焉富春孫公)
(景初字叔徵視事踰年狀其可修之利得諸監司乃相西壟之險據增北隅之舊址取官山之村而)
(親董其事未幾二城之門相望而新西曰通衢北日望杭於是境有所守民實賴之)
遂安縣城池嚴陵志縣城在木連村溪北唐武德
四年徙於五獅山之南是為今治周二里二步而
溪北之城遂廢舊浙江通志明正德癸酉縣令容
九霄築萬歷二年令吳撝謙重修廣袤七百七十
七丈有竒為門五東興文西靖武南向明北拱極
西南小西門各建樓及窩舖
壽昌縣城池嚴陵志縣城本在郭邑里屢火徙縣
東仁豐鄉之白艾里東臨小溪周一里二十步後
復徙郭邑里舊浙江通志明崇禎十二年縣令阮
振中築周一里二十步設四門東興仁西宣泰南
向明北拱辰各建城樓
國朝康熙十年知縣羅在位重修
分水縣城池嚴陵志圖經云周七百四步南距州
一百九十二里莫詳何時所築舊浙江通志壘石
為門四各架樓其上東迎恩西納祥南來薰北拱
辰明嘉靖癸丑令王鑛建
溫州府
溫州府城池(永嘉縣附郭)萬歷溫州府志晉明帝大寧
元年置郡始城悉用石甃東西附山北臨江南環
會昌湖始議建時郭璞登西郭山望海壇華蓋松
臺積穀諸山錯立如北斗謂父老曰若城繞山外
當驟富盛然不免兵戈水火城於山則寇不入斗
可長保安逸因跨山為城名斗城時有白鹿銜花
之瑞故又名鹿城鑿井二十有八以象列宿宋齊
梁陳隋唐因之後梁開平初錢氏增築内外城旁
通壕塹宋宣和間方臘圍城教授劉士英謂城東
負山北倚江可無患唯西南低薄宜增繕乃取甓
加築三千九百四十七步建炎間增置樓櫓馬而
嘉定間留守元剛重修建十門元禁城郭毋得擅
修歲久圮至正庚寅冬海寇登岸郡守尊達納實
哩禦之明年辛卯重築建戰棚窩舖砲座洪武十
七年指揮王銘增築嘉靖三十七年倭寇併力攻
城城樓夜燬通判楊岳僃禦有方得免三十八年
繕治城堞樓櫓一新四面築敵臺八座萬歷二十
五年郡守劉芳譽又增築敵臺一十五座城周一
十八里計二千九百七十七丈八尺高三丈五尺
址闊一丈二尺廣九百七十六丈四尺袤九百九
十六丈四尺城門七東曰鎮海(俗名窟門)南曰瑞安(俗大)
(南門)又曰永寧(俗小南門)二門旁俱有水門西南曰來福
(俗三角門)西北曰迎恩(俗西郭門)又曰永清(俗麻行門)北曰拱辰
(俗雙門)旁有水門曰奉恩今塞城西北有二陸門曰
安定曰江山今塞東壕長五百七十六丈南臨大
河為壕五百丈西壕長六百七十丈五尺北臨大
江為壕五百七十一丈
國朝順治十五年移總督衙門駐溫州倍加浚築雉堞
併兩為一城面添闊馬路輦神威火器置各山巔
雍正七年正月總督(臣)李衞欽奉
上諭檄溫州府知府秦炌督縣重修
寧村塞城(萬歷溫州府志寧村所城在永嘉縣三都洪武二十年信國公湯和建周六百)
(餘丈)
樂清縣城池萬歷溫州府志縣治舊以兩溪縈帶
洪水不時不可城城以木柵至唐天寶三年始築
僅周一里元廢洪武六年以備倭議築乃因東西
兩墖為石城至溪仍用木柵為壕其外水陸各有
門至二十年沿海列置衞所城乃廢不用正德間
邑令林有年始置六門以民壯守之嘉靖壬子倭
大入黃巖以無城故於是都御史王忬知府龔秉
德躬相地命邑令楊鑰城之略如國初而純以石
東西及墖山之址南拓之至於三橋高二丈四尺
址厚二丈其門三當溪為洞橋為水門而翼以四
寨曰疊巖曰鯉池曰大巖曰東山守稍設矣然一
面未僃戊午己未倭連歲至憑高幾入參將張鈇
力戰以免於是同知尹尚孔撤民居而城之南仍
其故東包小河截雲山之北西距西溪凡為門大
六小四樓櫓悉僃焉溫州府志高二丈東西厚一
丈三尺南北厚一丈周九里三十步東北貼山無
壕南附河西附溪為壕門六東南曰鳴陽南曰鎮
海西曰迎恩西北曰肅清北曰拱辰東曰忠節小
門四曰南皐文筆簫臺倉橋萬歷丙午復開翔雲
門在縣治西六年邑令黃仁榮周城共築敵臺一
十四座二十一年推官王引麟增築四座
盤石寨城(萬歷溫州府志盤石衞城在茗嶼鄉洪武二十年信國公湯和建周九里計一)
(千五百五十四丈高二丈厚一丈嘉靖間重建增高三尺壕河一千六百二十八丈闊五丈深九尺)
(國朝門四水門二窩舖七十二九年展界重築順治十年奉遷城圮康熙)
蒲岐寨城(萬歷溫州府志蒲岐千戸所城在瑞應鄉洪武二十年建周六百丈高二丈二)
(國朝尺厚二丈門四敵臺十二窩舖二十四修砌如故順治十八年奉遷城壞康熙九年展復)
大荆城(康熙元年立典史張陞督造)
平陽縣城池萬歷溫州府志晉太康間築周一里
高一丈二尺厚八尺元廢至正間郡守周嗣德重
築周六百五十三丈高一丈三尺闊一丈一尺洪
武七年守禦千戸繆美增築周六百三十二丈高
一丈六尺面闊九尺址闊一丈三尺廣一百丈袤
二百五十八丈城門東曰挹仙(今稱東門)旁有水門南
曰通濟(今稱南門)西曰登瀛(今稱西門)北曰迎恩(今稱北門)旁有
水門東壕深二丈闊五丈南壕深三丈闊七丈西
壕深三丈闊七丈北壕深二丈闊五丈敵臺舊六
座萬歷二十年增築二座
國朝康熙十二年知縣石金和重濬城内河道
金鄉寨城(萬歷溫州府志金鄉衛城在金舟鄉周一千四百二十餘丈洪武二十年信國)
(公湯和立)
宋埠寨城(溫州府志民堡改在平陽縣七都)
瑞安縣城池萬歷溫州府志舊城周一里二百四
步高一丈二尺厚七尺元至正甲辰改拓周九百
三十七丈六尺洪武三年永樂十五年嘉靖三十
一年屢增周一千一百四十丈高一丈七尺面闊
八尺址闊一丈三尺廣三百一十四丈袤三百一
十三丈城門東曰賓陽又曰武靖西曰永勝南曰
鎮海北曰瞻闕水門一曰龍波(在廣福寺東)萬歷己亥
邑令傅道唯開築一曰永清(在瞻闕門西偏)引西湖水入
城一曰環璧(在東北隅)引東湖水入城東壕長一百四
丈西倚山無壕南壕長三百二丈北壕長二百四
十二丈敵臺十三座石瞭望臺四十四座
國朝順治十五年魯可遠再增垜牆高二尺上壓横石
拓垜口稍闊以便禦敵
沙園寨城(萬歴溫州府志沙園所城在十七都周三里洪武二十年信國公湯和建弘沿)
(十四年邑令劉琦重築萬歷十六年邑令章有成重修瑞安縣志周六百三十二丈高二丈五尺面)
(闊一丈址闊一丈四尺廣一百三十八丈二尺袤一百三十七丈五尺城門四座水門一座敵門十)
(二座窩舖二十二座東壕長一百五十六丈闊三丈深七尺西壕同南壕長一百六十六丈闊深並)
(國朝同東壕寨改沙園)
梅頭寨城(溫州府志在瑞安縣五都後岡明嘉靖三十八年知縣余世儒築萬歷溫州府)
(志萬歷間邑今章有成修瑞安縣志周四百丈高一丈五尺門樓五座水門樓二座窩舖十二座)
巡檢司城(瑞安縣志宋屬管界巡尉至元設巡檢司明洪武初建於崇泰鄉梅頭二十年)
(遷築於清泉鄉東山江口周一百五十五丈高二丈城門一座嘉靖丙寅朱霑修築增高四尺)
(國朝順治十八年遷棄界外城圯康熙九年展復拓土修築)
泰順縣城池萬歷溫州府志泰順舊無城嘉靖六
年礦寇起九年知府丁瓚議發官銀五千餘兩委
同知高美總其事典史鄧鏐董其役未幾知府趙
錦以代至又給銀八百九十兩有竒竟成之北跨
鳳凰山南跨霞陽山東北西南皆平地周三里計
九百餘丈馬路基廣二丈二尺高二丈三十八年
十月邑令區益增高七尺厚一丈八尺垜子八百
仍放南城長九十丈城門四東曰宣陽(舊名通瑞)南曰
迎薰(舊名通福)西曰受成(舊名永安)北曰拱辰(舊名拱恩)水門二
城外池深三尺廣六尺内池深二尺廣三尺敵臺
在霞陽山外萬歷二十年邑令林繼志築周二十
餘丈高二丈八尺
國朝順治六年閩寇圍城參將王曉力戰却之遂於四
門外各築月城一區康熙十年知縣林天禎增置
樓櫓水柵
處州府
處州府城池(麗水縣附郭)栝蒼彙紀城高三丈有五周
七百九十二丈為門六北曰望京東曰巖泉東南
曰行春南曰南明西南曰栝蒼西北曰通惠城樓
六所每所三楹雉堞三千有六守舍六十有九官
廳六處月城四區望樓二所敵樓四所初府城在
今城東七里唐中和間盜盧約竊據是州徙今地
舊浙江通志相傳約之將徙也訪之三平和尚云
黃牛臥處好安州遣人視之適有黃牛寢乃遷之
宋宣和間重修(黃裳修城記栝蒼依山為城憑帶岡阜傍大溪險固而難攻惟東南)
(一面形勢稍緩下接平陸有警得專力於一隅要而易守詢之故老或云僭偽時盧約所築皇宋受)
(命吳越納土民間不見兵戈垂二百年東南城池因仍頽廢宣和庚子盜發青溪一時羣惡嘯聚遂)
(至猖獗攻破杭嚴徽三郡明年遂陷衢婺惟處最後失守麗水松陽遂昌青田縉雲皆沒於賊而剣)
(川獨完制詔守臣浦城黃公即劍川治事以須具平公間關赴難與通守會稽石公夙夜究心奉宣)
(威令翦滅強梗招攜善良千里之間不戰而屈八月辛亥賊將洪載以城降又明年境上殘黨悉除)
(乃察其流離者還定之自夏徂冬雨暘不愆歲復小稔官府日益無事先是有旨東南被賊州郡城)
(壁不完其議修築以閒公乃環城按視面勢高下以工築之繁簡地理之遠近嚴責屬官分而董之)
(起仲秋己亥訖於季冬壬申用夫四萬四千用錢二百四十有五萬歛不及民役不淹時當干戈乍)
(息而與後人長慮却顧之方兹其所以可書也)至元二十七年處州路總
管沃哷好古萬戶舒穆嚕良輔創議修築因舊址之
半委麗水縣尹韓國寶督役東北掘地為池因土
為城南以溪為池壅隄為城西就山為城並溪為
池嘉靖四十二年知府張大韶重修包以采石頗
稱堅緻壕隍正北望京門外為郡來龍中隆起入
城處一線不鑿立石知府宅内以誌所重在此東
偏直下遶巖泉門至行春門抵外教場築壩而止
西偏直下遶通惠門至西山下而止西南阻高山
南阻大溪各自為險故皆無壕焉舊浙江通志崇
禎八年五月大水城垣衝塌守朱葵修
國朝順治十五年增築
青田縣城池栝蒼彙紀城高二丈八尺厚二丈表
以四門東曰龍津西曰錦屏南曰行春北曰丹山
嘉靖三十五年縣丞熊纓築三十八年知縣丁一
中改築城門(黃巾改城門記青田栝東咽喉地也舊無郭丙辰四月倭自永嘉突犯沙)
(埠青以西數百里咸恐恐然懼邑少尹長汀熊君用諸生鄉老議以築城請之大巡邢臺趙公下其)
(議於府既而大尹吉水李侯楷歸自覲鳩材庀役計里分築閱十月城成大都因山之形四履有門)
(唯龍津丹山二門其地稍下門之外山高聳俯瞰城中矢石可及時欲改作未遑戊午夏倭復來果)
(薄兩門陟山窺我動静設雲樓長梯攻擊七晝夜乃解明年李侯調去丁侯一中來代甫下車周閱)
(城垣議改二門乃出俸金若干為之倡而僚屬鄉大夫士及民商咸樂助之遂移築丹山門於龜山)
(之麓而城因之約九十餘丈增築龍津門於學宫之北約六十餘丈五閱月而工告竣)青田
縣志萬歷三十七年八月大水城壞三十九年知
縣方淡然改修天啟三年大水城壞崇禎五年知
縣翟士傑縣丞胡中龍修
國朝康熙二十年五月大水城壞門樓圮六月知縣張
皇輔捐俸修葺如故前臨大溪為池後負丹山左
以龍門橋水為池右以永濟橋水為池
縉雲縣城栝蒼彙紀無城有關門三東曰東門南
曰南門北曰北門處州府志明成化十五年縣令
楊盛以北門一路多盜申文築城防守雲塘居民
李資遠李中孚等願代輸工費築城長二十餘丈
高三丈厚二丈五尺上建城樓九間以便防禦二
十年縣令劉竑給帖與資遠等子孫免其雜役嘉
靖十年中孚以子貴受封自此城屋皆雲塘修理
松陽縣城栝蒼彙紀關門四東曰光華南曰濟川
西曰治平兆曰朝天松陽縣志治平今曰金屏朝
天今曰鳳臻
遂安縣城栝蒼彙紀關門四東曰迎恩南曰南明
西曰鎮西北曰朝天舊浙江通志萬歷丁未令辜
志會重修
龍泉縣城栝蒼彙紀關門四東曰觀光南曰通越
西曰奉眞北曰豐盈龍泉縣志觀光門一名朝京
門正德間知縣曹倚相築知縣夏舜臣改為寅旭
門奉眞門在治西四里改為登成門通越門在治
南三里改為廣惠門豐盈門在治北三里改為望
宸門
慶元縣城池栝蒼彙紀城高一丈三尺厚一丈四
門東曰仁豐南曰濟川西曰薰阜北曰雲龍嘉靖
二十五年知縣陳澤始築(陳桓修城記慶元雖小邑地界閩浙之間其利)
(害當東南之半平川陳先生甲辰涖於兹乙巳春首翦劇黨再滅餘燼一方為安先生曰賊平一時)
(幸耳然匪城則衆罔與守非備則賊罔知懼盍城諸而以土兵備之乎乃聞諸當道以其事下諸郡)
(先生乃以廢寺貿價售力為之不三月而成樓堞門鍵延袤相屬仍籍土兵犀銳者更番守衞由是)
(隠然壯一方之勢而閩浙釁孽之端從此迸息矣)慶元縣志東北中建望
京臺(順治五年燬)西北界知縣張應亮從民請增開小
水門名曰太平西南倚山西北臨河東南鑿池廣
二丈深一丈東流至北與大溪水合嘉靖四十一
年署縣事通判周紳改築西城於西山之巔計六
十餘丈高一丈八尺厚一丈五尺萬歷十六年四
月蜃水夜發衝壞北城七十三丈知縣詹乘龍重
築崇禎十五年知縣楊芝瑞重修環增磚垜三尺
建城樓五(順治五年燬其四)窩舖一十二東南敵樓各一
國朝康熙七年知縣程維伊重建城樓四十一年再建
望京臺
雲和縣城栝蒼彙紀關門二東曰賓暘西曰阜民
雲和縣志嘉靖壬午知縣胡希詮始設東關西關
門樓各三間
國朝康熙二十七年知縣林汪遠設東西二城門
宣平縣城栝蒼彙紀關門四東曰麗春南曰迎恩
西曰太平北曰拱北
景寧縣城栝蒼彙紀關門四東曰行春南曰綂政
西曰毓秀北曰拱辰
玉環山(屬溫台二府)
玉環城太平縣志玉環古城在玉環海島上與楚
門隔港(明一統志玉環山在樂清縣東南二百里海中山北有楚門峽海艘由此出入)明
洪武二十年徙緣海居民於腹裏遂墟
國朝雍正五年浙江總督管巡撫事臣李衞
題請展復戸部議覆奉
旨依議遂檄司查議興建城垣動支玉環糧稅出息銀
兩飭令溫台玉環清軍餉捕同知張坦熊辦料興
工因玉環東則海塗淤陷西則峻嶺﨑嶇城工石
料轉運為艱雍正八年七月雷雨滂沛於洋塘陡
門之外衝開河道一條直通後□浦口載石巨舟
悉從是河徑達城下不數月而鉅工畢竣
浙江通志卷二十四
