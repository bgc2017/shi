桂林風土記目錄地理類八(雜記之屬)
古今事跡
桂林舜祠
雙女塚伏波廟
東觀越亭
巖光亭訾家洲
灕山堯山廟
東山亭碧潯亭(去思館附)
拜表亭夾城
獨秀山歐陽都護塚
海陽山會仙里
隠仙亭靈渠
甘巖張天師道陵宅
嚴州牂牁水如錦潭
象州仙人山遷鸎坊(進賢坊附)
菩提寺道林和尚開元寺震井
延齡寺聖像宜州龍開江事
蒼梧火山宜州龍採木
徐氏還魂石氏射樟木燈檠祟
米蘭美績李給事長歌
顔特進(名延之)李光禄(名襲志)
李衛公(名靖)禇中令(名遂良)
張中令(名九齡)桂州陳都督
袁恕巳張鷟
(臣)等謹案桂林風土記一卷唐莫休符撰桂
林自秦時置郡歷漢至唐昭宗光化二年休
符以檢校散騎常侍守融州刺史撰為此記
新唐書藝文志作三卷今存者一卷卷中目
錄四十四條今缺火山採木二條盖非完書
矣朱彛尊曝書亭集有此書䟦云閩謝在杭
小草齋所錄舊藏徐惟起家䟦稱獲自錢塘
沈氏是洪武十五年抄此本原有在杭手識及
洪武年月與彛尊所言合盖即所見本也彛
尊又言中載張固盧順之張叢元晦路貫韋
瓘歐陽臏李渤諸人詩向未著於錄亟當發
其幽光云云今觀諸詩外尚有楊尚書陸宏
休二首亦唐代軼篇為他書之所未載今全
唐詩採錄諸篇即據此本則其可資考證者
又不止於譜民風記土産矣乾隆四十四年
正月恭校上
總纂官(臣)紀昀(臣)陸錫熊(臣)孫士毅
總校官(臣)陸費墀
桂林風土記原序
前賢撰述有事必書故有三國志荆楚歲時記湘中記
奉天記唯桂林事迹闕然無聞休符因退居粗錄見聞
曰桂林風土記聊以為叙時唐光化二年九月二十三
日序
