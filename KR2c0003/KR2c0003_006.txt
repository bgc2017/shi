春秋左氏傳事類始末附錄
災異
日食三十有六(書既三朔書朔書日二十六一書日不書七書朔不書日)
(不書朔與日二)
隱三年春王二月己巳日有食之
桓三年秋七月壬辰朔日有食之旣
十七年冬十月朔日有食之
莊十八年春王三月日有食之
二十五年六月辛未朔日有食之
二十六年冬十有二月癸亥朔日有食之
三十年九月庚午朔日有食之
僖五年九月戊申朔日有食之
十二年三月庚午日有食之
十五年夏五月日有食之
文元年二月癸亥日有食之
十五年六月辛丑朔日有食之
宣八年秋七月甲子日有食之既
十年夏四月丙辰日有食之
十七年六月癸卯日有食之
成十六年六月丙寅朔日有食之
十七年十有二月丁巳朔日有食之
襄十四年二月乙未朔日有食之
十五年秋八月丁巳日有食之
二十年冬十月丙辰朔日有食之
二十一年九月庚戌朔日有食之
冬十月庚辰朔日有食之
二十三年二月癸酉朔日有食之
二十四年秋七月甲子朔日有食之旣
八月癸巳朔日有食之
二十七年冬十二月乙亥朔日有食之
昭七年夏四月甲辰朔日有食之
十五年六月丁巳朔日有食之
十七年夏六月甲戌朔日有食之
二十一年秋七月壬午朔日有食之
二十二年十有二月癸酉朔日有食之
二十四年夏五月乙未朔日有食之
三十一年十有二月辛亥朔日有食之
定五年三月辛亥朔日有食之
十二年十有一月丙寅朔日有食之
十五年八月庚辰朔日有食之
地震五
文九年九月癸酉地震
襄十六年五月甲子地震
昭十九年五月己卯地震
二十三年八月乙未地震
哀三年夏四月甲午地震
星隕一
莊七年夏四月辛卯夜恒星不見夜中星隕如雨
星孛三
文十四年星孛入于北斗
昭十七年星孛于大辰
哀十三年星孛于東方
雨雹三
僖二十有九年秋大雨雹
昭三年冬大雨雹
四年春正月大雨雹
雨雪三
隱九年三月庚辰大雨雪
桓八年冬十月雨雪
僖十年冬大雨雪
大雨震電一
隱九年三月癸酉大雨震電
震一
僖十五年九月己卯晦震夷伯之廟
隕霜不殺草一
僖三十三年十二月隕霜不殺草李梅實
隕霜殺菽一
定元年十月隕霜殺菽
無冰三
桓十四年春無冰
成元年二月無冰
襄二十八年春無冰
木冰
成十六年春王正月雨木冰
火災十二(火一災十一)
桓十四年御廩災
莊二十年齊大災
僖二十年西宫災
宣十六年成周宣榭火
成三年新宫災
襄九年宋災
三十年宋災
昭九年陳災
十八年宋衞陳鄭災
定二年雉門及兩觀災
哀三年桓宫僖宫災
四年亳社災
屋壞一
文十三年大室屋壞
山崩二
僖十四年沙鹿崩
成五年梁山崩
有年二
桓三年冬有年
宣十六年冬大有年
大水九
桓元年秋大水
十三年夏大水
莊七年秋大水
十一年秋宋大水
二十四年秋八月大水
二十五年秋大水
宣十年秋大水
成五年秋大水
襄二十四年秋七月大水
不雨七
莊三十一年冬不雨
僖二年冬十月不雨
三年春正月不雨夏四月不雨
文二年自十二月不雨至于秋七月
十年自正月不雨至於秋七月
十三年自正月不雨至於秋七月
大旱二
僖二十一年夏大旱
宣七年秋大旱
饑三
宣十年冬饑
十五年冬饑
襄二十四年冬大饑
螽十
桓五年秋螽
僖十五年秋八月螽
文八年冬十月螽
宣六年秋八月螽
十三年秋螽
十五年秋螽
襄七年八月螽
哀十二年十二月螽
十三年九月螽
十有二月螽
雨螽一
文三年秋雨螽于宋
蝝一
宣十五年冬蝝生
螟三
隱五年九月螟
八年九月螟
莊六年秋螟
蜚一
莊二十九年秋有蜚
無麥苗一
莊七年秋無麥苗
無麥禾一
莊二十八年冬大無麥禾
&KR0558;一(短狐也含沙射人)
莊十八年秋有&KR0558;
麋一
莊十七年冬多麋
鸜鵒來巢一
昭二十五年夏有鸜鵒來巢
隕石退鷁一
僖十六年春正月戊申朔隕石于宋五是月六鷁退飛
過宋都
弑君二十六(稱臣以弑十七稱人以弑三稱國以弑四)
隱四年衞州吁弑其君完十一年公薨(左羽父使賊弑公于寪氏)
桓二年宋督弑其君與夷
莊八年齊無知弑其君諸兒
十二年宋萬弑其君捷
閔二年公薨(左共仲使卜齮賊公于武闈)
僖十年晉里克弑其君卓
文元年楚商臣弑其君頵
十四年齊商人弑其君舍
十六年宋人弑其君杵臼
十八年齊人弑其君商人
冬莒弑其君庶其
宣二年晉趙盾弑其君夷皐
四年鄭歸生弑其君夷
十年陳夏徵舒弑其君平國
成十八年晉弑其君州蒲
襄二十五年齊崔杼弑其君光
二十六年衞寗喜弑其君剽
二十九年閽弑吳子餘祭
三十年蔡般弑其君固
三十一年莒人弑其君密州
昭十三年楚公子比弑其君虔
十九年許止弑其君買
二十七年吳弑其君僚
定十三年薛弑其君比
哀六年齊陳乞弑其君荼
左氏記鄭子駟弑僖公楚公子圍弑郟敖不見
於經
亡國三十二(自亡一吳滅二)(齊滅五五諸侯同滅二蔡楚滅十魯衞狄莒)
(鄭各一晉滅三)
莊十年齊滅譚
十三年齊滅遂
僖五年楚滅弦
十年狄滅温
十二年楚滅黃
十七年滅項
十九年梁亡
二十五年衞滅邢
二十六年楚滅夔
文四年楚滅江
五年楚滅六
十六年楚人秦人巴人滅庸
宣八年楚滅舒蓼
十二年楚滅蕭
十五年晉滅潞
十六年晉滅赤狄甲氏留吁
成十七年楚滅舒庸
襄六年莒滅鄫十二月齊滅萊
十年諸侯滅偪陽
二十五年楚滅舒鳩
昭四年楚滅賴
八年楚滅陳(十三年封)
十一年楚滅蔡(十三年封)
十三年吴滅州來
十七年晉滅陸渾戎
二十四年吳滅巢
三十年吳滅徐
定四年蔡滅沈
六年鄭滅許(哀元年許男成復見經)
十四年楚滅頓
十五年楚滅胡
左氏記滅而經不書及書入書取者凡十六國
莊十四年楚滅息十六年楚滅鄧閔元年晉滅
耿滅霍滅魏二年狄滅衞(書入)僖五年晉滅虢滅
虞(書執虞公)三十三年秦滅滑(書入)文五年楚滅蓼宣
九年取根牟成六年取鄟襄十三年取邿昭十
二年晉滅肥定五年楚滅唐哀八年宋滅曹(書入)
力役
宫室
莊二十九年春新延廏
僖二十年春新作南門
成六年二月立武宫
定元年九月立煬宫
二年冬十月新作雉門及兩觀
城築(城一十八外城三内城二十五築六)
隱七年夏城中丘
九年夏城郎
桓五年夏城祝丘
十六年冬城向
莊二十八年冬築郿
二十九年冬十二月城諸及防
三十一年春築臺于郎
夏四月築臺于薛
秋築臺于秦
三十二年春城小榖
僖元年夏六月齊宋曹城邢
二年正月城楚丘
十四年春諸侯城緣陵
文七年三月城郚
十二年十二月城諸及鄆
宣八年十月城平陽
成四年冬城鄆
九年十一月城中城
十八年秋八月築鹿囿
襄二年冬諸侯城虎牢
七年夏四月城費
十三年冬城防
十五年夏城成郛
十九年冬城西郛城武城
昭九年冬築郎囿
三十二年冬諸侯城成周
定六年冬城中城
十四年秋城莒父及霄
十五年冬城漆
哀三年夏五月城啓陽
四年夏城西郛
五年春城毗
六年春城邾瑕
左氏記隐元年夏城郎冬新作南門不書於
經
時政
爰田(分公田之稅應入公者爰於所賞之衆)
僖十五年秦晉戰於韓秦獲晉侯穆公許晉平晉侯使
郤乞告瑕吕飴甥子金教之言曰朝國人而以君命賞
晉於是乎作爰田
州兵(五黨為州使州長各繕兵)
同上吕甥曰君亡之不恤而羣臣是憂惠之至也將若
君何衆曰何為而可對曰征繕以輔孺子諸侯聞之喪
君有君羣臣輯睦甲兵益多好我者勸惡我者懼庶有
益乎衆說晉於是乎作州兵
稅畝(公田之法十取其一今又履其餘畝復十收其一故哀公曰二吾猶不足遂以為常故曰)
(初)
宣十五年初稅畝非禮也榖出不過籍以豐財也
丘甲(周禮九夫為井四井為邑四邑為丘丘十六井出戎馬一疋牛三頭四丘為甸甸六十四)
(井出長轂一乘戎馬四疋牛十二頭甲士三人步卒七十二人此甸賦也魯使丘出之)
成元年為齊難故作丘甲
丘賦(丘嘗出馬一疋牛三頭今子産别賦其田如魯田賦)
昭四年秋鄭子産作丘賦
刑書(鑄刑書於鼎以為國常法)
昭六年三月鄭人鑄刑書
二十九年冬晉趙鞅荀寅帥師城汝濱遂賦晉國一鼓
鐵以鑄刑鼎著范宣子所為刑書焉
竹刑(析改鄭刑書私造憲法書之竹簡故名竹刑)
定九年鄭駟歂殺鄧析而用其竹刑
田賦(田賦之法曰其田財通出馬故疋牛三頭今欲别其田與財各為一賦言田賦)
哀十二年春王正月用田賦
陳名
魚麗
桓五年王以諸侯伐鄭鄭伯禦之曼伯為右拒(拒方陳)祭
足為左拒原繁高渠彌以中軍奉公為魚麗之陳先偏
後伍伍承彌縫(車二十五乘為偏以車居前以伍次之承偏之隙而彌縫其闕漏也此魚麗陳)
(法)
荆尸
莊四年楚武王荆尸授師孑焉以伐隨(武王更為楚陳兵之法孑戟也)
(楚始於此參用戟為陳)
左盂右盂(盂田獵陳名)
文十年楚子將伐宋宋公逆之勞且聽命遂道以田孟
諸宋公為右盂鄭伯為左盂
左拒右拒
宣十二年邲之役楚工尹齊將右拒卒以逐晉下軍潘
黨率游闕(游車補闕者)四十乘從唐侯以為左拒以從晉上
軍
崇卒
昭元年晉中行穆子敗無終及羣狄于大原崇卒也將
戰魏舒曰彼徒我車所遇又阨以什共車必克困諸阨
又克請皆卒自我始乃毁車以為行五乘為三伍為五
陳以相離兩於前伍於後專為右角參為左角偏為前
拒
鵝鸛
昭二十一年諸侯救宋與華氏戰于赭丘鄭翩願為鸛
其御願為鵝
左右句卒
哀十七年越子伐吳夾水而陳越子為左右句卒(鉤伍相著)
(别為左右屯)使夜或左或右鼓譟而進吳分師御之越子以
三軍潛涉當吳中軍而鼓之大敗之
支離之卒
哀二十五年衞出公為支離之卒以侵衞
器物
蝥弧(旗)皐比(虎皮)金僕姑(矢)絰皇(冡前闕)
鞶鑑(帶以鑑為飾)丁寧(鉦)笠轂(兵車無蓋尊者則人執笠依轂而立以禦寒暑)
軘車(兵車)窒皇(寢門闕)佐車(副車)紀甗(玉甑)
賦輿(兵車)巢車(車上有櫓)跗注(戎服)頌琴(送終雅琴)
畚挶(簣籠土轝)旌夏(大旌)廣車(兵車)彝器(鍾鼎)
宗器(鍾磬)武軍(營壁)大蔡(龜)寢戈(親近兵仗)
長轂(兵車)大屈(弓)靈姑銔(旗)復陶(羽衣)
餘皇(舟)無射(鍾)楄柎(棺中笭牀)僂句(龜)
啓服(馬)龍輔(玉)肅爽(馬)繁弱(弓)
少帛(雜帛)大吕(鍾)闕鞏(甲)沽洗(鍾)
昭兆(龜)羽毛(旌)葱靈(輜車)屬辟(棺重數)
大器(鍾鼎)屬鏤(劒)衷甸(一轅卿車)
列國興廢
周自后稷凡二十七世至幽王四十九年己未入春秋
至敬王三十九年庚申歷十三王春秋終自後傳九王
又分為東西凡二百二十六年秦併之
魯自周公凡十五世至隱公元年入春秋至哀公十四
年歷十二君春秋終自後傳八君凡二百年楚滅之
齊自太公凡十三世至僖公九年入春秋至簡公四年
歷十四君春秋終自後傳三君凡九十五年為田氏田
氏自傳七世凡百七十一年而秦滅之比諸國最後亡
晉自叔虞(成王封之)凡十三世至鄂侯二年入春秋至定公
三十一年歷十八君(四世後曲沃武公入併晉)春秋終自後傳六君
凡一百五年魏韓趙滅之三國韓先亡趙次之魏又次
之
秦自秦仲(宣王使為大夫始大其孫襄公始為諸侯)凡四世至文公四十四
年入春秋至悼公十年歷十五君春秋終自後傳十五
君凡二百六十六年而始皇併天下(二十六年併天下自秦仲至此六百)
(二十五年)
楚自熊繹(成王時封)凡十八世至武王十九年入春秋至惠
王八年歷十三君春秋終自後傳十二君凡二百五十
八年秦滅之
宋自微子(武王封之朝鮮成王命代商後)凡十四世至穆公七年入春
秋至景公三十六年歷十三君春秋終自後傳六君凡
百九十七年齊魏楚滅之
衞自康叔(成王封之)凡十二世至桓公十三年入春秋至出
公十二年歷十五君春秋終自後傳十四君䧏稱侯又
䧏稱君凡二百六十三年秦併之雖後齊亡而微甚矣
陳自胡公滿(武王封之)凡十二世至桓公二十三年入春秋
至緡公二十一年歷十二君春秋終自後三年而楚滅
之
蔡自蔡叔(武王時封)凡十一世至宣侯二十八年入春秋至
成侯十年歷十二君春秋終自後傳三君凡三十四年
楚滅之
曹自振鐸(武王時封)凡十一世至桓公三十五年入春秋至
伯陽十五年歷十五君先春秋六年宋滅之
鄭自桓公友(宣王時封)凡三世至莊公二十二年入春秋至
聲公二十年歷十六君春秋終自後傳五君凡一百四
年韓滅之
燕自召公(與周吕皆武王所封)凡十四世至穆侯七年入春秋至
獻公十二年歷十七君春秋終自後傳十三君凡二百
五十九年秦滅之
吳自大伯凡十九世至壽夢二年始見於經至魯哀公
二十二年歷七君夫差滅
春秋諸侯名字可知者百七十餘國不可盡考此皆
大國不可不知其始末也諸國吳最後興曹先滅陳
次之吳又次之春秋之後蔡先滅齊次之(為田氏)鄭晉
宋魯周楚燕衞以次滅
春秋左氏傳事類始末附錄
